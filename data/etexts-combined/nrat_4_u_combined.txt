   [ 15a ] adharmam anyāyyam api prāyo rājā 'nujīvibhiḥ |	[ 15aH ] aDarmam anyAyyam api prAyas rAjA anujIviBiH |
   ācaran stūyate tasmāt kṛcchrād vetti kṣamā 'kṣamaṃ || RATNA_04.01	Acaran stUyate tasmAt kRcCrAt vetti kzamA akzamam || RATNA_04.01
   anyo 'pi tāvad yaḥ kaścid durvacaḥ kṣamam apriyam |	anyaH api tAvat yaH kaScid durvacaH kzamam apriyam |
   kimu rājā mahābhaumas tvaṃ mayā bhikṣuṇā satā || RATNA_04.02	kimu rAjA mahA-BOmaH tvam mayA BikzuNA satA || RATNA_04.02
   tvatkṛtād eva tu snehāj jagatām anukampayā |	tvad-kRtAt eva tu snehAt jagatAm anukampayA |
   aham eko vadāmi tvāṃ pathyam apy apriyaṃ bhṛśaṃ || RATNA_04.03	aham ekaH vadAmi tvAm paTyam api apriyam BRSam || RATNA_04.03
   satyaṃ ślakṣṇārthavat pathyaṃ śiṣyaḥ kāle 'nukampayā |	satyam SlakzNa-arTa-vat paTyam SizyaH kAle anukampayA |
   vācya ity āha bhagavāṃs tad evam abhidhīyase || RATNA_04.04	vAcyaH iti Aha BagavAn tat evam aBiDIyase || RATNA_04.04
   akrodhe satyavākye ca ślāghyamāṇo yadi sthitaḥ |	akroDe satya-vAkye ca SlAGyamANaH yadi sTitaH |
   śravyaṃ samparigṛhṇīyāt sattoyaṃ snāpyamānavat || RATNA_04.05	Sravyam samparigRhNIyAt sat-toyam snApyamAna-vat || RATNA_04.05
   tasya me vadato vākyaṃ tvam ihāmutra ca kṣamaṃ |	tasya me vadataH vAkyam tvam iha-amutra ca kzamam |
   jñātvā kuru hitāyedam ātmano jagato 'pi ca || RATNA_04.06	jQAtvA kuru hitAya-idam AtmanaH jagataH api ca || RATNA_04.06
   yācakebhyaḥ purā dānāt prāpyārthāṃś cen na dāsyasi |	yAcakeByaH purA dAnAt prApya-arTAn ced na dAsyasi |
   akṛtajñatvalobhābhyāṃ nārthān punar avāpsyasi || RATNA_04.07	akRtajQa-tva-loBAByAm na-arTAn punar avApsyasi || RATNA_04.07
   iha pathy adanaṃ loke na vahaty abhṛto bhṛtaḥ |	iha paTi adanam loke na vahati aBRtaH BRtaH |
   yācakas tv abhṛto 'mutra hīnaḥ śataguṇadvahaḥ || RATNA_04.08	yAcakaH tu aBRtaH amutra hInaH SataguNa-dvahaH || RATNA_04.08
   udāracittaḥ satataṃ bhavodārakriyārataḥ |	udAra-cittaH satatam Bava-udAra-kriyA-rataH |
   udārakarmaṇaḥ sarvam udāraṃ jāyate phalam || RATNA_04.09	udAra-karmaNaH sarvam udAram jAyate Palam || RATNA_04.09
   manorathair api klībair anālīḍhaṃ narādhipaiḥ |	manoraTEH api klIbEH anAlIXam narADipEH |
   kuru dharmāspadaṃ śrīmat khyātaṃ ratnatrayāspadam || RATNA_04.10	kuru Darma-Aspadam SrImat KyAtam ratnatraya-Aspadam || RATNA_04.10
   sāmantarājaromāñcakaraṃ dharmāspadaṃ na yat |	sAmanta-rAja-romAQca-karam Darma-Aspadam na yat |
   mṛtyasyāpy apraśasyatvād rājaṃs tad akṛtaṃ varam || RATNA_04.11	mRtyasya-api apraSasya-tvAt rAjan tat akRtam varam || RATNA_04.11
   atyaudāryād [ 15b ] udārāṇāṃ vismayotsāhavardhaṇam |	ati-OdAryAt [ 15B ] udArANAm vismaya-utsAha-varDaNam |
   utsāhaghnaṃ ca mandānāṃ sarvasvenāpi kāraya || RATNA_04.12	utsAha-Gnam ca mandAnAm sarva-svena-api kAraya || RATNA_04.12
   utsṛjyāmutra gantavyaṃ sarvasvam avaśena te |	utsRjya-amutra gantavyam sarva-svam avaSena te |
   dharme niyuktaṃ yāty eva purastāt sarvam eva tat || RATNA_04.13	Darme niyuktam yAti eva purastAt sarvam eva tat || RATNA_04.13
   sarvasvaṃ pūrvanṛpateḥ nṛpasya vaśam āgataṃ |	sarva-svam pUrva-nRpateH nRpasya vaSam Agatam |
   kiṃ pūrvakasya dharmāya sukhāya yaśase 'pi vā || RATNA_04.14	kim pUrvakasya DarmAya suKAya yaSase api vA || RATNA_04.14
   bhuktād arthād iha sukhaṃ dattāt pāratrikaṃ sukham |	BuktAt arTAt iha suKam dattAt pAratrikam suKam |
   abhuktādattanaṣṭatvād duḥkham eva kutaḥ sukhaṃ || RATNA_04.15	aBukta-adatta-nazwa-tvAt duHKam eva kutas suKam || RATNA_04.15
   vinaśyan sacivair dātum asvātantryān na śakyasi |	vinaSyan sacivEH dAtum asvAtantryAt na Sakyasi |
   āpatichedaniḥsnehair navarājapriyaiṣibhiḥ || RATNA_04.16	Apati-Ceda-niHsnehEH navarAja-priya-eziBiH || RATNA_04.16
   sarvasvenāpy ataḥ svasthaḥ śīghraṃ dharmāspadaṃ kuru |	sarva-svena-api atas svasTaH SIGram Darma-Aspadam kuru |
   mṛtyupratyayamadhyasthaḥ pravātasthapradīpavat || RATNA_04.17	mRtyu-pratyaya-maDya-sTaH pravAta-sTa-pradIpa-vat || RATNA_04.17
   dharmādhikārā ye cānye pūrvarājapravartitāḥ |	Darma-aDikArAH ye ca-anye pUrva-rAja-pravartitAH |
   devadroṇyādayas te 'pi pravartyantāṃ yathā sthitāḥ || RATNA_04.18	deva-droNI-AdayaH te api pravartyantAm yaTA sTitAH || RATNA_04.18
   ahiṃsakaiḥ śubhācārair vratasthair atithipriyaiḥ |	ahiMsakEH SuBa-AcArEH vrata-sTEH atiTi-priyEH |
   sarvakṣamair akalahair bhajyeraṃs taiḥ sado(dya)taiḥ || RATNA_04.19	sarva-kzamEH akalahEH Bajyeran tEH sa-do(dya)tEH || RATNA_04.19
   andhavyādhitahīnāṅgadīnānāthavanīpakāḥ |	anDa-vyADita-hIna-aFgadIna-anATa-vanIpakAH |
   te 'py annapānaṃ sāmyena labherann avighaṭṭitāḥ || RATNA_04.20	te api anna-pAnam sAmyena laBeran aviGawwitAH || RATNA_04.20
   anarthīnām api satāṃ dhārmikāṇāṃ anugrahān |	anarTInAm api satAm DArmikANAm anugrahAn |
   apy anyarājyasaṃsthānām anurūpān pravarttaya || RATNA_04.21	api anya-rAjya-saMsTAnAm anurUpAn pravarttaya || RATNA_04.21
   sarvadharmādhikāreṣu dharmādhikṛtam utthitaṃ |	sarva-Darma-aDikArezu Darma-aDikRtam utTitam |
   alubdhaṃ paṇḍitaṃ dharmyaṃ kuru teṣām abādhakaṃ || RATNA_04.22	alubDam paNxitam Darmyam kuru tezAm abADakam || RATNA_04.22
   nītijñān dhārmikān snigdhān śucīn bhaktān akātarān |	nIti-jQAn DArmikAn snigDAn SucIn BaktAn akAtarAn |
   kulinān śīlasampannān [ 16a ] kṛtajñān sacivān kuru || RATNA_04.23	kulinAn SIla-sampannAn [ 16aH ] kRtajQAn sacivAn kuru || RATNA_04.23
   akṣudrāṃs tyāginaḥ śūrān snigdhān sambhoginaḥ sthirān |	akzudrAn tyAginaH SUrAn snigDAn samBoginaH sTirAn |
   kuru nityāpramattāṃs ca dhārmikān daṇḍanāyakān || RATNA_04.24	kuru nitya-apramattAn ca DArmikAn daNxa-nAyakAn || RATNA_04.24
   dharmaśīlān śucīn dakṣān kāryajñān śāstrakovidān |	Darma-SIlAn SucIn dakzAn kArya-jQAn SAstra-kovidAn |
   kṛtavṛttīn samān snigdhān vṛddhān adhikṛtan kuru || RATNA_04.25	kRta-vRttIn samAn snigDAn vRdDAn aDikRtan kuru || RATNA_04.25
   pratimāsaṃ ca tebhyas tvaṃ sarvam āyavyayaṃ śṛṇu |	pratimAsam ca teByaH tvam sarvam Aya-vyayam SRNu |
   śrutvā dharmādhikārādyaṃ kāryaṃ sarvaṃ svayaṃ vada || RATNA_04.26	SrutvA Darma-aDikAra-Adyam kAryam sarvam svayam vada || RATNA_04.26
   dharmārthaṃ yadi te rājyaṃ na kīrtyarthaṃ na kāmataḥ |	Darma-arTam yadi te rAjyam na kIrti-arTam na kAmataH |
   tataḥ saphalam atyartham anarthārtham ato 'nyathā || RATNA_04.27	tatas saPalam atyarTam anarTa-arTam atas anyaTA || RATNA_04.27
   parasparāmiṣībhūte loke 'smin prāyaśo nṛpa |	paraspara-AmizIBUte loke asmin prAyaSas nRpa |
   yathā rājyaṃ ca dharmaś ca bhavet tava tathā śṛṇu || RATNA_04.28	yaTA rAjyam ca DarmaH ca Bavet tava taTA SRNu || RATNA_04.28
   jñānavṛddhā kule jātā nyāyajñāḥ pāpabhīravaḥ |	jQAna-vRdDA kule jAtAH nyAya-jQAH pApa-BIravaH |
   sametā bahavo nityaṃ santu te kāryadarśinaḥ || RATNA_04.29	sametAH bahavaH nityam santu te kArya-darSinaH || RATNA_04.29
   daṇḍabandhaprahārādīn kuryus te nyāyato 'pi cet |	daNxa-banDa-prahAra-AdIn kuryuH te nyAyataH api ced |
   kārunyārdraḥ sadā bhūtvā tvam anugrahavān bhava || RATNA_04.30	kArunI-ArdraH sadA BUtvA tvam anugrahavAn Bava || RATNA_04.30
   hitāyaiva tvayā cittam unnāmyaṃ sarvadehinām |	hitAya-eva tvayA cittam unnAmyam sarva-dehinAm |
   kāruṇyāt satataṃ rājaṃs tīvrapāpakṛtām api || RATNA_04.31	kAruNyAt satatam rAjan tIvra-pApa-kRtAm api || RATNA_04.31
   tīvrapāpeṣu hiṃsreṣu kṛpā kāryā viśeṣataḥ |	tIvra-pApezu hiMsrezu kRpA kAryA viSezataH |
   ta eva hi kṛpāsthānam hatāmāno mahātmanām || RATNA_04.32	te eva hi kRpA-sTAnam hatAmAnaH mahAtmanAm || RATNA_04.32
   pratyahaṃ pañcarātram vā baddhān kṣīnān vimocaya |	pratyaham paQca-rAtram vA badDAn kzInAn vimocaya |
   śeṣān api yathāyogaṃ mā kāṃścit naiva mocaya || RATNA_04.33	SezAn api yaTAyogam mA kAMScid na-eva mocayaH || RATNA_04.33
   yeṣv amokṣaṇacittaṃ te jāyate teṣv asaṃvaraḥ |	yezu amokzaNa-cittam te jAyate tezu asaMvaraH |
   tasmād asaṃvarāt pāpam ajasram upacīyate || RATNA_04.34	tasmAt asaMvarAt pApam ajasram upacIyate || RATNA_04.34
   [ 16b ] yāvac ca na vimucyeraṃs tāvat syuḥ sukhabandhanāḥ |	[ 16B ] yAvat ca na vimucyeran tAvat syuH suKa-banDanAH |
   nāpitasnānapānānnabhaiṣajyavasanānvitāḥ || RATNA_04.35	nApita-snAna-pAna-anna-BEzajya-vasana-anvitAH || RATNA_04.35
   apātreṣv iva putreṣu pātrīkaraṇakāṅkṣayā |	apAtrezu iva putrezu pAtrIkaraNa-kAFkzayA |
   kāruṇy [ āt tāḍanam kāryaṃ na dveṣān ] nārthalipsayā || RATNA_04.36	kAruNI [ At tAxanam kAryam na dvezAn ] na-arTa-lipsayA || RATNA_04.36
   vimṛśya saṃyag vijñāya praduṣṭān ghātakān api |	vimRSya saMyak vijQAya praduzwAn GAtakAn api |
   ahatvā 'pīḍayitvā ca kuru nirviṣayān narān || RATNA_04.37	ahatvA apIxayitvA ca kuru nirvizayAt narAn || RATNA_04.37
   svatantraḥ paśya sarvaṃ ca viṣayaṃ cāracakṣuṣā |	svatantraH paSya sarvam ca vizayam cAra-cakzuzA |
   nityāpramattaḥ smṛtimān kuru kāryaṃ ca dhārmikaṃ || RATNA_04.38	nitya-apramattaH smRtimAn kuru kAryam ca DArmikam || RATNA_04.38
   pradānamānasatkārair guṇasthān satataṃ bhaja |	pradAna-mAna-satkArEH guNa-sTAn satatam Baja |
   udārair anurūpais tu śeṣān api yathāvidhi || RATNA_04.39	udArEH anurUpEH tu SezAn api yaTAviDi || RATNA_04.39
   sammānasphītakusumaḥ sampradānamahāphalaḥ |	sammAna-sPIta-kusumaH sampradAna-mahA-PalaH |
   rājavṛkṣaḥ kṣamācchāyaḥ sevyate bhṛtyaprakṣibhiḥ || RATNA_04.40	rAjavRkzaH kzamAt-CAyaH sevyate BRtya-prakziBiH || RATNA_04.40
   tyāgaśīlamayo rājā tejasvī bhavati priyaḥ |	tyAga-SIla-mayaH rAjA tejasvI Bavati priyaH |
   śarkarāmodako yadvad elāmaricakarkaśaḥ || RATNA_04.41	SarkarA-modakaH yadvat elA-marica-karkaSaH || RATNA_04.41
   mātsyanyāyaś ca te naivaṃ nyāyād rājyaṃ bhaviṣyati |	mAtsya-nyAyaH ca te na-evam nyAyAt rAjyam Bavizyati |
   na cānyāyo na vā 'dharmo dharmaś caivaṃ bhaviṣyati || RATNA_04.42	na ca-anyAyaH na vA aDarmaH DarmaH ca-evam Bavizyati || RATNA_04.42
   paralokāt tvayā rājyaṃ nānītaṃ nāpi neṣyasi |	para-lokAt tvayA rAjyam na-AnItam na-api nezyasi |
   dharmāt prāptam ato 'syārthe nādharmaṃ kartum arhasi || RATNA_04.43	DarmAt prAptam atas asya-arTe na-aDarmam kartum arhasi || RATNA_04.43
   rājyena bhāṇḍamūlyena duḥkhabhāṇḍaparamparām |	rAjyena BANxa-mUlyena duHKa-BANxa-paramparAm |
   rājan yathā nārjayasi prayatnaḥ kriyatāṃ tathā || RATNA_04.44	rAjan yaTA na-arjayasi prayatnaH kriyatAm taTA || RATNA_04.44
   rājyena bhāṇḍamūlyena rājyabhāṇḍaparamparāṃ |	rAjyena BANxa-mUlyena rAjya-BANxa-paramparAm |
   rājan yathā nirviśasi prayatnaḥ kriyatāṃ tathā || RATNA_04.45	rAjan yaTA nirviSasi prayatnaH kriyatAm taTA || RATNA_04.45
   caturdvīpām api prāpya pṛthivīṃ cakravartinaḥ [ 17a ] |	catur-dvIpAm api prApya pRTivIm cakravartinaH [ 17aH ] |
   śārīraṃ mānasaṃ caiva sukhadvayam idaṃ matam || RATNA_04.46	SArIram mAnasam ca-eva suKa-dvayam idam matam || RATNA_04.46
   duḥkhapratikriyāmātraṃ śārīraṃ vedanāsukhaṃ |	duHKa-pratikriyA-mAtram SArIram vedanA-suKam |
   saṃjñāmayaṃ mānasaṃ tu kevalaṃ kaplpanākṛtaṃ || RATNA_04.47	saMjQA-mayam mAnasam tu kevalam kaplpanA-akRtam || RATNA_04.47
   duḥkhapratikriyāmātraṃ kalpanāmātram eva ca |	duHKa-pratikriyA-mAtram kalpanA-mAtram eva ca |
   lokasya sukhasarvasvaṃ vyartham etad ato 'rthataḥ || RATNA_04.48	lokasya suKa-sarvasvam vyarTam etat atas arTataH || RATNA_04.48
   dvīpadeśapurāvāsapradeśasānavāsasāṃ |	dvIpa-deSa-purA-AvAsa-pradeSa-sAna-vAsasAm |
   śayyā 'nnapānahastyastyaśvastrīṇāṃ caikaikabhogyatā || RATNA_04.49	SayyA anna-pAna-hasti-asti-aSva-strINAm ca-ekEka-Bogya-tA || RATNA_04.49
   yadā ca yatra cittaṃ syāt tadānena sukhaṃ kila |	yadA ca yatra cittam syAt tadA-anena suKam kila |
   śeṣāṇām amanaskārāt teṣāṃ vyarthatvam arthataḥ || RATNA_04.50	SezANAm amanaskArAt tezAm vyarTa-tvam arTataH || RATNA_04.50
   viṣayān pañcabhiḥ pañca cakṣurādibhir indriyaiḥ |	vizayAn paQcaBiH paQca cakzuH-AdiBiH indriyEH |
   na kalpayati yed gṛhṇan nāsmāt teṣu tadā sukhaṃ || RATNA_04.51	na kalpayati yet gRhNan na-asmAt tezu tadA suKam || RATNA_04.51
   jānīte viṣayaṃ yaṃ yaṃ yena yenendriyeṇa ca |	jAnIte vizayam yam yam yena yena-indriyeNa ca |
   tadā na śeṣaiḥ śeṣāṇi vyarthāny eva yatas tadā || RATNA_04.52	tadA na SezEH SezANi vyarTAni eva yatas tadA || RATNA_04.52
   indriyair upalabdhasya viṣayasyākṛtiṃ manaḥ |	indriyEH upalabDasya vizayasya-AkRtim manaH |
   upalabhya vyatītasya kalpayan manyate sukhaṃ || RATNA_04.53	upalaBya vyatItasya kalpayan manyate suKam || RATNA_04.53
   ekam arthaṃ vijānāti yady apy ekam ihendriyaṃ |	ekam arTam vijAnAti yadi api ekam iha-indriyam |
   tad apy arthaṃ vinā vyarthaṃ vyartho 'rtho 'pi ca tad vinā || RATNA_04.54	tat api arTam vinA vyarTam vyarTaH arTaH api ca tat vinA || RATNA_04.54
   pratītya mātāpitarau yathoktaḥ putrasambhavaḥ |	pratItya mAtA-pitarO yaTA-uktaH putra-samBavaH |
   cakṣūrūpe pratītyaivam ukto vijñānasaṃbhavah || RATNA_04.55	cakzU-rUpe pratItya-evam uktaH vijQAna-saMBavah || RATNA_04.55
   atītānāgatā vyarthāḥ viṣayāḥ sārdham indriyaiḥ |	atIta-anAgatAH vyarTAH vizayAH sArDam indriyEH |
   taddvayānatiriktatvād vyarthā ye 'pi ca sāmpratāḥ || RATNA_04.56	tad-dvaya-an-atirikta-tvAt vyarTAH ye api ca sAmpratAH || RATNA_04.56
   alātacakraṃ gṛhṇāti yathā cakṣur viparyayāt |	alAta-cakram gRhNAti yaTA cakzuH viparyayAt |
   tathendriyāṇi [ 17b ] gṛhṇanti viṣayān sāmpratān iva || RATNA_04.57	taTA-indriyANi [ 17B ] gRhNanti vizayAn sAmpratAn iva || RATNA_04.57
   indriyāṇīndriyārthāś ca pañcabhūtamayā matāḥ |	indriyANi-indriya-arTAH ca paQcaBUta-mayAH matAH |
   pratisvaṃ bhūtavaiyarthyād eṣāṃ vyarthatvam arthataḥ || RATNA_04.58	pratisvam BUta-vEyarTyAt ezAm vyarTa-tvam arTataH || RATNA_04.58
   nirindhano 'gnir bhūtānāṃ vinirbhāge prasajyate |	nirinDanaH agniH BUtAnAm vinirBAge prasajyate |
   saṃparke lakṣaṇābhāvaḥ śeṣeṣv apy eṣa nirṇayaḥ || RATNA_04.59	saMparke lakzaNa-aBAvaH Sezezu api eza nirNayaH || RATNA_04.59
   evaṃ dvidhāpi bhūtānāṃ vyarthatvāt saṅgatir vṛthā |	evam dviDA-api BUtAnAm vyarTa-tvAt saFgatiH vRTA |
   vyarthatvāt saṅgateś caivaṃ rūpaṃ vyartham ato 'rthataḥ || RATNA_04.60	vyarTa-tvAt saFgateH ca-evam rUpam vyarTam atas arTataH || RATNA_04.60
   vijñānavedanāsaṃjñāsaṃskārāṇām ca sarvaśaḥ |	vijQAna-vedanA-saMjQA-saMskArANAm ca sarvaSas |
   pratyekam ātmavaiyarthyād vaiyarthyaṃ paramārthataḥ || RATNA_04.61	pratyekam Atma-vEyarTyAt vEyarTyam paramArTataH || RATNA_04.61
   sukhābhimāno duḥkhasya pratīkāre yathārthataḥ |	suKa-aBimAnaH duHKasya pratIkAre yaTArTataH |
   tathā duhkhābhimāno 'pi sukhasya pratighātajaḥ || RATNA_04.62	taTA duhKa-aBimAnaH api suKasya pratiGAta-jaH || RATNA_04.62
   sukhe saṃyogatṛṣṇaivaṃ naiḥsvābhāvyāt prahīyate |	suKe saMyoga-tRzNA-evam nEHsvABAvyAt prahIyate |
   duḥkhe viyogatṛṣṇā ca paśyatāṃ muktir ity ataḥ || RATNA_04.63	duHKe viyoga-tRzNA ca paSyatAm muktiH iti atas || RATNA_04.63
   kaḥ paśyatīti cec cittaṃ vyavahāreṇa kathyate |	kaH paSyati-iti ced cittam vyavahAreNa kaTyate |
   na hi caittaṃ vinā cittaṃ vyarthatvān na saheṣyate || RATNA_04.64	na hi cEttam vinA cittam vyarTa-tvAt na saha-izyate || RATNA_04.64
   vyartham evaṃ jagan matvā yāthābhūtyān nirāspadaḥ |	vyarTam evam jagat matvA yATA-BUtyAt nirAspadaH |
   nirvāti nirupādāno nirupādānavahnivat || RATNA_04.65	nirvAti nirupAdAnaH nirupAdAna-vahni-vat || RATNA_04.65
   bodhisattvo 'pi dṛṣṭvaivaṃ sambodhau niyato mataḥ |	boDisattvaH api dRzwvA-evam samboDO niyataH mataH |
   kevalaṃ tv asya kāruṇyād ābodher bhavasaṃtatiḥ || RATNA_04.66	kevalam tu asya kAruNyAt AboDeH Bava-saMtatiH || RATNA_04.66
   bodhisattvasya saṃbhāro mahāyāne tathāgataiḥ |	boDisattvasya saMBAraH mahAyAne taTAgatEH |
   nirdiṣṭaḥ sa tu sammūḍhaiḥ pradviṣṭaiś caiva nindyate || RATNA_04.67	nirdizwaH sa tu sammUXEH pradvizwEH ca-eva nindyate || RATNA_04.67
   guṇadoṣānabhijño vā doṣasaṃjñī guṇeṣu vā |	guNa-doza-anaBijQaH vA doza-saMjQI guNezu vA |
   athavāpi guṇadveṣī mahāyānasya nindakaḥ || RATNA_04.68	aTavA-api guNa-dvezI mahAyAnasya nindakaH || RATNA_04.68
   paropaghātino [ 18a ] doṣān parānugrahiṇo guṇān |	para-upaGAtinaH [ 18aH ] dozAn para-anugrahiNaH guNAn |
   jñātvocyate guṇadveṣī mahāyānasya nindakaḥ || RATNA_04.69	jQAtvA-ucyate guNa-dvezI mahAyAnasya nindakaH || RATNA_04.69
   yat svārthanirapekṣatvāt parāthaikarasapriyaṃ |	yat sva-arTa-nirapekza-tvAt parATa-eka-rasa-priyam |
   guṇākaraṃ mahāyānaṃ tad dveṣī tena dahyate || RATNA_04.70	guNAkaram mahAyAnam tat dvezI tena dahyate || RATNA_04.70
   śrāddho 'pi durgṛhītena dviṣyāt kruddho 'thavetaraḥ |	SrAdDaH api durgRhItena dvizyAt krudDaH aTa-vA-itaraH |
   śrāddho 'pi dagdha ity uktaḥ kā cintā dveṣabandhure || RATNA_04.71	SrAdDaH api dagDaH iti uktaH kA cintA dveza-banDure || RATNA_04.71
   viṣeṇāpi viṣaṃ hanyād yathaivoktaṃ cikitsakaiḥ |	vizeNa-api vizam hanyAt yaTA-eva-uktam cikitsakEH |
   duḥkhenāpy ahitaṃ hanyād ity ukte kiṃ virudhyate || RATNA_04.72	duHKena-api ahitam hanyAt iti ukte kim viruDyate || RATNA_04.72
   manaḥpūrvaṅgamā dharmā manaḥśreṣṭhā iti śruteḥ |	manaH-pUrvaFgamAH DarmAH manaH-SrezWAH iti SruteH |
   hitaṃ hitamanāḥ kurvan duḥkenāpy ahitaṃ kathaṃ || RATNA_04.73	hitam hita-manAH kurvan duHkena-api ahitam kaTam || RATNA_04.73
   duḥkham apy āyatīpathyaṃ kāryaṃ kimu sukhaṃ hitaṃ |	duHKam api AyatI-paTyam kAryam kimu suKam hitam |
   ātmanaś ca pareṣāṃ ca dharma eṣa sanātanaḥ || RATNA_04.74	AtmanaH ca parezAm ca DarmaH eza sanAtanaH || RATNA_04.74
   mātrāsukhaparityāgāt paścāc ced vipulaṃ sukhaṃ |	mAtrA-suKa-parityAgAt paScAt ced vipulam suKam |
   tyajen mātrāsukhaṃ dhīraḥ saṃpaśyan vipulaṃ sukhaṃ || RATNA_04.75	tyajet mAtrA-suKam DIraH saMpaSyan vipulam suKam || RATNA_04.75
   na mṛṣyate ca yady etat kaṭubhaiṣajyadāyinaḥ |	na mRzyate ca yadi etat kawu-BEzajya-dAyinaH |
   tataś cikitsakādyāś ca hatā naivaṃ ca yujyate || RATNA_04.76	tatas cikitsaka-AdyAH ca hatA na-evam ca yujyate || RATNA_04.76
   apathyam api yad dṛṣṭaṃ tat pathyaṃ paṇḍitaiḥ kvacit |	apaTyam api yat dRzwam tat paTyam paNxitEH kvacid |
   utsargaś cāpavādaś ca sarvaśāstreṣu śaṃsyate || RATNA_04.77	utsargaH ca-apavAdaH ca sarva-SAstrezu SaMsyate || RATNA_04.77
   karuṇāpūrvakāḥ sarve niṣyandā jñānanirmalāḥ |	karuNA-pUrvakAH sarve nizyandAH jQAna-nirmalAH |
   uktā yatra mahāyāne kas tan nindet sacetanaḥ || RATNA_04.78	uktAH yatra mahAyAne kaH tat nindet sa-cetanaH || RATNA_04.78
   atyaudāryātigāmbhīryād viṣaṇṇair akṛtātmabhiḥ |	ati-OdArya-atigAmBIryAt vizaNNEH akRtAtmaBiH |
   nindyate 'dya mahāyānaṃ mohāt svaparavairibhiḥ || RATNA_04.79	nindyate adya mahAyAnam mohAt sva-para-vEriBiH || RATNA_04.79
   dānaśīlakṣamāvīryadhyānaprajñākṛpātmakaṃ [ 18b ] |	dAna-SIla-kzamA-vIrya-DyAna-prajQA-kRpa-Atmakam [ 18B ] |
   mahāyānam atas tasmin kasmād durbhāṣitaṃ vacaḥ || RATNA_04.80	mahAyAnam atas tasmin kasmAt durBAzitam vacaH || RATNA_04.80
   parārtho dānaśīlābhyāṃ kṣāntyā vīryeṇa cātmanaḥ |	para-arTaH dAna-SIlAByAm kzAntyA vIryeNa ca-AtmanaH |
   dhyānaṃ prajñā ca mokṣāya mahāyānārthasaṃgrahaḥ || RATNA_04.81	DyAnam prajQA ca mokzAya mahAyAna-arTa-saMgrahaH || RATNA_04.81
   parā [ tmahita ] mokṣārthāḥ saṃkṣepād buddhaśāsanaṃ |	parA [ tmahitaH ] mokza-arTAH saMkzepAt budDa-SAsanam |
   te saṭpāramitāgarbhās tasmād bauddham idaṃ vacaḥ || RATNA_04.82	te sawpAramitA-garBAH tasmAt bOdDam idam vacaH || RATNA_04.82
   puṇyajñānamayo yatra buddhair bodher mahāpathaḥ |	puNya-jQAna-mayaH yatra budDEH boDeH mahApaTaH |
   deśitas tan mahāyānam ajñānād vai na dṛśyate || RATNA_04.83	deSitaH tat mahAyAnam ajQAnAt vE na dRSyate || RATNA_04.83
   kham ivācintyaguṇatvād ukto 'cintyaguṇo jinaḥ |	Kam iva-acintya-guNa-tvAt uktaH acintya-guNaH jinaH |
   mahāyāne yato buddhamāhātmyaṃ kṣamyatām idam || RATNA_04.84	mahAyAne yatas budDa-mAhAtmyam kzamyatAm idam || RATNA_04.84
   āryaśāradvatasyāpi śīlamātre 'py agocaraḥ |	Arya-SAradvatasya-api SIla-mAtre api agocaraH |
   yasmāt tad buddhamāhātmyam acintyaṃ kiṃ na mṛṣyate || RATNA_04.85	yasmAt tat budDa-mAhAtmyam acintyam kim na mRzyate || RATNA_04.85
   anutpādo mahāyāne pareṣāṃ śūnyātā kṣayaḥ |	anutpAdaH mahAyAne parezAm SUnyAtA kzayaH |
   kṣayānutpādāyoś caikyam arthataḥ kṣamyatāṃ yataḥ || RATNA_04.86	kzaya-anutpAdAyoH ca-Ekyam arTataH kzamyatAm yatas || RATNA_04.86
   śūnyatābuddhamāhātmyam evaṃ yuktyānupaśyatāṃ |	SUnyatA-budDa-mAhAtmyam evam yuktyA-anupaSyatAm |
   mahāyānetaroktāni na sameyuḥ kathaṃ satāṃ || RATNA_04.87	mahAyAna-itara-uktAni na sameyuH kaTam satAm || RATNA_04.87
   tathāgatābhisandhyoktāny asukhaṃ jñātum ity ataḥ |	taTAgata-aBisanDya-uktAni asuKam jQAtum iti atas |
   ekayānatriyānoktād ātmā rakṣya upekṣayā || RATNA_04.88	ekayA-anatriyAna-uktAt AtmA rakzyaH upekzayA || RATNA_04.88
   upekṣayā hi nāpuṇyam dveṣāt pāpaṃ kutaḥ śubhaṃ |	upekzayA hi na-apuNyam dvezAt pApam kutas SuBam |
   mahāyāne yato dveṣo nātmakāmaiḥ kṛto 'rhati || RATNA_04.89	mahAyAne yatas dvezaH na-Atma-kAmEH kRtaH arhati || RATNA_04.89
   na bodhisattvapraṇidhir na caryāpariṇāmanā |	na boDisattva-praNiDiH na caryA-pariNAmanAH |
   uktāḥ śrāvakayāne 'smād bodhisattvaḥ kutas tataḥ || RATNA_04.90	uktAH SrAvaka-yAne asmAt boDisattvaH kutas tatas || RATNA_04.90
   adhiṣṭhānāni noktāni [ 19a ] bodhisattvasya bodhaye |	aDizWAnAni na-uktAni [ 19aH ] boDisattvasya boDaye |
   buddhair anyat pramāṇaṃ ca ko 'smin arthe jinādhikaḥ || RATNA_04.91	budDEH anyat pramANam ca kaH asmin arTe jina-aDikaH || RATNA_04.91
   adhiṣṭānāryasatyārthabodhipakṣopasaṃhitāt |	aDizwa-anArya-satya-arTa-boDi-pakza-upasaMhitAt |
   mārgāc chrāvakasāmānyād bauddhaṃ kenādhikaṃ phalaṃ || RATNA_04.92	mArgAt SrAvaka-sAmAnyAt bOdDam kena-aDikam Palam || RATNA_04.92
   bodhicaryāpratiṣṭhārthaṃ na sūtre bhāṣitaṃ vacaḥ |	boDi-caryA-pratizWA-arTam na sUtre BAzitam vacaH |
   bhāṣitaṃ ca mahāyāne grāhyam asmād vicakṣaṇaiḥ || RATNA_04.93	BAzitam ca mahAyAne grAhyam asmAt vicakzaNEH || RATNA_04.93
   yathaiva vaiyākaraṇo mātṛkām api pāṭhayet |	yaTA-eva vEyAkaraNaH mAtRkAm api pAWayet |
   buddho 'vadat tathā dharmaṃ vineyānāṃ yathākṣamaṃ || RATNA_04.94	budDaH avadat taTA Darmam vineyAnAm yaTAkzamam || RATNA_04.94
   keṣāṃcid avadad dharmaṃ pāpebhyo vinivṛttaye |	kezAMcid avadat Darmam pApeByaH vinivRttaye |
   keṣāṃcit puṇyasiddhyarthaṃ keṣāṃcid dvayaniḥśritaṃ || RATNA_04.95	kezAMcid puNya-sidDi-arTam kezAMcid dvaya-niHSritam || RATNA_04.95
   dvayāniśritam ekeṣāṃ gāmbhīraṃ bhīrubhīṣaṇaṃ |	dvaya-aniSritam ekezAm gAmBIram BIru-BIzaNam |
   śūnyatākaruṇāgarbham ekeṣāṃ bodhisādhanaṃ || RATNA_04.96	SUnyatA-karuNA-garBam ekezAm boDi-sADanam || RATNA_04.96
   iti sadbhir mahāyāne kartavyaḥ pratighakṣayaḥ |	iti sadBiH mahAyAne kartavyaH pratiGa-kzayaH |
   prasādaś cādhikaḥ kāryaḥ saṃyaksaṃbodhisiddhaye || RATNA_04.97	prasAdaH ca-aDikaH kAryaH saMyaksaMboDi-sidDaye || RATNA_04.97
   mahāyānaprasādena taduktācaraneṇa ca |	mahAyAna-prasAdena tad-ukta-AcaraneNa ca |
   prāpyate 'nuttarā bodhiḥ sarvasaukhyāni cāntarā || RATNA_04.98	prApyate anuttarA boDiH sarva-sOKyAni ca-antarA || RATNA_04.98
   dānaśīlakṣamāsatyaṃ gṛhasthasya viśeṣataḥ |	dAna-SIla-kzamA-satyam gRhasTasya viSezataH |
   dharma uktaḥ kṛpāgarbhaḥ sa sātmīkriyatāṃ dṛḍhaṃ || RATNA_04.99	DarmaH uktaH kRpA-garBaH sa sAtmIkriyatAm dRXam || RATNA_04.99
   atha lokasya vaidharmyād rājyaṃ dharmeṇa duṣkaraṃ |	aTa lokasya vEDarmyAt rAjyam DarmeNa duzkaram |
   tato dharmayaśo 'rthaṃ te prayujyādhigamaḥ kṣamaḥ || RATNA_04.100	tatas Darma-yaSaH arTam te prayujya-aDigamaH kzamaH || RATNA_04.100
   ratnāvalyām rājavṛttopadeśe nāma caturthaḥ paricchedaḥ |	ratnAvalyAm rAja-vRtta-upadeSe nAma caturTaH paricCedaH |
   Copyright (C) 2003 by R.B. Mahoney - Christchurch - New Zealand	CopyriGt (C) 2003 bi R.B. Mahoney  ShristCurC  New Zealand
