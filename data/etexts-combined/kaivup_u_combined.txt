   [Oṃ bhadraṃ karṇebhiḥ śṛṇuyāma devāḥ bhadraṃ paśyemākṣabhir yajatrāḥ |	[Om Badram karNeBiH SRNuyAma devAH Badram paSyema-akzaBiH yajatrAH |
   sthirair aṅgais tuṣṭuvāṃsas tanūbhir vyaśema devahitaṃ yadāyuḥ |	sTirEH aFgEH tuzwuvAMsaH tanUBiH vyaSema deva-hitam yat-AyuH |
   svasti na indro vṛddhaśravāḥ svasti naḥ pūṣā viśvavedāḥ |	svasti naH indraH vRdDaSravAH svasti naH pUzA viSva-vedAH |
   svasti nas tārkṣyo 'riṣṭanemiḥ svasti no bṛhaspatir dadhātu |	svasti naH tArkzyaH arizwanemiH svasti naH bRhaspatiH daDAtu |
   Oṃ śāntiḥ śāntiḥ śāntiḥ |]	Om SAntiH SAntiH SAntiH |]
   oṃ	om
   athāśvalāyano bhagavantaṃ parameṣṭhinam upasametyovāca |	aTa-aSvalAyanaH Bagavantam paramezWinam upasametya-uvAca |
   adhīhi bhagavan brahmavidyāṃ variṣṭhāṃ sadā sadbhiḥ sevyamānāṃ nigūḍhām |	aDIhi Bagavan brahma-vidyAm varizWAm sadA sadBiH sevyamAnAm nigUXAm |
   yathācirāt [yayācirāt] sarvapāpaṃ vyapohya parātparaṃ puruṣaṃ yāti vidvān	yaTA-acirAt [yayA-acirAt] sarva-pApam vyapohya parAtparam puruzam yAti vidvAn
   tasmai sa hovāca pitāmahaś ca śraddhā-bhakti-dhyāna-yogād avaihi |	tasmE sa ha-uvAca pitAmahaH ca SradDA-Bakti--DyAna---yogAt avEhi |
   na karmaṇā na prajayā dhanena tyāgenaike amṛtatvam ānaśuḥ ||2||	na karmaNA na prajayA Danena tyAgena-eke amRta-tvam AnaSuH ||2||
   pareṇa nākaṃ nihitaṃ guhāyāṃ vibhrājate yad yatayo viśanti |	pareNa nAkam nihitam guhAyAm viBrAjate yat yatayaH viSanti |
   vedānta-vijñānasuniścitārthāḥ saṃnyāsayogād yatayaḥ śuddhasattvāḥ ||3||	vedAnta--vijQAna-su-niScita-arTAH saMnyAsa-yogAt yatayaH SudDa-sattvAH ||3||
   te brahmalokeṣu parāntakāle parāmṛtāḥ [parāmṛtāt] parimucyanti sarve |	te brahma-lokezu para-anta-kAle para-amRtAH [para-amRta-at] parimucyanti sarve |
   viviktadeśe ca sukhāsanasthaḥ śuciḥ samagrīvaśiraḥśarīraḥ ||4||	vivikta-deSe ca suKa-Asana-sTaH SuciH samagrIva-SiraH-SarIraH ||4||
   antyāśramasthaḥ sakalendriyāṇi nirudhya bhaktyā svaguruṃ praṇamya |	antya-ASrama-sTaH sakala-indriyANi niruDya BaktyA sva-gurum praNamya |
   hṛtpuṇḍarīkaṃ virajaṃ viśuddhaṃ vicintya madhye viṣadam [viśadaṃ] viśokam	hRd-puNxarIkam virajam viSudDam vicintya maDye vizadam [viSadaM] viSokam
   acintyam avyaktam anantarūpaṃ śivaṃ praśāntam amṛtaṃ brahmayonim |	acintyam avyaktam ananta-rUpam Sivam praSAntam amRtam brahma-yonim |
   tam ādimadhyāntavihīnam ekaṃ vibhuṃ cidānandam arūpam adbhutam ||6||	tam Adi-maDya-anta-vihInam ekam viBum cit-Anandam arUpam adButam ||6||
   umāsahāyaṃ parameśvaraṃ prabhuṃ trilocanaṃ nīlakaṇṭhaṃ praśāntam |	umA-sahAyam parameSvaram praBum trilocanam nIlakaNWam praSAntam |
   dhyātvā munirgacchati bhūtayoniṃ samastasākṣiṃ tamasaḥ parastāt ||7||	DyAtvA muniH-gacCati BUta-yonim samasta-sAkzim tamasaH parastAt ||7||
   sa brahmā sa śivaḥ sendraḥ so 'kṣaraḥ paramaḥ svarāṭ |	sa brahmA sa SivaH sa-indraH saH akzaraH paramaH svarAj |
   sa eva viṣṇuḥ sa prāṇaḥ sa kālo 'gniḥ sa candramāḥ ||8||	saH eva vizNuH sa prANaH sa kAlaH agniH sa candramAH ||8||
   sa eva sarvaṃ yad bhūtaṃ yac ca bhavyaṃ sanātanam |	saH eva sarvam yat BUtam yat ca Bavyam sanAtanam |
   jñātvā taṃ mṛtyum atyeti nānyaḥ panthā vimuktaye ||9||	jQAtvA tam mRtyum atyeti na-anyaH panTAH vimuktaye ||9||
   sarvabhūtastham ātmānaṃ sarvabhūtāni cātmani |	sarva-BUta-sTam AtmAnam sarva-BUtAni ca-Atmani |
   saṃpaśyan brahma paramaṃ yāti nānyena hetunā ||10||	saMpaSyan brahma paramam yAti na-anyena hetunA ||10||
   ātmānam araṇiṃ kṛtvā praṇavaṃ cottarāraṇim |	AtmAnam araNim kRtvA praNavam ca-uttara-araNim |
   jñānanirmathanābhyāsāt pāpaṃ [pāśaṃ] dahati paṇḍitaḥ ||11||	jQAna-nirmaTana-aByAsAt pApam [pASan] dahati paNxitaH ||11||
   sa eva māyāparimohitātmā śarīram āsthāya karoti sarvam |	saH eva mAyA-parimohita-AtmA SarIram AsTAya karoti sarvam |
   striyannapānādivicitrabhogaiḥ sa eva jāgrat paritṛptim eti ||12||	striyanna-pAna-Adi-vicitra-BogEH saH eva jAgrat paritRptim eti ||12||
   svapna [svapne] sa jīvaḥ sukhaduḥkhabhoktā svamāyayā kalpitajīvaloke |	svapne [svapne] sa jIvaH suKa-duHKa-BoktA sva-mAyayA kalpita-jIva-loke |
   suṣuptikāle sakale vilīne tamo 'bhibhūtaḥ sukharūpam eti ||13||	suzupti-kAle sakale vilIne tamaH aBiBUtaH suKa-rUpam eti ||13||
   punaśca janmāntarakarmayogāt sa eva jīvaḥ svapiti prabuddhaḥ |	punar-ca janma-antara-karma-yogAt saH eva jIvaH svapiti prabudDaH |
   puratraye krīḍati yaśca jīvas tatas tu jātaṃ sakalaṃ vicitram ||14||	puratraye krIxati yaH-ca jIvaH tatas tu jAtam sakalam vicitram ||14||
   dhāramānandam akhaṇḍabodhaṃ yasmiṃl layaṃ yāti puratrayaṃ ca ||14*||	DAram-Anandam aKaNxa-boDam yasmin layam yAti puratrayam ca ||14*||
   etasmāj jāyate prāṇo manaḥ sarvendriyāṇi ca |	etasmAt jAyate prANaH manaH sarva-indriyANi ca |
   khaṃ vāyur jyotir āpaḥ pṛthivī viśvasya dhāriṇī ||15||	Kam vAyuH jyotiH ApaH pRTivI viSvasya DAriNI ||15||
   yat paraṃ brahma sarvātmā viśvasyāyatanaṃ mahat |	yat param brahma sarva-AtmA viSvasya-Ayatanam mahat |
   sūkṣmāt sūkṣmataraṃ nityaṃ tat tvam eva tvam eva tat ||16||	sUkzmAt sUkzmataram nityam tat tvam eva tvam eva tat ||16||
   jāgratsvapnasuṣuptyādiprapañcaṃ yat prakāśate |	jAgrat-svapna-suzupti-Adi-prapaQcam yat prakASate |
   tad brahmāham iti jñātvā sarvabandhaiḥ pramucyate ||17||	tat brahmA-aham iti jQAtvA sarva-banDEH pramucyate ||17||
   triṣu dhāmasu yad bhogyaṃ bhoktā bhogaś ca yad bhavet |	trizu DAmasu yat Bogyam BoktA BogaH ca yat Bavet |
   tebhyo vilakṣaṇaḥ sākṣī cinmātro 'haṃ sadā śivaḥ ||18||	teByaH vilakzaNaH sAkzI cit-mAtraH aham sadA SivaH ||18||
   mayy eva sakalaṃ jātaṃ mayi sarvaṃ pratiṣṭhitam |	mayi eva sakalam jAtam mayi sarvam pratizWitam |
   mayi sarvaṃl layaṃ yāti tad brahmādvayam asmy aham ||19||	mayi sarvan layam yAti tat brahmA-dvayam asmi aham ||19||
   [iti] prathamaḥ khaṇḍaḥ ||	[iti] praTamaH KaNxaH ||
   aṇor aṇiyān aham eva tadvan mahān ahaṃ viśvam ahaṃ vicitram |	aNoH aNiyAn aham eva tadvat mahAn aham viSvam aham vicitram |
   purātano 'haṃ puruṣo 'ham īśo hiraṇmayo 'haṃ śivarūpam asmi ||20||	purAtanaH aham puruzaH aham ISaH hiraNmayaH aham Siva-rUpam asmi ||20||
   apāṇipādo 'ham acintyaśaktiḥ paśyāmy acakṣuḥ sa śṛṇomy akarṇaḥ |	apANi-pAdaH aham acintya-SaktiH paSyAmi acakzuH sa SRNomi akarNaH |
   ahaṃ vijānāmi viviktarūpo na cāsti vettā mama cit sadāham ||21||	aham vijAnAmi vivikta-rUpaH na ca-asti vettA mama cit sadA-aham ||21||
   vedair anekair aham eva vedyo vedāntakṛd vedavid eva cāham |	vedEH anekEH aham eva vedyaH vedAnta-kRt veda-vid eva ca-aham |
   na puṇyapāpe mama nāsti nāśo na janma dehendriyabuddhir asti ||22||	na puNya-pApe mama na-asti nASaH na janma deha-indriya-budDiH asti ||22||
   na bhūmir āpo na ca vahnir asti na cānilo me 'sti na cāmbaraṃ ca |	na BUmiH ApaH na ca vahniH asti na ca-anilaH me asti na ca-ambaram ca |
   evaṃ viditvā paramātmarūpaṃ guhāśayaṃ niṣkalam advitīyam ||23||	evam viditvA paramAtma-rUpam guhA-ASayam nizkalam advitIyam ||23||
   samastasākṣiṃ sadasadvihīnaṃ prayāti śuddhaṃ paramātmarūpam ||23*||	samasta-sAkzim sat-asat-vihInam prayAti SudDam paramAtma-rUpam ||23*||
   yaḥ śatarūdrīyam adhīte so 'gnipūto bhavati sa vāyupūto bhavati, sa	yaH Sataru-udrI-iyam aDIte saH agni-pUtaH Bavati sa vAyu-pUtaH Bavati, sa
   ātmapūto bhavati sa surāpānāt pūto bhavati sa brahmahatyātpūto bhavati sa	Atma-pUtaH Bavati sa surA-pAnAt pUtaH Bavati sa brahmahatyAt-pUtaH Bavati sa
   suvarṇasteyāt pūto bhavati sa kṛtyākṛtyāt pūto bhavati tasmād avimuktam	suvarNa-steyAt pUtaH Bavati sa kRtyA-kRtyAt pUtaH Bavati tasmAt avimuktam
   āśrito bhavaty āśramī sarvadā sakṛd vā japet |	ASritaH Bavati ASramI sarvadA sakRt vA japet |
   anena jñānam āpnoti saṃsārārṇavanāśanam |	anena jQAnam Apnoti saMsAra-arNava-nASanam |
   tasmād evaṃ viditvainaṃ kaivalyaṃ padam [phalam] aśnute |	tasmAt evam viditvA-enam kEvalyam padam [Palam] aSnute |
   kaivalyaṃ padam [phalam] aśnute ||24||	kEvalyam padam [Palam] aSnute ||24||
   ity atharvavede kaivalyopaniṣat samāptā ||	iti aTarvavede kEvalya-upanizad samAptAH ||
   oṃ tat sat	om tat sat-
