   om namo ratnatrayāya ||	om namaH ratnatrayAya ||
   pūrvāvadānacariteṣu suduṣkareṣu gīteṣu yasya surakiṃnarasundarībhiḥ |	pUrva-avadAna-caritezu su-duzkarezu gItezu yasya sura-kiMnara-sundarIBiH |
   adyāpi candrakiraṇairiva saṃkucanti mārāṅganāvadanapaṅkajakānanāni || Śl_1	adya-api candra-kiraNEH-iva saMkucanti mAra-aFganA-vadana-paFkaja-kAnanAni || Śt-_1
   saubhāgyahṛdyavapuṣaḥ paramādbhutasya yasyālpapuṇyajanadurlabhadarśanasya	sOBAgya-hRdya-vapuzaH parama-adButasya yasya-alpa-puNya-jana-durlaBa-darSanasya
   saṃpāditābhimatalokamanorathasya cintāmaṇeriva parārtharasaikavṛttiḥ ||	saMpAdita-aBimata-loka-manoraTasya cintAmaNeH-iva para-arTa-rasa-eka-vRttiH ||
   Śl_2 ||	Śt-_2 ||
   yaḥ sarvadā parasukhaikaraso babhūva duḥkhena duḥkhamagamatparamaṃ pareṣām	yaH sarvadA para-suKa-ekarasaH baBUva duHKena duHKam-agamat-paramam parezAm
   atyarthamāhitamahākaruṇāguṇasya yasyātmaduḥkhasukhamantaritaṃ tadeva ||	atyarTam-Ahita-mahA-karuNA-guNasya yasya-Atma-duHKa-suKam-antaritam tat-eva ||
   Śl_3 ||	Śt-_3 ||
   vicchi x māvayasi yasya śiraḥ parārtha x x x sannayanapaṅkajatāmavāpa |	vicCi x mAvayasi yasya SiraH para-arTa x x x sannayana-paFkaja-tAm-avApa |
   svārthaṃ puna x x x x x sitātapatrā pṛthvī babhūva niśiteva kṛpāṇadhārā ||	sva-arTam puna x x x x x sita-AtapatrA pRTvI baBUva niSitA-iva kRpANa-DArA ||
   Śl_4 ||	Śt-_4 ||
   lokopakāranirataprakaṭodayena śulka x x x x x x guṇojjvalena |	loka-upakAra-nirata-prakawa-udayena SulkaH x x x x x x guNa-ujjvalena |
   doṣāndhakārabhidureṇa manorameṇa yenoditena śaśineva jagatprakāśam || Śl_5	doza-anDakAra-BidureNa manorameNa yena-uditena SaSinA-iva jagat-prakASam || Śt-_5
   cūḍāvibhūṣaṇamivottamaratnakalpamūḍhaṃ śirobhirurubhiḥ phaṇināṃ x x x |	cUxA-viBUzaNam-iva-uttama-ratna-kalpa-mUXam SiroBiH-uruBiH PaNinAm x x x |
   yacchāsanaṃ śubhamakhaṇḍaviśuddhavṛttaṃ pātālamūrdhani layatimiraṃ	yat-SAsanam SuBam-aKaNxa-viSudDa-vRttam pAtAla-mUrDani laya-timiram
   pramārṣṭi || Śl_6 ||	pramArzwi || Śt-_6 ||
   dharmāmbuvāha iva yo 'bhyudito hitāya dharmāmṛtaṃ jalamivaikarasaṃ vavarṣa	Darma-ambuvAhaH iva yaH aByuditaH hitAya Darma-amRtam jalam-iva-ekarasam vavarza
   tāpāpa x x x x x x x x x x x x yadanekarasa x x x x x x x x x x x x x x ||	tApApa x x x x x x x x x x x x yat-aneka-rasa x x x x x x x x x x x x x x ||
   Śl_7 ||	Śt-_7 ||
   vistīrṇanimnavimalaprakaṭāśrayeṣu pātreṣu sarvaparimardasaheṣu yeṣu |	vistIrNa-nimna-vimala-prakawa-ASrayezu pAtrezu sarva-parimarda-sahezu yezu |
   tatsaṃsthitaṃ bhavati sarvajanopakāraṃ x x x x x x x x x x x x x x || Śl_8	tad-saMsTitam Bavati sarva-jana-upakAram x x x x x x x x x x x x x x || Śt-_8
   tajjāgaraṃ maraṇajanmajarāpahāri ye nāpnuvanti na pibanti na dhārayanti |	tat-jAgaram maraNa-janma-jarA-apahAri ye na-Apnuvanti na pibanti na DArayanti |
   te māhitā bahulamohamahāmadena x x x x x x x x x dhamādriyante || Śl_9 ||	te mA-AhitAH bahula-moha-mahA-madena x x x x x x x x x Dama-Adriyante || Śt-_9 ||
   cakṣuryadekamamalaṃ jagato 'khilasya sādhāraṇaṃ tribhuvanasya yadekadīpaḥ	cakzuH-yat-ekam-amalam jagataH aKilasya sADAraNam triBuvanasya yat-eka-dIpaH
   tacchāsanaṃ samadhigamya yadutsṛjanti mohasya tadvilasitaṃ paramādbhutasya	tad-SAsanam samaDigamya yat-utsRjanti mohasya tat-vilasitam parama-adButasya
   || Śl_10 ||	|| Śt-_10 ||
   śikṣā x x x viditeṣviva bodhisaudhasopānapaddhatipadeṣu padaṃ dadhānāḥ |	SikzA x x x viditezu-iva boDi-sODa-sopAna-padDati-padezu padam daDAnAH |
   tuṅgāṃ prayānti padavīmanivartamānā bhūmiṃ nijāmavataranti vivartamānāḥ ||	tuFgAm prayAnti pada-vIm-anivartamAnAH BUmim nijAm-avataranti vivartamAnAH ||
   Śl_11 ||	Śt-_11 ||
   janmārṇavaṃ paramadustaramuttitīrṣuḥ śīlaplavaṃ ka iha hastagataṃ jahāti |	janmArNavam parama-dustaram-uttitIrzuH SIla-plavam kaH iha hasta-gatam jahAti |
   kāntāramadhyapatitaḥ kathamāryasārthādbhraṣṭo na śocati ciraṃ	kAntAra-maDya-patitaH kaTam-Arya-sArTAt-BrazwaH na Socati ciram
   supathānabhijñaḥ || Śl_12 ||	su-paTa-anaBijQaH || Śt-_12 ||
   saṃsārabhūdharadarījaṭharaprapātādutthātumudyataparāḥ paramāndhakārāt |	saMsAra-BUDara-darI-jaWara-prapAtAt-utTAtum-udyata-parAH parama-anDakArAt |
   muñcanti ye jinaguṇāvalimantarāle vegena te viṣamapātamadhaḥ patanti ||	muQcanti ye jina-guNa-Avalim-antarAle vegena te vizama-pAtam-aDas patanti ||
   Śl_13 ||	Śt-_13 ||
   ekākino 'pi manasā niyamaṃ prakalpya ye karmaṇā samuditena samunnayanti |	ekAkinaH api manasA niyamam prakalpya ye karmaNA samuditena samunnayanti |
   te sādhavo bhuvanamaṇḍalamaulibhūtāstaireva yānti gurutāṃ guravaḥ	te sADavaH Buvana-maNxala-mOli-BUtAH-tEH-eva yAnti guru-tAm guravaH
   suśiṣyaiḥ || Śl_14 ||	su-SizyEH || Śt-_14 ||
   labdhvā guṇaughajananīṃ jananīmivāryāmatyantaśuddahṛdayāmanuvartamānāḥ |	labDvA guNa-oGa-jananIm jananIm-iva-AryAm-atyanta-Sudda-hRdayAm-anuvartamAnAH |
   tejasvinaḥ sukhamasūnapi saṃtyajanti satyasthitivyasanino na punaḥ	tejasvinaH suKam-asUn-api saMtyajanti satya-sTiti-vyasaninaH na punar-
   pratijñām || Śl_15 ||	pratijQAm || Śt-_15 ||
   tiṣṭhantu tāvadiha sarvajanāpavādāḥ sarvāśca pāpagatayo nirayāśca ghorāḥ |	tizWantu tAvat-iha sarva-jana-apavAdAH sarvAH-ca pApa-gatayaH nirayAH-ca GorAH |
   sadyo jahāti sahajāṃ prakṛtiṃ yadeṣa duḥkhaṃ tataḥ kimaparaṃ bhuvi	sadyas jahAti sahajAm prakRtim yat-eza duHKam tatas kim-aparam Buvi
   sajjanasya || Śl_16 ||	sat-janasya || Śt-_16 ||
   yaḥ prapya nāvamiva dharmamayīṃ viśālāṃ bhūyo jahāti padavīṃ munibhiḥ	yaH prapya nAvam-iva Darma-mayIm viSAlAm BUyas jahAti padavIm muniBiH
   praklṛptām |	praklRptAm |
   saṃsārasāgaravivartananartaneṣu cetaḥspṛhā taralitā niyamena tasya ||	saMsAra-sAgara-vivartana-nartanezu cetaH-spRhA taralitAH niyamena tasya ||
   Śl_17 ||	Śt-_17 ||
   saṃsāracakramaniśaṃ parivartamānamāruhya yaḥ sukhamavaiti vivartamānaḥ |	saMsAra-cakram-aniSam parivartamAnam-Aruhya yaH suKam-avEti vivartamAnaH |
   so 'vaśyameva tarivaśaṃ masaḥ krameṇa sarvāḥ samāśca visamāśca gatīḥ	saH avaSyam-eva tari-vaSam masaH krameNa sarvAH samAH-ca visamAH-ca gatIH
   prayāti || Śl_18 ||	prayAti || Śt-_18 ||
   atyugragandhamaśuciprakaroparuddhamatyantasaṃkaṭamupoḍhaghanāndhakāram |	ati-ugra-ganDam-aSuci-prakara-uparudDam-atyanta-saMkawam-upoXa-Gana-anDakAram |
   āviśya garbhanilayaṃ nirayaṃ yathaiva duḥkhaṃ mahatsa sahate	AviSya garBa-nilayam nirayam yaTA-eva duHKam mahat-sa sahate
   paripiṇḍatāṅgaḥ || Śl_19 ||	paripiNxa-tA-aFgaH || Śt-_19 ||
   kālakramena sa tato dṛḍhatailayantraniṣpīḍyamāna iva yāti bhuvaṃ kathaṃcit	kAla-kramena sa tatas dRXa-tEla-yantra-nizpIxyamAnaH iva yAti Buvam kaTaMcid-
   sadyastathāpi yadayaṃ na jahāti jīvaṃ duḥkhopabhogagatidurlabhi tattadeva	sadyas-taTA-api yat-ayam na jahAti jIvam duHKa-upaBoga-gati-durlaBi tat-tat-eva
   || Śl_20 ||	|| Śt-_20 ||
   tatra sthitaṃ tamaśucau parivartamānamārdrolbaveṣṭitatanuṃ	tatra sTitam tam-aSucO parivartamAnam-Ardra-ulba-vezwita-tanum
   bahalogragandham |	bahala-ugra-ganDam |
   pūrvasmṛtivraṇamivolbaṇadoṣapākaṃ bhinnaṃ jahāti ghṛṇayeva nipīḍyamānaḥ ||	pUrva-smRti-vraNam-iva-ulbaNa-doza-pAkam Binnam jahAti GRNayA-iva nipIxyamAnaH ||
   Śl_21 ||	Śt-_21 ||
   sarvopacāravivaśaṃ śithilākulāṅgamutsṛjya bālyamupajātakaṇairabhāvaḥ |	sarva-upacAra-vivaSam SiTila-Akula-aFgam-utsRjya bAlyam-upajAta-kaNEH-aBAvaH |
   tuṅgeṣu yauvanagirīndradarītaṭeṣu mohāyate viṣayadṛṣṭiviṣālayeṣu || Śl_22	tuFgezu yOvana-giri-indradarI-tawezu mohAyate vizaya-dRzwi-viza-Alayezu || Śt-_22
   sa tato'pi patatyacetanaḥ patito naiva jahāti vikriyām |	sa tatas-api patati-acetanaH patitaH na-eva jahAti vikriyAm |
   ajarāmaramātmavigrahaṃ lalitaṃ manyata evaṃ bāliśaḥ || Śl_23 ||	ajara-amaram-Atma-vigraham lalitam manyate evam bAliSaH || Śt-_23 ||
   sa vihāya munīndrasevitaṃ supathaṃ yātyapathena mohitaḥ |	sa vihAya muni-indra-sevitam su-paTam yAti-apaTena mohitaH |
   rabhasena parāṃ vicūrṇayan gajavajjātamado niraṅkuśaḥ || Śl_24 ||	raBasena parAm vicUrNayan gaja-vat-jAta-madaH niraFkuSaH || Śt-_24 ||
   atha tasya balādanicchataḥ śirasi nyastapadā sunirdayam |	aTa tasya balAt-anicCataH Sirasi nyasta-padA su-nirdayam |
   niśitaṃ palitāṅkuśaṃ jarā kariṇo hastipakīva yacchati || Śl_25 ||	niSitam palita-aFkuSam jarA kariNaH hastipakI-iva yacCati || Śt-_25 ||
   sa tathāpi vijihyaceṣṭitaḥ kuśalenāpi bhayādivojjhitaḥ |	sa taTA-api vijihya-cezwitaH kuSalena-api BayAt-iva-ujJitaH |
   sukṛtāni karoti mohitaḥ śaravatsvātmavadhāya puṣpitaḥ || Śl_26 ||	sukRtAni karoti mohitaH Sara-vatsvAtma-vaDAya puzpitaH || Śt-_26 ||
   atha taṃ prahasannivāntakaḥ palitaughairdarśanairivolbaṇaiḥ |	aTa tam prahasan=-iva-antakaH palita-oGEH-darSanEH-iva-ulbaNEH |
   śirasi grasituṃ pravartate nirupāyapraśamo jarārujaḥ || Śl_27 ||	Sirasi grasitum pravartate nirupAya-praSamaH jarA-rujaH || Śt-_27 ||
   vidalanti tato 'sya sanvayo matirutkrāmati hīyate gatiḥ |	vidalanti tatas asya sanvayaH matiH-utkrAmati hIyate gatiH |
   kṣayameti vapuḥ pariślaṣaṃ niyataṃ vardhata eva jīvitāśā || Śl_28 ||	kzayam-eti vapuH pariSlazam niyatam varDate eva jIvita-ASA || Śt-_28 ||
   kramaśaśca nimīlitendriyo hataśaktirviṣayeṣu lālasaḥ |	kramaSas-ca nimIlita-indriyaH hata-SaktiH-vizayezu lAlasaH |
   upagacchati yāmayaṃ daśāṃ narake sā yadi bhīma eva saḥ || Śl_29 ||	upagacCati yAmayam daSAm narake sA yadi BImaH eva saH || Śt-_29 ||
   kathamevamidaṃ mayā kṛtaṃ kathamevaṃ na kṛtaṃ hatā gatiḥ |	kaTam-evam-idam mayA kRtam kaTam-evam na kRtam hatA gatiH |
   kathamevamayaṃ mayāstakaḥ śirasi nyastapado na lakṣitaḥ || Śl_30 ||	kaTam-evam-ayam mayA-AstakaH Sirasi nyasta-padaH na lakzitaH || Śt-_30 ||
   iti x x x cittamādhibhiḥ kukṛtaiḥ śokamayairupadrutaḥ |	iti x x x cittam-ADiBiH kukRtEH Soka-mayEH-upadrutaH |
   vyadhitena savāṣpavāriṇā karuṇaṃ bandhujanena vīkṣitaḥ || Śl_31 ||	vyaDitena sa-vAzpa-vAriNA karuNam banDu-janena vIkzitaH || Śt-_31 ||
   vinipīḍitamarmabandhanastimiraṃ ghorataraṃ viśanniva |	vinipIxita-marma-banDanaH-timiram Gorataram viSan=-iva |
   vijahāti nijaṃ kaḍevaraṃ dayitaṃ yatnapareṇa rakṣitam || Śl_32 ||	vijahAti nijam kaxevaram dayitam yatna-pareNa rakzitam || Śt-_32 ||
   sa virauti gṛhītamūrdhajo yamadūtairdṛḍhapāśasaṃyataḥ |	sa virOti gRhIta-mUrDajaH yama-dUtEH-dRXa-pASa-saMyataH |
   na śṛṇoti jano 'sya bhāṣitaṃ svakṛtākrandaravādivākulaḥ || Śl_33 ||	na SRNoti janaH asya BAzitam sva-kRta-Akranda-rava-Adi-va-AkulaH || Śt-_33 ||
   prastāraśailasaridantaradurgameṣu mārgeṣu tīkṣṇatarakaṇṭakasaṃkaṭeṣu |	prastAra-SEla-sarit-antara-durgamezu mArgezu tIkzNatara-kaNwaka-saMkawezu |
   ghoraiḥ kṛtāntapuruṣairyamadaṇḍaghātamākṛṣyate galaniṣevitakālapāśaḥ ||	GorEH kRtAnta-puruzEH-yama-daNxa-GAtam-AkRzyate gala-nizevita-kAla-pASaH ||
   Śl_34 ||	Śt-_34 ||
   dūrānnirīkṣya vimalaṃ salilaṃ pipāsurabhyeti gāḍhatṛṣito yadayaṃ tadeva |	dUrAt-nirIkzya vimalam salilam pipAsuH-aByeti gAXa-tRzitaH yat-ayam tat-eva |
   keśaughaśaivalavimiśritapūtipūyapaṅkāpaṅkitaṃ kṣatajavaṃ jalatā prayāti ||	keSa-oGa-SEvala-vimiSrita-pUti-pUya-paFkA-paFkitam kzatajavam jalatA prayAti ||
   Śl_35 ||	Śt-_35 ||
   velānilākulitaśīkaraśītasānumānīlacandanataruṃ malayaṃ prayāti |	velA-anila-Akulita-SIkara-SIta-sAnum-AnIla-candana-tarum malayam prayAti |
   so 'pyasya caṇḍavanadāvaśikhāvalīḍhaśīrṇolmukaprakaradanturatāṃ prayāti ||	saH api-asya caNxa-vana-dO=-aSiKa-avalIXa-SIrNa-ulmuka-prakara-dantura-tAm prayAti ||
   Śl_36 ||	Śt-_36 ||
   yadyeti vārinidhimudvatabhīmalolakallolabhedajanitolvaṇaphenahāsam |	yadya-iti vAriniDim-udvata-BIma-lola-kallola-Beda-janita-ulvaNa-Pena-hAsam |
   so 'pyasya taptaviṣadāruṇasaikatābhravibhrāntakarkaśamarunmarutāṃ prayāti	saH api-asya tapta-viza-da-aruNa-sEkata-aBra-viBrAnta-karkaSa-marut-marutAm prayAti
   || Śl_37 ||	|| Śt-_37 ||
   tatra sthitasya jaladāgamaśaṃsino 'sya sāṅgāradhūmakuliśopalavisphuliṅgam	tatra sTitasya jalada-Agama-SaMsinaH asya sa-aFgAra-DUma-kuliSa-upala-visPuliFgam
   vidyullatākanakarājipiśaṅgamaṅge nārācavarṣamabhivarṣati vārivahaḥ ||	vidyut-latA-kanaka-rAji-piSaFgam-aFge nArAca-varzam-aBivarzati vAri-vahaH ||
   Śl_38 ||	Śt-_38 ||
   tāpārditasya dahanaṃ tu hitānilo 'pi śītārditasya dahano 'pi karoti śītam	tApa-arditasya dahanam tu hita-anilaH api SIta-arditasya dahanaH api karoti SItam
   atyugrakarmapariṇāmavimohitasya viśvaṃ tadāsya viparītamidaṃ vibhāti ||	ati-ugra-karma-pariNAma-vimohitasya viSvam tadA-asya viparItam-idam viBAti ||
   Śl_39 ||	Śt-_39 ||
   śūcīmukhasya bahuyojanabhīmakukṣerārtasya vāripibato 'pi mahāsamudre |	SUcImuKasya bahu-yojana-BIma-kukzeH-Artasya vAri-pibataH api mahA-samudre |
   aprāpta eva pṛthukaṇṭhadarīprapātaśleṣmoṣmaṇā jalalavaḥ pariśoṣameti ||	aprAptaH eva pRTu-kaNWa-darI-prapAta-Slezma-UzmaNA jala-lavaH pariSozam-eti ||
   Śl_40	Śt-_40
   cañcacchaṭānika x pīvarasārameyadaṃṣṭrāṅkurāgrakuliśakṣatacūrṇitāṅgaḥ |	caQcat-SawAnika x pIvara-sArameya-daMzwrA-aFkura-agra-kuliSa-kzata-cUrNita-aFgaH |
   kṣārāmbupūrṇataravaitaraṇītaṭeṣu niṣkṛṣyate viṣamakoṭiśitopaleṣu || Śl_41	kzAra-ambu-pUrNatara-vEtaraNI-tawezu nizkRzyate vizama-kowi-Sita-upalezu || Śt-_41
   dhāvañjavena niśitakṣurasaṃstareṣu vicchinnamūrtirasipattralatāvaneṣu |	DAvan-javena niSita-kzura-saMstarezu vicCinna-mUrtiH-asi-pattra-latA-vanezu |
   kūpe patatyaśaraṇaḥ śitaśūlaśaktiprāsāsihāsanijitāntakavaktrarandhe ||	kUpe patati-aSaraNaH Sita-SUla-Sakti-prAsa-asi-hAsa-nijita-antaka-vaktra-ranDe ||
   Śl_42 ||	Śt-_42 ||
   tīvrātapakvaṣitaduḥsahākhinnadeho vṛkṣānnirīkṣya ghananīladalānupaiti |	tIvra-Atapa-kvazita-duHsaha-aKinna-dehaH vRkzAn-nirIkzya Gana-nIla-dalAn-upEti |
   tatpattraśastraśatapātavibhinnamūrtistatraiva tiṣṭhati ciraṃ	tad-pattra-Sastra-Sata-pAta-viBinna-mUrtiH-tatra-eva tizWati ciram
   virutaikabandhuḥ || Śl_43 ||	viruta-eka-banDuH || Śt-_43 ||
   paryantanirgataśikhāśatavisphuliṅgamālākulajvalitamaṇḍanamaṇḍitābhiḥ |	paryanta-nirgata-SiKA-Sata-visPuliFga-mAlA-Akula-jvalita-maNxana-maNxitABiH |
   premāntarapraṇayanirdayamaṅganābhirāliṅgyate krakacakarkaśavigrahābhiḥ ||	prema-antara-praNaya-nirdayam-aFganABiH-AliFgyate krakaca-karkaSa-vigrahABiH ||
   Śl_44 ||	Śt-_44 ||
   śailābhabhīṣaṇavisaṃkaṭameṣayūthasaṃghaṭṭacūrṇitaviśīrṇasamastagātraḥ |	SEla-ABa-BIzaNa-visaMkawa-meza-yUTa-saMGawwa-cUrNita-viSIrNa-samasta-gAtraH |
   āpātavātalavaśaityasamarpitāsuḥ saṃcūrṇyate punarasau śataśastathaiva ||	ApAta-vAta-lava-SEtya-samarpita-AsuH saMcUrNyate punar-asO SataSas-taTA-eva ||
   Śl_45 ||	Śt-_45 ||
   uttrāsito mukharakhaḍgaśivāsahasrairārohati drutapadaṃ punareva raudrān |	uttrAsitaH muKara-Kaxga-SivA-sahasrEH-Arohati druta-padam punar-eva rOdrAn |
   tāṃ kūṭaśālmalimadhomukhakaṇṭhakaughanirbhidyamānavapurarpitagāḍhaśalyaḥ	tAm kUwa-SAlmalim-aDomuKa-kaNWaka-oGa-nirBidya-mAna-vapuH-arpita-gAXa-SalyaH
   || Śl_46 ||	|| Śt-_46 ||
   mṛtyoḥ karāntagalitairiva kālapāśairāśīviṣairdhṛtaphaṇairdṛḍhasaṃyatasya |	mRtyoH kara-anta-galitEH-iva kAla-pASEH-ASIvizEH-DRta-PaNEH-dRXa-saMyatasya |
   utpāṭayanti nayane sphurataḥ prasahya tatra sthitasya	utpAwayanti nayane sPurataH prasahya tatra sTitasya
   bakavāyasakaṅkagṛdhrāḥ || Śl_47 ||	baka-vAyasa-kaFka-gRDrAH || Śt-_47 ||
   teṣāṃ mukhaiḥ kuliśakoṭinibhaiḥ prasahya nidrāyamānavapureṣa kṛtārtanādaḥ	tezAm muKEH kuliSa-kowi-niBEH prasahya nidrAyamAna-vapuH-eza kRta-Arta-nAdaH
   lohonmukhapracurapīvaratīkṣṇaśaṅkunirbhinnamūrtiravarohati naṣṭacetāḥ ||	loha-unmuKa-pracura-pIvara-tIkzNa-SaFku-nirBinna-mUrtiH-avarohati nazwa-cetAH ||
   Śl_48 ||	Śt-_48 ||
   ādīptaśūlaśitaśalyavibhinnadehāstatraiva kecidavaroḍhumaśaknuvantaḥ |	AdIpta-SUla-Sita-Salya-viBinna-dehAH-tatra-eva kecid-avaroXum-aSaknuvantaH |
   ghorairyadā niśitaśastramukhairayobhirākṛṣyamāṇavisaradgalitāntrasūtrāḥ ||	GorEH-yadA niSita-Sastra-muKEH-ayoBiH-AkRzyamANa-visarat-galita-antra-sUtrAH ||
   Śl_49 ||	Śt-_49 ||
   kecitpatanti viṣameṣū girestaṭeṣu kecitparikvaṣitatailakaṭāhakukṣau |	kecid-patanti vizamezU gireH-tawezu kecid-parikvazita-tEla-kawAha-kukzO |
   uttaptavālukabhuvaṃ visṛtasphuliṅgāmenya viśanti padasaṅgamanāpnuvantaḥ ||	uttapta-vAluka-Buvam visRta-sPuliFgAmenya viSanti pada-saFgam-anApnuvantaH ||
   Śl_50 ||	Śt-_50 ||
   eke punaḥ simisimāyitamūkṣmajantusaṃghātajarjaritasūnavipūtikāyāḥ |	eke punar simisi-mAyita-m-Ukzma-jantu-saMGAta-jarjarita-sUna-vipUtikAyAH |
   saṃcālamātramapi hartumaśaknuvanto jīvanti karmamayapāśanibaddhajīvāḥ ||	saMcAla-mAtram-api hartum-aSaknuvantaH jIvanti karma-maya-pASa-nibadDa-jIvAH ||
   Śl_51 ||	Śt-_51 ||
   asthīnyapi praṇayatā rahitopamena śītena jarjaritavepitapiṇḍitāṅgāḥ |	asTIni-api praNayatA rahita-upamena SItena jarjarita-vepita-piNxita-aFgAH |
   utpannabhinnapiṭakā śatajātajantujagdhakṣataśrutasamajjavaśālaśīkāḥ ||	utpanna-Binna-piwakA Sata-jAta-jantu-jagDa-kzata-Sruta-samajja-vaSA-la-SIkAH ||
   Śl_52 ||	Śt-_52 ||
   saṃdaṣṭalagnadaśanāstanulomakeśāḥ saṃghaṭṭitavyadhitalocanakarṇakaṇṭhāḥ |	saMdazwa-lagna-daSana-aH-tanu-loma-keSAH saMGawwita-vyaDita-locana-karNa-kaNWAH |
   ā cetaso jaḍataratvamupetakāyāstiṣṭhanti śītanarakeṣu bhṛśaṃ nadantaḥ ||	A cetasaH jaxatara-tvam-upetakAyAH-tizWanti SIta-narakezu BRSam nadantaH ||
   Śl_53 ||	Śt-_53 ||
   vikīrṇabahalogragandhakaṭudhūmadhūmrāntaraṃ	vikIrNa-bahala-ugra-ganDa-kawu-DUma-DUmra-antaram
   vijṛmbhitaśikhākaraprakararudradigmaṇḍalam |	vijRmBita-SiKA-kara-prakara-rudra-diS-maNxalam |
   sitāsthisakalāṭalīracitabhūṣaṇaṃ bhīṣaṇaṃ pravṛttamiva bhairavaṃ	sita-asTi-sakalAwalI-racita-BUzaNam BIzaNam pravRttam-iva BEravam
   sasujacarma hāhāravam || Śl_54 ||	sa-suja-carma hAhA-ravam || Śt-_54 ||
   caṭacchaḍhaditi kvacitsphuradurusphuliṅgākulaṃ chamacchamaditi	cawat-SaXat-iti kvacid-sPura-duru-sPuliFga-Akulam CamacSamat-iti
   kṣaṇasthagitajṛmbhitaṃ medasi |	kzaNa-sTagita-jRmBitam medasi |
   kaṭatkaṭaditi kvaṇantamuraso 'sthirandhrāntare patanti narakānalaṃ	kawat-kawat-iti kvaNantam-urasaH asTi-ranDra-antare patanti naraka-analam
   vijitakalpakālānalam || Śl_55 ||	vijita-kalpa-kAla-analam || Śt-_55 ||
   purāṇatṛṇajarjarajvalitaparśukā x x x x x x x x latālavo dhagiti	purANa-tRNa-jarjara-jvalita-parSukA x x x x x x x x latAlavaH Dagiti
   vāntadīptārciṣaḥ |	vAnta-dIpta-arcizaH |
   sphuṭajjaṭharaniḥsṛtaprasaradantrasaṃtrāsitāḥ	sPuwat-jaWara-niHsRta-prasara-dantra-saMtrAsitAH
   vimuktagurughargharadhvanitamātraśeṣakriyāḥ || Śl_56 ||	vimukta-guru-GarGara-Dvanita-mAtra-Seza-kriyAH || Śt-_56 ||
   nirīkṣya vivarāntaraṃ muhurapāvṛtaṃ dūrataḥ prayānti kathamapyamī	nirIkzya vivara-antaram muhur-apAvRtam dUratas prayAnti kaTam-api-amI
   pramataduḥkhamokṣāśrayāḥ |	pramata-duHKa-mokza-ASrayAH |
   yadā tadapi ghaṭṭitaṃ bhavati karmapaṭṭairdṛḍhaistadā viphalavāñchitāḥ	yadA tat-api Gawwitam Bavati karma-pawwEH-dRXEH-tadA viPala-vAQCitAH
   kimapi yānti duḥkhāntaram || Śl_57 ||	kim-api yAnti duHKa-antaram || Śt-_57 ||
   jvalanniśitatomaraprakaravarṣaṇānantaraṃ dravīkṛtamayorasaṃ	jvalat-niSita-tomara-prakara-varzaNa-anantaram dravIkRta-maya-urasam
   dahanaraśmimālākulam |	dahana-raSmi-mAlA-Akulam |
   pibanti galadasravo narakapāladaṇḍāhatā	pibanti galada-sravaH nara-ka-pAla-daNxa-AhatA
   mukhaśravaṇanāsikāvivaralabdhadhūmodgamāḥ || Śl_58 ||	muKa-SravaNa-nAsikA-vivara-labDa-DUma-udgamAH || Śt-_58 ||
   ādagdhavisphuṭitanetraśiraḥ kapālamastiṣkadīpitapiśaṅgaśikhākalāpaḥ |	AdagDa-visPuwita-netra-SiraH kapAla-mastizka-dIpita-piSaFga-SiKA-kalApaH |
   śuṣkendhanaprakaranirdayatāmupaiti śokāgnikoṣa iva gātracayeṣu teṣām ||	Suzka-inDana-prakara-nirdaya-tAm-upEti Soka-agni-kozaH iva gAtra-cayezu tezAm ||
   Śl_59 ||	Śt-_59 ||
   te jantavo girinadījalalolajīvā auṣṭhyaṃ tadeva narakeṣu ta eva cāgniḥ |	te jantavaH giri-nadI-jala-lola-jIvAH OzWyam tat-eva narakezu te eva ca-agniH |
   karmāṇi tatkhalu tathā pariṇāmayanti sarvaṃ yathā paramadāruṇamāvibhāti ||	karmANi tad-Kalu taTA pariNAmayanti sarvam yaTA parama-dAruNam-AviBAti ||
   Śl_60 ||	Śt-_60 ||
   ātmīyakarmavivaśākulaveṣṭitasya muktasya pāpanilayānnirayāṃ kathaṃcit |	AtmIya-karma-vivaSa-Akula-vezwitasya muktasya pApa-nilayAt-nirayAm kaTaMcid |
   lokeṣvanantagatibhedabhayākuleṣu mānuṣyakaṃ paramadurlabhameva jantoḥ ||	lokezu-ananta-gati-Beda-Baya-Akulezu mAnuzyakam parama-durlaBam-eva jantoH ||
   Śl_61 ||	Śt-_61 ||
   mleccheṣu vā narakapālasamavrateṣu tiryakṣu vā kṛtaparasparabhakṣaṇeṣu |	mlecCezu vA nara-kapAla-sama-vratezu tiryakzu vA kRta-paraspara-BakzaNezu |
   jātiṃ labheta yadi tatra tadeva śīlamāsevate patati yena punaḥ prapātam ||	jAtim laBeta yadi tatra tat-eva SIlam-Asevate patati yena punar prapAtam ||
   Śl_62 ||	Śt-_62 ||
   yatprāpya janmajaladherapi yānti pāramāropayanti śivamuttamabodhibījam |	yat-prApya janma-jalaDeH-api yAnti pAramAropayanti Sivam-uttama-boDi-bIjam |
   cintāmaṇerapi samabhyadhikaṃ guṇaughairmānuṣyakaṃ ka iha tadviphalīkaroti	cintAmaNeH-api samaByaDikam guNa-oGEH-mAnuzyakam kaH iha tad-viPalIkaroti
   || Śl_63 ||	|| Śt-_63 ||
   atyantadurlabhamupetya manuṣyabhāvaṃ yadvāñchitaṃ tadabhivāñchitameva	atyanta-durlaBam-upetya manuzya-BAvam yat-vAQCitam tat-aBivAQCitam-eva
   kuryāt |	kuryAt |
   caṇḍānilākulitadīpaśikhācalasya na hyāyuṣaḥ kṣaṇamapi sthitiniścayo'sti ||	caNxa-anila-Akulita-dIpa-SiKA-acalasya na hi-AyuzaH kzaNam-api sTiti-niScayaH-asti ||
   Śl_64 ||	Śt-_64 ||
   śvaḥ kāryametadidamadya paraṃ muhūrtādetatkṣaṇāditi janena vicintyamāne |	Svas kAryam-etat-idam-adya param muhUrtAt-etad-kzaNAt-iti janena vicintyamAne |
   tiryagnirīkṣaṇapiśaṅgitakāladaṇḍaḥ śaṅke hasatyasahanaḥ kupitaḥ kṛtāntaḥ	tiryak-niH-IkzaNa-piSaFgita-kAla-daNxaH SaFke hasati-asahanaH kupitaH kRtAntaH
   || Śl_65 ||	|| Śt-_65 ||
   āyāti phullakusumaḥ kusumāgamo 'yameṣā śaśāṅkatilakā śaradāgateti |	AyAti Pulla-kusumaH kusuma-AgamaH ayam-ezA SaSAFka-tilakA Sarad-AgatA-iti |
   sarvaḥ prahṛṣyati jano na punarmamaitadāyuḥ prahīṇamiti yāti paraṃ viṣādam	sarvaH prahRzyati janaH na punar-mama-etat-AyuH prahINam-iti yAti param vizAdam
   || Śl_66 ||	|| Śt-_66 ||
   āsannapīnaśaśimaṇḍalamaṇḍanāsu viśrāntavāriguruvāridamekhalāsu |	Asanna-pIna-SaSi-maNxala-maNxanAsu viSrAnta-vAri-guru-vArida-meKalAsu |
   niḥsaṅgamāsu giriśṛṅgavanasthalīṣu dhanyā nayantyanilacañcalaśīlamāyuḥ ||	niHsaFgamAsu giri-SRFga-vana-sTalIzu DanyAH nayanti-anila-caQcala-SIlam-AyuH ||
   Śl_67 ||	Śt-_67 ||
   kiṃ sā ratirbhavati nandanabhūmikāsu divyāṅganājaghanapṛṣṭhaśilātalāsu |	kim sA ratiH-Bavati nandana-BUmikAsu divya-aFganA-jaGana-pRzWa-SilA-talAsu |
   yā mugdhamugdhaharaṇīgaṇasevitāsu niḥsaṅgacārusubhagāsu vanasthalīṣu ||	yA mugDa-mugDa-haraNI-gaNa-sevitAsu niHsaFga-cAru-suBagAsu vana-sTalIzu ||
   Śl_68 ||	Śt-_68 ||
   divyāṅganāparimalāvilaye nibhinnasaṃtānakastavakahāsavitaṇvanīṣu |	divya-aFganA-parimalA-vilaye niBinna-saMtAnaka-stavaka-hAsa-vitaNvanIzu |
   kiṃ sā ratiḥ surasaritsu viviktaramyatīrāsu yā śucijalāsu vane nadīṣu ||	kim sA ratiH surasaritsu vivikta-ramya-tIrAsu yA Suci-jalAsu vane nadIzu ||
   Śl_69 ||	Śt-_69 ||
   viśālāḥ śailānāṃ viratajanasaṃpātasubhagā guhā gāḍhābhogā	viSAlAH SElAnAm virata-jana-saMpAta-suBagA guhA gAXa-ABogA
   haritavanalekhāparikarāḥ |	harita-vana-leKA-parikarAH |
   sarittīrāsannā surajamadhurairnirjanaravairna gamyāḥ kleśāgnerayamiti	sarit-tIra-AsannA suraja-maDurEH-nirjana-ravEH-na gamyAH kleSa-agneH-ayam-iti
   vadantīva pathikān || Śl_70 ||	vadanti-iva paTikAn || Śt-_70 ||
   māyāmarīcidakacandrataraṃgakalpāḥ kāmā jinena gaditā vibhavāḥ striyaśca |	mAyA-marIci-daka-candra-taraMga-kalpAH kAmAH jinena gaditAH viBavAH striyaH-ca |
   svapnāntadurlabhitavibhramavipralabdhā bālāḥ patanti nirayeṣvapi yeṣu	svapna-anta-durlaBita-viBrama-vipralabDAH bAlAH patanti nirayezu-api yezu
   saktāḥ || Śl_71 ||	saktAH || Śt-_71 ||
   āpātamātramadhurā viṣayā viṣaśca ghorā viṣākakaṭukā viṣayā viṣaśca |	ApAta-mAtra-maDurAH vizayAH vizaH-ca GorAH vizAka-kawukAH vizayAH vizaH-ca |
   mohāndhakāragahanā viṣayā viṣaśca durvāravegacapalā viṣayā viṣaśca ||	moha-anDakAra-gahanAH vizayAH vizaH-ca durvAra-vega-capalAH vizayAH vizaH-ca ||
   Śl_72 ||	Śt-_72 ||
   kāmā viṣaśca viṣayāśca nirūpyamānāḥ śreyo viṣaṃ na viṣayā viṣamasvabhāvāḥ	kAmAH vizaH-ca vizayAH-ca nirUpyamAnAH SreyaH vizam na vizayAH vizama-svaBAvAH
   ekatra janmani viṣaṃ viṣatāṃ prayāti janmāntare 'pi viṣayā viṣatāṃ	ekatra janmani vizam viza-tAm prayAti janma-antare api vizayAH vizatAm
   prayānti || Śl_73 ||	prayAnti || Śt-_73 ||
   viṣasya viṣayāṇāṃ ca dūramatyantagocaram | upayuktaṃ viṣaṃ hanti viṣayāḥ	vizasya vizayANAm ca dUram-atyanta-gocaram | upayuktam vizam hanti vizayAH
   smaraṇādapi || Śl_74 ||	smaraNAt-api || Śt-_74 ||
   saṃsṛṣṭaṃ vrajati viṣaṃ viṣeṇa śāntiṃ sanmantrairagadadharaiśca	saMsRzwam vrajati vizam vizeNa SAntim sat-mantrEH-agada-DarEH-ca
   sādhyamānam |	sADyamAnam |
   yuktaṃ vā bhavati viṣaṃ hitāya nṝṇāṃ na tvevaṃ viṣayamahāviṣaṃ kadācit ||	yuktam vA Bavati vizam hitAya nLNAm na tu-evam vizaya-mahA-vizam kadAcid ||
   Śl_75 ||	Śt-_75 ||
   yadvadvṛṣo viṣamakūpataṭāntatrūḍho dūrvāpravālalavalālasamānasaḥ san |	yadvat-vRzaH vizama-kUpa-tawa-antatrUXaH dUrvA-pravAla-lava-lAla-samAnasaH san |
   śvabhre patatyatha ca nāstu ta eva lābhastadvatsukhānvitamatiḥ khalu	SvaBre patati-aTa ca na-astu te eva lABaH-tadvat-suKa-anvita-matiH Kalu
   jīvalokaḥ || Śl_76 ||	jIva-lokaH || Śt-_76 ||
   mandākinījalarayākulitālakābhiḥ krīḍāvihāramanubhūya sahāpsarobhiḥ |	mandAkinI-jala-raya-Akulita-alakABiH krIxA-vihAram-anuBUya saha-apsaroBiH |
   bhūyo bhramanti kharavaitaraṇe taraṃgasaṃparkajarjaritadāruṇaduḥkhabhājaḥ	BUyas Bramanti Kara-vEtaraNe taraMga-saMparka-jarjarita-dAruNa-duHKa-BAjaH
   || Śl_77 ||	|| Śt-_77 ||
   āstīrṇakalpatarupallvasaṃstareṣu kāntāsakhāḥ suravaneṣu makhaṃ vihṛtya |	AstIrNa-kalpa-taru-pallva-saMstarezu kAntA-saKAH sura-vanezu maKam vihRtya |
   bhūyo bhramanti niśitākulaśastrapātavicchinnagātramasipattravanasthalīṣu	BUyas Bramanti niSita-Akula-Sastra-pAta-vicCinna-gAtram-asipattra-vana-sTalIzu
   || Śl_78 ||	|| Śt-_78 ||
   sparśe sukhāsu padapātanatonnatāsu merornitambapadavīṣu ciraṃ vihṛtya |	sparSe suKAsu pada-pAtanatA-unnatAsu meroH-nitamba-padavIzu ciram vihRtya |
   uttaptasaikatakukūlakṛśānurāśiṃ saṃsīryamāṇacaraṇorubhujo bhramanti ||	uttapta-sEkata-kukUla-kRSa-anurASim saMsIryamANa-caraNa-Uru-BujaH Bramanti ||
   Śl_79 ||	Śt-_79 ||
   gatvā divaṃ mukharabhāsurakiṅkanīkahārāvalīnikaradanturitairvimānaiḥ |	gatvA divam muKaraBAsura-kiFka-nIka-hAra-AvalI-nikara-danturitEH-vimAnEH |
   ghoraṃ sthirāśrayamameyamanantapāramandhaṃ tamaḥ punaradhaḥśirasā patanti	Goram sTira-ASrayam-ameyam-ananta-pAram-anDam tamaH punar-aDaHSirasA patanti
   || Śl_80 ||	|| Śt-_80 ||
   śakro 'pi yatra surakiṃnaranāgayakṣamauliprabhāprakarapiñjarapādapīṭhaḥ |	SakraH api yatra sura-kiMnara-nAga-yakza-mOli-praBA-prakara-piQjara-pAda-pIWaH |
   karmānilākulagatiḥ kugatiḥ prayāti ko nāma tatra puruṣo na bhayaṃ bhajeta	karma-anila-Akula-gatiH kugatiH prayAti kaH nAma tatra puruzaH na Bayam Bajeta
   || Śl_81 ||	|| Śt-_81 ||
   pramlāyamānakusumāḥ śru x x x digdhā mlānāmbarāḥ karuṇadīkṣitabandhuvargāḥ	pramlAyamAna-kusumAH Sru x x x digDAH mlAna-ambarAH karuNa-dIkzita-banDu-vargAH
   duḥkhaṃ paraṃ yadamarā maraṇe vrajanti tanmānavā na jalabudbudalolajīvāḥ	duHKam param yat-amarAH maraNe vrajanti tat-mAnavAH na jala-budbuda-lola-jIvAH
   || Śl_82 ||	|| Śt-_82 ||
   duḥkhāgniprakaranirodhabhairave 'sminyaloke vahati janaḥ sukhābhimānam |	duHKa-agni-prakara-niroDa-BErave asmin-ya-loke vahati janaH suKa-aBimAnam |
   tanmatyorvadanamapāvṛtaṃ viśālaṃ tadbījaṃ punarapi janmapādapasya || Śl_83	tad-matyoH-vadanam-apAvRtam viSAlam tat-bIjam punar-api janma-pAdapasya || Śt-_83
   taṃ tṛṣṇāmayadṛḍhadīrghatantubaddhaṃ paryastapraṇihitabhīmakāladaṇḍam |	tam tRzNA-maya-dRXa-dIrGa-tantu-badDam paryasta-praNihita-BIma-kAla-daNxam |
   sattvānāṃ bhavajaladhau pariplutānāṃ matsyanāṃ baḍiśamivāntakena dattam ||	sattvAnAm Bava-jalaDO pariplutAnAm matsyanAm baxiSam-iva-antakena dattam ||
   Śl_84 ||	Śt-_84 ||
   kumbhīpākakvathitakalilāduṣṇasaṃrambhavegātkṛtvodgrīvaṃ kṣaṇamapi sukhaṃ	kumBIpAka-kvaTita-kalilAt-uzNa-saMramBa-vegAt-kRtvA-udgrIvam kzaNam-api suKam
   labdhaniśvāsamokṣāḥ |	labDa-niSvAsa-mokzAH |
   krodhāpūrṇaiḥ subahubhirayomudgaraistāḍyamānā manyate taṃ paramiva sukhaṃ	kroDa-ApUrNEH su-bahuBiH-ayaH-mudgarEH-tAxyamAnA manyate tam param-iva suKam
   nārakā yadvadeva || Śl_85 ||	nArakAH yadvat-eva || Śt-_85 ||
   tadvadduḥkhairaniśamavaśo dāruṇaiḥ pīḍyamānastāvatkālaṃ	tadvat-duHKEH-aniSam-avaSaH dAruNEH pIxyamAnaH-tAvat-kAlam
   jaraṇamaṇarakṣobhamuktaḥ kathaṃcit |	jaraNa-maNara-kzoBa-muktaH kaTaMcid |
   mandībhūte kṣaṇamapi nije duḥsahe duḥkhavahnau sarvo	mandIBUte kzaNam-api nije duHsahe duHKa-vahnO sarvaH-
   lokastanusukhalavagrāmatṛṣṇāṃ karoti || Śl_86 ||	lokaH-tanu-suKa-lava-grAma-tRzNAm karoti || Śt-_86 ||
   yāvadyāvajjagati sakale jāyate saukhyasaṃjñā tāvattāvadbahutaraśikho	yAvat-yAvat-jagati sakale jAyate sOKya-saMjQA tAvat-tAvat-bahutara-SiKA-u
   jāyate rāgabahniḥ |	jAyate rAga-bahniH |
   yāvadyāvadvisarati śubhā bhāvanā bhāvyamānā tāvattāvadbahalataratāmeti	yAvat-yAvat-visarati SuBA BAvanA BAvyamAnA tAvat-tAvat-bahalatara-tAm-eti
   mohāndhakāram || Śl_87 ||	moha-anDakAram || Śt-_87 ||
   yāvadyāvanniyatamaśubhā bhāvanā yāti vṛddhim |	yAvat-yAvat-niyatam-aSuBA BAvanA yAti vRdDim |
   tāvattāvattaralataratamiti mohāndhakāram || Śl_88 ||	tAvat-tAvat-taralataratam-iti moha-anDakAram || Śt-_88 ||
   durgandhipūtivikṛtairaravindamindumindīvaraṃ ca tulayanti yadāṅganāṅgaiḥ |	durganDi-pUti-vikRtEH-aravindam-indum-indIvaram ca tulayanti yadA-aFganA-aFgEH |
   tasyānṛtasya phalamugramidaṃ kavīnāṃ tāsveva garbhanilayaṃ padamī viśanti	tasya-anRtasya Palam-ugram-idam kavInAm tAsu-eva garBa-nilayam padamI viSanti
   || Śl_89 ||	|| Śt-_89 ||
   kā saugatirjagati yā śataśo na yātā kiṃ tatsukhaṃ yadaśakṛnna purānubhūtam	kA sOgatiH-jagati yA SataSas na yAtA kim tat-suKam yat-aSakRt-na purA-anuBUtam
   kāstāḥ śriyaścapalacāmaracāruhāsāḥ prāptā na yāstadapi vardhata eva rāgaḥ	kAH-tAH SriyaH-capala-cAmara-cAru-hAsAH prAptAH na yAH-tat-api varDate eva rAgaH
   || Śl_90 ||	|| Śt-_90 ||
   nadyo na tā na vihṛtaṃ pulineṣu yāsāṃ sthānaṃ na tajjagati yatra kṛto na	nadyaH na tAH na vihRtam pulinezu yAsAm sTAnam na tat-jagati yatra kRtaH na
   vāsaḥ |	vAsaH |
   vyomnāpi tanna padamasti na yatra yātaṃ duṣpūraṇastadapi vardhata eva	vyomnA-api tat-na padam-asti na yatra yAtam duzpUraNaH-tat-api varDate eva
   rāgaḥ || Śl_91 ||	rAgaH || Śt-_91 ||
   duḥkhaṃ na tadyadasakṛnna purānubhūtaṃ kāmā na te jagati yairiha	duHKam na tat-yat-asakRt-na purA-anuBUtam kAmAH na te jagati yEH-iha
   tṛptirāsīt |	tRptiH-AsIt |
   sattvo na so 'sti jaṭhare śayitaṃ na yasya saṃsāriṇastadapi nāsti kathaṃ	sattvaH na saH asti jaWare Sayitam na yasya saMsAriNaH-tat-api na-asti kaTam
   virāgaḥ || Śl_92 ||	virAgaH || Śt-_92 ||
   atyāyate jagati janmaparigrahe 'sminduḥkhe sukhe ca bahuśaḥ parivartamānaḥ	atyAyate jagati janma-parigrahe asmin-duHKe suKe ca bahuSas parivartamAnaH
   nāsau jano jagati yo na babhūva bandhurdveṣoragastadapi tiṣṭhati	na-asO janaH jagati yaH na baBUva banDuH-dveza-uragaH-tat-api tizWati
   bhīmabhogaḥ || Śl_93 ||	BIma-BogaH || Śt-_93 ||
   yaiḥ sārdhametya hasitaṃ lalitaṃ pragītamekatra pītamaśitaṃ ca kṛtāśca	yEH sArDam-etya hasitam lalitam pragItam-ekatra pItam-aSitam ca kRtAH-ca
   goṣṭhyaḥ |	gozWyaH |
   kālakrameṇa gamitāḥ kati ke 'pi ramyā nītāḥ samāśca viṣamāśca daśāḥ	kAla-krameNa gamitAH kati ke api ramyAH nItAH samAH-ca vizamAH-ca daSAH
   kathaṃcit || Śl_94 ||	kaTaMcid || Śt-_94 ||
   tānārjavaṃ javavivartanadṛṣṭanaṣṭānāvartamadhyapatitāniva vīkṣyamāṇaḥ |	tAn-Arjavam java-vivartana-dRzwa-nazwa-anAvarta-maDya-patitAn-iva vIkzyamANaH |
   saṃsārasāgaragatānapahāya bandhūnekaḥ prayāti yadi nāsti tataḥ kṛtaghnaḥ	saMsAra-sAgara-gatAn-apahAya banDUn-ekaH prayAti yadi na-asti tatas kRtaGnaH
   || Śl_95 ||	|| Śt-_95 ||
   aṅkasthitena śiśunā vivaśena yāsāṃ pītaḥ payodhararasaṃ praṇayānuyātaḥ |	aFka-sTitena SiSunA vivaSena yAsAm pItaH payoDara-rasam praNaya-anuyAtaH |
   tanniṣphalapracuradurlalitaikabhājaḥ ko nāma dasyurapi hātumihotsaheta ||	tad-nizPala-pracura-durlalita-eka-BAjaH kaH nAma dasyuH-api hAtum-iha-utsaheta ||
   Śl_96 ||	Śt-_96 ||
   yā saṃsthito 'yamudare 'pi kṛtāvakāśo yāḥ snehaviklavadhiyaḥ	yA saMsTitaH ayam-udare api kRta-avakASaH yAH sneha-viklava-DiyaH
   ślathamenamūhuḥ |	SlaTam-enam-UhuH |
   tā duḥkhitā aśaraṇāḥ kṛpaṇā vihāya ko nāma śatrurapi gantumihotsaheta ||	tAH duHKitAH aSaraNAH kRpaNA vihAya kaH nAma SatruH-api gantum-iha-utsaheta ||
   Śl_97 ||	Śt-_97 ||
   vikīrṇe duḥkhaughairjagati vivaśe 'sminnaśaraṇe parārthe yadduḥkhaṃ tadiha	vikIrNe duHKa-oGEH-jagati vivaSe asmin=-aSaraNe para-arTe yat-duHKam tat-iha
   sukhamāhuḥ supuruṣāḥ |	suKam-AhuH su-puruzAH |
   kṣaṇaṃ kṣuttṛṣṇoṣṇaśramavigamaramyānarucaḥ paraṃ kṛtvā teṣāmapi yadiha ka	kzaNam kzut-tRzNA-uzNa-Srama-vigamaramyAn-arucaH param kRtvA tezAm-api yat-iha ka
   ivāsya pratisamaḥ || Śl_98 ||	iva-asya pratisamaH || Śt-_98 ||
   na sāramyairyā naiva ca nṛpatilakṣmīparikarairna dārairnāpatyairna	na sAramyEH-yAH na-eva ca nRpati-lakzmI-parikarEH-na dArEH-na-apatyEH-na
   surabhavane nāsuragatau |	sura-Bavane na-asura-gatO |
   kathaṃcitsaṃprāpyaṃ x viṣayasukhaṃ bhogaparamairlabhante yā prītiṃ	kaTaMcid-saMprApyam x vizaya-suKam Boga-paramEH-laBante yA prItim
   parahitasukhādhānaniratāḥ || Śl_99 ||	para-hita-suKa-ADAna-niratAH || Śt-_99 ||
   svayaṃ ghāsagrāsaṃ paśurapi karotyeva sulabhaṃ yadṛcchā labdhaṃ vā pibati	svayam GAsa-grAsam paSuH-api karoti-eva sulaBam yadRcCA labDam vA pibati
   salilaṃ gāḍhatṛṣitaḥ |	salilam gAXa-tRzitaH |
   parasyārtha kartuṃ yadiha puruṣo 'yaṃ prayatate tadasya svaṃ tejaḥ	parasya-arTa kartum yat-iha puruzaH ayam prayatate tat-asya svam tejaH
   sukhamidamaho pauruṣamidam || Śl_100 ||	suKam-idam-aho pOruzam-idam || Śt-_100 ||
   yadālokaṃ kuvan bhramati raviraśrāntaturagaḥ sadālokaṃ dhatte	yadAlokam kuvan Bramati raviH-aSrAnta-turagaH sat-Alokam Datte
   yadagaṇitabhārā vasumatī |	yat-agaNita-BArA vasumatI |
   na sa svārthaḥ kaścitprakṛtiriyameva mahatāṃ yadete lokānāṃ	na sa sva-arTaH kaScid-prakRtiH-iyam-eva mahatAm yat-ete lokAnAm
   hitasukharasaikāntarasikāḥ || Śl_101 ||	hita-suKa-rasa-ekAnta-rasikAH || Śt-_101 ||
   avidyādhūmrāndhabhramaparigatavyākulagatipradīpte duḥkhāgnau patitamavaśaṃ	avidyA-DUmra-anDa-Brama-parigata-vyAkula-gati-pradIpte duHKa-agnO patitam-avaSam
   vīkṣya bhuvanam |	vIkzya Buvanam |
   sphuradvahnijvālā pramathitaśiroveṣṭananibhā yātante ye 'trādbhuta iha	sPurat-vahni-jvAlA pramaTita-SiraH-vezwana-niBAH yAtante ye atra-adButaH iha
   puruṣāste sukṛtinaḥ || Śl_102 ||	puruzAH-te sukRtinaH || Śt-_102 ||
   avīciṃ gāhante hutavahaśikhāpūritamapi prasarpadromāñcā	avIcim gAhante hutavaha-SiKA-pUritam-api prasarpat-romAQcA
   himanikaracandrāṃśuśiśiram |	hima-nikara-candra-aMSu-SiSiram |
   parārthe x x x sphuṭanalinahāsāpi nalinī karotyeṣāṃ tāpaṃ	para-arTe x x x sPuwa-nalina-hAsA-api nalinI karoti-ezAm tApam
   hutavahaśikhāsaṃhatiriva || Śl_103 ||	hutavaha-SiKA-saMhatiH-iva || Śt-_103 ||
   parahitakaraṇāya baddhakakṣāḥ sukhamasipattravane vasanti santaḥ |	para-hita-karaNAya badDa-kakzAH suKam-asipattravane vasanti santaH |
   na punaramarasundarīsahāyāḥ kṣaṇamapi nandanakānane ramante || Śl_104 ||	na punar-amara-sundarI-sahAyAH kzaNam-api nandana-kAnane ramante || Śt-_104 ||
   aśaraṇajanatāraṇāya tīrṇāḥ punarapi vaitaraṇīṃ taranti dhīrāḥ |	aSaraNa-jana-tAraNAya tIrNAH punar-api vEtaraNIm taranti DIrAH |
   na tu gaganasarittaraṃgabhaṅgavyatikarasaṅgasukhaṃ svayaṃ bhajante ||	na tu gagana-sarit-taraMga-BaFga-vyatikara-saFga-suKam svayam Bajante ||
   Śl_105 ||	Śt-_105 ||
   iti sucaritaratnaṃ bhūṣaṇaṃ bhūṣaṇānāṃ śivamamṛtamudāraṃ bhāsuraṃ	iti su-carita-ratnam BUzaNam BUzaNAnAm Sivam-amRtam-udAram BAsuram
   bhāsurāṇām |	BAsurANAm |
   asulabhamakṛtajñairnandanaṃ nandanānāṃ bhaja samasukhahetuṃ maṅgalaṃ	asulaBam-akRtajQEH-nandanam nandanAnAm Baja sama-suKa-hetum maFgalam
   maṅgalānām || Śl_106 ||	maFgalAnAm || Śt-_106 ||
   sugatavacanapuṣpaṃ sarvadā sevanīyaṃ phalati phalamudāraṃ puṣpameva	sugata-vacana-puzpam sarvadA sevanIyam Palati Palam-udAram puzpam-eva
   drumāṇām |	drumANAm |
   sugatavacanapuṣpādartharāśirniṣevyo madhuni mudhakarāṇāṃ yasya	sugata-vacana-puzpAt-arTa-rASiH-nizevyaH maDuni muDa-karANAm yasya
   vāñchāprakarṣam || Śl_107 ||	vAQCA-prakarzam || Śt-_107 ||
   visṛja viṣayānnītyākīrṇāṃ kṣaṇavyayasaṅgino bhaja samasukhaṃ sākāṅkṣaṃ	visRja vizayAn-ni-iti-AkIrNAm kzaNa-vyaya-saFginaH Baja sama-suKam sa-AkAFkzam
   kṛtāntabhayojjhitam |	kRtAnta-Baya-ujJitam |
   vikara timiraṃ mohavyājaṃ vimokṣayathārgalaṃ na khalu suciraṃ nidrāyante	vikara timiram moha-vyAjam vimokza-yaTa-argalam na Kalu su-ciram nidrAyante
   sadaśvakiśorakāḥ || Śl_108 ||	sat-aSva-ki-SorakAH || Śt-_108 ||
   vinayavisaro vīryaskandhaḥ kṣamādamapallavaḥ śamathakusumaḥ prajñāśākhaḥ	vinaya-visaraH vIrya-skanDaH kzamA-dama-pallavaH SamaTa-kusumaH prajQA-SAKaH
   pradānaghanacchadaḥ |	pradAna-GanacCadaH |
   praṇidhiśikharaḥ śīlacchāyaḥ praśāntiphalaprado bhava bhava marau	praNiDi-SiKaraH SIla=-CAyaH praSAnti-Pala-pradaH Bava Bava marO
   tāpārtānāṃ tvamekamahādrumaḥ || Śl_109 ||	tApa-ArtAnAm tvam-eka-mahA-drumaH || Śt-_109 ||
   bahujanahito mābhairvādapradānamahāsvanaḥ pṛthutaraśodhārāsāraḥ	bahu-jana-hitaH mABEH-vAda-pradAna-mahA-svanaH pRTutaraSoDArA-sAraH
   kṛpānilacoditaḥ |	kRpA-anila-coditaH |
   praśamitarajaḥ śīlacchāyāvibhūṣitabhūtalo bhava bhava marau tāpārtānāṃ	praSamita-rajaH SIla=-CAyA-viBUzita-BUtalaH Bava Bava marO tApa-ArtAnAm
   tvamekamahāghanaḥ || Śl_110 ||	tvam-eka-mahA-GanaH || Śt-_110 ||
   prakaṭavipulaṃ paṅkāgādhaḥ prasannatarāśrayaḥ satataśiśiro	prakawa-vipulam paFka-aga-aDas prasannatara-ASrayaH satata-SiSiraH-
   jālavyālapramādavivarjitaḥ |	jAla-vyAla-pramAda-vivarjitaH |
   prakṛtisubhagastṛṣṇācchedāvimardabharakṣamo bhava bhava marau tāpārtānāṃ	prakRti-suBagaH-tRzNA-AcCeda-avimarda-Bara-kzamaH Bava Bava marO tApa-ArtAnAm
   tvamekamahāhradaḥ || Śl_111 ||	tvam-eka-mahA-hradaH || Śt-_111 ||
   iti nigadatā yadupārjitaṃ puṇyaṃ mayā kiyatsugatacarite kṛtvā	iti nigadatA yat-upArjitam puNyam mayA kiyat-su-gata-carite kRtvA
   śraddhāmanena jano 'khilaḥ |	SradDAmanena janaH aKilaH |
   satatasukhito ramyābhogaḥ samṛddhamanorathaḥ parahitarataḥ sarvajñatvaṃ	satata-suKitaH ramya-ABogaH samRdDa-manoraTaH para-hita-rataH sarvajQa-tvam
   prayātu tataḥ śanaiḥ || Śl_112 ||	prayAtu tatas SanEs || Śt-_112 ||
   karatalasamāḥ spaṣṭālokāḥ praśāntakṛśānavaḥ sthalakamalinīpattracchannā	kara-tala-samAH spazwa-AlokAH praSAnta-kRSAnavaH sTala-kamalinI-pattra=-CannA
   bisāṅkuradanturāḥ |	bisa-aFkura-danturAH |
   śucisurabhayaḥ sphullāmbhojairvibhūṣitabhūmayo dadhatu narakāḥ sphītāṃ	Suci-suraBayaH sPulla-amBojEH-viBUzita-BUmayaH daDatu narakAH sPItAm
   śobhāṃ saśīkaravāyavaḥ || Śl_113 ||	SoBAm sa-SIkara-vAyavaH || Śt-_113 ||
   vijitaṃvirutamārānīkāḥ kṛtābhayaghoṣaṇā gaganasalilakrīḍā ramyā sameta	vijitaMviruta-mArAnIkAH kRta-aBaya-GozaNA gagana-salila-krIxA ramyA sameta
   narāmarāḥ |	nara-amarAH |
   jananamaraṇakleśāyāsaprabandhavighātino diśi diśi sadā buddhotpādā	janana-maraNa-kleSa-AyAsa-prabanDa-viGAtinaH diSi diSi sadA budDa-utpAdA
   bhavantu samīhitāḥ || Śl_114 ||	Bavantu samIhitAH || Śt-_114 ||
   bhavatu jagatāṃ dharmāmodaḥ prabandhamahotsavaḥ suciraguṇitā mṛtyorbandhyā	Bavatu jagatAm Darma-AmodaH prabanDa-mahA-utsavaH su-cira-guNitA mRtyoH-banDyA
   bhavantu manorathāḥ |	Bavantu manoraTAH |
   munijanakathāgoṣṭhībandhaiḥ samāvṛtavarṣibhiḥ satataśiśiraḥ	muni-jana-kaTA-gozWI-banDEH samAvRta-varziBiH satata-SiSiraH
   subhagacandrālokaḥ prayātu kṛtārthatām || Śl_115 ||	suBaga-candrAlokaH prayAtu kRtArTa-tAm || Śt-_115 ||
   || iti śiṣyalekhanāma dharmakāvyaṃ samāptam ||	|| iti Sizya-leKa-nAma Darma-kAvyam samAptam ||
   | kṛtirācāryacandragomipādasya ||	| kRtiH-AcArya-candra-gomipAdasya ||
