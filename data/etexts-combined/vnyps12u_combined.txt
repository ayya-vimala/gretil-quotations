   // śrīmate nigamāntamahādeśikāya namaḥ //	// SrImate nigama-anta-mahA-deSikAya namaH //
   nyā. pa. pra. 9 //	nyA. pa. pra. 9 //
   dvitīyamāhnikam //	dvitIyam-Ahnikam //
   tadihānyathākhyātipakṣe viparyayasya saṃśayasya ca vyavacchedārtham	tat-iha-anyaTA-AKyAti-pakze viparyayasya saMSayasya ca vyavacCeda-arTam
   "yathāvasthitavyavahārānuguṇaṃ jñānam" iti pramāṇalakṣaṇe	"yaTA-avasTita-vyavahAra-anuguNam jQAnam" iti pramANa-lakzaNe
   yathāvasthitādiviśeṣaṇam /	yaTA-avasTita-Adi-viSezaNam /
   akhyātipakṣe 'pi tatsāmagryanupraviṣṭaṃ jñānaṃ tacachabdena vyapadiśyate /	aKyAti-pakze api tad-sAmagrI-anupravizwam jQAnam tacaCabdena vyapadiSyate /
   tacca tatrāpramāṇamiti lokasiddhatvādvyavacchedyameva /	tat-ca tatra-apramANam-iti loka-sidDa-tvAt-vyavacCedyam-eva /
   tatrāpi pratyekāṃśe yāthārthyaṃ na vihanyate //	tatra-api pratyeka-aMSe yATArTyam na vihanyate //
   nyā. pa. pra. 10 //	nyA. pa. pra. 10 //
   viparyayanirūpaṇam //	viparyaya-nirUpaNam //
   tatrādye pakṣe anyasya anyathādhyavasāyo viparyayaḥ /	tatra-Adye pakze anyasya anyaTA-aDyavasAyaH viparyayaH /
   dvitīye tu pakṣe sāmānyato dharmisphuraṇe sati	dvitIye tu pakze sAmAnyatas Darmi-sPuraNe sati
   apratipannatadvirodhaviruddhaviśeṣādhyavasāya iti //	apratipanna-tad-viroDa-virudDa-viSeza-aDyavasAyaH iti //
   sa cāyamanekavidhaḥ---ekānekaviruddhaviśeṣasphuraṇāt /	sa ca-ayam-anekaviDaH---eka-aneka-virudDa-viSeza-sPuraNAt /
   tatra ekaviśeṣasphuraṇaṃ yathā--- pītaḥ śaṅkha ityādi /	tatra eka-viSeza-sPuraNam yaTA-- pItaH SaFKaH ityAdi /
   anekaviśeṣasphuraṇaṃ yathā---ekameva bhinnamabhinnaṃ	aneka-viSeza-sPuraNam yaTA---ekam-eva Binnam-aBinnam
   cetyādyanekāntavādinām, prapañcaḥ sadvilakṣaṇo	ca-ityAdi-anekAnta-vAdi-nAm, prapaQcaH sat-vilakzaNaH-
   'sadvilakṣaṇaścetyādyadvaitavādinām /	asat-vilakzaNaH-ca-ityAdya-dvEta-vAdinAm /
   parasparaviruddhānekaviśeṣavatar idṛśasya viparyayasya saṃśayādbhedo	paraspara-virudDa-aneka-viSezavatar idRSasya viparyayasya saMSayAt-BedaH-
   mithovirodhābhimānaviraheṇa samuccitādhyavasāyaḥ /	miTas-viroDa-aBimAna-viraheNa samuccita-aDyavasAyaH /
   dharmavirodhe parasparāviruddhānekaviśeṣasphuraṇaṃ yathā---	Darma-viroDe paraspara-avirudDa-aneka-viSeza-sPuraNam yaTA---
   vipulatvaikatvaviśiṣṭe candre alpatvadvitvādigrahaḥ /	vipula-tva-eka-tva-viSizwe candre alpa-tva-dvi-tva-Adi-grahaH /
   viparyayameva	viparyayam-eva
   dharmāntaradharmyantarabhedādanyathākhyātiviparītakhyātibhedena	Darma-antara-DarmI-antara-BedAt-anyaTA-KyAti-viparIta-KyAti-Bedena
   kvacidvyavaharanti /	kvacid-vyavaharanti /
   yathā pītaśaṅkharajjusarpabhramau /	yaTA pIta-SaFKa-rajju-sarpa-BramO /
   tayośca rajastamasī mūlamiti gīyate ---	tayoH-ca rajaH-tamasI mUlam-iti gIyate ---
   "yayā dharmamadharmaṃ ca kāryaṃ cākāryameva ca /	"yayA Darmam-aDarmam ca kAryam ca-akAryam-eva ca /
   ayathāvatprajānāti buddhiḥ sā pārtha rājasī //	ayaTAvat-prajAnAti budDiH sA pArTa rAjasI //
   adharmaṃ dharmamiti yā manyate tamasā vṛtā /	aDarmam Darmam-iti yA manyate tamasA vRtA /
   sarvārthānviparītāṃśca buddhiḥ sā pārtha tāmasī" //	sarva-arTAn-viparItAn=-ca budDiH sA pArTa tAmasI" //
   iti //	iti //
   yadyapi rajjusarpādibhrame rajjutvādidharmaviparītasarpatvādidharmādhyāsa	yadi-api rajju-sarpa-Adi-Brame rajju-tva-Adi-Darma-viparIta-sarpa-tva-Adi-Darma-aDyAsa
   eva, tathāpi svarūpanirūpakadharmatvenāntaraṅgatayā	eva, taTA-api svarUpa-nirUpaka-Darma-tvena-antaraFga-tayA
   dharmivaiparītyavyapadeśaḥ /	Darmi-vEparIti-avyapadeSaH /
   śvaityādestu nirūpitasvarūpaviśeṣakatvameva /	SvEtya-AdeH-tu nirUpita-svarUpa-viSezaka-tvam-eva /
   vivaraṇe tvevamuktam--- "trividhamajñānam---svarūpājñānam,	vivaraNe tu-evam-uktam-- "triviDam-ajQAnam-----svarUpa-ajQAnam,
   anyathājñānam,viparītajñānamiti /	anyaTA-jQAnam-,viparIta-jQAnam-iti /
   svarūpājñānaṃ nāma vastuno 'pratipattiḥ /	svarUpa-ajQAnam nAma vastunaH apratipattiH /
   anyathājñānaṃ vastuno vastvantaratayā bhānam; yathā---śukteḥ rūpyatayā /	anyaTAjQAnam vastunaH vastu-antaratayA BAnam; yaTA---SukteH rUpya-tayA /
   viparītajñānaṃ tu yathāvat vastuni bhāsamāne	viparIta-jQAnam tu yaTAvat vastuni BAsamAne
   yuktibhistasyānyathopapādanam; yathā---jñātṛtayā ahantvena ātmani	yuktiBiH-tasya-anyaTA-upapAdanam; yaTA---jQAtR-tayA ahantvena Atmani
   bhāsamāne 'pi kuyuktibhirasyabhrāntitopapādanaṃ kudṛśām" iti /	BAsamAne api kuyuktiBiH-asyaBrAnti-ta-upa-pAdanam kudRSAm" iti /
   adharmendriyadoṣadustarkābhyāsadurvyāptyanusaṃdhānavipralambhakavākyaśravaṇādibhistattvāgrahasahakṛtairviparyayasya	aDarma-indriya-doza-dustarka-aByAsa-durvyApti-anusaMDAna-vipralamBaka-vAkya-SravaNa-AdiBiH-tattva-Agraha-sahakRtEH-viparyayasya
   yathāsaṃbhavamudbhavaḥ //	yaTAsaMBavam-udBavaH //
   nyā. pa. pra. 11 //	nyA. pa. pra. 11 //
   saṃśayanirūpaṇam //	saMSaya-nirUpaNam //
   sāmānyadharmisphuraṇe sati	sAmAnya-Darmi-sPuraNe sati
   apratipannatadvirodhapratipannamithovirodhānekaviśeṣasphuraṇaṃ saṃśayaḥ /	apratipanna-tad-viroDa-pratipanna-miTas-viroDa-aneka-viSeza-sPuraNam saMSayaH /
   yathā---ūrdhvavastumātragrahaṇe sati	yaTA---UrDva-vastu-mAtra-grahaNe sati
   tadvirodhitayānanusaṃdhīyamānayormithaḥsphuṭavirodhayoḥ	tad-viroDitayA-ananusaMDIyamAnayoH-miTas-sPuwa-viroDayoH
   sthāṇutvapuruṣatvayoḥ sphuraṇam---ayaṃ sthāṇurvā puruṣo veti /	sTANu-tva-puruza-tvayoH sPuraNam----ayam sTANuH-vA puruzaH vA-iti /
   mitho virodhāgrahaṇe tayorvikalpo na syāt /	miTas viroDa-agrahaNe tayoH-vikalpaH na syAt /
   tata eva "ḍolāvegavadatra sphuraṇakramaḥ" ityeke, ekasmin	tatas eva "xolA-vegavat-atra sPuraNa-kramaH" iti-eke, ekasmin
   yugapadanyonyapratikṣepasya dhīviruddhatvāt /	yugapad-anyonya-pratikzepasya DI-virudDa-tvAt /
   atra "caitanyasya viṣayeṇa dṛḍhasaṃyogo hi niścayaḥ /	atra "cEtanyasya vizayeNa dRXa-saMyogaH hi niScayaH /
   tasyaiva bahubhiryugapadadṛḍhasaṃyogaḥ saṃśayaḥ" ityātmasiddhigrantho 'pi	tasya-eva bahuBiH-yuga-pada-dRXa-saMyogaH saMSayaH" iti-Atma-sidDi-granTaH api
   na viruddhaḥ; itarathā jñānārthayordṛḍhādṛḍhasaṃśleṣanirūpaṇānupapatteḥ /	na virudDaH; itaraTAH jQAna-arTayoH-dRXa-adRXa-saMSleza-nirUpaNa-anupapatteH /
   yugapaditi tu śaighṣamātraparam /	yugapad-iti tu SEGza-mAtra-param /
   yaugapadyābhyupagame 'pi adṛḍhatvaṃ parasparapratikṣepaprakāraviśeṣa eva;	yOgapadya-aByupagame api adRXa-tvam paraspara-pratikzepa-prakAra-viSezaH eva;
   anyathā ayamūrdhvo vā sthāṇurvetyādisaṃśayaprasaṅgaḥ /	anyaTA ayam-UrDvaH vA sTANuH-vA-ityAdi-saMSaya-prasaFgaH /
   yadyapyaviruddheṣvapi keṣucidadharmādimūlakavirodhagrahaṇāt keṣāñcidīdṛśo	yadi-api-avirudDezu-api kezucid-aDarma-Adi-mUlaka-viroDa-grahaNAt kezAQcid-IdRSaH-
   'pi saṃśayaḥ saṃbhavati; yathā--- ātmā jñānaṃ vā jñātā veti, jñānaṃ dharmo	api saMSayaH saMBavati; yaTA-- AtmA jQAnam vA jQAtA vA-iti, jQAnam DarmaH-
   dharmi vetyādi; tathāpyābhimānikaṃ parasparapratikṣepitvaṃ tatrāpyastyeva	Darmi vA-ityAdi; taTA-api-ABimAnikam paraspara-pratikzepitvam tatra-api-asti-eva
   asya ca	asya ca
   samānadharmavipratipattibhyāmevāsādhāraṇakāraṇābhyāmadharmādisahitābhyāṃ	samAna-Darma-vipratipattiByAm-eva-asADAraNa-kAraNAByAm-aDarma-Adi-sahitAByAm
   yathāsaṃbhavamudbhavaḥ /	yaTAsaMBavam-udBavaH /
   taduktaṃ tattvaratnākare--- "kaścaiṣa saṃśayaḥ katividhaśca? ekasmin	tat-uktam tattva-ratna-Akare-- "kaH-ca-eza saMSayaH kati-viDaH-ca? ekasmin
   dharmiṇi viruddhānekaviśeṣāvabhāsaḥ saṃśayaḥ /	DarmiNi virudDa-aneka-viSeza-avaBAsaH saMSayaH /
   sa ca dvividhaḥ---" ityādinā /	sa ca dviviDaH---" ityAdinA /
   tatra samānadharmaḥ sādhāraṇo dharmaḥ /	tatra samAna-DarmaH sADAraNaH DarmaH /
   tajjanito yathā---ūrdhvatvāviśeṣāt sthāṇurvā puruṣo veti /	tat-janitaH yaTA---UrDva-tva-aviSezAt sTANuH-vA puruzaH vA-iti /
   agṛhyamāṇabalatāratamyaviruddhānekajñāpakopasthāpanamiha vipratipattiḥ /	agRhyamANa-bala-tAratamya-virudDa-aneka-jQApaka-upasTApanam-iha vipratipattiH /
   sā ca sajātīyavijātīyābhāsarūpadvitricaturādijñāpakabhedādbahuprakārā /	sA ca sajAtIya-vijAtIya-ABAsa-rUpa-dvi-tri-catur-Adi-jQApaka-BedAt-bahu-prakArAH /
   pratyakṣatadābhāsavipratipatteḥ saṃśayo yathā--- cakṣuṣā samukhaṃ	pratyakza-tad-ABAsa-vipratipatteH saMSayaH yaTA-- cakzuzA samuKam
   pratibhāti darpaṇatalam, sparśanena tvanyathā; kimidaṃ samukhaṃ nirmukhaṃ	pratiBAti darpaNa-talam, sparSanena tu-anyaTA; kim-idam samuKam nirmuKam
   veti /	vA-iti /
   anumānatadābhāsavipratipatteryathā--- dhūmavattvāt parvato 'gnimān,	anumAna-tad-ABAsa-vipratipatteH-yaTA-- DUmavat-tvAt parvataH agnimAn,
   nirālokatvādanagnirityatra sāgniranagnirveti /	nirAloka-tvAt-anagniH-iti-atra sa-agniH-anagniH-vA-iti /
   śrutivipratipatteryathā---bhedābhedavyapadeśābhyāṃ jīvo brahmaṇo bhinno	Sruti-vipratipatteH-yaTA----Beda-aBeda-vyapadeSAByAm jIvaH brahmaNaH Binno
   'bhinno vetyādi /	aBinnaH vA-ityAdi /
   vādivipratipatteryathā---vaiśeṣikaupaniṣadavākyadvayaśrāviṇo	vAdi-vipratipatteH-yaTA-a----vESezika-Opanizada-vAkya-dvaya-SrAviNaH-
   madhyasthabuddheḥ kimindriyāṇi bhautikāni, āhaṅkārikāṇi veti /	maDyasTa-budDeH kim-indriyANi BOtikAni, AhaFkArikANi vA-iti /
   evaṃ pāmarādivākyavipratipatterapi ---nadyāstīre phalāni santi, na santi	evam pAmara-Adi-vAkya-vipratipatteH-api ---nadyAH-tIre PalAni santi, na santi
   vetyādi /	vA-ityAdi /
   pratyakṣānumānavipratipatteryathā---cakṣuṣā pītaśaṅkhabhrame śaṅkhatvācca	pratyakza-anumAna-vipratipatteH-yaTA---cakzuzA pIta-SaFKa-Brame SaFKa-tvAt-ca
   sitatvānumāne, kimayaṃ śaṅkhaḥ pītaḥ sito veti /	sita-tva-anumAne, kim-ayam SaFKaH pItaH sitaH vA-iti /
   pratyakṣāgamavipratipatteryathā---kimahamarthaḥ sthūlo 'ṇurve 'ti /	pratyakza-Agama-vipratipatteH-yaTA---kim-aham-arTaH sTUlaH aNuH-ve ati /
   anumānāgamavipratipatteryathā --- kiṃ paramāṇūpādānaṃ jagat, uta	anumAna-Agama-vipratipatteH-yaTA -- kim paramANu-upAdAnam jagat, uta
   brahmopādānamiti eṣā dik //	brahma-upAdAnam-iti ezA diS //
   kecittu vipratipattiśabdamātre muhyanto vādivipratipattimeva vipratipattiṃ	kecid-tu vipratipatti-Sabda-mAtre muhyantaH vAdi-vipratipattim-eva vipratipattim
   manyante, tadayuktam, viśeṣābhāvāt //	manyante, tat-ayuktam, viSeza-aBAvAt //
   yaduktaṃ prajñāparitrāṇe --- "sādhāraṇākṛterdṛṣṭyānekākāragrahāttathā /	yat-uktam prajQA-paritrANe -- "sADAraNa-AkRteH-dRzwyA-aneka-AkAra-grahAt-taTA /
   vipaścitāṃ vivādācca tridhā saṃśaya iṣyate" //	vipaScitAm vivAdAt-ca triDA saMSayaH izyate" //
   iti ; tadapi nūnaṃ parānukāramātram, dvitīyatṛtīyayorakairāśyāt	iti ; tat-api nUnam para-anukAra-mAtram, dvitIya-tRtIyayoH-akEH-ASyAt-
   grāhakāvāntarabhedasyātiprasaṅgitvāt aprayojakatvācca /	grAhaka-ava-antara-Bedasya-atiprasaFgi-tvAt aprayojaka-tvAt-ca /
   atra cānekākāragraho nānākāragraho vivakṣitaḥ, na	atra ca-aneka-AkAra-grahaH nAnA-AkAra-grahaH vivakzitaH, na
   tvanekavyāvṛttāsādhāraṇākāragrahaḥ, anantaram "artheṣveṣvaviśeṣeṇa	tu-aneka-vyAvRtta-asADAraNa-AkAra-grahaH, anantaram "arTezu-ezu-aviSezeNa
   dvyākāragrāhidhīdvayam /	dvi-AkAra-grAhiDI-dvayam /
   " ityādinā tasyaivodāharaṇāt //	" ityAdinA tasya-eva-udAharaNAt //
   asādhāraṇadharmādapi kecit saṃśayamāhuḥ; yathā---gandhavattvāt pṛthivī	asADAraNa-DarmAt-api kecid saMSayam-AhuH; yaTA---ganDavat-tvAt pRTivI
   nityā anityā vetyādi /	nityAH anityA vA-ityAdi /
   atra gandhavattvasya nityātmādivyāvṛtteḥ	atra ganDavat-tvasya nitya-Atma-Adi-vyAvRtteH
   kṛtakatvādivadanityatvasmārakatvam,	kRtaka-tva-Adi-vat-anitya-tva-smAraka-tvam,
   anityābādivyāvṛtterniravayavatvādivannityatvasmārakatvamiti	anitya-AbAdi-vyAvRtteH-niravayava-tva-Adi-vat-nitya-tva-smAraka-tvam-iti
   viruddhaviśeṣadvayānvitasamānadharmasyeva	virudDa-viSeza-dvaya-anvita-samAna-Darmasya-iva
   tadubhayavyāvṛttāsādhāraṇadharmasyāpi saṃśayahetutvamupapannamiti,	tad-uBaya-vyAvRtta-asADAraNa-Darmasya-api saMSaya-hetu-tvam-upapannam-iti,
   tadayuktam; na hi tatra gandhavattvādinā saṃśayotpattiḥ, api tu	tat-ayuktam; na hi tatra ganDavat-tva-AdinA saMSaya-utpattiH, api tu
   vyatirekanirūpaṇavilambāprāgeva gandhādiviśiṣṭadravyasya	vyatireka-nirUpaNa-vilambA-prAk-eva ganDa-Adi-viSizwa-dravyasya
   nityānityasādhāraṇatayā bhāsamānairdravyatvādibhireva /	nitya-anitya-sADAraNa-tayA BAsamAnEH-dravya-tva-AdiBiH-eva /
   tatrānyataraśironirṇinīṣayā viśeṣakadharmacintāyāṃ tu	tatra-anyatara-SiraH-nirNinIzayA viSezaka-Darma-cintAyAm tu
   gandhavattvamubhayānanvitatvādubhayorapyaniṣkarṣamityetāvadeva cintyate /	ganDavat-tvam-uBayAn-anvita-tvAt-uBayoH-api-anizkarzam-iti-etAvat-eva cintyate /
   kevalavyatirekibhaṅge caitadviśadaṃ bhaviṣyati /	kevala-vyatireki-BaFge ca-etat-viSadam Bavizyati /
   gandhavattvāt pṛthivī nityā vā anityā veti tu yadā kaścidvyavaharet,	ganDavat-tvAt pRTivI nityAH vA anityA vA-iti tu yadA kaScid-vyavaharet,
   tatrāpi gandhavattvaṃ nityatvānityatvayoranyatarasya prayojakaṃ na vā	tatra-api ganDavat-tvam nitya-tva-anitya-tvayoH-anyatarasya prayojakam na vA
   ityeva saṃdehaḥ /	iti-eva saMdehaH /
   so 'pi dharmatvādilakṣaṇasamānadharmādeva /	saH api Darma-tva-Adi-lakzaNa-samAna-DarmAt-eva /
   atha nityavyāvṛttadharmavattvādanityatvam anityavyāvṛttadharmavattvācca	aTa nitya-vyAvRtta-Darmavat-tvAt-anitya-tvam anitya-vyAvRtta-Darmavat-tvAt-ca
   nityatvaṃ puraskṛtya nityā anityā veti saṃśate; tadāpi	nitya-tvam puraskRtya nityAH anityA vA-iti saMSate; tadA-api
   hetubhūtadharmadvayanimitto 'yaṃ saṃśayaḥ /	hetu-BUta-Darma-dvaya-nimittaH ayam saMSayaH /
   na hyeka evātra hetuḥ /	na hi-ekaH eva-atra hetuH /
   gandhastu tatra sāmānyarūpastaṭasthaḥ; na tu hetuḥ //	ganDaH-tu tatra sAmAnya-rUpaH-tawa-sTaH; na tu hetuH //
   vipratipattimapi kecit samānadharma evāntarbhāvayanti /	vipratipattim-api kecid samAna-DarmaH eva-antar-BAvayanti /
   yathā hi ūrdhvatvamubhayasādhāraṇam, tathā vādiparigṛhītatvāderapi	yaTA hi UrDva-tvam-uBaya-sADAraNam, taTA vAdi-parigRhIta-tva-AdeH-api
   sādhāraṇatvāt vimativiṣayasya dharmiṇo vā sāmānyaveṣasya	sADAraNa-tvAt vimati-vizayasya DarmiNaH vA sAmAnya-vezasya
   tadubhayasādhāraṇyāditi /	tad-uBaya-sADAraNyAt-iti /
   tathāpi sādhāraṇadharmasya sahānubhūtasthāṇutvapuruṣatvasmārakatvavat	taTA-api sADAraNa-Darmasya saha-anuBUta-sTa-aNu-tva-puruza-tva-smArakatva-vat-
   vipratipatterapisamānadharmonnītinirapekṣāyā eva tadupajīvyatayā	vipratipatteH-apisamAna-Darma-unnIti-nirapekzAyAH eva tad-upajIvyatayA
   tatpūrvabhāvinyāḥ sākṣāttadviśeṣasmārakatvasiddherdvaidhamuktamasmābhiḥ //	tad-pUrva-BAvinyAH sAkzAt-tad-viSeza-smAraka-tva-sidDeH-dvEDam-uktam-asmABiH //
   punaścāyaṃ dvitricaturādiśirodhikaraṇabhedādbahuvidhaḥ; yathā--- ayaṃ	punar-ca-ayam dvi-tri-catur-Adi-SiroDi-karaNa-BedAt-bahuviDaH; yaTA-- ayam
   sthāṇurvā puruṣo veti, ghaṭaḥ satyo 'satyo nirvacanīyo 'nirvacanīyo	sTANuH-vA puruzaH vA-iti, GawaH satyaH asatyaH nirvacanIyaH anirvacanIyo
   vetyādi /	vA-ityAdi /
   tathā imau sthāṇū vā puruṣau vā, ete padārthāḥ satyā asatyā nirvacanīyā	taTA imO sTANU vA puruzO vA, ete padArTAH satyA asatyA nirvacanIyA
   anirvacanīyā vetyādi /	anirvacanIyA vA-ityAdi /
   yastu dvayoranyatarasya coratve siddhe ayaṃ coraḥ ayaṃ vā cora iti	yaH-tu dvayoH-anyatarasya cora-tve sidDe ayam coraH ayam vA coraH iti
   saṃdehaḥ, sa tu ayaṃ coro na vā ityevaṃrūpasaṃśayadvayasamāhāraḥ /	saMdehaH, sa tu ayam coraH na vA iti-evaMrUpa-saMSaya-dvaya-samAhAraH /
   yadvā yaścoraḥ, saḥ ayam ayaṃ vā ityeka eva /	yat-vA yaH-ca-uraH, saH ayam ayam vA iti-ekaH eva /
   atha vā coratvametanniṣṭham etanniṣṭhaṃ veti /	aTa vA cora-tvam-etat-nizWam etat-nizWam vA-iti /
   yadyapyubhayavyatiriktapuruṣacoratvābhāvo tayoranyatarasya coratve vā	yadi-api-uBaya-vyatirikta-puruza-cora-tva-aBAvaH tayoH-anyatarasya cora-tve vA
   tātparyānnirṇayagarbhatvam, tathāpi ubhayoranyataraviśeṣanirṇayābhāvāt	tAtparyAt-nirNaya-garBa-tvam, taTA-api uBayoH-anyatara-viSeza-nirNaya-aBAvAt
   tasminnaṃśe saṃśaya eva /	tasmin=-aMSe saMSayaH eva /
   na caikasyāpi jñānasya saṃśayanirṇayātmatāvirodhaḥ, sarvasminnapi saṃśaye	na ca-ekasya-api jQAnasya saMSaya-nirNaya-Atma-tA-viroDaH, sarvasmin=-api saMSaye
   dharmyaśādau nirṇayasya dustyajatvāt //	Darmya-SAdO nirNayasya dustyaja-tvAt //
   punardvividho 'yam--- anyatarakoṭipariśeṣayogyatvatadayogyatvabhedāt /	punar-dviviDaH ayam-- anyatara-kowi-pariSeza-yogya-tva-tada-yogya-tva-BedAt /
   pūrvo yathā--sthāṇvātmake vastuni sthāṇuḥ puruṣo veti /	pUrvaH yaTA--sTANu-Atmake vastuni sTANuH puruzaH vA-iti /
   uttarastu palālakūṭe dvirado giriśikharaṃ veti /	uttaraH-tu palAlakUwe dviradaH giri-SiKaram vA-iti /
   tatra nirūpakāṇāṃ prāyaśaḥ pūrva eva bhavati /	tatra nirUpakANAm prAyaSas pUrvaH eva Bavati /
   tenaiva ca pravṛttasya pākṣikor'thalābhaḥ /	tena-eva ca pravRttasya pAkzikor-aTalABaH /
   yadvā nirīhasyaiva kadācit dvitīyena saṃśayena viparyayeṇa ca pravṛttasya	yat-vA nirIhasya-eva kadAcid dvitIyena saMSayena viparyayeNa ca pravRttasya
   daivāt tadātanārthasaṃnipātenābhimatalābha iti //	dEvAt tad-Atana-arTa-saMnipAtena-aBimata-lABaH iti //
   punarapi imau saṃśayaviparyayau sāmānyadharmiṇo viśeṣāṇāṃ	punar-api imO saMSaya-viparyayO sAmAnya-DarmiNaH viSezANAm
   cānubhūyamānatvasmaryamāṇatvādibhedāt bahuvidhāvūhanīyāviti //	ca-anuBUyamAna-tva-smaryamANa-tva-Adi-BedAt bahuviDa-AvUhanIyO=-iti //
   kiṃsajñako 'yaṃ vṛkṣa ityevamādirūpo 'nadhyavasāyo nāmānyo jñānaviśeṣa iti	kiMsajQakaH ayam vRkzaH iti-evamAdi-rUpaH anaDyavasAyaH nAmAnyaH jQAna-viSezaH iti
   kecit; tadasāram, tasya	kecit; tad-asAram, tasya
   saṃjñādiviśeṣasaṃdehasamanantarabhāvitadviśeṣabubhutsātmakatvāt /	saMjQA-Adi-viSeza-saMdeha-samanantara-BAvita-dviSeza-buButsa-Atmaka-tvAt /
   athavā avacchedakādarśanādanavacchinnakoṭiviśeṣaḥ saṃśaya eva //	aTavA avacCedaka-adarSanAt-anavacCinna-kowi-viSezaH saMSayaH eva //
   ūhastu prāyaḥ puruṣeṇānena bhavitavyamityādirūpa	UhaH-tu prAyas puruzeNa-anena Bavitavyam-ityAdi-rUpa
   ekakoṭisahacaritabhūyodharmadarśanādanutkaṭānyakoṭikaḥ sa eva /	eka-kowi-sahacarita-BUyoDarma-darSanAt-anutkawa-ani-akowikaH saH eva /
   prāyaḥ puruṣeṇa bhavitavyamiti puruṣa evetyabhiprāyaścet yathocitaṃ	prAyas puruzeNa Bavitavyam-iti puruzaH eva-iti-aBiprAyaH-ced yaTocitam
   pratyakṣānumānādiṣvanupraveśaḥ /	pratyakza-anumAna-Adizu-anupraveSaH /
   tarkarūpamūhaṃ tu anumāne vakṣyāmaḥ //	tarka-rUpam-Uham tu anumAne vakzyAmaH //
   trividhaṃ pramāṇam---pratyakṣānumānaśabdabhedāt /	triviDam pramANam-----pratyakza-anumAna-Sabda-BedAt /
   bhagavatāmanunāpyuktam --- "pratyakṣamanumānaṃ ca śāstraṃ ca vividhāgamam	BagavatA-m-anunA-api-uktam -- "pratyakzam-anumAnam ca SAstram ca viviDa-Agamam
   trayaṃ suviditaṃ kāryaṃ dharmasiddhimabhīpsatā" //	trayam su-viditam kAryam Darma-sidDim-aBIpsatA" //
   iti //	iti //
   āha ca bhagavān śaunakaḥ--- "dṛṣṭānumānāgamajaṃ dhyānasyālambanaṃ tridhā /	Aha ca BagavAn SOnakaH-- "dRzwa-anumAna-Agama-jam DyAnasya-Alambanam triDA /
   " iti /	" iti /
   bhāṣyakāreṇa ca pratyakṣāditrayaṃ svaśabdenopādāya "pramāṇasaṃkhyāvivāde	BAzya-kAreNa ca pratyakza-Adi-trayam sva-Sabdena-upAdAya "pramANa-saMKyA-vivAde
   'pi sarvābhyupagatapramāṇānāmayameva viṣaya iti na kenāpi pramāṇena	api sarva-aByupagata-pramANa-anAm-ayam-eva vizayaH iti na kena-api pramANena
   nirviśeṣavastusiddhiḥ" ityanyeṣāmanādaraḥ kṛtaḥ /	nirviSeza-vastu-sidDiH" iti-anyezAm-anAdaraH kRtaH /
   sarvābhyupagatapramāṇānāmiti ca parābhyupagamamātraṃ dyotayati, tatra	sarva-aByupagata-pramANAnAm-iti ca para-aByupagama-mAtram dyotayati, tatra
   prativādinaḥ ṣaṭpramāṇābhyupagamāt /	prativAdinaH zaz-pramANa-aByupagamAt /
   pratyakṣānumānāgamānāmeva ca mitho bhedo vedārthasaṃgrahe	pratyakza-anumAna-AgamAnAm-eva ca miTas BedaH veda-arTa-saMgrahe
   viśadamupapāditaḥ //	viSadam-upapAditaH //
   yattu "mattaḥ smṛtijñārnamapohanaṃ ca" ityatra bhāṣyam---	yat-tu "mattaH smRti-jQArnam-apohanam ca" iti-atra BAzyam---
   "jñānamindriyaliṅgāgamayogajo vastuniścayaḥ" iti, tatrāpi yogajasya	"jQAnam-indriya-liFga-Agama-yoga-jaH vastu-niScayaH" iti, tatra-api yoga-jasya
   pratyakṣasya prādhānyāt pṛthagvyapadeśaḥ /	pratyakzasya prADAnyAt pRTak-vyapadeSaH /
   antarbhāvaṃ ca vakṣyāmaḥ /	antarBAvam ca vakzyAmaH /
   uktaṃ ca śrīviṣṇucittaiḥ prameyasaṃgrahe--- "pramāṇasaṃkhyāvivāde	uktam ca SrI-vizNu-cittEH prameya-saMgrahe-- "pramANa-saMKyA-vivAde
   'pītyatra tripramāṇatvaṃ bhāṣyoktam" iti /	api-iti-atra tri-pramANa-tvam BAzya-uktam" iti /
   bhāṣye ca keṣucit kośeṣu yathārthakhyātisamarthanadaśāyām--- "athavā	BAzye ca kezucid koSezu yaTArTa-KyAti-samarTanadaSAyAm-- "aTavA
   kimanena bahunopapādanaprakāreṇa /	kim-anena bahunA-upapAdana-prakAreNa /
   pratyakṣānumānāgamākhyaṃ pramāṇajātamāgamagamyaṃ ca	pratyakza-anumAna-Agama-AKyam pramANa-jAtam-Agama-gamyam ca
   nirastanikhiladoṣagandhamanavadhikātiśayāsaṃkhyeyakalyāṇaguṇagaṇaṃ	nirasta-niKila-doza-ganDa-mana-vaDika-atiSaya-asaMKyeya-kalyANa-guNa-gaNam
   sarvajñaṃ satyasaṃkalpaṃ paraṃ brahmābhyupagacchatāṃ kiṃ na setsyati kiṃ	sarvajQam satya-saMkalpam param brahma-aByupagacCatAm kim na setsyati kim
   nopapadyate---" ityādiḥ pāṭho dṛśyate //	na-upapadyate---" ityAdiH pAWaH dRSyate //
   yadyapi smṛtirapi yathārthā pramāṇamiti vakṣyate, tathāpi	yadi-api smRtiH-api yaTArTA pramANam-iti vakzyate, taTA-api
   pratyakṣādimūlatayā tadaviśeṣāt pṛthaganuktiḥ /	pratyakza-Adi-mUla-tayA tad-aviSezAt pRTak-anuktiH /
   uktaṃ ca tattvaratnākare --- "pratyakṣādimūlānāṃ smṛtīnāṃ svasvamūle	uktam ca tattva-ratna-Akare -- "pratyakza-Adi-mUlAnAm smRtInAm sva-sva-mUle
   'ntarbhāvavivakṣayā pramāṇatritvāvirodhaḥ /	antarBAva-vivakzayA pramANa-tritva-aviroDaH /
   catuṣṭve ca vaidikānuvādo darśitaḥ" iti /	catuzwve ca vEdika-anuvAdaH darSitaH" iti /
   sa cācamanuvādaḥ pūrvopāttaḥ--- "smṛtiḥ pratyakṣamaitihyamanumānaṃ	sa ca-AcamanuvAdaH pUrva-upAttaH-- "smRtiH pratyakzam-Etihyam-anumAnam
   catuṣṭayam" iti pratyakṣādyaviśeṣeṇa vedānuvādācca---iti /	catuzwayam" iti pratyakza-Adi-a-viSezeNa veda-anuvAda-at-ca----iti /
   prajñāparitrāṇe tu smṛtiprāmāṇyānabhyupagame 'pi jñānasya tāvat	prajQA-paritrANe tu smRti-prAmANya-anaByupagame api jQAnasya tAvat-
   karaṇabhedāccāturvidhyamevoktam--- "tatrendriyārthasaṃbandho	karaNa-BedAt-cAturviDyam-eva-uktam-- "tatra-indriya-arTa-saMbanDaH-
   liṅgaśabdagrahau tathā /	liFga-Sabda-grahO taTA /
   saṃskāronmeṣa ityete saṃvidāṃ janmahetavaḥ" //	saMskAra-unmezaH iti-ete saMvidAm janma-hetavaH" //
   iti //	iti //
   yattu tatraiva--- "svayaṃsiddhistathā divyaṃ pratyakṣamanumāgamaḥ /	yat-tu tatra-eva-- "svayaMsidDiH-taTA divyam pratyakzam-anum-AgamaH /
   pañca santi pramāṇāni jaiminivyāsayorhṛdi" //	paQca santi pramANAni jEmini-vyAsayoH-hRdi" //
   ityādinā svayaṃsiddhidivyayoḥ pṛthaṅnirūpaṇaṃ kṛtam, tat	ityAdinA svayaMsidDi-divyayoH pRTak-nirUpaNam kRtam, tat-
   pratyakṣāvāntaravairūpyabodhanābhiprāyam /	pratyakza-avAntara-vErUpya-boDana-aBiprAyam /
   yathoktaṃ śrīviṣṇucittaiḥ---"bhagavatprasādalabdhayogipratyakṣaṃ divyam"	yaTA-uktam SrI-vizNu-cittEH---"Bagavat-prasAda-labDa-yogi-pratyakzam divyam"
   iti //	iti //
   nyā. pa. pra. 12 //	nyA. pa. pra. 12 //
   pratyakṣalakṣaṇam //	pratyakza-lakzaNam //
   tatra sākṣātkāripramā pratyakṣam /	tatra sAkzAtkAri-pramA pratyakzam /
   sākṣāttvaṃ ca jātirūpa upādhirūpo vā kaścit jñānasvabhāvaviśeṣaḥ	sAkzAt-tvam ca jAti-rUpaH upADi-rUpaH vA kaScid jQAna-svaBAva-viSezaH
   svātmasākṣikaḥ //	sva-Atma-sAkzikaH //
   jñātakāraṇajajñānasmṛtitvarahitā matiḥ /	jQAta-kAraNa-ja-jQAna-smRti-tva-rahitA matiH /
   aparokṣeti niṣkarṣe nāvyāpyādiprasañjanam //	aparokzA-iti nizkarze na-avyApya-Adi-prasaQjanam //
   prameyasaṃgrahe tvevamuktam--- "sākṣādanubhavaḥ pratyakṣam /	prameya-saMgrahe tu-evam-uktam-- "sAkzAt-anuBavaH pratyakzam /
   sākṣāttvaṃ jātiḥ---" ityādi /	sAkzAt-tvam jAtiH---" ityAdi /
   tattvaratnākare 'pyevamuktam--- "aparokṣapramādhyakṣamāparokṣyaṃ ca	tattva-ratna-Akare api-evam-uktam-- "aparokza-pramA-aDi-a-kzamA-parokzyam ca
   saṃvidaḥ /	saMvidaH /
   vyavahāryārthasaṃbandhijñānajatvavivarjanam" //	vyavahArya-arTa-saMbanDi-jQAna-ja-tva-vivarjanam" //
   iti //	iti //
   pārokṣyaṃ caivamuktam--- "pārokṣyaṃ vyavahāryānantargatavastuvedanāpekṣā /	pArokzyam ca-evam-uktam--- "pArokzyam vyavahArya-anantargata-vastu-vedana-apekzA /
   tadanantargataliṅgādyapekṣā pārokṣyamanumādau" iti /	tad-anantargata-liFga-Adi-apekzA pArokzyam-anumAdO" iti /
   varadaviṣṇumiśrairmānayārthātmyanirṇaye tvevamuktam--- "aparokṣapramā	vara-da-vizNu-miSrEH-mAnaya-arTa-Atmya-nirNaye tu-evam-uktam--- "aparokza-pramA
   pratyakṣam /	pratyakzam /
   pramāyā āparokṣyaṃ nāma viśadāvabhāsatvamiti brūmaḥ /	pramAyA Aparokzyam nAma viSada-avaBAsa-tvam-iti brUmaH /
   kimidaṃ vaiśadyaṃ nāma ? asādhāraṇākāreṇa vastvavabhāsakatvam--" ityādi //	kim-idam vESadyam nAma ? asADAraNa-AkAreNa vastu-avaBAsaka-tvam--" ityAdi //
   sākṣāttvaṃ dvidhā---nityaṃ cānityaṃ car /	sAkzAt-tvam dviDA-a----nityam ca-anityam car /
   iśvaranityajñānādiniṣṭhaṃ nityam /	iSvara-nitya-jQAna-Adi-nizWam nityam /
   asmadādijñānaniṣṭhaṃ tvanityam /	asmad-Adi-jQAna-nizWam tu-anityam /
   asmadādipratyakṣaṃ dvidhā--- yogipratyakṣamayogipratyakṣaṃ ceti /	asmad-Adi-pratyakzam dviDA-- yogi-pratyakzam-ayogi-pratyakzam ca-iti /
   tatra yogipratyakṣaṃ prakṛṣṭādṛṣṭaviśeṣajam /	tatra yogi-pratyakzam prakRzwa-adRzwa-viSeza-jam /
   tat yuktāvasthāyāṃ manomātrajanyam /	tat yukta-avasTAyAm manaH-mAtra-janyam /
   viyuktāvasthāyāṃ tu bāhyendriyajanyamapi /	viyukta-avasTAyAm tu bAhya-indriya-janyam-api /
   tacca bubhutsādipratiniyatamāgamaikasiddhaṃ ca /	tat-ca buButsA-Adi-pratiniyatam-Agama-eka-sidDam ca /
   bhāvanābalajamātraṃ jagatkartari pratyakṣaṃ pratikṣiptaṃ	BAvanA-balaja-mAtram jagat-kartari pratyakzam pratikziptam
   śāstrayonyadhikaraṇe, anyatra bhāṣyakāraireva sākṣādyogipratyakṣasya	SAstra-yoni-aDikaraNe, anyatra BAzya-kArEH-eva sAkzAt-yogi-pratyakzasya
   kaṇṭhokteḥ, tasya saṃbhavato	kaNWa-ukteH, tasya saMBavataH-
   'pyāgamikeśvarajñānamūlasyāgamānuvādatvāpādanāśaktyā tatraudāsīnyāt,	api-AgamikeSvara-jQAna-mUlasya-Agama-anuvAda-tva-ApAdanA-SaktyA tatra-OdAsInyAt,
   dharmādayaḥ kasyacidindriyagrāhyāḥ, prameyatvāt, ghaṭavat,	Darma-AdayaH kasyacid-indriya-grAhyAH, prameya-tvAt, Gawavat,
   mīmāṃsakānāmapratyakṣatvādvā, asmatsukhādivadityādyanumānānāṃ vipakṣe	mImAMsakAnAm-apratyakza-tvAt-vA, asmad-suKa-Adi-vat-iti-Adi-anumAnAnAm vipakze
   bādhakavirahādibhirābhāsatvāt, āgamabādhaprasaṅgasyaiva puraskāre	bADaka-viraha-AdiBiH-ABAsatva-at, Agama-bADa-prasaFgasya-eva puraskAre
   tvāgamenaiva caritārthatvāt; anyathā dharmādayaḥ kasyaciccakṣurgrāhyā iti	tu-Agamena-eva caritArTa-tva-at; anyaTA Darma-AdayaH kasyacid-cakzuH-grAhyAH iti
   vadato bauddhasya kiṃ prativakṣyasi /	vadataH bOdDasya kim prativakzyasi /
   yaścānuvyavasāye saviṣayavyavasāyapratyakṣatāmicchati, tasyāsmadādiṣvapi	yaH-ca-anuvyavasAye sa-vizaya-vyavasAya-pratyakza-tAm-icCati, tasya-asmad-Adizu-api
   dharmādivyavasāyānuvyavasāye dharmādipratyakṣatvasiddhau kathaṃ	Darma-Adi-vyavasAya-anuvyavasAye Darma-Adi-pratyakza-tva-sidDO kaTam
   tadatiriktayogipratyakṣānumāsiddhiḥ /	tad-atirikta-yogi-pratyakza-anumA-sidDiH /
   tadvyavacchedena prayoge /	tad-vyavacCedena prayoge /
   api saugatoktacākṣuṣatvādisādhanaprasaṅga syāditi /	api sOgata-ukta-cAkzuza-tva-Adi-sADana-prasaFga syAt-iti /
   sa cādṛṣṭaviśeṣo yogābhyāsatapaścāryādibhirjāyate /	sa ca-adRzwa-viSezaH yoga-aByAsa-tapaH-cArya-AdiBiH-jAyate /
   tasmādārṣābhimatamapi prakṛṣṭādṛṣṭajatvāviśeṣāt tatraivāntarbhūtam /	tasmAt-Arza-aBimatam-api prakRzwa-adRzwa-jatvA-viSezAt tatra-eva-antarBUtam /
   yathoktaṃ prajñāparitrāṇe --- "atrendriyānapekṣaṃ yajjñānamarthāvabhāsakam	yaTA-uktam prajQA-paritrANe -- "atra-indriya-anapekzam yat-jQAnam-arTa-avaBAsakam
   divyaṃ pramāṇamityetat pramāṇajñāḥ pracakṣate //	divyam pramANam-iti-etat pramANa-jQAH pracakzate //
   parameśvaravijñānaṃ muktānāṃ ca dhiyastathā /	parameSvara-vijQAnam muktAnAm ca DiyaH-taTA /
   saṃjayārjunavālmīkiprabhṛtyārṣadhiyo 'pi tat" //	saMjaya-arjuna-vAlmIki-praBRti-ArzaDiyaH api tat" //
   iti //	iti //
   indriyānapekṣamiti---adivyenrdiyānapekṣamityarthaḥ /	indriya-anapekza-m-iti---a-divyenH-diyA-anapekzam-iti-arTaH /
   ata eva hi gīyate--- "divyaṃ dadāmi te cakṣuḥ---" ityādi /	atas eva hi gIyate-- "divyam dadAmi te cakzuH---" ityAdi /
   yadvāparameśvarādivijñānasahapāṭhādibhistathaiva mantavyam /	yadvA-aparameSvara-Adi-vijQAna-saha-pAWA-AdiBiH-taTA-eva mantavyam /
   anantaraṃ caivamuktam---- "svābhāvikasya jñānasya svataḥ sarvāvabhāsinaḥ /	anantaram ca-evam-uktam--- "svABAvikasya jQAnasya svatas sarva-avaBAsinaH /
   avidyāpratibandhasya pratibandho 'kṣayogataḥ /	avidyA-pratibanDasya pratibanDaH akza-yogataH /
   avidyāhānito muktapuruṣāṇāṃ hi saṃvidām /	avidyA-hAnitaH mukta-puruzANAm hi saMvidAm /
   svābhāvikasvarūpeṇa nikhilārthāvabhāsitā //	svABAvika-svarUpeNa niKila-arTa-avaBAsitAH //
   pratibandhakabhāvasya pratyuttambhakabhāvinā /	pratibanDaka-BAvasya pratyuttamBaka-BAvinA /
   pareṇānugṛhītā dhīrṛṣīṇāṃ sarvabhāsikā" //	pareNa-anugRhItA DIH-RzINAm sarva-BAsikA" //
   iti //	iti //
   mānasapratyakṣamapyasmadādīnāṃ nāstyeveti vṛddhasaṃpradāyaḥ,	mAnasa-pratyakzam-api-asmad-AdInAm na-asti-eva-iti vRdDa-saMpradAyaH,
   ātmasvarūpasya taddharmabhūtajñānasya ca svayaṃprakāśatvāt,	Atma-svarUpasya tad-Darma-BUta-jQAnasya ca svayaMprakASa-tvAt,
   sukhaduḥkhecchādveṣaprayatnānāṃ	suKa-duHKa-icCA-dveza-prayatnAnAm
   tattaddhetutayābhimatajñānaviśeṣānatirekasya vedārthasaṃgrahe	tad-tad-hetu-tayA-aBimata-jQAna-viSezAnatiH-ekasya veda-arTa-saMgrahe
   samarthitatvāt, nityatvādiviśiṣṭāsmadādyanubhavasya śāstrādiprasiddhatvāt,	samarTita-tva-at, nitya-tva-Adi-viSizwa-asmad-Adi-anuBavasya SAstra-Adi-prasidDa-tvAt,
   pūrvānubhavādijñānasya smṛtirūpatvāt, "ātmasukhādivyatiriktabahirviṣayeṣu	pUrva-anuBava-Adi-jQAnasya smRti-rUpa-tva-at, "a-Atma-suKa-Adi-vyatirikta-bahis-vizayezu
   tasya bāhyendriyānapekṣapravṛttyanupapatteḥ" iti	tasya bAhya-indriya-anapekza-pravRtti-anupapatteH" iti
   śāstrayonyadhikaraṇabhāṣyasyānvāroheṇāpyupapatteriti //	SAstra-yoni-aDikaraNa-BAzyasya-anvAroheNa-api-upapatteH-iti //
   tataścādivyabāhyendriyaprasūtaṃ jñānamayogipratyakṣam /	tatas-ca-Adivya-bAhya-indriya-prasUtam jQAnam-ayogi-pratyakzam /
   tat sāmānyādṛṣṭālokaviśeṣādisahakṛtendriyajanyaṃ dṛṣṭasāmagrīviśeṣāt	tat sAmAnya-adRzwa-Aloka-viSeza-Adi-saha-kRta-indriya-janyam dRzwa-sAmagrI-viSezAt
   pratiniyatāviṣayam /	pratiniyata-avizayam /
   tat śrotrādīndriyāsādhāraṇakāraṇabhedāt pañcadhā //	tat Srotra-Adi-indriyAsADAraNa-kAraNa-BedAt paQcaDA //
   viṣayendriyasaṃbandhaśca---dravyeṣu saṃyogaḥ, dravyāśriteṣu rūpādiṣu tu	vizaya-indriya-saMbanDaH-ca----dravyezu saMyogaH, dravya-ASritezu rUpa-Adizu tu
   saṃyuktāśrayaṇam /	saMyukta-ASrayaNam /
   yathoktaṃ tattvaratnākare--- "atra vṛddhā vidāmāsuḥ saṃyogaḥ saṃnikarṣaṇam	yaTA-uktam tattva-ratna-Akare-- "atra vRdDAH vidAmAsuH saMyogaH saMnikarzaNam
   saṃyuktāśrayaṇaṃ ceti yathāsaṃbhavamūhyatām" //	saMyukta-ASrayaNam ca-iti yaTAsaMBavam-UhyatAm" //
   iti //	iti //
   punaḥ pratyakṣaṃ dvidhā---savikalpakaṃ nirvikalpakaṃ ceti /	punar pratyakzam dviDA---sa-vikalpakam nirvikalpakam ca-iti /
   sapratyavamarśaṃ pratayakṣaṃ savikalpakam /	sa-pratyavamarSam pratayakzam sa-vikalpakam /
   tadrahitaṃ pratyakṣaṃ nirvikalpakam //	tat-rahitam pratyakzam nirvikalpakam //
   nyā. pa. pra. 13 //	nyA. pa. pra. 13 //
   naiyāyikanirvikalpakanirākaraṇam //	nEyAyika-nirvikalpaka-nirAkaraNam //
   ubhayavidhamapyetadviśiṣṭaviṣayameva /	uBayaviDam-api-etat-viSizwa-vizayam-eva /
   aviśiṣṭavastugrāhiṇo jñānasyānupalambhāt anupapatteśca /	aviSizwa-vastu-grAhiNaH jQAnasya-anupalamBAt anupapatteH-ca /
   bālamūkatiryagādivijñānamapi hi saṃjñāvikalparahitamapi	bAla-mUka-tiryak-Adi-vijQAnam-api hi saMjQA-vikalpa-rahitam-api
   viśiṣṭavastuviṣayameva, anyathā teṣāṃ	viSizwa-vastu-vizayam-eva, anyaTA tezAm
   heyopādeyavibhāgapūrvakapravṛttiśeṣānupapatteḥ /	heya-upAdeya-viBAga-pUrvaka-pravRtti-Seza-anupapatteH /
   vipratipannaṃ viśiṣṭajñānaṃ viśeṣaṇajñānapūrvakam, viśiṣṭajñānatvāt,	vipratipannam viSizwa-jQAnam viSezaNa-jQAna-pUrva-kam, viSizwa-jQAna-tvAt,
   surabhi candanamityādiviśiṣṭajñānavaditi cenna, ekasāmagrīvedyaviśeṣaṇeṣu	suraBi candanam-ityAdi-viSizwa-jQAna-vat-iti ced-na, eka-sAmagrI-vedya-viSezaNezu
   tannirapekṣatvāt, svarūpasaṃbandhapakṣe svarūpagraheṇaiva saṃbandhasyāpi	tad-nirapekza-tva-at, svarUpa-saMbanDa-pakze svarUpa-graheNa-eva saMbanDasya-api
   grahaṇāt, tāvataiva viśiṣṭagrahaṇasiddheḥ, samavāyavāde 'pi tasyaiva	grahaNAt, tAvatA-eva viSizwa-grahaNa-sidDeH, samavAya-vAde api tasya-eva
   gṛhyamāṇasya viśeṣaṇaviśeṣyabhāvarūpatvāt, samavāyaviśiṣṭapratyaye	gRhyamANasya viSezaNa-viSezya-BAva-rUpa-tva-at, samavAya-viSizwa-pratyaye
   tathaivābhyupagamāt, tadvaiśiṣṭyagrahe ca	taTA-eva-aByupagamAt, tad-vESizwya-grahe ca
   guṇavaiśiṣṭyagrahasyāvarjanīyatvāt /	guNa-vESizwya-grahasya-AvarjanIya-tvAt /
   na ca samavāyasya savikalpakaikaviṣayateti vācyam, nirvikalpake	na ca samavAyasya sa-vikalpakEka-vizaya-tA-iti vAcyam, nirvikalpake
   dharmavaddharmivacca tatsaṃbandhasyāpyaindriyikatvāviśeṣeṇa	Darma-vat-Darmi-vat-ca tad-saMbanDasya-api-Endriyika-tva-aviSezeNa
   grahaṇasaṃbhavāt, yogyasya saṃnikṛṣṭagṛhyamāṇasaṃbandhinaḥ	grahaNa-saMBavAt, yogyasya saMnikRzwa-gRhyamANa-saMbanDinaH
   saṃbandhasyāgrahaṇānupapatteḥ, anyathā nityaṃ tadagrahāpātāt /	saMbanDasya-agrahaNa-anupapatteH, anyaTA nityam tad-agraha-ApAtAt /
   prathamākṣasaṃnipātajā buddhirviśiṣṭaviṣayā, buddhitvāt, saṃpratipannavat,	praTama-akza-saMnipAta-jAH budDiH-viSizwa-vizayA, budDi-tva-at, saMpratipannavat,
   ityādyapi cintyam //	ityAdi-api cintyam //
   nyā. pa. pra. 14 //	nyA. pa. pra. 14 //
   savikalpakanirūpaṇam //	sa-vikalpaka-nirUpaNam //
   na ca savikalpakaṃ na pratyakṣamiti vācyam, sākṣātkārābādhādyaviśeṣāt //	na ca sa-vikalpakam na pratyakzam-iti vAcyam, sAkzAtkAra-AbADAdya-viSezAt //
   sahakāriviśeṣeṇa na vaijātyaṃ prasajyate /	sahakAri-viSezeNa na vEjAtyam prasajyate /
   tajjātīye tu yatkiñcidvaiṣamyaṃ saṃbhavedapi //	tad-jAtIye tu yat-kiQcid-vEzamyam saMBavet-api //
   yatra dṛśyeta vaijātyaṃ tathā tatrābhyupeyate /	yatra dRSyeta vEjAtyam taTA tatra-aByupeyate /
   tāvatā naiva sarvatra bhavedetasya kalpanam //	tAvatA na-eva sarvatra Bavet-etasya kalpanam //
   kevalendriyajaṃ cāpi na kiñcijjñānamiṣyate /	kevala-indriya-jam ca-api na kiQcid-jQAnam-izyate /
   sahakāriviśeṣāṃ hi vibhidyante pratīndriyam //	sahakAri-viSezAm hi viBidyante pratIndriyam //
   ataḥ saṃskārasaṃbhede 'pyaparokṣatvayogataḥ /	atas saMskAra-saMBede api-aparokza-tva-yogataH /
   pratyakṣatvaṃ vikalpasya na kvacidvinivartate //	pratyakza-tvam vikalpasya na kvacid-vinivartate //
   "nirvikalpakamekajātīyeṣu dravyeṣu prathamapiṇḍagrahaṇam" ityādibhāṣyaṃ tu	"nirvikalpakam-eka-jAtIyezu dravyezu praTama-piNxa-grahaNam" ityAdi-BAzyam tu
   udāharaṇaparaṃ yojyam /	udAharaNa-param yojyam /
   ata eva hi śrīviṣṇucittairuktam--- "saṃskārodbodhasahakṛtendriyajanyaṃ	atas eva hi SrI-vizNu-cittEH-uktam-- "saMskAra-udboDa-saha-kRta-indriya-janyam
   jñānaṃ savikalpakam, ekajātīyeṣu prathamapiṇḍagrahaṇam	jQAnam sa-vikalpa-kam, eka-jAtIyezu praTama-piNxa-grahaNam
   dvitīyādipiṇḍagrahaṇeṣu prathamākṣasaṃnipātajaṃ ca jñānaṃ nirvikalpakam"	dvitIya-Adi-piNxa-grahaNezu praTama-akza-saMnipAta-jam ca jQAnam nirvikalpa-kam"
   iti /	iti /
   anyatra coktam--- "kevalacakṣurādīndriyajanyaṃ nirvikalpakam" ityādi //	anyatra ca-uktam-- "kevala-cakzuH-Adi-indriya-janyam nirvikalpa-kam" ityAdi //
   yattūktaṃ tattvaratnākare --- "viśeṣaṇānāṃ svāyogavyāvṛttiravikalpake /	yat-tu-uktam tattva-ratna-Akare -- "viSezaNAnAm svAyoga-vyAvRttiH-avikalpake /
   savikalpe 'nyayogasya vyāvṛttiḥ saṃjñitā tathā" //	sa-vikalpe anya-yogasya vyAvRttiH saMjQitA taTA" //
   iti, tatrāpi saṃskāranirapekṣatvasāpekṣatvayoḥ pradarśanaparatvaṃ grāhyam	iti, tatra-api saMskAra-nirapekza-tva-sApekza-tvayoH pradarSana-paratvam grAhyam
   pratyakṣasya caivaṃ vibhāgo 'bhihitaḥ--- "dvividhaṃ caitat pratyakṣam---	pratyakzasya ca-evam viBAgaH aBihitaH-- "dviviDam ca-etat pratyakzam---
   arvācīnamanarvācīnaṃ ca /	arvAcInam-anarvAcInam ca /
   yugapadaśeṣaviṣayasākṣātkārakṣamamanarvācīnam /	yugapad-aSeza-vizaya-sAkzAtkArakzamama-narvAcInam /
   tat yogimukteśvarāṇāṃ prabhāvaviśeṣādhīnamupapādayiṣyate"ityādi //	tat yogi-mukteSvarANAm praBAva-viSeza-aDInam-upapAdayizyate"-ityAdi //
   ata eva kudṛṣṭīnāṃ sanmātragrāhi pratyakṣamityavilakṣajalpitaṃ nirastam /	atas eva kudRzwInAm sat-mAtra-grAhi pratyakzam-iti-avilakza-jalpitam nirastam /
   kramayaugapadyādidūṣaṇaṃ tu bhrāntivikalpe 'pi samānam /	krama-yOgapadyAdi-dUzaNam tu BrAnti-vikalpe api samAnam /
   bhrāntirūpo 'pi hi vikalpaḥ kṣaṇikatvānna viramya vyāpartumalam /	BrAnti-rUpaH api hi vikalpaH kzaNika-tvAt-na viramya vyApartum-alam /
   na ca pūrvajñānavārtāṃ jānāti /	na ca pUrva-jQAna-vArtAm jAnAti /
   na ca svayaṃ dharmipratiyogigrahaṇābhāve bhedagrahaṇaṃ manyase /	na ca svayam Darmi-pratiyogi-grahaNa-aBAve Beda-grahaNam manyase /
   tathāpi yadi kalpanā bhedaviśiṣṭaṃ yugapadgṛhṇāti, kā pratyakṣe sarpamṛtiḥ	taTA-api yadi kalpanA Beda-viSizwam yugapad-gRhNAti, kA pratyakze sarpa-mRtiH
   ? ato dharmivadyogyatvājjātyādirūpabhedo 'pi yugapadgrāhyeḥ /	? atas Darmi-vat-yogya-tvAt-jAti-a-Adi-rUpa-BedaH api yugapad-grAhyeH /
   abheda iva bhedo 'pi svarūpataḥ pratītau na pratiyogisākāṅkṣaḥ;	aBedaH iva BedaH api svarUpataH pratItO na pratiyogi-sAkAFkzaH;
   bhedavyavahārastvabhedavyavahāravat tatsākāṅkṣa /	Beda-vyavahAraH-tu-aBeda-vyavahAra-vat tat-sa-AkAFkzaH /
   ataḥ prathamameva bhedadhīryuktā /	atas praTamam-eva Beda-DIH-yuktA /
   ata eva dharmadharmiṇordharmipratiyoginoranyeṣāṃ ca pratītāvanyonyāśrayo	atas eva Darma-DarmiNoH-Darmi-pratiyoginoH-anyezAm ca pratItO=-anyonya-ASrayaH-
   nirastaḥ /	nirastaH /
   tataśca vyupattestadvyavahāre 'pi na tatprasaṅgaḥ /	tatas-ca vyupatteH-tad-vyavahAre api na tad-prasaFgaH /
   bhedaśabdena vyavahārasya tu pratisaṃbandhinirūpitākāre vyutpannatvāt	Beda-Sabdena vyavahArasya tu pratisaMbanDi-nirUpita-AkAre vyutpanna-tvAt-
   tadapekṣā /	tad-apekzA /
   bhedatvaṃ hi bhedānāṃ pratiyoginā nirūpyam na tu jātyādilakṣaṇaṃ svarūpam;	Beda-tvam hi BedAnAm pratiyoginA nirUpyam na tu jAti-Adi-lakzaNam sva-rUpam;
   yadgraho yatra yadāropavirodhī, sa hi tasya tasmādbhedaḥ; gotvādi ca	yat-grahaH yatra yat-ArA-upaviroDI, sa hi tasya tasmAt-BedaH; go-tva-Adi ca
   gṛhyamāṇaṃ svasmin svāśraye cāśvatvādyāropaṃ nirūṇaddhīti svasya	gRhyamANam svasmin su-a-ASraye ca-aSva-tva-Adi-Aropam nirUNadDi-iti svasya
   svāśrayasya ca svayameva tasmādbhedaḥ //	sva-ASrayasya ca svayam-eva tasmAt-BedaH //
   api ca pratiyogisāpekṣatvanirapekṣatvalakṣaṇaviruddhadharmādhyāsena bhedāt	api ca pratiyogi-sApekza-tva-nirapekza-tva-lakzaNa-virudDa-Darma-aDyAsena BedAt-
   svarūpabhedagrahaṇaikyāṃ na saṃbhavatīti vadan bhedaduṣaṇārthameva bhedaṃ	svarUpa-Beda-grahaNa-EkyAm na saMBavati-iti vadan Beda-duzaNa-arTam-eva Bedam
   sādhayatīti svavacanavirodha iti //	sADayati-iti sva-vacana-viroDaH iti //
   nyā. pa. pra. 15 //	nyA. pa. pra. 15 //
   śābdāparokṣanirāsaḥ //	SAbda-aparokza-nirAsaH //
   śabdajanyamapi pratyakṣamastīti ta eva varṇayanti; tadapyayuktam,	Sabda-janyam-api pratyakzam-asti-iti te eva varNayanti; tat-api-ayuktam,
   vyāghātāt /	vyAGAtAt /
   na hi parokṣajananasvabhāvatayā siddhā sāmagrī viśeṣābhāve kvacit	na hi parokza-janana-svaBAva-tayA sidDA sAmagrI viSeza-aBAve kvacid-
   svabhāvamatipatet /	svaBAvam-atipatet /
   na caikajātīyasāmagrītaḥ prasūtaṃ kāryaṃ vicitraṃ syāt, ekayaivava	na ca-eka-jAtIya-sAmagrItaH prasUtam kAryam vicitram syAt, ekayA-evava
   sāmagryā sarvajātīyotpattiprasaṅgāt ekasya kāryasya	sAmagryA sarva-jAtIya-utpatti-prasaFgAt ekasya kAryasya
   viruddhajātiyogaprasaṅgācca /	virudDa-jAti-yoga-prasaFgAt-ca /
   "daśamastvamasi" ityādidṛṣṭānte 'pi tvamarthamātraṃ pratyakṣam /	"da-SamaH-tvam-asi" ityAdi-dRzwAnte api tvam-arTa-mAtram pratyakzam /
   'daśamo 'ham' iti pratyayo hi nendriyasvātantryeṇodeti, kintu	adaSamaH aham-a iti pratyayaH hi na-indriya-svAtantryeNa-udeti, kintu
   puruṣavacanānurodhena /	puruza-vacana-anuroDena /
   tanmūle 'pi cet pratyakṣatā, evam 'dharmavāṃstvamasi' iti	tad-mUle api ced pratyakzatA, evam aDarmavAn=-tvam-asi-a iti
   kārtāntikopadeśādau 'tādṛśo 'hamasmi' iti bodhe dharmāderapi	kArtAntika-upadeSa-AdO atAdRSaH aham-asmia iti boDe Darma-AdeH-api
   pratyakṣatvaprasaṅgaḥ /	pratyakza-tva-prasaFgaH /
   tataścāpratyakṣamiti jagati kiñcinna syāt, pratyakṣabhūtaṃ	tatas-ca-apratyakzam-iti jagati kiQcid-na syAt, pratyakza-BUtam
   yatkiñciduddiśya viśeṣaṇatayaiva sarvasya pratyakṣatvopapatteḥ /	yat-kiQcid-uddiSya viSezaNa-tayA-eva sarvasya pratyakza-tvA-upapatteH /
   pūrvāvagatadaśamabhāvaṃ tu puruṣaṃ pratyupadeśe	pUrva-avagata-daSama-BAvam tu puruzam pratyupadeSe
   bhāṣarāśipraviṣṭamaṣīnyāyena pūrvāparāparokṣaṇīnairantaryeṇa	BAzara-ASi-pravizwa-mazI-nyAyena pUrva-apara-apara-ukzaNI-nErantaryeNa
   madhyavartiśabdajanyadhiyo 'parokṣatvavyavahāraḥ kasyacit syādvā na vā /	maDya-varti-Sabda-janya-DiyaH aparokza-tva-vyavahAraH kasyacid syAt-vA na vA /
   ata eva tattvamasyādiśabdaḥ svaviṣayagocarapratyakṣajñānajanakaḥ, svato	atas eva tattvam-asya-Adi-SabdaH sva-vizaya-gocara-pratyakza-jQAna-janakaH, svatas-
   'parokṣārthagocaratvāt "daśamastvamasi" "saṃvit svaprakāśā" ityādivākyavat	aparokza-arTa-gocara-tvAt "da-SamaH-tvam-asi" "saMvid sva-prakASA" ityAdi-vAkya-vat-
   ityādyanumānāni nirastāni, daśamatvasvaprakāśatvādiviśiṣṭākāreṇa	ityAdi-anumAnAni nirastAni, daSama-tva-svaprakASa-tva-Adi-viSizwa-AkAreNa
   dṛṣṭānteṣvaparokṣajñānajananāsiddheḥ /	dRzwAntezu-aparokza-jQAna-janana-asidDeH /
   tathā vigītaḥ śabdo na svavācyagocarapratyakṣadhījanakaḥ, śabdatvāt,	taTA vigItaH SabdaH na sva-vAcya-gocara-pratyakzaDI-janakaH, Sabda-tvAt,
   saṃpratipannavat, ityādyapipratiprayoktavyam /	saMpratipannavat, iti-Adi-apipratiprayoktavyam /
   upalambhavirodhaśābdapratyakṣalakṣaṇasaṃkarādiprasaṅgo 'tra vipakṣe	upalamBa-viroDa-SAbda-pratyakza-lakzaNa-saMkara-Adi-prasaFgaH atra vipakze
   bādhakaḥ /	bADakaH /
   naivaṃ pūrvasya, śabdajanyapratyakṣamantareṇāpi	na-evam pUrvasya, Sabda-janya-pratyakzam-antareNa-api
   yogajādṛṣṭajanitasākṣātkārāt praṇidhānaviśeṣaprasāditaparamātmasaṃkalpādvā	yoga-ja-adRzwa-janita-sAkzAtkArAt praNiDAna-viSeza-prasAdita-paramAtma-saMkalpAt-vA
   niḥśreyasasiddheriti //	niHSreyasa-sidDeH-iti //
   pratyakṣaṃ cidacinmayaṃ jagadidaṃ yasyetyanuśrūyate	pratyakzam cit-acit-mayam jagat-idam yasya-iti-anuSrUyate
   yaścānanyadhiyāmanantavibhavaḥ pratyakṣatāmaśnute /	yaH-ca-ananya-DiyAm-ananta-viBavaH pratyakzatAm-aSnute /
   yaścaiko yugapatsadā svata idaṃ viśvaṃ darīdṛśyate prājñaṃ taṃ	yaH-ca-ekaH yugapad-sadA svatas idam viSvam darI-dRSyate prAjQam tam
   pratipannamokṣaṇavidhādakṣaṃ didṛkṣemahi //	pratipanna-mokzaNa-viDAt-akzam didRkzemahi //
   iti śrīkavitārkikasiṃhasya sarvatantrasvatantrasya śrīmadveṅkaṭanāthasya	iti SrI-kavi-tArkika-siMhasya sarva-tantra-svatantrasya SrImat-veFkawa-nATasya
   vedāntācāryasya kṛtiṣu nyāyapariśuddhau pratyakṣādhyāye dvitīyamāhnikam //	vedAnta-AcAryasya kRtizu nyAya-pariSudDO pratyakza-aDyAye dvitIyam-Ahnikam //
   samāptaśca pratyakṣādhyāyaḥ //	samAptaH-ca pratyakza-aDyAyaH //
   // śrīmate nigamāntamahādeśikāya namaḥ //	// SrImate nigama-anta-mahA-deSikAya namaH //
