   1. sādhanaṃ dūṣaṇaṃ caiva sābhāsaṃ parasaṃvide /	1. sADanam dUzaNam ca-eva sa-ABAsam para-saMvide /
   pratyakṣam anumānaṃ ca sābhāsaṃ tv ātmasaṃvide //	pratyakzam anumAnam ca sa-ABAsam tu Atma-saMvide //
   iti śāstrārthasaṃgrahaḥ //	iti SAstra-arTa-saMgrahaH //
   2. vādinā svayaṃ sādhayitum iṣṭo 'rthaḥ sādhyaḥ / sādhyate yena tat	2. vAdinA svayam sADayitum izwaH arTaH sADyaH / sADyate yena tat-
   sādhanam /	sADanam /
   3. hetos trirūpavacanam / kāni punas tāni triṇi rūpāṇi / pakṣe sattvam	3. hetoH trirUpa-vacanam / kAni punar tAni triNi rUpANi / pakze sattvam
   evety ekaṃ rūpam / sapakṣa eva sattvam iti dvitīyaṃ rūpam / vipakṣe	eva-iti ekam rUpam / sa-pakzaH eva sattvam iti dvitIyam rUpam / vipakze
   cāsattvam eva niścitam iti tṛtīyam //	ca-asattvam eva niScitam iti tRtIyam //
   4. tatra pakṣaḥ prasiddho dharmī prasiddheṇa viśeṣeṇa viśiṣṭaḥ svayaṃ	4. tatra pakzaH prasidDaH DarmI prasidDeNa viSezeNa viSizwaH svayam
   sādhayitum iṣṭaḥ pratyakṣādyaviruddhaḥ / yathā śabdo dharmī anityatvena	sADayitum izwaH pratyakza-Adi-avirudDaH / yaTA SabdaH DarmI anitya-tvena
   viśeṇa viśiṣtaḥ sādhyate kṛtakatvād iti hetuḥ //	viSeNa viSiztaH sADyate kRtaka-tvAt iti hetuH //
   5. kaḥ sapakṣaḥ / sādhyadharmeṇa sāmānyena samānaḥ sapakṣo yathā ghaṭādir	5. kaH sa-pakzaH / sADya-DarmeNa sAmAnyena samAnaH sa-pakzaH yaTA Gawa-AdiH-
   iti //	iti //
   6. ko vā hetor vipakṣaḥ / yatra sādhyābhāvena hetor abhāvo niyamena	6. kaH vA hetoH vipakzaH / yatra sADya-aBAvena hetoH aBAvaH niyamena
   kathyate [ yathākāśādir iti //	kaTyate [ yaTA-AkASa-AdiH iti //
   7. etad eva ca hetos trirūpavacanaṃ parapratyāyanāya prayujyamānaṃ	7. etat eva ca hetoH trirUpa-vacanam para-pratyAyanAya prayujyamAnam
   parārtham anumānam ucyate / yathā anityaḥ śabda iti pakṣavacanaṃ	para-arTam anumAnam ucyate / yaTA anityaH SabdaH iti pakza-vacanam
   kṛtakatvād iti hetuvacanam / ghaṭādivad iti sapakṣavacanaṃ / ākāśavad iti	kRtaka-tvAt iti hetu-vacanam / Gawa-Adi-vat iti sa-pakza-vacanam / AkASa-vat iti
   vipakṣavacanam //	vipakza-vacanam //
   8. tat punar dvividhaṃ dṛṣṭam / sādharmyeṇa vaidharmyeṇa ca /	8. tat punar dviviDam dRzwam / sADarmyeNa vEDarmyeNa ca /
   (Htu 262)	(Htu 262)
   9. tatra sādharmyeṇa tāvat / yat kṛtakaṃ tat sarvam anityaṃ dṛṣṭam / yathā	9. tatra sADarmyeNa tAvat / yat kRtakam tat sarvam anityam dRzwam / yaTA
   ghaṭādiḥ / kṛtakaś ca śabda iti //	Gawa-AdiH / kRtakaH ca SabdaH iti //
   10. vaidharmyeṇa punaḥ / asaty anityatve na bhavaty eva kṛtakatvaṃ	10. vEDarmyeNa punar / asati anitya-tve na Bavati eva kRtaka-tvam
   yathākāśādau / śabdas tu kṛtaka iti //	yaTA-AkASa-AdO / SabdaH tu kRtakaH iti //
   11. kaḥ punaḥ pakṣābhāsaḥ / yaḥ pakṣa ivābhāsate / na tu sākṣāt pakṣo	11. kaH punar pakza-ABAsaH / yaH pakzaH iva-ABAsate / na tu sAkzAt pakzaH-
   bhavati / pratyakṣādibhir bādhitatvāt //	Bavati / pratyakza-AdiBiH bADita-tvAt //
   12. sa tu pakṣābhāsaḥ / yathā dhūmādir dharmībuddhimatā hetunā janyata iti	12. sa tu pakza-ABAsaH / yaTA DUma-AdiH DarmI-budDimatA hetunA janyate iti
   sādhye / pratyakṣaviruddhaḥ pakṣābhāsaḥ / pratyakṣeṇa vahnijanyasya	sADye / pratyakza-virudDaH pakza-ABAsaH / pratyakzeNa vahni-janyasya
   dhumasya darśanāt //	Dumasya darSanAt //
   13. anumānaviruddho yathā / vedavākyaṃ dharmy apauruṣeyam iti sādhye /	13. anumAna-virudDaH yaTA / veda-vAkyam DarmI apOruzeyam iti sADye /
   prayatnānantarīyakatve śabdasya pauruṣeyatvasya prasādhanāt //	prayatna-anantarIyaka-tve Sabdasya pOruzeya-tvasya prasADanAt //
   14. svavacanaviruddho yathā / nānumānaṃ pramāṇam iti parapratipādanāya	14. sva-vacana-virudDaH yaTA / na-anumAnam pramANam iti para-pratipAdanAya
   vacanam uccāryamāṇaṃ parārtham anumānam ity uktatvāt //	vacanam uccAryamANam para-arTam anumAnam iti ukta-tvAt //
   15. lokaviruddho yathā / śuci naraśiraḥkapālaṃ prāṇyaṅgatvāc	15. loka-virudDaH yaTA / Suci nara-SiraH-kapAlam prANi-aFga-tvAt-
   chaṅkhaśuktivat //	CaFKa-Sukti-vat //
   16. pratītiviruddho yathā / kiyatkālasthāyī kṛtako 'nitya iti /	16. pratIti-virudDaH yaTA / kiyat-kAla-sTAyI kRtakaH anityaH iti /
   kiyatkālasthāyino 'pi kṛtakāḥ sarve nityā iti lokapratīteḥ //	kiyat-kAla-sTAyinaH api kRtakAH sarve nityAH iti loka-pratIteH //
   17. aprasiddhaviśeṣaṇo yathā / vaiśeṣikasya sāṃkhyaṃ prati vināśī śabda	17. aprasidDa-viSezaNaH yaTA / vESezikasya sAMKyam prati vinASI Sabda
   iti sādhye //	iti sADye //
   18. aprasiddhaviśeṣyo yathā / sāṃkhyasya bauddhaṃ prati ātmā cetana iti	18. aprasidDa-viSezyaH yaTA / sAMKyasya bOdDam prati AtmA cetanaH iti
   sādhayataḥ //	sADayataH //
   19. ubhayāprasiddho yathā / vaiśeṣikasya bauddhaṃ prati	19. uBaya-aprasidDaH yaTA / vESezikasya bOdDam prati
   sukhādisamavāyikāraṇam ātmeti	suKa-Adi-samavAyi-kAraNam AtmA-iti
   (Htu 263)	(Htu 263)
   // prasiddhasaṃbandho yathā vāyur asthirasvabhāva iti //	// prasidDa-saMbanDaH yaTA vAyuH asTira-svaBAvaH iti //
   20. uktāḥ pakṣābhāsāḥ // //	20. uktAH pakza-ABAsAH // //
   21. hetvābhāsaḥ kīdṛśaḥ / yo hetur ivābhāsate / na punaḥ siddho hetur iti	21. hetvABAsaH kIdRSaH / yaH hetuH iva-ABAsate / na punar sidDaH hetuH iti
   22. hetvābhāso 'siddho viruddho 'naikāntikaś ceti triprakāraḥ //	22. hetvABAsaH asidDaH virudDaH anEkAntikaH ca-iti tri-prakAraH //
   23. tatra pakṣe 'siddhatvād asiddhasaṃjñako hetvābhāsaḥ /	23. tatra pakze asidDa-tvAt asidDa-saMjQakaH hetvABAsaH /
   24. pakṣasapakṣayor nāsti / vipakṣa evāsti sa viruddhasaṃjñako hetvābhāsaḥ	24. pakza-sa-pakzayoH na-asti / vipakzaH eva-asti sa virudDa-saMjQakaH hetvABAsaH
   / sādhyaviparyayasādhanāt //	/ sADya-viparyaya-sADanAt //
   25. tatra yo hetuḥ sapakṣavipakṣayor ubhayatrāsti nāsti vā saṃdihyate /	25. tatra yaH hetuH sa-pakza-vipakzayoH uBayatra-asti na-asti vA saMdihyate /
   aprasiddhasaṃbandho vā so 'naikāntikasaṃjñako hetvābhāsaḥ / vādinaḥ	aprasidDa-saMbanDaH vA saH anEkAntika-saMjQakaH hetvABAsaH / vAdinaH
   prativādino vā sādhayitum iṣṭasyaikāntasyāsādhanāt //	prativAdinaH vA sADayitum izwasya-ekAntasya-asADanAt //
   26. ubhayāsiddhaḥ tadyathā śabdasyānityatve sādhye cākṣuṣatvaṃ hetuḥ	26. uBaya-asidDaH tat-yaTA Sabdasya-anitya-tve sADye cAkzuza-tvam hetuH
   vādiprativādinor asiddhaḥ //	vAdi-prativAdinoH asidDaH //
   27. cetanās tarava iti sādhye sarvatvagapaharaṇe maraṇād iti hetuḥ	27. cetanAH taravaH iti sADye sarva-tvac-apaharaNe maraNAt iti hetuH
   prativādino bauddhasyāsiddha iti prativādyasiddhaḥ / caitanyādinirodhasya	prativAdinaH bOdDasya-asidDaH iti prativAdya-sidDaH / cEtanya-Adi-niroDasya
   bauddhenopagamāt //	bOdDena-upagamAt //
   28. acetanāḥ sukhādaya iti sādhye / utpattimattvād iti hetuḥ svayaṃ	28. acetanAH suKa-AdayaH iti sADye / utpattimat-tvAt iti hetuH svayam
   vādinaḥ sāṃkhyasyāsiddhaḥ / iti vādyasiddha iti //	vAdinaH sAMKyasya-asidDaH / iti vAdya-sidDaH iti //
   29. vaiśeṣikasya bauddhaṃ prati kṣamādikaṃ dharmī kāryam iti sādhayataḥ	29. vESezikasya bOdDam prati kzamA-Adikam DarmI kAryam iti sADayataH
   pratikṣaṇaṃ sadṛśāparāparotpatter iti svayaṃ vādino 'siddhaḥ / utpattau	pratikzaNam sadRSa-apara-apara-utpatteH iti svayam vAdinaH asidDaH / utpattO
   siddhāyām api pratikṣaṇasadṛśāparāparotpattir ity asiddhaḥ //	sidDAyAm api pratikzaNa-sadRSa-apara-apara-utpattiH iti asidDaH //
   (Htu 264)	(Htu 264)
   30. pakṣaikadeśāsiddho yathā / cetanās taravaḥ svāpād iti hetuḥ /	30. pakza-eka-deSa-asidDaH yaTA / cetanAH taravaH svApAt iti hetuH /
   digambarasya svayaṃ vādinaḥ pakṣaikadeśāsiddhaḥ / na hi sarve vṛkṣā rātrau	digambarasya svayam vAdinaH pakza-eka-deSa-asidDaH / na hi sarve vRkzAH rAtrO
   patrasaṃkocabhājaḥ //	patra-saMkoca-BAjaH //
   31. tathā pṛthivyādikaṃ dharmī buddhimaddhetujanyam iti sādhye kāryatvād	31. taTA pRTivI-Adikam DarmI budDimat-hetu-janyam iti sADye kAryatvAt-
   iti hetur bauddhaṃ praty asiddhaḥ / pratyakṣānupalambhanibandhano hi	iti hetuH bOdDam prati asidDaH / pratyakza-anupalamBa-nibanDanaH hi
   kāryakāraṇabhāvo bauddhasya pṛthivyādau na siddhaḥ / vihārāhārādiṣu	kArya-kAraNa-BAvaH bOdDasya pRTivI-AdO na sidDaH / vihAra-AhAra-Adizu
   siddhaṃ cet tadā pakṣaikadeśāsiddhaḥ //	sidDam ced tadA pakza-eka-deSa-asidDaH //
   32. saṃdigdhāsiddho yathā yady ayaṃ dhūmo 'gnir atreti sādhye hetor	32. saMdigDa-asidDaH yaTA yadi ayam DUmaH agniH atra-iti sADye hetoH-
   evāniścayāt //	eva-aniScayAt //
   33. dharmisaṃdehe 'py asiddho yathā / iha bahuṣu nikuñjeṣu kvacid ekasmin	33. Darmi-saMdehe api asidDaH yaTA / iha bahuzu nikuQjezu kvacid ekasmin
   nikuñje mayūra iti sādhye kekāyikād iti hetuḥ //	nikuQje mayUraH iti sADye kekAyikAt iti hetuH //
   34. dharmyasiddhāv apy asiddho yathā ātmā dharmī sarvagata iti sādhye	34. Darmya-sidDO api asidDaH yaTA AtmA DarmI sarva-gataH iti sADye
   sarvatropalabhyamānaguṇatvād iti hetuḥ //	sarvatra-upalaByamAna-guNa-tvAt iti hetuH //
   35. daśaite 'siddhasaṃjñakā hetvābhāsāḥ //	35. daSA-ete asidDa-saMjQakAH hetvABAsAH //
   36. // anaikāntiko hetvābhāsaḥ kīdṛśa ucyate //	36. // anEkAntikaH hetvABAsaH kIdRSaH ucyate //
   37. yathā śabdasya nityatvādike dharme sādhye prameyatvaṃ hetuḥ	37. yaTA Sabdasya nitya-tva-Adike Darme sADye prameya-tvam hetuH
   sapaksvipakṣayoḥ sarvatra vartamānaḥ sādhāraṇānaikāntikaḥ //	sa-paksvi-pakzayoH sarvatra vartamAnaH sADAraNa-anEkAntikaH //
   38. tathā śabdasya nityatve śrāvaṇatvaṃ hetuḥ sapakṣavipakṣayor	38. taTA Sabdasya nitya-tve SrAvaNa-tvam hetuH sa-pakza-vipakzayoH-
   apravartamānāt / asādhāraṇānaikāntikaḥ //	apravartamAnAt / asADAraNa-anEkAntikaH //
   39. tathā śabdasyāprayatnānantarīyakatve sādhye 'nityatvād iti hetuḥ /	39. taTA Sabdasya-aprayatna-anantarIyaka-tve sADye anitya-tvAt iti hetuH /
   sapakṣaikadeśavṛttir vipakṣavyāpy anaikāntikaḥ // aprayatnānantarīyakaḥ	sa-pakza-eka-deSa-vRttiH vipakza-vyApI anEkAntikaH // aprayatna-anantarIyakaH
   śabdasya vidyudākāśādiḥ sapakṣaḥ tatraikadeśe vidyudādau vartate	Sabdasya vidyut-AkASa-AdiH sa-pakzaH tatra-eka-deSe vidyut-AdO vartate
   'nityatvaṃ nākāśādau prayatnāntarīyakaḥ punaḥ sarvo ghaṭādir vipakṣaḥ /	anitya-tvam na-AkASa-AdO prayatna-AntarIyakaH punar sarvaH Gawa-AdiH vipakzaH /
   tatra sarvatra vartate //	tatra sarvatra vartate //
   (Htu 265)	(Htu 265)
   40. tathā prayatnānantarīyakatve śabdasya sādhye 'nityatvaṃ hetuḥ ghaṭādau	40. taTA prayatna-anantarIyaka-tve Sabdasya sADye anitya-tvam hetuH Gawa-AdO
   sarvatra vidyate / aprayatnānantarīyakaḥ punar vidyudākāśādir vipakṣaḥ /	sarvatra vidyate / aprayatna-anantarIyakaH punar vidyut-AkASa-AdiH vipakzaH /
   tatraikadeśe vidyudādau vartate nākāśādau / tasmād ayaṃ	tatra-eka-deSe vidyut-AdO vartate na-AkASa-AdO / tasmAt ayam
   vipakṣaikadeśavṛttiḥ sapakṣavyāpī hetur anaikāntikaḥ //	vipakza-eka-deSa-vRttiH sa-pakza-vyApI hetuH anEkAntikaH //
   41. ubhayapakṣaikadeśavṛttir anaikāntiko yathā / śabde dharmiṇi nityatve	41. uBaya-pakza-eka-deSa-vRttiH anEkAntikaH yaTA / Sabde DarmiNi nitya-tve
   sādhye 'mūrtatvād iti hetuḥ / paramāṇvākāśādiḥ sapakṣo 'sya / tatraikadeśe	sADye amUrta-tvAt iti hetuH / paramANu-AkASa-AdiH sa-pakzaH asya / tatra-eka-deSe
   'mūrtatvam ākāśe pravartate na paramāṇau mūrtatvāt paramāṇūnam /	amUrta-tvam AkASe pravartate na paramANO mUrta-tvAt paramANUnam /
   ghaṭasukhādir anityo vipakṣaḥ / tatraikadeśe sukhādau vidyate na ghaṭādau	Gawa-suKa-AdiH anityaH vipakzaH / tatra-eka-deSe suKa-AdO vidyate na Gawa-AdO
   42. tathā saṃdigdhavipakṣavyāvṛttikaḥ sapakṣavyāpī hetur anaikāntiko yathā	42. taTA saMdigDa-vipakza-vyAvRttikaH sa-pakza-vyApI hetuH anEkAntikaH yaTA
   / kapilādidharmy asarvajña iti sādhye vaktṛtvād iti hetuḥ /	/ kapila-Adi-DarmI asarva-jQaH iti sADye vaktR-tvAt iti hetuH /
   rathyāpuruṣādau sapakṣe 'sti / vipakṣe sarvajñe saṃdigdhaḥ /	raTyA-puruza-AdO sa-pakze asti / vipakze sarvajQe saMdigDaH /
   sarvajñasyātīndriyatvād vacanam asti na veti saṃdigdham //	sarvajQasya-atIndriya-tvAt vacanam asti na vA-iti saMdigDam //
   43. tathā saṃdigdhasapakṣavṛttir vipakṣavyāpl hetur anaikāntiko yathā /	43. taTA saMdigDa-sapakza-vRttiH vipakza-vyApt hetuH anEkAntikaH yaTA /
   ṛṣabhavardhāmānādidharmī sarvajña iti sādhye kevaliśāstrakaraṇād iti hetuḥ	RzaBa-varDAmAna-Adi-DarmI sarvajQaH iti sADye kevali-SAstra-karaNAt iti hetuH
   sapakṣe sarvajñe saṃdigdhaḥ / sarvajñasyātīndriyatvāt kevaliśāstrakaraṇaṃ	sa-pakze sarvajQe saMdigDaH / sarvajQasya-atIndriya-tvAt kevali-SAstra-karaNam
   saṃdigdham / vipakṣe varāhamihirādāv asarvajñe vidyate //	saMdigDam / vipakze varAha-mihiH-A-AdO asarva-jQe vidyate //
   44. saṃdigdhānvayavyatirekahetur anaikāntiko yathā sātmakaṃ jīvaccharīraṃ	44. saMdigDa-anvaya-vyatireka-hetuH anEkAntikaH yaTA sa-Atmakam jIvat-SarIram
   prāṇādimattvād iti hetuḥ / jīvaccharīrasaṃbandhī prāṇādir na sātmake	prANa-AdimattvAt iti hetuH / jIvat-SarIra-saMbanDI prANa-AdiH na sA-Atmake
   anātmake vā pravṛtto nivṛtto veti niścīyate //	anAtmake vA pravRttaH nivRttaH vA-iti niScIyate //
   (Htu 266)	(Htu 266)
   45. tataḥ kevalānvayī hetur dṛṣṭāntābhāvāt //	45. tatas kevala-anvayI hetuH dRzwAnta-aBAvAt //
   46. tathā dvitīyo 'pi kevalavyatirekī nedaṃ nirātmakaṃ jīvaccharīram	46. taTA dvitIyaH api kevala-vyatirekI na-idam nirAtmakam jIvat-SarIram
   aprāṇādimattvaprasaṅgād iti / dṛṣṭāntābhāvād eva nānvayaniścayo nāpi	aprANa-Adimattva-prasaFgAt iti / dRzwAnta-aBAvAt eva na-anvaya-niScayaH na-api
   vyatirekaniścaya iti saṃśayahetuḥ //	vyatireka-niScayaH iti saMSaya-hetuH //
   47. uktā nava ete 'naikāntikasaṃjñakā hetvābhāsāḥ //	47. uktAH navaH ete anEkAntika-saMjQakAH hetvABAsAH //
   48. viruddhasaṃjñako hetvābhāsaḥ kīdṛśaḥ //	48. virudDa-saMjQakaH hetvABAsaH kIdRSaH //
   49. yathā śabdo dharmī nitya iti sādhyo dharmaḥ kṛtakatvād ākāśādivat /	49. yaTA SabdaH DarmI nityaH iti sADyaH DarmaH kRtaka-tvAt AkASa-Adi-vat /
   ayaṃ hetur ghaṭādau vipakṣa evāsti na sapakṣe //	ayam hetuH Gawa-AdO vipakzaH eva-asti na sa-pakze //
   50. tathā śabdo dharmī nitya iti sādhye prayatnānantarīyakatvād iti hetur	50. taTA SabdaH DarmI nityaH iti sADye prayatna-anantarIyaka-tvAt iti hetuH-
   ākāśādau sapakṣe nāsty eva / vipakṣaikadese ghaṭādau vidyate na vidyudādau	AkASa-AdO sa-pakze na-asti eva / vipakza-eka-dese Gawa-AdO vidyate na vidyut-AdO
   // etau dvau hetū dharmasvarūpaviparītasādhanau //	// etO dvO hetU Darma-svarUpa-viparIta-sADanO //
   51. dharmaviśeśaviparītasādhano yathā / cakṣurādaya iti dharmī parārthā	51. Darma-viSeSa-viparIta-sADanaH yaTA / cakzuH-AdayaH iti DarmI para-arTA
   iti sādhyo dharmaḥ saṃghatatvād iti hetuḥ / mañcapīṭhādivad iti	iti sADyaH DarmaH saMGata-tvAt iti hetuH / maQca-pIWa-Adi-vat iti
   sapakṣavacanaṃ / ayaṃ tu hetur yathā cakṣurādīnāṃ pārārthyaṃ sādhayati /	sa-pakza-vacanam / ayam tu hetuH yaTA cakzuH-AdInAm pArArTyam sADayati /
   tathā saṃghātatvaṃ parasya sādhayati / mañcapīṭhādīnāṃ saṃghātasya	taTA saMGAta-tvam parasya sADayati / maQca-pIWa-AdInAm saMGAtasya
   devadattādeḥ parasyopakāradarśanāt //	devadatta-AdeH parasya-upakAra-darSanAt //
   52. dharmisvarūpaviparītasādhano yathā pṛthivyādir dharmī	52. Darmi-svarUpa-viparIta-sADanaH yaTA pRTivI-AdiH DarmI
   buddhimaddhetujanya iti sādhye sāśrayatvād iti hetuḥ / ghaṭādivad iti	budDimat-hetu-janyaH iti sADye sa-ASraya-tvAt iti hetuH / Gawa-Adi-vat iti
   sapakṣavacanam / ayaṃ hetur yathā buddhimaddhetujanyatvaṃ sādhayati tathā	sa-pakza-vacanam / ayam hetuH yaTA budDimat-hetu-janya-tvam sADayati taTA
   buddhimataḥ kartuḥ sāśrayatvam api sādhayati //	budDimataH kartuH sa-ASraya-tvam api sADayati //
   53. dharmiviṣeśaviparītasādhano yathā / vaiśeṣikasya mīmāṃsakaṃ praty ātmā	53. Darmi-vizeSa-viparIta-sADanaH yaTA / vESezikasya mImAMsakam prati AtmA
   dharmī cetayata iti sādhye (Htu 267) cetanādhiṣṭhānatvād iti hetur ātmano	DarmI cetayate iti sADye (Htu 267) cetanA-aDizWAna-tvAt iti hetuH AtmanaH-
   'cetanasya yathā caitanyaṃ sādhayati / tathā hetur ayam anityatvam api	acetanasya yaTA cEtanyam sADayati / taTA hetuH ayam anitya-tvam api
   sādhayati / anityatvād vijñānasya //	sADayati / anitya-tvAt vijQAnasya //
   54. uktāḥ pañcaite viruddhasaṃjñakā hetvābhāsāḥ //	54. uktAH paQca-ete virudDa-saMjQakAH hetvABAsAH //
   55. viruddhāvyabhicārī nāma na kaścid dhetudoṣo 'stīti na tasyodāharaṇaṃ	55. virudDA-avyaBicArI nAma na kaScid Detu-dozaH asti-iti na tasya-udAharaNam
   yuktam / tatrodāharaṇaṃ / yat sarvadeśāvasthitaiḥ svayaṃ ca	yuktam / tatra-udAharaNam / yat sarva-deSa-avasTitEH svayam ca
   svasaṃbandhibhir yugapad abhisaṃbadhyate tat sarvagatam / yathākāśam iti /	sva-saMbanDiBiH yugapad aBisaMbaDyate tat sarva-gatam / yaTA-AkASam iti /
   abhisaṃbadhyate ca sarvadeśāvasthitaiḥ svasaṃbandhibhir yugapat sāmānyam	aBisaMbaDyate ca sarva-deSa-avasTitEH sva-saMbanDiBiH yugapad sAmAnyam
   iti pailukasya svabhāvahetuprayogaḥ / / dvitīyo 'pi prayogaḥ paiṭharasya /	iti pElukasya svaBAva-hetu-prayogaH / / dvitIyaH api prayogaH pEWarasya /
   yad upalabdhilakṣaṇaprāptaṃ yatra nopalabhyate na tatrāsti / tad yathā	yat upalabDi-lakzaNa-prAptam yatra na-upalaByate na tatra-asti / tat yaTA
   kvacid avidyamāno ghaṭaḥ / nopalabhyate copalabdhilakṣaṇaprāptaṃ sāmānyaṃ	kvacid avidyamAnaH GawaH / na-upalaByate ca-upalabDi-lakzaNa-prAptam sAmAnyam
   vyaktyantarāleṣv iti // anupalambho hetuḥ pūrvoktaś ca svabhāvaḥ	vyakti-antarAlezu iti // anupalamBaH hetuH pUrva-uktaH ca svaBAvaH
   parasparaṃ bādhayataḥ / saṃśayajananāt /	parasparam bADayataH / saMSaya-jananAt /
   56. na sapakṣād anyo dṛṣṭānto nāma kaścid iti sapakṣa eva	56. na sa-pakzAt anyaH dRzwAntaH nAma kaScid iti sa-pakzaH eva
   sādharmyadṛṣṭāntaḥ // tatra dṛṣṭāntābhāsaḥ kīdṛśaḥ /	sADarmya-dRzwAntaH // tatra dRzwAnta-ABAsaH kIdRSaH /
   57. sādharmyeṇa tāvat /	57. sADarmyeNa tAvat /
   58. nityaḥ śabdo 'mūrtatvāt karmavat / sādhyavikalaḥ karmaṇo 'nityatvāt //	58. nityaH SabdaH amUrta-tvAt karma-vat / sADya-vikalaH karmaNaH anitya-tvAt //
   59. nityaḥ śabdo 'mūrtatvāt paramāṇuvat / sādhanavikalaḥ paramāṇūnāṃ	59. nityaH SabdaH amUrta-tvAt paramANu-vat / sADana-vikalaH paramANUnAm
   mūrtatvāt //	mUrta-tvAt //
   60. nityaḥ śabdo 'mūrtatvād ghaṭavad / sādhyasādhanobhayavikalaḥ //	60. nityaH SabdaH amUrta-tvAt Gawa-vat / sADya-sADana-uBaya-vikalaH //
   61. tathā saṃdigdhasādhyadharmā dṛṣṭāntābhāsaḥ / kaścit puruṣo dharmī	61. taTA saMdigDa-sADya-DarmAH dRzwAnta-ABAsaH / kaScid puruzaH DarmI
   rāgādimān vacanāt / rathyāpuruṣavat / (Htu 268) tatra dṛṣṭānte	rAga-AdimAn vacanAt / raTyA-puruza-vat / (Htu 268) tatra dRzwAnte
   rathyāpuruṣe rāgādimattvaṃ saṃdigdhaḥ paracetovṛttīnāṃ duranvayatvāt //	raTyA-puruze rAga-Adimattvam saMdigDaH para-cetaH-vRttInAm duranvaya-tvAt //
   62. saṃdigdhasādhanadharmā yathā / kaścit puruṣo maraṇadharma iti sādhye	62. saMdigDa-sADana-DarmAH yaTA / kaScid puruzaH maraNa-DarmaH iti sADye
   rāgādimattvād iti hetuḥ / rathyāpuruṣe dṛṣṭānte saṃdigdhaḥ / vītarāgo 'pi	rAga-AdimattvAt iti hetuH / raTyA-puruze dRzwAnte saMdigDaH / vIta-rAgaH api
   rāgīva ceṣṭate yataḥ //	rAgI-iva cezwate yatas //
   63. saṃdigdhobhayadharmā dṛṣṭāntābhāso yathā kaścit puruṣo dharmī	63. saMdigDa-uBaya-DarmAH dRzwAnta-ABAsaH yaTA kaScid puruzaH DarmI
   asarvajña iti sādhye rāgādimattvād iti hetuḥ / rathyāpuruṣe dṛṣṭānte	asarvajQaH iti sADye rAga-AdimattvAt iti hetuH / raTyA-puruze dRzwAnte
   sādhyaṃ sādhanaṃ saṃdigdham //	sADyam sADanam saMdigDam //
   64. ananvayo 'pradarśitānvayo viparītānvayaś ca dṛṣṭānṭābhāsāḥ //	64. ananvayaH apradarSita-anvayaH viparIta-anvayaH ca dRzwa-anwa-ABAsAH //
   65. tatrānanvayo yathā / yo vaktā sa rāgādimān rathyāpuruṣavat /	65. tatra-ananvayaH yaTA / yaH vaktA sa rAga-AdimAn raTyA-puruza-vat /
   vaktṛtvarāgādimattvayoḥ kāryakāraṇabhāvapratiṣedhāt //	vaktR-tva-rAga-AdimattvayoH kArya-kAraNa-BAva-pratizeDAt //
   66. apradarśitānvayo yathā / anityaḥ śabdaḥ kṛtakatvād iti / atra	66. apradarSita-anvayaH yaTA / anityaH SabdaH kRtaka-tvAt iti / atra
   vidyamāno 'py anvayo vyāptyā na darśita iti / vaktṛdoṣād ayaṃ	vidyamAnaH api anvayaH vyAptyA na darSitaH iti / vaktR-dozAt ayam
   dṛṣṭāntābhāsaḥ //	dRzwAnta-ABAsaH //
   67. viparītānvayo yathā / yad anityaṃ tat kṛtakaṃ ghaṭādivad ity	67. viparIta-anvayaH yaTA / yat anityam tat kRtakam Gawa-Adi-vat iti-
   atrānityatvaṃ sādhyam / sādhyenaiva sādhanaṃ vyāptaṃ kathanīyam / na tu	atra-anitya-tvam sADyam / sADyena-eva sADanam vyAptam kaTanIyam / na tu
   sādhanena vyāptaṃ sādhyaṃ kathyate / atha viparītānvayo dṛṣṭāntābhāsaḥ //	sADanena vyAptam sADyam kaTyate / aTa viparIta-anvayaH dRzwAnta-ABAsaH //
   68. uktā navaite sādharmyeṇa dṛṣṭāntābhāsāḥ //	68. uktAH navA-ete sADarmyeNa dRzwAnta-ABAsAH //
   69. vaidharmyeṇa dṛṣṭāntābhāsā ucyante /	69. vEDarmyeNa dRzwAnta-ABAsAH ucyante /
   70. sādhyāvyatirekī dṛṣṭāntābhāso yathā / nityaḥ śabdo 'mūrtatvāt	70. sADyAvyatirekI dRzwAnta-ABAsaH yaTA / nityaH SabdaH amUrta-tvAt-
   paramāṇuvat / atra paramāṇor vaidharmyadṛṣṭāntatvād amūrtatvaṃ	paramANu-vat / atra paramANoH vEDarmya-dRzwAnta-tvAt amUrta-tvam
   sādhanadharmo vyāvṛtto (Htu 269) mūrtatvāt paramāṇūnām / nityatvaṃ	sADana-DarmaH vyAvRttaH (Htu 269) mUrta-tvAt paramANUnAm / nitya-tvam
   sādhyadharmo na vyāvṛttaḥ / paramāṇor nityatvāt //	sADya-DarmaH na vyAvRttaH / paramANoH nitya-tvAt //
   71. sādhanāvyatirekl yathā / nityaḥ śabdo 'mūrtatvāt karmavat / atra	71. sADana-avyatirekt yaTA / nityaH SabdaH amUrta-tvAt karma-vat / atra
   nityatvaṃ sādhyadharmo vyāvṛttaḥ karmaṇo 'nityatvāt / sādhanadharmo na	nitya-tvam sADya-DarmaH vyAvRttaH karmaNaH anitya-tvAt / sADana-DarmaH na
   vyāvṛttaḥ karmaṇo 'mūrtatvāt //	vyAvRttaH karmaNaH amUrta-tvAt //
   72. ubhayāvyāvṛtto yathā / nityaḥ śabdo 'mūrtatvād ākāśādivat /	72. uBaya-avi-AvRttaH yaTA / nityaH SabdaH amUrta-tvAt AkASa-Adi-vat /
   atrākāśādau vaidharmyadṛṣṭāntāt sādhyaṃ sādhanaṃ ca na vyāvṛttam //	atra-AkASa-AdO vEDarmya-dRzwAntAt sADyam sADanam ca na vyAvRttam //
   73. tathā saṃdigdhasādhyavyatirekī saṃdigdhasādhanavyatirekī /	73. taTA saMdigDa-sADya-vyatirekI saMdigDa-sADana-vyatirekI /
   saṃdigdhobhayavyatirekī ceti /	saMdigDa-uBaya-vyatirekI ca-iti /
   74. saṃdigdhasādhyavyatireko dṛṣṭāntābhāso yathā / asarvajñāḥ kapilādayaḥ	74. saMdigDa-sADya-vyatirekaH dRzwAnta-ABAsaH yaTA / asarva-jQAH kapila-AdayaH
   / sarvajñatāliṅgabhūtakevaliśāstrākaraṇād iti / atra vaidharmyodāharaṇam /	/ sarvajQa-tA-liFga-BUta-kevali-SAstra-AkaraNAt iti / atra vEDarmya-udAharaNam /
   yaḥ sarvajñaḥ sa jyotirjñānādikam upadiṣṭavān yathā ṛṣabhavardhamānādir	yaH sarvajQaH sa jyotiH-jQAna-Adikam upadizwavAn yaTA RzaBa-varDamAna-AdiH-
   iti / atra vaidharmyodāharaṇād ṛṣabhavardhamānāder asarvajñatā nivṛttāna	iti / atra vEDarmya-udAharaNAt RzaBa-varDamAna-AdeH asarvajQa-tA nivRttAna
   veti saṃdehaḥ //	vA-iti saMdehaH //
   75. saṃdigdhasādhanavyatireko yathā / nātra trayīvidā brāhmaṇena	75. saMdigDa-sADana-vyatirekaH yaTA / na-atra trayI-vidA brAhmaNena
   grāhyavacanaḥ kapilakaṇādādiḥ puruṣo rāgādimattvād iti / atra	grAhya-vacanaH kapila-kaNAda-AdiH puruzaH rAga-AdimattvAt iti / atra
   vaidharmyodāharaṇaṃ ye grāhyavacanā na te rāgādimanto yathā gautamādayo	vEDarmya-udAharaNam ye grAhya-vacanAH na te rAga-Adi-mantaH yaTA gOtamAdayaH-
   dharmaśāstrāṇāṃ praṇetāra iti gautamādibhyo rāgādimattvasya dharmasya	Darma-SAstrANAm praNetAraH iti gOtama-AdiByaH rAga-Adimattvasya Darmasya
   vyāvṛttiḥ saṃdigdhā //	vyAvRttiH saMdigDAH //
   76. saṃdigdhobhayavyatirekī yathā / avītarāgāḥ kapilādayaḥ	76. saMdigDa-uBaya-vyatirekI yaTA / avIta-rAgAH kapila-AdayaH
   parigrahāgrahayogād iti / atra vaidharmyodāharaṇaṃ yo vītarāgo na tasya	parigraha-agraha-yogAt iti / atra vEDarmya-udAharaNam yaH vIta-rAgaH na tasya
   parigrahāgrahau saṃbhavataḥ (Htu 270) yathā ṛṣabhavardhamānāder iti /	parigraha-AgrahO saMBavataH (Htu 270) yaTA RzaBa-varDamAna-AdeH iti /
   ṛṣabhāder vaidharmyadṛṣṭāntāt avītarāgatvaṃ sādhyadharmaḥ	RzaBa-AdeH vEDarmya-dRzwAntAt avIta-rAga-tvam sADya-DarmaH
   parigrahāgrahayogaḥ sādhanadharmo vyāvṛtto na veti saṃdehaḥ /	parigraha-agraha-yogaH sADana-DarmaH vyAvRttaH na vA-iti saMdehaH /
   apūrvārthalābhaḥ parigrahaḥ / labdhasyāparityāga āgrahaḥ / tau ca dvāv api	apUrva-arTa-lABaH parigrahaH / labDasya-aparityAgaH AgrahaH / tO ca dvO api
   ṛṣabhādau saṃbhavyete / chatracāmaradundubhīnāṃ parigrahāgrahaśravaṇāt //	RzaBa-AdO saMBavyete / Catra-cAmara-dunduBInAm parigraha-agraha-SravaNAt //
   77. avyatireko vaidharmyadṛṣṭāntābhāso 'pradarśitavyatireko	77. avyatirekaH vEDarmya-dRzwAnta-ABAsaH apradarSita-vyatirekaH-
   viparītavyatirekaś ceti /	viparIta-vyatirekaH ca-iti /
   78. avyatireko yathā / kapiIādir avītarāgo vaktṛtvāt / yatrāvītarāgatvaṃ	78. avyatirekaH yaTA / kapiIAdiH avIta-rAgaH vaktR-tvAt / yatra-avIta-rAga-tvam
   nāsti na sa vaktā yathopalakhaṇḍa iti / yady upalakhaṇḍād ayaṃ vyāvṛttas	na-asti na sa vaktA yaTA-upalaKaNxaH iti / yadi upala-KaNxAt ayam vyAvRtta-H-
   tathāpi sarvo vītarāgo vakteti saṃdehaḥ //	taTA-api sarvaH vIta-rAgaH vaktA-iti saMdehaH //
   79. apradarśitavyatireko yathā / anityaḥ śabdaḥ kṛtakatvād ākāśādivad iti	79. apradarSita-vyatirekaH yaTA / anityaH SabdaH kRtaka-tvAt AkASa-Adi-vat iti
   / paramārthataḥ saṃyag dṛṣṭānto 'py ayaṃ vaktṛdoṣād dṛṣṭāntābhāsaḥ /	/ paramArTataH saMyak dRzwAntaH api ayam vaktR-dozAt dRzwAnta-ABAsaH /
   parārthānumāne vaktur guṇadoṣayor vicāryamāṇatvāt / tathā hi yan nityaṃ	para-arTa-anumAne vaktuH guNa-dozayoH vicAryamANa-tvAt / taTA hi yat nityam
   tat sarvaṃ niyamenākṛtakaṃ dṛṣṭaṃ yathākāśādir iti vacanena vibhajya	tat sarvam niyamena-akRtakam dRzwam yaTA-AkASa-AdiH iti vacanena viBajya
   vaktrā vyāptipūrvako vyātireko na pradarśita ity apradarśitavyatirekaḥ //	vaktrA vyApti-pUrvakaH vyAtiH-ekaH na pradarSitaH iti apradarSita-vyatirekaH //
   80. viparītavyatireko yathā / yad akṛtakaṃ tan nityaṃ dṛṣṭam iti / atra	80. viparIta-vyatirekaH yaTA / yat akRtakam tat nityam dRzwam iti / atra
   sādhananivṛttyā sādhyanivṛttir vyāptā darśayitavyā tena yatra yatra	sADana-nivRttyA sADya-nivRttiH vyAptA darSayitavyA tena yatra yatra
   sādhyanivṛttis tatra tatra niyamena sādhananivṛttiḥ sidhyatīti //	sADya-nivRttiH tatra tatra niyamena sADana-nivRttiH siDyati-iti //
   81. uktā dṛṣṭāntābhāsā aṣṭādaśa //	81. uktAH dRzwAnta-ABAsAH azwAdaSa //
   82. eta eva sarve pakṣahetudṛṣṭāntābhāsāḥ / vādinā sādhayitum iṣṭam arthaṃ	82. ete eva sarve pakza-hetu-dRzwAnta-ABAsAH / vAdinA sADayitum izwam arTam
   na sādhayantīti sādhanābhāsā (Htu 271) vādino bhavanti / evaṃ ca	na sADayanti-iti sADana-ABAsA (Htu 271) vAdinaH Bavanti / evam ca
   prativādinā dūṣaṇatvenopanyastā dūṣaṇāni bhavanti / pūrvapakṣavādino	prativAdinA dUzaNa-tvena-upanyastAH dUzaNAni Bavanti / pUrva-pakza-vAdinaH-
   'bhipretārthasiddhipratibandhāt / sādhanasya nyūnatodbhāvanam eva	aBipreta-arTa-sidDi-pratibanDAt / sADanasya nyUna-tA-udBAvanam eva
   dūṣaṇasya lakṣaṇaṃ vibhajya pṛthag ucyate /	dUzaNasya lakzaNam viBajya pRTak ucyate /
   83. dūṣaṇābhāsaḥ / etāny eva dūṣaṇāni prativādinoktāni / yadā	83. dUzaNa-ABAsaH / etAni eva dUzaNAni prativAdinA-uktAni / yadA
   pūrvapakṣavādī mithyādūṣaṇatvena pratipādayatīti tadā dūṣaṇābhāsā jātaya	pUrva-pakza-vAdI miTyA-dUzaNa-tvena pratipAdayati-iti tadA dUzaNa-ABAsA jAtaya
   iti paṭhyante / abhūtadoṣodbhāvanāni mithyottarāṇi jātyuttaraṇīti vacanāt	iti paWyante / aBUta-doza-udBAvanAni miTyA-uttarANi jAti-uttaraNI-iti vacanAt-
   / yāthāduṣṭapakṣe pakṣadoṣodbhāvanaṃ nirdoṣe hetau hetudoṣakhyāpanam /	/ yATA-duzwa-pakze pakza-doza-udBAvanam nirdoze hetO hetu-doza-KyApanam /
   aduṣṭadṛṣṭānte dṛṣṭāntadoṣopādānaṃ dūṣaṇābhāsa iti nyāyāt / J	aduzwa-dRzwAnte dRzwAnta-doza-upAdAnam dUzaNa-ABAsaH iti nyAyAt / J
   84. tatra pratijñāhetudāharaṇopanayanigamanāni pañcāvayavaṃ paraiḥ	84. tatra pratijQA-hetu-dAharaNa-upanaya-nigamanAni paQca-avayavam parEH
   sādhanam ucyate / yathānityaḥ śabda iti pratijñā kṛtakatvād iti hetuḥ /	sADanam ucyate / yaTA-anityaH SabdaH iti pratijQA kRtaka-tvAt iti hetuH /
   yat kṛtakaṃ tat sarvam anityaṃ dṛṣṭaṃ yathā ghaṭādīty udāharaṇam / tathā	yat kRtakam tat sarvam anityam dRzwam yaTA Gawa-Adi-iti udAharaNam / taTA
   kṛtakaḥ śabda ity upanayaḥ / tasmād anitya iti nigamanam / dṛṣṭānte	kRtakaH SabdaH iti upanayaH / tasmAt anityaH iti nigamanam / dRzwAnte
   pratītisamartho hetur dharmiṇy upanīyata ity upanayaḥ / pratijñāyāḥ	pratIti-samarTaH hetuH DarmiNI upanIyate iti upanayaH / pratijQAyAH
   punarvacanaṃ nigamanam iti vacanāt / naitad asti / tribhir evāvayavair	punarvacanam nigamanam iti vacanAt / na-etat asti / triBiH eva-avayavEH-
   anvayavyatirekapakṣadharmasaṃjñakaiḥ sādhyārthasiddheḥ //	anvaya-vyatireka-pakza-Darma-saMjQakEH sADya-arTa-sidDeH //
   85. tathā hi / vādakāle vyāptipūrvaka eva prayogaḥ kartavyaḥ / yat kṛtakaṃ	85. taTA hi / vAda-kAle vyApti-pUrvakaH eva prayogaH kartavyaH / yat kRtakam
   tat sarvam anityaṃ dṛstaṃ yathā ghaṭādir iti / sādhyena sādhanasya	tat sarvam anityam dRstam yaTA Gawa-AdiH iti / sADyena sADanasya
   dṛṣṭānte vyāptikathanam anvaya ucyate //	dRzwAnte vyApti-kaTanam anvayaH ucyate //
   86. vipakṣe ca sādhyanivṛttyā sādhananivṛttir vyatireka ucyate yathāsaty	86. vipakze ca sADya-nivRttyA sADana-nivRttiH vyatirekaH ucyate yaTA-asati-
   anityatve na bhavaty eva kṛtakatvaṃ yathākāśādau /	anitya-tve na Bavati eva kRtaka-tvam yaTA-AkASa-AdO /
   (Htu 272)	(Htu 272)
   87. kṛtakaś ca śabda iti pakṣadharmavacanam / pratijñānigamane punaḥ	87. kRtakaH ca SabdaH iti pakza-Darma-vacanam / pratijQA-nigamane punar-
   sarvathā na vaktavye //	sarvaTA na vaktavye //
   88. tathā sādharmyavati prayoge 'nvayābhidhānasāmarthyād eva vyatireko	88. taTA sADarmyavati prayoge anvaya-aBiDAna-sAmarTyAt eva vyatirekaH-
   'vagantavya iti na pṛthag ucyate / yathā yat kṛtakaṃ tat sarvam anityaṃ	avagantavyaH iti na pRTak ucyate / yaTA yat kRtakam tat sarvam anityam
   draṣṭavyam / yathā ghaṭādiḥ / kṛtakaś ca śabda iti / sādharmyavān prayogaḥ	drazwavyam / yaTA Gawa-AdiH / kRtakaH ca SabdaH iti / sADarmyavAn prayogaH
   / tathā vaidharmyavati prayoge vyatirekoktisāmarthyād evānvayaḥ pratipanna	/ taTA vEDarmyavati prayoge vyatireka-ukti-sAmarTyAt eva-anvayaH pratipanna
   iti nānvayaḥ punar ucyate / yan nityaṃ tad akṛtakaṃ dṛṣṭaṃ yathākāśādiḥ	iti na-anvayaH punar ucyate / yat nityam tat akRtakam dRzwam yaTA-AkASa-AdiH
   kṛtakaś ca śabda iti / vaidharmyavān prayogaḥ //	kRtakaH ca SabdaH iti / vEDarmyavAn prayogaH //
   89. uktāḥ sādhanābhāsā dūṣanābhasāḥ //	89. uktAH sADana-ABAsAH dUzanABasAH //
   90. pratyakṣaṃ kīdṛśam / pratyakṣaṃ kalpanāpoḍham abhrāntam / pratigatam	90. pratyakzam kIdRSam / pratyakzam kalpanA-apoXam aBrAntam / pratigatam
   āśritam akṣaṃ yad vijñānaṃ tat pratyakṣam / pañcendriyāśrayāṇi jñānānīti	ASritam akzam yat vijQAnam tat pratyakzam / paQca-indriya-ASrayANi jQAnAni-iti
   yāvat / atyādayaḥ krāntādyarthe dvitiyayeti samāsena pratyakṣaśabdo	yAvat / atyAdayaH krAnta-Adi-arTe dvitiyayA-iti samAsena pratyakza-SabdaH-
   vācyaliṅgaḥ siddhaḥ / pratyakṣo bodhaḥ pratyakṣā buddhiḥ / pratyakṣaṃ	vAcya-liFgaH sidDaH / pratyakzaH boDaH pratyakzA budDiH / pratyakzam
   jñānam ity upapannaṃ bhavati //	jQAnam iti upapannam Bavati //
   91. cakṣuḥśrotraghrāṇajihvākāyākhyāni pañcendriyāṇi tadāśritāni pañca	91. cakzuH-Srotra-GrANa-jihvA-kAya-AKyAni paQca-indriyANi tad-ASritAni paQca
   jñānāni pramāṇāni / tadgrāhyā viṣayā rūpaśabdagandharasasparśākhyāḥ	jQAnAni pramANAni / tad-grAhyAH vizayAH rUpa-Sabda-ganDa-rasa-sparSa-AKyAH
   prameyāṇi pañcaiva //	prameyANi paQca-eva //
   92. tac ca pratyakṣaṃ nāmajātyādikalpanārahitaṃ nirvikalpakam abhrāntaṃ ca	92. tat ca pratyakzam nAma-jAti-Adi-kalpanA-rahitam nirvikalpakam aBra-antam ca
   yadi bhavati / tadā pramāṇam ucyate / darśitasyārthasyāvisaṃvādanāt //	yadi Bavati / tadA pramANam ucyate / darSitasya-arTasya-avisaMvAdanAt //
   93. tatra nāmakalpanā / devadatto 'yam iti yad jñānam / jātikalpanā gaur	93. tatra nAma-kalpanA / devadattaH ayam iti yat jQAnam / jAti-kalpanA gOH-
   iyam iti jñānam / viśeṣaṇaviśeṣyam (Htu 273) iti kalpanā nīlotpalam iti	iyam iti jQAnam / viSezaNa-viSezyam (Htu 273) iti kalpanA nIlotpalam iti
   jñānaṃ / anyad api savikaipakaṃ jñānaṃ pratyakṣābhāsaḥ / bhrāntaṃ cārthe	jQAnam / anyat api sa-vikEpakam jQAnam pratyakza-ABAsaH / BrAntam ca-arTe
   'pi taimirikasya dvicandrajñānaṃ / śuktikāyāṃ rajatajñānaṃ sthāṇur ayaṃ	api tEmirikasya dvi-candra-jQAnam / SuktikAyAm rajata-jQAnam sTANuH ayam
   puruṣo veti jñānam / anyad api jñānaṃ pratyakṣābhāsaḥ	puruzaH vA-iti jQAnam / anyat api jQAnam pratyakza-ABAsaH
   pradarśitārthāprāpakatvāt //	pradarSita-arTa-aprApaka-tvAt //
   94. tatra trividhaṃ pratyakṣaṃ / vyavahāram apekṣya indriyajñānam /	94. tatra triviDam pratyakzam / vyavahAram apekzya indriya-jQAnam /
   sarvacittacaittānāṃ svarūpasaṃvedanaṃ svasaṃvedanam /	sarva-citta-cEttAnAm svarUpa-saMvedanam sva-saMvedanam /
   bhūtārthabhāvanāprakarṣaparyantajaṃ yogijñānaṃ ceti //	BUta-arTa-BAvanA-prakarza-paryanta-jam yogi-jQAnam ca-iti //
   95. tasya viṣayaḥ svalakṣaṇam arthakriyāsamarthaṃ tu svalakṣaṇam ucyate /	95. tasya vizayaH sva-lakzaNam arTa-kriyA-samarTam tu sva-lakzaNam ucyate /
   sāmānyaṃ tu nārthakriyāsamartham /	sAmAnyam tu na-arTa-kriyA-samarTam /
   96. tad eva ca pratyakṣaṃ pramāṇam / pramāṇam arthapratītirūpaṃ phalaṃ ca	96. tat eva ca pratyakzam pramANam / pramANam arTa-pratIti-rUpam Palam ca
   tādṛśam eva / na pramāṇaphalayor bhedaḥ kaścid asti //	tAdRSam eva / na pramANa-PalayoH BedaH kaScid asti //
   97. anumānaṃ dvidhā svārthaṃ parārthaṃ ca /	97. anumAnam dviDA sva-arTam para-arTam ca /
   98. tatra svārthaṃ tāvat / gṛhīte ca pakṣadharme smṛte ca	98. tatra sva-arTam tAvat / gRhIte ca pakza-Darme smRte ca
   sādhyasādhanabhāve paścāt pratipattā yathārthaṃ pratipadyate yena tat	sADya-sADana-BAve paScAt pratipattA yaTArTam pratipadyate yena tat-
   svārtham anumānam /	sva-arTam anumAnam /
   99. pakṣadharmaś ca trividha eva bhavati / kāryaṃ svabhāvo 'nupalambhaś	99. pakza-DarmaH ca triviDaH eva Bavati / kAryam svaBAvaH anupalamBaH-
   ceti /	ca-iti /
   100. siddhe hi kāryakāraṇabhāve kāryaṃ hetur draṣṭavyaḥ / yathā yatra	100. sidDe hi kArya-kAraNa-BAve kAryam hetuH drazwavyaH / yaTA yatra
   dhūmas tatrāgniḥ / yathā mahānasādau / asti ceha dhūma iti [ asaty agnau	DUmaH tatra-agniH / yaTA mahAnasa-AdO / asti ca-iha DUmaH iti [ asati agnO
   na bhavaty eva dhūmo yathā sajalapradeśe / asti ceha dhūma iti /	na Bavati eva DUmaH yaTA sa-jala-pradeSe / asti ca-iha DUmaH iti /
   101. svabhāvahetuḥ / vṛkṣo 'yaṃ śiṃśapātvād iti /	101. svaBAva-hetuH / vRkzaH ayam SiMSapA-tvAt iti /
   pūrvapravartitaśiṃśapāvyavahāravat / asati vṛkṣatve na bhavaty eva	pUrva-pravartita-SiMSapA-vyavahAra-vat / asati vRkza-tve na Bavati eva
   śiṃśapātvam / yathā sthaṇḍilapradeśe / atrāpi vyāpyavyāpakabhāve niścite	SiMSapA-tvam / yaTA sTaNxila-pradeSe / atra-api vyApya-vyApaka-BAve niScite
   sati vyāpyo hetur draṣṭavyaḥ //	sati vyApyaH hetuH drazwavyaH //
   (Htu 274)	(Htu 274)
   102. anupalambhahetur yathā / nātra ghaṭa	102. anupalamBa-hetuH yaTA / na-atra Gawa
   upalabdhilakṣaṇaprāptasyānupalabdheḥ śaśaviṣāṇādivat / atrāpi	upalabDi-lakzaNa-prAptasya-anupalabDeH SaSa-vizANa-Adi-vat / atra-api
   dṛṣyānupalambho dṛṣyābhavena vyāpto yadā niścitas tadāyaṃ hetur gamakaḥ //	dRzya-anupalamBaH dRzyA-Bavena vyAptaH yadA niScitaH tadA-ayam hetuH gamakaH //
   103. anumānābhāsaḥ kīdṛśaḥ / pūrvavat / śeṣavat / sāmānyatodṛṣṭaṃ ceti	103. anumAna-ABAsaH kIdRSaH / pUrvavat / Sezavat / sAmAnyatodRzwam ca-iti
   paraiḥ kalpitam anumānaṃ sarvam anumānābhāsaḥ // teṣu	parEH kalpitam anumAnam sarvam anumAna-ABAsaH // tezu
   tādātmyatadutpattilakṣaṇasya pratibandhābhāvāt [ siddhe saty eva hi	tAdAtmya-tad-utpatti-lakzaNasya pratibanDa-aBAvAt [ sidDe sati eva hi
   kāryakāraṇabhāve vyāpyavyāpakabhāve ca sādhyasādhanabhāvo nānyathā	kArya-kAraNa-BAve vyApya-vyApaka-BAve ca sADya-sADana-BAvaH na-anyaTA
   vyabhicārasaṃbhavāt //	vyaBicAra-saMBavAt //
   104. yathā vṛṣṭimān ayaṃ megho gambhīradhvanatvād iti / gambhīradhvanavato	104. yaTA vRzwimAn ayam meGaH gamBIra-Dvana-tvAt iti / gamBIra-DvanavataH-
   'pi meghasya vṛṣṭivighātasaṃbhavāt //	api meGasya vRzwi-viGAta-saMBavAt //
   105. yathopari vṛṣṭo devo nadīpūradarśanāt bandhabhaṅgādināpi nadīpūrasya	105. yaTA-upari vRzwaH devaH nadI-pUra-darSanAt banDa-BaFga-AdinA-api nadI-pUrasya
   darśaṇāt //	darSaNAt //
   106. yathā pakvā ete taṇḍulā ekasthālyantargatatvād dṛṣṭataṇḍulavat //	106. yaTA pakvAH ete taNxulAH eka-sTAlI-antargata-tvAt dRzwa-taNxula-vat //
   107. pakvāny etāny phalāni ekaśākhaprabandhāt / upayuktaphalavat / atra	107. pakvAni etAni PalAni eka-SAKa-prabanDAt / upayukta-Pala-vat / atra
   bhūyo darśane 'pi sādhyasādhanayor vyabhicārasaṃbhava eva //	BUyas darSane api sADya-sADanayoH vyaBicAra-saMBavaH eva //
   108. yathā yat pārthivaṃ tat sarvaṃ lohalekhyaṃ dṛṣṭam / yathā kāṣṭhādi) /	108. yaTA yat pArTivam tat sarvam loha-leKyam dRzwam / yaTA kAzWa-Adi) /
   vajram api pārthivaṃ //	vajram api pArTivam //
   109. yaḥ prāṇī sa sarvaḥ sagrīvaḥ / yathā karabhādiḥ kulīro 'pi prāṇī //	109. yaH prANI sa sarvaH sagrIvaH / yaTA karaBa-AdiH kulIraH api prANI //
   110. yathā yad dravad dravyam ārdrakṛt tad dṛṣṭaṃ yathodakaṃ / pāradam api	110. yaTA yat dravat dravyam Ardra-kRt tat dRzwam yaTA-udakam / pAradam api
   dravad dravyam iti / evam anye 'py anumānābhāsā draṣṭavyā iti //	dravat dravyam iti / evam anye api anumAna-ABAsAH drazwavyAH iti //
   hetutattvopadeśaḥ samāptaḥ // kṛtir iyaṃ paṇḍitarājajitāripādānām //	hetu-tattva-upadeSaH samAptaH // kRtiH iyam paNxita-rAja-jita-ari-pAdAnAm //
