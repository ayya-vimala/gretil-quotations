   jagajjanmādikāraṇaṃ brahma vedāntavedyam ity uktam / tad ayuktam; tad dhi	jagat-janma-Adi-kAraNam brahma vedAnta-vedyam iti uktam / tat ayuktam; tat Di
   na vākyapratipādyam /	na vAkya-pratipAdyam /
   anumānena siddheḥ ity āśaṅkyāha ---	anumAnena sidDeH iti ASaFkya-Aha ---
   śāstrayonitvāt //1,1.3//	SAstra-yoni-tvAt //1,1.3//
   śastraṃ yasya yoniḥ kāraṇaṃ, pramāṇam, tac chāstrayoniḥ; tasya bhāvaś	Sastram yasya yoniH kAraNaM, pramANam, tat SAstra-yoniH; tasya BAvaH-
   śāstrayonitvam; tasmāt /	SAstra-yoni-tvam; tasmAt /
   brahmajñānakāraṇatvāc chāstrasya tadyonitvaṃ brahmaṇaḥ /	brahma-jQAna-kAraNa-tvAt SAstrasya tad-yoni-tvam brahmaNaH /
   atyantātīndriyatvena pratyakṣādipramāṇāviṣayatayā brahmaṇaś	atyanta-atIndriya-tvena pratyakza-Adi-pramANa-avizaya-tayA brahmaNaH-
   śāstraikapramāṇakatvād uktasvarūpaṃ brahma yato vā imāni	SAstra-eka-pramANaka-tvAt ukta-svarUpam brahma yatas vE imAni
   bhūtānītyādivākyaṃ bodhayaty evetyarthaḥ //	BUtAni-ityAdi-vAkyam boDayati eva-iti-arTaH //
   nanu śāstrayonitvaṃ brahmaṇo na saṃbhavati, pramāṇāntaravedyatvād	nanu SAstra-yoni-tvam brahmaNaH na saMBavati, pramANa-antara-vedya-tvAt-
   brahaṇaḥ, aprāpte tu śāstram arthavat / kiṃ tarhi tatra pramāṇam? na	brahaNaH, aprApte tu SAstram arTavat / kim tarhi tatra pramANam? na
   tāvatpratyakṣam / tad dhi dvividham indriyasaṃbhavaṃ yogasaṃbhavaṃ ceti /	tAvat-pratyakzam / tat Di dviviDam indriya-saMBavam yoga-saMBavam ca-iti /
   indriyasaṃbhavaṃ ca bāhyasaṃbhavam āntarasaṃbhavaṃ ceti dvividhā /	indriya-saMBavam ca bAhya-saMBavam Antara-saMBavam ca-iti dviviDAH /
   bāhyendriyāṇi vidyamānasannikarṣayogyasvaviṣayabodhajananānīti na	bAhya-indriyANi vidyamAna-sannikarza-yogya-sva-vizaya-boDa-jananAni-iti na
   sarvārthasākṣātkāratannirmāṇasamarthapuruṣaviśeṣaviṣayabodhajananāni /	sarva-arTa-sAkzAtkAra-tad-nirmANa-samarTa-puruza-viSeza-vizaya-boDa-jananAni /
   nāpy āntaram; āntarasukhaduḥkhādivyatiriktabahirviṣayeṣu tasya	na-api Antaram; Antara-suKa-duHKa-Adi-vyatirikta-bahis-vizayezu tasya
   bāhyendriyānapekṣapravṛttyanupapatteḥ / nāpi yogajanyam;	bAhya-indriya-anapekza-pravRtti-anupapatteH / na-api yoga-janyam;
   bhāvanāprakarṣaparyantajanmanas tasya viśadāvabhāsatve 'pi	BAvanA-prakarza-paryanta-janmanaH tasya viSada-avaBAsa-tve api
   pūrvānubhūtaviṣayasmṛtimātratvān na prāmāṇyam iti kutaḥ pratyakṣatā ?	pUrva-anuBUta-vizaya-smRti-mAtra-tvAt na prAmANyam iti kutas pratyakzatA ?
   tadatiriktaviṣayatve kāraṇābhāvāt; tathā sati tasya bhramarūpavatā / nāpy	tad-atirikta-vizaya-tve kAraNa-aBAvAt; taTA sati tasya Brama-rUpavatA / na-api-
   anumānaṃ viśeṣatodṛṣṭaṃ sāmānyatodṛṣṭaṃ vā / atīndriye vastuni	anumAnam viSezatodRzwam sAmAnyatodRzwam vA / atIndriye vastuni
   saṃbandhāvadhāraṇavirahān na viśeṣatodṛṣṭam /	saMbanDa-avaDAraNa-virahAn na viSezatodRzwam /
   samastavastusākṣātkāratannirmāṇasamarthapuruṣaviśeṣaniyataṃ	samasta-vastu-sAkzAtkAra-tad-nirmANa-samarTa-puruza-viSeza-niyatam
   sāmānyatodṛṣṭam api na liṅgam upalabhayte /	sAmAnyatodRzwam api na liFgam upalaBayte /
   nanu ca jagataḥ kāryatvaṃ	nanu ca jagataH kArya-tvam
   tadupādānopakaraṇasaṃpradānaprayojanābhijñakartṛkatvavyāptam /	tad-upAdAna-upakaraNa-saMpradAna-prayojana-aBijQa-kartRka-tva-vyAptam /
   acetanārabdhaṃm jagataś caikacetanādhīnatvena vyāptam / sarvaṃ hi	acetana-ArabDaMm jagataH ca-eka-cetana-aDIna-tvena vyAptam / sarvam hi
   ghaṭādikāryaṃ tadupādānopakaraṇasaṃpradānaprayojanābhijñakartṛkaṃ dṛṣṭam /	Gawa-Adi-kAryam tad-upAdAna-upakaraNa-saMpradAna-prayojana-aBijQa-kartRkam dRzwam /
   acetanārabdham arogaṃ svaśarīram ekacetanādhīnaṃ ca / sāvayavatvena	acetana-ArabDam arogam sva-SarIram eka-cetanA-aDInam ca / sAvayava-tvena
   jagataḥ kāryatvam /	jagataH kAryatvam /
   ucyate / kim idam ekacetanādhīnatvam ? na tāvat tadāyattotpattisthititvam;	ucyate / kim idam eka-cetanA-aDIna-tvam ? na tAvat tad-Ayatta-utpatti-sTiti-tvam;
   dṛṣṭānto hi sādhyavikalaḥ syāt / na hy arogaṃ svaśarīram	dRzwAntaH hi sADya-vikalaH syAt / na hi arogam sva-SarIram
   ekacetanāyattotpattisthiti; taccharīrasya bhoktṝṇāṃ bhāryādisarvacenatānām	eka-cetanA-Ayatta-utpatti-sTiti; tat-SarIrasya BoktLNAm BAryA-Adi-sarva-cenatAnAm
   adṛṣṭajanyatvāt tadutpattisthityoḥ / kiṃ ca, śarīrāvayavinaḥ	adRzwa-janya-tvAt tad-utpatti-sTityoH / kim ca, SarIra-AvayavinaH
   svāvayavasamavetatārūpā sthitir avayavasaṃśleṣavyatirekeṇa na cetanam	sva-avayava-samavetatA-rUpA sTitiH avayava-saMSleza-vyatirekeNa na cetanam
   apekṣate / prāṇanalakṣaṇā tu sthitiḥ pakṣatvābhimate	apekzate / prANana-lakzaNA tu sTitiH pakzatvA-aBimate
   kṣitijaladhimahīdharādau na saṃbhavatīti pakṣasapakṣānugatām ekarūpāṃ	kziti-jalaDi-mahIDara-AdO na saMBavati-iti pakza-sa-pakza-anugatAm eka-rUpAm
   sthitiṃ nopalabhāmahe / tad āyattapravṛttitvaṃ tadadhīnatvam iti cet,	sTitim na-upalaBAmahe / tat Ayatta-pravRtti-tvam tat-aDIna-tvam iti ced-,
   anekacetanasādhyeṣu gurutararathaśilāmahīruhādiṣu vyabhicāraḥ /	aneka-cetana-sADyezu gurutara-raTa-SilA-mahIruha-Adizu vyaBicAraH /
   cetanamātrādhīnatve siddhasādhyatā /	cetana-mAtra-aDIna-tve sidDa-sADya-tA /
   kiṃ ca, ubhayavādisiddhānāṃ jīvānām eva lāghavena kartṛtvābhyupagamo	kim ca, uBaya-vAdi-sidDAnAm jIvAnAm eva lAGavena kartR-tva-aByupagamaH-
   yuktaḥ / na ca jīvānām upādānādyanabhijñatayā kartṛtvāsaṃbhavaḥ; sarveṣām	yuktaH / na ca jIvAnAm upAdAna-Adi-anaBijQa-tayA kartR-tva-asaMBavaH; sarvezAm
   eva cetanānāṃ pṛthivyādyupādānayāgādyupakaraṇasākṣātkārasāmarthyāt;	eva cetanAnAm pRTivI-Adi-upAdAna-yAga-Adi-upakaraNa-sAkzAtkAra-sAmarTyAt;
   yathedānīṃ pṛthivyādayo yāgādayaś ca pratyakṣam īkṣyante /	yaTA-idAnIm pRTivI-AdayaH yAga-AdayaH ca pratyakzam Ikzyante /
   upakaraṇabhūtayāgādiśaktirūpāpūrvādiśabdavācyādṛṣṭasākṣātkārābhāve 'pi	upakaraNa-BUta-yAga-Adi-Sakti-rUpA-pUrva-Adi-Sabda-vAcya-adRzwa-sAkzAtkAra-aBAve api
   cetanānāṃ na kartṛtvānupapattiḥ; tatsākṣātkārānapekṣaṇāt kāryārambhasya /	cetanAnAm na kartR-tva-anupapattiH; tad-sAkzAtkAra-anapekzaNAt kArya-AramBasya /
   bhaktimatsākṣātkāra eva hi kāryārambhopayogī; śaktes tu jñānamātram	Baktimat-sAkzAtkAraH eva hi kArya-AramBa-upayogI; SakteH tu jQAna-mAtram
   evopayujyate, na sākṣātkāraḥ / na hi kulālādayaḥ	eva-upayujyate, na sAkzAtkAraH / na hi kulAla-AdayaH
   kāryopakaraṇabhūtadaṇḍacakrādivat tacchaktim api sākṣātkṛtya	kArya-upakaraNa-BUta-daNxa-cakra-Adi-vat tad-Saktim api sAkzAtkRtya
   ghaṭamaṇikādikāryam ārabhante / iha tu cetanānām	Gawa-maNika-Adi-kAryam AraBante / iha tu cetanAnAm
   āgamāvagatayāgādiśaktiviśeṣāṇāṃ kāryārambho nānupapannaḥ /	Agama-avagata-yAga-Adi-Sakti-viSezANAm kArya-AramBaH na-anupapannaH /
   kiṃ ca, yacchakyakriyaṃ śakyopādānādivijñānaṃ ca tad eva	kim ca, yat-Sakya-kriyam Sakya-upAdAna-Adi-vijQAnam ca tat eva
   tadabhijñakartṛkaṃ dṛṣṭam / mahīmahīdharamahārṇavādi tv aśakyakriyam	tad-aBijQa-kartRkam dRzwam / mahI-mahIDara-mahA-arNava-Adi tu aSakya-kriyam
   aśakyopādānādivijñānaṃ ceti na cetanakartṛkam / ato ghaṭamaṇikādi	aSakya-upAdAna-Adi-vijQAnam ca-iti na cetana-kartRkam / atas Gawa-maNika-Adi
   sajātīyaśakyakriyaśakyopādānādivijñānavastugatam eva kāryatvaṃ	sajAtIya-Sakya-kriya-SakyA-upAdAna-Adi-vijQAna-vastu-gatam eva kArya-tvam
   buddhimankartṛpūrvakatvasādhane prabhavati /	budDiman-kartR-pUrvakatva-sADane praBavati /
   kiṃ ca, ghaṭādikāryam anīśvareṇālpajñānaśaktinā saśarīreṇa	kim ca, Gawa-Adi-kAryam anISvareNa-alpa-jQAna-SaktinA sa-SarIreNa
   parigrahavatānāptakāmena nirmitaṃ dṛṣṭam iti tathāvidham eva cetanaṃ	parigrahavatAnApta-kAmena nirmitam dRzwam iti taTAviDam eva cetanam
   kartāraṃ sādhayann ayaṃ kāryatvahetus	kartAram sADayan ayam kAryatva-hetuH-
   siṣādhayiṣitapuruṣasārvajñyasarvāiśvaryādiviparītasādhanād viruddhas syāt	sizA-Dayizita-puruza-sArvajQya-sarvAi-Svarya-Adi-viparIta-sADanAt virudDaH syAt-
   / na caitāvatā sarvānumānocchedaprasaṅgaḥ / liṅgini pramāṇāntaragocare	/ na ca-etAvatA sarva-anumAna-ucCeda-prasaFgaH / liFgini pramANa-antara-gocare
   liṅgabalopasthāpitā viparītaviśeṣās tatpramāṇapratihatagatayo nivartante /	liFga-bala-upasTApitAH viparIta-viSezAH tad-pramANa-pratihata-gatayaH nivartante /
   iha tu sakaletarapramāṇāviṣaye liṅgini nikhilanirmāṇacature	iha tu sakala-itara-pramANa-avizaye liFgini niKila-nirmANa-cature
   anvayavyatirekāvagatāvinābhāvaniyamā dharmās sarva evāviśeṣeṇa	anvaya-vyatireka-avagatA-vinABAva-niyamAH DarmAH sarve eva-aviSezeNa
   prasajyante; nivartakapramāṇābhāvāt tathaivāvatiṣṭhante / ata āgamād ṛte	prasajyante; nivartaka-pramANa-aBAvAt taTA-eva-avatizWante / atas AgamAt Rte
   katham īśvaras setsyati ?	kaTam ISvaraH setsyati ?
   atrāhuḥ / sāvayavatvād eva jagataḥ kāryatvaṃ na pratyākhyātuṃ śakyate /	atra-AhuH / sAvayava-tvAt eva jagataH kArya-tvam na pratyAKyAtum Sakyate /
   bhavanti ca prayogāḥ vivādādhyāsitaṃ bhūbhūdharādi kāryam, sāvayavatvāt,	Bavanti ca prayogAH vivAda-aDyAsitam BU-BUDara-Adi kAryam, sAvayava-tvAt,
   ghaṭādivat / tathā vivādādhyāsitam avanijaladhimahīdharādi kāryam,	Gawa-Adi-vat / taTA vivAda-aDyAsitam avani-jalaDi-mahIDara-Adi kAryam,
   mahattve sati kriyāvattvāt, ghaṭavat / tanubhuvanādi kāryam, mahattve sati	mahat-tve sati kriyAvat-tva-at, Gawa-vat / tanu-Buvana-Adi kAryam, mahat-tve sati
   mūrtatvāt, ghaṭavat iti / sāvayaveṣu dravyeṣu idam eva kriyate netarad iti	mUrta-tva-at, Gawa-vat iti / sAvayavezu dravyezu idam eva kriyate na-itarat iti
   kāryatvasya niyāmakaṃ sāvayavatvātireki rūpāntaraṃ nopalabhāmahe /	kAryatvasya niyAmakam sAvayavatva-atireki rUpa-antaram na-upalaBAmahe /
   kāryatvapratiniyataṃ śakyakriyatvaṃ śakyopādānādivijñānatvaṃ copalabhyata	kAryatva-pratiniyatam Sakya-kriya-tvam Sakya-upAdAna-Adi-vijQAna-tvam ca-upalaByata
   iti cen na; kāryatvenānumate 'pi viṣaye jñānaśaktī kāryānumeye ity	iti ced na; kAryatvena-anumate api vizaye jQAna-SaktI kArya-anumeye iti-
   anyatrāpi sāvayavatvādinā kāryatvaṃ jñātam iti te ca pratipanne eveti na	anyatra-api sAvayava-tva-AdinA kArya-tvam jQAtam iti te ca pratipanne eva-iti na
   kaścid viśeṣaḥ / tathā hi ghaṭamaṇikādiṣu kṛteṣu	kaScid viSezaH / taTA hi Gawa-maNika-Adizu kRtezu
   kāryadarśanānumitakartṛgatatannirmāṇaśaktijñānaḥ puruṣo 'dṛṣṭapūrvaṃ	kArya-darSana-anumita-kartR-gata-tad-nirmANa-Sakti-jQAnaH puruzaH adRzwa-pUrvam
   vicitrasanniveśaṃ narendrabhavanam ālokya avayavasanniveṣaviśeṣeṇa tasya	vicitra-sanniveSam narendra-Bavanam Alokya avayava-sanniveza-viSezeNa tasya
   kāryatvaṃ niścitya tadānīm eva kartus tajjñānaśaktivaicitryam anuminoti /	kAryatvam niScitya tadAnIm eva kartuH tad-jQAna-Sakti-vEcitryam anuminoti /
   atas tanubhuvanādeḥ kāryatve siddhe sarvasākṣātkāratannirmāṇādinipuṇaḥ	atas tanu-Buvana-AdeH kAryatve sidDe sarva-sAkzAtkAra-tad-nirmANa-Adi-nipuNaH
   kvacit puruṣaviśeṣas sidhyaty eva /	kvacid puruza-viSezaH siDyati eva /
   kiṃ ca sarvacetanānāṃ dharmādharmanimitte 'pi sukhaduḥkhopabhoge	kim ca sarva-cetanAnAm Darma-aDarma-nimitte api suKa-duHKa-upaBoge
   cetanānadhiṣṭhitayos tayor acetanayoḥ phalahetutvānupapattes	cetanA-anaDizWitayoH tayoH acetanayoH Pala-hetutva-anupapatteH-
   sarvakarmānuguṇasarvaphalapradānacaturaḥ kaścid āstheyaḥ;	sarva-karma-anuguNa-sarva-Pala-pradAna-caturaH kaScid AsTeyaH;
   vardhakinānadhiṣṭhitasya vāsyāder acetanasya	varDakinA-anaDizWitasya vA-asya-AdeH acetanasya
   deśakālādyanekaparikarasannidhāne 'pi yūpādinirmāṇasādhanatvādarśanāt /	deSa-kAla-Adi-aneka-parikara-sanniDAne api yUpa-Adi-nirmANa-sADana-tva-adarSanAt /
   bījāṅkuarādeḥ pakṣāntarbhāvena tair vyabhicārāpādanaṃ śrotriyavetālānām	bIja-aFkuara-AdeH pakza-antarBAvena tEH vyaBicAra-ApAdanam Srotriya-vetAlAnAm
   anabhijñatāvijṛmbhitam / tata eva sukhādibhir vyabhicāravacanam api	anaBijQa-tA-vijRmBitam / tatas eva suKa-AdiBiH vyaBicAra-vacanam api
   tathaiva / na ca lāghavenobhayavādisaṃpratipannakṣetrajñānām eva	taTA-eva / na ca lAGavena-uBaya-vAdi-saMpratipanna-kzetrajQAnAm eva
   īdṛśādhiṣṭhātṛtvakalpanaṃ yuktam; teṣāṃ	IdRSa-aDizWAtR-tva-kalpanam yuktam; tezAm
   sūkṣmavyavahitaviprakṛṣṭadarśanaśaktiniścayāt / darśanānuguṇaiva hi	sUkzma-vyavahita-viprakRzwa-darSana-Sakti-niScayAt / darSana-anuguNA-eva hi
   sarvatra kalpanā / na ca kṣetrajñavad īśvarasyāśaktiniścayo 'sti / ataḥ	sarvatra kalpanA / na ca kzetrajQa-vat ISvarasya-aSakti-niScayaH asti / atas-
   prāmāṇāntaro na tatsiddhyanupapattiḥ /	prAmANa-antaraH na tad-sidDi-anupapattiH /
   samarthakartṛpūrvakatvaniyatakāryatvahetunā sidhyan	samarTa-kartR-pUrvakatva-niyata-kAryatva-hetunA siDyan
   svābhāvikasarvasākṣātkāratanniyamanaśaktisaṃpanna eva sidhyati /	svABAvika-sarva-sAkzAtkAra-tad-niyamana-Sakti-saMpannaH eva siDyati /
   yat tv anaiśvaryādyāpādanena dharmaviśeṣaviparītasādhanatvam unnītam,	yat tu anESvarya-Adi-ApAdanena Darma-viSeza-viparIta-sADana-tvam unnItam,
   tadanumānavṛttānabhijñatvanibandhanam; sapakṣe sahadṛṣṭānāṃ sarveṣāṃ	tad-anumAna-vRtta-anaBijQa-tva-nibanDanam; sa-pakze saha-dRzwAnAm sarvezAm
   kāryasyāhetubhūtānāṃ ca dharmāṇāṃ liṅginy aprāpteḥ / etad uktaṃ bhavati /	kAryasya-ahetu-BUtAnAm ca DarmANAm liFginI aprApteH / etat uktam Bavati /
   kenacit kiṃcit kriyamāṇaṃ svotpattaye kartus svanirmāṇasāmarthyaṃ	kenacid kiMcid kriyamANam sva-utpattaye kartuH sva-nirmANa-sAmarTyam
   svopādānopakaraṇajñānaṃ cāpekṣate; na tv anyāsāmarthyam anyajñānaṃ ca,	sva-upAdAna-upakaraNa-jQAnam ca-apekzate; na tu anyAsAmarTyam anya-jQAnam ca,
   hetutvābhāvāt / svanirmāṇasāmarthyasvopādānopakaraṇajñānābhyām eva	hetu-tva-aBAvAt / sva-nirmANa-sAmarTya-sva-upAdAna-upakaraNa-jQAnAByAm eva
   svotpattāv upapannāyāṃ saṃbandhitayā	sva-utpattO upapannAyAm saMbanDi-tayA
   darśanamātreṇākiṃcitkarasyārthāntarājñānādeḥ hetutvakalpanāyogād iti / na	darSana-mAtreNa-akiMcitkarasya-arTa-antara-ajQAna-AdeH hetu-tva-kalpanA-yogAt iti / na
   tāvat sarvaviṣayam; na hi kulālādiḥ kriyamāṇavyatiriktaṃ kim api na jānāti	tAvat sarva-vizayam; na hi kulAla-AdiH kriyamANa-vyatiriktam kim api na jAnAti
   / nāpi katipayaviṣayam; sarveṣu kartṛṣu tattadajñānāśaktyaniyamena	/ na-api katipaya-vizayam; sarvezu kartRzu tad-tad-ajQAna-aSakti-aniyamena
   sarveṣām ajñānādīnāṃ vyabhicārāt / ataḥ kāryatvasyāsādhakānām	sarvezAm ajQAna-AdInAm vyaBicArAt / atas kAryatvasya-asADakAnAm
   anīśvaratvādīnāṃ liṅginy apratītir iti na viparītasādhanatvam /	anISvara-tva-AdInAm liFginI apratItiH iti na viparIta-sADana-tvam /
   kulālādīnāṃ daṇḍacakrādyadhiṣṭhānaṃ śarīradvāreṇaiva dṛṣṭam iti	kulAla-AdInAm daNxa-cakra-Adi-aDizWAnam SarIra-dvAreNa-eva dRzwam iti
   jagadupādānopakaraṇādhiṣṭhānam īśvarasyāśarīrasyānupapannam iti cen na;	jagat-upAdAna-upakaraNa-aDizWAnam ISvarasya-aSarIrasya-anupapannam iti ced na;
   saṃkalpamātreṇaiva paraśarīragatabhūtavetālagaralādyapagamavināśadarśanāt	saMkalpa-mAtreNa-eva para-SarIra-gata-BUta-vetAla-garala-Adi-apagama-vinASa-darSanAt
   / katham aśarīrasya parapravartanarūpas saṃkalpa iti cet; na śarīrāpekṣas	/ kaTam aSarIrasya para-pravartana-rUpaH saMkalpaH iti cet; na SarIra-apekzas
   saṃkalpaḥ, śarīrasya saṃkalpahetutvābhāvāt / mana eva hi saṃkalpahetuḥ /	saMkalpaH, SarIrasya saMkalpa-hetu-tva-aBAvAt / manaH eva hi saMkalpa-hetuH /
   tadabhyupagatam īśvare 'pi; kāryatvenaiva jñānaśaktivan manaso 'pi	tad-aByupagatam ISvare api; kAryatvena-eva jQAna-Sakti-vat manasaH api
   prāptatvāt / mānasas saṃkalpas saśarīrasyaiva, saśarīrasyaiva	prApta-tvAt / mAnasaH saMkalpaH sa-SarIrasya-eva, sa-SarIrasya-eva
   samanaskatvād iti cen na; manaso nityatvena dehāpagame 'pi manasas	samanaska-tvAt iti ced na; manasaH nitya-tvena deha-apagame api manasas
   sadbhāvenānaikāntyāt /	sadBAvena-anEkAntyAt /
   ato vicitrāvayavasanniveśaviśeṣatanubhuvanādikāryanirmāṇe	atas vicitra-avayava-sanniveSa-viSeza-tanu-Buvana-Adi-kArya-nirmANe
   puṇyapāpaparavaśaḥ parimitaśaktijñānaḥ kṣetrajño na prabhavatīti	puNya-pApa-paravaSaH parimita-Sakti-jQAnaH kzetrajQaH na praBavati-iti
   nikhilabhuvananirmāṇacaturo 'cintyāparimitajñānaśaktyaiśvaryo 'śarīraḥ	niKila-Buvana-nirmANa-caturaH acintya-aparimita-jQAna-Sakti-ESvaryaH aSarIraH
   saṃkalpamātrasādhanapariniṣpannānantavistāravicitraracanaprapañcaḥ	saMkalpa-mAtra-sADana-parinizpanna-ananta-vistAra-vicitra-racana-prapaQcaH
   puruṣaviśeṣa īśvaro 'numānenaiva siddhyati / ataḥ pramāṇāntarāvaseyatvād	puruza-viSezaH ISvaraH anumAnena-eva sidDyati / atas pramANa-antara-avaseya-tvAt-
   brahmaṇo naitadvākyaṃ brahma pratipādayati /	brahmaNaH na-etat-vAkyam brahma pratipAdayati /
   kiṃ ca, atyantabhinnayor eva mṛddravyakulālayor nimittopādānatvadarśanena	kim ca, atyanta-BinnayoH eva mRd-dravya-kulAlayoH nimitta-upAdAna-tva-darSanena
   ākāśāder niravayavadravyasya kāryatvānupapattyā ca naikam eva brahma	AkASa-AdeH niravayava-dravyasya kAryatva-anupapattyA ca na-ekam eva brahma
   kṛtsnasya jagato nimittam upādānaṃ ca pratipādayituṃ śaknotīti //	kRtsnasya jagataH nimittam upAdAnam ca pratipAdayitum Saknoti-iti //
   evaṃ prāpte brūmaḥ yathoktalakṣaṇaṃ brahma janmādivākyaṃ bodhayaty eva /	evam prApte brUmaH yaTA-ukta-lakzaNam brahma janma-Adi-vAkyam boDayati eva /
   kutaḥ? śāstraikapramāṇakatvād brahmaṇaḥ / yad uktaṃ sāvayavatvādinā kāryaṃ	kutas-? SAstra-eka-pramANaka-tvAt brahmaNaH / yat uktam sAvayava-tva-AdinA kAryam
   sarvaṃ jagat, kāryaṃ ca taducitakartṛviśeṣapūrvakaṃ dṛṣṭam iti	sarvam jagat, kAryam ca tad-ucita-kartR-viSeza-pUrvakam dRzwam iti
   nikhilajagannirmāṇatadupādānopakaraṇavedanacaturaḥ kaścid anumeya iti; tad	niKila-jagat-nirmANa-tad-upAdAna-upakaraNa-vedana-caturaH kaScid anumeyaH iti; tat-
   ayuktam; mahīmahārṇavādīnāṃ kāryatve 'pi ekadaivaikenaiva nirmitā ity atra	ayuktam; mahI-mahA-arNava-AdInAm kAryatve api ekadA-eva-ekena-eva nirmitA iti atra
   pramāṇābhāvāt / na caikasya ghaṭasyeva sarveṣām ekaṃ kāryatvam,	pramANa-aBAvAt / na ca-ekasya Gawasya-iva sarvezAm ekam kAryatvam,
   yenaikadaikaḥ kartā syāt / pṛthagbhūteṣu kāryeṣu	yena-ekadA-ekaH kartA syAt / pRTak-BUtezu kAryezu
   kālabhedakartṛbhedadarśanena kartṛkālāikyaniyamādarśanāt / na ca	kAla-Beda-kartR-Beda-darSanena kartR-kAlAikya-niyama-adarSanAt / na ca
   kṣetrajñānāṃ vicitrajagannirmāṇaśaktyā kāryatvabalena	kzetrajQAnAm vicitra-jagat-nirmANa-SaktyA kAryatva-balena
   tadatiriktakalpanāyām anekakalpanānupapatteś ca ekaḥ kartā bhavitum	tad-atirikta-kalpanAyAm aneka-kalpanA-anupapatteH ca ekaH kartA Bavitum
   arhatīti; kṣetrajñānām evopacitapuṇyaviśeṣāṇāṃ śaktivaicitryadarśanena	arhati-iti; kzetrajQAnAm eva-upacita-puNya-viSezANAm Sakti-vEcitrya-darSanena
   teṣām evātiśayitādṛṣṭasaṃbhāvanayā ca	tezAm eva-atiSayita-adRzwa-saMBAvanayA ca
   tattadvilakṣaṇakāryahetutvasaṃbhavāt,	tad-tad-vilakzaNa-kArya-hetu-tva-saMBavAt,
   tadatiriktātyantādṛṣṭapuruṣakalpanānupapatteḥ / na ca yugapat sarvotpattis	tad-atiriktA-atyanta-adRzwa-puruza-kalpanA-anupapatteH / na ca yugapad sarva-utpatti-s
   sarvocchittiś ca pramāṇapadavīm adhirohataḥ; adarśanāt,	sarva-ucCittiH ca pramANa-padavIm aDirohataH; adarSanAt-,
   krameṇaivotpattivināśadarśanāc ca / kāryatvena sarvotpattivināśayoḥ	krameNa-eva-utpatti-vinASa-darSanAt ca / kAryatvena sarva-utpatti-vinASayoH
   kalpyamānayoḥ darśanānuguṇyena kalpanāyāṃ virodhābhāvāc ca / ato	kalpyamAnayoH darSana-anuguNyena kalpanAyAm viroDa-aBAvAt ca / atas-
   buddhimadekakartṛkatve sādhye kāryatvasyānaikāntyam,	budDimat-eka-kartRka-tve sADye kAryatvasya-anEkAntyam,
   pakṣasyāprasiddhaviśeṣaṇatvam, sādhyavikalatā ca dṛṣṭāntasya;	pakzasya-aprasidDa-viSezaNa-tvam, sADya-vikala-tA ca dRzwAntasya;
   sarvanirmāṇacaturasyaikasyāprasiddheḥ / buddhimatkartṛkatvamātre sādhye	sarva-nirmANa-caturasya-ekasya-aprasidDeH / budDimat-kartRka-tva-mAtre sADye
   siddhasādhanatā / sārvajñyasarvaśaktiyuktasya kasyacid ekasya sādhakam	sidDa-sADana-tA / sArvajQya-sarva-Sakti-yuktasya kasyacid ekasya sADakam
   idaṃ kāryatvaṃ kiṃ yugamadutpadyamānasarvavastugatam ? uta	idam kArya-tvam kim yugamat-utpadyamAna-sarva-vastu-gatam ? uta
   krameṇotpadyamānasarvavāstugatam ? yugapadutpadyamānasarvavastugatatve	krameNa-utpadyamAna-sarva-vAstu-gatam ? yugapad-utpadyamAna-sarva-vastu-gata-tve
   kāryatvasyāsiddhatā / krameṇotpadyamānasarvavastugatatve	kAryatvasya-asidDa-tA / krameNa-utpadyamAna-sarva-vastu-gata-tve
   anekakarṭrkatvasādhanād viruddhatā / atrāpy ekakarṭrkatvasādhane	aneka-karwrka-tva-sADanAt virudDa-tA / atra-api eka-karwrka-tva-sADane
   pratyakṣānumānavirodhaś śāstravirodhaś ca; kumbhakāro jāyate, rathakāro	pratyakza-anumAna-viroDaH SAstra-viroDaH ca; kumBakAraH jAyate, raTa-kAraH-
   jāyata ityādiśravaṇāt / api ca sarveṣāṃ kāryāṇāṃ śarīrādīnāṃ ca	jAyate ityAdi-SravaNAt / api ca sarvezAm kAryANAm SarIra-AdInAm ca
   sattvādiguṇakāryarūpasukhādyanvayadarśanena sattvādimūlatvam	sattva-Adi-guNa-kArya-rUpa-suKa-Adi-anvaya-darSanena sattva-Adi-mUla-tvam
   avaśyāśrayaṇīyam / kāryavaicitryahetubhūtāḥ kāraṇagatā viśeṣās	avaSya-ASrayaNIyam / kArya-vEcitrya-hetu-BUtAH kAraNa-gatA viSeza-aH-
   sattvādayaḥ; teṣāṃ kāryāṇāṃ tanmūlatvāpādanaṃ	sattva-AdayaH; tezAm kAryANAm tad-mUla-tva-ApAdanam
   tadyuktapuruṣāntaḥkaraṇavikāradvāreṇa, puruṣasya ca tadyogaḥ karmamūlaḥ	tad-yukta-puruza-antaHkaraNa-vikAra-dvAreNa, puruzasya ca tad-yogaH karma-mUlaH
   iti kāryaviśeṣārambhāyaiva jñānaśaktivat kartuḥ karmasaṃbandhaḥ	iti kArya-viSeza-AramBAya-eva jQAna-Sakti-vat kartuH karma-saMbanDaH
   kāryahetutvenaivāvaśyāśrayanīyaḥ; jñānaśaktivaicitryasya ca karmamūlatvāt	kArya-hetu-tvena-eva-avaSya-ASrayanIyaH; jQAna-Sakti-vEcitryasya ca karma-mUla-tvAt-
   / icchāyāḥ kāryārambhahetutve 'pi viṣayaviśeṣaviśeṣitāyās tasyās	/ icCAyAH kArya-AramBa-hetu-tve api vizaya-viSeza-viSezitAyAH tasya-as
   sattvāimūlakatvena karmasaṃbandho 'varjanīyaḥ / ataḥ kṣetrajñā eva	sattvAi-mUlaka-tvena karma-saMbanDaH avarjanIyaH / atas kzetrajQAH eva
   kartāraḥ, na tadvilakṣaṇaḥ kaścid anumānāt sidhyati / bhavanti ca prayogāḥ	kartAraH, na tad-vilakzaNaH kaScid anumAnAt siDyati / Bavanti ca prayogAH
   tanubhuvanādi kṣetrajñakartṛkam, kāryatvāt, ghaṭavat / īśvaraḥ kartā na	tanu-Buvana-Adi kzetrajQa-kartR-kam, kArya-tvAt, Gawa-vat / ISvaraH kartA na
   bhavati, prayojanaśūnyatvāt, muktātmavat / īśvaraḥ kartā na bhavati,	Bavati, prayojana-SUnya-tvAt, mukta-Atma-vat / ISvaraH kartA na Bavati,
   aśarīratvāt, tadvad eva / na ca kṣetrajñānāṃ svaśarīrādhiṣṭhāne	aSarIra-tvAt, tadvat eva / na ca kzetrajQAnAm sva-SarIra-aDizWAne
   vyabhicāraḥ, tatrāpy anādes sūkṣmaśarīrasta sadbhāvāt/ vimativiṣayaḥ kālo	vyaBicAraH, tatra-api anAdeH sUkzmaSarIraH-ta sadBAvAt/ vimati-vizayaH kAlaH-
   na lokaśūnyaḥ, kālatvāt, vartamānakālavad iti /	na loka-SUnyaH, kAla-tva-at, vartamAna-kAla-vat iti /
   api ca, kim īśvaras saśarīro 'śarīro vā kāryaṃ karoti ? na tāvad aśarīraḥ;	api ca, kim ISvaraH sa-SarIraH aSarIraH vA kAryam karoti ? na tAvat aSarIraH;
   aśarīrasya kartṛtvānupalabdheḥ / mānasāny api kāryāṇi saśarīrasyaiva	aSarIrasya kartR-tva-anupalabDeH / mAnasAni api kAryANi sa-SarIrasya-eva
   bhavanti; manaso nityatve 'pi aśarīreṣu mukteṣu tatkāryādarśanāt / nāpi	Bavanti; manasaH nitya-tve api aSarIrezu muktezu tad-kArya-adarSanAt / na-api
   saśarīraḥ; vikalpāsahatvāt taccharīraṃ kiṃ nityam utānityam ? na tāvan	sa-SarIraH; vikalpa-asaha-tvAt tat-SarIram kim nityam uta-anityam ? na tAvan
   nityam; sāvayavasya tasya nityatve jagato 'pi nityatvāvirodhād	nityam; sAvayavasya tasya nitya-tve jagataH api nitya-tva-aviroDAt-
   īśvarāsiddheḥ / nāpy anityam; tadvyatiriktasya taccharīrahetos tadānīm	ISvara-asidDeH / na-api anityam; tad-vyatiriktasya tad-SarIra-hetoH tadAnIm
   abhāvāt / svayam eva hetur iti cen na; aśarīrasya tadayogāt; anyena	aBAvAt / svayam eva hetuH iti ced na; aSarIrasya tad-ayogAt; anyena
   śarīreṇa saśarīra iti cen na; anavasthānāt /	SarIreNa sa-SarIraH iti ced na; anavasTAnAt /
   sa kiṃ savyāpāro nirvyāpāro vā ? aśarīratvād eva na savyāpāraḥ / nāpi	sa kim sa-vyApAraH nirvyApAraH vA ? aSarIra-tvAt eva na sa-vyApAraH / na-api
   nirvyāpāraḥ kāryaṃ karoti muktātmavat / kāryaṃ jagad	nirvyApAraH kAryam karoti mukta-Atma-vat / kAryam jagad
   icchāmātravyāpārakartṛkam ity ucyamāne pakṣasyāprasiddhaviśeṣaṇatvam,	icCA-mAtra-vyApAra-kartRkam iti ucyamAne pakzasya-aprasidDa-viSezaNa-tvam,
   dṛṣṭāntasya ca sādhyahīnatā /	dRzwAntasya ca sADya-hIna-tA /
   ato darśanānuguṇyeneśvarānumānaṃ darśanānuguṇyaparāhatam iti	atas darSana-anuguNyena-ISvara-anumAnam darSana-anuguNya-parAhatam iti
   śāstraikapramāṇakaḥ parabrahmabhūtas sarveśvaraḥ puruṣottamaḥ / śāstraṃ tu	SAstra-eka-pramANakaH para-brahma-BUtaH sarva-ISvaraH puruzottamaH / SAstram tu
   sakaletarapramāṇaparidṛṣṭasamastavastuvisajātīyaṃ	sakala-itara-pramANa-paridRzwa-samasta-vastu-visajAtIyam
   sārvajñyasatyasaṃkalpatvādimiśrānavadhikātiśayāparimitodāraguṇasāgaraṃ	sArvajQya-satya-saMkalpa-tva-Adi-miSrAna-vaDikA-atiSaya-aparimita-udAra-guNa-sAgaram
   nikhilaheyapratyanīkasvarūpaṃ pratipādayatīti na	niKila-heya-pratyanIka-svarUpam pratipAdayati-iti na
   pramāṇāntarāvasitavastusādharmyaprayuktadoṣagandhaprasaṅgaḥ /	pramANa-antara-avasita-vastu-sADarmya-prayukta-doza-ganDa-prasaFgaH /
   yat tu nimittopādānayor aikyam ākāśāder niravayavadravyasya kāryatvaṃ	yat tu nimitta-upAdAnayoH Ekyam AkASa-AdeH niravayava-dravyasya kArya-tvam
   cānupalabdham aśakyapratipādanam ity uktam, tad apy aviruddham iti	ca-anupalabDam aSakya-pratipAdanam iti uktam, tat api avirudDam iti
   prakṛtiś ca pratijñādṛṣṭāntānuparodhāt, na viyadaśruter ity atra	prakRtiH ca pratijQA-dRzwAntAn-uparoDAt, na viyada-SruteH iti atra
   pratipādayiṣyate / ataḥ pramāṇāntarāgocaratvena śāstraikaviṣayatvād yato	pratipAdayizyate / atas pramANa-antara-agocara-tvena SAstra-eka-vizaya-tvAt yatas-
   vā imāni bhūtānīti vākyam uktalakṣaṇaṃ brahma pratipādayatīti siddham	vE imAni BUtAni-iti vAkyam ukta-lakzaNam brahma pratipAdayati-iti sidDam
