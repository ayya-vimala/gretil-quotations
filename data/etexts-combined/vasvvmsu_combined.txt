   (Vvs_3)	(VvH-_3)
   māhāyāne traidhātukaṃ vijñaptimātraṃ vyavasthāpyate | cittamātraṃ bho	mAhAyAne trEDAtukam vijQaptimAtram vyavasTApyate | cittamAtram Bo
   jinaputrā yad uta traidhātukam iti sūtrāt | cittaṃ mano vijñānaṃ vijñaptiś	jinaputrAH yat uta trEDAtukam iti sUtrAt | cittam manaH vijQAnam vijQaptiH-
   ceti paryāyāḥ | cittam atra sasaṃprayogam abhipretaṃ | matram ity	ca-iti paryAyAH | cittam atra sa-saMprayogam aBipretam | matram iti-
   arthapratiṣedhārthaṃ |	arTa-pratizeDa-arTam |
   vijñaptimātram evedam asadarthāvabhāsanāt |	vijQapti-mAtram eva-idam asat-arTa-avaBAsanAt |
   yadvat taimirikasyāsat keśoṇḍukādidarśanaṃ || 1 ||	yadvat tEmirikasya-asat keSoNxuka-Adi-darSanam || 1 ||
   atra codyate | kaścid artho nāsti /	atra codyate | kaScid arTaH na-asti /
   na deśakālaniyamaḥ saṃtānāniyamo na ca |	na deSa-kAla-niyamaH saMtAna-aniyamaH na ca |
   na ca kṛtyakriyā yuktā vijñaptir yadi nārthataḥ || 2 ||	na ca kRtya-kriyA yuktA vijQaptiH yadi na-arTataH || 2 ||
   kim uktaṃ bhavati | yadi vinā rūpādyarthena rūpādivijñaptir utpadyate na	kim uktam Bavati | yadi vinA rUpa-Adi-arTena rUpa-Adi-vijQaptiH utpadyate na
   rūpādyarthāt | kasmāt kvacid deśa utpadyate na sarvatra | tatraiva ca deśe	rUpa-Adi-arTAt | kasmAt kvacid deSaH utpadyate na sarvatra | tatra-eva ca deSe
   kadācid utpadyate na sarvadā | taddeśakālapratiṣṭhitānāṃ sarveṣāṃ	kadAcid utpadyate na sarvadA | tad-deSa-kAla-pratizWitAnAm sarvezAm
   saṃtānāniyama utpadyate na kevalam ekasya | yathā taimirikāṇāṃ saṃtāne	saMtAna-aniyamaH utpadyate na kevalam ekasya | yaTA tEmirikANAm saMtAne
   keśādyābhāso nānyeṣāṃ | kasmād yat taimirikaiḥ keśabhramarādi dṛśyate tena	keSa-Adi-ABAsaH na-anyezAm | kasmAt yat tEmirikEH keSa-Bramara-Adi dRSyate tena
   keśādikriyā na kriyate na ca tad anyair na kriyate | yad	keSa-Adi-kriyA na kriyate na ca tat anyEH na kriyate | yat-
   annapānavastraviṣāyudhādi svapne dṛśyate tenānnādikriyā na kriyate na ca	anna-pAna-vastra-viza-AyuDa-Adi svapne dRSyate tena-anna-Adi-kriyA na kriyate na ca
   tad anyair na kriyate | gandharvanagareṇāsattvān nagarakriyā na kriyate na	tat anyEH na kriyate | ganDarvanagareNa-asattvAt nagara-kriyA na kriyate na
   ca tad anyair na kriyate | tasmād asadabhāvāvabhāsane deśakālaniyamaḥ	ca tat anyEH na kriyate | tasmAt asat-aBAva-avaBAsane deSa-kAla-niyamaH
   saṃtānāniyamaḥ kṛtyakriyā ca na yujyate | na khalu na yujyate | yasmāt |	saMtAna-aniyamaH kRtya-kriyA ca na yujyate | na Kalu na yujyate | yasmAt |
   deśādiniyamaḥ siddhaḥ svapnavat	deSa-Adi-niyamaH sidDaH svapna-vat-
   svapna iva svapnavat | kathaṃ tāvat | svapne vināpy arthena kvacid eva	svapnaH iva svapna-vat | kaTam tAvat | svapne vinA-api arTena kvacid eva
   deśe kiṃcid bhramarārāmastrīpurūṣādikaṃ dṛśyate na sarvatra | tatraiva ca	deSe kiMcid Bramara-ArAma-strI-purUza-Adikam dRSyate na sarvatra | tatra-eva ca
   deśe kadācid dṛśyate na sarvakālam iti siddho vināpy arthena	deSe kadAcid dRSyate na sarvakAlam iti sidDaH vinA-api arTena
   deśakālaniyamaḥ |	deSa-kAla-niyamaH |
   pretavat punaḥ |	preta-vat punar |
   saṃtānāniyamaḥ	saMtAna-aniyamaH
   (Vvs_4)	(VvH-_4)
   siddha iti vartate | pretānām iva pretavat | kathaṃ siddhaḥ samaṃ |	sidDaH iti vartate | pretAnAm iva preta-vat | kaTam sidDaH samam |
   sarvaiḥ pūyanadyādidarśane || 3 ||	sarvEH pUyanadI-Adi-darSane || 3 ||
   pūyapūrṇā nadī pūyanadī | ghṛtaghaṭavat | tulyakarmavipākāvasthā hi pretāḥ	pUya-pUrNA nadI pUya-nadI | GRta-Gawa-vat | tulya-karma-vipAka-avasTAH hi pretAH
   sarve 'pi pūyapūrṇāṃ nadīṃ paśyanti naika eva | yathā pūyapūrṇām evaṃ	sarve api pUya-pUrNAm nadIm paSyanti na-ekaH eva | yaTA pUya-pUrNAm evam
   mūtrapurīṣādipūrṇāṃ daṇḍāsidharaiś ca puruṣair adhiṣṭhitām ity	mUtra-purIza-Adi-pUrNAm daNxa-asi-DarEH ca puruzEH aDizWitAm iti-
   ādigrahaṇena | evaṃ saṃtānāniyamo vijñaptinām asaty apy arthe siddhaḥ ||	Adi-grahaNena | evam saMtAna-aniyamaH vijQaptinAm asati api arTe sidDaH ||
   svapnopaghātavat kṛtyakriyā	svapna-upaGAta-vat kRtya-kriyA
   siddha iti veditavyaṃ | yathā svapne dvayasamāpattim antareṇa	sidDaH iti veditavyam | yaTA svapne dvaya-samApattim antareNa
   śukravisargalakṣaṇaḥ svapnopaghātaḥ | evaṃ tāvad anyānyair dṛṣṭāntair	Sukra-visarga-lakzaNaH svapna-upaGAtaH | evam tAvat anya-anyEH dRzwAntEH-
   deśakālaniyamādicatuṣṭayaṃ siddhaṃ |	deSa-kAla-niyama-Adi-catuzwayam sidDam |
   narakavat punaḥ |	naraka-vat punar |
   sarvaṃ	sarvam
   siddham iti veditavyaṃ | narakeṣv iva narakavat | kathaṃ siddhaṃ |	sidDam iti veditavyam | narakezu iva naraka-vat | kaTam sidDam |
   narakapālādidarśane taiś ca bādhane || 4 ||	naraka-pAla-Adi-darSane tEH ca bADane || 4 ||
   yathā hi narakeṣu nārakāṇāṃ narakapālādidarśanaṃ deśakālaniyamena siddhaṃ	yaTA hi narakezu nArakANAm naraka-pAla-Adi-darSanam deSa-kAla-niyamena sidDam
   | śvavāyasāyasaparvatādyāgamanagamanadarśanaṃ cety ādigrahaṇena | sarveṣāṃ	| Sva-vAyasAyasa-parvata-Adi-Agamana-gamana-darSanam ca-iti Adi-grahaNena | sarvezAm
   ca naikasyaiva taiś ca tadbādhanaṃ siddham asatsv api narakapālādiṣu	ca na-ekasya-eva tEH ca tad-bADanam sidDam asatsu api naraka-pAla-Adizu
   samānasvakarmavipākādhipatyāt | tathānyatrāpi sarvam etad	samAna-sva-karma-vipAka-ADipatyAt | taTA-anyatra-api sarvam etat-
   deśakālaniyamādicatuṣtayaṃ siddham iti veditavyaṃ ||	deSa-kAla-niyama-Adi-catuztayam sidDam iti veditavyam ||
   kiṃ punaḥ kāraṇaṃ narakapālās te ca śvāno vāyasāś ca sattvā neṣyante |	kim punar kAraNam naraka-pAlAH te ca SvAnaH vAyasAH ca sattvAH na-izyante |
   ayogāt | na hi te nārakā yujyante | tathaiva tadduḥkhāpratisaṃvedanāt |	ayogAt | na hi te nArakAH yujyante | taTA-eva tad-duHKa-apratisaMvedanAt |
   parasparaṃ yātayatām ime nārakā ime narakapālā iti vyavasthā na syāt |	parasparam yAtayatAm ime nArakAH ime naraka-pAlAH iti vyavasTA na syAt |
   tulyākṛtipramāṇabalānāṃ ca parasparaṃ yātayatāṃ na tathā bhayaṃ syāt |	tulya-AkRti-pramANa-balAnAm ca parasparam yAtayatAm na taTA Bayam syAt |
   dāhaduḥkhaṃ ca pradīptāyām ayomayyāṃ bhūmāv asahamānāḥ kathaṃ tatra parān	dAha-duHKam ca pradIptAyAm ayaH-mayyAm BUmO asahamAnAH kaTam tatra parAn
   yātayeyuḥ | anārakāṇāṃ vā narake kutaḥ saṃbhavaḥ | kathaṃ tāvat tiraścāṃ	yAtayeyuH | anArakANAm vA narake kutas saMBavaH | kaTam tAvat tiraScAm
   svargasaṃbhavaḥ | evaṃ narakeṣu tiryakpretaviśeṣāṇāṃ narakapālādīnāṃ	svarga-saMBavaH | evam narakezu tiryak-preta-viSezANAm naraka-pAla-AdInAm
   saṃbhavaḥ syāt |	saMBavaH syAt |
   tiraścāṃ saṃbhavaḥ svarge yathā na narake tathā |	tiraScAm saMBavaH svarge yaTA na narake taTA |
   na pretānāṃ yatas tajjaṃ duḥkhaṃ nānubhavanti te || 5 ||	na pretAnAm yatas tad-jam duHKam na-anuBavanti te || 5 ||
   ye hi tiryañcaḥ svarge saṃbhavanti te tadbhājanalokasukhasaṃvartanīyena	ye hi tiryaQcaH svarge saMBavanti te tad-BAjana-loka-suKa-saMvartanIyena
   karmaṇā tatra saṃbhūtās tajjaṃ sukhaṃ pratyanubhavanti | na caiva	karmaNA tatra saMBUtAH tad-jam suKam pratyanuBavanti | na ca-eva
   narakapālādayo nārakaṃ duḥkhaṃ pratyanubhavanti | tasmān na tiraścāṃ	naraka-pAla-AdayaH nArakam duHKam pratyanuBavanti | tasmAt na tiraScAm
   saṃbhavo yukto nāpi pretānāṃ ||	saMBavaH yuktaH na-api pretAnAm ||
   teṣāṃ tarhi (Vvs_5) nārakāṇāṃ karmabhis tatra bhūtaviśeṣāḥ saṃbhavanti	tezAm tarhi (VvH-_5) nArakANAm karmaBiH tatra BUta-viSezAH saMBavanti
   varṇākṛtipramāṇabalaviśiṣṭā ye narakapālādisaṃjñāṃ pratilabhante | tathā	varNa-AkRti-pramANa-bala-viSizwAH ye naraka-pAla-Adi-saMjQAm pratilaBante | taTA
   ca pariṇamanti | yad dvidhāṃ hastavikṣepādikriyāṃ kurvanto dṛśyante	ca pariNamanti | yat dviDAm hasta-vikzepa-Adi-kriyAm kurvantaH dRSyante
   bhayotpādanārthaṃ | yathā meṣākṛtayaḥ parvatā āgacchanto gacchanto	Baya-utpAdana-arTam | yaTA meza-AkRtayaH parvatAH AgacCantaH gacCantaH-
   'yaḥśālmalīvane ca kaṇṭakā adhomukhībhavanta ūrddhvamukhībhavantaś ceti |	ayaH-SAlmalI-vane ca kaNwakAH aDomuKIBavantaH UrdDva-muKIBavantaH ca-iti |
   na te na saṃbhavanty eva |	na te na saMBavanti eva |
   yadi tatkarmabhis tatra bhūtānāṃ saṃbhavas tathā |	yadi tad-karmaBiH tatra BUtAnAm saMBavaH taTA |
   iṣyate pariṇāmaś ca kiṃ vijñānasya neṣyate || 6 ||	izyate pariNAmaH ca kim vijQAnasya na-izyate || 6 ||
   vijñānasyaiva tatkarmabhis tathā pariṇāmaḥ kasmān neṣyate kiṃ punar	vijQAnasya-eva tad-karmaBiH taTA pariNAmaH kasmAt na-izyate kim punar-
   bhūtāni kalpyante ||	BUtAni kalpyante ||
   api ca |	api ca |
   karmaṇo vāsanānyatra phalam anyatra kalpyate |	karmaNaH vAsanA-anyatra Palam anyatra kalpyate |
   tatraiva neṣyate yatra vāsanā kiṃ nu kāraṇaṃ || 7 ||	tatra-eva na-izyate yatra vAsanA kim nu kAraNam || 7 ||
   yena hi karmaṇā nārakāṇāṃ tatra tādṛśo bhūtānāṃ saṃbhavaḥ kalpyate	yena hi karmaNA nArakANAm tatra tAdRSaH BUtAnAm saMBavaH kalpyate
   pariṇāmaś ca tasya karmaṇo vāsanā teṣāṃ vijñānasaṃtānasaṃniviṣṭā nānyatra	pariNAmaH ca tasya karmaNaH vAsanA tezAm vijQAna-saMtAna-saMnivizwAH na-anyatra
   | yatraiva ca vāsanā tatraiva tasyāḥ phalaṃ tādṛśo vijñānapariṇāmaḥ kiṃ	| yatra-eva ca vAsanA tatra-eva tasyAH Palam tAdRSaH vijQAna-pariNAmaH kim
   neṣyate | yatra vāsanā nāsti tatra tasyāḥ phalaṃ kalpyata iti kim atra	na-izyate | yatra vAsanA na-asti tatra tasyAH Palam kalpyate iti kim atra
   kāraṇaṃ ||	kAraNam ||
   āgamaḥ kāraṇaṃ | yadi vijñānam eva rūpādipratibhāsaṃ syān na rūpādiko	AgamaH kAraNam | yadi vijQAnam eva rUpa-Adi-pratiBAsam syAt na rUpa-AdikaH-
   'rthas tadā rūpādyāyatanāstitvaṃ bhagavatā noktaṃ syāt | akāraṇam etad	arTaH tadA rUpa-Adi-Ayatana-astitvam BagavatA na-uktam syAt | akAraNam etat-
   yasmāt |	yasmAt |
   rūpādyāyatanāstitvaṃ tadvineyajanaṃ prati |	rUpa-Adi-Ayatana-astitvam tat-vineya-janam prati |
   abhiprāyavaśād uktam upapādukasattvavat || 8 ||	aBiprAya-vaSAt uktam upapAduka-sattva-vat || 8 ||
   yathāsti sattva upapāduka ity uktaṃ bhagavatā abhiprāyavaśāc	yaTA-asti sattvaH upapAdukaH iti uktam BagavatA aBiprAya-vaSAt-
   cittasaṃtatyanucchedam āyatyām abhipretya |	citta-saMtati-anucCedam AyatyAm aBipretya |
   nāstīha sattva ātmā vā dharmās tv ete sahetukāḥ	na-asti-iha sattvaH AtmA vA DarmAH tu ete sa-hetukAH
   iti vacanāt | evaṃ rūpādyāyatanāstitvam apy uktaṃ bhagavatā	iti vacanAt | evam rUpa-Adi-Ayatana-astitvam api uktam BagavatA
   taddeśanāvineyajanam adhikṛtyety ābhiprāyikaṃ tad vacanaṃ ||	tad-deSanA-vineya-janam aDikRtya-iti ABiprAyikam tat vacanam ||
   ko 'tra abhiprāyaḥ |	kaH atra aBiprAyaH |
   yataḥ svabījād vijñaptir yadābhāsā pravartate |	yatas sva-bIjAt vijQaptiH yadABAsA pravartate |
   dvividhāyatanatvena te tasyā munir abravīt || 9 ||	dviviDa-Ayatana-tvena te tasyAH muniH abravIt || 9 ||
   kim uktaṃ bhavati | rūpapratibhāsā vijñaptir yataḥ svabījāt	kim uktam Bavati | rUpa-pratiBAsA vijQaptiH yatas sva-bIjAt-
   pariṇāmaviśeṣaprāptād utpadyate tac ca bījaṃ yat pratibhāsā ca sā te tasyā	pariNAma-viSeza-prAptAt utpadyate tat ca bIjam yat pratiBAsA ca sA te tasyAH-
   vijñapteś cakṣūrūpāyatanatvena (Vvs_6) yathākramaṃ bhagavān abravīt | evaṃ	vijQapteH cakzu-Uru-upAyatana-tvena (VvH-_6) yaTAkramam BagavAn abravIt | evam
   yāvat spraṣṭavyapratibhāsā vijñaptir yataḥ svabījāt pariṇāmaviśeṣaprāptād	yAvat sprazwavya-pratiBAsA vijQaptiH yatas sva-bIjAt pariNAma-viSeza-prAptAt-
   utpadyate tac ca bījaṃ yat pratibhāsā ca sā te tasyā	utpadyate tat ca bIjam yat pratiBAsA ca sA te tasyAH-
   kāyaspraṣṭavyāyatanatvena yathākranaṃ bhagavān abravīd ity ayam abhiprāyaḥ	kAya-sprazwa-vya-Ayatana-tvena yaTAkranam BagavAn abravIt iti ayam aBiprAyaH
   evaṃ punar abhiprāyavaśena deśayitvā ko guṇāḥ |	evam punar aBiprAya-vaSena deSayitvA kaH guNAH |
   tathā pudgalanairātmyapraveśo hi	taTA pudgala-nErAtmya-praveSaH hi
   tathā hi deśyamāne pudgalanairātmyaṃ praviśanti | dvayād vijñānaṣaṭkaṃ	taTA hi deSyamAne pudgala-nErAtmyam praviSanti | dvayAt vijQAna-zawkam
   pravartate | na tu kaścid eko draṣṭāsti na yāvan mantety evaṃ viditvā ye	pravartate | na tu kaScid ekaH drazwA-asti na yAvat mantA-iti evam viditvA ye
   pudgalanairātmyadeśanāvineyās te pudgalanairātmyaṃ praviśanti |	pudgala-nErAtmya-deSana-AvineyAH te pudgala-nErAtmyam praviSanti |
   anyathā punaḥ |	anyaTA punar |
   deśanā dharmanairātmyapraveśaḥ	deSanA Darma-nErAtmya-praveSaH
   anyatheti vijñaptimātradeśanā | kathaṃ dharmanairātmyapraveśaḥ |	anyaTA-iti vijQaptimAtra-deSanA | kaTam Darma-nErAtmya-praveSaH |
   vijñaptimātram idaṃ rūpādidharmapratibhāsam utpadyate na tu rūpādilakṣaṇo	vijQapti-mAtram idam rUpa-Adi-Darma-pratiBAsam utpadyate na tu rUpa-Adi-lakzaNaH-
   dharmaḥ ko 'py astīti viditvā | yadi tarhi sarvathā dharmo nāsti tad api	DarmaH kaH api asti-iti viditvA | yadi tarhi sarvaTA DarmaH na-asti tat api
   vijñaptimātraṃ nāstīti kathaṃ tarhi vyavasthāpyate | na khalu sarvathā	vijQapti-mAtram na-asti-iti kaTam tarhi vyavasTApyate | na Kalu sarvaTA
   dharmo nāstīty evaṃ dharmanairātmyapraveśo bhavati | api tu |	DarmaH na-asti-iti evam Darma-nErAtmya-praveSaH Bavati | api tu |
   kalpitātmanā || 10 ||	kalpita-AtmanA || 10 ||
   yo bālair dharmāṇāṃ svabhāvo grāhyagrāhakādiḥ parikalpatas tena	yaH bAlEH DarmANAm svaBAvaH grAhya-grAhaka-AdiH parikalpataH tena
   kalpitenātmanā teṣāṃ nairātmyaṃ na tv anabhilāpyenātmanā yo buddhānāṃ	kalpitena-AtmanA tezAm nErAtmyam na tu anaBilApyena-AtmanA yaH budDAnAm
   viṣaya iti | evaṃ vijñaptimātrasyāpi vijñaptyantaraparikalpitenātmanā	vizayaH iti | evam vijQaptimAtrasya-api vijQapti-antara-parikalpitena-AtmanA
   nairātmyapraveśāt vijñaptimātravyavasthāpanayā sarvadharmāṇāṃ	nErAtmya-praveSAt vijQaptimAtra-vyavasTApanayA sarva-DarmANAm
   nairātmyapraveśo bhavati na tu tadastitvāpavādāt | itarathā hi vijñapter	nErAtmya-praveSaH Bavati na tu tad-astitva-apavAdAt | itaraTAH hi vijQapteH-
   api vijñaptyantaram arthaḥ syād iti vijñaptimātratvaṃ na	api vijQapti-antaram arTaH syAt iti vijQaptimAtra-tvam na
   sidhyetārthavatītvād vijñaptīnāṃ ||	siDyeta-arTavatI-tvAt vijQaptInAm ||
   kathaṃ punar idaṃ pratyetavyam anenābhiprāyeṇa bhagavatā	kaTam punar idam pratyetavyam anena-aBiprAyeNa BagavatA
   rūpādyāyatanāstitvam uktaṃ na punaḥ santy eva tāni yāni rūpādivijñaptīnāṃ	rUpa-Adi-Ayatana-astitvam uktam na punar santi eva tAni yAni rUpa-Adi-vijQaptInAm
   pratyekaṃ viṣayībhavanti iti | yasmāt |	pratyekam vizayIBavanti iti | yasmAt |
   na tad ekaṃ na cānekaṃ viṣayaḥ paramāṇuśaḥ |	na tat ekam na ca-anekam vizayaH paramANuSaH |
   na ca te saṃhatā yasmāt paramāṇur na sidhyati || 11 ||	na ca te saMhatAH yasmAt paramANuH na siDyati || 11 ||
   iti | kim uktaṃ bhavati | yat tadrūpādikam āyatanaṃ rūpādivijñaptīnāṃ	iti | kim uktam Bavati | yat tad-rUpa-Adikam Ayatanam rUpa-Adi-vijQaptInAm
   pratyekaṃ viṣayaḥ syāt tad ekaṃ vā syād yathāvayavirūpaṃ kalpyate	pratyekam vizayaH syAt tat ekam vA syAt yaTA-avayavi-rUpam kalpyate
   vaiśeṣikaiḥ | anekaṃ vā paramāṇuśaḥ | saṃhatā vā ta eva paramāṇavaḥ | na	vESezikEH | anekam vA paramANuSaH | saMhatAH vA te eva paramANavaH | na
   tāvad ekaṃ viṣayo bhavaty avayavebhyo 'nyasyāvayavirūpasya kvacid apy	tAvat ekam vizayaH Bavati avayaveByaH anyasya-avayavi-rUpasya kvacid api-
   agrahaṇāt | nāpy anekaṃ paramāṇūnāṃ (Vvs_7) pratyekam agrahaṇāt | nāpi te	agrahaNAt | na-api anekam paramANUnAm (VvH-_7) pratyekam agrahaNAt | na-api te
   saṃhatā viṣayībhavanti | yasmāt paramāṇur ekaṃ dravyaṃ na sidhyati ||	saMhatAH vizayIBavanti | yasmAt paramANuH ekam dravyam na siDyati ||
   kathaṃ na sidhyati | yasmāt |	kaTam na siDyati | yasmAt |
   ṣaṭkena yugapad yogāt paramāṇoḥ ṣaḍaṃśatā |	zawkena yugapad yogAt paramANoH zaz-aMSa-tA |
   ṣaḍbhyo digbhyaḥ ṣaḍbhiḥ paramāṇubhir yugapad yoge sati paramāṇoḥ	zaxByaH digByaH zaxBiH paramANuBiH yugapad yoge sati paramANoH
   ṣaḍaṃśatā prāpnoti | ekasya yo deśas tatrānyasyāsaṃbhavāt |	zaz-aMSa-tA prApnoti | ekasya yaH deSaH tatra-anyasya-asaMBavAt |
   ṣaṇṇāṃ samānadeśatvāt piṇḍaḥ syād	zaNNAm samAna-deSa-tvAt piNxaH syAt-
   aṇumātrakaḥ || 12 ||	aNu-mAtrakaH || 12 ||
   atha ya evaikasya paramāṇor deśaḥ sa eva ṣaṇṇāṃ | tena sarveṣāṃ	aTa yaH eva-ekasya paramANoH deSaH saH eva zaNNAm | tena sarvezAm
   samānadeśatvāt sarvaḥ piṇḍaḥ paramāṇumātraḥ syāt parasparāvyatirekād iti	samAna-deSa-tvAt sarvaH piNxaH paramANu-mAtraH syAt paraspara-avyatirekAt iti
   na kaścit piṇḍo dṛśyaḥ syāt ||	na kaScid piNxaH dRSyaH syAt ||
   naiva hi paramāṇavaḥ saṃyujyante niravayavatvāt | mā bhūd eṣa	na-eva hi paramANavaH saMyujyante niravayava-tvAt | mA BUt eza
   doṣaprasaṅgaḥ | saṃhatās tu parasparaṃ saṃyujyanta iti kāśmīravaibhāṣikās	doza-prasaFgaH | saMhatAH tu parasparam saMyujyante iti kASmIra-vEBAzikAs
   ta idaṃ praṣṭavyāḥ | yaḥ paramāṇūnāṃ saṃghāto na sa tebhyo 'rthāntaram iti	te idam prazwavyAH | yaH paramANUnAm saMGAtaH na sa teByaH arTa-antaram iti
   paramāṇor asaṃyogāt tatsaṃghāte 'sti kasya saḥ |	paramANoH asaMyogAt tad-saMGAte asti kasya saH |
   saṃyoga iti vartate |	saMyogaH iti vartate |
   na cānavayavatvena tatsaṃyogo na sidhyati || 13 ||	na ca-anavayava-tvena tad-saMyogaH na siDyati || 13 ||
   atha saṃghātā apy anyonyaṃ na saṃyujyante | na tarhi paramāṇūnāṃ	aTa saMGAtAH api anyonyam na saMyujyante | na tarhi paramANUnAm
   niravayavatvāt saṃyogo na sidhyatīti vaktavyaṃ | sāvayavasyāpi hi	niravayava-tvAt saMyogaH na siDyati-iti vaktavyam | sAvayavasya-api hi
   saṃghātasya saṃyogānabhyupagamāt | tasmāt paramāṇur ekaṃ dravyaṃ na	saMGAtasya saMyoga-anaByupagamAt | tasmAt paramANuH ekam dravyam na
   sidhyati | yadi ca paramāṇoḥ saṃyoga iṣyate yadi vā neṣyate |	siDyati | yadi ca paramANoH saMyogaH izyate yadi vA na-izyate |
   digbhāgabhedī yasyāsti tasyaikatvaṃ na yujyate |	digBAga-BedI yasya-asti tasya-ekatvam na yujyate |
   anyo hi paramāṇoḥ pūrvadigbhāgo yāvad adhodigbhāga iti digbhāgabhede sati	anyaH hi paramANoH pUrva-diS-BAgaH yAvat aDas-diS-BAgaH iti diS-BAga-Bede sati
   kathaṃ tadātmakasya paramāṇor ekatvaṃ yokṣyate |	kaTam tad-Atmakasya paramANoH eka-tvam yokzyate |
   chāyāvṛtī katha vā	CAyA-AvRtI kaTa vA
   yady ekaikasya paramāṇor digbhāgabhedo na syād ādityodaye katham anyatra	yadi ekEkasya paramANoH diS-BAga-BedaH na syAt Aditya-udaye kaTam anyatra
   chāyā bhavaty anyatrātapaḥ | na hi tasyānyaḥ pradeśo 'sti yatrātapo na	CAyA Bavati anyatra-AtapaH | na hi tasya-anyaH pradeSaH asti yatra-AtapaH na
   syāt | āvaraṇaṃ ca kathaṃ bhavati paramāṇoḥ paramāṇvantareṇa yadi	syAt | AvaraNam ca kaTam Bavati paramANoH paramANu-antareNa yadi
   digbhāgabhedo neṣyate | na hi kaścid api paramāṇoḥ parabhāgo 'sti	diS-BAga-BedaH na-izyate | na hi kaScid api paramANoH para-BAgaH asti
   yatrāgamanād anyenānyasya pratighātaḥ syāt | asati ca pratighāte sarveṣāṃ	yatra-AgamanAt anyena-anyasya pratiGAtaH syAt | asati ca pratiGAte sarvezAm
   samānadeśatvāt sarvaḥ saṃghātaḥ (Vvs_8) paramāṇumātraḥ syād ity uktaṃ |	samAna-deSa-tvAt sarvaH saMGAtaH (VvH-_8) paramANu-mAtraH syAt iti uktam |
   kim evaṃ neṣyate piṇḍasya te chāyāvṛtī na paramāṇor iti | kiṃ khalu	kim evam na-izyate piNxasya te CAyA-AvRtI na paramANoH iti | kim Kalu
   paramāṇubhyo 'nyaḥ piṇḍa iṣyate yasya te syātāṃ | nety āha |	paramANuByaH anyaH piNxe izyate yasya te syAtAm | na-iti Aha |
   anyo na piṇḍaś cen na tasya te || 14 ||	anyaH na piNxaH ced na tasya te || 14 ||
   yadi nānyaḥ paramāṇubhyaḥ piṇḍa iṣyate na te tasyeti siddhaṃ bhavati |	yadi na-anyaH paramANuByaH piNxaH izyate na te tasya-iti sidDam Bavati |
   saṃniveśaparikalpa eṣaḥ paramāṇuḥ saṃghāta iti vā ||	saMniveSa-parikalpaH ezaH paramANuH saMGAtaH iti vA ||
   kim anayā cintayā lakṣaṇaṃ / tu rūpādi yadi na pratiṣidhyate | kiṃ punas	kim anayA cintayA lakzaNam / tu rUpa-Adi yadi na pratiziDyate | kim punar-
   teṣāṃ lakṣaṇaṃ | cakṣurādiviṣayatvaṃ nīlāditvaṃ ca | tad evedaṃ	tezAm lakzaNam | cakzuH-Adi-vizaya-tvam nIla-Adi-tvam ca | tat eva-idam
   saṃpradhāryate | yat tac cakṣurādīnāṃ viṣayo nīlapītādikam iṣyate kiṃ tad	saMpraDAryate | yat tat cakzuH-AdInAm vizayaH nIla-pIta-Adikam izyate kim tat-
   ekaṃ dravyam atha vā tad anekam iti | kiṃ cātaḥ | anekatve doṣa uktaṃ |	ekam dravyam aTa vA tat anekam iti | kim ca-atas | aneka-tve dozaH uktam |
   ekatve na krameṇetir yugapan na grahāgrahau |	eka-tve na krameNa-itiH yugapad na graha-AgrahO |
   vicchinnānekavṛttiś ca sūkṣmānīkṣā ca no bhavet || 15 ||	vicCinna-aneka-vRttiH ca sUkzma-anIkzA ca naH Bavet || 15 ||
   yadi yāvad vicchinnaṃ nānekaṃ cakṣuṣo viṣayas tad ekaṃ dravyaṃ kalpyate	yadi yAvat vicCinnam na-anekam cakzuzaH vizayaH tat ekam dravyam kalpyate
   pṛthivyāṃ krameṇetir na syād gamanam ity arthaḥ | sakṛtpādakṣepeṇa	pRTivyAm krameNa-itiH na syAt gamanam iti arTaH | sakRt-pAda-kzepeNa
   sarvasya gatatvāt | arvāgbhāgasya ca grahaṇaṃ parabhāgasya cāgrahaṇaṃ	sarvasya gata-tvAt | arvAc-BAgasya ca grahaNam para-BAgasya ca-agrahaNam
   yugapan na syāt | na hi tasyaiva tadānīṃ grahaṇaṃ cāgrahaṇaṃ ca yuktam |	yugapad na syAt | na hi tasya-eva tadAnIm grahaNam ca-agrahaNam ca yuktam |
   vicchinnasya cānekasya hastyaśvādikasyaikatra vṛttir na syād yatraiva hy	vicCinnasya ca-anekasya hasti-aSva-Adikasya-ekatra vRttiH na syAt yatra-eva hi-
   ekaṃ tatraivāparam iti kathaṃ tayor viccheda iṣyate | kathaṃ vā tad ekaṃ	ekam tatra-eva-aparam iti kaTam tayoH vicCedaH izyate | kaTam vA tat ekam
   yat prāptaṃ ca tābhyāṃ na ca prāptam antarāle tac chūnyagrahaṇāt |	yat prAptam ca tAByAm na ca prAptam antarAle tat SUnya-grahaNAt |
   sūkṣmāṇāṃ caudakajantūnāṃ sthūlaiḥ samānarūpāṇām anīkṣaṇaṃ na syād | yadi	sUkzmANAm ca-Odaka-jantUnAm sTUlEH samAna-rUpANAm anIkzaNam na syAt | yadi
   lakṣaṇabhedād eva dravyāntaratvaṃ kalpyate nānyathā | tasmād avaśyaṃ	lakzaNa-BedAt eva dravya-antara-tvam kalpyate na-anyaTA | tasmAt avaSyam
   paramāṇuśo bhedaḥ kalpayitavyaḥ | sa caiko na sidhyati | tasyāsiddhau	paramANuSaH BedaH kalpayitavyaH | sa ca-ekaH na siDyati | tasya-asidDO
   rūpādīnāṃ cakṣurādiviṣayatvam asiddham iti siddhaṃ vijñaptimātraṃ	rUpa-AdInAm cakzuH-Adi-vizaya-tvam asidDam iti sidDam vijQaptimAtram
   bhavatīti ||	Bavati-iti ||
   pramāṇavaśād astitvaṃ nāstitvaṃ vā nirdhāryate sarveṣāṃ ca pramāṇānāṃ	pramANa-vaSAt astitvam nAstitvam vA nirDAryate sarvezAm ca pramANAnAm
   pratyakṣaṃ pramāṇaṃ gariṣṭam ity asaty arthe katham iyaṃ buddhir bhavati	pratyakzam pramANam garizwam iti asati arTe kaTam iyam budDiH Bavati
   pratyakṣam iti |	pratyakzam iti |
   pratyakṣabuddhiḥ svapnādau yathā	pratyakza-budDiH svapna-AdO yaTA
   vināpy artheneti pūrvam eva jñāpitaṃ	vinA-api arTena-iti pUrvam eva jQApitam
   sā ca yadā tadā |	sA ca yadA tadA |
   na so 'rtho dṛśyate tasya pratyakṣatvaṃ kathaṃ mataṃ || 16 ||	na saH arTaH dRSyate tasya pratyakza-tvam kaTam matam || 16 ||
   yadā ca sā pratyakṣabuddhir bhavatīdaṃ me pratyakṣam iti tadā na so 'rtho	yadA ca sA pratyakza-budDiH Bavati-idam me pratyakzam iti tadA na saH arTaH-
   dṛśyate manovijñānenaiva paricchedāc cakṣurvijñānasya ca tadā niruddhatvād	dRSyate manaH-vijQAnena-eva paricCedAt cakzuH-vijQAnasya ca tadA nirudDa-tvAt-
   iti kathaṃ tasya pratyakṣatvam iṣṭaṃ | viśeṣeṇa tu kṣaṇikasya viṣayasya	iti kaTam tasya pratyakza-tvam izwam | viSezeNa tu kzaNikasya vizayasya
   tadānīṃ (Vvs_9) niruddham evaṃ tad rūpaṃ rasādikaṃ vā ||	tadAnIm (VvH-_9) nirudDam evam tat rUpam rasa-Adikam vA ||
   nānanubhūtaṃ manovijñānena smaryata ity avaśyam arthānubhavena bhavitavyaṃ	na-ananuBUtam manaH-vijQAnena smaryate iti avaSyam arTa-anuBavena Bavitavyam
   tac ca darśanam ity evaṃ tadviṣayasya rūpādeḥ pratyakṣatvaṃ mataṃ |	tat ca darSanam iti evam tad-vizayasya rUpa-AdeH pratyakza-tvam matam |
   asiddham idam anubhūtasyārthasya smaraṇaṃ bhavatīti | yasmāt |	asidDam idam anuBUtasya-arTasya smaraNam Bavati-iti | yasmAt |
   uktaṃ yathā tadābhāsā vijñaptiḥ	uktam yaTA tad-ABAsA vijQaptiH
   vināpy arthena yathārthābhāsā cakṣurvijñānādikā vijñaptir utpadyate	vinA-api arTena yaTA-arTa-ABAsA cakzuH-vijQAna-AdikA vijQaptiH utpadyate
   tathoktaṃ |	taTA-uktam |
   smaraṇaṃ tataḥ |	smaraNam tatas |
   tato hi vijñapteḥ smṛtisaṃprayuktā tatpratibhāsaiva rūpādivikalpikā	tatas hi vijQapteH smRti-saMprayuktA tad-pratiBAsA-eva rUpa-Adi-vikalpikA
   manovijñaptir utpadyata iti na smṛtyutpādād arthānubhavaḥ sidhyati | yadi	manaH-vijQaptiH utpadyate iti na smRti-utpAdAt arTa-anuBavaH siDyati | yadi
   yathā svapne vijñaptir abhūtārthaviṣayā tathā jāgrato 'pi syāt tathaiva	yaTA svapne vijQaptiH aBUta-arTa-vizayA taTA jAgrataH api syAt taTA-eva
   tadabhāvaṃ lokaḥ svayam avagacchet | na caivaṃ bhavati | tasmān na svapna	tad-aBAvam lokaH svayam avagacCet | na ca-evam Bavati | tasmAt na svapna
   ivārthopalabdhiḥ sarvā nirarthikā | idam ajñāpakaṃ | yasmāt |	iva-arTa-upalabDiH sarvAH nirarTikAH | idam ajQApakam | yasmAt |
   svapnadṛgviṣayābhāvaṃ nāprabuddho 'vigacchati || 17 ||	svapna-dRS-vizaya-aBAvam na-aprabudDaH avigacCati || 17 ||
   evaṃ vitathavikalpābhyāsavāsanānidrayā prasupto lokaḥ svapna ivābhūtam	evam vitaTa-vikalpa-aByAsa-vAsanA-nidrayA prasuptaH lokaH svapne iva-aBUtam
   arthaṃ paśyan na prabuddhas tadabhāvaṃ yathāvan nāvagacchati | yadā tu	arTam paSyan na prabudDaH tad-aBAvam yaTAvat na-avagacCati | yadA tu
   tatpratipakṣalokottaranirvikalpajñānalābhāt prabuddho bhavati tadā	tad-pratipakza-loka-uttara-nirvikalpa-jQAna-lABAt prabudDaH Bavati tadA
   tatpṛṣṭhalabdhaśuddhalaukikajñānasaṃmukhībhāvād viṣayābhāvaṃ yathāvad	tad-pRzWa-labDa-SudDa-lOkika-jQAna-saMmuKIBAvAt vizaya-aBAvam yaTAvat-
   avagacchatīti samānam etat ||	avagacCati-iti samAnam etat ||
   yadi svasaṃtānapariṇāmaviśeṣād eva satvānām arthapratibhāsā vijñaptaya	yadi sva-saMtAna-pariNAma-viSezAt eva satvAnAm arTa-pratiBAsA vijQaptaya
   utpadyante nārthaviśeṣāt | tadā ya eṣa pāpakalyāṇamitrasaṃparkāt	utpadyante na-arTa-viSezAt | tadA yaH eza pApa-kalyANa-mitra-saMparkAt-
   sadasaddharmaśravaṇāc ca vijñaptiniyamaḥ sattvānāṃ sa kathaṃ sidhyati	sat-asat-Darma-SravaNAt ca vijQapti-niyamaH sattvAnAm sa kaTam siDyati
   asati sadasatsaṃparke taddeśanāyāṃ ca |	asati sat-asat-saMparke tad-deSanAyAm ca |
   anyonyādhipatitvena vijñaptiniyamo mithaḥ |	anyonya-aDipati-tvena vijQapti-niyamaH miTas |
   sarveṣāṃ hi sattvānām anyonyavijñaptyādhipatyena mitho vijñapter niyamo	sarvezAm hi sattvAnAm anyonya-vijQapti-ADipatyena miTas vijQapteH niyamaH-
   bhavati yathāyogaṃ | mitha iti parasparataḥ | ataḥ	Bavati yaTAyogam | miTas iti parasparataH | atas-
   saṃtānāntaravijñaptiviśeṣāt saṃtānāntare vijñaptiviśeṣa utpadyate	saMtAna-antara-vijQapti-viSezAt saMtAna-antare vijQapti-viSezaH utpadyate
   nārthaviśeṣāt | yadi yathā svapne nirarthikā vijñaptir evaṃ jāgrato 'pi	na-arTa-viSezAt | yadi yaTA svapne nirarTikAH vijQaptiH evam jAgrataH api
   syāt kasmāt kuśalākuśalasamudācāro suptāsuptayos tulyaṃ phalam iṣṭāniṣṭam	syAt kasmAt kuSala-akuSala-samudAcAraH suptA-suptayoH tulyam Palam izwa-anizwam
   āyatyāṃ na bhavati | yasmāt |	AyatyAm na Bavati | yasmAt |
   middhenopahataṃ cittaṃ svapne tenāsamaṃ phalaṃ || 18 ||	midDena-upahatam cittam svapne tena-asamam Palam || 18 ||
   idam atra kāraṇāṃ na tv arthasadbhāvaḥ ||	idam atra kAraNAm na tu arTa-sadBAvaH ||
   yadi vijñāptimātram evedaṃ na kasyacit kāyo 'sti na vāk ||	yadi vijQApti-mAtram eva-idam na kasyacid kAyaH asti na vAc ||
   katham upakramyamāṇānām aurabhrikādibhir urabhrādīnāṃ (Vvs_10) maraṇaṃ	kaTam upakramyamANAnAm OraBrika-AdiBiH uraBra-AdInAm (VvH-_10) maraNam
   bhavti | atatkṛte vā tanmaraṇe katham aurabhrikādīnāṃ prāṇātipātāvadyena	Bavti | atatkRte vA tad-maraNe kaTam OraBrika-AdInAm prANa-atipAta-avadyena
   yogo bhavati |	yogaH Bavati |
   maraṇam paravijñaptiviśeṣād vikriyā yathā |	maraNam para-vijQapti-viSezAt vikriyA yaTA |
   smṛtilopādikānyeṣāṃ piśācādimanovaśāt || 19 ||	smRti-lopa-AdikAni-ezAm piSAca-Adi-manaH-vaSAt || 19 ||
   yathā hi piśācādimanovaśād anyeṣāṃ	yaTA hi piSAca-Adi-manaH-vaSAt anyezAm
   smṛtilopasvapnadarśanabhūtagrahāveśavikārā bhavanti | ṛddhivan manovaśāc	smRti-la-upa-svapna-darSana-BUta-graha-AveSa-vikArAH Bavanti | RdDi-vat manaH-vaSAt-
   ca | yathā sāraṇasyāryamahākātyāyanādhiṣṭhānāt svapnadarśanaṃ |	ca | yaTA sAraNasya-Arya-mahAkAtyAyana-aDizWAnAt svapna-darSanam |
   āraṇyakarṣimanaḥpradoṣāc ca vemacitraparājayaḥ | tathā	AraNyaka-Rzi-manaH-pradozAt ca vema-citra-parAjayaH | taTA
   paravijñaptiviśeṣādhipatyāt pareṣāṃ jīvitendriyavirodhinī kācid	para-vijQapti-viSeza-ADipatyAt parezAm jIvita-indriya-viroDinI kAcid-
   vikriyotpadyate yayā sabhāgasaṃtativicchedākhyaṃ maraṇaṃ bhavatīti	vikriyA-utpadyate yayA sa-BAga-saMtati-vicCeda-AKyam maraNam Bavati-iti
   veditavyaṃ ||	veditavyam ||
   kathaṃ vā daṇḍakāraṇyaśūnyatvam ṛṣikopataḥ |	kaTam vA daNxaka-araNya-SUnya-tvam Rzi-kopataH |
   yadi paravijñaptiviśeṣādhipatyāt sattvānāṃ maraṇaṃ neṣyate | manodaṇḍasya	yadi para-vijQapti-viSeza-ADipatyAt sattvAnAm maraNam na-izyate | manodaNxasya
   hi mahāsāvadyatvaṃ sādhayatā bhagavatopālir gṛhapatiḥ pṛṣṭaḥ | kaccit te	hi mahAsAvadya-tvam sADayatA BagavatA-upAliH gRhapatiH pRzwaH | kaccit te
   gṛhapate śrutaṃ kena tāni daṇḍakāraṇyāni mātaṅgāraṇyāni kaliṅgāraṇyāni	gRhapate Srutam kena tAni daNxaka-araNyAni mAtaFga-araNyAni kaliFga-araNyAni
   śūnyāni medhyībhūtāni | tenoktaṃ | śrutaṃ me bho gautama ṛṣīṇāṃ	SUnyAni meDyIBUtAni | tena-uktam | Srutam me Bo gOtamaH RzINAm
   manaḥpradoṣeṇeti |	manaH-pradozeNa-iti |
   manodaṇḍo mahāvadyaḥ kathaṃ vā tena sidhyati || 20 ||	manodaNxaH mahAvadyaH kaTam vA tena siDyati || 20 ||
   yady evaṃ kalpyate | tadabhiprasannair amānuṣais tadvāsinaḥ sattvā	yadi evam kalpyate | tad-aBiprasannEH amAnuzEH tad-vAsinaH sattvA
   utsāditā na tv ṛṣīṇāṃ manaḥpradoṣān mṛtā ity evaṃ sati kathaṃ tena karmaṇā	utsAditAH na tu RzINAm manaH-pradozAn mRtAH iti evam sati kaTam tena karmaNA
   manodaṇḍaḥ kāyavāgdaṇḍābhyāṃ mahāvadyatamaḥ siddho bhavati |	manodaNxaH kAya-vAc-daNxAByAm mahAvat-yatamaH sidDaH Bavati |
   tanmanaḥpradoṣamātreṇa tāvatāṃ sattvānāṃ maraṇāt sidhyati ||	tad-manaH-pradoza-mAtreNa tAvatAm sattvAnAm maraNAt siDyati ||
   yadi vijñaptimātram evedaṃ paracittavidaḥ kiṃ paracittaṃ jānanty atha na |	yadi vijQaptimAtram eva-idam para-citta-vidaH kim para-cittam jAnanti aTa na |
   kiṃ cātaḥ | yadi na jānanti kathaṃ paracittavido bhavanti | atha jānanti |	kim ca-atas | yadi na jAnanti kaTam para-citta-vidaH Bavanti | aTa jAnanti |
   paracittavidāṃ jñānam ayathārthaṃ kathaṃ yathā |	para-citta-vidAm jQAnam ayaTArTam kaTam yaTA |
   svacittajñānaṃ	sva-citta-jQAnam
   tad api katham ayathārtha |	tat api kaTam ayaTArTa |
   ajñānād yathā buddhasya gocaraḥ || 21 ||	ajQAnAt yaTA budDasya gocaraH || 21 ||
   yathā tannirabhilāpyenātmanā buddhānāṃ gocaraḥ | tathā tadajñānāt	yaTA tad-niraBilApyena-AtmanA budDAnAm gocaraH | taTA tad-ajQAnAt
   tadubhayaṃ na yathārthaṃ vitathapratibhāsatayā	tat-uBayam na yaTArTam vitaTa-pratiBAsa-tayA
   grāhyagrāhakavikalpasyāprahīṇatvāt ||	grAhya-grAhaka-vikalpasya-aprahINa-tvAt ||
   anantaviniścayaprabhedāgāmbhīryāyāṃ vijñaptimātratāyāṃ |	ananta-viniScaya-praBeda-AgAmBIryAyAm vijQaptimAtra-tAyAm |
   vijñaptimātratāsiddhiḥ svaśaktisadṛśī mayā |	vijQapti-mAtra-tA-sidDiH sva-Sakti-sadRSI mayA |
   kṛteyaṃ sarvathā sā tu na cintyā	kRtA-iyam sarvaTA sA tu na cintyA
   (Vvs_11)	(VvH-_11)
   sarvaprakārā tu sā mādṛśaiś cintayituṃ na śakyate | tarkāviṣayatvāt |	sarva-prakArA tu sA mAdRSEH cintayitum na Sakyate | tarka-avizaya-tvAt |
   kasya punaḥ sā sarvathā gocara ity āha |	kasya punar sA sarvaTA gocaraH iti Aha |
   buddhagocaraḥ || 22 ||	budDa-gocaraH || 22 ||
   buddhānāṃ hi sā bhagavatāṃ sarvaprakāraṃ gocaraḥ	budDAnAm hi sA BagavatAm sarva-prakAram gocaraH
   sarvākārasarvajñeyajñānāvighātād iti ||	sarva-AkAra-sarva-jQeya-jQAna-aviGAtAt iti ||
   viṃśatikā vijñaptimātratāsiddhiḥ |	viMSatikA vijQapti-mAtra-tA-sidDiH |
   kṛtir iyam ācāryavasubandhoḥ |	kRtiH iyam AcArya-vasubanDoH |
