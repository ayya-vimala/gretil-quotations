   Padmagupta (alias Parimala):	Padmagupta (aliaH Parimala):
   Navasāhasāṅkacarita	Nava-sAhasa-aFka-carita
   prathamaḥ sargaḥ	praTamaH sargaH
   avyāt sa vo yasya nisargavakraḥ spṛśaty adhijyasmaracāpalīlām /	avyAt sa vaH yasya nisarga-vakraH spRSati aDijya-smara-cApa-lIlAm /
   jaṭāpinaddhoragarājaratna- marīcilīḍhobhayakoṭir induḥ // PNc_1.1 //	jawA-pinadDa-uraga-rAja-ratna marIci-lIXa-uBaya-kowiH induH // PNc_1.1 //
   jaṭāhiratnadyutipāṭalo 'vyāt sa vaḥ śaśī śaṅkaramauliratnam /	jawA-ahi-ratna-dyuti-pAwalaH avyAt sa vaH SaSI SaFkara-mOli-ratnam /
   śrutāv aśokāṅkurakautukena yaṃ kartum icchaty acalendrakanyā // PNc_1.2 //	SrutO aSoka-aFkura-kOtukena yam kartum icCati acala-indra-kanyAH // PNc_1.2 //
   kumbhasthalī rakṣatu vo vikīrṇa- sindūrareṇur dviradānanasya /	kumBa-sTalI rakzatu vaH vikIrNa sindUra-reNuH dvirada-Ananasya /
   praśāntaye vighnatamaśchaṭānāṃ niṣṭhyūtabālātapapallaveva // PNc_1.3 //	praSAntaye viGnatamaH-CawAnAm nizWyUta-bAla-Atapa-pallava-iva // PNc_1.3 //
   cakṣus tad unmeṣi sadā mukhe vaḥ sārasvataṃ śāśvatam āvir astu /	cakzuH tat unmezi sadA muKe vaH sArasvatam SASvatam Avis astu /
   paśyanti yenāvahitāḥ kavīndrās triviṣṭapābhyantaravarti vastu // PNc_1.4	paSyanti yena-avahitAH kavi-indrAH trivizwapa-aByantara-varti vastu // PNc_1.4
   prācīnakavivarṇanam	prAcInaka-vivarNanam
   tattvaspṛśas te kavayaḥ purāṇāḥ śrībhartṛmeṇṭhapramukhā jayanti /	tattva-spRSaH te kavayaH purANAH SrI-BartR-meNWa-pramuKAH jayanti /
   nistṛṃśadhārāsadṛśena yeṣāṃ vaidarbhamārgeṇa giraḥ pravṛttāḥ // PNc_1.5 //	nistRMSa-DArA-sadRSena yezAm vEdarBa-mArgeNa giraH pravRttAH // PNc_1.5 //
   pūrṇendubimbād api sundarāṇi teṣām adūre purato yaśāṃsi /	pUrNa-indu-bimbAt api sundarANi tezAm adUre puratas yaSAMsi /
   ye bhartṛmeṇṭhādikavīndrasūkti- vyaktopadiṣṭena pathā prayānti // PNc_1.6	ye BartR-meNWa-AdikavIndra-sUkti vyakta-upadizwena paTA prayAnti // PNc_1.6
   sarasvatīkalpalataikakandaṃ vandāmahe vākpatirājadevam /	sarasvatI-kalpa-latA-eka-kandam vandAmahe vAkpati-rAjat-evam /
   yasya prasādād vayam apy ananya- kavīndracīrṇe pathi sañcarāmaḥ // PNc_1.7	yasya prasAdAt vayam api ananya kavi-indra-cIrNe paTi saQcarAmaH // PNc_1.7
   divaṃ yiyāsur mama vāci mudrām adatta yāṃ vākpatirājadevaḥ /	divam yiyAsuH mama vAci mudrAm adatta yAm vAkpati-rAja-devaH /
   tasyānujanmā kavibāndhavasya bhinatti tāṃ saṃprati sindhurājaḥ // PNc_1.8	tasya-anujanmA kavi-bAnDavasya Binatti tAm saMprati sinDurAjaH // PNc_1.8
   kaveḥ śālīnatādi	kaveH SAlInata-Adi
   naite kavīndrāḥ kati kāvyabandhe tad eṣa rājñā kim ahaṃ niyuktaḥ /	na-ete kavi-indrAH kati kAvya-banDe tat eza rAjQA kim aham niyuktaH /
   kiṃ vālukāparvatake dhareyam āropyate satsu kulācaleṣu // PNc_1.9 //	kim vAlukA-parvatake DarA-iyam Aropyate satsu kula-acalezu // PNc_1.9 //
   aho mahatsāhasam etad eva yad varṇaṇīyo navasāhasāṅkaḥ /	aho mahat-sAhasam etat eva yat varNaNIyaH nava-sAhasa-aFkaH /
   dūre paricchedakathā hi satyam etadguṇānām udadher apāṃ ca // PNc_1.10 //	dUre paricCeda-kaTA hi satyam etad-guNAnAm udaDeH apAm ca // PNc_1.10 //
   bhaktyāthavāsyaiva mama prabandhe sūkṣmo 'yam unmīlati śaktileśaḥ /	BaktyA-aTavA-asya-eva mama prabanDe sUkzmaH ayam unmIlati Sakti-leSaH /
   ullaṅghito yat kapinā payodhiḥ sevānubhavaḥ sa raghūdvahasya // PNc_1.11	ullaFGitaH yat kapinA payoDiH sevA-anuBavaH sa raGu-udvahasya // PNc_1.11
   samatsare cetasi durjanānāṃ na jātucit sūktiguṇo guṇāya /	sa-matsare cetasi durjanAnAm na jAtucit sUkti-guNaH guNAya /
   nisargakṛṣṇendravadhūkapole nirarthakaḥ kuṅkumapattrabhaṅgaḥ // PNc_1.12	nisarga-kRzNa-indra-vaDU-kapole nirarTakaH kuFkuma-pattra-BaFgaH // PNc_1.12
   kim anyad asyāś caritair nṛpasya muktāvadātaiḥ kṛtamaṇḍanāyāḥ /	kim anyat asyAH caritEH nRpasya mukta-avadAtEH kRta-maNxanAyAH /
   madīyasūkter mukulībhavantu svabhāvaśuddhāni satāṃ manāṃsi // PNc_1.13 //	madIya-sUkteH mukulIBavantu svaBAva-SudDAni satAm manAMsi // PNc_1.13 //
   namo 'stu sāhityarasāya tasmai niṣiktam antaḥ pṛṣatāpi yasya /	namaH astu sAhitya-rasAya tasmE niziktam antar pRzatA-api yasya /
   suvarṇatāṃ vaktram upaiti sadhor durvarṇatāṃ yāti ca durjanasya //	suvarNa-tAm vaktram upEti saDoH durvarNa-tAm yAti ca durjanasya //
   PNc_1.14 //	PNc_1.14 //
   śrīsāhasāṅkojjvalakīrtigarbhā mamāthavā kaṃ na haranti vācaḥ /	SrI-sAhasa-aFka-ujjvala-kIrti-garBAH mama-aTavA kam na haranti vAcaH /
   kasyātra lobhāya na śuktayas tā muktā hi yāsām udare sphuranti // PNc_1.15	kasya-atra loBAya na SuktayaH tAH muktAH hi yAsAm udare sPuranti // PNc_1.15
   pratijñā	pratijQA
   etāny avantīśvarapārijāta- jātāni tārāpatipāṇḍurāṇi /	etAni avanti-ISvara-pArijAta jAtAni tArA-pati-pANxurANi /
   sampraty ahaṃ paśyata! digvadhūnāṃ yaśaḥprasūnāny avataṃsayāmi // PNc_1.16	samprati aham paSyata! diS-vaDUnAm yaSaH-prasUnAni avataMsayAmi // PNc_1.16
   atha ujjayinīvarṇanam	aTa ujjayinI-varNanam
   asti kṣitaūjjayinīti nāmnā purī vihāyasy amarāvatīva /	asti kzitaUjjayinI-iti nAmnA purI vihAyasi amarAvatI-iva /
   babandha yasyāṃ padam indrakalpaḥ śrīvikramāditya iti kṣitīśaḥ // PNc_1.17	babanDa yasyAm padam indra-kalpaH SrI-vikrama-AdityaH iti kzitISaH // PNc_1.17
   āmañjuguñjatkalahaṃsapaṅkti- vikasvarāmbhojarajaḥpiśaṅgā /	AmaQju-guQjat-kalahaMsa-paFkti vikasvara-amBoja-rajaH-piSaFgAH /
   ābhāti yasyāḥ parikhā nitambe saśabdajambūnadamekhaleva // PNc_1.18 //	ABAti yasyAH pariKAH nitambe sa-Sabda-jambUnada-meKalA-iva // PNc_1.18 //
   prākāravapracchalataḥ śarīram āvartya līlāśayanaṃ murāreḥ /	prAkAra-va-pracCalataH SarIram Avartya lIlA-Sayanam murAreH /
   yatrāntarasthāyinidhānarakṣāṃ vidhātum unmagna ivoragendraḥ // PNc_1.19 //	yatra-antara-sTAyi-niDAna-rakzAm viDAtum unmagnaH iva-uraga-indraH // PNc_1.19 //
   pade pade sāndrasudhojjvalāni gṛhāṇi yā nākasadāṃ bibharti /	pade pade sAndra-suDA-ujjvalAni gRhANi yA nAkasadAm biBarti /
   abhyudgatānīva phaṇīndralokam āpūrya tadbhūmibhṛtāṃ yaśāṃsi // PNc_1.20 //	aByudgatAni-iva PaNIndra-lokam ApUrya tat-BUmiBRtAm yaSAMsi // PNc_1.20 //
   himacchaṭāhāribhir aṃśujālaiḥ prālambimuktāphalajālakāni /	hima=-CawA-hAriBiH aMSu-jAlEH prAlambi-muktAPala-jAlakAni /
   vilāsinīvibhramamandirāṇi yasyāṃ hasantīva parasparasya // PNc_1.21 //	vilAsinI-viBrama-mandirANi yasyAm hasantI-iva parasparasya // PNc_1.21 //
   gṛhāṇi yasyāṃ savarāṅganāni varāṅganā rūpapuraskṛtāṅgyaḥ /	gRhANi yasyAm sa-vara-aFganAni vara-aFganA rUpa-puraskRta-aFgyaH /
   rūpaṃ samunmīlitasadvilāsam astraṃ vilāsāḥ kusumāyudhasya // PNc_1.22 //	rUpam samunmIlita-sat-vilAsam astram vilAsAH kusumAyuDasya // PNc_1.22 //
   CF. Kāvyaprakāśa 10.131a	CF. KAvya-prakASaH 10.131a
   yatrānanair eṇādṛśām abhikhyāṃ sitāśmavātāyanapaṅktir eti /	yatra-AnanEH eNAdRSAm aBiKyAm sita-aSma-vAtAyana-paFktiH eti /
   ambhoruhair ujjvalahemakḷptair ākāśagaṅgājalaveṇikeva // PNc_1.23 //	amBoruhEH ujjvala-hema-k?ptEH AkASa-gaFgA-jala-veNikA-iva // PNc_1.23 //
   vidhūyamānāḥ pavanena yasyāṃ nīlāśmaveśmāruṇavaijayantyaḥ /	viDUyamAnAH pavanena yasyAm nIla-aSma-veSma-aruNa-vEjayantyaH /
   bhinnāñjanaśyāmaghanodgatānāṃ taḍillatānāṃ dyutim āvahanti // PNc_1.24 //	BinnAQjana-SyAma-Gana-udgatAnAm taxit-latAnAm dyutim Avahanti // PNc_1.24 //
   udeti kāntāmaṇimekhalānāṃ gṛhe gṛhe yatra muhur ninādaḥ /	udeti kAntA-maNi-meKalAnAm gRhe gRhe yatra muhur ninAdaH /
   āyāti yo 'naṅgajayadvipasya madāvatārotsavaḍiṇḍimatvam // PNc_1.25 //	AyAti yaH anaFga-jaya-dvipasya mada-avatAra-utsava-xiNxima-tvam // PNc_1.25 //
   mukhendubhiḥ pauravilāsinīnāṃ kapolakāntyā kṛtasaṃvibhāgaḥ /	muKa-induBiH pOra-vilAsinInAm kapola-kAntyA kRta-saMviBAgaH /
   na yāti kārśyaṃ bahule 'pi yatra vātāyanāsannataraḥ śaśāṅkaḥ // PNc_1.26	na yAti kArSyam bahule api yatra vAtAyana-AsannataraH SaSAFkaH // PNc_1.26
   na pakṣapātena vadāmi satyam uṣassu yasyāṃ bhavanāṅganebhyaḥ /	na pakzapAtena vadAmi satyam uzassu yasyAm Bavana-aFganeByaH /
   sammarjanībhiḥ parataḥ kriyante visūtritaikāvalimauktikāni // PNc_1.27 //	sammarjanIBiH paratas kriyante visUtrita-eka-Avali-mOktikAni // PNc_1.27 //
   yasyām asaṅkṣiptadṛśāṃ stanāṅke kastūrikāpattralatā cakāsti /	yasyAm asaFkzipta-dRSAm stanAFke kastUrikA-pattra-latA cakAsti /
   śarāsanābhyāsavidhau samāpte mukteva godhā makaradhvajena // PNc_1.28 //	SarAsana-aByAsa-viDO samApte muktA-iva goDA makaraDvajena // PNc_1.28 //
   vilāsinīsadmalasatpatākā- paṭāñcale kāñcanakiṅkiṇīnām /	vilAsinI-sadmala-sat-patAkA pawa-aQcale kAQcana-kiFkiNInAm /
   nirantarair yā raṇitair ajasram ājñām ivodghoṣayati smarasya // PNc_1.29	nirantarEH yA raNitEH ajasram AjQAm iva-udGozayati smarasya // PNc_1.29
   pratikṣaṇaṃ yā galitāṃśukānām anaṅgalīlākalahotsaveṣu /	pratikzaNam yA galita-aMSukAnAm anaFga-lIlAka-laha-utsavezu /
   analpakṛṣṇāgurudhūmabhaṅgyā vāmabhruvām arpayatīva vāsaḥ // PNc_1.30 //	analpa-kRzNa-aguru-DUma-BaFgyA vAma-BruvAm arpayati-iva vAsaH // PNc_1.30 //
   yatrāṣṭamīcandram upeyivāṃsam ālambya saudheṣv asamagrakāntim /	yatra-azwamI-candram upeyivAMsam Alambya sODezu asamagra-kAntim /
   keśāhṛtaiḥ ketakagarbhabarhair āpūrayanty ardham arālakeśyaḥ // PNc_1.31	keSa-AhRtEH ketaka-garBa-barhEH ApUrayanti arDam arAlakeSyaH // PNc_1.31
   līlākaṭākṣe madirekṣaṇānāṃ sammohanāstrasphuritaṃ niveśya /	lIlA-kawAkze madirA-IkzaNAnAm sammohana-astra-sPuritam niveSya /
   ratyā saha kṛīḍati puṣpadhanvā yasyām aśokadrumavīthikāsu // PNc_1.32 //	ratyA saha kRIxati puzpaDanvA yasyAm aSoka-druma-vITikAsu // PNc_1.32 //
   jāne jaganmohanakautukena vidhāya kūjāmiṣam anyapuṣṭaiḥ /	jAne jagat-mohana-kOtukena viDAya kUja-Amizam anya-puzwEH /
   aharniśaṃ cūtavaneṣu yasyām adhīyate mānmatham astravedam // PNc_1.33 //	aharniSam cUta-vanezu yasyAm aDIyate mAnmaTam astra-vedam // PNc_1.33 //
   dikcakrasaṃcārimarīcidaṇḍa= cchalena cāmīkaratoraṇānām /	diS-cakra-saMcAri-marIci-daNxa cCalena cAmIkara-toraNAnAm /
   avaimi dikpālapurīr vijitya yā hemavetragrahaṇe niyuṅkte // PNc_1.34 //	avEmi dikpAla-purIH vijitya yA hema-vetra-grahaNe niyuFkte // PNc_1.34 //
   ullāsiṣu svarṇagavākṣapaṅkter yā raśmidaṇḍeṣu vighūrṇamānaiḥ /	ullAsizu svarNa-gavAkza-paFkteH yA raSmi-daNxezu viGUrNamAnEH /
   bhāty agravedisphaṭikāṃśujālair dodhūyamānojjvalacāmareva // PNc_1.35 //	BAti agra-vedi-sPawika-aMSu-jAlEH doDUyamAna-ujjvala-cAmarA-iva // PNc_1.35 //
   yasyāṃ gṛhaprāṅganapadmarāga- raśmicchaṭāpāṭalam antarikṣam /	yasyAm gRha-prAFgana-padmarAga raSmi=-CawA-pAwalam antarikzam /
   āliṅgitaṃ kiṃśukaśoṇabhāsā sandhyātapeneva sadā vibhāti // PNc_1.36 //	AliFgitam kiMSuka-SoNa-BAsA sanDi-A-Atapena-iva sadA viBAti // PNc_1.36 //
   avāpya yasyāṃ gṛhadīrghikāccha- vaiḍūryasopānamayūkhasakhyam /	avApya yasyAm gRha-dIrGikAcCa vExUrya-sopAna-mayUKa-saKyam /
   hārītaśaṅkāṃ kalahaṃsaśāvā vāmabhruvāṃ pratyaham arpayanti // PNc_1.37 //	hArIta-SaFkAm kalahaMsa-SAvAH vAma-BruvAm pratyaham arpayanti // PNc_1.37 //
   nikāmam acchaiḥ pramadākapolair yatrendubimbākṛtibhiḥ kriyante /	nikAmam acCEH pramadA-kapolEH yatra-indu-bimba-AkRtiBiH kriyante /
   svavaktrasaundaryavilokaneṣu vilāsino darpaṇanirvyapekṣāḥ // PNc_1.38 //	sva-vaktra-sOndarya-vilokanezu vilAsinaH darpaNa-nirvyapekzAH // PNc_1.38 //
   parāṅmukhīnām api ratnabhittau prasādavat tadvadanaṃ vilokya /	parAFmuKInAm api ratna-BittO prasAda-vat tat-vadanam vilokya /
   yasyāṃ yuvāno hariṇekṣaṇānām alīkakopaṃ sahasā vidanti // PNc_1.39 //	yasyAm yuvAnaH hariNa-IkzaNAnAm alIka-kopam sahasA vidanti // PNc_1.39 //
   kurvanti yasyāṃ kusumeṣukeli- śramonmiṣatsvedalavās taruṇyaḥ /	kurvanti yasyAm kusumezu-keli Srama-unmizat-su-eda-lavAH taruNyaH /
   kapolakālāgurupattravallī- kalmāṣam ambho gṛhadīrghikāsu // PNc_1.40 //	kapola-kAlAguru-pattra-vallI kalmAzam amBaH gRha-dIrGikAsu // PNc_1.40 //
   yasyāṃ samunmīlati sundarīṇāṃ sā kāpi saubhāgyaviśeṣalakṣmīḥ /	yasyAm samunmIlati sundarINAm sA kA-api sOBAgya-viSeza-lakzmIH /
   vilāsamuktāguṇavad yad āsāṃ sadā priyas tiṣṭhati kaṇṭhalagnaḥ // PNc_1.41	vilAsa-muktA-guNavat yat AsAm sadA priyaH tizWati kaNWa-lagnaH // PNc_1.41
   avaimi gītena hṛte kuraṅge purandhribhiḥ saudhatalasthitābhiḥ /	avEmi gItena hRte kuraFge puranDriBiH sODa-tala-sTitABiH /
   śyāmāsu yasyāṃ labhate tadaccha= kapolabimbānukṛtiṃ mṛgāṅkaḥ // PNc_1.42	SyAmAsu yasyAm laBate tat-acCa kapola-bimba-anukRtim mRgAFkaH // PNc_1.42
   durgeti sarvatra gatā prasiddhiṃ nagendrakanyeva sanīlakaṇṭhā /	durgA-iti sarvatra gatA prasidDim naga-indra-kanyA-iva sa-nIla-kaNWAH /
   yā lagnakāñcīviṣayeṇa kāntiṃ siṃhāsanenātitarāṃ bibharti // PNc_1.43 //	yA lagna-kAQcI-vizayeNa kAntim siMhAsanena-atitarAm biBarti // PNc_1.43 //
   vṛntād apāstair marutā vikīrṇaiḥ sugandhibhis tīrataruprasūnaiḥ /	vRntAt apAstEH marutA vikIrNEH suganDiBiH tIra-taru-prasUnEH /
   śiprāsarit kūlatamālanīlā vibhāti yasyāḥ kabarīlateva // PNc_1.44 //	SiprAsarit kUla-tamAla-nIlAH viBAti yasyAH kabarIlatA-iva // PNc_1.44 //
   dhūmena yā naikamukhogatena saṃveṣṭyamāṇā paritaś cakāsti /	DUmena yA na-eka-muKaH-gatena saMvezwyamANA paritas cakAsti /
   madāttaratneti samatsareṇa kṛtoparodheva mahārṇaveṇa // PNc_1.45 //	mad-Atta-ratna-iti sa-matsareNa kRta-uparoDA-iva mahA-arNaveNa // PNc_1.45 //
   vilaṅghayanti śrutivartma yasyāṃ līlāvatīnāṃ nayanotpalāni /	vilaFGayanti Sruti-vartma yasyAm lIlAvatInAm nayana-utpalAni /
   bibharti yasyām api vakrimāṇam eko mahākālajaṭārdhacandraḥ // PNc_1.46 //	biBarti yasyAm api vakrimANam ekaH mahAkAla-jawA-arDacandraH // PNc_1.46 //
   dhvajāgralagnena vilambatā kham anekaratnāṃśukadambakena /	Dvaja-agra-lagnena vilamba-tA Kam aneka-ratna-aMSu-kadambakena /
   yasyāṃ sa caṇḍīpatimaṇḍapo 'pi bibharti māyūram ivātapattram // PNc_1.47	yasyAm sa caNxI-pati-maNxapaH api biBarti mAyUram iva-Atapattram // PNc_1.47
   purā kila brahmakamaṇḍalor yat āpūritaṃ puṇyatamābhir adbhiḥ /	purA kila brahma-kamaNxaloH yat ApUritam puNyatamABiH adBiH /
   dhatte 'tra yā tat tripurāntakasya taḍāgam ādarśam ivāṅkadeśe // PNc_1.48	Datte atra yA tat tripurAntakasya taxAgam AdarSam iva-aFka-deSe // PNc_1.48
   yasyām anekāmaraveśmarājir maṇidhvajāgrocchalitair mayūkhaiḥ /	yasyAm aneka-amara-veSma-rAjiH maNi-Dvaja-agra-ucCalitEH mayUKEH /
   likhaty amartyapramadākuceṣu vicitravarṇā iva patralekhāḥ // PNc_1.49 //	liKati amartya-pramadA-kucezu vicitra-varNAH iva patra-leKAH // PNc_1.49 //
   yasyāṃ visūtrojjhitamekhalāni tathā śukāvartitasītkṛtāni /	yasyAm visUtra-ujJita-meKalAni taTA Suka-AvartitasItkRtAni /
   śaṃsanti saṃketam uṣassu yūnāṃ śiprātaṭodyānalatāgṛhāṇi // PNc_1.50 //	SaMsanti saMketam uzassu yUnAm SiprA-tawa-udyAna-latA-gRhANi // PNc_1.50 //
   manoharaiḥ kāmijanasya yasyāṃ nīrandhraniryanmṛganābhigandhaiḥ /	manoharEH kAmi-janasya yasyAm nIranDra-niryad-mRga-nABi-ganDEH /
   sacandanaiḥ kāñcanakeliśailaiḥ kucair ivodyānabhuvo vibhānti // PNc_1.51	sa-candanEH kAQcana-keli-SElEH kucEH iva-udyAna-BuvaH viBAnti // PNc_1.51
   gatāsu tīraṃ timighaṭṭanena sasaṃbhramaṃ pauravilāsinīṣu /	gatAsu tIram timi-Gawwanena sa-saMBramam pOra-vilAsinIzu /
   yatrollasatphenataticchalena muktārdrahāseva vibhāti śiprā // PNc_1.52 //	yatra-ullasat-Penata-ticCalena mukta-Ardra-hAsa-iva viBAti SiprAH // PNc_1.52 //
   saṃsargam āsādya vilāsinīnāṃ vilāsaveśmāgurudhūpadhūmaiḥ /	saMsargam AsAdya vilAsinInAm vilAsa-veSma-aguru-DUpa-DUmEH /
   baddhāspadāḥ saudhaśikhāsu yasyāṃ sugandhi toyaṃ jaladā vamanti //	badDa-AspadAH sODa-SiKAsu yasyAm suganDi toyam jaladAH vamanti //
   PNc_1.53 //	PNc_1.53 //
   satpuṣkaroddyotitaraṅgaśobhi- ny amandam ārabdhamṛdaṅgavādye /	sat-puzkara-uddyoti-taraFga-SoBi ni amandam ArabDa-mRdaFga-vAdye /
   udyānavāpīpayasīva yasyām eṇīdṛśo lāsyagṛhe ramante // PNc_1.54 //	udyAna-vApI-payasi-iva yasyAm eNi-IdRSaH lAsya-gRhe ramante // PNc_1.54 //
   māṇikyavātāyanakāntijāla- viluptarathyātimirotkarāsu /	mANikya-vAtAyana-kAnti-jAla vilupta-raTyA-timira-utkarAsu /
   śyāmāsu yasyāṃ pramadāḥ kathaṃ cit saṅketam utkampikucāḥ prayānti //	SyAmAsu yasyAm pramadAH kaTam cit saFketam utkampi-kucAH prayAnti //
   PNc_1.55 //	PNc_1.55 //
   navāmbuvāhapratibimbavatyāṃ yatroccaharmyāruṇaratnabhūmau /	nava-ambu-vAha-pratibimbavatyAm yatra-ucca-harmya-aruNa-ratna-BUmO /
   vyaktiṃ labhante surasundarīṇāṃ sālaktakāḥ prāvṛṣi pādamudrāḥ // PNc_1.56	vyaktim laBante sura-sundarINAm sa-alaktakAH prAvRzi pAda-mudrAH // PNc_1.56
   kṛtāvadhānātiśayena manye yā vedhasā madhyamalokaratnam /	kRta-avaDAna-atiSayena manye yA veDasA maDyama-loka-ratnam /
   svaśilpavijñānaparaprakarṣa- prakāśanāyātra vinirmiteva // PNc_1.57 //	sva-Silpa-vijQAna-para-prakarza prakASanAya-atra vinirmitA-iva // PNc_1.57 //
   atha nāyakavarṇanam	aTa nAyaka-varNanam
   rājāsti tasyāṃ sa kulācalendra- nikuñjaviśrāntayaśastaraṅgaḥ /	rAjA-asti tasyAm sa kula-acala-indra nikuQja-viSrAnta-yaSaH-taraFgaH /
   bhāsvān grahāṇām iva bhūpatīnām avāptasaṃkhyo dhuri sindhurājaḥ //	BAsvAn grahANAm iva BUpatInAm avApta-saMKyaH Duri sinDurAjaH //
   PNc_1.58 //	PNc_1.58 //
   nirvyūḍhanānādbhutasāhasaṃ ca raṇe vṛtaṃ ca svayam eva lakṣmyā /	nirvyUXa-nAnA-adButa-sAhasam ca raNe vRtam ca svayam eva lakzmyA /
   nāmnā yam eke navasāhasāṅkaṃ kumāranārāyaṇam āhur anye // PNc_1.59 //	nAmnA yam eke nava-sAhasa-aFkam kumAra-nArAyaNam AhuH anye // PNc_1.59 //
   sahelam abhyuddharatā dharitrīṃ magnāṃ dviṣadvārinidhāv agādhe /	sa-helam aByudDa-ratA DaritrIm magnAm dvizat-vAriniDO agADe /
   yenātra nītā pṛthuvikrameṇa vyaktiṃ jagaty ādivarāhalīlā // PNc_1.60 //	yena-atra nItA pRTu-vikrameNa vyaktim jagati Adi-varAha-lIlA // PNc_1.60 //
   uddāmadugdhābdhitaraṅgahāse yasyārikāntākucamaṇḍalāni /	uddAma-dugDa-abDi-taraFga-hAse yasya-ari-kAnta-akuca-maNxalAni /
   hārāḥ patatsāñjanabāṣpapaṅka- kalaṅkabhītyeva parityajanti // PNc_1.61 //	hArAH patatsa-aQjana-bAzpa-paFka kalaFkaBItyA-iva parityajanti // PNc_1.61 //
   [VAR 1.61a: #hāse/lem /conj; #bhāso /ed, #hāso]	[VAR 1.61a: #hAse/lem /ca-unj; #BAsaH /ed, #hAso]
   sadyaḥ karasparśam avāpya citraṃ raṇe raṇe yasya kṛpāṇalekhā /	sadyas kara-sparSam avApya citram raNe raNe yasya kRpANa-leKA /
   tamālanīlā śaradindupāṇḍu yaśas trilokābharaṇaṃ prasūte // PNc_1.62 //	tamAla-nIlA Sarad-indu-pANxu yaSaH triloka-ABaraNam prasUte // PNc_1.62 //
   parāṅmukhenāpi sadā parasve patyā bhuvaḥ sāgaramekhalāyāḥ /	parAFmuKena-api sadA para-sve patyA BuvaH sAgara-meKalAyAH /
   aho yaśaḥ pūrvamahīpatīnām anāvilaṃ yena balād viluptam // PNc_1.63 //	aho yaSaH pUrva-mahIpatInAm anAvilam yena balAt viluptam // PNc_1.63 //
   cittaṃ prasādaś ca manasvitā ca bhujaṃ pratāpaś ca vasundharā ca /	cittam prasAdaH ca manasvi-tA ca Bujam pratApaH ca vasunDarA ca /
   adhyāsate yasya mukhāravindaṃ dve eva satyaṃ ca sarasvatī ca // PNc_1.64	aDyAsate yasya muKa-aravindam dve eva satyam ca sarasvatI ca // PNc_1.64
   yasyāpsarobhiḥ parigīyamānam ākarṇya bāhvor vijayaprapañcam /	yasya-apsaroBiH parigIyamAnam AkarNya bAhvoH vijaya-prapaQcam /
   śacīkucasparśam ivāpya dhatte romodgamādhyāsitam aṅgam indraḥ // PNc_1.65	SacI-kuca-sparSam iva-apya Datte roma-udgama-aDyAsitam aFgam indraH // PNc_1.65
   prasādhitā yena ca bālya eva caturbhir utsāhavatā catasraḥ /	prasADitAH yena ca bAlyaH eva caturBiH utsAhavatA catasraH /
   śrutena buddhiḥ prabhutā nayena tyāgena lakṣmīr vasudhā balena // PNc_1.66	Srutena budDiH praBu-tA nayena tyAgena lakzmIH vasuDA balena // PNc_1.66
   raṇe raṇe muktakṛpaḥ kṛpāṇaṃ yaḥ śātadhāraṃ kṛtavān kṛtāstraḥ /	raNe raNe mukta-kRpaH kRpANam yaH SAtaDAram kRtavAn kRtAstraH /
   anekarājanyaghaṭākirīṭa- māṇikyaśāṇopalapaṭṭikāsu // PNc_1.67 //	aneka-rAjanya-GawA-kirIwa mANikya-SANa-upala-pawwikAsu // PNc_1.67 //
   bhareṇa bhūmeḥ sphuṭam ā namantyāḥ pāṃsucchaṭāḥ śeṣaphaṇāmaṇīnām /	BareNa BUmeH sPuwam A namantyAH pAMsu=-CawAH Seza-PaNA-maNInAm /
   nyamīlayan yadvijayaprayāṇe nāgāṅganānāṃ nayanotpalāni // PNc_1.68 //	nyamIlayan yat-vijaya-prayANe nAga-aFganAnAm nayana-utpalAni // PNc_1.68 //
   anyonyasaṃśleṣaviśīrṇahāra- cyutena sevāvasare nṛpāṇām /	anyonya-saMSleza-viSIrNa-hAra cyutena sevA-avasare nRpANAm /
   kīrṇāsu muktānikareṇa yasya kakṣyāsu vārapramadāḥ skhalanti // PNc_1.69 //	kIrNAsu muktA-nikareNa yasya kakzyAsu vAra-pramadAH sKalanti // PNc_1.69 //
   ākṣipya hārān nijavikramāgni- sphuliṅgaśaṅkām anusandadhanti /	Akzipya hArAn nija-vikrama-agni sPuliFga-SaFkAm anusandaDanti /
   yenārikāntākucamaṇḍaleṣu guñjāphalāny ābharaṇīkṛtāni // PNc_1.70 //	yena-ari-kAnta-akuca-maNxalezu guQjA-PalAni ABaraNIkRtAni // PNc_1.70 //
   kṛpāṇapātair dalatām arāti- karīndrakumbhasthalamauktikānām /	kRpANa-pAtEH dalatAm arAti karIndra-kumBa-sTala-mOktikAnAm /
   dhūlicchaṭā māṃsalayanti yasya samudgatāny ājimukhe yaśāṃsi // PNc_1.71 //	DUli=-CawAH mAMsalayanti yasya samudgatAni Aji-muKe yaSAMsi // PNc_1.71 //
   indudyutiḥ kundasitān dadhānā guṇān anaṅgotsavavaijayantī /	indu-dyutiH kunda-sitAn daDAnA guNAn anaFga-utsava-vEjayantI /
   yena dviṣāṃ dūram anāyi kaṇṭhād ekāvalī vāmavilocanā ca // PNc_1.72 //	yena dvizAm dUram anAyi kaNWAt eka-AvalI vAma-vilocanA ca // PNc_1.72 //
   yasmin vahaty ambudhinemim urvīm maurvīkiṇaśyāmaladīrghadoṣṇi /	yasmin vahati ambuDi-nemim urvIm mOrvI-kiNa-SyAmala-dIrGa-dozNi /
   vibhāvyate pauravarāṅganānām madhyaṃ paraṃ dhāma daridratāyāḥ // PNc_1.73	viBAvyate pOra-vara-aFganAnAm maDyam param DAma daridra-tAyAH // PNc_1.73
   ākrāntadiṅmaṇḍalakuntalendra- sāndrāndhakārāntaritaṃ raṇe yaḥ /	AkrAnta-diS-maNxala-kuntala-indra sAndra-anDakAra-antaritam raNe yaH /
   svarājyam astrāruṇamaṇḍalāgro gṛhītavān dīdhitimān ivāhaḥ // PNc_1.74 //	sva-rAjyam astra-aruNa-maNxala-agraH gRhItavAn dIDitimAn iva-ahar // PNc_1.74 //
   ākampitānāṃ maruteva yasya doṣṇājibhūmāv atidakṣiṇena /	AkampitAnAm marutA-iva yasya dozNAji-BUmO ati-dakziNena /
   ajāyatāripramadālatānāṃ bāṣpodabindūtkarapuṣpamokṣaḥ // PNc_1.75 //	ajAyata-ari-pramadA-latAnAm bAzpa-uda-bindUtkara-puzpa-mokzaH // PNc_1.75 //
   vipakṣahṛdbhaṅgakṛtā nitāntam bhrūlekhayākuñcitayollasantyā /	vipakza-hRd-BaFga-kRtA nitAntam BrU-leKayA-kuQcitayA-ullasantyA /
   nākāramātreṇa parantapasya yasyānvakāri kriyayāpi cāpam // PNc_1.76 //	na-AkAra-mAtreNa parantapasya yasya-anvakAri kriyayA-api cApam // PNc_1.76 //
   doścandanānokaham āpya yasya samullasatsāndrayaśaḥprasūnā /	dos-candanAnokaham Apya yasya samullasat-sAndra-yaSaH-prasUnA /
   gatātivṛddhiṃ lavalīlateva nibaddhamūlā paramāralakṣmīḥ // PNc_1.77 //	gata-ati-vRdDim lava-lIlatA-iva nibadDa-mUlA paramAra-lakzmIH // PNc_1.77 //
   kṛtānatibhyaḥ sahasā dadāti yaḥ sāmparāyeṣv abhayaṃ ripubhyaḥ /	kRta-AnatiByaH sahasA dadAti yaH sAmparAyezu aBayam ripuByaH /
   yaśaś ca gṛhṇāti tuṣārahāra- mṛṇālakarpūraparāgapāṇḍu // PNc_1.78 //	yaSaH ca gRhNAti tuzAra-hAra mRNAla-karpUra-parAga-pANxu // PNc_1.78 //
   prakāśitāśaṃ paritaḥ prajānāṃ yasyodayaṃ dhāmanidher vadanti /	prakASitASam paritas prajAnAm yasya-udayam DAma-niDeH vadanti /
   muktāñjanadhvāntaparigrahāṇi netrāṇi śatrupramadājanasya // PNc_1.79 //	mukta-aQjana-DvAnta-parigrahANi netrANi Satru-pramadA-janasya // PNc_1.79 //
   yasya prayāṇe pṛtanābhareṇa pariskhalatsaptasamudramudrā /	yasya prayANe pRtanA-BareNa parisKalat-sapta-samudra-mudrA /
   parasparakṣodasamākulāsu dolāyate bhūḥ phaṇabhṛtphaṇāsu // PNc_1.80 //	parasparakzoda-samAkulAsu dolAyate BUH PaNaBRt-PaNAsu // PNc_1.80 //
   vibhinnamānaṃ kamalekṣaṇānāṃ vyaktānubhāvaṃ bhuvanatraye 'pi /	viBinna-mAnam kamala-IkzaNAnAm vyakta-anuBAvam Buvanatraye api /
   āhur janā dīrghaguṇābhirāmaṃ yam ekacāpaṃ kusumāyudhasya // PNc_1.81 //	AhuH janAH dIrGa-guNa-aBirAmam yam eka-cApam kusumAyuDasya // PNc_1.81 //
   asaṃśayaṃ prāg asṛjad vidhātā yam ekam eva trijagadvadānyam /	asaMSayam prAk asRjat viDAtA yam ekam eva trijagat-vadAnyam /
   kalpadrumādīn atha tais tadīya- nirmāṇaśeṣaiḥ paramāṇuleśaiḥ // PNc_1.82	kalpadruma-AdIn aTa tEH tadIya nirmANa-SezEH paramANu-leSEH // PNc_1.82
   akṛtrimatyāgasamudgatāni vipakvatālīdalapāṇḍurāṇi /	akRtrima-tyAga-samudgatAni vipakva-tAlI-dala-pANxurANi /
   āśālatānāṃ valayeṣu bhartur yaśāṃsi yasya stabakībhavanti // PNc_1.83 //	ASA-latAnAm valayezu BartuH yaSAMsi yasya stabakIBavanti // PNc_1.83 //
   yatra pratāporjitarājacakra- kirīṭaratnadyuticumbitāṅghrau /	yatra pratApa-Urjita-rAja-cakra kirIwa-ratna-dyuti-cumbita-aFGrO /
   yathārthatāṃ yāti yayātipāṇḍu- dilīpatulyaujasi rājaśabdaḥ // PNc_1.84 //	yaTArTa-tAm yAti yayA-ati-pANxu dilIpa-tulya-ojasi rAja-SabdaH // PNc_1.84 //
   ucchindataḥ kṣmāsarasīṃ vigāhya dharmakriyāpaṅkajinīvanāni /	ucCindataH kzmA-sarasIm vigAhya Darma-kriyA-paFkajinI-vanAni /
   svairapracāraḥ kalikuñjarasya yenāṅkuśeneva balān niruddhaḥ // PNc_1.85 //	svEra-pracAraH kali-kuQjarasya yena-aFkuSena-iva balAt nirudDaH // PNc_1.85 //
   [VAR 1.85c: {kalikuñjarasya/lem /ed; hyaghakuñjarasya /k (agha must be	[VAR 1.85c: {kali-kuQjarasi-a/lem /ed; hi-aGa-kuQjarasya /c (aGa musD be
   masc.)}]	masc.)}]
   ciraṃ vibhinnāḥ kumudendukunda- bhāsaḥ samagrā api yatra te te /	ciram viBinnAH kumuda-indu-kunda BAsaH samagrAH api yatra te te /
   anyonyam ekatra nivāsasaukhya- kutūhaleneva guṇā ghaṭante // PNc_1.86 //	anyonyam ekatra nivAsa-sOKya kutUhalena-iva guNAH Gawante // PNc_1.86 //
   kāntyānuliptāni vilocanānām ā pāṭalānām atirodanena /	kAntyA-anuliptAni vilocanAnAm A pAwalAnAm ati-rodanena /
   sakuṅkumānīva puno bhavanti yasyārinārīkucamaṇḍalāni // PNc_1.87 //	sa-kuFkumAni-iva punaH Bavanti yasya-ari-nArI-kuca-maNxalAni // PNc_1.87 //
   śriyi pratāpe yaśasi kṣamāyāṃ tyāge vilāse vinaye mahimni /	Sriyi pratApe yaSasi kzamAyAm tyAge vilAse vinaye mahimni /
   kim anyad ārohati yasya sāmyaṃ na rantidevo na pṛthur na pārthaḥ //	kim anyat Arohati yasya sAmyam na rantidevaH na pRTuH na pArTaH //
   PNc_1.88 //	PNc_1.88 //
   sacivavarṇanam	saciva-varNanam
   sāmrājyabhārodvahanapragalbho yaśobhaṭākhyaḥ sacivo 'sti yasya /	sAmrAjya-BAra-udvahana-pragalBaH yaSoBawa-AKyaH sacivaH asti yasya /
   svasūkticaryāsv apareṇa nāmnā ramāṅgadaṃ yaṃ kavayo vadanti // PNc_1.89 //	sva-sUkti-caryAsu apareNa nAmnA ramAFgadam yam kavayaH vadanti // PNc_1.89 //
   kularājadhānīvarṇanam	kula-rAjaDAnI-varNanam
   vijitya laṅkām api vartate yā yasyāś ca nāyāty alakāpi sāmyam /	vijitya laFkAm api vartate yAH yasyAH ca na-AyAti alakA-api sAmyam /
   jetuḥ purī sāpy aparāsti tasya dhāreti nāmnā kularājadhānī // PNc_1.90 //	jetuH purI sA-api aparA-asti tasya DArA-iti nAmnA kula-rAjaDAnI // PNc_1.90 //
   [VAR 1.90d: {tasya/lem /k/b; yasya /ed}]	[VAR 1.90d: {tasya/lem /k/b; yasya /ed}]
   tasyāṃ sa sāhasajitāvanipālamauli- ratnāṃśupallavitakāñcanapādapīṭhaḥ /	tasyAm sa sAhasa-jitOvanipAla-mOli ratna-aMSu-pallavita-kAQcana-pAda-pIWaH /
   devaḥ kṣamāvalayam etad udañcitaika- līlātapatrasulabhābharaṇaṃ bhunakti	devaH kzamA-valayam etat udaQcitA-eka lIlA-Atapatra-sulaBa-ABaraNam Bunakti
   // PNc_1.91 //	// PNc_1.91 //
   [VAR 1.91d: {#sulabha#/lem /k; #lalilta# /ed}]	[VAR 1.91d: {#sulaBa#/lem /k; #lalilta# /ed}]
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye nagarīnarendravarṇano nāma prathamaḥ sargaḥ	nava-sAhasa-aFka-carite mahAkAvye nagarInarendravarNanaH nAma praTamaH sargaH
   dvitīyaḥ sargaḥ	dvitIyaH sargaH
   kadā cil locanātithyam āptenālekhyaveśmani /	kadA cit locana-AtiTyam Aptena-AleKya-veSmani /
   sa mṛgavyāvinodena paspṛśe pārthivo bhṛśam // PNc_2.1 //	sa mRga-vyAvinodena paspRSe pArTivaH BRSam // PNc_2.1 //
   [VAR 2.1: {bhṛśam/lem /k; hṛdi /ed}]	[VAR 2.1: {BRSa-m/lem /k; hRdi /ed}]
   udagraturagārūḍhaḥ sa samaṃ rājasūnubhiḥ /	udagra-turaga-ArUXaH sa samam rAja-sUnuBiH /
   girer agacchad vipinam vindhyasyāvandhyaśasanaḥ // PNc_2.2 //	gireH agacCat vipinam vinDyasya-avanDya-SasanaH // PNc_2.2 //
   hāreṇāmalakasthūla- muktenāmuktakuntalaḥ /	hAreNa-Amalaka-sTUla muktena-amukta-kuntalaH /
   phaṇīndrabaddhajūṭasya śriyam āpa sa dhūrjaṭeḥ // PNc_2.3 //	PaNIndra-badDa-jUwasya Sriyam Apa sa DUrjaweH // PNc_2.3 //
   devaḥ sa vārabāṇena nalinīpatrabandhunā /	devaH sa vArabANena nalinI-patra-banDunA /
   śyāmajīmūtasannaddhaḥ kāñcanādrir ivābabhau // PNc_2.4 //	SyAma-jImUta-sannadDaH kAQcana-adriH iva-AbaBO // PNc_2.4 //
   tasyopari vibho nīlam ātapatraṃ vyarājata /	tasya-upari viBo nIlam Atapatram vyarAjata /
   vāridher iva pītāmbhaś- śyāmalaṃ meghamaṇḍalam // PNc_2.5 //	vAriDeH iva pIta-amBaS SyAmalam meGa-maNxalam // PNc_2.5 //
   vyādhūtimuktamarutā vyarucac cāmareṇa saḥ /	vyADUti-mukta-marutA vyarucat cAmareNa saH /
   bandigṛhān niḥśvasatā yaśasevādibhūbhujām // PNc_2.6 //	bandi-gRhAt niHSvasatA yaSa-sevA-Adi-BUBujAm // PNc_2.6 //
   [VAR 2.6a: {vyādhūti#/lem /ed (not attested); c: {#gṛhāt/lem /ed; #grahāt	[VAR 2.6a: {vyADUti-#/lem /et (not atteH-ted); c: {#gRha-at/lem /ed; #grahAt-
   /em?}]	/em?}]
   vyadhād ivodgatair dūraṃ cūḍāratnaraśmibhiḥ /	vyaDAt iva-udgatEH dUram cUxA-ratna-raSmiBiH /
   niśākarakuraṅgasya pāśam ākāśavartmani // PNc_2.7 //	niSAkara-kuraFgasya pASam AkASa-vartmani // PNc_2.7 //
   tasyāṃsayor nṛsiṃhasya hārakāntisaṭābharaḥ /	tasya-aMsayoH nRsiMhasya hAra-kAnti-sawA-BaraH /
   uvāha kaṇṭhalagnaśrī- vilāsahasitaśriyam // PNc_2.8 //	uvAha kaNWa-lagna-SrI vilAsa-hasita-Sriyam // PNc_2.8 //
   puraḥ pade pade tasya nānāratnāṅgadatviṣaḥ /	puras pade pade tasya nAnA-ratna-aFgada-tvizaH /
   racayanti sma sañcāri cāpaṃ prācīnabarhiṣaḥ // PNc_2.9 //	racayanti sma saQcAri cApam prAcInabarhizaH // PNc_2.9 //
   bhāti sma kaṇṭhābharaṇa- padmarāgaprabhāvṛtaḥ /	BAti sma kaNWa-ABaraNa padmarAga-praBA-AvRtaH /
   rājanyāsrasaraḥsnātaḥ sa bhārgava ivāparaḥ // PNc_2.10 //	rAjanya-asra-saraH-snAtaH sa BArgavaH iva-aparaH // PNc_2.10 //
   ruruce sa purastvaṅgat- sitacchatraparamparaḥ /	ruruce sa puras-tu-aFgat sita=-Catra-paramparaH /
   velānilasamuddhūta- pheṇaḥ patir ivārṇasām // PNc_2.11 //	velA-anila-samudDUta PeNaH patiH iva-arNasAm // PNc_2.11 //
   upāyanīkṛtonnidra- padmakiñjalkasaurabhaḥ /	upAyanIkRta-unnidra padma-kiQjalka-sOraBaH /
   tam asevata samrājaṃ vindhyadūta ivānilaḥ // PNc_2.12 //	tam asevata samrAjam vinDya-dUtaH iva-anilaH // PNc_2.12 //
   tadaśvīyakhurotkhātaiḥ pāṃsukūṭair ajāyata /	tad-aSvIya-Kura-utKAtEH pAMsu-kUwEH ajAyata /
   punaḥ prasabhavardhiṣṇu- vindhyaśaṅkākulaṃ jagat // PNc_2.13 //	punar prasaBa-varDizNu vinDya-SaFkA-Akulam jagat // PNc_2.13 //
   sahemaśṛṅkhalāḥ śvānaḥ śvetās tasyāgrato yayuḥ /	sa-hema-SRFKalAH SvAnaH SvetAH tasya-agratas yayuH /
   vahantaḥ sataḍiddāma- śāradāmbudharaśriyam // PNc_2.14 //	vahantaH sa-taxit-dAma SArada-ambuDara-Sriyam // PNc_2.14 //
   tatas turagaheṣābhiḥ pattikolāhalena ca /	tatas tura-ga-hezABiH patti-kolAhalena ca /
   ajāyanta bhayodbhrānta- śvāpadā vindhyabhūmayaḥ // PNc_2.15 //	ajAyanta Baya-udBrAnta SvApadAH vinDya-BUmayaH // PNc_2.15 //
   rabhasākṛṣṭakodaṇḍaṃ karṇapūrīkṛtekṣaṇāḥ /	raBasa-AkRzwa-kodaNxam karNa-pUrIkRta-IkzaNAH /
   tam anaṅgam ivāpaśyan vanānte vanadevatāḥ // PNc_2.16 //	tam anaFgam iva-apaSyan vanAnte vana-devatAH // PNc_2.16 //
   mayi goptari coro 'yam abalālocanaśriyaḥ /	mayi goptari coraH ayam abalA-locana-SriyaH /
   itīva mumuce tena kṛṣṇasāre śilīmukhaḥ // PNc_2.17 //	iti-iva mumuce tena kRzNasAre SilImuKaH // PNc_2.17 //
   sa citravarṇavicchitti- hāriṇor avanīpatiḥ /	sa citra-varNa-vicCitti hAriNoH avanIpatiH /
   śrīharṣa iva saṃghaṭṭaṃ cakre bāṇamayūrayoḥ // PNc_2.18 //	SrI-harzaH iva saMGawwam cakre bANa-mayUrayoH // PNc_2.18 //
   camarīṇāṃ śarotkṛttaiḥ sa vāladhibhir ujjvalam /	camarINAm Sara-utkRttEH sa vAlaDiBiH ujjvalam /
   parito vyadhitāraṇyaṃ svayaśaḥstabakair iva // PNc_2.19 //	paritas vyaDita-araNyam sva-yaSaH-stabakEH iva // PNc_2.19 //
   āhuta iva sāṭopaṃ lāṅgūlasphoṭaniḥsvanaiḥ /	AhutaH iva sa-Awopam lAFgUla-sPowa-niHsvanEH /
   abhyadhāvad abhivyāghrān āgrataḥ kautukena sa // PNc_2.20 //	aByaDAvat aBivyAGrAn Agratas kOtukena saH // PNc_2.20 //
   vidhitsur ātmanaḥ śauryam asāmānyam ivādadhe /	viDitsuH AtmanaH SOryam asAmAnyam iva-adaDe /
   sa śarān puṇḍarīkeṣu puṇḍarīkāyatekṣaṇaḥ // PNc_2.21 //	sa SarAn puNxarIkezu puNxarIka-Ayata-IkzaNaH // PNc_2.21 //
   tais tasya bāhuvīryeṇa dṛṣṭena vrīḍitair iva /	tEH tasya bAhu-vIryeNa dRzwena vrIxitEH iva /
   tatyaje vikramaspardhā puraḥ paścāt tu jīvitam // PNc_2.22 //	tatyaje vikrama-sparDA puras paScAt tu jIvitam // PNc_2.22 //
   kṣiter ekātapatrāyāḥ sa patir matsarād iva /	kziteH eka-AtapatrAyAH sa patiH matsarAt iva /
   udagrapuṇḍarīkatvaṃ na sehe vindhyabhūbhṛtaḥ // PNc_2.23 //	udagra-puNxarIka-tvam na sehe vinDya-BUBRtaH // PNc_2.23 //
   araṇyamahiṣair dūraṃ tasmāt sāyakavarṣiṇaḥ /	araNya-mahizEH dUram tasmAt sAyaka-varziNaH /
   apasasre vikīrṇāṃśos tamobhir iva bhāsvataḥ // PNc_2.24 //	apasasre vikIrNa-aMSoH tamoBiH iva BAsvataH // PNc_2.24 //
   mahāmahiṣaniṣpeṣakeliḥ pāram agād dvayoḥ /	mahA-mahiza-nizpeza-keliH pAram agAt dvayoH /
   rājñas tasyāticaṇḍasya caṇḍikācaraṇasya ca // PNc_2.25 //	rAjQaH tasya-ati-caNxasya caNxikA-caraNasya ca // PNc_2.25 //
   śaradīva prasarpantyāṃ tasya kodaṇḍaṭāṅkṛtau /	Saradi-iva prasarpantyAm tasya kodaNxawA-aFkRtO /
   vinidrajṛmbhitaharir vindhyodadhir ajāyata // PNc_2.26 //	vinidra-jRmBita-hariH vinDya-udaDiH ajAyata // PNc_2.26 //
   aśeṣabhuvanakhyāta- vikrame 'vyaktavikramaiḥ /	aSeza-Buvana-KyAta vikrame avyakta-vikramEH /
   darpān mumucire tasmin tiryakkesaribhir dṛśaḥ // PNc_2.27 //	darpAt mumucire tasmin tiryak-kesariBiH dRSaH // PNc_2.27 //
   sa teṣāṃ sahajodagra- śauryasañcāravīthiṣu /	sa tezAm sahaja-udagra SOrya-saQcAra-vITizu /
   mattebhamauktikottaṃsān na sehe nakhaśuktiṣu // PNc_2.28 //	matta-iBa-mOktika-uttaMsAn na sehe naKa-Suktizu // PNc_2.28 //
   yūthe mahāvarāhāṇāṃ gate tadbāṇagocaram /	yUTe mahA-varAhANAm gate tad-bANa-gocaram /
   cirāt palvalamustānāṃ santānaḥ svastimān abhūt // PNc_2.29 //	cirAt palvala-mustAnAm santAnaH svastimAn aBUt // PNc_2.29 //
   samadakroḍadaṃṣṭrābhiḥ kṛttābhiḥ kautukena sa /	sa-mada-kroxa-daMzwrABiH kRttABiH kOtukena sa /
   sthalīr vyadhita vindhyasya vikīrṇendukalā iva // PNc_2.30 //	sTalIH vyaDita vinDyasya vikIrNa-indu-kalAH iva // PNc_2.30 //
   asairibham asāraṅgam avārāham akesari /	asEH-iBam asAraFgam avArAham akesari /
   kṣaṇād vanam aśārdūlam āttacāpaś cakāra sa // PNc_2.31 //	kzaNAt vanam aSArdUlam Atta-cApaH cakAra sa // PNc_2.31 //
   alaṃ prahṛtya bhūpāla sattveṣv anaparādhiṣu /	alam prahRtya BUpAla sattvezu anaparADizu /
   itīva saḥ khagārāvair nyaṣedhi vanarājibhiḥ // PNc_2.32 //	iti-iva saH KagArAvEH nyazeDi vana-rAjiBiH // PNc_2.32 //
   asevanta samīrās tam anastamṛgayāśramam /	asevanta samIrAH tam anasta-mRgayA-ASramam /
   surataśrāntaśabarī- kabarīmālyacumbinaḥ // PNc_2.33 //	surata-SrAnta-SabarI kabarI-mAlya-cumbinaH // PNc_2.33 //
   sacivavarṇanam	saciva-varNanam
   athendracāpalalitaṃ sañcarantam itas tataḥ /	aTa-indracApa-lalitam saQcarantam itas tatas /
   amandamṛgayāsaṅgaḥ saḥ kuraṅgam alokata // PNc_2.34 //	amanda-mRgayA-saFgaH saH kuraFgam alokataH // PNc_2.34 //
   so 'pi taṃ valitagrīvaḥ kṣaṇaṃ sthitvā dadarśa ca /	saH api tam valita-grIvaH kzaNam sTitvA dadarSa ca /
   nirantaralatāpuñjaṃ vindhyakuñjaṃ viveśa ca // PNc_2.35 //	nirantara-latA-puQjam vinDya-kuQjam viveSa ca // PNc_2.35 //
   tatas turagam utsṛjya visṛjyānuplavān api /	tatas turagam utsRjya visRjya-anuplavAn api /
   tam anviyāya sāraṅgaṃ sāraṅgāyatalocanaḥ // PNc_2.36 //	tam anviyAya sAraFgam sAraFga-Ayata-locanaH // PNc_2.36 //
   devo ramāṅgadenātha saḥ śriyevānvagamyata /	devaH ramAFgadena-aTa saH SriyA-iva-anvagamyata /
   chāyā nivartate jātu na tu tasyaiṣa bhūpateḥ // PNc_2.37 //	CAyA nivartate jAtu na tu tasya-eza BUpateH // PNc_2.37 //
   mṛgānusārī vicarann āttacāpo vane vane /	mRga-anusArI vicaran Atta-cApaH vane vane /
   līlāṃ kirātaveṣasya saḥ prapede pinākinaḥ // PNc_2.38 //	lIlAm kirAta-vezasya saH prapede pinAkinaH // PNc_2.38 //
   dūrād eva sa tenātha śaravyatvam anīyata /	dUrAt eva sa tena-aTa Saravya-tvam anIyate /
   svanāmadheyasya cihnasya hemapuṅkhasya patriṇaḥ // PNc_2.39 //	sva-nAmaDeyasya cihnasya hema-puFKasya patriNaH // PNc_2.39 //
   śilābhedakṣamenāpi kim api ślathamuṣṭinā /	SilA-Beda-kzamena-api kim api SlaTa-muzwinA /
   abhūd viddhaḥ saḥ sāraṅgas tena tvaci ca marmaṇi // PNc_2.40 //	aBUt vidDaH saH sAraFgaH tena tvaci ca marmaNi // PNc_2.40 //
   [VAR 2.40a: {śilābheda#/lem /ed; sirābheda /em?}]	[VAR 2.40a: {SilA-Beda-#/lem /ed; sirA-Beda /em?}]
   saḥ śarāpātabhītena manaso 'py atiraṃhasā /	saH Sara-ApAta-BItena manasaH api ati-raMhasA /
   atidūraṃ kuraṅgeṇa ninye rāma ivāparaḥ // PNc_2.41 //	ati-dUram kuraFgeNa ninye rAmaH iva-aparaH // PNc_2.41 //
   tena vindhyāṭavīmadhye dhāvan nīrandhravīrudhi /	tena vinDya-awavI-maDye DAvan nIranDra-vIruDi /
   utpatann utpatann eva sa kevalam alakṣyata // PNc_2.42 //	utpatan utpatan eva sa kevalam alakzyata // PNc_2.42 //
   dṛśā vanasthalīḥ kurvan vikīrṇendīvarā iva /	dRSAH vanasTalIH kurvan vikIrNa-indIvarAH iva /
   javād dūram atikrāntaṃ taṃ kṣitīśas tadaikṣata // PNc_2.43 //	javAt dUram atikrAntam tam kzitISaH tadA-Ekzata // PNc_2.43 //
   tatas tirohite tasminn asamāptakutūhalaḥ /	tatas tirohite tasmin asamApta-kutUhalaH /
   svabāṇa iva sa prāpa pṛthivīṃ durvilakṣatām // PNc_2.44 //	sva-bANaH iva sa prApa pRTivIm durvilakza-tAm // PNc_2.44 //
   daśanajyotsnayā kurvan latāḥ stabakitā iva /	daSana-jyotsnayA kurvan latAH stabakitAH iva /
   iti pārśvagataṃ smitvā sa jagāda ramāṅgadam // PNc_2.45 //	iti pArSva-gatam smitvA sa jagAda ramAFgadam // PNc_2.45 //
   [VAR 2.45a: {#jyotsnayā/lem /em; #jotsnayā /ed}]	[VAR 2.45a: {#jyA-utsnayA-a/lem /em; #ja-utsnayA /ed}]
   ramāṅgadāya mṛgavarṇanam	ramAFgadAya mRga-varNanam
   ayaṃ tulitapaulomī- kāntakāmukavigrahaḥ /	ayam tulita-pOlomI kAnta-kAmuka-vigrahaH /
   mṛgo dṛggocaraṃ kaccit- gatas tava ramāṅgada! // PNc_2.46 //	mRgaH dRS-gocaram kaccit gataH tava ramAFgada! // PNc_2.46 //
   tadvadhūsvakaranyasta- citrapatralatāṅkitaḥ /	tad-vaDU-sva-kara-nyasta citra-patra-latA-aFkitaH /
   asau vihārahariṇaḥ kiṃ syād analasāratheḥ // PNc_2.47 //	asO vihAra-hariNaH kim syAt anala-sAraTeH // PNc_2.47 //
   api dṛṣṭā tvayaitasya kaṇṭhe kanakaśṛṅkhalā? /	api dRzwA tvayA-etasya kaNWe kanaka-SRFKalA? /
   churitasyendracāpena meghasyeva taḍillatā // PNc_2.48 //	Curitasya-indracApena meGasya-iva taxit-latA // PNc_2.48 //
   mṛgajātir apūrveyaṃ sarvathā vasudhātale /	mRga-jAtiH apUrvA-iyam sarvaTA vasuDA-tale /
   sambhavaty amarādrau vā bhuvane vā phaṇābhṛtām // PNc_2.49 //	samBavati amara-adrO vA Buvane vA PaNABRtAm // PNc_2.49 //
   asyākhaṇḍalakodaṇḍa- kānti carmātipāvanam /	asya-AKaNxala-kodaNxa kAnti carma-ati-pAvanam /
   gajapṛṣṭhe nidhāsyāmi mahāsamaraparvasu // PNc_2.50 //	gaja-pRzWe niDAsyAmi mahA-samara-parvasu // PNc_2.50 //
   yan nimajjati maccetaḥ kutūhalarasormiṣu /	yat nimajjati mad-cetaH kutUhala-rasa-Urmizu /
   mārgam anveṣṭum etasya tad ehi prayatāvahe // PNc_2.51 //	mArgam anvezwum etasya tat ehi prayatAvahe // PNc_2.51 //
   ity uktvā virate tasmin paramāramahībhṛti /	iti uktvA virate tasmin paramAra-mahIBRti /
   ūce ramāṅgadenaivam avāpyāvasaraṃ vacaḥ // PNc_2.52 //	Uce ramAFgadena-evam avApya-avasaram vacaH // PNc_2.52 //
   ramāṅgadakṛto mṛgānusaraṇaniṣedhaḥ	ramAFgada-kRtaH mRga-anusaraNa-nizeDaH
   krudhevādhijyacāpena varṇasaṅkaradarśinā /	kruDA-iva-aDijya-cApena varNa-saFkara-darSinA /
   tvayaiṣa citrasāraṅgo deva dūram anudruta // PNc_2.53 s //	tvayA-eza citra-sAraFgaH deva dUram anudruta // PNc_2.53 s //
   aśūnyāḥ suragandharva- siddhavidyādharoragaiḥ /	aSUnyAH sura-ganDarva sidDa-vidyADara-uragEH /
   imā navanavāścarya- nidhayo vindhyabhūmayaḥ // PNc_2.54 //	imAH nava-nava-AScarya niDayaH vinDya-BUmayaH // PNc_2.54 //
   viramātyādaraḥ ko 'yaṃ kuraṅgānveṣaṇe tava /	viramAti-AdaraH kaH ayam kuraFga-anvezaNe tava /
   na dhāvanty arthariktāsu kriyāsu tvādṛśāṃ dhiyaḥ // PNc_2.55 //	na DAvanti arTa-riktAsu kriyAsu tvAdRSAm DiyaH // PNc_2.55 //
   mṛgayāsaktacittasya tavātra vicariṣyataḥ /	mRgayA-Asakta-cittasya tava-atra vicarizyataH /
   pathi locanayor eṣa puno 'py āpatiṣyati // PNc_2.56 //	paTi locanayoH eza punaH api Apatizyati // PNc_2.56 //
   śaraḥ saṃhriyatām eṣa dhanur apy avatāryatām /	SaraH saMhriyatAm eza DanuH api avatAryatAm /
   śeṣā ca svastimaty astu deva śvāpadasantatiḥ // PNc_2.57 //	SezA ca svastimatI astu deva SvApada-santatiH // PNc_2.57 //
   daśā dinasya tīvreyaṃ yad ayaṃ bhagavān raviḥ /	daSA dinasya tIvrA-iyam yat ayam BagavAn raviH /
   kṛṣṇasyorasi puṣṇāti nabhasaḥ kaustubhaśriyam // PNc_2.58 //	kRzNasya-urasi puzNAti naBasaH kOstuBa-Sriyam // PNc_2.58 //
   nihateṣu tvayā deva sattveṣu vyathitā iva /	nihatezu tvayA deva sattvezu vyaTitAH iva /
   etā vahanti santāpam atīvāraṇyabhūmayaḥ // PNc_2.59 //	etAH vahanti santApam atIva-araNya-BUmayaH // PNc_2.59 //
   amībhir bālavānīra- viṭapeṣv agataklamaiḥ /	amIBiH bAla-vAn-Ira viwapezu agata-klamEH /
   kapiñjalair itaḥ paśya sahasaiva nilīyate // PNc_2.60 //	kapiQjalEH itas paSya sahasA-eva nilIyate // PNc_2.60 //
   arkāṃśuglapitair ebhir ito 'py ālikhitair iva /	arka-aMSu-glapitEH eBiH itas api AliKitEH iva /
   rājajambūnikuñjeṣu paśya puṃskokilaiḥ sthitam // PNc_2.61 //	rAja-jambU-nikuQjezu paSya puMskokilEH sTitam // PNc_2.61 //
   āhlādahetuḥ snigdheyam ito vanyena dantinā /	AhlAda-hetuH snigDA-iyam itas vanyena dantinA /
   paśya nīpataroś chāyā savaśena niṣevyate // PNc_2.62 //	paSya nIpa-taroH CAyA sa-vaSena nizevyate // PNc_2.62 //
   navāmbudharanīlo 'yaṃ dāvadhūmalatodgamaḥ /	nava-ambuDara-nIlaH ayam dAva-DUma-latA-udgamaH /
   nīlakaṇṭhair itas tarṣāt sotkaṇṭhair avalokyate // PNc_2.63 //	nIlakaNWEH itas tarzAt sa-utkaNWEH avalokyate // PNc_2.63 //
   anayā vidrumastamba- bhaṅgapiṅgalayā dṛśā /	anayA vidruma-stamba BaFga-piFgalayA dRSA /
   itaḥ palvalapaṅkānto vyaktim abhyeti sairibhaḥ // PNc_2.64 //	itas palvala-paFkAntaH vyaktim aByeti sEriBaH // PNc_2.64 //
   [VAR 2.64c: {#paṅka#/lem /em;paṅkta# /ed}]	[VAR 2.64c: {#paFka-#/lem /em;paFkta# /ed}]
   kaṭhorātapataptasya rājahaṃsasya samprati /	kaWora-Atapa-taptasya rAjahaMsasya samprati /
   narendra nalinīpatram ātapatrībhavaty adaḥ // PNc_2.65 //	narendra nalinI-patram AtapatrIBavati adaH // PNc_2.65 //
   mukham aśvarajachanna- kapolaphalakadyuti /	muKam aSva-raja-Canna kapola-Palaka-dyuti /
   deva danturayanty ete tavāpi svedabindavaḥ // PNc_2.66 //	deva danturayanti ete tava-api sveda-bindavaH // PNc_2.66 //
   tad atra kusumasmere niḥsvanatsamadālini /	tat atra kusuma-smere niHsva-natsa-madAlini /
   vinīyatāṃ latākuñje tvayaiṣa mṛgayāśramaḥ // PNc_2.67 //	vinIyatAm latA-kuQje tvayA-eza mRgayA-ASramaH // PNc_2.67 //
   api svacchajalā deva kalahaṃsāṅkasaikatā /	api svacCa-jalA deva kalahaMsa-aFka-sEkatA /
   varāhotkhātamṛtsneyaṃ puraḥ puṣkariṇī tava // PNc_2.68 //	varAha-utKAta-mRtsnA-iyam puras puzkariNI tava // PNc_2.68 //
   tvām ivārkakaraklāntam ākārayitum etayā /	tvAm iva-arka-kara-klAntam AkArayitum etayA /
   ayam ādhūtakahlāra- kalikaḥ preṣito 'nilaḥ // PNc_2.69 //	ayam ADUta-kahlAra kalikaH prezitaH anilaH // PNc_2.69 //
   latāpuṣpotkaraiḥ kīrṇo mārgo 'yam avagāhyatām /	latA-puzpa-utkarEH kIrNaH mArgaH ayam avagAhyatAm /
   ito vanyebhamuktābhir imāḥ śarkarilā bhuvaḥ // PNc_2.70 //	itas vanya-iBa-muktABiH imAH SarkarilA BuvaH // PNc_2.70 //
   ity ukte masṛṇaṃ tena nṛpasya padam ādadhe /	iti ukte masRNam tena nRpasya padam AdaDe /
   smitaṃ sarasvatīratna- paryaṅke dantavāsasi // PNc_2.71 //	smitam sarasvatI-ratna paryaFke danta-vAsasi // PNc_2.71 //
   yaśobhaṭopadiṣṭena gatvā kiñcid ivādhvanā /	yaSaH-Bawa-upadizwena gatvA kiQcid iva-aDvanA /
   prāpa puṣkariṇītīram avantitilako 'tha saḥ // PNc_2.72 //	prApa puzkariNI-tIram avantitilakaH aTa saH // PNc_2.72 //
   karād anucaras tasya sāndrasvedajalāṅguleḥ /	karAt anucaraH tasya sAndra-sveda-jala-aFguleH /
   madhur manobhavasyeva saśaraṃ cāpam ādade // PNc_2.73 //	maDuH manoBavasya-iva sa-Saram cApam Adade // PNc_2.73 //
   atha snānādivarṇanam	aTa snAna-Adi-varNanam
   tataḥ snānecchayā spṛṣṭo visṛṣṭaśyāmakañcukaḥ /	tatas snAna-icCayA spRzwaH visRzwa-SyAma-kaQcukaH /
   sa reje meghanirmuktaḥ paryāpta iva candramaḥ // PNc_2.74 //	sa reje meGa-nirmuktaH paryAptaH iva candramaH // PNc_2.74 //
   pramṛṣtamṛgayāreṇu tanmukhaṃ pārśvavartinā /	pramRzta-mRgayA-reNu tad-muKam pArSva-vartinA /
   ruruce mārutākṣipta- parāgam iva paṅkajam // PNc_2.75 //	ruruce mAruta-Akzipta parAgam iva paFkajam // PNc_2.75 //
   nisargalalitā tasya vimuktālaṅkṛtis tanuḥ /	nisarga-lalitA tasya vimukta-alaFkRtiH tanuH /
   lateva pārijātasya paryastastabakābhavat // PNc_2.76 //	latA-iva pArijAtasya paryasta-stabaka-aBavat // PNc_2.76 //
   svedanunnāṅgavarṇasya sarasīm avagāhataḥ /	sveda-nunna-aFga-varNasya sarasIm avagAhataH /
   vanyasyevābhavat tasya śrīḥ paryantavisarpiṇī // PNc_2.77 //	vanyasya-iva-aBavat tasya SrIH paryanta-visarpiNI // PNc_2.77 //
   [Only in K; ed. reads: svedabhinnāṅgarāgaḥ sa sarasīṃ tām agāhata |	[OnlI id K; ed. reads: sveda-Binna-aFgarAgaH sa sarasIm tAm agAhata |
   madasiktataṭāghātadhūlir vanya iva dvipaḥ}]	mada-sikta-tawa-AGAta-DUliH vanyaH iva dvipaH}]
   sa tasyāṃ dūravikṣipta- vihagaśreṇimekhalaḥ /	sa tasyAm dUra-vikzipta vihaga-SreNi-meKalaH /
   vijahāra yathākāmaṃ vilāsakusumāyudhaḥ // PNc_2.78 //	vijahAra yaTAkAmam vilAsa-kusumAyuDaH // PNc_2.78 //
   uvāha visphurannāla- kaṇṭakacchadmanāpi sā /	uvAha visPurat-nAla kaNwaka=-CadmanA-api sA /
   tadaṅgayaṣṭisparśena romañcam iva padminī // PNc_2.79 //	tad-aFga-yazwi-sparSena romaQcam iva padminI // PNc_2.79 //
   tatas taraṅganirdhautam adhyāsya sa śilātalam /	tatas taraFga-nirDOtam aDyAsya sa SilA-talam /
   yaśaḥsnapitadiksīmā devaḥ sasnau yathāvidhi // PNc_2.80 //	yaSaH-snapita-diS-sImAH devaH sasnO yaTAviDi // PNc_2.80 //
   tasyāviralamattāli- niḥsvanacchadmanā vane /	tasya-avirala-mattAli niHsvana=-CadmanA vane /
   agīyateva devasya latābhiḥ snānakautukam // PNc_2.81 //	agIyatA-iva devasya latABiH snAna-kOtukam // PNc_2.81 //
   [VAR 2.81d: {#kautukam/lem /k; #maṅgalam /ed}]	[VAR 2.81d: {#kOtuka-m/lem /k; #maFgalam /ed}]
   so dūrodastaparyasta- sapuṣpasalilāñjaliḥ /	saH dUra-udasta-paryasta sa-puzpa-salila-aQjaliH /
   jagattamo'pahaṃ jyotis trayīmayam upasthitaḥ // PNc_2.82 //	jagattamaH-apaham jyotiH trayI-mayam upasTitaH // PNc_2.82 //
   tam ānarca sa rājendur maulau yasyendulekhayā /	tam Anarca sa rAja-induH mOlO yasya-indu-leKayA /
   kriyate svardhunībāla- mṛṇālaśakalabhramaḥ // PNc_2.83 //	kriyate svarDunI-bAla mRNAla-Sakala-BramaH // PNc_2.83 //
   dhanyā hi tā vanalatā yatphalāny ajahāra sa /	DanyA hi tAH vana-latA yat-PalAni ajahAra sa /
   kāryataḥ sadṛśī tāsāṃ samudraraśanā mahī // PNc_2.84 //	kAryataH sadRSI tAsAm samudra-raSanA mahI // PNc_2.84 //
   nipīya nikhilavyakta- rājacihnena pāṇinā /	nipIya niKila-vyakta rAja-cihnena pANinA /
   upāspṛśat sa cāmbhoja- kiñjalkakapiśaṃ payaḥ // PNc_2.85 //	upAspRSat sa ca-amBoja kiQjalka-kapiSam payaH // PNc_2.85 //
   nīlātapatramitreṇa patreṇāmbujinībhuvā /	nIla-Atapatra-mitreNa patreNa-ambujinIBuvA /
   nivāritoṣṇaḥ saśrīkaṃ latākuñjaṃ jagāma sa // PNc_2.86 //	nivArita-uzNaH sa-SrIkam latA-kuQjam jagAma saH // PNc_2.86 //
   saparāge viśaśrāma kusumaprastare ca sa /	sa-parAge viSaSrAma kusuma-prastare ca sa /
   lakṣmīkucāṅgarāgeṇa bhinne śeṣa ivācyutaḥ // PNc_2.87 //	lakzmI-kuca-aFga-rAgeNa Binne SezaH iva-acyutaH // PNc_2.87 //
   ramāṅgado 'pi nirvartya tvarayā kiṃ cid āhnikam /	ramAFgadaH api nirvartya tvarayA kim cit Ahnikam /
   avāptasevāvasaraḥ paryupāsta viśāmpatim // PNc_2.88 //	avApta-sevA-avasaraH paryupAsta viSAm-patim // PNc_2.88 //
   so bhṛṅgadhvaninā supto vipañcīnādabandhunā /	saH BRFga-DvaninA suptaH vipaQcInAda-banDunA /
   tamālapallavais tena kiṃ cit kiṃ cid avījyata // PNc_2.89 //	tamAla-pallavEH tena kim cit kim cit avIjyata // PNc_2.89 //
   nidrāgṛhītanirmukta- locano 'tha jahāra sa /	nidrA-gRhIta-nirmukta locanaH aTa jahAra sa /
   ghanachāyāvṛtavyakta- bhāsvato nabhasaḥ śriyam // PNc_2.90 //	Gana-CAyA-AvRta-vyakta BAsvataH naBasaH Sriyam // PNc_2.90 //
   pīnāṃsataṭasaṃśliṣṭa- puṣpakesaraśobhinā /	pIna-aMsa-tawa-saMSlizwa puzpakesara-SoBinA /
   uṣaḥsākalpakeneva śayanīyam amucyate // PNc_2.91 //	uzaH-sAkalpakena-iva SayanIyam amucyate // PNc_2.91 //
   punar mṛgayāvihāraḥ	punar mRgayA-vihAraH
   cakāra ca padaṃ citraḥ sa mṛgas tasya cetasi /	cakAra ca padam citraH sa mRgaH tasya cetasi /
   lagnaṃ hi kim api kvāpi kṛcchrād ākṛṣyate manaḥ // PNc_2.92 //	lagnam hi kim api kvApi kRcCrAt AkRzyate manaH // PNc_2.92 //
   prasādahṛdyālaṅkārais tena mūrtir abhūṣyata /	prasAda-hRdya-alaFkArEH tena mUrtiH aBUzyata /
   atyujjvalaiḥ kavīndreṇa kālidāsena vāg iva // PNc_2.93 //	ati-ujjvalEH kavi-indreNa kAli-dAsena vAc iva // PNc_2.93 //
   jagāhe sa mahāraṇyam aṃsāsaktadhanurlataḥ /	jagAhe sa mahA-araNyam aMsa-Asakta-DanuH-lataH /
   upoḍhaśaśabhṛllekhaḥ sāyam abdhim ivāryamā // PNc_2.94 //	upoXa-SaSaBRt-leKaH sAyam abDim iva-aryamA // PNc_2.94 //
   tasmin kusumakirmīra- tale ca vicacāra sa /	tasmin kusuma-kirmIra tale ca vicacAra sa /
   sphurannakṣatraśabale nabhasīva niśākaraḥ // PNc_2.95 //	sPurat-nakzatra-Sabale naBasi-iva niSAkaraH // PNc_2.95 //
   mṛgānugamanirbandho na jagāmāsya mandatām /	mRga-anugama-nirbanDaH na jagAma-asya manda-tAm /
   maithilīramaṇasyeva vipine pṛthivīpateḥ // PNc_2.96 //	mETilI-ramaNasya-iva vipine pRTivIpateH // PNc_2.96 //
   niśātikramaṇam	niSA-atikramaNam
   tataḥ papāta jaladhau virocanaphaṇāmaṇiḥ /	tatas papAta jalaDO virocana-PaNA-maNiH /
   dināher nīyamānasya balātkāragarutmatā // PNc_2.97 //	dina-aheH nIyamAnasya balAtkAra-garutmatA // PNc_2.97 //
   śanaiḥ śanair atha vyomni mṛgāṅkaḥ padam ādadhe /	SanEs SanEs aTa vyomni mRgAFkaH padam AdaDe /
   saśaṅka iva bhūpālān mṛgayāsaktacetasaḥ // PNc_2.98 //	sa-SaFkaH iva BUpAlAn mRgayA-Asakta-cetasaH // PNc_2.98 //
   ramāṅgadāstṛtasnigdha- pallavaprastare tataḥ /	ramAFgadA-stRta-snigDa pallava-prastare tatas /
   vane rājendunā ninye tenendutilakā niśā // PNc_2.99 //	vane rAja-indunA ninye tena-indu-tilakAH niSA // PNc_2.99 //
   atha mukharakhagāpanītanidraḥ kvacid api padmasarasy upāsya sandhyām /	aTa muKara-Kaga-apanIta-nidraH kvacid api padma-sarasi upAsya sanDyAm /
   puno 'pi tam avekṣituṃ niśānte nṛpatir iyeṣṭa mṛgaṃ mṛgendrakalpaḥ //	punaH api tam avekzitum niSA-ante nRpatiH iyezwa mRgam mRgendra-kalpaH //
   PNc_2.100 //	PNc_2.100 //
   [VAR 2.100c: {niśānte/lem /k; vanānte /ed}]	[VAR 2.100c: {niSAnte/-lem /k; vanAnte /ed}]
   pañcaikena smara iva śarān pāṇinā hemapuṅkhān anyenorvīvijayi ca dhanuḥ	paQca-ekena smaraH iva SarAn pANinA hema-puFKAn anyena-urvIvijayi ca DanuH
   sāhasāṅkaṃ dadhānaḥ /	sAhasa-aFkam daDAnaH /
   devaḥ sa atha vyavaharad ariṣu nyastapādaḥ pikālī-	devaH saH aTa vyavaharat arizu nyasta-pAdaH pikAlI-
   nīḍanyañcanniculanicayaśyāmalāsu sthalīṣu // PNc_2.101 //	nIxan-yaQcat-nicula-nicaya-SyAmalAsu sTalIzu // PNc_2.101 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye citramṛgāvalokano nāma dvitīyaḥ sargaḥ	nava-sAhasa-aFka-carite mahAkAvye citramRgAvalokanaH nAma dvitIyaH sargaH
   tritīyaḥ sargaḥ	tritIyaH sargaH
   atha bahu carato 'sya cāpapāṇeś cakitavalanmṛgayūthavīkṣitasya /	aTa bahu carataH asya cApa-pANeH cakita-valat-mRga-yUTa-vIkzitasya /
   vanabhuvi sulabhaḥ pariśramo 'bhūn na tu hariṇaḥ sa hṛtendracāpaśobhaḥ //	vana-Buvi sulaBaH pariSramaH aBUt na tu hariNaH sa hRta-indracApa-SoBaH //
   PNc_3.1 //	PNc_3.1 //
   dhanuṣi tanubharaṃ nidhāya kiṃcit taruṇatamālavane vinītakhedaḥ /	Danuzi tanu-Baram niDAya kiMcid taruNa-tamAla-vane vinIta-KedaH /
   mṛgarudhirakalaṅkitena devaḥ samaviṣameṇa pathā puraḥ pratasthe // PNc_3.2	mRga-ruDira-kalaFkitena devaH sama-vizameNa paTA puras pratasTe // PNc_3.2
   [VAR 3.2c: {#kalaṅkitena/lem /k/b; #lavāṅkitena /ed}]	[VAR 3.2c: {#kalaFkitena/lem /k/b; #lava-aFkitena /ed}]
   vindhyakandarapraveśaḥ	vinDya-kandara-praveSaH
   atha sa caṭulaṣaṭpadopagītaṃ vanagajadānasugandhigandhavāham /	aTa sa cawula-zawpada-upagItam vana-gaja-dAna-suganDi-ganDavAham /
   parisaram abhinṛttanīlakaṇṭhaṃ nyaviśata vindhyanagendrakandarasya //	parisaram aBinRtta-nIla-kaNWam nyaviSata vinDya-naga-indra-kandarasya //
   PNc_3.3 //	PNc_3.3 //
   caṭulakṛtakacagrahaḥ sa gacchan vanalatayā parihāsalolayeva /	cawula-kRta-kaca-grahaH sa gacCan vanalatayA parihAsa-lolayA-iva /
   narapatir avaśaḥ kṛtaḥ sa kāmaṃ viyati mukhendum udañcayāṃ cakāra //	narapatiH avaSaH kRtaH sa kAmam viyati muKa-indum udaQcayAm cakAra //
   PNc_3.4 //	PNc_3.4 //
   [VAR 3.4a: {caṭula#/lem /ed; catura# /ed}]	[VAR 3.4a: {cawula-#/lem /ed; catura# /ed}]
   namad avanipatiḥ patiḥ prajānām ayi! capale nu vikṛṣyate kaceṣu /	namat avanipatiH patiH prajAnAm ayi! capale nu vikRzyate kacezu /
   virama muhur itīva manyuguñjad- dhvanibhir asāv alibhir latābhyadhāyi //	virama muhur iti-iva manyu-guQjad DvaniBiH asO aliBiH latA-aByaDAyi //
   PNc_3.5 //	PNc_3.5 //
   [VAR 3.5c: {manyu#/lem /conj; mañju# /ed}/var{guñjad/lem /k; mukta /ed}]	[VAR 3.5c: {manyu-#/lem /ca-unj; maQju# /ed}/var{-guQja-d/lem /k; muktaH /ed}]
   katicidalinipītadhūpagandhān anativilambiparārdhyamauliratnān /	katicid-ali-nipIta-DUpa-ganDAn anativilambi-parArDya-mOli-ratnAn /
   tvaritam atha ramāṅgado 'sya keśān vipinalatāviṭapāntarāc cakarṣa //	tvaritam aTa ramAFgadaH asya keSAn vipina-latA-viwapa-antarAt cakarza //
   PNc_3.6 //	PNc_3.6 //
   haṃsadarśanam	haMsa-darSanam
   nṛpatir atha tadonmukhaś carantaṃ jhaṭiti sitacchadam ambare dadarśa /	nRpatiH aTa tadA-unmuKaH carantam Jawiti sitacCadam ambare dadarSa /
   dadhatam adhigatāṃ kuto 'pi cañcvā bisalatikām iva tārahāralekhām //	daDatam aDigatAm kutas api caQcvA bisa-latikAm iva tAra-hAra-leKAm //
   PNc_3.7 //	PNc_3.7 //
   vikasitakumudacchadāvadāte tatanibhṛte patatāṃ tatī dadhānam /	vikasita-kumuda=-Cada-avadAte tata-niBRte patatAm tatI daDAnam /
   viracayitum upāyanaṃ nṛpendor navaghaṭite iva dantapatralekhe // PNc_3.8	viracayitum upAyanam nRpa-indoH nava-Gawite iva danta-patra-leKe // PNc_3.8
   citam atanu visarpatā samantāt kiraṇalatānikareṇa hārayaṣṭeḥ /	citam atanu visarpa-tA samantAt kiraNa-latA-nikareNa hAra-yazweH /
   sitamaṇimayasūcinirmitasya sthitam iva jaṅgamapañjarasya madhye // PNc_3.9	sita-maNi-maya-sUci-nirmitasya sTitam iva jaFgama-paQjarasya maDye // PNc_3.9
   taralamaṇirucāvṛtaṃ prakṛtyā vidalitavidrumakandakāñcituṇḍam /	tarala-maNi-rucA-AvRtam prakRtyA vidalita-vidruma-kanda-kAQci-tuNxam /
   praṇayanihitapādayāvakāṅkaṃ kamalavanasthitilolayeva lakṣmyā // PNc_3.10	praNaya-nihita-pAda-yAvaka-aFkam kamala-vana-sTiti-lolayA-iva lakzmyA // PNc_3.10
   caraṇayugatale vibhātakāla- sphuṭitajapākusumābhitāmrabhāsi /	caraNa-yuga-tale viBAta-kAla sPuwita-japA-kusuma-aBitAmra-BAsi /
   svayam iva nalinīvanaprasūteḥ paricayataḥ kṛtakāntisaṃvibhāgam // PNc_3.11	svayam iva nalinI-vana-prasUteH paricayataH kRta-kAnti-saMviBAgam // PNc_3.11
   pratipadam atidīrghahārabhārāt avanamadunnamayantam uttamāṅgam /	pratipadam ati-dIrGa-hAra-BArAt avanamat-unnamayantam uttamAFgam /
   śirasi nipatato nikāmam uṣṇān ahimarucaḥ kiraṇān ivotkṣipantam // PNc_3.12	Sirasi nipatataH nikAmam uzNAn ahima-rucaH kiraNAn iva-utkzipantam // PNc_3.12
   vivṛtamukhadhṛtasya niṣpatadbhis taralamaṇer aruṇasya kāntileśaiḥ /	vivRta-muKa-DRtasya nizpatadBiH tarala-maNeH aruNasya kAnti-leSEH /
   aviratam aravindavṛndapītān madhupṛṣatān iva bhūyasodvamantam // PNc_3.13	aviratam aravinda-vRnda-pItAn maDu-pRzatAn iva BUyasA-udvamantam // PNc_3.13
   parikhacitam ayatnapūritāśair aviralamauktikadāmaraśmijālaiḥ /	pariKacitam ayatna-pUrita-ASEH avirala-mOktika-dAma-raSmi-jAlEH /
   yaśa iva parabhūtabhṛtāṃ niruddhya prasabham upāhṛtam ātmano yaśobhiḥ //	yaSaH iva para-BUta-BRtAm nirudDya prasaBam upAhRtam AtmanaH yaSoBiH //
   PNc_3.14 //	PNc_3.14 //
   abhinavabisaśaṅkayāpahṛtya sphaṭikamayīm asamakṣam akṣamālām /	aBinava-bisa-SaFkayA-apahRtya sPawika-mayIm asamakzam akzamAlAm /
   vihagam iva vimānahaṃsapaṅkter vighaṭitam ekataraṃ caturmukhasya //	vihagam iva vimAna-haMsa-paFkteH viGawitam ekataram caturmuKasya //
   PNc_3.15 //	PNc_3.15 //
   cyutam iva sitacāmaraṃ maghoneḥ śramajaḍavāravilāsinīkarāgrāt /	cyutam iva sita-cAmaram maGoneH Srama-jaxa-vAra-vilAsinIkara-agrAt /
   apahṛtam iva lolapatrajālaṃ surasaritaḥ pavanena puṇḍarīkam // PNc_3.16 //	apahRtam iva lola-patra-jAlam sura-saritaH pavanena puNxarIkam // PNc_3.16 //
   harahasitasitaṃ divāpi kānti- stabakam ivāpatitam sudhākarasya /	harahasita-sitam divA-api kAnti stabakam iva-apatitam suDAkarasya /
   api patitam ivāntarikṣapīlor maghavadibhasya vilāsakarṇaśaṅkham //	api patitam iva-antarikza-pIloH maGava-diBasya vilAsa-karNa-SaFKam //
   PNc_3.17 //	PNc_3.17 //
   [SYNTAX: kulakam]	[SYNTAX: kulakam]
   sa ca pariṇatalodhradhūliśuklas taralam avantipateś cakāra cetaḥ /	sa ca pariNata-loDra-DUli-SuklaH taralam avanti-pateH cakAra cetaH /
   kisalayam iva bālacandanasya stimitagatir malayācalendravātaḥ // PNc_3.18	kisalayam iva bAlacandanasya stimita-gatiH malaya-acala-indra-vAtaH // PNc_3.18
   nāyakavarṇanam	nAyaka-varNanam
   avadad atha vibuddhapuṇḍarīka- pratimam upāntacare nidhāya cakṣuḥ /	avadat aTa vibudDa-puNxarIka pratimam upAnta-care niDAya cakzuH /
   daśanamaṇimayūkhabhinnavarṇāṃ girim iti mālavarājapūrṇacandraḥ // PNc_3.19	daSana-maNi-mayUKa-Binna-varNAm girim iti mAlava-rAja-pUrNa-candraH // PNc_3.19
   surabhikusumacumbināvanamrām alipaṭalena latām imāṃ vinā me /	suraBi-kusuma-cumbinA-avanamrAm ali-pawalena latAm imAm vinA me /
   khagam amum upadarśayet ka evaṃ gaganaramāpatipāñcajanyam anyaḥ //	Kagam amum upadarSayet kaH evam gaganarama-apati-pAQcajanyam anyaH //
   PNc_3.20 //	PNc_3.20 //
   smaravarakarihastaśīkarāṇām vidadhati rucayo navahāramauktikānām /	smara-vara-kari-hasta-SIkarANAm vidaDati rucayaH navahAra-mOktikAnAm /
   vidadhati rucayo 'sya canncukoṭau kavalitabālamṛṇālasūtralīlām // PNc_3.21	vidaDati rucayaH asya canncu-kowO kavalita-bAla-mRNAla-sUtra-lIlAm // PNc_3.21
   ayi! kathaya sitacchadaḥ kva cāyaṃ vananalinīpulināntabaddhavāsaḥ /	ayi! kaTaya sitacCadaH kva ca-ayam vana-nalinI-pulina-anta-badDa-vAsaH /
   avanipatikalatrakaṇṭhayogyaḥ kva ca śaśibandhur anargha eṣa hāraḥ //	avanipati-kalatra-kaNWa-yogyaH kva ca SaSi-banDuH anarGaH eza hAraH //
   PNc_3.22 //	PNc_3.22 //
   vanabhuvipatitaḥ kuto 'yam asyāṃ katham ayam asya mukhātithitvam āptaḥ? /	vana-BuvipatitaH kutas ayam asyAm kaTam ayam asya muKa-atiTi-tvam AptaH? /
   guruvibhavapadasya kasya vā syād ayam iti me na paricchinatti cetaḥ //	guru-viBava-padasya kasya vA syAt ayam iti me na paricCinatti cetaH //
   PNc_3.23 //	PNc_3.23 //
   ayam ucitataraḥ phaṇistriyo vā kucakalaśāntaramartyayoṣito vā ? /	ayam ucitataraH PaNi-striyaH vA kuca-kalaSa-antara-martya-yozitaH vA ? /
   niyatam udadhim udram īdṛśāni kṣititalam ābharaṇāni na spṛśanti //	niyatam udaDim udram IdRSAni kziti-talam ABaraNAni na spRSanti //
   PNc_3.24 //	PNc_3.24 //
   kim aparam anugamya eṣa haṃsaḥ śramajaḍapakṣatirāvayor vanānte /	kim aparam anugamya eza haMsaH Srama-jaxa-pakzatirAvayoH vanAnte /
   ayi! yad ayam avāmanasya bhūmir mukhadhṛtahāralataḥ kutūhalasy // PNc_3.25	ayi! yat ayam avAmanasya BUmiH muKa-DRta-hAra-lataH kutUhalasi // PNc_3.25
   a //	aH //
   ramāṅgadavākyam	ramAFgada-vAkyam
   iti viratavacasy udīrya tasmin kṛtini nṛpe paramāravaṃśaketau /	iti virata-vacasi udIrya tasmin kRtini nRpe parama-AravaMSa-ketO /
   sphuradadharavikīrṇadantakānti- prasaram idaṃ jagade ramāṅgadena //	sPurat-aDara-vikIrNa-danta-kAnti prasaram idam jagade ramAFgadena //
   PNc_3.26 //	PNc_3.26 //
   jaḍarucir api rocate na kasmai katham api dīrghaguṇena labdhasaṅgaḥ /	jaxa-ruciH api rocate na kasmE kaTam api dIrGa-guNena labDa-saFgaH /
   naravara yad anena hāradāmnā tava patagaḥ spṛhaṇīya eṣa jātaḥ // PNc_3.27	nara-vara yat anena hAra-dAmnA tava patagaH spRhaNIyaH eza jAtaH // PNc_3.27
   upavana iva sambhavaḥ kadācin nṛpa ghaṭate vipine 'pi hārayaṣṭeḥ /	upavanaH iva samBavaH kadAcid nRpa Gawate vipine api hAra-yazweH /
   yad asurasuranāgarājakanyā iha viharanti nagendrakandareṣu // PNc_3.28 //	yat asura-sura-nAga-rAja-kanyAH iha viharanti naga-indra-kandarezu // PNc_3.28 //
   śakunir ayam ito digantalagnair anupamamauktikanirgatair mayūkhaiḥ /	SakuniH ayam itas diS-anta-lagnEH anupama-mOktika-nirgatEH mayUKEH /
   tava viracayatīva sūtrapātaṃ sukṛtanidhāna! bhaviṣyataḥ śubhasya //	tava viracayati-iva sUtra-pAtam su-kRta-niDAna! BavizyataH SuBasya //
   PNc_3.29 //	PNc_3.29 //
   drutam ayam anugamyatām idānīm anugamanena yato 'sya hāralābhaḥ /	drutam ayam anugamyatAm idAnIm anugamanena yatas asya hAra-lABaH /
   phalam adhikam ato 'pi naḥ kadācit kim api bhaved ayam asya hetuḥ //	Palam aDikam atas api naH kadAcid kim api Bavet ayam asya hetuH //
   PNc_3.30 //	PNc_3.30 //
   taruviṭapalatāntareṇa gacchan bhuvam abhajan bahumuktameghavartmā /	taru-viwapa-latA-antareNa gacCan Buvam aBajan bahu-mukta-meGa-vartmA /
   ayam atiguruhārabhārajātāṃ śramajaḍatāmalam ātmano vyanakti // PNc_3.31 //	ayam ati-guru-hAra-BAra-jAtAm Srama-jaxa-tAmalam AtmanaH vyanakti // PNc_3.31 //
   nayanapatham ayaṃ yathā tavārāt tvam api tathāsya sitacchadasya yātaḥ /	nayana-paTam ayam yaTA tava-ArAt tvam api taTA-asya sitacCadasya yAtaH /
   avanitalamṛgāṅka! yad vanāntaś cakitam ivāyam itas tataḥ prayāti //	avani-tala-mRgAFka! yat vanAntaH cakitam iva-ayam itas tatas prayAti //
   PNc_3.32 //	PNc_3.32 //
   niculavanam atītya vartate 'yam purata imām ayam abjinīm upetaḥ /	nicula-vanam atItya vartate ayam puratas imAm ayam abjinIm upetaH /
   navajaladharaśaṅkayeva śaṅke taruṇatamālavanādito nivṛttaḥ // PNc_3.33 //	nava-jalaDara-SaFkayA-iva SaFke taruNa-tamAlava-nAditaH nivRttaH // PNc_3.33 //
   kisalayakalitāñjaliṃ tvarāvān ayam upasarpati nīlasinduvāram /	kisalaya-kalita-aQjalim tvarAvAn ayam upasarpati nIla-sinduvAram /
   kṣaṇam ayam iha bālacūtamaulau vicakilamālyavilāsam ādadhāti // PNc_3.34	kzaNam ayam iha bAla-cUta-mOlO vicakila-mAlya-vilAsam AdaDAti // PNc_3.34
   ayam abhinavakarṇikārayaṣṭiṃ jhaṭiti ghanastabakastanīm upaiti /	ayam aBinava-karNikAra-yazwim Jawiti Gana-stabaka-stanIm upEti /
   ayam aticapalo nisargaraktāṃ sthalanalinīm avadhīrya deva! yātaḥ //	ayam ati-capalaH nisarga-raktAm sTala-nalinIm avaDIrya deva! yAtaH //
   PNc_3.35 //	PNc_3.35 //
   ayam iha hi latām upaiti kaundīṃ kusumavatīṃ navamādhavīṃ vilaṅghya /	ayam iha hi latAm upEti kOndIm kusumavatIm nava-mADavIm vilaFGya /
   kvaṇadalivalayāsu nāsu tena skhalitam itaḥ sahakāramañjarīṣu // PNc_3.36	kvaNadali-valayAsu na-asu tena sKalitam itas sahakAra-maQjarIzu // PNc_3.36
   abhisarati vanasthalīm ivaitāṃ madanavatīmayamūḍhakāmilīlaḥ /	aBisarati vana-sTalIm iva-etAm madanavatI-maya-mUXa-kAmi-lIlaH /
   sphuradatanuśilīmukhasya cāgre vicarati karṇe ivāyam arjunasya // PNc_3.37	sPurat-atanu-SilImuKasya ca-agre vicarati karNe iva-ayam arjunasya // PNc_3.37
   śramam apaharatas tanūrmivātair ayam atithir vanapalvalasya jātaḥ /	Sramam apaharataH tanu-Urmi-vAtEH ayam atiTiH vana-palvalasya jAtaH /
   tarutatiṣu tirohito 'yam etāsv ayam aravindavanād ivojjihīte // PNc_3.38	tarutatizu tirohitaH ayam etAsu ayam aravinda-vanAt iva-ujjihIte // PNc_3.38
   kurabakavanataḥ kadambarājiṃ vrajati tato mucakundakānanāni /	kurabaka-vanataH kadamba-rAjim vrajati tatas mucakunda-kAnanAni /
   iti nagam avagāhate sahāras tvam iva dhrtaklama eṣa rājahaṃsaḥ // PNc_3.39	iti nagam avagAhate sa-hAraH tvam iva Drta-klamaH eza rAjahaMsaH // PNc_3.39
   kuru vijayam ito mamārpya etad dhanur adhunā sasuvarṇapuṅkhabāṇam /	kuru vijayam itas mama-arpyaH etat DanuH aDunA sa-suvarNa-puFKa-bANam /
   yad ayam itagatir gato 'tidūraṃ jalapatagaḥ saha naḥ kutūhalena //	yat ayam ita-gatiH gataH ati-dUram jalapatagaH saha naH kutUhalena //
   PNc_3.40 //	PNc_3.40 //
   haṃsānugamanam	haMsa-anugamanam
   iti kathayati cāpam arpayitvā samam iṣubhiḥ sa ramāṅgade narendras /	iti kaTayati cApam arpayitvA samam izuBiH sa ramAFgade narendraH /
   patagam anu tam āttahāraṃ harati na kaṃ navavastusaṃprayogaḥ // PNc_3.41	patagam anu tam Atta-hAram harati na kam nava-vastu-saMprayogaH // PNc_3.41
   ṛju tam atha vihāyasā vrajantam rabhasavaśād anugacchato nṛpasya /	Rju tam aTa vihAyasA vrajantam raBasa-vaSAt anugacCataH nRpasya /
   samajani bhṛśam āyato 'sya panthās taruviṭapāvaṭavarjanena vakraḥ //	samajani BRSam AyataH asya panTAH taru-viwapa-avawa-varjanena vakraH //
   PNc_3.42 //	PNc_3.42 //
   nṛpatir anuyayau vane vihaṅgaṃ nṛpatim abhi praṇayī ramāṅgado 'pi /	nRpatiH anuyayO vane vihaFgam nRpatim aBi praNayI ramAFgadaH api /
   śrutam iva viśadaṃ śucir vivekaḥ kṛtini vivekam ivāntaraḥ prasādaḥ //	Srutam iva viSadam SuciH vivekaH kRtini vivekam iva-antaraH prasAdaH //
   PNc_3.43 //	PNc_3.43 //
   atha kamalasarastaraṅgadolā- calayavilolarathāṅganāmayugmam /	aTa kamala-saraH-taraFga-dolA calaya-vilola-raTAFga-nAma-yugmam /
   madakalakalahaṃsanādakṛṣṭaḥ śramaviveśaḥ saḥ sitacchadaḥ prapede //	mada-kalakalahaMsa-nAda-kRzwaH Srama-viveSaH saH sitacCadaH prapede //
   PNc_3.44 //	PNc_3.44 //
   vilulitakabarīkalāpamālyā mṛdunavaśaivalamekhalā vahantyaḥ /	vilulita-kabarI-kalApa-mAlyAH mRdu-nava-SEvala-meKalA vahantyaH /
   ratiraṇam avasāya yatra nityaṃ saha ramaṇair amarāṅganā ramante //	rati-raNam avasAya yatra nityam saha ramaNEH amara-aFganAH ramante //
   PNc_3.45 //	PNc_3.45 //
   salilagatadhiyātha tena dūrāt sa gurur amucyata niḥsahena hāraḥ /	salila-gata-DiyA-aTa tena dUrAt sa guruH amucyata niHsahena hAraH /
   jaḍahṛtahṛdayāḥ kiyac ciraṃ vā guṇamahatām iha bhāram udvahanti //	jaxa-hRta-hRdayAH kiyat ciram vA guNa-mahatAm iha BAram udvahanti //
   PNc_3.46 //	PNc_3.46 //
   sa ca vitatamarīcicañculekho vigalitahāralatāmiṣeṇa haṃsaḥ /	sa ca vitata-marIci-caQcu-leKaH vigalita-hAra-latA-AmizeNa haMsaH /
   pariṇatabisakāṇḍabhaṅgapītaṃ paya iva vistṛtadhāram ujjagāra // PNc_3.47	pariNata-bisa-kANxa-BaFga-pItam payaH iva vistRta-DAram ujjagAraH // PNc_3.47
   atha kanakamṛṇālikāyugasya dyutinicayena citaṃ visarpatādhaḥ /	aTa kanaka-mRNAlikA-yugasya dyuti-nicayena citam visarpa-ta-aDas /
   aśiśiramahaso visāriṇā khe valayitam aṃśulatākadambakena // PNc_3.48 //	aSiSira-mahasaH visAriNA Ke valayitam aMSulatA-kadambakena // PNc_3.48 //
   taṭabhuvi tam apaśyad āpatantaṃ patir avane ravataṃsitāyatākṣaḥ /	tawa-Buvi tam apaSyat Apatantam patiH avane rava-taMsita-Ayata-akzaH /
   sitam abhinavahemadaṇḍaśobhi sphaṭikaśalākam ivātapatram aindram //	sitam aBinava-hema-daNxa-SoBi sPawika-SalAkam iva-Atapatram Endram //
   PNc_3.49 //	PNc_3.49 //
   [SYNTAX: sandānitakam]	[SYNTAX: sandAnitakam]
   sarasi dhavalite tataḥ samantād amṛtamarīciruceva tasya kāntyā /	sarasi Davalite tatas samantAt amRta-marIci-rucA-iva tasya kAntyA /
   vyadhita balavatī viyogapīḍā padam apade hṛdayeṣu cakranāmnām // PNc_3.50	vyaDita balavatI viyoga-pIxA padam apade hRdayezu cakra-nAmnAm // PNc_3.50
   ativitataguṇaikadhāmni tasmin vidhuram adhaḥpatite viśuddhibhāji /	ati-vitata-guNa-eka-DAmni tasmin viDuram aDas-patite viSudDi-BAji /
   katham api vasudhādhipaḥ pramodaṃ jhaṭiti jagāma guṇiṣv amatsaro hi //	kaTam api vasuDADipaH pramodam Jawiti jagAma guNizu amatsaraH hi //
   PNc_3.51 //	PNc_3.51 //
   atha nabhasi piśaṅgasāndhyarāga- cchurita ivāmbaranimnagātaraṅgam /	aTa naBasi piSaFga-sAnDya-rAga cCuritaH iva-ambara-nimnagA-taraFgam /
   kiyad api sarasas taṭe sa gatvā kamalarajaḥkapiśe dadarśa hāram //	kiyat api sarasaH tawe sa gatvA kamala-rajaH-kapiSe dadarSa hAram //
   PNc_3.52 //	PNc_3.52 //
   sa ca sapadi ramāṅgadopanītaṃ kanakasaroruhakāntinā kareṇa /	sa ca sapadi ramAFgada-upanItam kanaka-saroruha-kAntinA kareNa /
   nijayaśa iva mūrtam ādade taṃ bhuvanatalābhayadānadīkṣitena // PNc_3.53 //	nija-yaSaH iva mUrtam Adade tam Buvana-tala-aBaya-dAna-dIkzitena // PNc_3.53 //
   sujanam iva guṇair upoḍhaśobhaṃ śucitarabālamṛṇālasūtradīrghaiḥ /	su-janam iva guNEH upoXa-SoBam Sucitara-bAla-mRNAla-sUtra-dIrGEH /
   ahamahamikayā kṛtapraveśaṃ taraṇikaraglapitair ivendupādaiḥ // PNc_3.54 //	aham-ahamikayA kRta-praveSam taraNi-kara-glapitEH iva-indu-pAdEH // PNc_3.54 //
   dadhatam aruṇam aṅgarāgaśeṣaṃ kvacid api yaṣṭiṣu tāramauktikāsu /	daDatam aruNam aFga-rAga-Sezam kvacid api yazwizu tAra-mOktikAsu /
   ghaṭitam iva navātapena kiṃcid bahunavayā śaśalakṣmaṇas tviṣā ca //	Gawitam iva nava-Atapena kiMcid bahu-navayA SaSalakzmaNaH tvizA ca //
   PNc_3.55 //	PNc_3.55 //
   ativitataruciṃ vahantam antas taralamaṇiṃ taruṇendragopaśr̆bham /	ati-vitata-rucim vahantam antar tarala-maNim taruNa-indragopa-Sr̆Bam /
   aviralam asakṛnnivāsalagnaṃ lalitavadhūhṛdayād ivānurāgam // PNc_3.56 //	aviralam asakRt-nivAsa-lagnam lalita-vaDU-hRdayAt iva-anurAgam // PNc_3.56 //
   katicid api latāntare dadhānaṃ mṛgamadaliptatalāni mauktikāni /	katicid api latA-antare daDAnam mRga-mada-lipta-talAni mOktikAni /
   śabalajalalavair ivāttajanmāny ayam aranadīyamunātither ghanasya //	Sabala-jala-lavEH iva-Atta-janmAni ayam aranadIyamunA-atiTeH Ganasya //
   PNc_3.57 //	PNc_3.57 //
   anuguṇapadavīvinirgatāsu pratilatam āyatamauktikaprabhāsu /	anuguNa-padavI-vinirgatAsu pratilatam Ayata-mOktika-praBAsu /
   rajanikaramarīcisūcidīrghair bahubhir iva grathitaṃ mṛṇālasūtraiḥ //	rajani-kara-marIci-sUci-dIrGEH bahuBiH iva graTitam mRNAla-sUtrEH //
   PNc_3.58 //	PNc_3.58 //
   atidṛḍham anuraktayā vitīrṇaṃ mukharamahodadhimekhalāṃ vahantyā /	ati-dRXam anuraktayA vitIrNam muKara-mahodaDi-meKalAm vahantyA /
   urasi nihitabandhujīvam urvyā vicakilamālyam iva svayaṃvarāya // PNc_3.59	urasi nihita-banDu-jIvam urvyA vicakila-mAlyam iva svayaMvarAya // PNc_3.59
   [SYNTAX: kulakam]	[SYNTAX: kulakam]
   arucad atha kare sa tasya bibhrad yuvatiradacchadakāntimadhyaratnam /	arucat aTa kare sa tasya biBrat yuvatiH-adacCada-kAnti-maDya-ratnam /
   kim api manasijena śāsanāṅkaḥ prahitanijāyudhacitrapuṣpamudraḥ // PNc_3.60	kim api manasijena SAsana-aFkaH prahita-nija-AyuDa-citra-puzpa-mudraH // PNc_3.60
   śaśikararucā sa tena reje mṛdukarapuṣkaravartinā narendraḥ /	SaSi-kara-rucA sa tena reje mRdu-kara-puzkara-vartinA narendraH /
   amarapuradhunīsamuddhṛtena tridaśakarīva mṛṇālakandalena // PNc_3.61 //	amara-puraDunI-samudDRtena tridaSa-karI-iva mRNAla-kandalena // PNc_3.61 //
   urasi narapateḥ pataṃś cakāśe kanakaśilāvipule tadaṃśupūraḥ /	urasi narapateH patan cakASe kanaka-SilA-vipule tad-aMSu-pUraH /
   akhilabhuvanakośarājalakṣmyā nihita ivādhikam utkyā kaṭākṣaḥ // PNc_3.62	aKila-Buvana-koSa-rAja-lakzmyA nihitaH iva-aDikam utkyA kawAkzaH // PNc_3.62
   [VAR 3.62: {kaṭākṣaḥ/lem /em; kadākṣaḥ /ed}]	[VAR 3.62: {kawAkzaH-/lem /em; kadA-akzaH /ed}]
   vikṛtir udadhiśuktieṣu cyutānāṃ dhruvam iyam indukalāsudhālavānām /	vikRtiH udaDi-Suktiezu cyutAnAm Druvam iyam indu-kalA-su-DA-lavAnAm /
   jaladajalakaṇodbhaveṣu kāmaṃ nivasati kāntir iyaṃ na mauktikeṣu //	jalada-jala-kaNa-udBavezu kAmam nivasati kAntiH iyam na mOktikezu //
   PNc_3.63 //	PNc_3.63 //
   na kim ayam uḍumaṇḍalāpavādaḥ kumudavanāni puro 'sya na trapante /	na kim ayam uxu-maNxala-apavAdaH kumuda-vanAni puras asya na trapante /
   katham ayam avadhir na muktibhājām iti tam avekṣya sa cintayāṃ cakāra //	kaTam ayam avaDiH na mukti-BAjAm iti tam avekzya sa cintayAm cakAra //
   PNc_3.64 //	PNc_3.64 //
   [SYNTAX: sandānitakam]	[SYNTAX: sandAnitakam]
   sphuradudaraniveśitendranīlāṃ madajalarājim iva smaradvipasya /	sPurat-udara-niveSita-indranIlAm mada-jala-rAjim iva smara-dvipasya /
   avanipatir apaśyad akṣarāṇāṃ tatim atha hāramṛṇālikāntarāle // PNc_3.65 //	avanipatiH apaSyat akzarANAm tatim aTa hAra-mRNAlikA-antarAle // PNc_3.65 //
   abhinavalikhitām iva praśatiṃ madanamahānṛpateḥ sa pārthivendraḥ /	aBinava-liKitAm iva praSatim madana-mahA-nRpateH sa pArTiva-indraH /
   iti nibiḍakutūhalākulas tāṃ lalitapadābharaṇām avācayac ca // PNc_3.66 //	iti nibixa-kutUhala-AkulaH tAm lalita-pada-ABaraNAm avAcayat ca // PNc_3.66 //
   ``manasijavaravīravaijantyās tribhuvanadurlabhavibhramaikabhūmeḥ /	``manasija-vara-vIra-vEjantyAH triBuvana-durlaBa-viBrama-eka-BUmeH /
   kucamukulavicitrapatravallī- paricita eṣa sadā śaśiprabhāyāḥ'' // PNc_3.67	kuca-mukula-vicitra-patra-vallI paricitaH eza sadA SaSi-praBAyAH-aa // PNc_3.67
   kim u vipulam imaṃ manuṣyalokaṃ puram uta parvatapakṣaśātanasya /	kim u vipulam imam manuzya-lokam puram uta parvata-pakza-SAtanasya /
   kim u yuvatir iyaṃ bhujaṅgabhartur bhuvanam alaṅkurute śaśiprabheti //	kim u yuvatiH iyam BujaFga-BartuH Buvanam alaFkurute SaSipraBA-iti //
   PNc_3.68 //	PNc_3.68 //
   vadati śaśimukhīm itas na dūre taruṇavilepanabhinna eṣa hāraḥ /	vadati SaSi-muKIm itas na dUre taruNa-vilepana-BinnaH eza hAraH /
   saritam iva vanāntare samīraḥ sphutitasaroruhareṇunā piśaṅgaḥ // PNc_3.69	saritam iva vana-antare samIraH sPutita-saroruha-reNunA piSaFgaH // PNc_3.69
   kusumaśarasakhasya kasya cit kiṃ samajani nākatalādhidevateyam /	kusuma-Sara-saKasya kasya cit kim samajani nAka-tala-aDidevatA-iyam /
   uta mukulitamanmathāvatāre pathi vicare 'dhinākakanyakānām // PNc_3.70 //	uta mukulita-manmaTa-avatAre paTi vicare aDinAka-kanyakAnAm // PNc_3.70 //
   api kṛtanayanotsavena tanvī taruṇasudhāmadhureṇa darśanena /	api kRta-nayana-utsavena tanvI taruNa-suDA-maDureNa darSanena /
   mudam upajaned vane kim eṣā ? mama śaradindukaleva kairavasya // PNc_3.71	mudam upajanet vane kim ezA ? mama Sarad-indu-kalA-iva kEravasya // PNc_3.71
   iti kiyad api yāvad eva cintā- vaśam agamat sa manuṣyalokapālaḥ /	iti kiyat api yAvat eva cintA vaSam agamat sa manuzya-lokapAlaH /
   dhanur api niculaṃ vidhāya tāvat kusumaśaro 'sya babhūva pārśvavartī //	DanuH api niculam viDAya tAvat kusuma-SaraH asya baBUva pArSva-vartI //
   PNc_3.72 //	PNc_3.72 //
   atha sambhramād anucareṇa nihitatamālapallave /	aTa samBramAt anucareNa nihita-tamAla-pallave /
   āsta tarukusumasaṃvalite sarasaḥ saḥ saikataśilātale nṛpaḥ // PNc_3.73 //	Asta taru-kusuma-saMvalite sarasaH saH sEkata-SilA-tale nRpaH // PNc_3.73 //
   ālakṣya stanasakhyalakṣmaṇi tatas tasmin kuraṅgīdṛśo muktādāmni	Alakzya stana-saKya-lakzmaNi tatas tasmin kuraFgI-dRSaH muktA-dAmni
   karodarapraṇayitām āpte tuṣāratviṣi /	kara-udara-praNayitAm Apte tuzAra-tvizi /
   vismṛtyā sahasā hṛtaṃ caturayā kroḍīkṛtaṃ cintayā cetaḥ	vismRtyA sahasA hRtam caturayA kroxIkRtam cintayA cetaH
   śrīnavasāhasāṅkanṛpater utkaṇṭhayākṛṣyata // PNc_3.74 //	SrI-nava-sAhasa-aFka-nRpateH utkaNWayA-AkRzyate // PNc_3.74 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye śaśiprabhāhāralābho nāma tṛtīyaḥ sargaḥ	nava-sAhasa-aFka-carite mahAkAvye SaSipraBA-AhAra-lABaH nAma tRtIyaH sargaH
   caturthaḥ sargaḥ	caturTaH sargaH
   tataḥ saś cetasy avanīpatir dadhe śaśiprabhālokamahotsavaspṛhām /	tatas saH cetasi avanIpatiH daDe SaSi-praBA-loka-mahA-utsava-spRhAm /
   upoḍharāgām udadhis taṭodare navodgatāṃ vidrumakandalīm iva // PNc_4.1 //	upoXa-rAgAm udaDiH tawa-udare nava-udgatAm vidruma-kandalIm iva // PNc_4.1 //
   śaśiprabhāśānalinīmṛṇālatām upāgate mauktikadāmni sādaraḥ /	SaSi-praBASa-analinI-mRNAla-tAm upAgate mOktika-dAmni sAdaraH /
   tadāgate dūta iva nyaveśayat sa darśitapremalave vilocane // PNc_4.2 //	tad-Agate dUtaH iva nyaveSayat sa darSita-prema-lave vilocane // PNc_4.2 //
   punaḥ punaḥ ṣaṭpadarājimecakāṃ tadindranīlākṣarapaṅktim aikṣata /	punar punar zawpada-rAji-mecakAm tad-indranIla-akzara-paFktim Ekzata /
   sa tatkṣanān manmathajātavedasaṃ tanīyasīṃ dhūmalatām ivodgatām // PNc_4.3	sa tad-kzanAt manmaTa-jAtavedasam tanIyasIm DUmalatAm iva-udgatAm // PNc_4.3
   sugandhihārād anulepanaṃ kare samunmiṣatsvedalave vilumpati /	suganDi-hArAt anulepanam kare samunmizat-sveda-lave vilumpati /
   asaṅgatāyā api dīrghacakṣuṣaḥ payodharaspṛśam ivāsasāda sa // PNc_4.4 //	asaFga-tAyAH api dIrGacakzuzaH payoDara-spRSam iva-AsasAda saH // PNc_4.4 //
   tadīyanāmāṅkalipiṃ śanaiḥ śanaiḥ salīlam āvartayituṃ pracakrame /	tadIya-nAmA-aFka-lipim SanEs SanEs sa-lIlam Avartayitum pracakrame /
   parisphuratpallavapāṭalādharo rahasyavidyām iva manmathasya sa // PNc_4.5	parisPurat-pallava-pAwalA-DaraH rahasya-vidyAm iva manmaTasya saH // PNc_4.5
   anekarūpālikhanapragalbhayā sutīkṣṇayā vartikayeva cintayā /	aneka-rUpa-Ali-Kana-pragalBayA su-tIkzNayA vartikayA-iva cintayA /
   sas tām anāptekṣaṇasaṃstavāṃ purā lilekha citte muhur anyathānyathā //	saH tAm anApta-IkzaNa-saMstavAm purA lileKa citte muhur anyaTA-anyaTA //
   PNc_4.6 //	PNc_4.6 //
   anaṅgacaṇḍātapataptayos tadā śaśiprabhāvibhramadarśanaṃ prati /	anaFga-caNxa-Atapa-taptayoH tadA SaSi-praBA-viBrama-darSanam prati /
   dvayor abhūd utsukatā vanāntare vilāsinas tasya ca kairavasya ca //	dvayoH aBUt utsuka-tA vana-antare vilAsinaH tasya ca kEravasya ca //
   PNc_4.7 //	PNc_4.7 //
   udagradigvāraṇahastahāriṇā sa dakṣiṇena sphuratā ca bahunā /	udagra-diS-vAraNa-hasta-hAriNA sa dakziNena sPuratA ca bahunA /
   sthirīkṛtāśo manāsāpi durlabhām adurlabhām indumukhīm amanyata // PNc_4.8	sTirIkRta-ASas manAsA-api durlaBAm adurlaBAm indu-muKIm amanyata // PNc_4.8
   puro vimuñcannayane yadṛcchayā nṛpas tamāladrumakānanodare /	puras vimuQcat-nayane yadRcCayA nRpaH tamAla-druma-kAnana-udare /
   apaśyad atravāsare vilāsinīṃ payodhamadhye śaśinaḥ kalām iva // PNc_4.9 //	apaSyat atra-vAsare vilAsinIm payoDa-maDye SaSinaH kalAm iva // PNc_4.9 //
   nāyakavākyam	nAyaka-vAkyam
   athaiṣa dīrghā darśanārciṣaḥ kiran mukhāmṛtāṃśoḥ kiraṇacchaṭā iva /	aTa-eza dIrGA darSana-arcizaH kirat muKa-amRta-aMSoH kiraNa=-CawAH iva /
   nirīkṣya tām unmadahaṃsagāminīṃ ramāṅgadaṃ sasmitam ity avocat // PNc_4.10	nirIkzya tAm unmada-haMsa-gAminIm ramAFgadam sa-smitam iti avocat // PNc_4.10
   [VAR 4.10d: {sasmitam/lem K/tr/i; saspṛham /ed}]	[VAR 4.10d: {sa-smita-m/lem K/tr/i; sa-spRham /ed}]
   śanaiś carantī vipine tava sthitā nitambinī kaccid iyaṃ dṛśaḥ pathi? /	SanEs carantI vipine tava sTitA nitambinI kaccit iyam dRSaH paTi? /
   adhīratāṃ dakṣiṇamātariśvanā lateva nītā masṛṇena mādhavī // PNc_4.11 //	aDIratAm dakziNa-mAtariSvanA latA-iva nItA masRNena mADavI // PNc_4.11 //
   yutā sitābhaiḥ sumanobhir etayā pariślatheyaṃ kabarī niyamyate /	yutA sita-ABEH sumanoBiH etayA pariSlaTA-iyam kabarI niyamyate /
   udastabhāsvatkarakāntayā śriyā dinasya tārāśabaleva śarvarī // PNc_4.12 //	udasta-BAsvat-karakAntayA SriyA dinasya tArA-Sa-balA-iva SarvarI // PNc_4.12 //
   asatkaver vāg iva vītasauṣṭhavaṃ niveśayantī padam avyavasthayā /	asat-kaveH vAc iva vIta-sOzWavam niveSayantI padam avyavasTayA /
   asāv anekaskhalitaiḥ samākulā vimucya mārgaṃ kim itaḥ pratiṣṭhate //	asO aneka-sKalitEH samAkulAH vimucya mArgam kim itas pratizWate //
   PNc_4.13 //	PNc_4.13 //
   haṭhena netuṃ vaśatām ivātmano mano'bhirāmāsu vilāsabhaṅgiṣu /	haWena netum vaSatAm iva-AtmanaH manaH-aBirAmAsu vilAsa-BaFgizu /
   dhṛtāṃśukā tābhir iyaṃ pade pade latābhir ambhojamukhī niruddhyate //	DRta-aMSukA tABiH iyam pade pade latABiH amBoja-muKI nirudDyate //
   PNc_4.14 //	PNc_4.14 //
   vicinvatī kiṃ cid iveyam ādarād apakṣamapātastimite vilocane /	vicinvatI kim cit iva-iyam AdarAt apakzama-pAta-stimite vilocane /
   gate 'vataṃsotpalapatrabandhutām itas tataḥ padmavane vimuñcati //	gate avataMsa-utpala-patra-banDu-tAm itas tatas padma-vane vimuQcati //
   PNc_4.15 //	PNc_4.15 //
   mṛdu prayāntīyam animnanimnayoḥ sitāṃśukā kām api kāntim aśnute /	mRdu prayAntIyam animna-nimnayoH sita-aMSukA kAm api kAntim aSnute /
   jale kalā iva pratibimbitaindavī vanānilodañcadavāñcadūrmiṇi // PNc_4.16	jale kalAH iva pratibimbita-EndavI vana-anila-udaQca-davAQcat-UrmiNi // PNc_4.16
   prasādam asmākam araṇyadurlabhair vidhehi sālaktakapādatāḍanaiḥ /	prasAdam asmAkam araNya-durlaBEH viDehi sa-alaktaka-pAda-tAxanEH /
   asāv aśokaiḥ kṣaṇam āśritaiḥ śramāt itīva mattālirutena yācyate //	asO aSokEH kzaNam ASritEH SramAt iti-iva matta-ali-rutena yAcyate //
   PNc_4.17 //	PNc_4.17 //
   abhedamūḍhastabakābhir āvṛtā latābhir īṣal lulitālipaṅktibhiḥ /	aBeda-mUXa-stabakABiH AvRtA latABiH Izat lulita-ali-paFktiBiH /
   iyaṃ puro mārutanartitālakā na lakṣyate vyaktam avāmanastanī // PNc_4.18	iyam puras mAruta-narti-tAlakAH na lakzyate vyaktam avAmana-stanI // PNc_4.18
   ṛju kvacit kvāpi anṛju pravartate kvacit skhalaty uccaśilātale pathi /	Rju kvacid kvApi anRju pravartate kvacid sKalati ucca-SilA-tale paTi /
   iyaṃ śanaiḥ śailanadīva ca kvacit vinamravānīratalena gacchati // PNc_4.19	iyam SanEs SEla-nadI-iva ca kvacid vinamra-vAnIra-talena gacCati // PNc_4.19
   sthite pariṣvajya sarojinīm imāṃ vane ghane 'smin kusumonmadālini /	sTite parizvajya sa-rojinIm imAm vane Gane asmin kusuma-unmada-alini /
   prayāti sāsūyam iyaṃ kathaṃcana svahastasīmantitamārgavīrudhi // PNc_4.20	prayAti sa-asUyam iyam kaTaMcana sva-hasta-sImantita-mArga-vIruDi // PNc_4.20
   kvacit kvacit svedalavodgamo mukhe samāhṛteyaṃ kabarī yathā tathā /	kvacid kvacid sveda-lava-udgamaH muKe samAhRtA-iyam kabarI yaTA taTA /
   sayaṃ ca kampaḥ kucayor vadhūr iyaṃ ratiśramavyākuliteva lakṣyate //	sayam ca kampaH kucayoH vaDUH iyam rati-Srama-vyAkulitA-iva lakzyate //
   PNc_4.21 //	PNc_4.21 //
   anena rūpātiśayena līlayā viviktanepathyaparigraheṇa ca /	anena rUpa-atiSayena lIlayA vivikta-nepaTya-parigraheNa ca /
   araṇyasañcāraparā iyam ekikā kutūhalaṃ me hṛdaye niṣiñcati // PNc_4.22 //	araNya-saQcAra-parAH iyam ekikA kutUhalam me hRdaye niziQcati // PNc_4.22 //
   asau parādhīnatayāspadīkṛtā na bālikā na pratibhāsate na mama /	asO para-aDIna-tayA-AspadIkRtA na bAlikA na pratiBAsate na mama /
   ayaṃ sphuratkāñcanapadmasodaraḥ sacāmaro 'syāḥ kathamanyathā karaḥ //	ayam sPurat-kAQcana-padmasodaraH sa-cAmaraH asyAH kaTam-anyaTA karaH //
   PNc_4.23 //	PNc_4.23 //
   iyaṃ kim u syād vanadevatāgatā ? gatā dharāṃ vyomavadhūr iyaṃ kim u ? /	iyam kim u syAt vana-devatA-gatA ? gatA DarAm vyoma-vaDUH iyam kim u ? /
   avekṣituṃ hāram iheyam āgatā śaśiprabhāvāravilāsinī kim u ? // PNc_4.24 //	avekzitum hAram iha-iyam AgatA SaSi-praBA-vAra-vilAsinI kim u ? // PNc_4.24 //
   itaḥ saś citrākṛtir īkṣato mṛgaḥ sitacchadādāptam ito vibhūṣaṇam /	itas saH citra-AkRtiH IkzataH mRgaH sita=-CadAt-Aptam itas viBUzaNam /
   itaś ca dṛṣṭeyam iti sprasūyate prasaktam āścaryam iyaṃ vanasthalī //	itas ca dRzwA-iyam iti sprasUyate prasaktam AScaryam iyam vana-sTalI //
   PNc_4.25 //	PNc_4.25 //
   pāṭalāyā nāyakadarśanam	pAwalAyAH nAyaka-darSanam
   iti prakṛtyā madhuroktir uktavān tayāyatākṣyā dadṛśe viśāmpatiḥ /	iti prakRtyA maDura-uktiH uktavAn tayA-Ayata-akzyA dadRSe viSAm-patiH /
   tamālapatrāpihite śilātale kumudvatīkānta ivāmbare sthitaḥ // PNc_4.26 //	tamAla-patra-apihite SilA-tale kumudvatI-kAntaH iva-ambare sTitaH // PNc_4.26 //
   tatas tadālokanakautukena sā sthitā nimeṣojjhitapakṣmalekṣaṇam /	tatas tad-Alokana-kOtukena sA sTitAH nimeza-ujJita-pakzmala-IkzaNam /
   vinidrasatkesarapaṅkajā babhau vane nivātastimiteva padminī // PNc_4.27 //	vinidra-sat-kesara-paFkajA baBO vane nivAta-stimitA-iva padminI // PNc_4.27 //
   pāṭalāyāḥ svagatam	pAwalAyAH sva-gatam
   acintayat seti ca pāṭalādharaḥ sitāravindacchadadīrghalocanaḥ /	acintayat sA-iti ca pAwalA-DaraH sita-aravinda=-Cada-dIrGa-locanaH /
   mukhaṃ sudhādīdhitisundaraṃ dadhan vane gataḥ ko 'yam anaṅgavibhramaḥ //	muKam suDA-AdIDiti-sundaram daDan vane gataH kaH ayam anaFga-viBramaH //
   PNc_4.28 //	PNc_4.28 //
   vyanakti kalyāṇamayīyam ākṛtir mahīyasīmasya mahānubhavatām /	vyanakti kalyANa-mayI-iyam AkRtiH mahIyasIm-asya mahA-anuBavatAm /
   asatyam etāsu rucā vitanvatī latāsu kārtasvarapallavodgamam // PNc_4.29 //	asatyam etAsu rucA vitanvatI latAsu kArtasvara-pallava-udgamam // PNc_4.29 //
   bhujena citrāṅgadaratnaśobhinā satārahāreṇa bhujāntareṇa ca /	Bujena citrAFgada-ratna-SoBinA sa-tAra-hAreNa BujAntareNa ca /
   vadaty ayaṃ madhyamalokapālatāṃ parārdhyacūḍāmaṇinā ca maulinā // PNc_4.30	vadati ayam maDyama-lokapAla-tAm parArDya-cUxAmaNinA ca mOlinA // PNc_4.30
   anātapatro 'yam atra lakṣyate sitātapatrair iva sarvato vṛtaḥ /	anAtapatraH ayam atra lakzyate sita-AtapatrEH iva sarvatas vRtaH /
   acāmaro 'py eṣa sateva vījyate vilāsavālavyajanena ko 'pi ayam // PNc_4.31	acAmaraH api eza satA-iva vIjyate vilAsa-vAla-vyajanena kaH api ayam // PNc_4.31
   priyā iyam ārūḍhaguṇā suvaṃśabhūr na cāntikaṃ cāpalatāsya muñcati /	priyA iyam ArUXa-guNA su-vaMSa-BUH na ca-antikam cApalatA-asya muQcati /
   ime pṛṣatkā api pārthivaśriyo vilāsakarṇotpalapallavā iva // PNc_4.32 //	ime pRzatkAH api pArTiva-SriyaH vilAsa-karNa-utpala-pallavAH iva // PNc_4.32 //
   itaḥ śilotsaṅgatale niṣeduṣā divaścyuteneva kuraṅgalakṣmaṇā /	itas SilA-utsaFga-tale nizeduzA divaH-cyutena-iva kuraFga-lakzmaNA /
   adhas taruṇām amunā vinīyate kṣaṇaṃ mṛgavyopanataḥ pariśramaḥ // PNc_4.33	aDas taruNAm amunA vinIyate kzaNam mRga-vyopanataH pariSramaH // PNc_4.33
   ayaṃ sa na syān navasāhasāṅka ity anaṅgalīlāsu kṛtī bhuvaḥpatiḥ /	ayam sa na syAt nava-sAhasa-aFkaH iti anaFga-lIlAsu kRtI BuvaHpatiH /
   sa yena mukto nijanāmalāñchitaḥ śaśiprabhākelikuraṅgake śaraḥ // PNc_4.34	sa yena muktaH nija-nAma-lAQCitaH SaSi-praBA-keli-kuraFgake SaraH // PNc_4.34
   ayaṃ sa no hāra ivāsya dṛśyate karodare pallavapāṭalatviṣi /	ayam sa naH hAraH iva-asya dRSyate kara-udare pallava-pAwala-tvizi /
   itaḥ kim etasya na saikate saḥ kiṃ sitacchado locanagocaraṃ gataḥ //	itas kim etasya na sEkate saH kim sitacCadaH locana-gocaram gataH //
   PNc_4.35 //	PNc_4.35 //
   suvarṇapuṅkhe likhitaṃ śilīmukhe tad asya nāmāsti samānam ākṛteḥ /	suvarNa-puFKe liKitam SilImuKe tat asya nAma-asti samAnam AkRteH /
   yad adbhutām ekapade pṛṣatkatām agād anaṅgasya śaśiprābhāṃ prati //	yat adButAm eka-pade pRzatka-tAm agAt anaFgasya SaSi-prABAm prati //
   PNc_4.36 //	PNc_4.36 //
   anena ced yogam upaiti daivataḥ phanīndrakanyā śaśineva rohiṇī /	anena ced yogam upEti dEvataH PanIndra-kanyA SaSinA-iva rohiNI /
   analpalāvaṇyatiraskṛtopamaṃ vapus tad asyāḥ saphalatvam eṣyati // PNc_4.37	analpa-lAvaNya-tiraskRta-upamam vapuH tat asyAH saPala-tvam ezyati // PNc_4.37
   vidhātum enām aham eva vā kṣamā mitodarīm aṅkatale 'sya ko vidhiḥ /	viDAtum enAm aham eva vA kzamA mita-udarIm aFka-tale asya kaH viDiH /
   mamedṛśe yadviṣaye vimatsarāḥ stuvanti sakhyo masṛṇoktisauṣṭhavam //	mama-IdRSe yat-vizaye vimatsarAH stuvanti saKyaH masRNA-ukti-sOzWavam //
   PNc_4.38 //	PNc_4.38 //
   sahāmunā kiṃcidupāntavartinā vadaty asaūdgatadantadīdhitiḥ /	saha-amunA kiMcid-upAnta-vartinA vadati asaUt-gata-danta-dIDitiH /
   kutūhalākṣiptanimeṣalāsyayā vilokayan mām iva dīrghayā dṛśā // PNc_4.39 //	kutUhala-Akzipta-nimeza-lAsyayA vilokayan mAm iva dIrGayA dRSA // PNc_4.39 //
   pāṭalāyāḥsamīpagamanam	pAwalAyAH-samIpa-gamanam
   athādhigantuṃ kila tasya patriṇo gatiṃ vanānte katham apy alakṣitām /	aTa-aDigantum kila tasya patriNaH gatim vanAnte kaTam api alakzitAm /
   tam abhyagāt sā nṛpatiṃ sacāmarā sarit saphenā nidhim ambhasām iva //	tam aByagAt sA nRpatim sa-cAmarA sarit sa-PenAH niDim amBasAm iva //
   PNc_4.40 //	PNc_4.40 //
   samuccaran nūpurasinncitaiḥ padair yathā yathā saṃmukham ājagāma sā /	samuccaran nUpura-sinncitEH padEH yaTA yaTA saMmuKam AjagAma sA /
   tayāyatākṣyeva tathātatheritā dṛg asya paścād apasāram ādade // PNc_4.41	tayA-Ayata-akzyeva taTA-taTA-IritAH dRS asya paScAt apasAram Adade // PNc_4.41
   śanais tatas tāṃ savidhopasarpaṇīṃ nirīkṣya hāraṃ pidadhe narādhipaḥ /	SanEs tatas tAm saviDa-upasarpaNIm nirIkzya hAram pidaDe narADipaH /
   nijottarīyeṇa sitena mārutaḥ śaraddhaneneva śaśāṅkamaṇḍalam // PNc_4.42 //	nija-uttarIyeNa sitena mArutaH Sarad-Danena-iva SaSAFka-maNxalam // PNc_4.42 //
   payodharotsaṅganivāsalālitaṃ vyadhād imaṃ pannagarājakanyakā /	payoDara-utsaFga-nivAsa-lAlitam vyaDAt imam pannaga-rAja-kanyakA /
   iti prarohadbahumānamantharo babhūva tasminn avanīpurandaraḥ // PNc_4.43	iti prarohat-bahu-mAna-manTaraH baBUva tasmin avanIpurandaraH // PNc_4.43
   analpalāvaṇyavilāsajanmabhūr vicitraratnadyutibhāsvarormikā /	analpa-lAvaNya-vilAsa-janma-BUH vicitra-ratna-dyuti-BAsvara-UrmikA /
   tamiddhamuktābharaṇaṃ bhuvaḥpatiṃ payodhiveleva suvelam āpa sā // PNc_4.44	tam-idDa-mukta-ABaraNam BuvaHpatim payoDi-velA-iva suvelam Apa sA // PNc_4.44
   avāpa devaḥ śriyam antikasthayā tayā sa vālavyajanāṅkahastayā /	avApa devaH Sriyam antika-sTayA tayA sa vAla-vyajana-aFka-hastayA /
   niṣevyamāṇaḥ sphuṭalakṣyadehayā narendralakṣmyeva yaśaḥsametayā //	nizevyamANaH sPuwa-lakzya-dehayA narendra-lakzmyA-iva yaSaH-sametayA //
   PNc_4.45 //	PNc_4.45 //
   pāṭalākṛtaḥ satkāraḥ	pAwalA-kRtaH satkAraH
   vibhinnacūrṇālakabhakti kurvatī vikīrṇacūḍāmaṇicandrikaṃ śiraḥ /	viBinna-cUrNa-alaka-Bakti kurvatI vikIrNa-cUxAmaNi-candrikam SiraH /
   athānubhavena nideśiteva sā nanāma māninyavaśā viśāṃpatim // PNc_4.46 //	aTa-anuBavena nideSitA-iva sA nanAma mAninya-vaSAH viSAMpatim // PNc_4.46 //
   dṛśā narendreṇa nideśite svayaṃ śilātale nātividūravartini /	dRSA narendreNa nideSite svayam SilA-tale na-ati-vidUra-vartini /
   upāviśat sā raśanāmaṇitviṣā niṣicyamāne 'maracāpaśobhini // PNc_4.47 //	upAviSat sA raSanAmaNi-tvizAH nizicyamAne amara-cApa-SoBini // PNc_4.47 //
   ramāṅgadavākyam	ramAFgada-vAkyam
   tayātidīrghair daśanānupātibhir vikṛṣyamāṇām iva bhūṣaṇāṃśubhiḥ /	tayA-ati-dIrGEH daSana-anupAtiBiH vikRzyamANAm iva BUzaNa-aMSuBiH /
   iti kṣitīśeṅgitavartmadīpikām udīrayām āsa giraṃ ramāṅgadaḥ // PNc_4.48 //	iti kzitISa-iFgita-vartmadIpikAm udIrayAm Asa giram ramAFgadaH // PNc_4.48 //
   anena vindhyādrivihārajanmanā śrameṇa kāmaṃ bhavatī kadarthitā /	anena vinDya-adri-vihAra-janmanA SrameNa kAmam BavatI kadarTitA /
   prasuptajūṭāhimukhāniloṣmaṇā jaṭāviṭaṅkendukaleva śūlinaḥ // PNc_4.49 //	prasupta-jUwa-ahi-muKa-anila-UzmaNA jawA-viwaFka-indu-kalA-iva SUlinaH // PNc_4.49 //
   amī sarojapratime mukhe muhus tavātapātāmrakapolabhittini /	amI saroja-pratime muKe muhur tava-Atapa-AtAmra-kapola-Bittini /
   samunmiṣanti śramavāribindavo natāṅgi lāvaṇyasudhālavās iva // PNc_4.50 //	samunmizanti Srama-vAri-bindavaH nata-aFgi lAvaNya-suDA-lavAH iva // PNc_4.50 //
   ito 'vataṃsotpalalāsyadeśike nirantaraṃ gandhavahe vahaty api /	itas avataMsa-utpala-lAsya-deSike nirantaram ganDavahe vahati api /
   na ghūrṇate khinnalalāṭasaṅginī tavālakaśreṇir iyaṃ manāg api // PNc_4.51	na GUrNate Kinna-lalAwa-saFginI tava-alaka-SreNiH iyam manAk api // PNc_4.51
   anena pīnastanakampadāyinā nirāyatenodvahatā kaduṣṇatām /	anena pIna-stana-kampa-dAyinA nirAyatena-udvahatA kaduzNa-tAm /
   atha pravālād api pāṭalacchavir na dūyate niḥśvasitena te 'dharaḥ //	aTa pravAlAt api pAwala=-CaviH na dUyate niHSvasitena te aDaraH //
   PNc_4.52 //	PNc_4.52 //
   uditya paṅktyā śramavārivipruṣāṃ nirantarādhyāsitarekhayānayā /	uditya paFktyA Srama-vAri-vipruzAm nirantara-aDyAsita-reKayA-anayA /
   tavaiṣa kaṇṭhaḥ kuṭajāvadātayā vilāsamuktālatatayeva bhūṣyate // PNc_4.53	tava-eza kaNWaH kuwaja-avadAtayA vilAsa-muktA-latatayA-iva BUzyate // PNc_4.53
   idaṃ mahac citram amānuṣaṃ tvayā vigāhyate yad vanam advitīyayā /	idam mahat citram amAnuzam tvayA vigAhyate yat vanam advitIyayA /
   imāḥ kva vindhyasya bhuvo 'tidurgamāḥ kva rājaveśmābharaṇaṃ bhavādṛśī //	imAH kva vinDyasya BuvaH ati-durgamAH kva rAja-veSma-ABaraNam BavAdRSI //
   PNc_4.54 //	PNc_4.54 //
   navodgatāśokapalāśakāntinā nikāmaniryannakhacandrikeṇa ca /	nava-udgata-aSoka-palASa-kAntinA nikAma-niryad-naKa-candrikeNa ca /
   bibharṣi kasyedam anena pāṇinā vadāvadhūtendumarīci cāmaram // PNc_4.55 //	biBarzi kasya-idam anena pANinA vada-avaDUta-indu-marIci cAmaram // PNc_4.55 //
   nṛpasya kasyāpi paricchadāṅganā yadi tvam uccair vibhavo hi ko 'pi sa /	nRpasya kasya-api paricCada-aFganA yadi tvam uccEs viBavaH hi kaH api sa /
   marutpatir menakayeva tanvi yas tvayāpi vālavyajanena vījyate // PNc_4.56	marutpatiH menakayA-iva tanvi yaH tvayA-api vAla-vyajanena vIjyate // PNc_4.56
   atha rdhimatyā paravaty asi striyā kayāpi kāsau jagadekasundarī /	aTa rDimatyA paravati asi striyA kayA-api kAsO jagat-ekasundarI /
   natabhru yasyāḥ smaracāpayaṣṭayo vidheyatāṃ yānti bhavadvidhā api //	nata-Bru yasyAH smara-cApa-yazwayaH viDeya-tAm yAnti BavadviDAH api //
   PNc_4.57 //	PNc_4.57 //
   parasparaspardhi vilāsasampadāṃ trayaṃ bhavatsvāmitayā vikalpyate /	paraspara-sparDi vilAsa-sampadAm trayam BavatsvAmitayA vikalpyate /
   marutvato vā ramaṇī ramātha vā kalatram ardhenduvibhūṣaṇasya vā ? //	marutvataH vA ramaNI ramA-aTa vA kalatram arDa-indu-viBUzaNasya vA ? //
   PNc_4.58 //	PNc_4.58 //
   iyaṃ paribhrāntir agendrakandare sakhīva te śaṃsati kāryagauravam /	iyam pariBrAntiH aga-indra-kandare saKI-iva te SaMsati kArya-gOravam /
   bhavādṛśaḥ śvāpadadūṣite 'nyathā caranty araṇye kim adhīnanītayaḥ //	BavAdRSaH SvApada-dUzite anyaTA caranti araNye kim aDInanItayaH //
   PNc_4.59 //	PNc_4.59 //
   anena khelanmadadantinā vada tvam āgatā caṇḍi kuto duradhvanā /	anena Kelan-mada-dantinA vada tvam AgatA caNxi kutas duraDvanA /
   vidhāya viśleṣaviṣādam āvayoḥ svakāryaniṣṭhe kathaya kva yāsyasi ? //	viDAya viSleza-vizAdam AvayoH sva-kArya-nizWe kaTaya kva yAsyasi ? //
   PNc_4.60 //	PNc_4.60 //
   nāyakavākyam	nAyaka-vAkyam
   iti sābhihitā mṛgāyatākṣī samupoḍhapraṇayaṃ yaśobhaṭena /	iti sa-aBihitA mRga-Ayata-akzI samupoXa-praNayam yaSaH-Bawena /
   sahasā na jagāda lajjayā nu śramataḥ kiṃ tu nṛpas tu tām avocat //	sahasA na jagAda lajjayA nu SramataH kim tu nRpaH tu tAm avocat //
   PNc_4.61 //	PNc_4.61 //
   śrāntāsi kautukahṛtena kadarthitāsi praśnair anena vihito na tavopacāraḥ /	SrAntA-asi kOtuka-hRtena kadarTitA-asi praSnEH anena vihitaH na tava-upacAraH /
   ātithyam eṣa kurute param aṅgalekhā- saṃvāhanaikacaturo niculānilas te //	AtiTyam eza kurute param aFga-leKA saMvAhana-eka-caturaH nicula-anilaH te //
   PNc_4.62 //	PNc_4.62 //
   evaṃ nisargamadhureṇa sudhārasaika- niṣyandinā phaṇivadhūr atha sā hasantī	evam nisarga-maDureNa suDA-rasa-eka nizyandinA PaNi-vaDUH aTa sA hasantI
   candrāṃśunā kumudinīva dinoṣmataptā vītaklamā narapater vacasā babhūva //	candra-aMSunA kumudinI-iva dina-Uzma-taptAH vIta-klamAH narapateH vacasA baBUva //
   PNc_4.63 //	PNc_4.63 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye pāṭalādarśanaṃ nāma caturthaḥ sargaḥ	nava-sAhasa-aFka-carite mahAkAvye pAwalAdarSanam nAma caturTaH sargaH
   pañcamaḥ sargaḥ	paQcamaH sargaH
   atha sā vadane navendukānti- smitam aṅke viniveśya cāmaraṃ ca /	aTa sA vadane nava-indu-kAnti smitam aFke viniveSya cAmaram ca /
   jagatīpatim evam ā babhāṣe masṛṇaṃ mūrtimatī vidagdhateva // PNc_5.1 //	jagatIpatim evam A baBAze masRNam mUrtimatI vidagDa-tA-iva // PNc_5.1 //
   [VAR 5.1a: {#kānti#/lem /em; #kānti# /ed}]	[VAR 5.1a: {#kAnti-#/lem /em; #kAnti# /ed}]
   tvayi puṇyavaśena dṛṣtim āpte labhate śarma gataśramo mamātmā /	tvayi puNya-vaSena dRztim Apte laBate Sarma gata-SramaH mama-AtmA /
   udite hi virocane nalinyā vitamastāmarasaṃ vikāsam eti // PNc_5.2 //	udite hi virocane nalinyAH vitamaH-tAmarasam vikAsam eti // PNc_5.2 //
   atimātram upoḍhasaukumārye vacasi śrotram upeyuṣi tvadīye /	atimAtram upoXa-sOkumArye vacasi Srotram upeyuzi tvadIye /
   jhaṭiti pratibhāsate mamāyaṃ kaṭhinaś candanapallavāvataṃsaḥ // PNc_5.3 //	Jawiti pratiBAsate mama-ayam kaWinaH candana-pallava-avataMsaH // PNc_5.3 //
   kim ayaṃ mayi saṃbhramo 'yam āstāṃ kim ayaṃ na eva janaḥ paricchadas te /	kim ayam mayi saMBramaH ayam AstAm kim ayam naH eva janaH paricCadaH te /
   upacāraviśeṣasaṃvidhāne pratipaccandra iva uditas tvam eva // PNc_5.4 //	upacAra-viSeza-saMviDAne pratipad-candraH iva uditaH tvam eva // PNc_5.4 //
   bhavadiṅgitavedinaiva pṛṣṭā yad anenāham upāntavartinā te /	Bavat-iFgita-vedinA-eva pRzwA yat anena-aham upAnta-vartinA te /
   kim u tat kathayāmi sammataṃ cet kriyatāṃ me svayam ājñayā prasādaḥ //	kim u tat kaTayAmi sammatam ced kriyatAm me svayam AjQayA prasAdaH //
   PNc_5.5 //	PNc_5.5 //
   nāyakanideśaḥ	nAyaka-nideSaH
   abhidhehi lavaḥ kutūhalasya tvadudantaśravaṇe mamāpi jātaḥ /	aBiDehi lavaH kutUhalasya tvad-udanta-SravaNe mama-api jAtaH /
   iti sā vasudhāpater nideśād atha pātālavilāsinī jagāda // PNc_5.6 //	iti sA vasuDA-pateH nideSAt aTa pAtAla-vilAsinI jagAda // PNc_5.6 //
   bhujaṅgalokavarṇanam	BujaFga-loka-varNanam
   sa tava śrutim āpta eva tāvat smaralīlābhavanaṃ bhujaṅgalokaḥ /	sa tava Srutim AptaH eva tAvat smara-lIlA-Bavanam BujaFga-lokaH /
   upayāti yad ekadeśasāmyaṃ na mahī nāpi purī purandarasya // PNc_5.7 //	upayAti yat eka-deSa-sAmyam na mahI na-api purI purandarasya // PNc_5.7 //
   atidurlabhasūryabhāsi yasmiṃs tamasām ullasatāṃ tiraskriyāyai /	ati-durlaBa-sUrya-BAsi yasmin tamasAm ullasatAm tiraskriyAyE /
   phaṇino 'ruṇakāntibhiḥ śirasthair maṇibhir bālam ivātapaṃ vahanti //	PaNinaH aruNa-kAntiBiH Sira-sTEH maNiBiH bAlam iva-Atapam vahanti //
   PNc_5.8 //	PNc_5.8 //
   anulimpati rodasī yathenduḥ prabhayā māṃ na tathety asūyayeva /	anulimpati rodasI yaTA-induH praBayA mAm na taTA-iti asUyayA-iva /
   paṭu yaḥ pramādāvilāsahāsa- stabakair induparamparāḥ prasūte // PNc_5.9 //	pawu yaH pramAda-AvilAsa-hAsa stabakEH indu-paramparAH prasUte // PNc_5.9 //
   savilāsam udastahastamuktair nikarair digdviradendraśīkarāṇām /	sa-vilAsam udasta-hasta-muktEH nikarEH diS-dvirada-indra-SIkarANAm /
   parito nicitāḥ sadaiva yasmin kakubhas tārikā ivāvabhānti // PNc_5.10 //	paritas nicitAH sadA-eva yasmin kakuBaH tArikAH iva-avaBAnti // PNc_5.10 //
   pratibhāti dadhan phaṇākalāpe pṛthivīṃ yatra saḥ śeṣanāgarājaḥ /	pratiBAti daDan PaNA-kalApe pRTivIm yatra saH Seza-nAga-rAjaH /
   nabhaso nipatañ javena bhittvā jagatīṃ gāṅga iva cyutaḥ pravāhaḥ //	naBasaH nipatan javena BittvA jagatIm gAFgaH iva cyutaH pravAhaH //
   PNc_5.11 //	PNc_5.11 //
   bhogavatīvarṇanam	BogavatI-varNanam
   viditā khalu vāsukes trilokyāṃ harakaṇṭhābharaṇasya bhogibhartuḥ /	viditA Kalu vAsukeH trilokyAm hara-kaNWa-ABaraNasya Bogi-BartuH /
   lalitādbhutabhūmir asti tasmin nagarī bhogavatīti rājadhānī // PNc_5.12 //	lalita-adButa-BUmiH asti tasmin nagarI BogavatI-iti rAjaDAnI // PNc_5.12 //
   maṇiharmyatalāni ratnadīpāḥ phaṇikāntārdhavilokitāni vīṇāḥ /	maNi-harmya-talAni ratna-dIpAH PaNikA-anta-arDa-vilokitAni vINAH /
   ṛtavo 'py akhilāḥ sametya yatra smarasāmrājyamahādhuraṃ vahanti //	RtavaH api aKilAH sametya yatra smara-sAmrAjya-mahA-Duram vahanti //
   PNc_5.13 //	PNc_5.13 //
   anupādhir upāhṛto vikāsaḥ kamalair yatra vilāsadīrghikāsu /	anupADiH upAhRtaH vikAsaH kamalEH yatra vilAsa-dIrGikAsu /
   api yatra kumudvatībhir astaḥ sahajaś candramarīcipakṣapātaḥ // PNc_5.14	api yatra kumudvatIBiH astaH sahajaH candra-marIci-pakzapAtaH // PNc_5.14
   abhikān abhisartum udyataḥ san sapadi vyālavilāsinīsamūhaḥ /	aBikAn aBisartum udyataH san sapadi vyAla-vilAsinI-samUhaH /
   bhavati svaphaṇāmaṇipradīpe timirotsāriṇi yatra sābhyasūyaḥ // PNc_5.15 //	Bavati sva-PaNA-maNi-pradIpe timira-utsAriNi yatra sa-aByasUyaH // PNc_5.15 //
   adhirohati yatra vaṃśamuktā- paṭalasmerataṭā surasravantī /	aDirohati yatra vaMSa-muktA pawala-smera-tawA surasravantI /
   saritaḥ śriyam īrṣyayeva tasyāḥ suvate mauktikam eva yat payāṃsi //	saritaH Sriyam IrzyayA-iva tasyAH suvate mOktikam eva yat payAMsi //
   PNc_5.16 //	PNc_5.16 //
   atikāntaguṇābhirāmamūrtir madhureṇa dhvaninā manoharantī /	atikAnta-guNa-aBirAma-mUrtiH maDureNa DvaninA manoharantI /
   vidadhāti sadaiva yatra yūnāṃ padam aṅke vanitā ca vallakī ca // PNc_5.17	vidaDAti sadA-eva yatra yUnAm padam aFke vanitA ca vallakI ca // PNc_5.17
   śataśo vilasanty udaṃśuratna- stabakāḥ kalpalatā yad aṅgaṇeṣu /	SataSas vilasanti udaMSu-ratna stabakAH kalpa-latA yat aFgaNezu /
   pratimandriram evam eva yasyām api cintāmaṇayaḥ pade luṭhanti // PNc_5.18	pratimandriram evam eva yasyAm api cintAmaNayaH pade luWanti // PNc_5.18
   api dattakutūhalāḥ surāṇām api vāñcchāpadam ekapiṅgalasya /	api datta-kutUhalAH surANAm api vAQcCa-Apadam eka-piFgalasya /
   api nirviṣayā manorathānām uragān yatra vibhūtayaḥ śrayante // PNc_5.19 //	api nirvizayA manoraTAnAm uragAn yatra viBUtayaH Srayante // PNc_5.19 //
   vasati svayam eva yatra devaḥ sadā kalpitahāṭakeśvarākhyaḥ /	vasati svayam eva yatra devaH sadA kalpita-hAwakeSvara-AKyaH /
   smaram ūrdhvavilocanārciṣīva tripuraṃ yaḥ śarapāvake juhāva // PNc_5.20 //	smaram UrDva-vilocana-arcizI-iva tripuram yaH Sara-pAvake juhAva // PNc_5.20 //
   [VAR 5.20c: {smaram ūrdhva#/lem /k; smaramūrdha# /ed}]	[VAR 5.20c: {smaram UrDva#/lem /k; smara-mUrDa# /ed}]
   śaṅkhapālavarṇanam	SaFKapAla-varNanam
   nijavaṃśaviśeṣako 'sti tasyām uragāṇām adhipaḥ saḥ śaṅkhapālaḥ /	nija-vaMSa-viSezakaH asti tasyAm uragANAm aDipaH saH SaFKapAlaH /
   srag asāv iti yat phaṇāsu dhatte vasudhāṃ vāsukinā samānasāraḥ // PNc_5.21	sraj asO iti yat PaNAsu Datte vasuDAm vAsukinA samAna-sAraH // PNc_5.21
   śaśiprabhāvarṇanam	SaSi-praBA-varNanam
   jagadekalalāma tasya kanyā guṇavaty asti śaśiprabhā nāmnā /	jagat-ekalalAma tasya kanyA guNavatI asti SaSipraBA nAmnA /
   sahasaiva phaṇabhṛtāṃ praviṣṭā bhuvane rāhubhayād ivendulekhā // PNc_5.22	sahasA-eva PaNaBRtAm pravizwA Buvane rAhu-BayAt iva-indu-leKAH // PNc_5.22
   na kayāpy atiśayyate 'tiśīghraṃ yad iyaṃ kandukakeliṣu bhramantī /	na kayA-api atiSayyate ati-SIGram yat iyam kanduka-kelizu BramantI /
   aparaṃ kṛtam arthavat tad asyāḥ sutarāṃ nāma sakhībhir āśugeti // PNc_5.23	aparam kRtam arTavat tat asyAH sutarAm nAma saKIBiH ASuga-iti // PNc_5.23
   sphuradadbhutarūpasampadāṃ tām anukartuṃ kalayāpi dhārṣṭyam eti /	sPurat-adButa-rUpa-sampadAm tAm anukartum kalayA-api DArzwyam eti /
   na ratir na śacī na citralekhā na ghṛtācī na tilottamā na rambhā //	na ratiH na SacI na citraleKA na GRtAcI na tilottamA na ramBA //
   PNc_5.24 //	PNc_5.24 //
   surakinnarasiddhakanyakābhiḥ svakalābhyāsavatībhir āptasakhyā /	sura-kinnara-sidDa-kanyakABiH sva-kala-aByAsavatIBiH Apta-saKyA /
   nikhilāsu gatā paraṃ prakarṣaṃ śitadhīḥ śaiśavas eva yā kalāsu // PNc_5.25	niKilAsu gatA param prakarzam Sita-DIH SESavaH eva yA kalAsu // PNc_5.25
   anivāritakelikautukā sā sutanuḥ snehavaṃśavadena pitrā /	anivArita-keli-kOtukA sA su-tanuH sneha-vaMSa-vadena pitrA /
   viharaty apacīyamānabālyā haraśaile malaye himālaye ca // PNc_5.26 //	viharati apacIyamAna-bAlyAH hara-SEle malaye himAlaye ca // PNc_5.26 //
   adhunā puno 'tra vindhyapade viharantyāḥ kusumāvacūḍanāmni /	aDunA punaH atra vinDya-pade viharantyAH kusuma-avacUxa-nAmni /
   kvacid apy agamat palāyya tasyāś capalaḥ kelimṛgo mṛgāyatākṣyāḥ //	kvacid api agamat palAyya tasyAH capalaH keli-mRgaH mRga-Ayata-akzyAH //
   PNc_5.27 //	PNc_5.27 //
   ativatsalayā samaṃ sakhībhir vipine taṃ paritas tayā vicitya /	ati-vatsalayA samam saKIBiH vipine tam paritas tayA vicitya /
   puline saritaḥ śaśāṅkasūteḥ śramavatyeyam anīyata triyāmā // PNc_5.28 //	puline saritaH SaSAFka-sUteH SramavatyA-iyam anIyata triyAmA // PNc_5.28 //
   kalahaṃsakalasvanair vibuddhā parivārapramadānideśitaṃ sā /	kalahaMsa-kala-svanEH vibudDA parivAra-pramadA-nideSitam sA /
   nikaṣā niculapravālaśayyāṃ tam atha prekṣitavaty āptanidram // PNc_5.29 //	nikazAH nicula-pravAla-SayyAm tam aTa prekzitavatI Apta-nidram // PNc_5.29 //
   tapanīyaśilīmukhas tadaṅge cakitaṃ citrarucau tayā ca dṛṣṭaḥ /	tapanIya-SilImuKaH tad-aFge cakitam citra-rucO tayA ca dRzwaH /
   jalade lalitendracāpabhaktau ahimāṃśor iva bhāsuro mayūkhaḥ // PNc_5.30 //	jalade lalita-indracApa-BaktO ahimAMSoH iva BAsuraH mayUKaH // PNc_5.30 //
   aravindadalatviṣā kareṇa svayam utpāṭya sakautukaṃ gṛhīte /	aravinda-dala-tvizA kareNa svayam utpAwya sa-kOtukam gRhIte /
   avalokitam etayātha tasmin vijayāṅke navasāhasāṅkanāma // PNc_5.31 //	avalokitam etayA-aTa tasmin vijaya-aFke nava-sAhasa-aFka-nAmaH // PNc_5.31 //
   aviśan naranātha nāma pūrvaṃ hṛdaye 'syāḥ sahasātha puṣpaketuḥ /	aviSat naranATa nAma pUrvam hRdaye asyAH sahasA-aTa puzpaketuH /
   amṛtāṃśumarīciluptanidre labhate yat kumude 'ntaraṃ dvirephaḥ // PNc_5.32	amRtAMSu-marI-cilupta-nidre laBate yat kumude antaram dvirePaH // PNc_5.32
   navameghamalīmasād yugānte vasudhām uddharato rathāṅgapāṇeḥ /	nava-meGa-malImasAt yuga-ante vasuDAm udDarataH raTAFga-pANeH /
   paritaḥ śramavāribindavo ye nirapīyanta payodhaśuktiyūthaiḥ // PNc_5.33 //	paritas Srama-vAri-bindavaH ye nirapIyanta payoDa-Sukti-yUTEH // PNc_5.33 //
   prakṛtiḥ kila yasya te parītā pariṇāmena tadantare 'tra haṃsaḥ /	prakRtiH kila yasya te parItA pariNAmena tad-antare atra haMsaH /
   śayanāntagataṃ mṛṇālaśaṅki shṛtavān hāram adhīralocanāyāḥ // PNc_5.34 //	Sayana-anta-gatam mRNAla-SaFki shRtavAn hAram aDIra-locanAyAH // PNc_5.34 //
   [SYNTAX: sandānitakam]	[SYNTAX: sandAnitakam]
   udaḍīyata khe mukhena bibhrad bhujagendrapratimaṃ tam añjasā sa /	udaxIyata Ke muKena biBrat Bujaga-indra-pratimam tam aQjasA sa /
   apadārpitavaitaneyaśaṅkaḥ phaṇikanyāsu muhūrtaviklavāsu // PNc_5.35 //	apada-arpita-vEtaneya-SaFkaH PaNi-kanyAsu muhUrta-viklavAsu // PNc_5.35 //
   sa ca vindhyavanāntarājim etām aviśan mārutapītapadmagandhām /	sa ca vinDya-vana-anta-rAjim etAm aviSat mAruta-pIta-padma-ganDAm /
   atidūravikṛṣṭanāgakanyā- cakitodañcitadīrghanetramālaḥ // PNc_5.36 //	ati-dUra-vikRzwa-nAga-kanyA cakita-udaQcita-dIrGa-netra-mAlaH // PNc_5.36 //
   ahirājasutānideśato 'smin asamāpteṣuvilokanotsavo 'pi /	ahi-rAja-sutA-nideSataH asmin asamApta-izu-vilokana-utsavaH api /
   atha haṃsam itas tato vicetuṃ vijane nāgavadhūjanaḥ pravṛttaḥ // PNc_5.37	aTa haMsam itas tatas vicetum vijane nAga-vaDU-janaH pravRttaH // PNc_5.37
   śabalāsv iha kṛṣṇasārayūthaiḥ samadakroḍasanāthapalvalāsu /	SabalAsu iha kRzNasAra-yUTEH sa-mada-kroxasa-nATa-palvalAsu /
   gahanāsv api tadgaveṣaṇāyai vanalekhāsu mama tvayaṃ prayatnaḥ // PNc_5.38	gahanAsu api tad-gavezaNAyE vana-leKAsu mama tu-ayam prayatnaH // PNc_5.38
   sa mayā na taṭeṣu nirjharāṇāṃ sarasāṃ nāpsu na puṇḍarīkaṣaṇḍe /	sa mayA na tawezu nirJarANAm sarasAm na-apsu na puNxarIka-zaNxe /
   sarasīṣv api nāyatormilekhā ntarapāriplavasārasāsu dṛṣṭaḥ // PNc_5.39 //	sarasIzu api na-Ayata-Urmi-leKAH ntara-pAriplava-sArasAsu dRzwaH // PNc_5.39 //
   sitacāmaradhāraṇe niyuktāṃ duhitas tena bhujaṅgamādhipena /	sita-cAmara-DAraNe niyuktAm duhitaH tena BujaFgama-aDipena /
   avadhāraya pāṭaleti nāmnā tanayāṃ mām uragasya hemanāmnaḥ // PNc_5.40 //	avaDAraya pAwalA-iti nAmnA tanayAm mAm uragasya hema-nAmnaH // PNc_5.40 //
   acale vicayaḥ patatriṇo 'yaṃ phalitaḥ sādhu mamāhitaśramo 'pi /	acale vicayaH patatriNaH ayam PalitaH sADu mama-ahita-SramaH api /
   yad itaḥ puruṣottamo 'si dṛṣṭo vanamadhye nibiḍaśriyopagūḍhaḥ // PNc_5.41	yat itas puruzottamaH asi dRzwaH vana-maDye nibixa-SriyA-upagUXaH // PNc_5.41
   uparodham imaṃ na manyase ced yadi vāsmāsu tavāsti pakṣapātaḥ /	uparoDam imam na manyase ced yadi vA-asmAsu tava-asti pakzapAtaH /
   vada tac caratā kvacid vane 'smin saḥ sahāro vihagas tvayā nu dṛṣṭaḥ //	vada tat caratA kvacid vane asmin saH sahAraH vihagaH tvayA nu dRzwaH //
   PNc_5.42 //	PNc_5.42 //
   na sa dṛṣṭim itas tavāpi manye tad ahaṃ tadvicayād ito nivarte /	na sa dRzwim itas tava-api manye tat aham tad-vicayAt itas nivarte /
   nanu tāmyati kāmam āttacintā cirayantyāṃ mayi sāhirājakanyā // PNc_5.43 //	nanu tAmyati kAmam Atta-cintA cirayantyAm mayi sa-ahirAja-kanyA // PNc_5.43 //
   atha vā mṛgabhaṅginopanīte vidhinā sā navasāhasāṅkabāṇe /	aTa vA mRga-BaFginA-upanIte viDinA sA nava-sAhasa-aFka-bANe /
   praṇayārpitalocanā sanāmany adhunāpy ālikhiteva nūnam āste // PNc_5.44 //	praNaya-arpita-locanA sa-nAmani aDunA-api AliKitA-iva nUnam Aste // PNc_5.44 //
   puno 'pi pāṭaloktiḥ	punaH api pAwaloktiH
   iti sā samudīrya tatpṛṣatkān avalokyaiva punaś camatkṛtā iva /	iti sA samudIrya tad-pRzatkAn avalokya-eva punar camatkRtAH iva /
   sphuṭakelimṛgopanītabāṇa- smaraṇasmeramukhī puno jagāda // PNc_5.45 //	sPuwa-keli-mRga-upanIta-bANa smaraNa-smera-muKI punaH jagAda // PNc_5.45 //
   so nṛlokaśaśī tvam eva manye mṛgayābaddharuciḥ sa yatpṛṣatkaḥ /	saH nR-loka-SaSI tvam eva manye mRgayA-badDa-ruciH sa yat-pRzatkaH /
   bhuvanābhayadāyinām amīṣāṃ bhavataḥ saṃvadatīva sāyakānām // PNc_5.46 //	Buvana-aBaya-dAyinAm amIzAm BavataH saMvadati-iva sAyakAnAm // PNc_5.46 //
   sthitam etad ayomukheṣv amīṣu sphutavarṇaṃ tava nāmadheyalakṣma /	sTitam etat ayaH-muKezu amIzu sPuta-varNam tava nAmaDeya-lakzma /
   avanītilaka tvayi prarūḍhaṃ mama sandehalavaṃ balāt pramārṣṭi // PNc_5.47	avanI-tilaka tvayi prarUXam mama sandeha-lavam balAt pramArzwi // PNc_5.47
   samupaiti sanāthatāṃ kim anyat tritayena tritayaṃ narendracandra /	samupEti sanATa-tAm kim anyat tritayena tritayam narendra-candra /
   tridivaṃ namucidviṣā tvayeyaṃ vasudhā vāsukinā rasātalaṃ ca // PNc_5.48 //	tridivam namuci-dvizA tvayA-iyam vasuDA vAsukinA rasAtalam ca // PNc_5.48 //
   sanaye nṛpatāv akhaṇḍitājñe tvayi śāsaty avanīṃ dilīpakalpe /	sanaye nRpatO aKaNxita-ajQe tvayi SAsati avanIm dilIpa-kalpe /
   vidadhīta padaṃ sudurnaye kas tam ṛte hāramalimlucaṃ vihaṅgam // PNc_5.49	vidaDIta padam su-durnaye kaH tam Rte hAram-alimlucam vihaFgam // PNc_5.49
   asatām asuhṛn na lajjate 'yaṃ kim iti jyākiṇalāñchito bhujas te /	asatAm asuhRd na lajjate ayam kim iti jyA-kiNa-lAQCitaH BujaH te /
   avanau yad anena rakṣitāyāṃ vayam asyāṃ mūṣitāḥ patatriṇāpi // PNc_5.50 //	avanO yat anena rakzitAyAm vayam asyAm mUzitAH patatriNA-api // PNc_5.50 //
   apayātu khagaḥ sas tena kṛtyaṃ na hi me hāram iha tvam eva yācyaḥ /	apayAtu KagaH saH tena kRtyam na hi me hAram iha tvam eva yAcyaH /
   na diśanti kim atra coraluptaṃ bata ṣaṣṭāṃśabhujo vasundharāyāḥ //	na diSanti kim atra cora-luptam bata zazwa-aMSa-BujaH vasunDarAyAH //
   PNc_5.51 //	PNc_5.51 //
   pathi ced avatiṣṭhase praṇīte manunā nātha tad arpyatāṃ sa hāraḥ /	paTi ced avatizWase praNIte manunA nATa tat arpyatAm sa hAraH /
   na narendra bhavādṛśāḥ kadācit padavīṃ nyāyavidāṃ vilaṅghayanti //	na narendra BavAdRSAH kadAcid padavIm nyAya-vidAm vilaFGayanti //
   PNc_5.52 //	PNc_5.52 //
   nijam arthayase śilīmukhaṃ ced bhavatā yatnavatāpi kiṃ na labhyaḥ? /	nijam arTayase SilImuKam ced BavatA yatnavatA-api kim na laByaH? /
   tvam anāgasi yac chaśiprabhāyāḥ praharan kelimṛge kṛtavyālīkaḥ // PNc_5.53	tvam anAgasi yat SaSi-praBAyAH praharan keli-mRge kRta-vyAlIkaH // PNc_5.53
   atha vā mṛgayiṣyate na hāraṃ viśikhaṃ dāsyati coragendrakanyā /	aTa vA mRgayizyate na hAram viSiKam dAsyati ca-uraga-indra-kanyA /
   tvayi netrapathātithitvam āpte sulabho 'syā hi mahājanoparodhaḥ //	tvayi netra-paTa-atiTi-tvam Apte sulaBaH asyAH hi mahA-jana-uparoDaH //
   PNc_5.54 //	PNc_5.54 //
   atidūrato dṛśyate 'yaṃ tvam ivābhyunnatimānino nagendraḥ /	ati-dUrataH dRSyate ayam tvam iva-aByunnati-mAninaH naga-indraH /
   vahati praṇayoparuddhakūlā kalahaṃsair amum antareṇa revā // PNc_5.55 //	vahati praNaya-uparudDa-kUlA kalahaMsEH amum antareNa revA // PNc_5.55 //
   amṛtendukalāsahodarāsyāḥ sutanus tīratale 'vatiṣṭhate sā /	amRta-indu-kalA-sahodara-AsyAH su-tanuH tIra-tale avatizWate sA /
   urasīva payodhirājakanyā vanamālābharaṇe rathāṅgapāṇeḥ // PNc_5.56 //	urasi-iva payoDi-rAja-kanyAH vana-mAlA-ABaraNe raTAFga-pANeH // PNc_5.56 //
   tad itaḥ svayam eva deva gatvā pulinaṃ somabhuvas taraṅgavatyāḥ /	tat itas svayam eva deva gatvA pulinam soma-BuvaH taraFgavatyAH /
   khagaluptavibhūṣaṇaṃ kṣitau te phaṇirājendrasutāṃ vibodhayehi // PNc_5.57	Kagalupta-viBUzaNam kzitO te PaNi-rAja-indra-sutAm viboDayehi // PNc_5.57
   c	c
   iti tadvacasā smaraikadūta- prasavollāsavasantavāsareṇa /	iti tad-vacasA smara-eka-dUta prasava-ullAsa-vasanta-vAsareNa /
   so nṛpaḥ kam api pramodam āpat ghanarājidhvanineva nīlakaṇṭhaḥ // PNc_5.58	saH nRpaH kam api pramodam Apad Gana-rAji-DvaninA-iva nIlakaNWaH // PNc_5.58
   avadac ca vihasya pārthivendraḥ phaṇirājendrasutāvilāsinīṃ tām /	avadat ca vihasya pArTiva-indraH PaNi-rAja-indra-sutA-vilAsinIm tAm /
   vacasotkayatā mayūraśāvān navajīmūtaninādasodareṇa // PNc_5.59 //	vacasA-utkayatA mayUra-SAvAn nava-jImUta-ninAda-sodareNa // PNc_5.59 //
   api nāma mṛdūni vetsi vaktuṃ nipunaṃ nyāyam anujjhatī vacāṃsi /	api nAma mRdUni vetsi vaktum nipunam nyAyam anujJatI vacAMsi /
   prasabhaṃ vihitās tvayā yad ete vayam ātmaskhalite 'pi sāparādhāḥ //	prasaBam vihitAH tvayA yat ete vayam Atma-sKalite api sa-aparADAH //
   PNc_5.60 //	PNc_5.60 //
   idam om iti gṛhyate vacas te saha medhāvini kas tvayā vivādaḥ /	idam om iti gRhyate vacaH te saha meDAvini kaH tvayA vivAdaH /
   yad imā viśadodgamā giras te pathi siddhāntasamīkṣite caranti // PNc_5.61	yat imAH viSada-udgamAH giraH te paTi sidDAnta-samIkzite caranti // PNc_5.61
   tad anena vinodayāśu tāvan mama hāreṇa manaḥ śaśiprabhāyāḥ /	tat anena vinodayA-ASu tAvat mama hAreNa manaH SaSi-praBAyAH /
   iha palvalasaikateṣu yāvat tadalaṅkāram avekṣituṃ yatiṣyate // PNc_5.62 //	iha palvala-sa-ekatezu yAvat tad-alaFkAram avekzitum yatizyate // PNc_5.62 //
   hārapradānam	hAra-pradAnam
   atha hāram anādareṇa kaṇṭhāt svayam ākṛṣya saḥ kṛṣṭacandraśobham /	aTa hAram anAdareNa kaNWAt svayam AkRzya saH kRzwa-candra-SoBam /
   vihasann aravindakośatāmre nidade pāṇitale vilāsavatyāḥ // PNc_5.63 //	vihasan aravinda-koSa-tAmre nidade pANi-tale vilAsavatyAH // PNc_5.63 //
   api kośagṛhodare durāpaṃ phaṇināṃ bhartur upoḍhavismayā sā /	api koSa-gRha-udare durApam PaNinAm BartuH upoXa-vismayA sA /
   tam udañcitapakṣmaṇā mṛgākṣī likhitenaiva dadarśa locanena // PNc_5.64 //	tam udaQcita-pakzmaNA mRga-akzI liKitena-eva dadarSa locanena // PNc_5.64 //
   śaśiprabhāhārapradānam	SaSi-praBA-AhAra-pradAnam
   avakṛṣya salīlam uttarīyāt sitameghād iva tārakāvitānam /	avakRzya sa-lIlam uttarIyAt sita-meGAt iva tArakA-vitAnam /
   urasā sa babhāra hāram īśaḥ stanaparyaṅkaśayaṃ śaśiprabhāyāḥ // PNc_5.65	urasA sa baBAra hAram ISaH stana-paryaFka-Sayam SaSi-praBAyAH // PNc_5.65
   vadati sma hasan ramāṅgadas tām uragastrīm atah bhartur iṅgitajñaḥ /	vadati sma hasan ramAFgadaH tAm uraga-strIm atam BartuH iFgita-jQaH /
   yadi kautukavaty amatsaras te tad itaḥ kiṃ cid ito 'valokayeti // PNc_5.66	yadi kOtukavatI amatsaraH te tat itas kim cit itas avalokayA-iti // PNc_5.66
   atha hāralatāvikṛṣṭadṛṣṭiḥ sahasā vārivihaṅgamāvaluptam /	aTa hAra-latA-vikRzwa-dRzwiH sahasA vAri-vihaFgama-avaluptam /
   uragendrasutāvibhūṣaṇaṃ tan nṛpater vakṣasi pāṭalā dadarśaḥ // PNc_5.67 //	uraga-indra-sutA-viBUzaNam tat nRpateH vakzasi pAwalAH dadarSaH // PNc_5.67 //
   punaḥ pāṭalāvākyam	punar pAwalA-vAkyam
   daśanacchadam āttabimbaśobhaṃ snapayantī sudhayeva hāsakāntyā /	daSanacCadam Atta-bimba-SoBam snapayantI suDayA-iva hAsa-kAntyA /
   avadac ca vācāṃsi pārthivaṃ sā caturaivaṃ parihāsapeśalāni // PNc_5.68 //	avadat ca vAcAMsi pArTivam sA caturA-evam parihAsa-peSalAni // PNc_5.68 //
   apahartum agās tvam eva hāraṃ kim itaḥ kalpitarājahaṃsarūpaḥ /	apahartum agAH tvam eva hAram kim itas kalpita-rAjahaMsa-rUpaH /
   vidito 'si ghanā tavoragāṇāṃ nagare 'sty eva hi kāmarūpavārtā // PNc_5.69	viditaH asi GanA tava-uragANAm nagare asti eva hi kAmarUpa-vArtA // PNc_5.69
   paravañcanapaṇḍitā matis te yadi naivaṃ katham anyathā narendra /	para-vaQcana-paNxitA matiH te yadi na-evam kaTam anyaTA narendra /
   idam ābharaṇaṃ harasy araṇye harahāsaikasitaṃ śaśiprabhāyāḥ // PNc_5.70 //	idam ABaraNam harasi araNye hara-hAsa-eka-sitam SaSi-praBAyAH // PNc_5.70 //
   avanīvalaye tvam āttadaṇḍaḥ sahase nāvinayāṃśam ity avaimi /	avanI-valaye tvam Atta-daNxaH sahase na-avinaya-aMSam iti avEmi /
   atha ca sthitim ātmanā vidhatse viṣaye dasyuniṣevite kim etat // PNc_5.71	aTa ca sTitim AtmanA viDatse vizaye dasyu-nizevite kim etat // PNc_5.71
   72 kṣitipa smayase kim eṣa kelir na bhavaty arpaya hāram asmadīyam /	72 kzitipa smayase kim eza keliH na Bavati arpaya hAram asmadIyam /
   nayavartmajuṣo bhavādṛśāḥ kiṃ na parasvagrahaṇād iha trapante // PNc_5. //	naya-vartma-juzaH BavAdRSAH kim na para-sva-grahaNAt iha trapante // PNc_5. //
   athavā parato 'stu narma nāsyāṃ bhuvi devena samo 'sti pārthivo 'nyaḥ /	aTavA paratas astu narma na-asyAm Buvi devena samaH asti pArTivaH anyaH /
   apaviddhanayā na yasya dṛṣṭer apasarpanty atha khecarāḥ kim anye //	apavidDanayA na yasya dRzweH apasarpanti aTa KecarAH kim anye //
   PNc_5.73 //	PNc_5.73 //
   anayoḥ kim api tvayā vilāsin parivarto 'yam akāri hārayor yaḥ /	anayoH kim api tvayA vilAsin parivartaH ayam akAri hArayoH yaH /
   vacasām avakāśam īśa datte sa na kasyānṛjucetaso janaḥ? // PNc_5.74 //	vacasAm avakASam ISa datte sa na kasya-anRju-cetasaH janaH? // PNc_5.74 //
   vihito na hi vakṣasi tvayāyaṃ nṛpa hāraḥ phaṇirājakanyakāyāḥ /	vihitaH na hi vakzasi tvayA-ayam nRpa hAraH PaNi-rAja-kanyakAyAH /
   kim apīpsitam ātmano vidhātur vihitaṃ sūtram idaṃ manobhavena // PNc_5.75	kim api-Ipsitam AtmanaH viDAtuH vihitam sUtram idam manoBavena // PNc_5.75
   nanu yāmy amunā śaśiprabhāyās tava hāreṇa mano vinodayāmi /	nanu yAmi amunA SaSi-praBAyAH tava hAreNa manaH vinodayAmi /
   tvayi sāpy alam eva sāndracetaḥ sutanuḥ sneharasārdratām upaitu //	tvayi sA-api alam eva sAndra-cetaH su-tanuH sneha-rasa-Ardra-tAm upEtu //
   PNc_5.76 //	PNc_5.76 //
   ucitaṃ nijasāyakānurodhād ahirājendrasutopasarpaṇaṃ te /	ucitam nija-sAyaka-anuroDAt ahi-rAja-indra-suta-upasarpaNam te /
   parato 'stu śaras tvadarthitā sā kim u na tyāgavaśaṃvadā dadāti //	paratas astu SaraH tvad-arTitA sA kim u na tyAga-vaSaMvadA dadAti //
   PNc_5.77 //	PNc_5.77 //
   saraso 'sya vimuñca tīralekhām anurevā pulinaṃ gṛhāṇa yātrām /	sarasaH asya vimuQca tIra-leKAm anurevA pulinam gRhANa yAtrAm /
   uragādhiparūpapakṣapātaṃ śamaya vyālavadhūvilocanānām // PNc_5.78 //	uraga-aDipa-rUpa-pakzapAtam Samaya vyAla-vaDU-vilocanAnAm // PNc_5.78 //
   śaśiprabhādarśanārthaṃ gamanam	SaSi-praBA-darSana-arTam gamanam
   iti valgu vaco niśamya tasyāḥ sa nṛpaḥ pannagavāmalocanāyāḥ /	iti valgu vacaH niSamya tasyAH sa nRpaH pannaga-vAma-locanAyAH /
   sthitam atra vacasy alaṅghanīye tava kalyāṇi mayeti tām uvāca // PNc_5.79	sTitam atra vacasi alaFGanIye tava kalyANi mayA-iti tAm uvAca // PNc_5.79
   atha sānṛjuvādinī vidhāya kṣitipālaṃ purataś cacāla bālā /	aTa sa-anRju-vAdinI viDAya kzitipAlam puratas cacAla bAlA /
   hṛdayena parāmamarśa caivaṃ vilasanmāṃsalavismayo narendraḥ // PNc_5.80 //	hRdayena parAmam-arSa ca-evam vilasan-mAMsala-vismayaH narendraH // PNc_5.80 //
   araṇyānī kveyaṃ dhṛtakanasūtraḥ kva sa mṛgaḥ kva muktāhāro 'yaṃ kva ca saḥ	araNyAnI kva-iyam DRta-kana-sUtraH kva sa mRgaH kva mukta-AhAraH ayam kva ca saH
   patagaḥ kveyam abalā /	patagaH kva-iyam abalA /
   kva tat kanyāratnaṃ lalitam ahibhartuḥ kva ca vayam svam ākūtaṃ dhātā kim	kva tat kanyA-ratnam lalitam ahi-BartuH kva ca vayam svam AkUtam DAtA kim
   api nibhṛtaṃ pallavayati // PNc_5.81 //	api niBRtam pallavayati // PNc_5.81 //
   atha madagajalīlākhelagāmī saḥ kṛtvā kanakaviśikhayācñāvyājam avyājakāntaḥ	aTa mada-gaja-lIlA-Kela-gAmI saH kRtvA kanaka-viSiKa-yAcQA-vyAjam avyAja-kAntaH
   avanihariṇalakṣmā sāhasopārjitaśrīr ahiparivṛḍhakanyālokanāya pratasthe //	avanihariNa-lakzmA sAhasa-upArjita-SrIH ahi-parivRXa-kanyA-lokanAya pratasTe //
   PNc_5.82 //	PNc_5.82 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye śaśiprabhāvalokanārthaprasthānaṃ nāma	nava-sAhasa-aFka-carite mahAkAvye SaSi-praBAva-lokana-arTa-prasTAnam nAma
   pañcamaḥ sargaḥ	paQcamaH sargaH
   ṣaṣṭhaḥ sargaḥ	zazWaH sargaH
   nāyikāvasthāvarṇanam	nAyikA-avasTA-varNanam
   tadā phaṇīndrakanyāpi bāṇanāmāṅkasūcite /	tadA PaNIndra-kanyA-api bANa-nAmA-aFka-sUcite /
   narendratilake tasminn abhilāṣaṃ babandha sā // PNc_6.1 //	narendra-tilake tasmin aBilAzam babanDa sA // PNc_6.1 //
   sahasā hṛdaye tasyā nidadhe manmathaḥ padam /	sahasA hRdaye tasyAH nidaDe manmaTaH padam /
   aśokayaṣṭistabake sarāga iva ṣaṭpadaḥ // PNc_6.2 //	aSoka-yazwi-stabake sa-rAgaH iva zawpadaH // PNc_6.2 //
   avaśā sābhavac citraṃ nāmnāpi pṛthivīpateḥ /	avaSA sA-Bavat citram nAmnA-api pRTivIpateH /
   na tad asty atra yan nāstraṃ sannaddhasya manobhuvaḥ // PNc_6.3 //	na tat asti atra yat na-astram sannadDasya manoBuvaH // PNc_6.3 //
   smarāgnikaṇameṇākṣyās tasyāḥ samudadīpayat /	smara-agni-kaNameNa-akzyAH tasyAH samudadIpayat /
   makaradhvajasāmrājya- sacivo malayānilaḥ // PNc_6.4 //	makara-Dvaja-sAmrAjya sacivaH malaya-anilaH // PNc_6.4 //
   sollasatsmaralīlena navena vayasā babhau /	sa-ullasat-smara-lIlena navena vayasA baBO /
   unmiṣanmadhulekhena mukuleneva mālatī // PNc_6.5 //	unmizat-maDu-leKena mukulena-iva mAlatI // PNc_6.5 //
   sātanuśvasanaspṛṣṭa- pāṭalādharapallavam /	sAtanu-Svasana-spRzwa pAwalA-aDara-pallavam /
   uvāha mukham ujjṛmbham ambhojam iva padminī // PNc_6.6 //	uvAha muKam ujjRmBam amBojam iva padminI // PNc_6.6 //
   nikāmasarale tasmin sā muhus taraledṛśau /	nikAma-sarale tasmin sA muhur tarala-IdRSO /
   śare narendracandrasya cikṣepa na sakhījane // PNc_6.7 //	Sare narendra-candrasya cikzepa na saKI-jane // PNc_6.7 //
   narendranāmāṅkalipis tām ānandayati sma sā /	narendra-nAma-aFkalipiH tAm Anandayati sma sA /
   kumudvatīm ivodañcat- bālendukiraṇacchaṭā // PNc_6.8 //	kumudvatIm iva-udaQcat bAla-indu-kiraNa=-CawA // PNc_6.8 //
   hemapuṅkhāṅkite tasmin śare karam upeyuṣi /	hema-puFKa-aFkite tasmin Sare karam upeyuzi /
   balād viveśa sā bālā dīkṣāṃ vaivāhikīm iva // PNc_6.9 //	balAt viveSa sA bAlA dIkzAm vEvAhikIm iva // PNc_6.9 //
   tenāvāptatadātāmra- pāṇisparśeṇa patriṇā /	tena-avApta-tadA-tAmra pANi-sparSeNa patriNA /
   sphuratkānticayavyājād amucyanteva pallavāḥ // PNc_6.10 //	sPurat-kAnti-caya-vyAjAt amucyantA-iva pallavAH // PNc_6.10 //
   navīnasāhasāṅkasya kāmadevākṛter ayam /	navIna-sAhasa-aFkasya kAmadeva-AkRteH ayam /
   mālavaikamṛgāṅkasya sindhurājasya sāyakaḥ // PNc_6.11 //	mAlava-eka-mRgAFkasya sinDurAjasya sAyakaH // PNc_6.11 //
   punaḥpuna iti svādu nṛpater nāmalakṣma sā /	punar-punaH iti svAdu nRpateH nAma-lakzma sA /
   apaṭhac cārubimbauṣṭha- luṭhaddaśanacandrikā // PNc_6.12 //	apaWat cAru-bimba-ozWa luWat-daSana-candrikA // PNc_6.12 //
   [SYNTAX: sandānitakam]	[SYNTAX: sandAnitakam]
   adhītya kautukenātha kṛtapañcamamūrcchanāḥ /	aDItya kOtukena-aTa kRta-paQcama-mUrcCanAH /
   tadagre nṛpanāmāṅkaṃ jaguḥ pātālakanyakāḥ // PNc_6.13 //	tad-agre nRpa-nAma-aFkam jaguH pAtAla-kanyakAH // PNc_6.13 //
   adṛṣṭe 'py utsukā rājñi tadgītena babhūva sā /	adRzwe api utsukA rAjQi tad-gItena baBUva sA /
   prabodhe yadanaṅgāgneḥ pañcamaḥ prathāmā samit // PNc_6.14 //	praboDe yat-anaFga-agneH paQcamaH praTAmA samiD // PNc_6.14 //
   avepata samunmīlat- vilāsakusumānncitā /	avepata samunmIlat vilAsa-kusumAn-ncitA /
   manobhavānilasparśa- vaśād vanalateva sā // PNc_6.15 //	manoBava-anila-sparSa vaSAt vana-latA-iva sA // PNc_6.15 //
   navānurāgam aṅgena vyaktataccihnacumbinā /	nava-anurAgam aFgena vyakta-tad-cihna-cumbinA /
   vināvacanam ācakhyau sakhīṣu caturāsu sā // PNc_6.16 //	vinA-vacanam AcaKyO saKIzu caturAsu sA // PNc_6.16 //
   śaśiprabhāyāḥ praśnaḥ	SaSi-praBAyAH praSnaH
   sāvahittham athetthaṃ sā sakhījanam abhāṣata /	sa-avahitTam aTa-itTam sA saKI-janam aBAzata /
   sudhāniṣyandajaḍayā śaradindumukhī girā // PNc_6.17 //	suDA-nizyanda-jaxayA Sarad-indu-muKI girA // PNc_6.17 //
   abhedam indunā nītaḥ sācivyaṃ menaketunā /	aBedam indunA nItaH sAcivyam menaketunA /
   sakhyaḥ kaḥ sindhurājo 'yaṃ sāhasāṅkanirūpyate // PNc_6.18 //	saKyaH kaH sinDurAjaH ayam sAhasa-aFka-nirUpyate // PNc_6.18 //
   kim evam avatiṣṭhadhvai maunaṃ muñcata śaṃsata /	kim evam avatizWaDvE mOnam muQcata SaMsata /
   unmīlati yad antar me balāt kautukakandalī // PNc_6.19 //	unmIlati yat antar me balAt kOtuka-kandalI // PNc_6.19 //
   malyavatyā uttaram	malyavatyAH uttaram
   atha mālyavatī nāma tatsakhī siddhakanyakā /	aTa mAlyavatI nAma tad-saKI sidDa-kanyakA /
   iti smitasudhārdreṇa vacasā tām avocata // PNc_6.20 //	iti smita-suDA-ArdreNa vacasA tAm avocata // PNc_6.20 //
   sakhi sāhāsikaḥ sa ayam avantitilako nṛpaḥ /	saKi sAhAsikaH saH ayam avantitilakaH nRpaH /
   gīyate ketakāpāṇḍu yasyoragapure yaśaḥ // PNc_6.21 //	gIyate ketaka-ApANxu yasya-uraga-pure yaSaH // PNc_6.21 //
   taṃ kāśyapīsahasrākṣam adrakṣam aham ekadā /	tam kASyapI-sahasra-akzam adrakzam aham ekadA /
   gatā śrīmanmahākāla- parvaṇy ujjayinīṃ purīṃ // PNc_6.22 //	gatA SrImat-mahAkAla parvaNi ujjayinIm purIm // PNc_6.22 //
   tanvi tigmāṃśuneva dyaur niśeva śaśalakṣmaṇā /	tanvi tigmAMSunA-iva dyOH niSA-iva SaSalakzmaNA /
   sā sanāthā purī tena vajriṇevāmarāvatī // PNc_6.23 //	sA sa-nATA purI tena vajriNA-iva-amarAvatI // PNc_6.23 //
   rambhā tvayeva yat satyaṃ tenāli nalakūbaraḥ /	ramBA tvayA-iva yat satyam tena-ali nalakUbaraH /
   tyājito rūpajaṃ garvam urvīmakaraketunā // PNc_6.24 //	tyAjitaH rUpa-jam garvam urvImakara-ketunA // PNc_6.24 //
   akalaṅkākṛtes tasya catuḥṣaṣṭhikalāvataḥ /	akalaFka-AkRteH tasya catuHzazWi-kalAvataH /
   tulādhirohahevāke kaḥ ṣoḍaśakalaḥ śaśī // PNc_6.25 //	tulA-aDiroha-hevAke kaH zoxaSa-kalaH SaSI // PNc_6.25 //
   tasyāvanipradīpasya te te naisargikā guṇāḥ /	tasya-avanipradIpasya te te nEsargikAH guNAH /
   kva nāma na prakāśante raver iva marīcayaḥ // PNc_6.26 //	kva nAma na prakASante raveH iva marIcayaH // PNc_6.26 //
   na nāgeṣu na siddheṣu na nareṣv amareṣv atha /	na nAgezu na sidDezu na narezu amarezu aTa /
   avāpi kvāpi saṃvādas tadrūpollekhalekhayā // PNc_6.27 //	avApi kvApi saMvAdaH tad-rUpa-ulleKa-leKayA // PNc_6.27 //
   [VAR 6.27b: {amareṣv atha/lem /k; amareṣu ca /ed}]	[VAR 6.27b: {amarezu aTa/lem /k; amarezu ca /ed}]
   so hi kenāpi kṛtyena gāṃ gataḥ śrūyate punaḥ /	saH hi kena-api kRtyena gAm gataH SrUyate punar /
   nihnutaikabhujadvandvo devaḥ śrīvatsalāñchanaḥ // PNc_6.28 //	nihnuta-eka-Buja-dvandvaH devaH SrIvatsa-lAQCanaH // PNc_6.28 //
   kim anyat tava saṃtuṣṭyai paśya citre likhāmy aham /	kim anyat tava saMtuzwyE paSya citre liKAmi aham /
   cirasya dīrghanayane tavāstu nayanotsavaḥ // PNc_6.29 //	cirasya dIrGa-nayane tava-astu nayana-utsavaH // PNc_6.29 //
   ākṛtilekhanam	AkRti-leKanam
   atha sā siddhatanayā taṃ lilekha śilātale /	aTa sA sidDa-tanayA tam lileKa SilA-tale /
   hṛdi tūragarājendra- duhitur mīnaketanaḥ // PNc_6.30 //	hRdi tu-uragarAja-indra duhituH mInaketanaH // PNc_6.30 //
   tadālikhitabhūpālaṃ tayā cintitakāmadam /	tadAliKita-BUpAlam tayA cintita-kAma-dam /
   cintāmaṇer apy adhikaṃ śilātalam amāṃsta sā // PNc_6.31 //	cintAmaNeH api aDikam SilA-talam amAnsta sA // PNc_6.31 //
   tataś citragate tasmin mahīpālo madālasāḥ /	tatas citra-gate tasmin mahIpAlaH mada-alasAH /
   samam evāhikanyānāṃ petur netraparamparāḥ // PNc_6.32 //	samam eva-ahi-kanyAnAm petuH netra-paramparAH // PNc_6.32 //
   papau śaśiprabhāpy enaṃ ciram utpakṣmalekhayā /	papO SaSipraBA-api enam ciram utpakzma-leKayA /
   punaruktīkṛtonnidra- karṇendīvarayā dṛśā // PNc_6.33 //	punaruktIkRta-unnidra karNa-indIvarayA dRSA // PNc_6.33 //
   rūpam āsvādayām āsa tasyālekhyagatasya sā /	rUpam AsvAdayAm Asa tasya-AleKya-gatasya sA /
   bhramarīvāravindasya sudhāsahacaram madhu // PNc_6.34 //	BramarI-iva-aravindasya suDA-sahacaram maDu // PNc_6.34 //
   ānīyatākulatvaṃ sā tritīyena tanūdarī /	AnIyata-Akula-tvam sA tritIyena tanu-udarI /
   vismayenātisāndreṇa madena madanena ca // PNc_6.35 //	vismayena-ati-sAndreNa madena madanena ca // PNc_6.35 //
   viveśa hṛdaye tasyāḥ sa citralikhito nṛpaḥ /	viveSa hRdaye tasyAH sa citraliKitaH nRpaH /
   śaratprasanne saritaḥ pratimendur iva ambhasi // PNc_6.36 //	Sarad-prasanne saritaH pratima-induH iva amBasi // PNc_6.36 //
   stanapatralatāṃ tasyā bibheda pulakodgamaḥ /	stana-patra-latAm tasyAH biBeda pulaka-udgamaH /
   satyaṃ yadantaraṅgeṇa bahiraṅgo nirasyate // PNc_6.37 //	satyam yad-antaraFgeNa bahis-aFgaH nirasyate // PNc_6.37 //
   tasyāḥ kucayuge kiṃcin niśvāsaḥ kampam ādadhe /	tasyAH kuca-yuge kiMcid niSvAsaH kampam AdaDe /
   rathāṅganāmamithune sāyantana ivānilaḥ // PNc_6.38 //	raTAFga-nAma-miTune sAyantanaH iva-anilaH // PNc_6.38 //
   tasyāḥ svedalavaśreṇi- cchadmanā vadanaśriyā /	tasyAH sveda-lava-SreNi cCadmanAH vadana-SriyA /
   viśato 'ntar anaṅgasya lājāñjalir ivojjhitaḥ // PNc_6.39 //	viSataH antar anaFgasya lAja-aQjaliH iva-ujJitaH // PNc_6.39 //
   śaṅke śaram ṛjūkurvan dadṛśe manmathas tayā /	SaFke Saram RjUkurvan dadRSe manmaTaH tayA /
   yat sā mṛdukvaṇatkāñci- kiṅkiṇīkam akampata // PNc_6.40 //	yat sA mRdu-kvaNat-kAQci kiFkiNIkam akampata // PNc_6.40 //
   eṣa dṛṣṭas tvayety uktā sakhyā sā sādhvasākulā /	eza dRzwaH tvayA-iti uktA saKyA sA sADvasa-AkulAH /
   gadgadākṣaram avyaktaṃ kṛcchrāt prativaco dadau // PNc_6.41 //	gadgada-akzaram avyaktam kRcCrAt prativacaH dadO // PNc_6.41 //
   citravartiny api nṛpe tattvāveśena cetasi /	citravartini api nRpe tattva-AveSena cetasi /
   vrīḍārdhavalitaṃ cakre mukhendum avaśaiva sā // PNc_6.42 //	vrIxA-arDa-valitam cakre muKa-indum avaSA-eva sA // PNc_6.42 //
   dṛṣṭā sakhībhiḥ sākūtaṃ sā bālādharapallave /	dRzwA saKIBiH sa-AkUtam sA bAla-aDara-pallave /
   dadhau vailakṣyahasitaṃ prasūnam iva mādhavī // PNc_6.43 //	daDO vElakzya-hasitam prasUnam iva mADavI // PNc_6.43 //
   navaṃ prema navotkaṇṭhā navās te te manorathāḥ /	navam prema nava-utkaNWAH navAH te te manoraTAH /
   iti tasyās tathaivābhūd antaraṅgaḥ paricchadaḥ // PNc_6.44 //	iti tasyAH taTA-eva-aBUt antaraFgaH paricCadaH // PNc_6.44 //
   kiṃcit trapānuviddhena puṇḍarīkadalatviṣā /	kiMcid trapa-anuvidDena puNxarIka-dala-tvizA /
   tam ānarceva rājendum animittasmitena sā // PNc_6.45 //	tam AnarcA-iva rAja-indum animitta-smitena sA // PNc_6.45 //
   sā ca doḥśayitabhuvā nṛpeṇāddhyāsitā hṛdi /	sA ca doHSayita-BuvA nRpeNAt-DyAsitAH hRdi /
   kṛtāṅgabhaṅgavalanā jhaṭity ālasyam āyayau // PNc_6.46 //	kRta-aFga-BaFga-valanA Jawiti Alasyam AyayO // PNc_6.46 //
   tatkṣaṇenaiva sā citraṃ tanvī tanmayatāṃ yayau /	tad-kzaNena-eva sA citram tanvI tad-maya-tAm yayO /
   kaṃ na pratārayaty eṣa kitavaḥ kusumāyudhaḥ // PNc_6.47 //	kam na pratArayati eza kitavaH kusumAyuDaH // PNc_6.47 //
   stimitevāvatasthe sā sāraṅgāyatalocanā /	stimitA-iva-avatasTe sA sAraFga-Ayata-locanA /
   acetaneva śūnyeva suptevālikhiteva ca // PNc_6.48 //	acetanA-iva SUnyA-iva suptA-iva-aliKitA-iva ca // PNc_6.48 //
   smareṇa marmaṇi kvāpi sāvidhyata sumadhyamā /	smareNa marmaNi kvApi sAviDyata sumaDyamA /
   anidritāpi yat sābhūt kṣaṇaṃ mukulitekṣaṇā // PNc_6.49 //	anidritA-api yat sA-aBUt kzaNam mukulita-IkzaNAH // PNc_6.49 //
   vyañcitānaṅgalīlena śṛṅgārarasabandhunā /	vyaQcita-anaFga-lIlena SRFgAra-rasa-banDunA /
   tanvī navānurāgeṇa sānyaiva ghaṭitābhavat // PNc_6.50 //	tanvI nava-anurAgeNa sAnyA-eva GawitA-aBavat // PNc_6.50 //
   ṛjunā aikṣata yac citraṃ yad abhūc ca trapāvatī /	RjunA Ekzata yat citram yat aBUt ca trapAvatI /
   tenātigūḍhabhāvāpi sā sakhībhir alakṣyata // PNc_6.51 //	tena-ati-gUXa-BAvA-api sA saKIBiH alakzyata // PNc_6.51 //
   athānaṅgavatī nāma sakhī tām ity avocata /	aTa-anaFgavatI nAma saKI tAm iti avocata /
   daśanajyotsnayāraṇyaṃ sudhayeva niṣiñcatī // PNc_6.52 //	daSana-jyotsnayA-araNyam suDayA-iva niziQcatI // PNc_6.52 //
   kac cid asya pramodāya kumudasyeva cakṣuṣaḥ /	kac cit asya pramodAya kumudasya-iva cakzuzaH /
   ayaṃ madhyamalokenduḥ pātālendukale tava // PNc_6.53 //	ayam maDyama-loka-induH pAtAla-indu-kale tava // PNc_6.53 //
   vanānilāhṛtonnidra- padmakesaraśālinā /	vana-anila-AhRta-unnidra padma-kesara-SAlinA /
   romodgama ivānena dhṛtas tvadavalokanāt // PNc_6.54 //	roma-udgamaH iva-anena DRtaH tvad-avalokanAt // PNc_6.54 //
   adya naḥ saphalaṃ cakṣuś citre yad avalokitaḥ /	adya naH saPalam cakzuH citre yat avalokitaH /
   kandarpādhikakānto 'yam avantimṛgalāñchanaḥ // PNc_6.55 //	kandarpa-aDika-kAntaH ayam avanti-mRga-lAQCanaH // PNc_6.55 //
   tvām apy avāñcitāṃ manye yat tvayaitasya vakṣasi /	tvAm api avAQcitAm manye yat tvayA-etasya vakzasi /
   ete savibhramaṃ nyaste dṛśau muktālate iva // PNc_6.56 //	ete sa-viBramam nyaste dRSO muktA-late iva // PNc_6.56 //
   jitam etena ko 'py eṣa satyaṃ kāmo 'sya kiṅkaraḥ /	jitam etena kaH api eza satyam kAmaH asya kiFkaraH /
   ārohati parāṃ koṭim atra yat tava sambhramaḥ // PNc_6.57 //	Arohati parAm kowim atra yat tava samBramaH // PNc_6.57 //
   tvam atra baddhabhāveva kim indumukhi lajjase /	tvam atra badDa-BAvA-iva kim indu-muKi lajjase /
   vilaṅghayaty alaṅghyāni smaradurlalitāni kaḥ // PNc_6.58 //	vilaFGayati alaFGyAni smara-durlalitAni kaH // PNc_6.58 //
   ko 'nyaḥ sakhi nṛśaṃso 'sti kāmaṃ viṣamabāṇataḥ /	kaH anyaH saKi nRSaMsaH asti kAmam vizama-bANataH /
   sukumāre tavāpy aṅge yena vyāpāritaḥ śaraḥ // PNc_6.59 //	sukumAre tava-api aFge yena vyApAritaH SaraH // PNc_6.59 //
   bimbauṣṭhe eva rāgas te tanvi pūrvam adṛśyata /	bimba-ozWe eva rAgaH te tanvi pUrvam adRSyata /
   adhunā hṛdaye 'py eṣa mṛgaśāvākṣi lakṣyate // PNc_6.60 //	aDunA hRdaye api eza mRgaSAva-akzi lakzyate // PNc_6.60 //
   ekena rājahaṃsena hṛto hāras tanūdari /	ekena rAjahaMsena hRtaH hAraH tanu-udari /
   anena tu dvitīyena likhitenāpi te manaḥ // PNc_6.61 //	anena tu dvitIyena liKitena-api te manaH // PNc_6.61 //
   kutas trapā tavālīṣu kiṃcid unnamayānanam /	kutas trapA tava-AlIzu kiMcid unnamayA-Ananam /
   aho bata tvam etasminn atyāyatakutūhalā // PNc_6.62 //	aho bata tvam etasmin atyAyata-kutUhalAH // PNc_6.62 //
   etat karṇotpalaṃ lolam apāṅgaprativeśitam /	etat karNa-utpalam lolam apAFga-prativeSitam /
   tvad udantam ivaitasya kathayaty alikūjitaiḥ // PNc_6.63 //	tvat udantam iva-etasya kaTayati ali-kUjitEH // PNc_6.63 //
   aho dūrasthitenāpi hṛdi spṛṣṭā nṛpendunā /	aho dUra-sTitena-api hRdi spRzwA nRpa-indunA /
   indukāntaśileva tvam ārdratām avagāhase // PNc_6.64 //	indu-kAnta-SilA-iva tvam Ardra-tAm avagAhase // PNc_6.64 //
   nipuṇe niḥśvasiṣy evam atigūḍhaṃ yathā yathā /	nipuNe niHSvasizi evam ati-gUXam yaTA yaTA /
   tathā tathā tava vyaktam ayam ucchvasati smaraḥ // PNc_6.65 //	taTA taTA tava vyaktam ayam ucCvasati smaraH // PNc_6.65 //
   smitam etad alolākṣi lajjāsaṃvalitaṃ tava /	smitam etat alola-akzi lajjA-saMvalitam tava /
   idaṃ nirjitabālyasya yauvanasyoditaṃ yaśaḥ // PNc_6.66 //	idam nirjita-bAlyasya yOvanasya-uditam yaSaH // PNc_6.66 //
   yathā taveyam aratir yathā sutanu vepase /	yaTA tava-iyam aratiH yaTA su-tanu vepase /
   tathā kavacitaḥ śaṅke niḥśaṅkaṃ madanas tvayi // PNc_6.67 //	taTA kavacitaH SaFke niHSaFkam madanaH tvayi // PNc_6.67 //
   kim atra karavai gāḍham ākalpakam idaṃ tava /	kim atra karavE gAXam Akalpakam idam tava /
   iyaṃ ca manmathasyāstraṃ nirgatā cūtamañjarī // PNc_6.68 //	iyam ca manmaTasya-astram nirgatA cUta-maQjarI // PNc_6.68 //
   surataklāntaśabarī- kabarīmālyacumbinaḥ /	surata-klAnta-SabarI kabarI-mAlya-cumbinaH /
   katham ete tvayā tanvi sahyā malayavāyavaḥ // PNc_6.69 //	kaTam ete tvayA tanvi sahyAH malaya-vAyavaH // PNc_6.69 //
   kiṃ tāmyasi tavopāntam ānayāmy adhunaiva tam /	kim tAmyasi tava-upAntam AnayAmi aDunA-eva tam /
   ity āśvāsayatīva tvām kokilo 'yaṃ kalasvanaḥ // PNc_6.70 //	iti ASvAsayati-iva tvAm kokilaH ayam kala-svanaH // PNc_6.70 //
   kūjantī kokilavadhūr iyam ādhiṃ dhunoti te /	kUjantI kokila-vaDUH iyam ADim Dunoti te /
   anaṅganṛpasāmrājya- līlāmaṅgalagāyinī // PNc_6.71 //	anaFga-nRpa-sAmrAjya lIlA-maFgala-gAyinI // PNc_6.71 //
   vanāntadevatāvāpta- pādanyāsotsavaḥ sphuṭam /	vanAnta-devatA-avApta pAda-nyAsa-utsavaH sPuwam /
   eṣa stabakito 'śokaḥ suhṛt kāmasya kā gatiḥ // PNc_6.72 //	eza stabakitaH aSokaH suhRd kAmasya kA gatiH // PNc_6.72 //
   atrorvītilake dṛṣṭim asyantīṃ tilakaḥ krudhā /	atra-urvI-tilake dRzwim asyantIm tilakaH kruDA /
   ayaṃ tarjayatīva tvāṃ vātādhūtalatāṅguliḥ // PNc_6.73 //	ayam tarjayati-iva tvAm vAta-ADUta-latA-aFguliH // PNc_6.73 //
   pathi smarasya viṣame skhalitāyām itas tvayi /	paTi smarasya vizame sKalitAyAm itas tvayi /
   smitacchaṭeva niryāti sinduvārasya mañjarī // PNc_6.74 //	smita=-CawA-iva niryAti sinduvArasya maQjarI // PNc_6.74 //
   drāghayaty astabimbauṣṭha- ruciniḥśvasitāni te /	drAGayati asta-bimba-ozWa ruci-niHSvasitAni te /
   ayaṃ mukulitaḥ kiṃcid bakulo mukulastani // PNc_6.75 //	ayam mukulitaH kiMcid bakulaH mukulastani // PNc_6.75 //
   latayā karṇikārasya puraḥ puṣpitayānayā /	latayA karNikArasya puras puzpitayA-anayA /
   anaṅgasyaikarājye 'smin hemavetralatāyitam // PNc_6.76 //	anaFgasya-eka-rAjye asmin hema-vetra-latAyitam // PNc_6.76 //
   aho na kasya bhindanti hṛdayaṃ vīkṣitā api /	aho na kasya Bindanti hRdayam vIkzitAH api /
   nisargamṛdavo 'py ete sahakāranavāṅkurāḥ // PNc_6.77 //	nisarga-mRdavaH api ete sahakAra-nava-aFkurAH // PNc_6.77 //
   caturāṃ kokilām eṣa kṛtvā kurabako mukhe /	caturAm kokilAm eza kRtvA kurabakaH muKe /
   durlabhaṃ yācatīva tvāṃ līlāliṅganadohadam // PNc_6.78 //	durlaBam yAcati-iva tvAm lIlA-liFgana-doha-dam // PNc_6.78 //
   aśokaskandhalagneyaṃ kusumair navamādhavī /	aSoka-skanDa-lagnA-iyam kusumEH nava-mADavI /
   prārthanīyapriyasparśāṃ hasati tvām ivotsukām // PNc_6.79 //	prArTanIya-priya-sparSAm hasati tvAm iva-utsukAm // PNc_6.79 //
   bhūpatāv anuraktāyās tava santāpadīpanam /	BUpatO anuraktAyAH tava santApa-dIpanam /
   sthalāravindaṃ serṣyeva sūte sakhi vasundharā // PNc_6.80 //	sTala-aravindam sa-IrzyA-iva sUte saKi vasunDarAH // PNc_6.80 //
   amīṣv aṅkasthakandarpa- jagadvijagayasiddhiṣu /	amIzu aFka-sTa-kandarpa jagat-vijagaya-sidDizu /
   dṛṣṭir udvijate tanvi pāṭalākuḍmaleṣu te // PNc_6.81 //	dRzwiH udvijate tanvi pAwalA-kuxmalezu te // PNc_6.81 //
   sundari dvitayasyātra kraśimā bhūṣaṇāyate /	sundari dvitayasya-atra kraSimA BUzaNAyate /
   rājanyābaddhabhāvāyās tava rātreś ca samprati // PNc_6.82 //	rAjani-AbadDa-BAvAyAH tava rAtreH ca samprati // PNc_6.82 //
   eṣa caitrotsavaś citre nṛpo 'yaṃ nūtanaṃ vayaḥ /	eza cEtra-utsavaH citre nRpaH ayam nUtanam vayaH /
   prāptāvakāśaḥ kāmo 'pi patitāsyatisaṅkaṭe // PNc_6.83 //	prApta-avakASaH kAmaH api patita-asi-ati-saFkawe // PNc_6.83 //
   kim ālikhitavaty eṣā citre mālyavatī nṛpam /	kim AliKitavatI ezA citre mAlyavatI nRpam /
   dvārīkṛteyam athavā vāmena vidhinā tava // PNc_6.84 //	dvArIkRtA-iyam aTavA vAmena viDinA tava // PNc_6.84 //
   bahunā kiṃ cakorākṣi chalitāsi manobhuvā /	bahunA kim cakora-akzi CalitA-asi manoBuvA /
   sarvathā te kariṣyanti kuśalaṃ kuladevatāḥ // PNc_6.85 //	sarvaTA te karizyanti kuSalam kula-devatAH // PNc_6.85 //
   ityādi vyāharantī sā kṛtabhrūbhaṅgayā tayā /	ityAdi vyAharantI sA kRta-BrU-BaFgayA tayA /
   narendrabāṇapuṅkhena kuce kiṃ cid atudyata // PNc_6.86 //	narendra-bANa-puFKena kuce kim cit atudyata // PNc_6.86 //
   kalāvatīvacanam	kalAvatI-vacanam
   atha kinnararājendra- kanyā nāmnā kalāvatī /	aTa kinnara-rAja-indra kanyA nAmnA kalAvatI /
   evaṃ vacaḥ smitasudhā- niṣiktākṣaram ādade // PNc_6.87 //	evam vacaH smita-suDA nizikta-akzaram Adade // PNc_6.87 //
   kāmaṃ durlabham evaitac caitraś candrāṅkitā niśāḥ /	kAmam durlaBam eva-etat cEtraH candra-aFkitAH niSAH /
   preyān vipañcīraṇitaṃ pañcabāṇāṅkitaṃ vayaḥ // PNc_6.88 //	preyAn vipaQcI-raNitam paQca-bANa-aFkitam vayaH // PNc_6.88 //
   ayi tvāṃ mlāpayaty eṣa kālaḥ kamalalocane /	ayi tvAm mlApayati eza kAlaH kamala-locane /
   jagadāhlādajanakaḥ sudhāsūtir ivābjinīm // PNc_6.89 //	jagat-AhlAda-janakaH suDA-sUtiH iva-abjinIm // PNc_6.89 //
   sthāne tavānurāgo 'yam anaṅgasyāyam utsavaḥ /	sTAne tava-anurAgaH ayam anaFgasya-ayam utsavaH /
   sakhi snihyati nirvyājam indāv eva kumudvatī // PNc_6.90 //	saKi snihyati nirvyAjam indO eva kumudvatI // PNc_6.90 //
   nṛpasyāraṇyasañcāraḥ śareṇānena sūcyate /	nRpasya-araNya-saQcAraH SareNa-anena sUcyate /
   marutā dviradasyeva madaniṣyandagandhinā // PNc_6.91 //	marutA dviradasya-iva mada-nizyanda-ganDinA // PNc_6.91 //
   avaśyaṃ tanvi cinvānā vane haṃsam itas tataḥ /	avaSyam tanvi cinvAnAH vane haMsam itas tatas /
   kvacid vilokayiṣyanti taṃ tvatparijanastriyaḥ // PNc_6.92 //	kvacid vilokayizyanti tam tvad-parijana-striyaH // PNc_6.92 //
   jñātatvadiṅgitaivātra taṃ ced drakṣyati pāṭalā /	jQAta-tvadiFgitA-eva-atra tam ced drakzyati pAwalA /
   tato 'sya ṣaṭpadasyeva balāc ceto hariṣyati // PNc_6.93 //	tatas asya zawpadasya-iva balAt cetaH harizyati // PNc_6.93 //
   sthirā bhava nṛpena tvam iha saṃyogam āpsyasi /	sTirA Bava nRpena tvam iha saMyogam Apsyasi /
   yathā kaṇvāśrame pūrvaṃ duṣyantena śakuntalā // PNc_6.94 //	yaTA kaNva-ASrame pUrvam duzyantena SakuntalAH // PNc_6.94 //
   iti tadvacasaḥ sīmni masṛṇotkampitastanī /	iti tad-vacasaH sImni masRNa-utkampita-stanI /
   vyājasācīkṛtamukhaṃ niśaśvāsa śaśiprabhā // PNc_6.95 //	vyAja-sAcIkRta-muKam niSaSvAsa SaSi-praBA // PNc_6.95 //
   vanaśrīratnamañjīro latākuñjodare tataḥ /	vana-SrI-ratna-maQjIraH latA-kuQja-udare tatas /
   cukūja mañjukaṇṭhas tāṃ dakṣiṇena kapiñjalaḥ // PNc_6.96 //	cukUja maQjukaNWaH tAm dakziNena kapiQjalaH // PNc_6.96 //
   harṣāśrulavakīrṇena satpatrāvalicāruṇā /	harza-aSru-lava-kIrNena sat-patra-Avali-cAruNA /
   vāmena pasphure tasyāś cakṣuṣā ca stanena ca // PNc_6.97 //	vAmena pasPure tasyAH cakzuzA ca stanena ca // PNc_6.97 //
   atrāntare samāyāntī dadṛśe dūratas tayā /	atra-antare samAyAntI dadRSe dUratas tayA /
   narendrasavitus tasya puraḥ sandhyeva pāṭalā // PNc_6.98 //	narendra-savituH tasya puras sanDyA-iva pAwalA // PNc_6.98 //
   tasyās traye ca tritayam apaśyat phaṇikanyakā /	tasyAH traye ca tritayam apaSyat PaNi-kanyakAH /
   mukhe smitaṃ kare hāraṃ sitam aṃse ca cāmaram // PNc_6.99 //	muKe smitam kare hAram sitam aMse ca cAmaram // PNc_6.99 //
   sā hārahastā ruruce dhṛtastimitacāmarā /	sA hAra-hastA ruruce DRta-stimita-cAmarAH /
   sarasī suptahaṃseva phenādhyāsitapaṅkajā // PNc_6.100 //	sarasI supta-haMsA-iva Pena-aDyAsita-paFkajAH // PNc_6.100 //
   dṛṣṭiḥ phanīndraduhitur atikramyaiva pāṭalām /	dRzwiH Pani-indra-duhituH atikramya-eva pAwalAm /
   bhṛṅgaśreṇir ivāśoke papātāvantibhartari // PNc_6.101 //	BRFgaSreNiH iva-aSoke papAta-avanti-Bartari // PNc_6.101 //
   priyaṃ naḥ sa ayam āyāti paśya paśya śaśiprabhe /	priyam naH saH ayam AyAti paSya paSya SaSi-praBe /
   paramārānvayodāra- hāramadhyamaṇir nṛpas // PNc_6.102 //	paramAra-anvayaH-dAra hAra-maDya-maNiH nRpaH // PNc_6.102 //
   iti priyasakhīsūkti- sudhāniṣyandalekhayā /	iti priya-saKI-sUkti suDA-nizyanda-leKayA /
   sikte tadābhavat tasyāḥ smaraḥ pallavito hṛdi // PNc_6.103 //	sikte tadA-Bavat tasyAH smaraH pallavitaH hRdi // PNc_6.103 //
   [SYNTAX: sandānitakam]	[SYNTAX: sandAnitakam]
   sudhārasa ivorvībhṛt tayā saṃmukham āpatan /	suDA-rasaH iva-UrvIBRt tayA saMmuKam Apatan /
   dṛśā sphaṭikaśuktyeva vāraṃvāram apīyata // PNc_6.104 //	dRSA sPawika-SuktyA-iva vAraMvAram api-iyata // PNc_6.104 //
   vitene 'py ahikanyābhiḥ kautukenātanīyasā /	vitene api ahi-kanyABiH kOtukena-AtanIyasA /
   tasyāgre rājahaṃsasya netrendīvaravāgurā // PNc_6.105 //	tasya-agre rAjahaMsasya netra-indIvara-vAgurAH // PNc_6.105 //
   avantitilakodantam upasṛtyātha pāṭalā /	avanti-tilaka-udantam upasRtya-aTa pAwalA /
   anaṅgadīpanaṃ tasyai jagādeṅgitavedinī // PNc_6.106 //	anaFga-dIpanam tasyE jagAda-iFgita-vedinI // PNc_6.106 //
   deva paścātsthito 'py agre prāptaḥ paryutsuko bhavān /	deva paScAt-sTitaH api agre prAptaH paryutsukaH BavAn /
   ity abhāṣyata bhūpālaḥ citre caturayā tayā // PNc_6.107 //	iti aBAzyata BUpAlaH citre caturayA tayA // PNc_6.107 //
   abhūt paryākulā sā ca muhūrtam asitekṣaṇā /	aBUt paryAkulA sA ca muhUrtam asita-IkzaNA /
   paścād alajjatālībhis tathā sasmitam īkṣitā // PNc_6.108 //	paScAt alajjata-alIBiH taTA sa-smitam IkzitAH // PNc_6.108 //
   tasyai hāraṃ mahībhartur arpayām āsa pāṭalā /	tasyE hAram mahIBartuH arpayAm Asa pAwalA /
   ākṛṣya bhartum ānītam atiśuddham iva āśayam // PNc_6.109 //	AkRzya Bartum AnItam ati-SudDam iva ASayam // PNc_6.109 //
   sakhīnām anurodhena sā kilānaṅgamohitā /	saKInAm anuroDena sA kila-anaFga-mohitAH /
   hṛdi dīrghaguṇaṃ dadhre hāraṃ priyam ivāparam // PNc_6.110 //	hRdi dIrGa-guNam daDre hAram priyam iva-aparam // PNc_6.110 //
   tuṣārapāṇḍunā tena vavṛdhe 'syā manobhavaḥ /	tuzAra-pANxunA tena vavRDe asyAH manoBavaH /
   digantavāntajyotsnena mahodadhir ivendunā // PNc_6.111 //	diS-antavAn-ta-jyotsnena mahA-udaDiH iva-indunA // PNc_6.111 //
   puṣpodgameneva latā prasādeneva bhāratī /	puzpa-udgamena-iva latA prasAdena-iva BAratI /
   sā tena reje hāreṇa yaśaseva narendratā // PNc_6.112 //	sA tena reje hAreNa yaSasA-iva narendra-tA // PNc_6.112 //
   tataḥ śithilaparyasta- vilolakabarīlatā /	tatas SiTila-paryasta vilolaka-barIlatA /
   ketuyaṣṭir iva śyāma- patākāṅgā hiraṇmayī // PNc_6.113 //	ketu-yazwiH iva SyAma patAkA-aFgA hiraNmayI // PNc_6.113 //
   vasaṃtakamalollāsi- mattabhramaraniḥsvanā /	vasaMtakamala-ullA-asi matta-Bramara-niHsvanAH /
   dīpamānopadeśeva svarahasye manobhuvaḥ // PNc_6.114 //	dIpa-mAna-upadeSA-iva sva-rahasye manoBuvaH // PNc_6.114 //
   ullasatkuṭajācchāccha- vilāsahasitacchaviḥ /	ullasat-kuwaja-acCAcCa vilAsa-hasita=-CaviH /
   jhaṭity uadadhiveleva nirgacchad amṛtacchaṭā // PNc_6.115 //	Jawiti uadaDivelA-iva nirgacCat amRta=-CawA // PNc_6.115 //
   sarojinīva haṃsībhir bhṛṅgībhir iva mālatī /	sarojinI-iva haMsIBiH BRFgIBiH iva mAlatI /
   śaśilekheva tārābhiḥ sakhībhir abhito vṛtā // PNc_6.116 //	SaSi-leKA-iva tArABiH saKIBiH aBitas vRtAH // PNc_6.116 //
   dṛṣṭvā narandram āyāntam udasthād utsukātha sā /	dRzwvA narandram AyAntam udasTAt utsukA-aTa sA /
   dadhatī nūtanaprema- pariṇītām adhīratām // PNc_6.117 //	daDatI nUtana-prema pariNItAm aDIra-tAm // PNc_6.117 //
   [SYNTAX: kulakam]	[SYNTAX: kulakam]
   atha sutanur alolatārake sā suciram udañcitadīrghapakṣmamāle /	aTa su-tanuH alola-tArake sA su-ciram udaQcita-dIrGa-pakzma-mAle /
   śaśina iva navodgatasya dūrāt- avanipateḥ pathi locane mumoca // PNc_6.118	SaSinaH iva nava-udgatasya dUrAt avanipateH paTi locane mumoca // PNc_6.118
   āsannānucaradhṛtena paṅkajinyāḥ patreṇa sphuṭaghaṭitātapatralīlaḥ /	Asanna-anucara-DRtena paFkajinyAH patreNa sPuwa-Gawita-Atapatra-lIlaH /
   saś cchāyām atha mahasā hasan himāṃśoḥ kṣmāpālaḥ pulinam avāpa narmadāyās	saH cCAyAm aTa mahasA hasan himAMSoH kzmApAlaH pulinam avApa narmadAyAH-
   // PNc_6.119 //	// PNc_6.119 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye śaśiprabhādarśano nāma ṣaṣṭhaḥ sargaḥ	nava-sAhasa-aFka-carite mahAkAvye SaSipraBA-darSanaH nAma zazWaH sargaH
   saptamaḥ sargaḥ	saptamaH sargaH
   śaśiprabhādarśanam	SaSi-praBA-darSanam
   tataḥ sa dūrād ahirājakanyakāṃ javaikamitreṇā yutāṃ patatriṇā /	tatas sa dUrAt ahi-rAja-kanyakAm java-ekamitreNA yutAm patatriNA /
   viśāmpatidīrghaguṇānuṣaṅgiṇīm anaṅgakodaṇḍalatām ivaikṣata // PNc_7.1 //	viSAmpati-dIrGa-guNa-anuzaFgiNIm anaFga-kodaNxala-tAm iva-Ekzatas // PNc_7.1 //
   upoḍhalāvaṇyataraṅgabhaṅgayā sarāgabimbauṣṭhagalatpravālayā /	upoXa-lAvaNya-taraFga-BaFgayA sa-rAga-bimba-ozWa-galat-pravAlayA /
   ahāri lolaṃ nṛpates tayā balāt anaṅgaratnākaravelayā manaḥ // PNc_7.2 //	ahAri lolam nRpateH tayA balAt anaFga-ratna-Akara-velayA manaH // PNc_7.2 //
   ramāṅgadakṛtaṃ śaśiprabhāvarṇanam	ramAFgada-kRtam SaSi-praBA-varNanam
   savismayo locanamārgam āptayā tayā saḥ pātālatalendulekhayā /	sa-vismayaH locana-mArgam AptayA tayA saH pAtAla-tala-indu-leKayA /
   athettham amlānamanorathodgamo ramāṅgadenābhidadhe narādhipaḥ // PNc_7.3	aTa-itTam amlAna-manoraTa-udgamaH ramAFgadena-aBidaDe narADipaH // PNc_7.3
   avaimi saiveyam amogham āyudhaṃ manobhuvaḥ pannagarājakanyakā /	avEmi sA-eva-iyam amoGam AyuDam manoBuvaH pannaga-rAja-kanyakA /
   udaṃśulekhena mukhena kurvatī jagad vilīnenduvilokanaspṛham // PNc_7.4 //	udaMSu-leKena muKena kurvatI jagat vilIna-indu-vilokana-spRham // PNc_7.4 //
   narendra satyaṃ saḥ kutūhalī bhaved alaukikaṃ rūpam avekṣituṃ rateḥ /	narendra satyam saH kutUhalI Bavet alOkikam rUpam avekzitum rateH /
   iyaṃ na yasyātithitāṃ gatā dṛśor agādhalāvaṇyasarit sumadhyamā // PNc_7.5	iyam na yasya-atiTi-tAm gatAH dRSoH agADa-lAvaNya-sarit sumaDyamA // PNc_7.5
   iyaṃ sudhā mugdhavilāsajanmabhūr iyaṃ bhujaṅgālayaratnadīpikā /	iyam suDA mugDa-vilAsa-janma-BUH iyam BujaFga-Alaya-ratna-dIpikA /
   iyaṃ jagannetracakoracandrikā puraḥ patākeyam ayugmapatriṇaḥ // PNc_7.6 //	iyam jagat-netra-cakora-candrikA puras patAkA-iyam ayugma-patriNaH // PNc_7.6 //
   iyattayā muktam avaimi naipuṇaṃ prajāpater adbhutaśilpakarmaṇi /	iyat-tayA muktam avEmi nEpuNam prajApateH adButa-Silpa-karmaNi /
   nṛpopamānām upamānatāṃ gataṃ vinirmitaṃ yena hi ratnam īdṛśam // PNc_7.7	nRpa-upamAnAm upamAna-tAm gatam vinirmitam yena hi ratnam IdRSam // PNc_7.7
   iyaṃ tavānena virājatetarāṃ karasthitenāvanipālapatriṇā /	iyam tava-anena virAjata-itarAm kara-sTitena-avanipAla-patriNA /
   upeyuṣā kāñcanapadmam aṃśunā himetarāṃśor iva jahnukanyakā // PNc_7.8 //	upeyuzA kAQcana-padmam aMSunA hima-itarAMSoH iva jahnu-kanyakA // PNc_7.8 //
   arālakeśīyam anena bhāti te śareṇa kārtasvarapuṅkhaśobhinā /	arAlakeSIyam anena BAti te SareNa kArtasvara-puFKa-SoBinA /
   nisargagaureṇa narendraraśminā sakajjalā dīpaśikheva śārvarī // PNc_7.9 //	nisarga-gOreNa narendra-raSminA sa-kajjalA dIpa-SiKA-iva SArvarI // PNc_7.9 //
   iyaṃ vilāsorminimagnaśaiśavaṃ svibhāvyamānastanakuḍmalodgamam /	iyam vilAsa-Urmi-nimagna-SESavam sviBAvyamAna-stana-kuxmala-udgamam /
   madaikavisrambhagṛhaṃ vigāhate vayo vibhaktāṅgam anaṅgadohadam // PNc_7.10	mada-eka-visramBa-gRham vigAhate vayaH viBakta-aFgam anaFga-dohadam // PNc_7.10
   iyaṃ natāṅgī jagadekasundare nideśite pāṭalayā nṛpa tvayi /	iyam nata-aFgI jagat-eka-sundare nideSite pAwalayA nRpa tvayi /
   dṛśau navendīvarapatrapeśale vimuñcati śrīr iva śārṅgadhanvani // PNc_7.11	dRSO nava-indIvara-patra-peSale vimuQcati SrIH iva SArFgaDanvani // PNc_7.11
   anaṅgasāmrājyavilāsacāmare vanānilavyākulite 'ṃsucumbini /	anaFga-sAmrAjya-vilAsa-cAmare vana-anila-vyAkulite aMsucumbini /
   pariślathe saṃyamanārtham etayā salīlam astaḥ kabarībhare karaḥ //	pariSlaTe saMyamana-arTam etayA sa-lIlam astaH kabarIBare karaH //
   PNc_7.12 //	PNc_7.12 //
   vilokayantī kusumaṃ kacāgrataś cyutaṃ kucasparśadhiyeva vakṣasi /	vilokayantI kusumam kaca-agratas cyutam kuca-sparSa-DiyA-iva vakzasi /
   iyaṃ kṛśāṅgī kusumāstraśaṅkayā kṛtapraṇāmeva tavāvalokyate // PNc_7.13 //	iyam kRSa-aFgI kusuma-astra-SaFkayA kRta-praNAmA-iva tava-avalokyate // PNc_7.13 //
   vilokayāsyāḥ kṣitipāla bibhratīṃ pradīpaśobhāṃ kabarīṃ niśāmukhe /	vilokayA-asyAH kzitipAla biBratIm pradIpa-SoBAm kabarIm niSA-muKe /
   amī muhuḥ kuṅkumakesarāruṇā lasanti sīmantamaṇer marīcayaḥ // PNc_7.14 //	amI muhur kuFkuma-kesara-aruNAH lasanti sImanta-maNeH marIcayaH // PNc_7.14 //
   virājate 'syās tilako 'yam añcito vikuñcitabhrūlatikāntare nṛpa /	virAjate asyAH tilakaH ayam aQcitaH vikuQcita-BrU-latika-antare nRpa /
   vijitya lokadvitayaṃ divaṃ prati smareṇa bāṇo dhanuṣīva saṃhitaḥ //	vijitya loka-dvitayam divam prati smareNa bANaH Danuzi-iva saMhitaH //
   PNc_7.15 //	PNc_7.15 //
   apāṅgasaṃvardhitaśoṇakāntinā sukṛṣṇatāreṇa tuṣārapāṇḍunā /	apAFga-saMvarDita-SoNa-kAntinA su-kRzNa-tAreNa tuzAra-pANxunA /
   iyaṃ pravālāsitaratnamauktikair vinirmiteneva cakāsti cakṣuṣā // PNc_7.16	iyam pravAla-asita-ratna-mOktikEH vinirmitena-iva cakAsti cakzuzA // PNc_7.16
   iyaṃ puro niryatidūram āyate kapolataḥ kāñcanakuṇḍalārciṣi /	iyam puras niryati-dUram Ayate kapolataH kAQcana-kuNxala-arcizi /
   iṣuṃ ruṣeva pratibhoktum udyatā manobhuve muktaśilīmukhe hṛdi // PNc_7.17	izum ruzA-iva pratiBoktum udyatAH manoBuve mukta-SilImuKe hRdi // PNc_7.17
   iyaṃ triyāmāpatikāntipeśalaṃ vibuddhabandhūkadalādhikatviṣā /	iyam triyAmA-pati-kAnti-peSalam vibudDa-banDUka-dala-aDika-tvizA /
   bibharti bimbādharamudrayā mukhaṃ manobhirāmaṃ rajanīva sandhyayā //	biBarti bimba-aDara-mudrayA muKam manoBirAmam rajanI-iva sanDyayA //
   PNc_7.18 //	PNc_7.18 //
   upoḍhatārāpatitārahārayor iyaṃ yugena stanayor virājate /	upoXa-tAra-Apati-tAra-hArayoH iyam yugena stanayoH virAjate /
   dvayena deva uṣasi cakravākayoḥ saridgṛhītaikamṛṇālayor iva // PNc_7.19 //	dvayena devaH uzasi cakravAkayoH sarit-gRhIta-eka-mRNAlayoH iva // PNc_7.19 //
   surāpagāvīcivipāṇḍur eṣa te cireṇa hāraś caritārthatāṃ gataḥ /	surApaga-avIci-vipANxuH eza te cireNa hAraH caritArTa-tAm gataH /
   dhṛtaḥ kṣitīśa praṇayārdrayānayā salīlam utkampini yat kucadvaye //	DRtaH kzitISa praNaya-ArdrayAnayA sa-lIlam utkampini yat kuca-dvaye //
   PNc_7.20 //	PNc_7.20 //
   iyaṃ mahīpāla vilokitena te vigāhate kāntam idaṃ daśāntaram /	iyam mahIpAla vilokitena te vigAhate kAntam idam daSa-antaram /
   bhavaty anārūḍhavikāsavibhramā kim udgame candramasaḥ kumudvatī //	Bavati anArUXa-vikAsa-viBramA kim udgame candramasaH kumudvatI //
   PNc_7.21 //	PNc_7.21 //
   kim anyad uktaṃ sudhayeva sāndrayā tad anyathā nātha na pāṭalavacaḥ /	kim anyat uktam suDayA-iva sAndrayA tat anyaTA nATa na pAwala-vacaH /
   sphuṭeyam asyāḥ kurute yad aṅgake balāt pariṣvaṅgam anaṅgavikriyā //	sPuwA-iyam asyAH kurute yat aFgake balAt parizvaFgam anaFga-vikriyA //
   PNc_7.22 //	PNc_7.22 //
   śaśiprabhāsamīpagamanam	SaSi-praBA-samIpa-gamanam
   itīṅgitajñe vadati priyaṃvade ramāṅgadena smitam udgatasmitaḥ /	iti-iFgita-jQe vadati priyaMvade ramAFgadena smitam udgata-smitaH /
   avāpa paryāptaśaśāṅkadarśanaḥ phanīndrakanyāsavidhaṃ narādhipaḥ //	avApa paryApta-SaSAFka-darSanaH PanIndraka-nyAsaviDam narADipaH //
   PNc_7.23 //	PNc_7.23 //
   nāyikāceṣṭāḥ	nAyikA-cezwAH
   uvāha lajjānatam añcitālakaṃ tato bhujaṅgādhipateḥ sutāmukhaṃ /	uvAha lajjA-natam aQcitAlakam tatas BujaFga-aDipateH sutA-muKam /
   avāñcitaṃ kiṃ cana mātariśvanā saṣaṭpadaṃ padmam ivāravindinī // PNc_7.24	avAQcitam kim cana mAtariSvanA sa-zawpadam padmam iva-aravindinI // PNc_7.24
   pataty adhaḥ kuṅkumapaṅkapāṭale mayūkhalekhāpaṭale śikhāmaṇeḥ /	patati aDas kuFkuma-paFka-pAwale mayUKa-leKA-pawale SiKAmaNeH /
   hriyeva raktāṃśukapallavas tayā pidhātum ālekhyanṛpe nyadhīyata //	hriyA-iva rakta-aMSuka-pallavaH tayA piDAtum AleKya-nRpe nyaDIyata //
   PNc_7.25 //	PNc_7.25 //
   nṛpasya citre madhureyam ākṛtir na bhidyate candramaso yathāmbhasi /	nRpasya citre maDurA-iyam AkRtiH na Bidyate candramasaH yaTA-amBasi /
   sakhījanas tām iti narmapeśalaḥ śanais trapānamramukhīm abhāṣata //	saKI-janaH tAm iti narma-peSalaH SanEs trapAnamra-muKIm aBAzata //
   PNc_7.26 //	PNc_7.26 //
   yathāsmi vaktāsi tathāsya bhūpater yadā punaḥ karṇasamīpam āpsyasi /	yaTA-asmi vaktAsi taTA-asya BUpateH yadA punar karNa-samIpam Apsyasi /
   itīva nirvyājam udīrya tatyaje tayāyatākṣyā sa narendrasāyakaḥ // PNc_7.27	iti-iva nirvyAjam udIrya tatyaje tayA-Ayata-akzyA sa narendra-sAyakaH // PNc_7.27
   alaṃ hriyaivaṃ samupekṣya gṛhyatām ayaṃ hi pāṇigrahaṇocitas tava /	alam hriyA-evam samupekzya gRhyatAm ayam hi pANigrahaNa-ucitaH tava /
   itīrayantyāḥ kuṭilaṃ vacaḥ karād anaṅgavatyāḥ kamalaṃ jahāra sā //	iti-IrayantyAH kuwilam vacaH karAt anaFgavatyAH kamalam jahAra sA //
   PNc_7.28 //	PNc_7.28 //
   atha svabimbādharapāṭalacchadaṃ kareṇa tattatsadṛśena bibhratī /	aTa sva-bimba-aDara-pAwala=-Cadam kareNa tad-tad-sadRSena biBratI /
   niṣevitum bhūpatim abhyupāgatā rameva rājīvamukhī rarāja sā // PNc_7.29 //	nizevitum BUpatim aByupAgatA ramA-iva rAjIva-muKI rarAja sA // PNc_7.29 //
   dṛśas tatas tatparivārayoṣitāṃ netrāñjanaśyāmalapakṣmarājayaḥ /	dRSaH tatas tad-parivAra-yozitAm netra-aQjana-SyAmala-pakzma-rAjayaH /
   śaśiprabhe bhūmipatau sakautukāḥ samāpatan kunda ivālipaṅktayaḥ //	SaSi-praBe BUmipatO sa-kOtukAH samApatan kundaH iva-ali-paFktayaH //
   PNc_7.30 //	PNc_7.30 //
   nṛpārhaṇam	nRpa-arhaNam
   nipīyamānasya tayā śanaiḥśanair apāṅgasañcāritadīrghanetrayā /	nipIyamAnasya tayA SanEs-SanEs apAFga-saQcArita-dIrGa-netrayA /
   upāttapuṣpaḥ kṣitibhartur arhaṇāṃ cakāra tasyāś caturaḥ sakhījanaḥ //	upAttapuzpaH kzitiBartuH arhaNAm cakAra tasyAH caturaH saKI-janaH //
   PNc_7.31 //	PNc_7.31 //
   puraḥ śirasy āhitamanmathājñayā tayā kaṭākṣaiḥ kuṭajair ivārcitaḥ /	puras Sirasi Ahita-manmaTa-AjQayA tayA kawAkzEH kuwajEH iva-arcitaH /
   nṛpaḥ saparyāṃ punaruktasaṃvidāṃ sas tadvayasyānihitāv amanyata //	nRpaH saparyAm punar-ukta-saMvidAm saH tad-vayasya-anihitO amanyata //
   PNc_7.32 //	PNc_7.32 //
   sarāgavaty utkalikābhir ākule mṛduny alaṃ pāṭalayā samarpite /	sa-rAgavatI utkalikABiH Akule mRduni alam pAwalayA samarpite /
   atha nyaṣīdannavapallavāsane phanīndrakanyāmanasīva pārthivaḥ // PNc_7.33	aTa nyazIdat-=-ava-pallava-Asane PanIndrakanyA-manasi-iva pArTivaH // PNc_7.33
   anu kṣitīśaṃ nalinīdalāsane kayā cid āste parivārayoṣitā /	anu kzitISam nalinI-dala-Asane kayA cit Aste parivAra-yozitAH /
   ramāṅgado 'py āsanabandham ādade vasundharāyāṃ vinayaikabandhuḥ //	ramAFgadaH api Asana-banDam Adade vasunDarAyAm vinaya-eka-banDuH //
   PNc_7.34 //	PNc_7.34 //
   śramānurodhād upaviśyatām itaḥ kṣaṇaṃ kṛśāṅgīti sakhībhir arthitā /	Srama-anuroDAt upaviSyatAm itas kzaNam kRSAFgI-iti saKIBiH arTitA /
   upāviśad vepitavāmanastanī tataḥ samaṃ tābhir ahīndrakanyakā // PNc_7.35	upAviSat vepita-vAmana-stanI tatas samam tABiH ahi-indra-kanyakA // PNc_7.35
   nāyikāvilasitāni	nAyikA-vilasitAni
   vivartayantī vadanendumaṇḍalaṃ viśālanetrāntaniṣaktatārakam /	vivartayantI vadana-indu-maNxalam viSAla-netra-anta-nizakta-tArakam /
   dvayena sā kṛṣyata sundarī samaṃ hriyā nṛpālokanakautukena ca // PNc_7.36	dvayena sA kRzyata sundarI samam hriyAH nRpa-Alokana-kOtukena ca // PNc_7.36
   athāvataṃsīkṛtalocanotpalaṃ kapoladolāyitaratnakuṇḍalam /	aTa-avataMsIkRta-locana-utpalam kapola-dolAyita-ratna-kuNxalam /
   ciraṃ papau saḥ stimitena cakṣuṣā tadānanaṃ mālavamīnaketanaḥ // PNc_7.37	ciram papO saH stimitena cakzuzA tad-Ananam mAlava-mIna-ketanaH // PNc_7.37
   kṛtī dṛśāsyāḥ sudṛśaḥ pibaty ayaṃ kapolalāvaṇyasudhāṃ narādhipaḥ /	kRtI dRSAsyAH su-dRSaH pibati ayam kapola-lAvaNya-suDAm narADipaH /
   mithaḥ sakhīnām iti sasmitaṃ vaco niśamya sābhūd adhikādhikatrapā //	miTas saKInAm iti sa-smitam vacaH niSamya sA-aBUt aDika-aDika-trapAH //
   PNc_7.38 //	PNc_7.38 //
   manāg ivāṃsād apavartitānanā nirīkṣya taṃ bhūpatim arpitekṣaṇam /	manAk iva-aMsAt apavartita-AnanAH nirIkzya tam BUpatim arpita-IkzaNam /
   vihasya lajjāmukule cakarṣa sā balād apāṅgaprasṛte vilocane // PNc_7.39 //	vihasya lajjA-mukule cakarza sA balAt apAFga-prasRte vilocane // PNc_7.39 //
   yaśobhaṭe rūpam avantiśasituḥ kṛtasmite citragataṃ praśaṃsati /	yaSoBawe rUpam avantiSasituH kRta-smite citra-gatam praSaMsati /
   karasthitaṃ sā jhaṭiti nyadhāt tataḥ śilātale tāmarasaṃ trapāvatī //	kara-sTitam sA Jawiti nyaDAt tatas SilA-tale tAmarasam trapAvatI //
   PNc_7.40 //	PNc_7.40 //
   nikāmam uktaṃ sukumāram aṅganā vilāsinas tasya jahāra sā manaḥ /	nikAmam uktam sukumAram aFganAH vilAsinaH tasya jahAra sA manaH /
   smaraikadūtīsahakāraśākhino lasanmadhāv anyabhṛteva pallavam // PNc_7.41	smara-eka-dUtI-sahakAra-SAKinaH lasat-maDO anya-BRtA-iva pallavam // PNc_7.41
   tadīyam uddāmarasorminirbharaṃ sa rājahaṃso 'pi viveśa mānasam /	tadIyam uddAmarasa-Urmi-nirBaram sa rAjahaMsaH api viveSa mAnasam /
   kṛtapraveśaś ca salīlam acchinan manāṅ mṛṇālīm iva dhīratām ataḥ //	kRta-praveSaH ca sa-lIlam acCinan manAk mRNAlIm iva DIra-tAm atas //
   PNc_7.42 //	PNc_7.42 //
   kṣaṇād apāṅgastimitāyatākṣayoḥ sakampayoḥ kaṇṭakitāṅgalekhayoḥ /	kzaNAt apAFga-stimita-Ayata-akzayoH sa-kampayoH kaNwakitA-aFga-leKayoH /
   avāpad anyonyanibaddhabhāvayos tayoḥ prarohaṃ hṛdi bālamanmathaḥ //	avApat anyonya-nibadDa-BAvayoH tayoH praroham hRdi bAla-manmaTaH //
   PNc_7.43 //	PNc_7.43 //
   nāyakasya nāyikāṃ praty uktiḥ	nAyakasya nAyikAm prati uktiH
   asūyayevātha vimuñcatī dṛśaṃ sakhīṣu sā sūtritanarmasūktiṣu /	asUyayA-iva-aTa vimuQcatI dRSam saKIzu sA sUtrita-narma-sUktizu /
   iti smitakṣālitadantavāsasā nṛpeṇa nāgendrasutābhyadhīyata // PNc_7.44 //	iti smita-kzAlita-danta-vAsasA nRpeNa nAga-indra-sutA-aByaDIyate // PNc_7.44 //
   vadānavadyāṅgi sakhījanādṛtaḥ kim eṣa nāma vyatiricyate janaḥ /	vada-anavadya-aFgi saKI-jana-AdRtaH kim eza nAma vyatiricyate janaH /
   vihāya visrambhaviśeṣam etayā yad aṅgam anto viśatīva lajjayā // PNc_7.45	vihAya visramBa-viSezam etayA yat aFgam antaH viSati-iva lajjayA // PNc_7.45
   sadā sadācārapareti vārtayā vayaṃ hṛtāḥ pannagarājaputri te /	sadA sat-AcAra-para-iti vArtayA vayam hRtAH pannaga-rAja-putri te /
   ataḥ kim evaṃ pratipattimūḍhatāṃ vigāhase 'smāsu vimucyatām iyam //	atas kim evam pratipatti-mUXa-tAm vigAhase asmAsu vimucyatAm iyam //
   PNc_7.46 //	PNc_7.46 //
   anena te sundari darśanena vā kṛtopacāro 'smi kiyat kadarthyase /	anena te sundari darSanena vA kRta-upacAraH asmi kiyat kadarTyase /
   na vīkṣate valgu na mañju bhāṣate gatā kvacil locanavartmamālatī //	na vIkzate valgu na maQju BAzate gatA kvacid locana-vartma-mAlatI //
   PNc_7.47 //	PNc_7.47 //
   adhaḥkṛtāḥ satyam adhīralocane rasātalena tridivasya bhūmayaḥ /	aDas-kRtAH satyam aDIra-locane rasAtalena tridivasya BUmayaH /
   anaṅgadurvāraśarādhidaivataṃ bhavadvidhaṃ ratnam avāpyate 'tra yat //	anaFga-durvAra-Sara-aDi-dEvatam BavadviDam ratnam avApyate atra yat //
   PNc_7.48 //	PNc_7.48 //
   kutūhalādhyāsitamadhyalokayā tvayā muhūrtaṃ phaṇilokakaumudi /	kutUhala-aDyAsita-maDya-lokayA tvayA muhUrtam PaNi-loka-kOmudi /
   avaimi pātālam avāptasandhinā vilaṅghyate santamasena samprati // PNc_7.49	avEmi pAtAlam avApta-sanDinA vilaFGyate santamasena samprati // PNc_7.49
   idaṃ mṛṇālad api komalaṃ vapus tavaiṣa dūrād aravindinīpatiḥ /	idam mRNAlat api komalam vapuH tava-eza dUrAt aravindinI-patiH /
   punaḥ punaḥ saṃspṛśatīva kautukāt tamālagulmāntarapātibhiḥ karaiḥ //	punar punar saMspRSati-iva kOtukAt tamAla-gulma-antara-pAtiBiH karEH //
   PNc_7.50 //	PNc_7.50 //
   anena te saśramavāribindunā navīnapīyūṣatuṣāradanturaḥ /	anena te sa-Srama-vAri-bindunA navIna-pIyUza-tuzAra-danturaH /
   śirīṣamṛdvaṅgi tuṣārapāṇḍunā kapolabimbena viḍambyate śāśī // PNc_7.51 //	SirIza-mRdu-aFgi tuzAra-pANxunA kapola-bimbena vixambyate SASI // PNc_7.51 //
   idaṃ vadāśikṣata kaitavaṃ kutas tavaiṣa mugdhe saralāṅguliḥ karaḥ /	idam vada-aSikzata kEtavam kutas tava-eza mugDe sarala-aFguliH karaH /
   ihaitad ālikhya śilātale śanair anena līlākamalaṃ yad ujjhitam // PNc_7.52	iha-etat AliKya SilA-tale SanEs anena lIlA-kamalam yat ujJitam // PNc_7.52
   na citram evaṃ kva cid asti bhūtale mamātra tenāsti kutūhalaṃ mahat /	na citram evam kva cit asti BU-tale mama-atra tena-asti kutUhalam mahat /
   ataḥ kim etat pihitaṃ prakāśyatām ahetukas tanvi ka eṣa matsaraḥ //	atas kim etat pihitam prakASyatAm ahetukaH tanvi kaH eza matsaraH //
   PNc_7.53 //	PNc_7.53 //
   adṛśyam etad yadi manyase tataḥ kim arthyase kiṃ tv iyad eva śaṃso naḥ /	adRSyam etat yadi manyase tatas kim arTyase kim tu iyat eva SaMsaH naH /
   kṛtī tvayāyaṃ bhujagāmbaraukasām alekhi citre katamaḥ kṛśodari // PNc_7.54	kRtI tvayA-ayam Bujaga-ambara-okasAm aleKi citre katamaH kRSa-udari // PNc_7.54
   lateva sammīlitaṣaṭpadasvanā kiyac ciraṃ nirvacanaiva tiṣṭhasi /	latA-iva sammIlita-zawpada-svanA kiyat ciram nirvacana-eva tizWasi /
   itaś cakorākṣi vicintya sūnṛtaṃ mamottaraṃ kiṃ cana dātum arhasi //	itas cakora-akzi vicintya sUnRtam mama-uttaram kim cana dAtum arhasi //
   PNc_7.55 //	PNc_7.55 //
   yathātijihreṣi yathātivepase yathā kapole pulakaṃ bibharṣi ca /	yaTA-ati-jihrezi yaTA-ativepase yaTA kapole pulakam biBarzi ca /
   tathātra manye tava pakṣapātavan nitāntam antaḥkaraṇaṃ kṛśodari //	taTA-atra manye tava pakzapAta-vat nitAntam antaHkaraNam kRSa-udari //
   PNc_7.56 //	PNc_7.56 //
   hriye taveyaṃ yadi kalpate kathā kim etayā naḥ prakṛte yatāmahe /	hriye tava-iyam yadi kalpate kaTA kim etayA naH prakRte yatAmahe /
   yad artham ete vayam āgatāḥ svayaṃ sa nārpyate kiṃ karabhoru sāyakaḥ //	yat arTam ete vayam AgatAH svayam sa na-arpyate kim karaBa-Uru sAyakaH //
   PNc_7.57 //	PNc_7.57 //
   salīlam evaṃ vadati smitānane nṛpe navapremasārdracetasi /	sa-lIlam evam vadati smita-Anane nRpe nava-prema-sArdra-cetasi /
   vivartayantī maṇikaṅkaṇaṃ kare mumoca maunaṃ na phaṇīndrakanyakā //	vivartayantI maNi-kaFkaNam kare mumoca mOnam na PaNIndra-kanyakA //
   PNc_7.58 //	PNc_7.58 //
   mālyavatīvacanam	mAlyavatI-vacanam
   tayā tathā dṛṣṭam athāntarāntarā kaṭākṣakāntiḥ snapitāvataṃsayā /	tayA taTA dRzwam aTa-antarA-antarA kawAkza-kAntiH snapita-avataMsayA /
   iti smitāpy āyitadantadīdhitir jagāda taṃ mālyavātī viśāmpatim // PNc_7.59	iti smitA-api Ayita-danta-dIDitiH jagAda tam mAlyavAtI viSAm-patim // PNc_7.59
   tavaitayā satkṛtipātra satkṛtaṃ svayaṃ na yat kalpitam alpamadhyayā /	tava-etayA satkRti-pAtra satkRtam svayam na yat kalpitam alpa-maDyayA /
   na sa avalepo na ca sā pramāditā na ca trapā tatra nṛpo 'parāddhyati //	na sa avalepaH na ca sA pramAditA na ca trapA tatra nRpaH aparAdhi-ati //
   PNc_7.60 //	PNc_7.60 //
   kṛtīti vārtā tava vetsi vāñchitaṃ tvam antarātmeva na kasya vā bhuvi /	kRtI-iti vArtA tava vetsi vAQCitam tvam antarAtmA-iva na kasya vA Buvi /
   ataḥ sakhībhāvagatasya gopanaṃ na yujyate nas tvayi tan niśāmyatām //	atas saKI-BAva-gatasya gopanam na yujyate naH tvayi tat niSAmyatAm //
   PNc_7.61 //	PNc_7.61 //
   śilīmukhe 'smiṃs tava nāmalāñchite mṛgopanīte mṛgaśāvalocanā /	SilImuKe asmin tava nAma-lAQCite mRga-upanIte mRga-SAvalocanA /
   pramodam āpteyam ito vilokite kare cakorīva tuṣāradīdhiteḥ // PNc_7.62 //	pramodam Apteyam itas vilokite kare cakorI-iva tuzAra-dIDiteH // PNc_7.62 //
   ka eṣa rājeti muhuḥ kutūhalād iyaṃ yadā pṛṣṭavatī sakhījanam /	kaH eza rAjA-iti muhur kutUhalAt iyam yadA pRzwavatI saKI-janam /
   atas tadāsyai kathitaḥ savistaraṃ mayā tvam urvītalamīnalāñchānaḥ //	atas tadA-asyE kaTitaH sa-vistaram mayA tvam urvItala-mIna-lAn-SAnaH //
   PNc_7.63 //	PNc_7.63 //
   kareṇa sāsūyam apāsya karṇataḥ kvaṇaddvirephāvali nīlam utpalam /	kareNa sa-asUyam apAsya karNataH kvaNat-dvirePa-Avali nIlam utpalam /
   tadaitayābhyudgatapakṣapātayā śrutā guṇāḍhyasya bṛhatkathā tava //	tadA-etaya-aByudgata-pakzapAtayA SrutA guNAXyasya bRhat-kaTA tava //
   PNc_7.64 //	PNc_7.64 //
   imāṃ tvadākāranirūpiṇe sakhīm avetya paryutsukalocanām iva /	imAm tvad-AkAra-nirUpiNe saKIm avetya paryutsuka-locanAm iva /
   tato mayā viśvavilocanotsavas tvam eva citre likhito 'si pārthiva ! //	tatas mayA viSva-vilocana-utsavaH tvam eva citre liKitaH asi pArTiva ! //
   PNc_7.65 //	PNc_7.65 //
   udañcitavyāyatapakṣmaṇā tataḥ sakhīsamakṣaṃ nibhṛtena cakṣuṣā /	udaQcita-vyAyata-pakzmaNA tatas saKI-samakzam niBRtena cakzuzA /
   ciraṃ nipītasatṛṣeva mugdhayā tvayaitayā madhyamalokavāsasaḥ // PNc_7.66	ciram nipIta-satRzA-iva mugDayA tvayA-etayA maDyama-loka-vAsasaH // PNc_7.66
   [VAR 7.66d: {tvayaitayā/lem /em; tvayetayā /ed}]	[VAR 7.66d: {tvayA-etaya-a/lem /em; tu-ayetayA /ed}]
   ato varo 'yaṃ yuvayoḥ samāgamaḥ kumudvatīcandramasor ivocitaḥ /	atas varaH ayam yuvayoH samAgamaH kumudvatI-candramasoH iva-ucitaH /
   iyaṃ hi bālocchvasito manobhuvas tvam atra lokatritayaikasundaraḥ //	iyam hi bAla-ucCvasitaH manoBuvaH tvam atra loka-tritaya-eka-sundaraH //
   PNc_7.67 //	PNc_7.67 //
   nṛpa gṛhītuṃ nayam atra ko 'py alaṃ sureṣu vā pannagapuṅgaveṣu vā /	nRpa gRhItum nayam atra kaH api alam surezu vA pannaga-puFgavezu vA /
   sa eṣa paṅkeruhakarṇikāmṛdus tvayā śayo 'syāḥ kriyate sakautukaḥ //	saH eza paFkeruha-karNikA-mRduH tvayA SayaH asyAH kriyate sa-kOtukaH //
   PNc_7.68 //	PNc_7.68 //
   ayācito 'py arpita eva te śaraḥ kṣiter ayaṃ nyāyavidāṃ varaitayā /	ayAcitaH api arpitaH eva te SaraH kziteH ayam nyAya-vidAm vara-etayA /
   tad enam abhyarthayase kathaṃ punaḥ kalatram eṣā hi vasundharā tava //	tat enam aByarTayase kaTam punar kalatram ezA hi vasunDarA tava //
   PNc_7.69 //	PNc_7.69 //
   [7.69b: em. kṣitir ?]	[7.69b: em. kzitiH ?]
   itītivṛttaṃ tadupāśrayaṃ tathā prakāśayantī pṛthivīpatiṃ prati /	iti-iti-vRttam tat-upASrayam taTA prakASayantI pRTivIpatim prati /
   chalād alīkabhṛkuṭiṃ vidhāya sā tayāluloke phaṇirājakanyayā // PNc_7.70 //	CalAt alIka-BRkuwim viDAya sA tayA-Alu-loke PaNi-rAja-kanyayA // PNc_7.70 //
   atha dvirephasya mukhābjapātino nivāraṇayoragarājakanyakā /	aTa dvirePasya muKa-abja-pAtinaH nivAraNayA-uraga-rAja-kanyakA /
   śilātalāt saṃbhramamīlitasmṛtis tadāśu līlāśatapatram ādade // PNc_7.71 //	SilA-talAt saMBrama-mIlita-smRtiH tadA-ASu lIlA-Sata-patram Adade // PNc_7.71 //
   tataḥ sa romañcanipīḍitāṅgado ramāṅgadaṃ vyaktaśaśiprabheṅgitaḥ /	tatas sa romaQca-nipIxita-aFgadaH ramAFgadam vyakta-SaSi-praBA-iFgitaH /
   apaśyad indīvaradāmadīrghayā pramodavistaritayā dṛśā nṛpaḥ // PNc_7.72 //	apaSyat indIvara-dAma-dIrGayA pramoda-vistaritayA dRSA nRpaH // PNc_7.72 //
   ramāṅgadavacanam	ramAFgada-vacanam
   samarpitā pārthiva puṣpaketunā taveyam ārdrapraṇayā manasvinī /	samarpitA pArTiva puzpaketunA tava-iyam Ardra-praNayA manasvinI /
   asīmasaundaryasudhāvilāsabhūr udanvatevendukalā pinākinaḥ // PNc_7.73 //	asImasA-Ondarya-suDA-vilAsa-BUH udanvatA-iva-indu-kalA pinAkinaH // PNc_7.73 //
   kim anyad atrollasitaṃ jagattraye tavaiva saubhāgyapatākayā nṛpa /	kim anyat atra-ullasitam jagattraye tava-eva sOBAgya-patAkayA nRpa /
   yad āgatā manmathapatriṇām iyaṃ śaravyatām evam api śrute tvayi //	yat AgatAH manmaTa-patriNAm iyam Saravya-tAm evam api Srute tvayi //
   PNc_7.74 //	PNc_7.74 //
   vadhūr dilīpasya sudakṣiṇā yathā yathā sunandā bharatasya bhūpateḥ /	vaDUH dilIpasya sudakziNAH yaTA yaTA sunandAH Baratasya BUpateH /
   raghūdvahasyāvanikanyakā yathā tathā taveyaṃ vidhinā upapāditā // PNc_7.75	raGu-udvahasya-avani-kanyakA yaTA taTA tava-iyam viDinA upapAditAH // PNc_7.75
   kim anyad asyāḥ kṛtapāṇipīḍanaḥ padaṃ nidhatse gṛhamedhināṃ dhuri /	kim anyat asyAH kRta-pANi-pIxanaH padam niDatse gRhameDinAm Duri /
   iti prasarpatsmitacandrikaḥ śanair abhāṣatorvītilakaṃ ramāṅgadaḥ //	iti prasarpat-smita-candrikaH SanEs aBAzata-urvI-tilakam ramAFgadaH //
   PNc_7.76 //	PNc_7.76 //
   [SYNTAX: kulakam]	[SYNTAX: kulakam]
   vilokitaṃ citram alīkabhāṣiṇī bhavatsakhīyaṃ pratibhāsate mama /	vilokitam citram alIka-BAziNI Bavat-saKI-iyam pratiBAsate mama /
   udīritaivaṃ kila pārthivena sā bhṛśam lalajje nibhṛtaṃ jahāsa ca //	udIritA-evam kila pArTivena sA BRSam lalajje niBRtam jahAsa ca //
   PNc_7.77 //	PNc_7.77 //
   vilokayantī tam apāṅgalocanā samullasatsvedalavāṅkitastanī /	vilokayantI tam apAFga-locanA samullasat-sveda-lava-aFkita-stanI /
   tataḥ sujātastabakāstamauktikā lateva sā hemamayī vyakampata // PNc_7.78	tatas sujAta-stabaka-astamOktikA latA-iva sA hema-mayI vyakampata // PNc_7.78
   mukhe tavāsaktam idaṃ śaśiprabhe dṛśāvataṃsāgatayaitadīyayā /	muKe tava-Asaktam idam SaSi-praBe dRSA-avataMsa-AgatayA-etadIyayA /
   sakhījanaḥ sasmitam ity uvāca tām avantināthaṃ ca mitho ramāṅgadaḥ //	saKI-janaH sa-smitam iti uvAca tAm avantinATam ca miTas ramAFgadaH //
   PNc_7.79 //	PNc_7.79 //
   atrāntare jhaṭiti cittam ivāccham ambhaḥ kṣobhaṃ jagāma saritas	atra-antare Jawiti cittam iva-acCam amBaH kzoBam jagAma saritas
   tuhināṃśusūteḥ /	tuhina-aMSu-sUteH /
   vāti sma ca prasabhabhagnatamālatāla- hintālasālasaralaḥ sahasā samīraḥ //	vAti sma ca prasaBa-Bagna-tamAla-tAla hintAla-sAla-saralaH sahasA samIraH //
   PNc_7.80 //	PNc_7.80 //
   payododayaḥ	payoda-udayaH
   udanamad atha tatkṣaṇād udañcat- kanakapiśaṅgataḍillataḥ payodaḥ /	udanam-at aTa tad-kzaNAt udaQcat kanaka-piSaFga-taxit-lataH payodaH /
   adharitamurajadhvanīni muñcan vidhuritakarṇatalāni garjitāni // PNc_7.81	aDarita-m-uraja-DvanIni muQcan viDurita-karNa-talAni garjitAni // PNc_7.81
   atha samuditatrāsā meghasvanān nanu bhūpater bhujaparighayor anto bālā	aTa samudita-trAsA meGa-svanAt nanu BUpateH Buja-pariGayoH antaH bAlA
   praveṣṭum iyeṣa sā /	pravezwum iyeza sA /
   kim asi cakitā mā tvaṃ bhaiṣīr ito bhava lajjayā kṛtam iti ca tām ūce	kim asi cakitA mA tvam BEzIH itas Bava lajjayA kRtam iti ca tAm Uce
   devaḥ sa sāhasalāñcanaḥ // PNc_7.82 //	devaH sa sAhasa-lAQcanaH // PNc_7.82 //
   iti śrīmṛgāṅkaguptasūnoḥ parimalāparanāmnaḥ padmaguptasya kṛtau	iti SrI-mRgAFkagupta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye śaśiprabhāsaṃllāpo nāma saptamaḥ sargaḥ	nava-sAhasa-aFka-carite mahAkAvye SaSipraBAsaMllApaH nAma saptamaH sargaH
   samāptaḥ	samAptaH
   aṣṭamaḥ sargaḥ	azwamaH sargaH
   nāyikātirodhānam	nAyikA-atiroDAnam
   sāpade 'tha bhujagendrakanyakā khe payodapatalais tirohite /	sa-Apade aTa Bujaga-indra-kanyakA Ke payoda-patalEH tirohite /
   narmadāpulinapallavasthitā haṃsapaṅktir iva kampam ādade // PNc_8.1 //	narmadA-pulina-pallava-sTitAH haMsa-paFktiH iva kampam Adade // PNc_8.1 //
   spardhayeva nicayaḥ payomucāṃ tāramandram anadad yathā yathā /	sparDayA-iva nicayaH payomucAm tAra-mandram anadat yaTA yaTA /
   sā narendratilakaṃ tam aikṣata mugdhalolanayanā tathā tathā // PNc_8.2 //	sA narendra-tilakam tam Ekzata mugDa-lola-nayanA taTA taTA // PNc_8.2 //
   ullasan navapayodharālasāṃ dyāṃ ca tāṃ ca sumukhīṃ vilokayan /	ullasan nava-payoDara-alasAm dyAm ca tAm ca su-muKIm vilokayan /
   bhūpatiḥ sa nitarām abhūd vaśo vismayasya ca manobhavasya ca // PNc_8.3 //	BUpatiH sa nitarAm aBUt vaSaH vismayasya ca manoBavasya ca // PNc_8.3 //
   vāmanatvam alinatvam atyajan vyañjitakrama iva trivikramaḥ /	vAmana-tvam alina-tvam atyajan vyaQjita-kramaH iva trivikramaH /
   krāmati sma sahasaiva meghabhūr andhakāranikaro 'tha rodasī // PNc_8.4 //	krAmati sma sahasA-eva meGa-BUH anDakAra-nikaraH aTa rodasI // PNc_8.4 //
   [8.4d: andhaka pun?]	[8.4d: anDaka pun?]
   netrarodhini tayor na kevalaṃ mūrcchite tamasi vaiśasaṃ hṛdi /	netra-roDini tayoH na kevalam mUrcCite tamasi vESasam hRdi /
   yāvad āsyavigaladbisāṅkure cakravākamithune 'py ajṛmbhata // PNc_8.5 //	yAvat Asya-vigalat-bisa-aFkure cakravAka-miTune api ajRmBata // PNc_8.5 //
   karṇabhūṣaṇamaṇiprabhālavais tokalakṣitakapolapatrayā /	karNa-BUzaNa-maNi-praBA-lavEH toka-lakzita-kapola-patrayA /
   kṛṣyamāṇanayano 'tha pipriye pannagendrasutayā tayā nṛpaḥ // PNc_8.6 //	kRzyamANa-nayanaH aTa pipriye pannaga-indra-sutayA tayA nRpaH // PNc_8.6 //
   tejasi sphurati tāḍite muhur bibhyatī kanakabhaṅgapiṅgale /	tejasi sPurati tAxite muhur biByatI kanaka-BaFga-piFgale /
   taṃ hṛdisthitam iveśam īkṣituṃ sāpi mīlitavilocanābhavat // PNc_8.7 //	tam hRdisTitam iva-ISam Ikzitum sA-api mIlita-vilocanA-aBavat // PNc_8.7 //
   ākāśavāṇī	AkASa-vANI
   eṣa te na ghaṭate manorathaḥ pārthivāhipatikanyakāṃ prati /	eza te na Gawate manoraTaH pArTiva-ahi-pati-kanyakAm prati /
   gaccha vindhyavipināntadṛṣṭayā vañcito 'si mṛgatṛṣṇayaitayā // PNc_8.8 //	gacCa vinDya-vipina-anta-dRzwayA vaQcitaH asi mRgatRzNayA-etayA // PNc_8.8 //
   sāhasodadhiviloḍane svayaṃ yo 'ṃsam aṃsalatayārpayiṣyati /	sAhasa-udaDi-viloxane svayam yaH aMsam aMsalatayA-arpayizyati /
   śrīr ivorasi muradviṣaḥ padaṃ tasya niścitam iyaṃ vidhāsyati // PNc_8.9 //	SrIH iva-urasi muradvizaH padam tasya niScitam iyam viDAsyati // PNc_8.9 //
   paśya paśya capaleyam antikāt nīyate tava yathocitaṃ kuru /	paSya paSya capalA-iyam antikAt nIyate tava yaTocitam kuru /
   evam eva yad iyaṃ na labhyate jānakīva janakapratijñayā // PNc_8.10 //	evam eva yat iyam na laByate jAnakI-iva janaka-pratijQayA // PNc_8.10 //
   kanyakāsi kim idaṃ śaśiprabhe yuktam ehi pitur antikaṃ vraja /	kanyakA-asi kim idam SaSi-praBe yuktam ehi pituH antikam vraja /
   ity avigrahavatī nabhastalāt ullalāsa sahasā sarasvatī // PNc_8.11 //	iti avigrahavatI naBastalAt ullalAsa sahasA sarasvatI // PNc_8.11 //
   tāṃ niśamya sa nikāmavismitaḥ sācikārmukalatām alokata /	tAm niSamya sa nikAma-vismitaH sAcikArmuka-latAm alokataH /
   indumauligalakandalāsitaṃ tatkṣaṇāc ca timiraṃ nyavartata // PNc_8.12 //	indu-mOli-gala-kanda-lAsitam tad-kzaNAt ca timiram nyavartata // PNc_8.12 //
   sācirāṃśutapanīyamekhalā śakracāpamaṇikuṇḍalā tataḥ /	sa-acira-aMSu-tapanIya-meKalA Sakra-cApa-maNi-kuNxalA tatas /
   kvāpi mudritamayūratāṇḍavā saṃhatir jalamucāṃ tirodadhe // PNc_8.13 //	kvApi mudrita-mayUra-tANxavA saMhatiH jalamucAm tirodaDe // PNc_8.13 //
   sā purātanapathena pāvanī somasūtir api nimnagā vahat /	sA purAtana-paTena pAvanI soma-sUtiH api nimnagA vahat /
   svādunirmalarasorminirbharā bhāratīva masṛṇaṃ mahākaveḥ // PNc_8.14 //	svAdu-nirmala-rasa-Urmi-nirBarAH BArati-iva masRNam mahA-kaveH // PNc_8.14 //
   apy apākṛtarayaḥ sa narmadā- vīcilāsyaracanākutūhalī /	api apAkRta-rayaH sa narmadA vIcila-Asya-racanA-kutUhalI /
   āvavau śabararājayoṣitāṃ nartitālakalataḥ samīraṇaḥ // PNc_8.15 //	AvavO Sabara-rAja-yozitAm narti-tAla-kalataH samIraNaH // PNc_8.15 //
   ity akālajaladādivaikṛte kena cid viracite gate śamam /	iti akAla-jalada-Adi-vEkRte kena cit viracite gate Samam /
   bhūpateḥ śaśimukhī sakhīyutā netranirviṣayatām avāpa sā // PNc_8.16 //	BUpateH SaSimuKI saKI-yutA netra-nirvizaya-tAm avApa sA // PNc_8.16 //
   kvāpi nūnam apahṛtya tanmano nāgarājaduhitā jagāma sā /	kvApi nUnam apahRtya tad-manaH nAga-rAja-duhitA jagAma sA /
   utpalasya sarasaṃ lasatspṛhā cakravākavaniteva kesaram // PNc_8.17 //	utpalasya sarasam lasat-spRhA cakravAka-vanitA-iva kesaram // PNc_8.17 //
   agrataḥ kṛtapayodharaśriyā dhautataptatapanīyakāntayā /	agratas kRta-payoDara-SriyA DOta-tapta-tapanIya-kAntayA /
   vidyuteva sadṛśā tayākulaḥ sa abhavaj jhaṭiti dṛṣṭanaṣṭayā // PNc_8.18 //	vidyutA-iva sadRSA tayA-AkulaH sa aBavat Jawiti dRzwa-nazwayA // PNc_8.18 //
   sā puro mama hṛteti lajjayā cintayā kim iva sā cared iti /	sA puras mama hRtA-iti lajjayA cintayA kim iva sA caret iti /
   sā puno na sulabhety asau śucā tapyate sma tisṛbhiḥ kṣitīśvaraḥ //	sA punaH na sulaBa-iti asO SucA tapyate sma tisRBiH kzitISvaraH //
   PNc_8.19 //	PNc_8.19 //
   tasya tāpajananena mānasaṃ tena bālaviraheṇa vivyathe /	tasya tApa-jananena mAnasam tena bAla-viraheNa vivyaTe /
   ketakacchadakadarthane paraṃ yat kaṇo 'pi śiśiraḥ pragalbhate // PNc_8.20	ketakacCada-kadarTane param yat kaNaH api SiSiraH pragalBate // PNc_8.20
   jitvaraṃ jagati puṣpaketunā tadvikṛṣya tarasā śarāsanam /	jitvaram jagati puzpaketunA tat-vikRzya tarasA SarAsanam /
   tāḍyate sma hṛdaye patatṛiṇā so 'tha mālavakuraṅgalāñchanaḥ // PNc_8.21 //	tAxyate sma hRdaye patatRiNA saH aTa mAlava-kuraFga-lAQCanaH // PNc_8.21 //
   lajjayā valitakaṇṭhakandalaṃ locanāñcalamiladvataṃsakam /	lajjayA valita-kaNWa-kandalam locana-aQcala-milat-vataMsakam /
   tasya vartitam ivābhavat tadā tat priyāvadanam unnasaṃ hṛdi // PNc_8.22 //	tasya vartitam iva-aBavat tadA tat priyA-vadanam unnasam hRdi // PNc_8.22 //
   mlānim āpa sas tayā vinā nṛpas tatra pannagapates tanūjayā /	mlAnim Apa saH tayA vinA nRpaH tatra pannaga-pateH tanUjayA /
   svāṃ ruciṃ na hi kadā cid aśnute śarvarīvirahadhūsaraḥ śaśī // PNc_8.23 //	svAm rucim na hi kadA cit aSnute SarvarI-viraha-DUsaraH SaSI // PNc_8.23 //
   pāṇḍupakṣmaladṛśaḥ paricyutaṃ so 'tha mālyaśakalaṃ vyalokata /	pANxu-pakzmaladRSaH paricyutam saH aTa mAlya-Sakalam vyalokata /
   tādṛśi vyatikare vinirgataṃ hāsaleśam iva puṣpadhanvanaḥ // PNc_8.24 //	tAdRSi vyatikare vinirgatam hAsa-leSam iva puzpaDanvanaH // PNc_8.24 //
   śaṃsadujjvalakapolasaṃgataṃ kuṅkumena dalakoṭicumbinā /	SaMsat-ujjvala-kapola-saMgatam kuFkumena dala-kowi-cumbinA /
   sambhrameṇa galitaṃ natabhruvaḥ karṇatāmarasam ādade 'tha sa // PNc_8.25	samBrameNa galitam nata-BruvaH karNa-tAmarasam Adade aTa saH // PNc_8.25
   kārmuke sati śareṣu satsv api preyasī tava hṛtāntikād iti /	kArmuke sati Sarezu satsu api preyasI tava hRta-antikAt iti /
   tena saurabhahṛtāliniḥsvanair vācyateva nṛpater vyadhīyata // PNc_8.26 //	tena sOraBa-hRta-ali-niHsvanEH vAcyatA-iva nRpateH vyaDIyata // PNc_8.26 //
   koṣṇaniḥśvasitavepitacchadaṃ tanniveśya vadane saḥ sādaraḥ /	kozNa-niHSvasita-vepita=-Cadam tat-niveSya vadane saH sAdaraH /
   ardhanimīlitalocanotpalaḥ pustakalpita ivābhavat kṣaṇam // PNc_8.27 //	arDa-nimIlita-locana-utpalaH pusta-kalpitaH iva-aBavat kzaNam // PNc_8.27 //
   narmadormilulite tadaṃśuke pallavālikhitahaṃsahāriṇi /	narmadA-Urmi-lulite tad-aMSuke pallava-aliKita-haMsa-hAriNi /
   āhṛtastanavilepane dṛśā so 'kṛtapraṇayam indupāṇḍuni // PNc_8.28 //	AhRta-stana-vilepane dRSA saH akRta-praNayam indu-pANxuni // PNc_8.28 //
   mā viṣīda navasāhasāṅka, te kāntayā gatam anena vartmanā /	mA vizIda nava-sAhasa-aFka, te kAntayA gatam anena vartmanA /
   paśya tatpadam itīva revayā tasya sārasarutair asūcyata // PNc_8.29 //	paSya tat-padam iti-iva revayA tasya sArasa-rutEH asUcyata // PNc_8.29 //
   kiṃ nimagnam iha bālayā tayā bhītayā bhujagarājakanyayā /	kim nimagnam iha bAlayA tayA BItayA Bujaga-rAja-kanyayA /
   naivam atra niyataṃ rasātale vidyate vivaram ityatarkayat // PNc_8.30 //	na-evam atra niyatam rasAtale vidyate vivaram iti-atarkayat // PNc_8.30 //
   so 'timātragahane 'pi raṃhasā pārthivaḥ patitum aicchad ambhasi /	saH atimAtra-gahane api raMhasA pArTivaH patitum EcCat amBasi /
   jīvitaṃ tṛṇam ivāvajānate sāhasavyasanino 'pi tādṛśāḥ // PNc_8.31 //	jIvitam tRNam iva-avajAnate sAhasa-vyasaninaH api tAdRSAH // PNc_8.31 //
   tat samīhitam avantivāsavas tasya nāvadad upāntavartinaḥ /	tat samIhitam avanti-vAsavaH tasya na-avadat upAnta-vartinaH /
   eṣa vighnam iha sāhasotsave kalpayiṣyati mameti śaṅkitaḥ // PNc_8.32 //	eza viGnam iha sAhasa-utsave kalpayizyati mama-iti SaFkitaH // PNc_8.32 //
   ujjhati sma saḥ śanaiḥ samucchvasan pallavāsanam upāsya śāsanaḥ /	ujJati sma saH SanEs samucCvasan pallava-Asanam upAsya SAsanaH /
   agrahīc ca saśaraṃ kareṇa tad vyaktarājakakudena kārmukam // PNc_8.33 //	agrahIt ca sa-Saram kareNa tat vyakta-rAja-kakudena kArmukam // PNc_8.33 //
   pannagendraduhituḥ kareṇa yaḥ sakhyam āpad aravindabandhunā /	pannaga-indra-duhituH kareNa yaH saKyam Apad aravinda-banDunA /
   arpitaṃ praṇayinā tam apy asau sāyakaṃ kanakapuṅkham ādade // PNc_8.34 //	arpitam praNayinA tam api asO sAyakam kanakapuFKam Adade // PNc_8.34 //
   subhruvaḥ smaravilāsadeśikaṃ taṃ śaśaṃsa saḥ śaram patatriṣu /	suBruvaH smara-vilAsa-deSikam tam SaSaMsa saH Saram patatrizu /
   pītaśītakaramūrtitānavaṃ bhānumān iva mayūkham aṃśuṣu // PNc_8.35 //	pIta-SIta-kara-mUrti-tAnavam BAnumAn iva mayUKam aMSuzu // PNc_8.35 //
   vyaktataccaraṇalakṣmaṇā tataḥ srastakeśakusumākulālinā /	vyakta-tad-caraNa-lakzmaNA tatas srasta-keSa-kusuma-Akula-AlinA /
   meghasiktasikatenavartmanā narmadājalasamīpam āpa sa // PNc_8.36 //	meGa-sikta-sikatena-vartmanA narmadA-jala-samIpam Apa saH // PNc_8.36 //
   eṣa jātu na vikatthate kva cil lakṣyate 'sya phalataḥ sadā kriyā /	eza jAtu na vikatTate kva cit lakzyate asya Palatas sadA kriyA /
   tat kariṣyati kim atra sāhasaṃ cetasīti vidadhe ramāṅgadaḥ // PNc_8.37 //	tat karizyati kim atra sAhasam cetasi-iti vidaDe ramAFgadaH // PNc_8.37 //
   narmadāpraveśaḥ	narmadA-praveSaH
   akṣipat taṭaśilāviṭaṅkataḥ pārthivaḥ svam atha narmadāmbhasi /	akzipat tawa-SilA-viwaFkataH pArTivaH svam aTa narmadA-amBasi /
   vāridheḥ payasi viśvadīpakaḥ sāyamadriśikharād ivāryamā // PNc_8.38 //	vAriDeH payasi viSvadIpakaH sAyam-adri-SiKarAt iva-aryamAH // PNc_8.38 //
   tatra mīnamakarākule patan āsasāda sa vilāsam iśvaraḥ /	tatra mIna-makara-Akule patan AsasAda sa vilAsam iSvaraH /
   yāmunāmbhasi nipātinaḥ purā gopatām upāgatasya śārṅgiṇaḥ // PNc_8.39 //	yAmunA-amBasi nipAtinaH purA gopatAm upAgatasya SArFgiNaH // PNc_8.39 //
   ambhasas tadavapātatāḍitād ūrdhvam etya nipatatsu binduṣu /	amBasaH tad-avapAta-tAxitAt UrDvam etya nipatatsu binduzu /
   sāhasena paritoṣitaiḥ surair mauktikārgha iva tasya cikṣipe // PNc_8.40 //	sAhasena paritozitEH surEH mOktika-arGaH iva tasya cikzipe // PNc_8.40 //
   kiṃ cid antaritamūrtibhiḥ kṣaṇād anvagacchad atha taṃ ramāṅgadaḥ /	kim cit antarita-mUrtiBiH kzaNAt anvagacCat aTa tam ramAFgadaH /
   yena yāty aruṇasārathiḥ pathā vāsaras tam avalambate na kim ? // PNc_8.41	yena yAti aruNa-sAraTiH paTA vAsaraH tam avalambate na kim ? // PNc_8.41
   kas tulāgram adhiropya jīvitaṃ svāminaṃ tvam iva sevatām iti /	kaH tulA-agram aDiropya jIvitam svAminam tvam iva sevatAm iti /
   tasya haṃsaninādena valgunā sādhuvādam iva narmadā dadau // PNc_8.42 //	tasya haMsa-ninAdena valgunA sADuvAdam iva narmadA dadO // PNc_8.42 //
   bilapraveśaḥ	bila-praveSaH
   tau muhur jalacarair adṛśyatām agrataś cakitam uktavartmabhiḥ /	tO muhur jalacarEH adRSyatAm agratas cakitam ukta-vartmaBiH /
   dhvāntasantatibhide rasātalaṃ prastitau raviniśākarāv iva // PNc_8.43 //	DvAnta-santati-Bide rasAtalam prastitO ravi-niSAkarO iva // PNc_8.43 //
   āśrayaty avanimeghavāhane vārigarbham abhito garīyasi /	ASrayati avani-meGa-vAhane vAri-garBam aBitas garIyasi /
   prāpa mekalasutā samānatām antarāhitanidhānayā bhuvā // PNc_8.44 //	prApa mekala-sutA samAna-tAm antara-ahita-niDAnayA BuvA // PNc_8.44 //
   ujjhitā jhaṭiti kāryagauravād īśvareṇa ruruce na medinī /	ujJitA Jawiti kArya-gOravAt ISvareNa ruruce na medinI /
   sodyamena puno 'py avaiṣyatā bhānuneva padavī payomucām // PNc_8.45 //	sa-udyamena punaH api avEzya-tA BAnunA-iva padavI payomucAm // PNc_8.45 //
   āpapāta saramāṅgadaḥ kṣaṇāt sarvataḥ sas tamasāvile bile /	ApapAta sarama-aFgadaH kzaNAt sarvatas saH tamasA-Avile bile /
   gūḍhamatsaraviṣe viśeṣavān durjanasya manasīva sadguṇaḥ // PNc_8.46 //	gUXa-matsara-vize viSezavAn durjanasya manasi-iva sat-guNaH // PNc_8.46 //
   yad babhūva purato 'sya bhūpater ekakuṇḍalapaṭāsitaṃ tamaḥ /	yat baBUva puratas asya BUpateH eka-kuNxala-pawa-asitam tamaH /
   tasya taddinakarāṃśubhāsurair mauliratnakiraṇair abhajyata // PNc_8.47 //	tasya tad-dinakara-aMSu-BAsurEH mOli-ratna-kiraNEH aBajyate // PNc_8.47 //
   sandrahemarajasā mahaujasām agraṇīr agarudhūpagandhinā /	sandra-hema-rajasA mahA-ojasAm agraNIH agaru-DUpa-ganDinA /
   so 'tha tena bilavartmanā śanaiḥ krośamātram agaman nareśvaraḥ // PNc_8.48	saH aTa tena bila-vartmanA SanEs kroSa-mAtram agamat nareSvaraH // PNc_8.48
   siṃhadarśanam	siMha-darSanam
   lagnasāndragajaśoṇitacchaṭaiḥ śauryapāvakaśikhāṅkurair iva /	lagna-sAndra-gaja-SoNita=-CawEH SOrya-pAvaka-SiKA-aFkurEH iva /
   kesarair atikarālakandharo mārgam asya rurudhe 'tha kesarī // PNc_8.49 //	kesarEH ati-karAla-kanDaraH mArgam asya ruruDe aTa kesarI // PNc_8.49 //
   muktagharghararavaḥ sa raṃhasā taṃ viśāmadhipam abhyadhāvata /	mukta-GarGara-ravaH sa raMhasA tam viSAm-aDipam aByaDAvata /
   vyāttadīrghadaśanāsyakandaraḥ pūrṇam indum iva siṃhikāsutaḥ // PNc_8.50 //	vyAtta-dIrGa-daSana-Asya-kandaraH pUrNam indum iva siMhikAsutaH // PNc_8.50 //
   ardhacandram atha tajjighāṃsayā saṃdadhe dhanuṣi yāvad īśvaraḥ /	arDacandram aTa tad-jiGAMsayA saMdaDe Danuzi yAvat ISvaraH /
   tāvad asphuṭitakorakaṃ puro bālakundaviṭapaṃ tam aikṣata // PNc_8.51 //	tAvat asPuwita-korakam puras bAla-kunda-viwapam tam Ekzata // PNc_8.51 //
   bibhrato vikaṭadaṃṣṭram ānanaṃ kālameghaśakalāsitatviṣaḥ /	biBrataH vikawa-daMzwram Ananam kAla-meGa-SakalAsita-tvizaH /
   āyato 'bhimukham īrṣyayā javāt tena vartma mumuce na potriṇaḥ // PNc_8.52	AyataH aBimuKam IrzyayA javAt tena vartma mumuce na potriNaH // PNc_8.52
   gajadarśanam	gaja-darSanam
   kiṃ cid asya purato 'tha gacchataḥ karṇatālavidhutālipaṅktinā /	kim cit asya puratas aTa gacCataH karNa-tAla-viDuta-ali-paFktinA /
   ruddhyate sma samadena paddhatir dīrghadantamusalena dantinā // PNc_8.53	rudDyate sma sa-madena padDatiH dIrGa-danta-musalena dantinA // PNc_8.53
   mandrakaṇṭhaninado 'tivegavān ūrdhvavāladhir udagralocanaḥ /	mandra-kaNWa-ninadaH ati-vegavAn UrDvavAlaDiH udagra-locanaH /
   kuṇḍalīkṛtakaras tam abhyagāt saḥ krudhā nibhṛtakarṇapallavaḥ // PNc_8.54	kuNxalIkRta-karaH tam aByagAt saH kruDA niBRta-karNa-pallavaH // PNc_8.54
   yāvad aṅkuritamatsaro 'bhavat tasya saṃmukham adhijyakārmukaḥ /	yAvat aFkurita-matsaraH aBavat tasya saMmuKam aDijya-kArmukaH /
   tāvad aikṣata na saḥ kva cid dvipaṃ rājagandhamadagandhakesarī (/ed emends	tAvat Ekzata na saH kva cit dvipam rAja-ganDa-mada-ganDa-kesarI (/et emends
   ? gandhamada to gandhavaha) // PNc_8.55 //	? ganDamada taH ganDavaha) // PNc_8.55 //
   utpatan nipatad agrato muhur muñcad aṭṭahasitaṃ sahārciṣā /	utpatan nipatat agratas muhur muQcat awwahasitam saha-arcizA /
   kevalaṃ kapilakuntalaṃ śiraḥ paśyato 'sya na camatkṛtaṃ manaḥ // PNc_8.56	kevalam kapila-kuntalam SiraH paSyataH asya na camat-kRtam manaH // PNc_8.56
   evamādi yad abhūn mahīpater adbhutaṃ pathi bibhīṣikāvaham /	evamAdi yat aBUt mahIpateH adButam paTi biBIzikA-vaham /
   tad bibheda nijasattvasampadā tigmadīdhitir iva tviṣā tamaḥ // PNc_8.57 //	tat biBeda nija-sattva-sampadA tigma-dIDitiH iva tvizA tamaH // PNc_8.57 //
   sariduttaraṇam	sarit-uttaraNam
   tāṃ dadarśa saritaṃ sudustarām agrato 'tha bilakalpavin nṛpaḥ /	tAm dadarSa saritam su-dustarAm agratas aTa bila-kalpa-vid nRpaH /
   sparśataḥ kila yadambhasāṃ jhaṭity aśmabhāvam upayānty asūrayaḥ //	sparSataH kila yat-amBasAm Jawiti aSma-BAvam upayAnti asUrayaH //
   PNc_8.58 //	PNc_8.58 //
   mārutair aparapāranunnayā prāṃśu vaṃśalatayā saḥ sānugaḥ /	mArutEH apara-pAra-nunnayA prAMSu vaMSala-tayA saH sa-anugaH /
   tām alaṅghayad athopagūḍhayā janmabhītim iva yogavidyayā // PNc_8.59 //	tAm alaFGayat aTa-upagUXayA janma-BItim iva yoga-vidyayA // PNc_8.59 //
   nagaradarśanam	nagara-darSanam
   prasthitas tad anu sodyamaṃ puraḥ sa atha sāhasavatāṃ puraḥsaraḥ /	prasTitaH tat anu sa-udyamam puras saH aTa sAhasavatAm puraHsaraH /
   nirmitaṃ maṇimayūkhapallavair bālam ātapam iva vyalokata // PNc_8.60 //	nirmitam maNi-mayUKa-pallavEH bAlam Atapam iva vyalokataH // PNc_8.60 //
   indranīlakapiśīrṣakaṃ tataḥ sa abhitaḥ sphaṭikasālam aikṣata /	indranIlaka-piSIrzakam tatas sa aBitas sPawika-sAlam Ekzata /
   sāvaśeṣajalanīlakoṭibhiḥ śāradair ghaṭitam ambudair iva // PNc_8.61 //	sa-avaSeza-jala-nIla-kowiBiH SAradEH Gawitam ambudEH iva // PNc_8.61 //
   utpatākamaṇitoraṇāṅkitaṃ maṇditaṃ kanakapallavasrajā /	utpatAka-maNi-toraNa-aFkitam maNditam kanaka-pallava-srajA /
   kiṃ ca kāñcanakapāṭasaṃpuṭaṃ tatra gopuram apaśyad īśvaraḥ // PNc_8.62 //	kim ca kAQcana-kapAwa-saMpuwam tatra gopuram apaSyat ISvaraH // PNc_8.62 //
   vismayena viṣayīkṛtaḥ puraṃ tena sa aviśad avantivāsavaḥ /	vismayena vizayIkRtaH puram tena sa aviSat avanti-vAsavaH /
   nirvṛtaiḥ padam ivojjhitāvaniḥ sūryamaṇḍalapathena yogavān // PNc_8.63 //	nirvRtEH padam iva-ujJita-avaniH sUrya-maNxala-paTena yogavAn // PNc_8.63 //
   tatra vaidrumagavākṣam ucchritaṃ hemaharmyam avalokate sma sa /	tatra vEdrumagavAkzam ucCritam hema-harmyam avalokate sma sa /
   meruśṛṅgam iva dhātutāmrayā sandhyayā kṛtapadaṃ kva cit kva cit //	meru-SRFgam iva DAtu-tAmrayA sanDyayA kRta-padam kva cit kva cit //
   PNc_8.64 //	PNc_8.64 //
   agrataḥ saś ca yaśobhaṭo 'viśat so 'tha kautukahṛtas tadaṅgaṇam /	agratas saH ca yaSoBawaH aviSat saH aTa kOtuka-hRtaH tad-aFgaNam /
   indranīlamaṇikāntimecakaṃ vyoma sāruṇa ivoṣṇadīdhitiḥ // PNc_8.65 //	indranIla-maNi-kAnti-mecakam vyoma sa-aruNaH iva-uzNadIDitiH // PNc_8.65 //
   padmarāgaracitālavālakā vedikāmaṇiviṭaṅkavistṛtā /	padmarAga-racitAlavAlakA vedikA-maNi-viwaFka-vistRtA /
   tena tatra dadṛśe kutūhalād antike kanakamādhavīlatā // PNc_8.66 //	tena tatra dadRSe kutUhalAt antike kanakamADavI-latA // PNc_8.66 //
   strīdarśanam	strI-darSanam
   tattale sthitim upeyuṣā śamāt tena kā cid abalā vyalokata /	tad-tale sTitim upeyuzA SamAt tena kA cit abalA vyalokata /
   nirgatā jhaṭiti hemaveśmataḥ śrīḥ suvarṇakamalodarād iva // PNc_8.67 //	nirgatA Jawiti hema-veSmataH SrIH suvarNa-kamala-udarAt iva // PNc_8.67 //
   aṃśukena śaradindubandhunā tyāgiteva yaśasāvabhāsitā /	aMSukena Sarad-indu-banDunA tyAgitA-iva yaSasA-avaBAsitA /
   kāntimatyadharanīlavāsasā yāmunena payaseva jāhnavī // PNc_8.68 //	kAntimatI-aDara-nIla-vAsasA yAmunena payasA-iva jAhnavI // PNc_8.68 //
   bandhujīvakumudachavī mukhe bibhratīva kuruvindakuṇḍale /	banDu-jIva-kumuda-CavI muKe biBrati-iva kuruvinda-kuNxale /
   śarvarīva sitapakṣaparvaṇaḥ śītadīdhitipataṅgamaṇḍale // PNc_8.69 //	SarvarI-iva sita-pakza-parvaNaH SIta-dIDiti-pataFga-maNxale // PNc_8.69 //
   śobhitā kim api hāralekhayā bhinnakhelalolayorasi /	SoBitA kim api hAra-leKayA Binna-Kela-lolaya-urasi /
   tatkṣaṇasphuṭitakundaśuddhayā gandhavāhapadavīva gaṅgayā // PNc_8.70 //	tad-kzaNa-sPuwita-kunda-SudDayA ganDavAha-padavI-iva gaFgayA // PNc_8.70 //
   ānanena lalitākṣipakṣmaṇā niryadujjvalakapolakāntinā /	Ananena lalita-akzi-pakzmaNA niryat-ujjvala-kapola-kAntinA /
   kurvatīva phaṇilokam aṅkitaṃ yāminītilakabindunendunā // PNc_8.71 //	kurvati-iva PaNi-lokam aFkitam yAminI-tilaka-bindunA-indunA // PNc_8.71 //
   puṣpadāma dadhatī saṣaṭpadaṃ dakṣiṇena śaśipāṇḍupāṇinā /	puzpadAma daDatI sa-zawpadam dakziNena SaSi-pANxu-pANinA /
   sākṣataṃ sadadhidūrvayāñcitaṃ hemapātram itareṇa bibhratī // PNc_8.72 //	sa-akzatam sa-daDi-dUrvayA-AQcitam hema-pAtram itareNa biBratI // PNc_8.72 //
   [SYNTAX: kulakam]	[SYNTAX: kulakam]
   tannirīkṣaṇasavismayaṃ tataḥ pārthivaṃ janitakautukaḥ śukaḥ /	tad-nirIkzaNa-sa-vismayam tatas pArTivam janita-kOtukaH SukaH /
   ity uvāca maṇipañjare sthito bālacūtaviṭapāvalambini // PNc_8.73 //	iti uvAca maNi-paQjare sTitaH bAla-cUta-viwapa-avalambini // PNc_8.73 //
   śukavākyam	Suka-vAkyam
   satkriyāṃ racayituṃ tavātither narmadā bhagavtīyam udyatā /	satkriyAm racayitum tava-atiTeH narmadA BagavtIyam udyatA /
   ślāghanīyacarito jagattraye kasya nāsi bahumānabhājanam // PNc_8.74 //	SlAGanIya-caritaH jagattraye kasya na-asi bahu-mAna-BAjanam // PNc_8.74 //
   deva pannagavadhūbhir ujjvalaṃ vallakīkalaravaṃ priyaiḥ saha /	deva pannaga-vaDUBiH ujjvalam vallakI-kala-ravam priyEH saha /
   mallikādhavalam atra gīyate keliratnabhavaneṣu te yaśaḥ // PNc_8.75 //	mallikA-Davalam atra gIyate keli-ratna-Bavanezu te yaSaH // PNc_8.75 //
   durmanā nṛpa, pathāmunā gatā sā vilāsavasatiḥ śaśiprabhā /	durmanAH nRpa, paTA-amunA gatA sA vilAsa-vasatiH SaSi-praBA /
   tatsakhījanakathānvayaśruter yuṣmad āgamanam ūhitaṃ mayā // PNc_8.76 //	tad-saKI-jana-kaTA-anvaya-SruteH yuzmat Agamanam Uhitam mayA // PNc_8.76 //
   durlabho 'yam atithir mamāpi tad guhyatām ucitayā saparyayā /	durlaBaH ayam atiTiH mama-api tat guhyatAm ucitayA sa-paryayA /
   pārthivo hi navasāhasāṅka ity eṣa sīyakanarendranandanaḥ // PNc_8.77 //	pArTivaH hi nava-sAhasa-aFkaH iti eza sIyaka-narendra-nandanaH // PNc_8.77 //
   peśaloktinipuṇasya pakṣiṇas tasya gām iti niśamya sasmitaḥ /	peSala-ukti-nipuNasya pakziNaH tasya gAm iti niSamya sa-smitaH /
   tām atha praṇamati sma nimnagām indusūtim avanīndur ādṛtaḥ // PNc_8.78 //	tAm aTa praNamati sma nimnagAm indu-sUtim avani-induH AdRtaH // PNc_8.78 //
   [SYNTAX: kulakam]	[SYNTAX: kulakam]
   narmadākṛtaḥ satkāraḥ	narmadA-kRtaH satkAraH
   kāritāsanaparigrahe puro bhūpatāv apacitiṃ vidhāya sā /	kArita-Asana-parigrahe puras BUpatO apacitim viDAya sA /
   āsta mauktikaśilātale tataś cetasīva sukaveḥ sarasvatī // PNc_8.79 //	Asta mOktika-SilA-tale tatas cetasi-iva sukaveH sarasvatI // PNc_8.79 //
   sthitvātha kiṃ cit tam avantinātham apṛcchad acchannakutūhalā sā /	sTitvA-aTa kim cit tam avantinATam apRcCat acCanna-kutUhalA sA /
   nivedyatāṃ mānavadeva kasmād alaṅkṛtā bhūmir iyaṃ tvayeti // PNc_8.80 //	nivedyatAm mAna-vat-eva kasmAt alaFkRtA BUmiH iyam tvayA-iti // PNc_8.80 //
   tasyai śaśaṃsa nijam ā mṛgayāvihārād vṛttāntam antavirasaṃ sa	tasyE SaSaMsa nijam A mRgayA-vihArAt vRttAntam anta-virasam sa
   viśuddhavṛttiḥ /	viSudDa-vRttiH /
   kāntāsmṛtiprasabhakaṇṭakitāṅgajāta- lajjāvanamravadano navasāhasāṅkaḥ //	kAntA-smRti-prasaBa-kaNwakita-aFga-jAta lajjA-avanamra-vadanaH nava-sAhasa-aFkaH //
   PNc_8.81 //	PNc_8.81 //
   iti parimalāparanāmno mṛgāṅkadattasūnoḥ padmaguptasya kṛtau	iti parimala-apara-nAmnaH mRgAFka-datta-sUnoH padmaguptasya kRtO
   navasāhasāṅkacarite nāgalokāvatāro nāmāṣṭamaḥ sargaḥ samāptaḥ	nava-sAhasa-aFka-carite nAgalokAvatAraH nAma-azwamaH sargaH samAptaH
   navamaḥ sargaḥ	navamaH sargaH
   narmadāvākyam	narmadA-vAkyam
   atha svareṇāṅgaṇadīrghikāṇāṃ saṃvāhayantī kalahaṃsanādam /	aTa svareNa-aFgaNa-dIrGikANAm saMvAhayantI kalahaMsa-nAdam /
   tam ity avantīśvaram ā babhāṣe sā mekalakṣmādhararājakanyā // PNc_9.1 //	tam iti avantISvaram A baBAze sA meka-lakzma-aDara-rAja-kanyA // PNc_9.1 //
   nāsya kṣitīśopakṛtaṃ janasya kiyat tayā pannagarājaputryā /	na-asya kzitISa-upakRtam janasya kiyat tayA pannaga-rAja-putryA /
   yasyāḥ kṛte samprati bhūṣiteyaṃ bhūmis tvayā bhūśaśalāñchanena // PNc_9.2	yasyAH kRte samprati BUzitA-iyam BUmiH tvayA BU-SaSalAn-Canena // PNc_9.2
   idaṃ nṛpa tvām avalokya jātaṃ manaḥ pramodena mamāsvatantram /	idam nRpa tvAm avalokya jAtam manaH pramodena mama-asvatantram /
   no kasya lokatrayasaṃmatānāṃ bhavet satāṃ saṅgatam utsavāya // PNc_9.3 //	no kasya lokatraya-saMmatAnAm Bavet satAm saFgatam utsavAya // PNc_9.3 //
   adyaiṣa kasyāpi mayā śubhasya tvaddarśanenānumito vipākaḥ /	adya-eza kasya-api mayA SuBasya tvad-darSanena-anumitaH vipAkaH /
   ātithyam akṣṇoḥ katham anyathaivam āyānti ratnāni bhavadvidhāni // PNc_9.4	AtiTyam akzNoH kaTam anyaTA-evam AyAnti ratnAni BavadviDAni // PNc_9.4
   so vatsa, jāte janakaḥ kṛtātmā sā puṇyamūrtijananī jagatsu /	saH vatsa, jAte janakaH kRtAtmA sA puNya-mUrti-jananI jagatsu /
   mahīkalāpodvahanādipātraḥ putro yayos tvaṃ naralokapālaḥ // PNc_9.5 //	mahI-kalApa-udvahana-Adi-pAtraH putraH yayoH tvam nara-lokapAlaH // PNc_9.5 //
   rūpeṇa tejasvitayārjavena priyaṃvadatvena tavāmunā ca /	rUpeNa tejasvitayA-Arjavena priyaMvada-tvena tava-amunA ca /
   dilīpaduṣyantabhagīrathādīn tān ādirājān jhaṭiti smarāmi // PNc_9.6 //	dilIpa-duzyanta-BagIraTa-AdIn tAn AdirAjAn Jawiti smarAmi // PNc_9.6 //
   samānabhāvais tribhir eva manye samudranemivasudhā dhṛteyam /	samAna-BAvEH triBiH eva manye samudra-nemi-vasuDA DRtA-iyam /
   bhujaṅgamendreṇa ca meruṇā ca doṣṇā ca maurvīkiṇaśobhinā te // PNc_9.7 //	BujaFgamendreNa ca meruNA ca dozNA ca mOrvI-kiNa-SoBinA te // PNc_9.7 //
   tvayi sthite samprati jāgarūke jagadvidheyeṣu vidhūtacintaḥ /	tvayi sTite samprati jAgarUke jagat-viDeyezu viDUta-cintaH /
   karoti netre bhagavān avaimi sa yoganidrāmukule mukundaḥ // PNc_9.8 //	karoti netre BagavAn avEmi sa yoga-nidrA-mukule mukundaH // PNc_9.8 //
   na kiṃ cid ikṣvākukulāvatīrṇād rathāṅgapāṇeḥ parihīyate te /	na kim cit ikzvAku-kula-avatIrNAt raTAFga-pANeH parihIyate te /
   ajāyatāmbhojadṛśā viyogo vane yathā tasya tathā tavāpi // PNc_9.9 //	ajAyata-amBoja-dRSA viyogaH vane yaTA tasya taTA tava-api // PNc_9.9 //
   akṛtrimo 'yaṃ guṇavatsu jāne jātyaiva te pārthiva pakṣapātaḥ /	akRtrimaH ayam guNavatsu jAne jAtyA-eva te pArTiva pakzapAtaH /
   yat prauḍhalāvaṇyasudhāsravantyā tayā vinā cetasi tāmyasīva // PNc_9.10 //	yat prOXa-lAvaNya-suDA-sravantyA tayA vinA cetasi tAmyasi-iva // PNc_9.10 //
   alaṃ viṣādena ghanādhirūḍhā lalāmabhūtā jagato 'khilasya /	alam vizAdena Gana-aDirUXA lalAma-BUtAH jagataH aKilasya /
   tavāṅkam abhyeṣyati sācireṇa śaśiprabhā pārthivakairavasya // PNc_9.11 //	tava-aFkam aByezyati sa-acireNa SaSi-praBA pArTiva-kEravasya // PNc_9.11 //
   ito 'dya yāntī purato mayā sā dṛṣṭā bhujaṅgādhipates tanūjā /	itas adya yAntI puratas mayA sA dRzwA BujaFga-aDipateH tanU-jAH /
   udagrabhogair ahibhiḥ parītā lateva tanvī haricandanasya // PNc_9.12 //	udagra-BogEH ahiBiH parItA latA-iva tanvI haricandanasya // PNc_9.12 //
   uddaṇḍahemāmburuhāsu khelad etāsu līlāgṛhadīrghikāsu /	uddaNxa-hema-amburuhAsu Kelat etAsu lIlA-gRha-dIrGikAsu /
   samutkayantī kalahaṃsayūtham āmañjunā nūpurasiñjitena // PNc_9.13 //	samutkayantI kalahaMsa-yUTam AmaQjunA nUpura-siQjitena // PNc_9.13 //
   vyāpārayantī valitānanenduḥ paścād dṛśau ketakapatradīrghe /	vyApArayantI valita-Anana-induH paScAt dRSO ketaka-patra-dIrGe /
   itas tataḥ śūnyatayā skhalantī same 'pi mārge dadatī padāni // PNc_9.14 //	itas tatas SUnyatayA sKalantI same api mArge dadatI padAni // PNc_9.14 //
   visrastamālyaḥ ślathabandhanatvād aṃsāvakīrṇāṃ kabarīṃ vahantī /	visrasta-mAlyaH SlaTa-banDana-tvAt aMsa-avakIrNAm kabarIm vahantI /
   kalindakanyāmasṛṇorminīlāṃ nistṛṃśalekhām iva manmathasya // PNc_9.15 //	kalinda-kanyAm-asRNa-Urmi-nIlAm nistRMSa-leKAm iva manmaTasya // PNc_9.15 //
   mukhaṃ niśāghrātam ivāravindaṃ viṣadavītaprabham udvahantī /	muKam niSA-AGrAtam iva-aravindam vizada-vIta-praBam udvahantI /
   vilumpatī niḥśvasitena kāntim āpāṭalasyādharapallavasya // PNc_9.16 //	vilumpatI niHSvasitena kAntim ApAwalasya-aDara-pallavasya // PNc_9.16 //
   unmocayantīm alakāgram etya lagnaṃ calatkuṇḍalaratnakoṭau /	unmocayantIm alaka-agram etya lagnam calat-kuNxala-ratna-kowO /
   kim apy udañcaddaśanāṃśulekhā sakhīṃ śanaiḥ sasmitam ālapantī // PNc_9.17	kim api udaQcat-daSana-aMSu-leKA saKIm SanEs sa-smitam AlapantI // PNc_9.17
   sudhāsitaṃ kṣaumam ivāstṛtaṃ taṃ nakhāṃśurekhāvalayacchalena /	suDA-sitam kzOmam iva-AstRtam tam naKa-aMSu-reKA-valaya=-Calena /
   kṛtaṃ dadhānopari pāṇipadmam udagrakampasya kucadvayasya // PNc_9.18 //	kRtam daDAna-upari pANi-padmam udagra-kampasya kuca-dvayasya // PNc_9.18 //
   gatāni sadyaḥ ślathatāṃ sakhībhir vihasya sākūtavilokitāni /	gatAni sadyas SlaTa-tAm saKIBiH vihasya sa-AkUta-vilokitAni /
   krameṇa kiṃ cit pratisārayantī vilajjamānā maṇikaṅkaṇāni // PNc_9.19 //	krameNa kim cit pratisArayantI vilajjamAnAH maNi-kaFkaNAni // PNc_9.19 //
   aśokapuṣpagrathitāṃ dadhānā prālambamālām avalagnamadhyā /	aSoka-puzpa-graTitAm daDAnA prAlamba-mAlAm avalagna-maDyAH /
   āropitajyeva jagajjayāya svacāpalekhā makaradhvajena // PNc_9.20 //	Aropita-jyA-iva jagat-jayAya sva-cApa-leKA makaraDvajena // PNc_9.20 //
   ārdravraṇāṅkasya kṛpārdracittā kelīmṛgasya svayam eva tasya /	Ardra-vraNa-aFkasya kRpA-Ardra-cittA kelI-mRgasya svayam eva tasya /
   ācumbatī pāṇḍukapolalekhaṃ vataṃsadūrdhvāṅkuram arpayantī // PNc_9.21 //	AcumbatI pANxu-kapola-leKam vataMsa-dUrDva-aFkuram arpayantI // PNc_9.21 //
   mārgeṣu rūḍhāsu nirūḍhabhāvāt dvirephasampātasamākulāpi /	mArgezu rUXAsu nirUXa-BAvAt dvirePa-sampAta-samAkulA-api /
   latāsu puṣpāvacchayacchalena pade pade vatsa vilambamānā // PNc_9.22 //	latAsu puzpa-avacCaya=-Calena pade pade vatsa vilambamAnAH // PNc_9.22 //
   [SYNTAX: kulakam]	[SYNTAX: kulakam]
   tvadīyaviśleṣam avāpya bālā sā lakṣyate kiṃ cid anirvṛteva /	tvadIya-viSlezam avApya bAlA sA lakzyate kim cit anirvRtA-iva /
   bhavādṛśām ekapade viyogo na kasya, rājendra, mano dunoti // PNc_9.23 //	BavAdRSAm eka-pade viyogaH na kasya, rAja-indra, manaH dunoti // PNc_9.23 //
   pṛthupratāpaḥ savitā yathaiva yathā kalānāṃ nidhir oṣadhīśaḥ /	pRTu-pratApaH savitA yaTA-eva yaTA kalAnAm niDiH ozaDISaH /
   yathā vasantaḥ sumano 'nukūlas tathāsi bhūmiḥ spṛhaṇīyatāyāḥ // PNc_9.24	yaTA vasantaH sumanaH anukUlaH taTA-asi BUmiH spRhaNIyatAyAH // PNc_9.24
   nāyakavākyam	nAyaka-vAkyam
   iti kṣitīśaśrutiśuktipeyām udīrya vācaṃ virarāma revā /	iti kzitISa-Sruti-Sukti-peyAm udIrya vAcam virarAma revA /
   sa ca smitadyotitadantam evam uvāca tāṃ madhyamalokapālaḥ // PNc_9.25 //	sa ca smita-dyotita-dantam evam uvAca tAm maDyama-lokapAlaH // PNc_9.25 //
   sthāne yad āhlādayasi prapannaṃ pīyūṣadhārāmadhurair vacobhis /	sTAne yat AhlAdayasi prapannam pIyUza-DArA-maDurEH vacoBiH /
   sudhaikasūtiḥ sa yadākaras te caṇḍīśacūḍābharaṇaṃ śaśāṅkaḥ // PNc_9.26 //	suDA-eka-sUtiH sa yat-AkaraH te caNxISa-cUxa-ABaraNam SaSAFkaH // PNc_9.26 //
   ṛjuḥ prakṛtyāsi paraṃ tad amba vīcīśu paryāptam anārjavaṃ te /	RjuH prakRtyA-asi param tat amba vIcI-Su paryAptam anArjavam te /
   na kevalaṃ sā payasi prasaktir ālakṣyate te bata mānase 'pi // PNc_9.27 //	na kevalam sA payasi prasaktiH Alakzyate te bata mAnase api // PNc_9.27 //
   yā jūṭamadhye ca śaśāṅkamauler unnidrakundasrag ivāvabhāti /	yA jUwa-maDye ca SaSAFka-mOleH unnidra-kunda-sraj iva-avaBAti /
   tām apyatīva trijagatpratīkṣyāṃ triḥsrotasaṃ puṇyatayātiśeṣe // PNc_9.28	tAm api-atIva trijagat-pratIkzyAm tris-srotasam puNya-tayA-ati-Seze // PNc_9.28
   yā sāsya śaktiḥ prasarāmbupaṅke tvayā vṛtā dharmavihāravīthiḥ /	yA sA-asya SaktiH prasara-ambu-paFke tvayA vRtA Darma-vihAra-vITiH /
   salīlam uddhūlakulācaleyaṃ mahī mahāsūkaradaṃṣṭra eva // PNc_9.29 //	sa-lIlam udDUla-kula-acalA-iyam mahI mahA-sUkara-daMzwraH eva // PNc_9.29 //
   bhavādṛśīnāṃ mahatāṃ nadīnām adbhir jagatyastamitopasarge /	BavAdRSInAm mahatAm nadInAm adBiH jagati-astamita-upasarge /
   sukhaṃ sadaivāsurajit samudre nidrāti paryaṅkitapannagendraḥ // PNc_9.30	suKam sadA-eva-asurajit samudre nidrAti paryaFkita-pannaga-indraH // PNc_9.30
   asantam apy amba mayi prasannā sambhāvanābhāramaho nidhatse /	asantam api amba mayi prasannA samBAvanA-BAram-aho niDatse /
   asty eva bhakteṣv ativatsalatvāt balād guṇāropaṇakautukaṃ te // PNc_9.31	asti eva Baktezu ati-vatsala-tvAt balAt guNa-AropaNa-kOtukam te // PNc_9.31
   anena me ko 'pi hṛdi praharṣas tava prasādātiśayena jātaḥ /	anena me kaH api hRdi praharzaH tava prasAda-atiSayena jAtaH /
   anārdratām indumarīcisakhye kiyac ciraṃ candramaṇir bibharti // PNc_9.32	anArdra-tAm indu-marIci-saKye kiyat ciram candramaNiH biBarti // PNc_9.32
   vidhāya tattādṛśam indrajālaṃ sā kena nītā phaṇirājakanyā /	viDAya tat-tAdRSam indrajAlam sA kena nItA PaNi-rAja-kanyA /
   apaśyato hetum ihopapannaṃ kim apy aho vismayate mano me // PNc_9.33 //	apaSyataH hetum iha-upapannam kim api aho vismayate manaH me // PNc_9.33 //
   ajñānam asmin viṣaye kim anyat mamaitad arhasy apanetum amba /	ajQAnam asmin vizaye kim anyat mama-etat arhasi apanetum amba /
   dināntasammūrcchitam andhakāraṃ niśāmukhasyeva śaśāṅkalekhā // PNc_9.34 //	dina-anta-sammUrcCitam anDakAram niSA-muKasya-iva SaSAFka-leKAH // PNc_9.34 //
   puno narmadāvākyam	punaH narmadA-vAkyam
   uktveti tūṣṇīm abhavan nṛsomaḥ sā somasūtiḥ sarid ity uvāca /	uktvA-iti tUzNIm aBavat nR-somaH sA somasUtiH sarit iti uvAca /
   atretivṛttaṃ kathayāmy aśeṣaṃ niśamyatāṃ mālavalokapālaḥ // PNc_9.35 //	atra-iti-vRttam kaTayAmi aSezam niSamyatAm mAlava-lokapAlaH // PNc_9.35 //
   gṛhadevatāvācaḥ	gRha-devatA-vAcaH
   yadaiva sā tarjitacandrakāntir ajāyatendīvarapatranetrā /	yadA-eva sA tarjita-candra-kAntiH ajAyata-indIvara-patra-netrA /
   citrasthitānāṃ gṛhadevatānām iti sphuranti sma tadaiva vācaḥ // PNc_9.36	citra-sTitAnAm gRha-devatAnAm iti sPuranti sma tadA-eva vAcaH // PNc_9.36
   ratnākaratvaṃ, bhujagendra jātaṃ kanyā tava śrīḥ śubhalakṣaṇeyam /	ratna-Akara-tvaM, Bujaga-indra jAtam kanyA tava SrIH SuBa-lakzaNA-iyam /
   vakṣaḥsthalaṃ madhyamalokabhartur vibhūṣayitrī puruṣottamasya // PNc_9.37	vakzaH-sTalam maDyama-loka-BartuH viBUzayitrI puruzottamasya // PNc_9.37
   [9.37a: read: ratnākarastvaṃ bhujagendra jātā? or follow /k?]	[9.37a: read: ratna-AkaraH-tvam Bujaga-indra jAtA? oH fa-ullow /k?]
   bhujaṅgavaṃśārṇavakaumudīyam iyaṃ patākāsya rasātalasya /	BujaFga-vaMSa-arNava-kOmudIyam iyam patAkA-asya rasAtalasya /
   upāgateyaṃ nidhanāgradūtī vajrāṅkuśasyāsurapuṅgavasya // PNc_9.38 //	upAgatA-iyam niDana-agra-dUtI vajra-aFkuSasya-asura-puFgavasya // PNc_9.38 //
   [SYNTAX: kulakam]	[SYNTAX: kulakam]
   [NOTE: Vajrāṅkuśa is the eastern guardian of the vajradhātumaṇḍala!]	[NOTE: Vajra-aFkuSaH iH Te eastern guardian of Te vajraDAtu-maNxala!]
   svavīryaparyastapurandareṇa tenāsurendreṇa kadarthitasya /	sva-vIrya-paryasta-purandareNa tena-asura-indreNa kadarTitasya /
   tejaś cirād ucchvasitaṃ tadābhūd iti śrute bhogabhṛtāṃ kulasya // PNc_9.39	tejaH cirAt ucCvasitam tadA-aBUt iti Srute BogaBRtAm kulasya // PNc_9.39
   taddehakāntis timiraṃ vyanaiṣīt yad atra moghīkṛtaratnadīpā /	tad-deha-kAntiH timiram vyanEzIt yat atra moGIkRta-ratna-dIpAH /
   pitrā tad asyāḥ kṛtam arthayuktam āhlādanaṃ nāma śaśiprabheti // PNc_9.40	pitrA tat asyAH kRtam arTa-yuktam AhlAdanam nAma SaSipraBA-iti // PNc_9.40
   tataḥ sudhāsūtikarābhirāmair guṇaiḥ parītā sahajanmabhiḥ sā /	tatas suDA-sUti-kara-aBirAmEH guNEH parItA saha-janmaBiH sA /
   śanaiḥ śanair vṛddhim avāpad atra rasātale bālamṛṇālokeva // PNc_9.41 //	SanEs SanEs vRdDim avApat atra rasAtale bAla-mRNa-AlokA-iva // PNc_9.41 //
   śaśiprābhāpituḥ pratijñā	SaSi-prABApituH pratijQA
   yad arthitābhūd anubaddhamānasaiḥ suraiś ca siddhaiś ca mahoragaiś ca /	yat arTitA-aBUt anubadDa-mAnasEH surEH ca sidDEH ca mahA-uragEH ca /
   teṣāṃ purastād akṛtavyavasthām ity ekadā saṃsadi pannagendraḥ // PNc_9.42	tezAm purastAt akRta-vyavasTAm iti ekadA saMsadi pannaga-indraH // PNc_9.42
   guptābhihito yat tridaśārivīrair vajrāṅkuśākhyasya mahāsurasya /	gupta-aBihitaH yat tridaSa-ari-vIrEH vajrAFkuSa-AKyasya mahA-asurasya /
   asūta līlāgṛhadīrghikeha haimaṃ harer nābhir ivāravindam // PNc_9.43 //	asUta lIlA-gRha-dIrGikA-iha hEmam hareH nABiH iva-aravindam // PNc_9.43 //
   ānīya tad yo duhitur mamāsyāḥ karṇāvataṃsapraṇayīkaroti /	AnIya tat yaH duhituH mama-asyAH karNa-avataMsa-praNayIkaroti /
   tasyeyam iṣvāsabhṛtaḥ kalatraṃ pārthasya pāñcālanṛpātmajeva // PNc_9.44 //	tasya-iyam izvAsa-BRtaH kalatram pArTasya pAQcAla-nRpa-AtmajA-iva // PNc_9.44 //
   [SYNTAX: kulakam]	[SYNTAX: kulakam]
   tenaivam ukte ca tadā pareṣu tam artham aṅgīkṛtavān na ko 'pi /	tena-evam ukte ca tadA parezu tam arTam aFgIkRtavAn na kaH api /
   vanyadvipād udgatadānarājeḥ kaḥ kumbhamuktāphalam ādadīta // PNc_9.45 //	vanya-dvipAt udgata-dAna-rAjeH kaH kumBa-muktAPalam AdadIta // PNc_9.45 //
   tataḥ prabhṛtyadbhutarūparekhā sā bālikābhūd avarā varāpi /	tatas praBRti-adButa-rUpa-reKA sA bAlikA-aBUt avarAH varA-api /
   citte vacas tat kuladevatānāṃ kṛtvāpi tasyāḥ saś ca nānvaśeta // PNc_9.46	citte vacaH tat kula-devatAnAm kRtvA-api tasyAH saH ca na-anvaSeta // PNc_9.46
   sampraty avaimi prathitā yadātaḥ svarge ca bhūmau ca bhuvastale ca /	samprati avEmi praTitA yadA-atas svarge ca BUmO ca BuvaH-tale ca /
   nīto 'si netrātithitāṃ tvam asyāḥ puṇyena janmāntarasambhṛtena // PNc_9.47	nItaH asi netra-atiTitAm tvam asyAH puNyena janma-antara-samBRtena // PNc_9.47
   ānetukāmena bhavantam atra nijaṃ vacas tannayatā pratiṣṭhām /	Anetu-kAmena Bavantam atra nijam vacaH tad-naya-tA pratizWAm /
   āptaprayatnena tathā sa manye phaṇīśvareṇopakṛtaḥ prapañcaḥ // PNc_9.48 //	Apta-prayatnena taTA sa manye PaNi-ISvareNa-upakRtaH prapaQcaH // PNc_9.48 //
   ekaḥ kṣitau sāhasikas tvam eva nānyo 'sti rājan navasāhasāṅkaḥ /	ekaH kzitO sAhasikaH tvam eva na-anyaH asti rAjan nava-sAhasa-aFkaH /
   nisargadurgām api bhūmim etāṃ svodyānavīthīm iva yaḥ praviṣṭaḥ // PNc_9.49	nisarga-durgAm api BUmim etAm sva-udyAna-vITIm iva yaH pravizwaH // PNc_9.49
   tad asya kāryasya puraskṛtasya yatasva sīmāntavilokanāya /	tat asya kAryasya puraskRtasya yatasva sImAnta-vilokanAya /
   vigāhamāno 'mbaram ardhamārgaṃ nivartate jātu kim uṣṇarāśmiḥ // PNc_9.50	vigAhamAnaH ambaram arDa-mArgam nivartate jAtu kim uzNa-rASmiH // PNc_9.50
   ito 'sti gavyūtiśatārdhamātraṃ gatvā purī ratnavatīti nāmnā /	itas asti gavyUti-Sata-arDa-mAtram gatvA purI ratnavatI-iti nAmnA /
   vinirmitā śilpikalāmayena mayena yā nākajigīṣayena // PNc_9.51 //	vinirmitA Silpi-kalA-mayena mayena yA nAka-jigIzayena // PNc_9.51 //
   [NOTE: allusion to aṇahilapura, capital of the solaṅkis?]	[NOTE: allusion taH aNahila-pura, capitat of Te sa-ulaFki-s?]
   tasyāsurendrasya narādhipendra jagaddruhaḥ sā kila rājadhānī /	tasya-asura-indrasya narADipa-indra jagat-druhaH sA kila rAjaDAnI /
   samedhitasyābjabhuvā vareṇa raṇeṣv avadhyo marutāṃ bhaveti // PNc_9.52 //	sameDitasya-abja-BuvA vareNa raNezu avaDyaH marutAm Bava-iti // PNc_9.52 //
   so mauliratnāni mahoragāṇām utkhyāya cotkhāya ca kautukena /	saH mOli-ratnAni mahA-uragANAm utKyAya ca-utKAya ca kOtukena /
   karoti nirvāsitanāyakeṣu nijāṅganāhāralatāntareṣu // PNc_9.53 //	karoti nirvAsita-nAyakezu nija-aFganA-AhAra-latA-antarezu // PNc_9.53 //
   so bāṣpaparyākulalocanāni niḥśvāsabhinnādharapallavāni /	saH bAzpa-paryAkula-locanAni niHSvAsa-Binna-aDara-pallavAni /
   karoti vaktrāṇy amarāṅganānām utsannalīlāsmitacandrikāni // PNc_9.54 //	karoti vaktrANi amara-aFganAnAm utsanna-lIlA-smita-candrikAni // PNc_9.54 //
   kṛtāṅgadaḥ kambalakāliyābhyāṃ yajñopavītīkṛtaśaṅkhacūḍaḥ /	kRta-aFgadaH kambala-kAliyAByAm yajQa-upavItIkRta-SaFKacUxaH /
   sas takṣakāpāditakaṇṭhabhūṣo bibharti līlām aśivaḥ śivasya // PNc_9.55 //	saH takzaka-ApAdita-kaNWa-BUzaH biBarti lIlAm aSivaH Sivasya // PNc_9.55 //
   āstāṃ kim anyaiḥ phaṇibhiḥ saś cintyas tasyāpi śeṣasya ca vāsukeś ca /	AstAm kim anyEH PaNiBiH saH cintyaH tasya-api Sezasya ca vAsukeH ca /
   rāhur yathā viśvabhayaikahetus tārādhipasyāhimadīdhiteś ca // PNc_9.56 //	rAhuH yaTA viSva-Baya-eka-hetuH tArADipasya-ahima-dIDiteH ca // PNc_9.56 //
   khagendrabhaṅgena tathā tathā ca na sarpayajñe janamejayasya /	Kaga-indra-BaFgena taTA taTA ca na sarpa-yajQe janamejayasya /
   nidhānam ātaṅkaparamparāṇāṃ jāto yathā samprati nāgalokaḥ // PNc_9.57 //	niDAnam AtaFka-paramparANAm jAtaH yaTA samprati nAga-lokaH // PNc_9.57 //
   hares tvam aṃśo 'tra kṛtāvatāras tasyāsurendrasya nibarhaṇāya /	hareH tvam aMSaH atra kRta-avatAraH tasya-asura-indrasya nibarhaNAya /
   avaimi lokatrayakaṇṭakasya laṅkādhipasyeva sa maithilīśaḥ // PNc_9.58 //	avEmi lokatraya-kaNwakasya laFkA-aDipasya-iva sa mETilISaH // PNc_9.58 //
   śrīkaṇṭhavaikuṇṭhapurandarādyair upekṣitaṃ yat tridaśair aśaktyā /	SrIkaNWa-vEkuNWa-purandara-AdyEH upekzitam yat tridaSEH aSaktyA /
   kṛtasya tasyāsya bharaṃ visoḍhuṃ sambhāvyase me nṛpate tvam eva //	kRtasya tasya-asya Baram visoXum samBAvyase me nRpate tvam eva //
   PNc_9.59 //	PNc_9.59 //
   kim anyad uttiṣṭha gṛhāṇa yātrāṃ vajrāṅkuśaṃ pratyamitapratāpa /	kim anyat uttizWa gRhANa yAtrAm vajrAFkuSam pratyamita-pratApaH /
   tac cāvataṃsīkuru hemapadmam ānīya, bhūśakra, śaśiprabhāyāḥ // PNc_9.60 //	tat ca-avataMsIkuru hema-padmam AnIya, BU-Sakra, SaSi-praBAyAH // PNc_9.60 //
   sā te samāptādbhutasāhasasya vatsāṅkam abhyetu phaṇīndrakanyā [[vatsāṅka	sA te samApta-adButa-sAhasasya vatsa-aFkam aByetu PaNIndra-kanyA [[vatsa-aFka
   pun?]] /	pun?]] /
   sītā yathā daśaratheḥ salīlam āropitatryambakakārmukasya // PNc_9.61 //	sItA yaTA daSaraTeH sa-lIlam Aropita-tryambaka-kArmukasya // PNc_9.61 //
   [9.61a: read asamāpta# ?]	[9.61a: reat asamApta# ?]
   agādhapātālatalodgatāni vinidrakundacchadasundarāni /	agADa-pAtAla-tala-udgatAni vinidra-kunda=-Cada-sundarAni /
   lokadvaye samprati te yaśāṃsi ākalpapallavīphalavac carantu // PNc_9.62 //	loka-dvaye samprati te yaSAMsi Akalpa-pallavI-Pala-vat carantu // PNc_9.62 //
   prasādam āptena cirād vilīne tasmin surārātighanoparodhe /	prasAdam Aptena cirAt vilIne tasmin sura-arAti-Gana-uparoDe /
   mukhendunā pannagasundarīṇāṃ punaḥ samāgacchatu patralekhā // PNc_9.63 //	muKa-indunA pannaga-sundarINAm punar samAgacCatu patra-leKAH // PNc_9.63 //
   āsīt purastāt tripurāvabhaṅge yan maṇḍalaṃ bālamṛgāṅkamauleḥ /	AsIt purastAt tripura-avaBaFge yat maNxalam bAla-mRgAFka-mOleH /
   mahāsurair bhāvini sāmparāye tavāstu tat saṃyugajāmadagnya // PNc_9.64 //	mahA-asurEH BAvini sAmparAye tava-astu tat saMyuga-jAmadagnyaH // PNc_9.64 //
   panthāḥ śivo 'yaṃ purato 'tra gantā vaṅkurmunir locanagocaraṃ te /	panTAH SivaH ayam puratas atra gantA vaFkuH-muniH locana-gocaram te /
   upācares taṃ ca tathāvidhānāṃ bhaktiṃ hi gāṃ kāmaduhām uśanti // PNc_9.65	upAcareH tam ca taTAviDAnAm Baktim hi gAm kAma-duhAm uSanti // PNc_9.65
   ity udīrya maṇikāntikandalīḥ kalpitaṃ tridaśacāpam asya sā /	iti udIrya maNi-kAnti-kandalIH kalpitam tridaSa-cApam asya sA /
   ā mumoca nijakaṇkaṇaṃ bhuje jyākiṇāṅkakaṭhiṇīkṛtatvaci // PNc_9.66 //	A mumoca nija-kaNkaNam Buje jyAkiNa-aFka-kaWiNIkRta-tvaci // PNc_9.66 //
   narmadoktisvīkāraḥ	narmadA-ukti-svIkAraH
   avadad atha saḥ sāhasonmukhas tām iha hi vayaṃ vacasi sthitās taveti /	avadat aTa saH sAhasa-unmuKaH tAm iha hi vayam vacasi sTitAH tava-iti /
   taḍid iva na cirād udīritāśīḥ sarid api sāsya puras tirobabhūva //	taxit iva na cirAt udIrita-ASIH sarit api sA-asya puras tirobaBUva //
   PNc_9.67 //	PNc_9.67 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye narmadāsaṃvādo nāma navamaḥ sargaḥ	nava-sAhasa-aFka-carite mahAkAvye narmadA-saMvAdaH nAma navamaH sargaH
   daśamaḥ sargaḥ	daSamaH sargaH
   nāyakasya ramāṅgadaṃ prati praśnaḥ	nAyakasya ramAFgadam prati praSnaH
   atha mekalācalasutātirohitau atimātravismayarasārdramānasaḥ /	aTa mekalA-acala-suta-atirohitO atimAtra-vismaya-rasa-Ardra-mAnasaH /
   daśanacchavicchuritapāṭalādharaḥ sa ramāṅgadaṃ nṛpatir ity avocat //	daSana=-Cavi=-Curita-pAwalA-DaraH sa ramAFgadam nRpatiH iti avocat //
   PNc_10.1 //	PNc_10.1 //
   adhirohati svayam acintitāpy aho śubhasampadaṅkam aparāṅmukhe vidhau /	aDirohati svayam acintitA-api aho SuBa-sampad-aFkam aparAFmuKe viDO /
   savapur vilocanapathaṃ yadāvayor amṛtāṃśusūtir iyam āpadāpagā // PNc_10.2	sa-vapuH vilocana-paTam yat-A-AvayoH amRta-aMSu-sUtiH iyam Apad-ApagAH // PNc_10.2
   idam indrajālam iti me samutthitām matim etad arpitam udārayā tayā /	idam indrajAlam iti me samutTitAm matim etat arpitam udArayA tayA /
   vikasanmarīciracitendrakārmukaṃ karavarti ratnavalayaṃ vilumpati //	vikasat-marIci-racita-indra-kArmukam karavarti ratna-valayam vilumpati //
   PNc_10.3 //	PNc_10.3 //
   ayi mekalādritanayāpuraḥkṛte kriyate kim atra vada kṛtyavastuni /	ayi mekalAdri-tanayA-puraHkRte kriyate kim atra vada kRtya-vastuni /
   tava yat sadā nayarahasyavedino na dhiyaś caranty anayapāṃsule pathi //	tava yat sadA naya-rahasya-vedinaH na DiyaH caranti anaya-pAMsule paTi //
   PNc_10.4 //	PNc_10.4 //
   ramāṅgadavākyam	ramAFgada-vAkyam
   iti pārthivena kathite dadhan manāk pulakena cumbitakapolam ānanam /	iti pArTivena kaTite daDan manAk pulakena cumbita-kapolam Ananam /
   idam āttanītipatham ādade vacaḥ smitapuṣpitādharadalo ramāṅgadaḥ //	idam AttanItipaTam Adade vacaH smita-puzpita-aDara-dalaH ramAFgadaH //
   PNc_10.5 //	PNc_10.5 //
   iha kiṃ pratisphurati me tavāgrato nayaśāstranīranidhipāradṛśvanaḥ /	iha kim pratisPurati me tava-agratas naya-SAstra-nIra-niDi-pAradRSvanaH /
   avalīḍhaviśvatamasaḥ puro raver na hi jātu dipakaśikhā prakāśate //	avalIXa-viSvatamasaH puras raveH na hi jAtu dipaka-SiKA prakASate //
   PNc_10.6 //	PNc_10.6 //
   viṣaye 'tra maunam ucitaṃ hi mādṛśām avaśas tathāpi kathayāmi kiṃ cana /	vizaye atra mOnam ucitam hi mAdRSAm avaSaH taTA-api kaTayAmi kim cana /
   kṣitipālamaulimaṇiveṇikātithes tava kena śāsanam idaṃ vilaṅghyate //	kzitipAla-mOli-maNi-veNikA-atiTeH tava kena SAsanam idam vilaFGyate //
   PNc_10.7 //	PNc_10.7 //
   prathamaṃ hi maṇḍalam akhaṇḍaśāktibhir vijigīṣubhiḥ svam abhitaḥ	praTamam hi maNxalam aKaNxa-SAktiBiH vijigIzuBiH svam aBitas-
   prasādhyate /	prasADyate /
   paramaṇḍale tad anu nītipāragair avanīpurandara, karaḥ prasāryate //	para-maNxale tat anu nIti-pAragEH avanIpurandara, karaH prasAryate //
   PNc_10.8 //	PNc_10.8 //
   tad apāsyam evam avitarkitotthite paripanthinām iha vidheyavastuni /	tat apAsyam evam avitarkita-utTite paripanTinAm iha viDeya-vastuni /
   yadi nābhaviṣyad abhimānaśālinas tava rājyam uddhṛtasamastakaṇṭakam //	yadi na-aBavizyat aBimAna-SAlinaH tava rAjyam udDRta-samasta-kaNwakam //
   PNc_10.9 //	PNc_10.9 //
   śrutaśaktisaṅkalitamantraniścayair upalabdhaṣaḍguṇavivekavartmabhiḥ /	Sruta-Sakti-saFkalita-mantra-niScayEH upalabDa-zaxguNa-viveka-vartmaBiH /
   tadupāyatattvam adhigamya dhūḥ kṣites tava mantribhir nṛpa durudvahohyate	tad-upAya-tattvam aDigamya DUH kziteH tava mantriBiH nRpa durudvaha-uhyate
   // PNc_10.10 //	// PNc_10.10 //
   atisāndrakāñcanamarīcipiṅgalaṃ digupāhitapracurapatraśobhinaḥ /	ati-sAndra-kAQcana-marIci-piFgalam diS-upAhita-pracura-patra-SoBinaH /
   tava kośam utsṛjati na kṣaṇaṃ ramā paramāravaṃśasarasīsaroruha //	tava koSam utsRjati na kzaNam ramA paramAravaMSa-sarasI-saroH-uha //
   PNc_10.11 //	PNc_10.11 //
   priyakīrtayo jayapavitritāśayās tarasā tṛṇīkṛtajagattrayā yudhi /	priya-kIrtayaH jaya-pavitri-ta-ASayAH tarasA tRNIkRta-jagattrayAH yuDi /
   jagatīviśeṣaka tavānujīvino nivasanty avantiviṣaye sahasraśaḥ // PNc_10.12	jagatI-viSezaka tava-anujIvinaH nivasanti avanti-vizaye sahasraSas // PNc_10.12
   pṛthivībhṛtaḥ prathitavikrameṇa ye gamitās tvayā vaśam upāyasampadā /	pRTivIBRtaH praTita-vikrameNa ye gamitAH tvayA vaSam upAya-sampadA /
   nayavartmagāḥ kṣitipate tavānyathā na bhavanti bhāvisamarābhiśaṅkayā //	naya-vartma-gAH kzitipate tava-anyaTA na Bavanti BAvi-samara-aBiSaFkayA //
   PNc_10.13 //	PNc_10.13 //
   apakartum atra samaye tavāttabhīr manasāpi hūṇanṛpatir na vāñchati /	apakartum atra samaye tava-Atta-BIH manasA-api hUNa-nRpatiH na vAQCati /
   ibhakumbhabhittidalanodyame harer na kapiḥ kadā cana saṭāṃ vikaṛṣati //	iBa-kumBa-Bitti-dalana-udyame hareH na kapiH kadA cana sawAm vikaRzati //
   PNc_10.14 //	PNc_10.14 //
   asikāntijālajaṭilāgrabāhunā raṇasīmni nātha nihateṣu bhartṛṣu /	asi-kAnti-jAla-jawilA-agra-bAhunA raNa-sImni nATa nihatezu BartRzu /
   bhavatātra vāgaḍavadhūjanaḥ kṛto ratisandhivigrahakathāparāṅmukhaḥ //	BavatA-atra vAgaxa-vaDU-janaH kRtaH rati-sanDi-vigraha-kaTA-parAFmuKaH //
   PNc_10.15 //	PNc_10.15 //
   adhunāpi deva muralāṅganājanais vijayapraśastir iva likhyate tava /	aDunA-api deva murala-aFganA-janEH vijaya-praSastiH iva liKyate tava /
   galadañjanāśrupṛṣatāvalicchalāl lasadindupāṇḍuṣu kapolabhittiṣu //	galat-aQjana-aSru-pRzata-A=-ali=-CalAt lasat-indu-pANxuzu kapola-Bittizu //
   PNc_10.16 //	PNc_10.16 //
   rabhasād apāsya maṇikaṅkaṇāvalīḥ kanakāravindakatakeṣu te 'sinā /	raBasAt apAsya maNi-kaFkaNa-AvalIH kanaka-aravinda-katakezu te asinA /
   na kim arpitāni nṛpa lāṭayoṣitā sphaṭikākṣasūtravalayāni pāṇiṣu //	na kim arpitAni nRpa lAwa-yozitA sPawika-akza-sUtra-valayAni pANizu //
   PNc_10.17 //	PNc_10.17 //
   nayanāmbubhiḥ snapitadhūsarādharāḥ pratibaddharūkṣamalinaikaveṇayaḥ /	nayana-ambuBiH snapita-DUsara-aDarAH pratibadDa-rUkza-malina-eka-veNayaH /
   nihitā na kiṃ mahati śokasāgare jagatīndra kosalapateḥ purandhrayaḥ //	nihitAH na kim mahati Soka-sAgare jagati-indra kosala-pateH puranDrayaH //
   PNc_10.18 //	PNc_10.18 //
   uditena vairitimiradruhābhitas tava nātha vikramamayūkhamālinā /	uditena vEri-timira-druha-aBitaH tava nATa vikrama-mayUKa-mAlinA /
   gamitāḥ prabhāvalayaśūnyatāṃ jhaṭity aparāntapārthivavadhūmukhendavaḥ //	gamitAH praBA-valaya-SUnyatAm Jawiti apara-anta-pArTiva-vaDU-muKa-indavaH //
   PNc_10.19 //	PNc_10.19 //
   ativelam uttaradigantavartinā samaraśramābhyuditagharmabindunā /	ativelam uttara-diS-anta-vartinA samara-Srama-aByudita-Garma-bindunA /
   śaradindunirmalam apāyi bhūbhṛtām asipatrapātrapatitaṃ tvayā yaśaḥ //	Sarad-indu-nirmalam apAyi BUBRtAm asi-patra-pAtra-patitam tvayA yaSaH //
   PNc_10.20 //	PNc_10.20 //
   nijarandhragopanapaṭīyasābhitaḥ pararandhradṛṣṭipaṭucāracakṣuṣā /	nija-ranDra-gopana-pawIyasA-aBitas para-ranDra-dRzwi-pawu-cAra-cakzuzA /
   nayabhinnasāhasabhuvā bhuvastale bhavatā samaṃ kathaya ko viruddhyate //	naya-Binna-sAhasa-BuvA Buvastale BavatA samam kaTaya kaH virudDyate //
   PNc_10.21 //	PNc_10.21 //
   naradeva daivam adhikṛtya yā vipat nipataty avantiviṣaye kathaṃ cana /	naradeva dEvam aDikRtya yA vipad nipatati avanti-vizaye kaTam cana /
   śikhimuktamantrahaviṣā vihanyate tava sā vasiṣṭhamahasā purodhasā //	SiKi-mukta-mantra-havizA vihanyate tava sA vasizWa-mahasA puroDasA //
   PNc_10.22 //	PNc_10.22 //
   nṛpa vāsarāṇi nirupaplavāḥ prajāḥ sukham ātmakarmaṇi ratā nayanti yat /	nRpa vAsarANi nirupaplavAH prajAH suKam Atma-karmaNi ratAH nayanti yat /
   vijayaṃ jayaikasuhṛdo 'sya sarvadā nanu kārmukasya tava tadvijṛmbhitam //	vijayam jaya-eka-suhRdaH asya sarvadA nanu kArmukasya tava tat-vijRmBitam //
   PNc_10.23 //	PNc_10.23 //
   iti kiṃ cid eva na tava svamaṇḍale nṛpa cintyam asty uditaśaktisampadaḥ /	iti kim cit eva na tava sva-maNxale nRpa cintyam asti udita-Sakti-sampadaH /
   adhunā tu nītinihitena cetasā phaṇilokakṛtyam idam eva cintyatām //	aDunA tu nIti-nihitena cetasA PaNi-loka-kRtyam idam eva cintyatAm //
   PNc_10.24 //	PNc_10.24 //
   prabhuśāktir udyamaparatvam arpita- trijagaccamatkṛtir ahaṅkṛtiś ca sā /	praBu-SAktiH udyama-paratvam arpita trijagat-camatkRtiH ahaFkRtiH ca sA /
   asurasya tasya kathitā narendra te nagarī ca mekalanagendrakanyayā //	asurasya tasya kaTitA narendra te nagarI ca mekala-naga-indra-kanyayA //
   PNc_10.25 //	PNc_10.25 //
   abhigamya eva sas tavādhunā ripur marutām udāranijakāryasiddhaye /	aBigamya eva saH tava-aDunA ripuH marutAm udAra-nija-kArya-sidDaye /
   śrutilagnagandhagajabṛṃhitaḥ kṣaṇaṃ nṛpa kesarī kathaya kiṃ vilambate //	Sruti-lagna-ganDa-gaja-bRMhitaH kzaNam nRpa kesarI kaTaya kim vilambate //
   PNc_10.26 //	PNc_10.26 //
   navasāhasāṅka, na tavāsurād ahaṃ kalayāmi samprati kim apy atādṛśam /	nava-sAhasa-aFka, na tava-asurAt aham kalayAmi samprati kim api atAdRSam /
   vidhutiḥ kadā cana vibho na bhūbhṛtaḥ kalaviṅkapakṣapavanena śāṅkyate //	viDutiH kadA cana viBo na BUBRtaH kalaviFka-pakza-pavanena SAFkyate //
   PNc_10.27 //	PNc_10.27 //
   bhavatā yadoccalita eṣa dakṣiṇaś caraṇas tadaiva suravairiyoṣitām /	BavatA yadA-uccalitaH eza dakziNaH caraNaH tadA-eva sura-vEri-yozitAm /
   vigalanti deva nayanodabindavaḥ śaradindupāṇḍuni kapolamaṇḍale //	vigalanti deva nayana-uda-bindavaH Sarad-indu-pANxuni kapola-maNxale //
   PNc_10.28 //	PNc_10.28 //
   vijayaikasadmani guṇaḥ śarāsane tava yāvad atra na nṛpādhirohati /	vijaya-eka-sadmani guNaH SarAsane tava yAvat atra na nRpa-aDirohati /
   tuhinacchaṭādhavalacāmarasmitā vilasanti tāvad asurālaye śriyaḥ //	tuhina=-CawA-Davala-cAmara-smitAH vilasanti tAvat asura-Alaye SriyaH //
   PNc_10.29 //	PNc_10.29 //
   kanakāravindam aravindalocana praṇayena naiva saḥ samarpayiṣyati /	kanaka-aravindam aravinda-locana praNayena na-eva saH samarpayizyati /
   suranirjayārjitamadāvṛte 'ntaraṃ labhate na sāma kila tādṛśaṃ hṛdi //	sura-nirjaya-arjita-mada-AvRte antaram laBate na sAma kila tAdRSam hRdi //
   PNc_10.30 //	PNc_10.30 //
   bhavataḥ kuto 'pi nṛpa yāvad āgamaṃ na sa vetti tāvad abhiyoktum arhasi /	BavataH kutas api nRpa yAvat Agamam na sa vetti tAvat aBiyoktum arhasi /
   sahasānyathā rahasi mantribodhitaḥ paritaḥ svadurghaṭane yatiṣyate //	sahasA-anyaTA rahasi mantri-boDitaH paritas sva-durGawane yatizyate //
   PNc_10.31 //	PNc_10.31 //
   kṛtanūtanārgalakapāṭasaṃpuṭāṃ subhaṭair udāyudhakarair adhiṣṭhitām /	kRta-nUta-nArgala-kapAwa-saMpuwAm su-BawEH udAyuDa-karEH aDizWitAm /
   paritaḥ sukhātaparikhāṃ punaḥ purīṃ racitaikadurgam apathāṃ vidhāsyati //	paritas suKa-AtapariKAm punar purIm racita-eka-durgam apaTAm viDAsyati //
   PNc_10.32 //	PNc_10.32 //
   valite 'pi kiṃ cana dhanuḥparigrahe bhuvanatrayaprathitasāhase tvayi /	valite api kim cana DanuH-parigrahe Buvanatraya-praTita-sAhase tvayi /
   api jāyate dhṛtiviparyayo harer asureṣu kaiva gaṇanā tapasviṣu //	api jAyate DRti-viparyayaH hareH asurezu kA-eva gaNanA tapasvizu //
   PNc_10.33 //	PNc_10.33 //
   niyataṃ, narendra, vidatphaṇāmaṇi- sphuradaṃśusūtritanavātapaṃ nabhaḥ /	niyataM, narendra, vidat-PaNAmaNi sPura-daMSu-sUtrita-nava-Atapam naBaH /
   suravairivīryadṛḍhamatsaraṃ puraḥ phaṇisainyam ājibhuvi te bhaviṣyati //	sura-vEri-vIrya-dRXa-matsaram puras PaNi-sEnyam Aji-Buvi te Bavizyati //
   PNc_10.34 //	PNc_10.34 //
   adhunaiva te 'tra nijatāṃ vrajanti vā subhaṭāḥ svayaṃ vidhivaśena ke cana	aDunA-eva te atra nijatAm vrajanti vA su-BawAH svayam viDi-vaSena ke cana
   kapayaḥ purā raghupater yathā vane hanumatpataṅgatanayāṅgadādayaḥ //	kapayaH purA raGupateH yaTA vane hanumat-pataFga-tanaya-aFgada-AdayaH //
   PNc_10.35 //	PNc_10.35 //
   yad udīritaś ca purukutsakāntayā saritāsi vaṅkumunidarśanaṃ prati /	yat udIritaH ca purukutsa-kAntayA saritA-asi vaFkumuni-darSanam prati /
   pratibhāti kiṃ cana mamaiva tatra te kim u nirmukheṅgitavidas tadiṅgitam	pratiBAti kim cana mama-eva tatra te kim u nirmuKa-iFgita-vidaH tad-iFgitam
   // PNc_10.36 //	// PNc_10.36 //
   athavaika eva vibhur asy arer vadhe nanu dhāma tat sphurati śārṅgiṇas	aTavA-ekaH eva viBuH asi areH vaDe nanu DAma tat sPurati SArFgiNa-s
   tvayi /	tvayi /
   uditakrudhas tripuradāhaḍambare śaratām avāpa kila yat pinākinaḥ //	udita-kruDaH tripura-dAha-xambare SaratAm avApa kila yat pinAkinaH //
   PNc_10.37 //	PNc_10.37 //
   avalokayāmi śakunaṃ yathā tathā tad avaimi pakṣmaladṛśaḥ sabhāntare /	avalokayAmi Sakunam yaTA taTA tat avEmi pakzmala-dRSaH saBA-antare /
   na cirād upoḍḥapulakena pāṇinā kanakāravindam avataṃsayiṣyasi // PNc_10.38	na cirAt upoxHa-pulakena pANinA kanaka-aravindam avataMsayizyasi // PNc_10.38
   tvam ihaiva nātha maṇidhāmni tiṣṭha vā na hi nāma tādṛśam idaṃ prayojanam	tvam iha-eva nATa maNi-DAmni tizWa vA na hi nAma tAdRSam idam prayojanam
   asuraṃ nihatya sahasaiva tatkṣaṇād aham ānayāmi tapanīyapaṅkajam //	asuram nihatya sahasA-eva tad-kzaNAt aham AnayAmi tapanIya-paFkajam //
   PNc_10.39 //	PNc_10.39 //
   vijayī yad asmi smareṣu jitvarāḥ prabhavanti tatra tava pādapāṃsavaḥ /	vijayI yat asmi smarezu jitvarAH praBavanti tatra tava pAda-pAMsavaH /
   aruṇo yad andhatamasaṃ niṣedhati sphuritaṃ narādhipa tad arkatejasām //	aruNaH yat anDatamasam nizeDati sPuritam narADipa tat arka-tejasAm //
   PNc_10.40 //	PNc_10.40 //
   nāyakavākyam	nAyaka-vAkyam
   masṛṇoktipallavitanītivikrama- kramam ity udīrya virate ramāṅgade /	masRNA-ukti-pallavita-nIti-vikrama kramam iti udIrya virate ramAFgade /
   saḥ sarasvatīmukhararatnanūpura- dhvanipeśalaṃ nṛpatir ādade vacaḥ //	saH sarasvatI-muKara-ratna-nUpura Dvani-peSalam nRpatiH Adade vacaH //
   PNc_10.41 //	PNc_10.41 //
   tvadṛte mukhāt sukhanirastasaṃśaya- prasareyaṃ bhāratī ullasati kasya	tvad-Rte muKAt suKa-nirasta-saMSaya prasareyam BAratI ullasati kasya
   bhāratī /	BAratI /
   śaśalakṣmaṇaḥ paramakharvaśarvarī- timirachiducchalati kāntikandali //	SaSalakzmaNaH parama-Karva-SarvarI timira-Cid-u=-Calati kAnti-kandali //
   PNc_10.42 //	PNc_10.42 //
   tava vedmi pauruṣam ahaṃ tvayā vinā na vapuḥsthitiṃ kva cana kartum utsahe	tava vedmi pOruzam aham tvayA vinA na vapuH-sTitim kva cana kartum utsahe
   dhanuṣīva dīrghaguṇasaṅgate yatas tvayi me dṛḍhapraṇayavāsitaṃ manaḥ //	Danuzi-iva dIrGa-guNa-saFgate yatas tvayi me dRXa-praNaya-vAsitam manaH //
   PNc_10.43 //	PNc_10.43 //
   gamane tad ehi sahitau yatāvahe jhaṭiti triviṣṭaparipoḥ purīṃ prati /	gamane tat ehi sahitO yata-Avahe Jawiti trivizwa-paripoH purIm prati /
   apade yad udyamakathāvirodhinī na hi siddhaye bhavati dīrghasūtratā //	apade yat udyama-kaTA-viroDinI na hi sidDaye Bavati dIrGasUtra-tA //
   PNc_10.44 //	PNc_10.44 //
   śukavākyam	Suka-vAkyam
   iti pārśvavartinam udīrya maunavān abhavat sa mālavakuraṅgalāñchanaḥ /	iti pArSva-vartinam udIrya mOnavAn aBavat sa mAlava-kuraFga-lAQCanaH /
   tvarayāvatīrya saś ca ratnapañjarāt purataḥ śuko 'sya puna ity abhāṣata //	tvarayA-avatIrya saH ca ratna-paQjarAt puratas SukaH asya punas iti aBAzata //
   PNc_10.45 //	PNc_10.45 //
   śṛṇu śaṅkhacūḍaśucivaṃśabhūr ahaṃ nṛpa, ratnacūḍa iti nāgarakaḥ /	SRNu SaFKa-cUxa-Suci-vaMSa-BUH aham nRpa, ratnacUxaH iti nAgarakaH /
   udapādi kaṇvamuniśiṣyaśāpataḥ śukatā mameyam animīlitasmṛtiḥ // PNc_10.46	udapAdi kaNva-muni-Sizya-SApataH Suka-tA mama-iyam animIlita-smRtiH // PNc_10.46
   praṇayoktibhir munir atha prasedivān iti me saḥ śāpatimirāvadhiṃ vyadhāt /	praNaya-uktiBiH muniH aTa prasedivAn iti me saH SApa-timira-avaDim vyaDAt /
   vaśināṃ ruṣo matiṣu nāsate ciraṃ jalavipuṣaś ca, nṛpa, sasyasūciṣu //	vaSinAm ruzaH matizu na-Asate ciram jala-vipuzaH ca, nRpa, sasya-sUcizu //
   PNc_10.47 //	PNc_10.47 //
   tvam aphalgu neṣyasi śaśiprabhāntikaṃ navasāhasāṅkanṛpater yadā vacaḥ /	tvam aPalgu nezyasi SaSi-praBA-antikam nava-sAhasa-aFka-nRpateH yadA vacaH /
   niyataṃ bhaviṣyati tadā kumāra te śukarūparūpaparivartanotsavaḥ //	niyatam Bavizyati tadA kumAra te Suka-rUpa-rUpa-parivartana-utsavaH //
   PNc_10.48 //	PNc_10.48 //
   tad anaṅgaṣaṣṭhaśaraṃ saṃdiśa svayaṃ śanakaiḥ kim apy uragabālikāṃ prati /	tat anaFga-zazWa-Saram saMdiSa svayam SanakEs kim api uraga-bAlikAm prati /
   hṛdi yan nidhāya sahasaiva yāmy ahaṃ phaṇinām anamramaṇitoraṇāṃ purīm //	hRdi yat niDAya sahasA-eva yAmi aham PaNinAm anamra-maNi-toraNAm purIm //
   PNc_10.49 //	PNc_10.49 //
   [VAR 10.49a: {#śaraṃ/lem /em; #śara /ed}]	[VAR 10.49a: {#SaraM/lem /em; #Sara /ed}]
   ayi maunam etad avanīndra, mucyatāṃ drutam ucyatāṃ ca kim iyaṃ mayi trapā	ayi mOnam etat avani-indra, mucyatAm drutam ucyatAm ca kim iyam mayi trapA
   pṛthag asmi deva na hi te paricchadāt ucitaṃ na tan mayi rahasyagopanam //	pRTak asmi deva na hi te paricCadAt ucitam na tat mayi rahasya-gopanam //
   PNc_10.50 //	PNc_10.50 //
   nāyakavākyam	nAyaka-vAkyam
   iti valgu jalpati śuke 'tha vismayād api vismayaṃ param avāpa pārthivaḥ /	iti valgu jalpati Suke aTa vismayAt api vismayam param avApa pArTivaH /
   avadac ca pañjaram ivāsya kalpayan daśanāṃśubhiḥ sphaṭikasūcikomalaiḥ //	avadat ca paQjaram iva-asya kalpayan daSana-aMSuBiH sPawika-sUci-komalEH //
   PNc_10.51 //	PNc_10.51 //
   vipadaṃ vilokya tava duḥsahām imām ayi ratnacūḍa mama dūyate manaḥ /	vipadam vilokya tava duHsahAm imAm ayi ratnacUxa mama dUyate manaH /
   patitaṃ kukūladahane na kasya vā mṛdumālatīmukulamālyamādhaye // PNc_10.52	patitam kukUla-dahane na kasya vA mRdu-mAlatI-mukula-mAlyam-ADaye // PNc_10.52
   nāyikāṃ prati saṃdeśaḥ	nAyikAm prati saMdeSaH
   ghaṭitaṃ vidher idam ajaryam āvayor na ramāṅgadān mama sakhe 'tiricyase /	Gawitam viDeH idam ajaryam AvayoH na ramAFgadAn mama saKe atiricyase /
   idam ārya tat tvayi vimuktayantraṇo nanu saṃdiśāmi hariṇīdṛśāṃ prati //	idam Arya tat tvayi vimukta-yantraNaH nanu saMdiSAmi hariNI-dRSAm prati //
   PNc_10.53 //	PNc_10.53 //
   virate 'pi meghatimire natāṅgi me na gatāsi locanapathaṃ yadā tadā /	virate api meGa-timire nata-aFgi me na gatA-asi locana-paTam yadA tadA /
   phaṇilokabhūmim atidurgamām imām aviśaṃ tava anupadam eva sudnari //	PaNi-loka-BUmim ati-durgamAm imAm aviSam tava anupadam eva sudnari //
   PNc_10.54 //	PNc_10.54 //
   nagarīṃ tvadāttahṛdayo 'pi bhoginām aham āgato na mṛgadīrghalocane /	nagarIm tvad-Atta-hRdayaH api BoginAm aham AgataH na mRga-dIrGa-locane /
   śrutayendusūtisaritānyato hṛtaḥ sahasaiva hemaśatapatravārtayā //	SrutayA-indu-sUti-saritAni-atas hRtaH sahasA-eva hema-Satapatra-vArtayA //
   PNc_10.55 //	PNc_10.55 //
   atipāṭalādharam avāñcitaṃ hriyā smitakāntimat stimitaratnakuṇḍalam /	ati-pAwala-aDaram avAQcitam hriyA smita-kAntimat stimita-ratna-kuNxalam /
   tadapāṅgasaṅkalitalocanotpalaṃ phaṇilokakaumudi mukhaṃ smarāmi te //	tad-apAFga-saFkalita-locana-utpalam PaNi-loka-kOmudi muKam smarAmi te //
   PNc_10.56 //	PNc_10.56 //
   dvitaye dvayena sahasojjhitas tadā śaśisūtisindhupulinodare śaraḥ /	dvitaye dvayena sahasA-ujJitaH tadA SaSi-sUti-sinDu-pulina-udare SaraH /
   jagadekavibhramabhvā bhuvastale sutanu tvayā mayi ca puṣpadhanvanā //	jagat-eka-viBrama-BvA Buvastale su-tanu tvayA mayi ca puzpaDanvanAH //
   PNc_10.57 //	PNc_10.57 //
   dhṛtam ūrmihastanivahena revayā nanu phenakānti karabhoru me patat /	DRtam Urmi-hasta-nivahena revayA nanu Pena-kAnti karaBa-Uru me patat /
   viṣaye dṛśor upadaśaṃ manaḥśilā- likhitaikahaṃsamithunaṃ tavāṃśukam //	vizaye dRSoH upadaSam manaHSilA liKita-eka-haMsa-miTunam tava-aMSukam //
   PNc_10.58 //	PNc_10.58 //
   maṇikāntiluptatimire rasātale bhavatīm ihānusaratā tanūdari /	maNi-kAnti-lupta-timire rasAtale BavatIm iha-anusaratA tanu-udari /
   avalokitāny atha mayā padāni te sahasā suvarṇasikatāṅkite pathi //	avalokitAni aTa mayA padAni te sahasA suvarNa-sikata-aFkite paTi //
   PNc_10.59 //	PNc_10.59 //
   sarale jaṭhity uditakārśyadorlatā- gailtāni ratnavalayāni te mayā /	sarale jaWiti udita-kArSya-dos-latA gEltAni ratna-valayAni te mayA /
   katham apy udaśrupṛṣataṃ pade pade cakitena candramukhi vīkṣitāni ca //	kaTam api udaSru-pRzatam pade pade cakitena candra-muKi vIkzitAni ca //
   PNc_10.60 //	PNc_10.60 //
   manasā kim ālikhati kiṃ samācaraty adhunā kim induvadanā ca vakti sā /	manasA kim AliKati kim samAcarati aDunA kim indu-vadanA ca vakti sA /
   iti me 'padiśya bhavatīṃ pravṛttayā hṛdayaṃ saśalyam iva hanta cintayā //	iti me apadiSya BavatIm pravRttayA hRdayam sa-Salyam iva hanta cintayA //
   PNc_10.61 //	PNc_10.61 //
   paritāpavatyaviralocchalatprabhā- tuhinacchaṭābhir asitābjalocane /	paritApavati-avirala-ucCalat-praBA tuhina=-CawABiH asita-abja-locane /
   śaradindudīdhitikalāpasundaras tava hāra eṣa hṛdi siñcatīva mām //	Sarad-indu-dIDiti-kalApa-sundaraH tava hAraH eza hRdi siQcati-iva mAm //
   PNc_10.62 //	PNc_10.62 //
   kathaya priye nihitasāndracandana- dravaśītalojjvalakarā kucadvaye /	kaTaya priye nihita-sAndra-candana drava-SItala-ujjvala-karA kuca-dvaye /
   mama hārayaṣṭir api sā sakhīva kiṃ madanābhitāpam apaṭūkaroti te //	mama hAra-yazwiH api sA saKI-iva kim madana-aBitApam apawUkaroti te //
   PNc_10.63 //	PNc_10.63 //
   kṣaṇam apy aho patasi me śucismite na samutsukasya tava vismṛteḥ pathi /	kzaNam api aho patasi me Suci-smite na samutsukasya tava vismRteH paTi /
   jhaṭiti praviśya hṛdaye mamātra kiṃ likhitāsi padmamukhi puṣpaketunā //	Jawiti praviSya hRdaye mama-atra kim liKitA-asi padma-muKi puzpaketunA //
   PNc_10.64 //	PNc_10.64 //
   samudvahantī sravadañjanāśru- ghorotkaraśyāmitakaṅkaṇena /	samudvahantI sravat-aQjana-aSru Gora-utkara-SyAmita-kaFkaNena /
   karāravindena mukhendubimbam āpāṇḍurakṣāmakapolabhitti // PNc_10.65 //	kara-aravindena muKa-indu-bimbam ApANxura-kzAma-kapola-Bitti // PNc_10.65 //
   nave nave paṅkajinīpalāśa- mṛṇālahārādisanāthapārśve /	nave nave paFkajinI-palASa mRNAla-hAra-Adi-sanATa-pArSve /
   pravālalīlāstaraṇe niṣaṇṇā siṃhāsane manmathapārthivasya // PNc_10.66 //	pravAla-lIlA-AstaraNe nizaNNA siMhAsane manmaTa-pArTivasya // PNc_10.66 //
   bālapravālāṅkurapāṭalasya lāvaṇyaratnākarakaustubhasya /	bAla-pravAla-aFkura-pAwalasya lAvaNya-ratnAkara-kOstuBasya /
   udūṣmaṇā niḥśvasitena kāntiṃ kadarthayantī daśanacchadasya // PNc_10.67 //	udUzmaNA niHSvasitena kAntim kadarTayantI daSanacCadasya // PNc_10.67 //
   analpasaṅkalpavikalpajāla- viloḍanair na svam api smarantī /	analpa-saFkalpa-vikalpa-jAla viloxanEH na svam api smarantI /
   sasādhvasenāvirataṃ mayā tvam utprekṣyase pannagarājaputri // PNc_10.68 //	sa-sADvasena-aviratam mayA tvam utprekzyase pannaga-rAja-putri // PNc_10.68 //
   [SYNTAX: kalāpakas]	[SYNTAX: kalApakas]
   brūmaḥ kiyan naya kathaṃ cana kālam alpam atrābjapatranayane nayane	brUmaH kiyan naya kaTam cana kAlam alpam atra-abja-patra-nayane nayane
   nimīlya /	nimIlya /
   hemāmbujaṃ taruṇi tat tarasāpahṛtya devadviṣo 'yam aham āgata ity avehi //	hema-ambujam taruNi tat tarasA-apahRtya deva-dvizaH ayam aham AgataH iti avehi //
   PNc_10.69 //	PNc_10.69 //
   bhadraitad vraja ratnacūḍanibiḍapremārdram asmadvacas tasyās tatra	Badra-etat vraja ratna-cUxa-nibixa-prema-Ardram asmad-vacaH tasyAH tatra
   kuraṅgaśāvakadṛśaḥ karṇāvataṃsīkuru /	kuraFga-SAvaka-dRSaH karNa-avataMsIkuru /
   śāpānte bata vismariṣyasi bhrātas tad ekaṃ kim apy ādāya svayam eva	SApa-ante bata vismarizyasi BrAtar tat ekam kim api AdAya svayam eva
   tatprativacaḥ pārśvaṃ mamābhyeṣyasi // PNc_10.70 //	tad-prativacaH pArSvam mama-aByezyasi // PNc_10.70 //
   iti nṛpateḥ svānte kṛtvā manomṛgavāgurāṃ giram udakamannistriṃśābhe	iti nRpateH svAnte kRtvA manaH-mRga-vAgurAm giram udakamat-nistriMSa-ABe
   nabhasy aśanaiḥ śukaḥ /	naBasi aSanEH SukaH /
   ciravinihitāṃ dṛṣṭiṃ tasmān nivartya tathotsuko jhaṭiti gamane devo 'py	cira-vinihitAm dRzwim tasmAt nivartya taTA-utsukaH Jawiti gamane devaH api-
   asīt saḥ sāhasalāñchanaḥ // PNc_10.71 //	asIt saH sAhasa-lAQCanaH // PNc_10.71 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye ratnacūḍasaṃpreṣaṇo nāma daśamaḥ sargaḥ	nava-sAhasa-aFka-carite mahAkAvye ratnacUxa-saMprezaNaH nAma daSamaH sargaH
   ekādaśaḥ sargaḥ	ekAdaSaH sargaH
   śatrujayārthaṃ prasthānam	Satru-jaya-arTam prasTAnam
   atha bibhrat sarāgeṇa hṛdayena kṛśodarīm /	aTa biBrat sa-rAgeNa hRdayena kRSa-udarIm /
   saḥ pratasthe mahīnāthaḥ kareṇa ca dhanurlatām // PNc_11.1 //	saH pratasTe mahInATaH kareNa ca DanuH-latAm // PNc_11.1 //
   indranīlapratolītaḥ sa nirgacchan patiḥ śriyaḥ /	indranIla-pratolItaH sa nirgacCan patiH SriyaH /
   tatkāntiśyāmatāṃ gatvā kṣaṇaṃ kṛṣṇa ivābabhau // PNc_11.2 //	tad-kAnti-SyAma-tAm gatvA kzaNam kRzNaH iva-AbaBO // PNc_11.2 //
   āsannapadmasarasā kusumānamraśākhinā /	Asanna-padma-sarasA kusuma-Anamra-SAKinA /
   so narmadopadiṣṭena gantuṃ pravavṛte pathā // PNc_11.3 //	saH narmadA-upadizwena gantum pravavRte paTA // PNc_11.3 //
   yāntam ekāntaśiśirāḥ samīrās taṃ siṣevire /	yAntam ekAnta-SiSirAH samIrAH tam sizevire /
   elālavaṅgakaṅkola- jātīphalasugandhayaḥ // PNc_11.4 //	elA-lavaFga-kaFkola jAtIPala-suganDayaH // PNc_11.4 //
   cakras tasyānilasparśa- kvaṇatkāñcanapallavāḥ /	cakraH tasya-anila-sparSa kvaNat-kAQcana-pallavAH /
   mauktikastabakasmerā vismayaṃ ratnavīrudhaḥ // PNc_11.5 //	mOktika-stabakasmerAH vismayam ratna-vIruDaH // PNc_11.5 //
   amandamārutākṣepa- muktamuktāphalacchalāt /	amanda-mAruta-Akzepa mukta-muktAPala=-CalAt /
   caladvaṃśalatā mūrdhni tasya lājān ivākiran // PNc_11.6 //	calat-vaMSa-latA mUrDni tasya lAjAn iva-Akiran // PNc_11.6 //
   agalan kusumavyājāt tasminn abhyarṇagāmini /	agalan kusuma-vyAjAt tasmin aByarNa-gAmini /
   pātālakalpavṛkṣāṇām ānandāśrulavā iva // PNc_11.7 //	pAtAla-kalpavRkzANAm Ananda-aSru-lavAH iva // PNc_11.7 //
   aravindamukhakroḍa- krīḍanmukharaṣaṭpadā /	aravinda-muKa-kroxa krIxat-muKara-zawpadA /
   anāmayam ivāpṛcchat tam abhyāgatam abjinī // PNc_11.8 //	anAmayam iva-apRcCat tam aByAgatam abjinI // PNc_11.8 //
   śaśiprabhākṣivistāra- saṃvādinyaḥ pade pade /	SaSi-praBA-akzi-vistAra saMvAdinyaH pade pade /
   taṃ kim apy ārdratāṃ ninyur araṇyahariṇīdṛśaḥ // PNc_11.9 //	tam kim api Ardra-tAm ninyuH araNya-hariNI-dRSaH // PNc_11.9 //
   upayuktāmṛtaspardhi- nārikelaphalodakān /	upayukta-amRta-sparDi nArikela-Pala-udakAn /
   āsvāditalavāṅgailā- pūganāgalatādalān // PNc_11.10 //	AsvAdita-lava-aFga-elA pUga-nAga-latA-dalAn // PNc_11.10 //
   śayyīkṛtātanusvarṇa- kadalībālapallavān /	SayyIkRtA-tanu-svarNa kadalI-bAla-pallavAn /
   viṣṭarīkṛtavistīrṇa- candrakāntaśilātalān // PNc_11.11 //	vizwarIkRta-vistIrNa candrakAnta-SilA-talAn // PNc_11.11 //
   tatkālocitakartavya- vyāvṛttaikaramāṅgadān /	tad-kAla-ucita-kartavya vyAvRtta-ekarama-aFgadAn /
   āvṛttivihitapreyaḥ- phaṇirājasutākathān // PNc_11.12 //	AvRtti-vihita-preyaH PaNi-rAja-sutA-kaTAn // PNc_11.12 //
   hṛdayanyastakarpūra- mṛṇālanalinīdalān /	hRdaya-nyasta-karpUra mRNAla-nalinI-dalAn /
   puṃḥkokilakulollāpa- janitasmarasañjvarā // PNc_11.13 n //	puMHkokila-kula-ulla-apa janita-smara-saQjvarAH // PNc_11.13 n //
   jāmbūnadalatāgulma- vihitāśrayasauhṛdān /	jAmbUnada-latA-gulma vihita-ASraya-sOhRdAn /
   gacchan sas tatra kati cin nivāsān vyadhitādhvani // PNc_11.14 //	gacCan saH tatra kati cit nivAsAn vyaDita-aDvani // PNc_11.14 //
   [SYNTAX: kulakam]	[SYNTAX: kulakam]
   vaṅkumunyāśramaprāptiḥ	vaFkumunI-ASrama-prAptiH
   saṃprāpa pṛthivīpālaḥ kālena kiyatāpy atha /	saMprApa pRTivIpAlaH kAlena kiyatA-api aTa /
   saḥ kūlopāntavicaran- yaṅku vaṅkutapovanam // PNc_11.15 //	saH kUla-upAnta-vicaran yaFku vaFku-tapaH-vanam // PNc_11.15 //
   āśramavarṇanam	ASrama-varNanam
   hṛtaṃ kutūhalenālaṃ tadālokanajanmanā /	hRtam kutUhalena-alam tad-Alokana-janmanA /
   patiṃ madhyamalokasya taṃ jagāda ramāṅgadaḥ // PNc_11.16 //	patim maDyama-lokasya tam jagAda ramAFgadaH // PNc_11.16 //
   sīmā satītiśabdasya sakuśāṅkālpapallavā /	sImA satIti-Sabdasya sa-kuSa-aFka-alpa-pallavAH /
   maithilīva śriyaṃ dhatte kām apy āśramabhūr iyam // PNc_11.17 //	mETilI-iva Sriyam Datte kAm api ASrama-BUH iyam // PNc_11.17 //
   ito vānti havir dhūma- latālasyapradā ime /	itas vAnti haviH DUma latA-Alasya-pradAH ime /
   marutaḥ pāvanāḥ pakva- puroḍāśasugandhayaḥ // PNc_11.18 //	marutaH pAvanAH pakva puroxASa-suganDayaH // PNc_11.18 //
   ito hiraṇmayī bhūmis taravo hemavalkalāḥ /	itas hiraNmayI BUmiH taravaH hema-valkalAH /
   unnidrahemapadmāni payāṃsīva pade pade // PNc_11.19 //	unnidra-hema-padmAni payAMsi-iva pade pade // PNc_11.19 //
   kākapakṣāṅkamūrdhānaḥ paśyaite guruśikṣayā /	kAkapakza-aFka-mUrDAnaH paSya-ete guru-SikzayA /
   baṭavaḥ khaṇḍayanty atra samidhaś ca padāni ca // PNc_11.20 //	bawavaH KaNxayanti atra samiDaH ca padAni ca // PNc_11.20 //
   anayā sāma gāyantyā svarasaṃśayavān ayam /	anayA sAma gAyantyA svara-saMSayavAn ayam /
   itaḥ karoti kalahaṃ śukaḥ sārikayā samam // PNc_11.21 //	itas karoti kalaham SukaH sArikayA samam // PNc_11.21 //
   idam atrādbhutaṃ paśya madaklinnaṃ gajasya yat /	idam atra-adButam paSya mada-klinnam gajasya yat /
   gaṇḍalekhāṃ nakhāgreṇa śanaiḥ kaṇḍūyate hariḥ // PNc_11.22 //	gaNxa-leKAm naKa-agreNa SanEs kaNxUyate hariH // PNc_11.22 //
   prabhāmaṇḍalaparyasta- tamasaḥ śataśaḥ pathi /	praBA-maNxala-paryasta tamasaH SataSas paTi /
   tavāpatanti pātāla- ravayo 'mī maharṣayaḥ // PNc_11.23 //	tava-apatanti pAtAla ravayaH amI mahA-RzayaH // PNc_11.23 //
   eṣāṃ dvitayam etābhiḥ kapilābhir alaṅkṛtam /	ezAm dvitayam etABiH kapilABiH alaFkRtam /
   uṭajaprāṅgaṇaṃ gobhir jaṭābhir abhitaḥ śiraḥ // PNc_11.24 //	uwaja-prAFgaNam goBiH jawABiH aBitas SiraH // PNc_11.24 //
   ito gātraparāvṛtti- bhagnāsthi puruṣetarān /	itas gAtra-parAvRtti Bagna-asTi puruza-itarAn /
   muneḥ śayyākuśān atti bālaḥ kastūrikāmṛgaḥ // PNc_11.25 //	muneH SayyA-kuSAn atti bAlaH kastUrikA-mRgaH // PNc_11.25 //
   ito 'py ayam ṛṣiḥ paśya japāpāṭalayānayā /	itas api ayam RziH paSya japA-pAwalayA-anayA /
   gavānugamyate sāyaṃ saṃdhyeva divākaraḥ // PNc_11.26 //	gavAnugamyate sAyam saMDyA-iva divAkaraH // PNc_11.26 //
   sahasaivātithiḥ prāptaḥ ko 'py ayaṃ bhavatām iti /	sahasA-eva-atiTiH prAptaH kaH api ayam BavatAm iti /
   eṣa praty uṭajaṃ vakti sasaṃbhramam ayaṃ śukaḥ // PNc_11.27 //	eza prati uwajam vakti sa-saMBramam ayam SukaH // PNc_11.27 //
   ataḥ saṃprati vīkṣante kautukottānitekṣaṇāḥ /	atas saMprati vIkzante kOtuka-uttAnita-IkzaNAH /
   tvām indum iva paryāpta- maṇḍalaṃ munikanyakāḥ // PNc_11.28 //	tvAm indum iva paryApta maNxalam muni-kanyakAH // PNc_11.28 //
   bhūdattasmarasāmrājyaṃ mukhaśrītarjitendu ca /	BUdatta-smara-sAmrAjyam muKa-SrI-tarjita-indu ca /
   āsām indīvarākṣīṇām alaṅkāro navaṃ vayaḥ // PNc_11.29 //	AsAm indIvara-akzINAm alaFkAraH navam vayaH // PNc_11.29 //
   muktāstraḥ strīṣu kandarpo devātrānuśayād iva /	mukta-astraH strIzu kandarpaH deva-atra-anuSayAt iva /
   śaṅke saṃtyajya kodaṇḍam āttadaṇḍas tapasyati // PNc_11.30 //	SaFke saMtyajya kodaNxam Atta-daNxaH tapasyati // PNc_11.30 //
   vaṅkumunidarśanam	vaFkumuni-darSanam
   tasminn ityuktavaty eva tathā savidhavartmani /	tasmin iti-uktavatI eva taTA saviDa-vartmani /
   tataḥ pṛthvīśaśāṅkena vaṅkumunir adṛśyata // PNc_11.31 //	tatas pRTvI-SaSAFkena vaFku-muniH adRSyata // PNc_11.31 //
   aṃsāvalambinīr bibhrat sandhyābhrakapiśā jaṭāḥ /	aMsa-avalambinIH biBrat sanDyA-aBrakapiSAH jawAH /
   prasṛtā iva nirgatya paramajyotiṣaḥ śikhāḥ // PNc_11.32 //	prasRtAH iva nirgatya parama-jyotizaH SiKAH // PNc_11.32 //
   dadhadyajñopavītena sīmantitam uraḥsthalam /	daDat-yajQopavItena sImantitam uraH-sTalam /
   jāhnavīnirjhareṇeva nabhaḥ prāleyapāṇḍunā // PNc_11.33 //	jAhnavI-nirJareNa-iva naBaH prAleya-pANxunA // PNc_11.33 //
   śuddhaikaguṇasaṃpṛktām akṣamālāṃ dadhat kare /	SudDa-eka-guNa-saMpRktAm akzamAlAm daDat kare /
   mūrtāṃ tīvratapaḥsiddhim ātmanaḥ phalitām iva // PNc_11.34 //	mUrtAm tIvra-tapaH-sidDim AtmanaH PalitAm iva // PNc_11.34 //
   yogakṣemopapattyartham upaviṣṭaḥ kuśāsane /	yogakzema-upapatti-arTam upavizwaH kuSa-Asane /
   napteva maithilībhartur atithir nāma pārthivaḥ // PNc_11.35 //	naptA-iva mETilI-BartuH atiTiH nAma pArTivaH // PNc_11.35 //
   priyasomaḥ sadāyuktaḥ priyayā cānasūyayā /	priyasomaH sadA-yuktaH priyayA ca-anasUyayA /
   pātram atrir ivogrāṇāṃ tapasāṃ tejasām iva // PNc_11.36 //	pAtram atriH iva-ugrANAm tapasAm tejasAm iva // PNc_11.36 //
   so dṛṣṭipatham āyāti yayātipratime nṛpe /	saH dRzwi-paTam AyAti yayAti-pratime nRpe /
   tutoṣa kasya vā na syād ākṛtis tasya sā mude // PNc_11.37 //	tutoza kasya vA na syAt AkRtiH tasya sA mude // PNc_11.37 //
   tataḥ kṛtapraṇāmasya tasya praṇatabhūbhṛtaḥ /	tatas kRta-praNAmasya tasya praNata-BUBRtaH /
   vidadhe sa viśāmpatyur ātithyam attithipriyaḥ // PNc_11.38 //	vidaDe sa viSAmpatyuH AtiTyam attiTi-priyaH // PNc_11.38 //
   athādūre sukhāsīnaḥ sukhāsīne mahībhṛti /	aTa-adUre suKa-AsInaH suKa-AsIne mahIBRti /
   iti sūnṛtayā vācā sa vaktum upacakrame // PNc_11.39 //	iti sUnRtayA vAcA sa vaktum upacakrame // PNc_11.39 //
   adya naḥ puṇyabījena mukto yat satyam aṅkuraḥ /	adya naH puNya-bIjena muktaH yat satyam aFkuraH /
   lalāma lokatritaye yena tvam avalokitaḥ // PNc_11.40 //	lalAma loka-tritaye yena tvam avalokitaH // PNc_11.40 //
   tava śaṃsati saubhāgyam abhijāteyam ākṛtiḥ /	tava SaMsati sOBAgyam aBijAtA-iyam AkRtiH /
   indoḥ sudhānidhānatvaṃ jyotsnayā yat pratīyate // PNc_11.41 //	indoH suDA-niDAna-tvam jyotsnayA yat pratIyate // PNc_11.41 //
   yathā pradeśam āyātair vyaktiṃ vajrāṅkuśādibhiḥ /	yaTA pradeSam AyAtEH vyaktim vajra-aFkuSa-AdiBiH /
   cakravartīty anukto 'pi cihnais tvam anumīyase // PNc_11.42 //	cakravartI-iti anuktaH api cihnEH tvam anumIyase // PNc_11.42 //
   tvadarśanotsavenaiva kṛtārthaṃ cakṣur adya naḥ /	tu-ad-arSana-utsavena-eva kRtArTam cakzuH adya naH /
   vimuñcati śaraccandre cirarūḍham api spṛhām // PNc_11.43 //	vimuQcati Sarad-candre cira-rUXam api spRhAm // PNc_11.43 //
   hetudvitayam evātra paramānandasampadaḥ /	hetu-dvitayam eva-atra parama-Ananda-sampadaH /
   parabrahmopalabdhir vā saṅgataṃ vā bhavādṛśām // PNc_11.44 //	para-brahma-upalabDiH vA saFgatam vA BavAdRSAm // PNc_11.44 //
   akṛtvā bhavataḥ praśnaṃ na sthātum aham utsahe /	akRtvA BavataH praSnam na sTAtum aham utsahe /
   dhīratāṃ mama bhindanti yat kautukarasormayaḥ // PNc_11.45 //	DIra-tAm mama Bindanti yat kOtukarasa-UrmayaH // PNc_11.45 //
   tvayā mahībhṛtām atra vaṃśaḥ keṣām alaṅkṛtaḥ? /	tvayA mahIBRtAm atra vaMSaH kezAm alaFkRtaH? /
   śrotrapīyūṣagaṇḍūṣaḥ kāni nāmākṣarāṇi te ? // PNc_11.46 //	Srotra-pIyUza-gaNxUzaH kAni nAma-akzarANi te ? // PNc_11.46 //
   anena guṇinā sārdhaṃ dhanuṣānucareṇa ca /	anena guNinA sArDam DanuzA-anucareNa ca /
   kena kāryātibhāreṇa tvam etām āgato bhuvam ? // PNc_11.47 //	kena kArya-atiBAreNa tvam etAm AgataH Buvam ? // PNc_11.47 //
   ramāṅgadavākyam	ramAFgada-vAkyam
   ity uktvā virate tasmin rājñā sasmitam īkṣitaḥ /	iti uktvA virate tasmin rAjQA sa-smitam IkzitaH /
   sthitvā kṣaṇam uvācedam iṅgitajño ramāṅgadaḥ // PNc_11.48 //	sTitvA kzaNam uvAca-idam iFgita-jQaH ramAFgadaH // PNc_11.48 //
   arbudācalavarṇanam	arbuda-acala-varNanam
   brahmāṇḍamaṇḍapastambhaḥ śrīmān asty abudo giriḥ /	brahmANxa-maNxapa-stamBaH SrImAn asti abudaH giriH /
   upoḍhahaṃsikā yasya saritaḥ sālabhañjikā // PNc_11.49 //	upoXa-haMsikA yasya saritaH sAlaBaQjikA // PNc_11.49 //
   yaḥ sūryāṃśuśalākasya viśvasyopari tiṣṭhataḥ /	yaH sUrya-aMSu-SalAkasya viSvasya-upari tizWataH /
   vyomanīlātapatrasya daṇḍatvam adhirohat // PNc_11.50 //	vyoma-nIla-Atapatrasya daNxa-tvam aDirohat // PNc_11.50 //
   ādātum avataṃsāya svarṇadīhemapuṣkaram /	AdAtum avataMsAya svarNadI-hema-puzkaram /
   yaḥ sendranīlakaṭako bhuvo bhuja ivoddhṛtaḥ // PNc_11.51 //	yaH sa-indranIla-kawakaH BuvaH BujaH iva-udDRtaH // PNc_11.51 //
   śikharāsannanakṣatro lakṣyate yaḥ pratikṣapam /	SiKara-Asanna-nakzatraH lakzyate yaH pratikzapam /
   saśīkara ivodasto hastaḥ pātāladantinā // PNc_11.52 //	sa-SIkaraH iva-udastaH hastaH pAtAla-dantinA // PNc_11.52 //
   yasya śṛṅgendranīlāṃśu- śyāmam ādityamaṇḍalam /	yasya SRFga-indranIla-aMSu SyAmam Aditya-maNxalam /
   kṣaṇaṃ puṭakinīpatra- chatrākṛti vilokyate // PNc_11.53 //	kzaNam puwakinI-patra Catra-AkRti vilokyate // PNc_11.53 //
   nīlakaṇṭhapriyā kāmaṃ kṛtapañcānanasthitiḥ /	nIlakaNWa-priyA kAmam kRta-paQcAnana-sTitiH /
   yasyāgrabhūmir gaurīva guhāpītapayodharā // PNc_11.54 //	yasya-agra-BUmiH gOrI-iva guhA-pIta-payoDarAH // PNc_11.54 //
   adhaḥsaṃnaddhamedheṣu sthitā yasyāgrasānuṣu /	aDas-saMnadDa-meDezu sTitA yasya-agra-sAnuzu /
   prāvṛḍvilāsālāsyānām anabhijñāḥ kalāpinaḥ // PNc_11.55 //	prAvRz-vilAsa-AlAsyAnAm anaBijQAH kalApinaH // PNc_11.55 //
   induḥ kaṭakamāṇikyaṃ yasya tuṅgasya bhūbhṛtaḥ /	induH kawaka-mANikyam yasya tuFgasya BUBRtaH /
   bhuvo yasya ca kāntāyā mekhalāmaṇir aṃśumān // PNc_11.56 //	BuvaH yasya ca kAntAyAH meKalA-maNiH aMSumAn // PNc_11.56 //
   kva cit kva cit patantyā yaḥ kṛṣṇasāraḥ śaśitviṣā /	kva cit kva cit patantyAH yaH kRzNasAraH SaSi-tvizA /
   kaṇḍūyata ivāsannaṃ śṛṅgeṇa hi mṛgīṃ niśi // PNc_11.57 //	kaNxUyate iva-Asannam SRFgeNa hi mRgIm niSi // PNc_11.57 //
   pāṇḍuḥ śaraddhanair ūrdhvam adhastālīvanāsitaḥ /	pANxuH Sarad-DanEH UrDvam aDastAlIva-nAsitaH /
   yaḥ kailāsa ivāśliṣṭaḥ paulastyabhujasampradā // PNc_11.58 //	yaH kElAsaH iva-ASlizwaH pOlastya-Buja-sampradA // PNc_11.58 //
   harayaḥ śerate yasya mattebhavadhaniḥsahāḥ /	harayaH Serate yasya matta-iBa-vaDaniH-sahAH /
   guhāsu nakhanirmukta- muktādanturabhūmiṣu // PNc_11.59 //	guhAsu naKa-nirmukta muktA-dantura-BUmizu // PNc_11.59 //
   alakacyutamandāra- makarandasugandhibhiḥ /	alaka-cyuta-mandAra makaranda-suganDiBiH /
   amartyamithunakrīḍā nikuñjair yasya sūcyate // PNc_11.60 //	amartya-miTuna-krIxA nikuQjEH yasya sUcyate // PNc_11.60 //
   udañcadindracāpāni nānāratnāṃśupallavaiḥ /	udaQcat-indracApAni nAnA-ratna-aMSu-pallavEH /
   sānūni yasya sevante dvaye citraśīnaḥ // PNc_11.61 //	sAnUni yasya sevante dvaye citra-SInaH // PNc_11.61 //
   patyā saha vanānteṣu viharantyādrikanyayā /	patyA saha vanAntezu viharantyAdri-kanyayA /
   nīyante śoṇatāṃ yasya śilāḥ sālaktakaiḥ padaiḥ // PNc_11.62 //	nIyante SoNa-tAm yasya SilAH sa-alaktakEH padEH // PNc_11.62 //
   pratibhānti puras te 'pi yasya valmīkavāmanāḥ /	pratiBAnti puras te api yasya valmIka-vAmanAH /
   śailāḥ suvelakailāsa- mahendramalayādayaḥ // PNc_11.63 //	SElAH suvelaka-elAsa mahA-indra-malaya-AdayaH // PNc_11.63 //
   vasiṣṭhāśramavarṇanam	vasizWa-ASrama-varNanam
   atisvādhīnanīvāra- phalamūlasamitkuśam /	ati-svADIna-nIvAra Pala-mUla-samiD-kuSam /
   munis tapovanaṃ cakre tatrekṣvākupurohitaḥ // PNc_11.64 //	muniH tapaH-vanam cakre tatra-ikzvAku-purohitaH // PNc_11.64 //
   hṛtā tasyaikadā dhenuḥ kāmasargādhisūnunā /	hRtA tasya-ekadA DenuH kAma-sarga-aDi-sUnunA /
   kārtavīryārjuneneva jamadagner anīyata // PNc_11.65 //	kArtavIrya-arjunena-iva jamadagneH anIyate // PNc_11.65 //
   [VAR 11.65a: {hṛtā/lem /ed; hṛtvā /buh}; 11.65d: {sarga+/buh#/lem	[VAR 11.65a: {hRta-a/lem /ed; hRtvA /buh}; 11.65d: {sarga+/buh#/lem
   sūrga+/ed; }]	sUrga+/ed; }]
   sthūlāśrudhārāsaṃtāna- snapitastanavalkalā /	sTUla-aSru-DArA-saMtAna snapita-stana-valkalA /
   amarṣapāvakasyābhūd bhartuḥ samid arundhatī // PNc_11.66 //	amarza-pAvakasya-aBUt BartuH samiD arunDatI // PNc_11.66 //
   athātharvavidām ādyaḥ samantrām āhutiṃ dadau /	aTa-aTarva-vidAm AdyaH sa-mantrAm Ahutim dadO /
   vikasadvikaṭajvālā- jaṭile jātavedasi // PNc_11.67 //	vikasat-vikawa-jvAlA jawile jAtavedasi // PNc_11.67 //
   [VAR 11.67c: {vikaṭa/lem /ed; vikala+/buh}]	[VAR 11.67c: {vikawa/lem /ed; vikala-+/buh}]
   tataḥ kṣaṇat sakodaṇḍaḥ kirīṭī kāñcanāṅgadaḥ /	tatas kzaNat sa-kodaNxaH kirIwI kAQcana-aFgadaH /
   ujjagāmāgnitaḥ ko 'pi sahemakavacaḥ pumān // PNc_11.68 //	ujjagAma-agnitaH kaH api sa-hema-kavacaH pumAn // PNc_11.68 //
   dūraṃ saṃtamaseneva viśvāmitreṇa sā hṛtā /	dUram saMtamasena-iva viSvAmitreNa sA hRtA /
   tenāninye muner dhenur dinaśrīr iva bhānunā // PNc_11.69 //	tena-Aninye muneH DenuH dina-SrIH iva BAnunA // PNc_11.69 //
   tatas tāpasakanyābhir ānandāśrulavāṅkitaḥ /	tatas tApasa-kanyABiH Ananda-aSru-lava-aFkitaH /
   kapolaḥ pāṇiparyaṅkāt sāśrulekhād apāsyata // PNc_11.70 //	kapolaH pANi-paryaFkAt sa-aSru-leKAt apAsyate // PNc_11.70 //
   [VAR 11.70d: {sāśrulekhāt/lem /ed; sādhupūjyāt /buh}]	[VAR 11.70d: {sa-aSru-leKA-t/lem /ed; sADu-pUjyAt /buh}]
   paramāravaṃśavarṇanam	paramAravaMSa-varNanam
   paramāra iti prapāt sa muner nāma cārthavat /	paramAraH iti prapAt sa muneH nAma ca-arTavat /
   mīlitānyanṛpacchatram ātapatraṃ ca bhūtale // PNc_11.71 //	mIlitAni-anRpa=-Catram Atapatram ca BU-tale // PNc_11.71 //
   [VAR 11.71d: {ātapatraṃ/lem /ed; adhipatyaṃ /buh}]	[VAR 11.71d: {a-AtapatraM/lem /ed; aDipatyam /buh}]
   pravartitātivistīrṇa- saptatantuparamparaḥ /	pravartita-ati-vistIrNa sapta-tantu-paramparaH /
   purāṇakūrmaśeṣaṃ yaś cakārāmbhonidheḥ payaḥ // PNc_11.72 //	purANa-kUrma-Sezam yaH cakAra-amBaH-niDeH payaH // PNc_11.72 //
   sthāpitair maṇipīṭheṣu muktāprālambamālibhiḥ /	sTApitEH maNi-pIWezu muktA-prAlamba-mAliBiH /
   bhūr iyaṃ yajvanā yena hemayūpair apūryata // PNc_11.73 //	BUH iyam yajvanAH yena hema-yUpEH apUryate // PNc_11.73 //
   praśāntacintāsantāne cireṇa namucidviṣi /	praSAnta-cintA-santAne cireNa namucit-vizi /
   amocyatāstadaityena yenerṣyākalahaṃ śacī // PNc_11.74 //	ama-ucyatAH-tadEtyena yena-IrzyA-kalaham SacI // PNc_11.74 //
   vaṃśaḥ pravaṛte tasmād ādirājān manor iva /	vaMSaH pravaRte tasmAt AdirAjAt manoH iva /
   nītaḥ suvṛttair gurutāṃ nṛpair muktāphalair iva // PNc_11.75 //	nItaH su-vRttEH guru-tAm nRpEH muktAPalEH iva // PNc_11.75 //
   tasmin pṛthupratāpo 'pi nirvāpitamahītalaḥ /	tasmin pRTu-pratApaH api nirvApita-mahI-talaH /
   upendra iti sañjajñe rājā sūryendusaṃnibhaḥ // PNc_11.76 //	upendraH iti san-jajQe rAjA sUrya-indu-saMniBaH // PNc_11.76 //
   sadāgatipravṛttena sītocchvasitahetunā /	sadAgati-pravRttena sItA-ucCvasita-hetunA /
   hanumateva yaśasā yasyālaṅghyata sāgaraḥ // PNc_11.77 //	hanumatA-iva yaSasA yasya-alaFGyata sAgaraH // PNc_11.77 //
   śaṅkitendreṇa dadhatā pūtām avabhṛtais tanum /	SaFkita-indreNa daDatA pUtAm avaBRtEH tanum /
   akāri yajvanā yena hemayūpāṅkitā mahī // PNc_11.78 //	akAri yajvanA yena hema-yUpa-aFkitA mahI // PNc_11.78 //
   atyacchadaśanodgacchat- aṃśulekhātaraṅgibhiḥ /	atyacCat-aSana-udgacCat aMSu-leKA-taraFgiBiH /
   dīrghair yasyārinārīṇāṃ niḥśvāsaiś cāmārayitam // PNc_11.79 //	dIrGEH yasya-ari-nArINAm niHSvAsEH cAmArayitam // PNc_11.79 //
   tasmin gate narendreṣu tadanyeṣu gateṣu ca /	tasmin gate narendrezu tad-anyezu gatezu ca /
   tatra vākpatirājākhyaḥ pārthivendur ajāyata // PNc_11.80 //	tatra vAkpatiH-Aja-AKyaH pArTiva-induH ajAyata // PNc_11.80 //
   dīrgheṇa cakṣuṣā lakṣmīṃ bheje kuvalayasya yaḥ /	dIrGeNa cakzuzA lakzmIm Beje kuvalayasya yaH /
   nārīṇāṃ diśatānandaṃ doṣṇā sattārakeṇa ca // PNc_11.81 //	nArINAm diSata-Anandam dozNA sattArakeNa ca // PNc_11.81 //
   śithilīkṛtajīvāśā yasmin koponnatabhruvi /	SiTilIkRta-jIva-ASAH yasmin kopa-unnata-Bruvi /
   ninyuḥ śirāṃsi stabdhāni na dhanūṃṣi natiṃ nṛpāḥ // PNc_11.82 //	ninyuH SirAMsi stabDAni na DanUMzi natim nRpAH // PNc_11.82 //
   vairisiṃha iti prāpaj janma tasmāj janādhipaḥ /	vEri-siMhaH iti prApat janma tasmAt janADipaH /
   kīrtibhir yasya kundendu- viśadābhiḥ saṭāyitam // PNc_11.83 //	kIrtiBiH yasya kunda-indu viSadABiH sawAyitam // PNc_11.83 //
   paulomīramaṇasyeva yasya cāpe vilokite /	pOlomI-ramaNasya-iva yasya cApe vilokite /
   cakitaiḥ sarasīva kṣmā rājahaṃsair amucyata // PNc_11.84 //	cakitEH sarasi-iva kzmA rAjahaMsEH amucyata // PNc_11.84 //
   śrīsīyaka iti kṣetraṃ yaśasām udabhūt tataḥ /	SrI-sIyakaH iti kzetram yaSasAm udaBUt tatas /
   dilīpapratimaḥ pṛthvī- śuktimuktāphalaṃ nṛpaḥ // PNc_11.85 //	dilIpa-pratimaH pRTvI Sukti-muktAPalam nRpaH // PNc_11.85 //
   lakṣmīr adhokṣajasyeva śaśimauler ivāmbikā /	lakzmIH aDokzajasya-iva SaSimOleH iva-ambikA /
   vaḍajety abhavad devī kalatraṃ yasya bhūr iva // PNc_11.86 //	vaxajA-iti aBavat devI kalatram yasya BUH iva // PNc_11.86 //
   akhaṇḍamaṇḍalenāpya prajāpuṇyair mahodayam /	aKaNxa-maNxalena-apya prajA-puNyEH mahA-udayam /
   kalisaṃtamasaṃ yena vyanīyata nṛpendunā // PNc_11.87 //	kali-saMtamasam yena vyanIyata nRpa-indunA // PNc_11.87 //
   vaśīkṛtākṣamālo yaḥ kṣmām atyāyatāṃ dadhan /	vaSIkRta-akza-mAlaH yaH kzmAm atyAyatAm daDan /
   rājyāśramam alaṃcakre rājārṣiḥ kuśacīvaraḥ // PNc_11.88 ] //	rAjya-ASramam alaMcakre rAja-ArziH kuSa-cIvaraH // PNc_11.88 ] //
   smitajyotsnādaridreṇa bāṣpasrāvimukhendunā /	smita-jyotsnA-daridreNa bAzpa-srAvi-muKa-indunA /
   śaśaṃsur vijayaṃ yasya rudrapāṭīpatistriyaḥ // PNc_11.89 //	SaSaMsuH vijayam yasya rudra-pAwI-pati-striyaH // PNc_11.89 //
   akaṅkaṇam akeyūram anūpuram amekhalam /	akaFkaNam akeyUram anUpuram ameKalam /
   hūṇāvarodhavaidhavya- dīkṣādānaṃ vyadhatta yaḥ // PNc_11.90 //	hUNa-avaroDa-vEDavya dIkzA-dAnam vyaDatta yaH // PNc_11.90 //
   nāyakavarṇanam	nAyaka-varNanam
   ayaṃ netrotsavas tasmāj jajñe devaḥ pitṛpriyaḥ /	ayam netra-utsavaH tasmAt jajQe devaH pitR-priyaH /
   jagattamo'paho netrād atrer iva niśākaraḥ // PNc_11.91 //	jagattamaH-apahaH netrAt atreH iva niSAkaraH // PNc_11.91 //
   śrīmadvākapatirājo 'bhūt- agrajo 'syāgraṇīḥ satām /	SrImat-vAkapati-rAjaH aBUt agrajaH asya-agraNIH satAm /
   sagarāpatyadattābdhi- parikhāyāḥ patir bhuvaḥ // PNc_11.92 //	sagara-apatya-datta-abDi pariKAyAH patiH BuvaH // PNc_11.92 //
   atīte vikramāditye gate 'staṃ sātavāhane /	atIte vikramAditye gate astam sAtavAhane /
   kavimitre viśaśrāma yasmin devī sarasvatī // PNc_11.93 //	kavi-mitre viSaSrAma yasmin devI sarasvatI // PNc_11.93 //
   cakrire vedhasā nūnaṃ nirvyājaudāryaśālinaḥ /	cakrire veDasA nUnam nirvyAja-OdArya-SAlinaH /
   te cintāmaṇayo yasya nirmāṇe paramāṇavaḥ // PNc_11.94 //	te cintAmaNayaH yasya nirmANe paramANavaH // PNc_11.94 //
   yaśobhis induśucibhir yasyācchataravārijaiḥ /	yaSoBiH indu-SuciBiH yasyAt-Satara-vAri-jEH /
   apūryatā iyaṃ brahmāṇḍa- śuktir muktāphalair iva // PNc_11.95 //	apUryatA iyam brahmANxa SuktiH muktAPalEH iva // PNc_11.95 //
   śriyaṃ nīlābjakāntyā yaḥ praṇayibhyo dadau dṛśā /	Sriyam nIla-abja-kAntyAH yaH praNayiByaH dadO dRSA /
   arātibhyaś ca sahasā jahre nistriṃśalekhayā // PNc_11.96 //	arAtiByaH ca sahasA jahre nistriMSa-leKayA // PNc_11.96 //
   aṃsaḥ savalkalagranthiḥ sajaṭāpallavaṃ śiraḥ /	aMsaH sa-valkala-granTiH sa-jawA-pallavam SiraH /
   cakre yenāhitastrīṇām akṣasūtrāṅkitaḥ karaḥ // PNc_11.97 //	cakre yena-ahita-strINAm akza-sUtra-aFkitaH karaH // PNc_11.97 //
   puraṃ kālakramāt tena prasthitenāmbikāpateḥ /	puram kAla-kramAt tena prasTitena-ambikA-pateH /
   maurvīkiṇāṅkavaty asya pṛthvī doṣṇi niveśitā // PNc_11.98 //	mOrvIkiNA-aFkavatI asya pRTvI dozNi niveSitAH // PNc_11.98 //
   praśasti parito viśvam ujjayinyāṃ puri sthitaḥ /	praSasti paritas viSvam ujjayinyAm puri sTitaH /
   ayaṃ yayātimandhātṛ- duṣyantabharatopamaḥ // PNc_11.99 //	ayam yayA-atimanDAtR duzyanta-Barata-upamaH // PNc_11.99 //
   anenāstaḥ kapoleṣu pāṇḍimā ripuyoṣitām /	anena-astaH kapolezu pANximAH ripu-yozitAm /
   samāhṛtyeva tadbhartṛ- yaśaso bāhuśalinā // PNc_11.100 //	samAhRtya-iva tad-BartR yaSasaH bAhu-SalinA // PNc_11.100 //
   sadā samakarasyāsya lakṣmīkulagṛhasya ca /	sadA sa-makarasya-asya lakzmI-kula-gRhasya ca /
   sindhurāja iti vyaktaṃ nāma dugdhodadher iva // PNc_11.101 //	sinDurAjaH iti vyaktam nAma dugDa-udaDeH iva // PNc_11.101 //
   anena vihitāny atra yat sāhasaśatāny ataḥ /	anena vihitAni atra yat sAhasa-SatAni atas /
   navīnasāhasāṅko 'yaṃ vīragoṣṭhīṣu gīyate // PNc_11.102 //	navIna-sAhasa-aFkaH ayam vIra-gozWIzu gIyate // PNc_11.102 //
   vindhyāntaś caratānena mṛgayāsaktacetasā /	vinDya-antaH caratA-anena mRgayA-Asakta-cetasA /
   kanyā śaśiprabhā nāma nāgasūtir adṛśyata // PNc_11.103 //	kanyA SaSipraBA nAma nAgasUtiH adRSyata // PNc_11.103 //
   adṛśyair atha sā nāgair asya pārśvād anīyata /	adRSyEH aTa sA nAgEH asya pArSvAt anIyate /
   tām anveṣṭuṃ praviṣṭena kutūhalabalād iha // PNc_11.104 //	tAm anvezwum pravizwena kutUhala-balAt iha // PNc_11.104 //
   samaṇistambham agre 'tha dhāma hiraṇmayam /	sa-maNi-stamBam agre aTa DAma hiraNmayam /
   tatra mūrtā tataḥ sindhur indusūtir vilokitā // PNc_11.105 //	tatra mUrtA tatas sinDuH indu-sUtiH vilokitAH // PNc_11.105 //
   akṛtātithyam etasya bhaktinamrasya sā tataḥ /	akRta-AtiTyam etasya Bakti-namrasya sA tatas /
   nītā pṛṣṭena caitena svavārtāyām abhijñatām // PNc_11.106 //	nItA pRzwena ca-etena sva-vArtAyAm aBijQa-tAm // PNc_11.106 //
   tato vajrāṅkuśodyāna- hemābjāhṛtisāhasam /	tatas vajra-aFkuSa-udyAna hema-abja-AhRti-sAhasam /
   hetuḥ śaśiprabhāvāpter vivṛtyāveditas tayā // PNc_11.107 //	hetuH SaSi-praBA-ava-ApteH vivRtya-AveditaH tayA // PNc_11.107 //
   asūcayat prasaṅgena triviṣṭaparipor atha /	asUcayat prasaFgena trivizwa-paripoH aTa /
   udagram asurendrasya vīryaṃ vajrāṅkuśasya sā // PNc_11.108 //	udagram asura-indrasya vIryam vajrAFkuSasya sA // PNc_11.108 //
   tatas tam pratyamarṣo 'sya jhaṭity aṅkurito hṛdi /	tatas tam pratyamarzaH asya Jawiti aFkuritaH hRdi /
   anyatra vīravṛtter yad ayam ekāntamatsarī // PNc_11.109 //	anyatra vIra-vRtteH yat ayam ekAnta-matsarI // PNc_11.109 //
   panthāḥ puro 'surasyāsya prāñjaleḥ śaṃsitas tayā /	panTAH puras asurasya-asya prAQjaleH SaMsitaH tayA /
   asūcyatāgrataś caitat- amoghaṃ darśanaṃ tava // PNc_11.110 //	asu-ucyata-agratas ca-etat amoGam darSanam tava // PNc_11.110 //
   athedaṃ ratnavalayaṃ dattvāsmai samam āśiṣā /	aTa-idam ratna-valayam dattvA-asmE samam ASizA /
   kāntā tirohitā sā ca purukutsasya bhūpateḥ // PNc_11.111 //	kAntA tirohitA sA ca purukutsasya BUpateH // PNc_11.111 //
   athaitena gṛhīteyaṃ yātrā vajrāṅkuśaṃ prati /	aTa-etena gRhItA-iyam yAtrA vajra-aFkuSam prati /
   eṣā ca sukṛtair dṛṣṭā pādapadmadvayī tava // PNc_11.112 //	ezA ca sukRtEH dRzwA pAda-padma-dvayI tava // PNc_11.112 //
   vaṅkumunivākyam	vaFkumuni-vAkyam
   ity uktvā sūkticaturo virarāma ramāṅgadaḥ /	iti uktvA su-ukti-caturaH virarAma ramAFgadaH /
   ādade munir apy udyat- dantāṃśuśabalaṃ vacaḥ // PNc_11.113 //	Adade muniH api udyat danta-aMSu-Sabalam vacaH // PNc_11.113 //
   aho purāṇarājārṣi- santānakathayaitayā /	aho purANa-rAja-Arzi santAna-kaTaya-etayA /
   puṇyayā hṛtam ātmānam adhunā manmahe vayam // PNc_11.114 //	puNyayA hRtam AtmAnam aDunA manmahe vayam // PNc_11.114 //
   avaśyambhāvinī tatra siddhiḥ sāhasikasya te /	avaSyamBAvinI tatra sidDiH sAhasikasya te /
   śalyaṃ triviṣṭapasyāsya hṛdayād uddhariṣyasi // PNc_11.115 //	Salyam trivizwapasya-asya hRdayAt udDarizyasi // PNc_11.115 //
   eṣa vajrāṅkuśasyājau nākṛtvāntaṃ nivartitā /	eza vajra-aFkuSasya-AjO na-akRtvA-antam nivartitA /
   bhujo bhuvanabhartus te diṅnāgakarapīvaraḥ // PNc_11.116 //	BujaH Buvana-BartuH te diFnAga-kara-pIvaraH // PNc_11.116 //
   vadhūs tavācireṇātra bhaviṣyati śaśiprabhā /	vaDUH tava-acireNa-atra Bavizyati SaSi-praBA /
   yathā kuvalayāśvasya divaḥkanyā madālasā // PNc_11.117 //	yaTA kuvalayASvasya divaHkanyA mada-alasA // PNc_11.117 //
   sthiro bhava mitaṃ kālaṃ sthitvāsmin nas tapovane /	sTiraH Bava mitam kAlam sTitvA-asmin naH tapaH-vane /
   tvayā vinīyatām eṣa dīrghadhvajanitaḥ śramaḥ // PNc_11.118 //	tvayA vinIyatAm eza dIrGa-Dvaja-nitaH SramaH // PNc_11.118 //
   sindhurājavākyam	sinDurAja-vAkyam
   ity ukte muninā sa atha rājendur idam abravīt /	iti ukte muninA sa aTa rAja-induH idam abravIt /
   ājñā vilaṅghyate tāta tava kena jagadguroḥ // PNc_11.119 //	AjQA vilaFGyate tAta tava kena jagadguroH // PNc_11.119 //
   atha kramonmīlitasauhṛdāsu kathāsv anekāsu mithaḥkṛtāsu /	aTa krama-unmIlita-sOhRdAsu kaTAsu anekAsu miTas-kRtAsu /
   viśramyatām ity avadan maharṣiḥ patiṃ pṛthivyāḥ prathitaprabhāvaḥ //	viSramyatAm iti avadat mahA-RziH patim pRTivyAH praTita-praBAvaH //
   PNc_11.120 //	PNc_11.120 //
   devas tataḥ sa munikalpitam indranīla- paryaṅkavat	devaH tatas sa muni-kalpitam indranIla paryaFka-vat-
   kanakavedisanāthamadhyam /	kanaka-vedi-sanATa-maDyam /
   adhyāsta ratnasadanaṃ parito vitāna- vyālambitamauktikalataṃ	aDyAsta ratna-sadanam paritas vitAna vyAlambita-mOktika-latam
   navasāhasāṅkaḥ // PNc_11.121 //	nava-sAhasa-aFkaH // PNc_11.121 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite Vaṅkumaharṣidarśanaṃ nāma daśamaḥ sargaḥ	nava-sAhasa-aFka-carite VaFkumahaRzi-darSanam nAma daSamaH sargaH
   dvādaśaḥ sargaḥ	dvAdaSaH sargaH
   atha mānavamīnalakṣmaṇo maṇiparyaṅkagatasya tasya sā /	aTa mAnava-mIna-lakzmaNaH maNi-paryaFka-gatasya tasya sA /
   apatat phaṇirājakanyakā jagadekābharaṇam smṛteḥ pathi // PNc_12.1 //	apatat PaNi-rAja-kanyakAH jagat-eka-ABaraNam smRteH paTi // PNc_12.1 //
   vyadhita praṇayaṃ dṛśāṃ puraḥ kamanīyeṣu sa yeṣu vastuṣu /	vyaDita praNayam dRSAm puras kamanIyezu sa yezu vastuzu /
   janitotkalikāśataiḥ sas tair arater āyatanaṃ vyadhīyata // PNc_12.2 //	janita-utkalikA-SatEH saH tEH arateH Ayatanam vyaDIyata // PNc_12.2 //
   muhur aṅgalatāvivartanaiḥ śvasitaiḥ śūnyavilokanena ca /	muhur aFga-latA-vivartanEH SvasitEH SUnya-vilokanena ca /
   kṣitibhartur upāntavartinā madanākalpakam anvamīyata // PNc_12.3 //	kziti-BartuH upAnta-vartinA madana-Akalpakam anvamIyate // PNc_12.3 //
   kadalīdaladattamāruto hṛdayanyastamṛṇālakandalaḥ /	kadalI-daladatta-mArutaH hRdaya-nyasta-mRNAla-kandalaH /
   atha tasya babhūva yatnavān upacāre śiśire ramāṅgadaḥ // PNc_12.4 //	aTa tasya baBUva yatnavAn upacAre SiSire ramAFgadaH // PNc_12.4 //
   abhavad dvayam eva bhūpateḥ smarataptasya manovinodanam /	aBavat dvayam eva BUpateH smara-taptasya manaH-vinodanam /
   sudṛśaḥ saḥ karātithiḥ śaraḥ saś ca hāraḥ stanacandanāṅkitaḥ // PNc_12.5	su-dRSaH saH kara-atiTiH SaraH saH ca hAraH stana-candana-aFkitaH // PNc_12.5
   madanāntarito 'pi laṅghitaḥ pathi jātena pariśrameṇa sa /	madana-antaritaH api laFGitaH paTi jAtena pariSrameNa sa /
   stimitaḥ kṣaṇam āsta kaumudī- viśadakṣaumatirohitānanaḥ // PNc_12.6 //	stimitaH kzaNam Asta kOmudI viSada-kzOma-tirohita-AnanaH // PNc_12.6 //
   atha pārśvacareṇa sādaraṃ mṛdusaṃvāhitapādapallavaḥ /	aTa pArSva-careNa sa-Adaram mRdu-saMvAhita-pAda-pallavaH /
   saḥ kuraṅgadṛśeva nidrayā caturaṃ locanayor acumbyata // PNc_12.7 //	saH kuraFga-dRSA-iva nidrayA caturam locanayoH acumbyata // PNc_12.7 //
   svapuropavane samutsukaḥ sumukhīṃ svapnaprathena pārthivaḥ /	sva-pura-upavane samutsukaH su-muKIm svapna-praTena pArTivaH /
   avataṃsitahemapaṅkajām atha tām aṅkagatāṃ vyalokayat // PNc_12.8 //	avataMsita-hema-paFkajAm aTa tAm aFka-gatAm vyalokayat // PNc_12.8 //
   abhikāntam apāṅgapātinā jitanīlābjadalena cakṣuṣā /	aBikAntam apAFga-pAtinA jita-nIla-abja-dalena cakzuzA /
   dadhatīm apavartitaṃ hriyā mukham āpāṇḍukapolamaṇḍalam // PNc_12.9 //	daDatIm apavartitam hriyAH muKam ApANxu-kapola-maNxalam // PNc_12.9 //
   śaradindumarīcinirmalaṃ vigaladvepathunā stanāṃśukam /	Sarad-indu-marIci-nirmalam vigala-dvepaTunA stana-aMSukam /
   muhur ākṣipatīm alakṣitam ślathamuktāvalayena pāṇinā // PNc_12.10 //	muhur AkzipatIm alakzitam SlaTa-muktA-valayena pANinA // PNc_12.10 //
   navapallavakāntinā kim apy acirāvāsitapuṣpaketunā /	nava-pallava-kAntinA kim api acirA-vAsita-puzpa-ketunA /
   lalitām adhareṇa bibhratīṃ mukhacandrāṃśusaṭāṃ smitacchaṭām // PNc_12.11	lalitAm aDareNa biBratIm muKa-candra-aMSu-sawAm smita=-CawAm // PNc_12.11
   jagadekavilokanotsave vapuṣi svedakaṇair alaṅkṛtām /	jagat-eka-vilokana-utsave vapuzi sveda-kaNEH alaFkRtAm /
   uditām iva mandarāhatāt udadher lagnasudhālavāṃ śriyam // PNc_12.12 //	uditAm iva mandara-AhatAt udaDeH lagna-suDA-lavAm Sriyam // PNc_12.12 //
   valitāhitaniḥsahāṅguli- svakaraśleṣaviśeṣakampini /	valita-ahita-niHsaha-aFguli sva-kara-Sleza-viSeza-kampini /
   pulakiny adhikaṃ vimuñcatīṃ cakitaṃ vāmakuce vilocane // PNc_12.13 //	pulakini aDikam vimuQcatIm cakitam vAma-kuce vilocane // PNc_12.13 //
   atibhāsuraratnakuṇḍalām atikāntāyatahāramaṇḍalām /	ati-BAsura-ratna-kuNxalAm ati-kAnta-Ayata-hAra-maNxalAm /
   jaghanaślathahemamekhalām asameṣor adhidevatām iva // PNc_12.14 //	jaGana-SlaTa-hema-meKalAm asamezoH aDidevatAm iva // PNc_12.14 //
   [SYNTAX: kulakam]	[SYNTAX: kulakam]
   nāyakoktiḥ	nAyaka-uktiH
   atha sasmitam āttavepathuḥ patito manmathapatriṇāṃ pathi /	aTa sa-smitam Atta-vepaTuH patitaH manmaTa-patriNAm paTi /
   iti tāṃ praṇayārdragirā saḥ kilāmbhojamukhīm avocat // PNc_12.15 //	iti tAm praNaya-Ardra-girA saH kila-amBoja-muKIm avocat // PNc_12.15 //
   valitaṃ na vibhāti pṛṣṭhataḥ kabarīkāntam idaṃ tavānanam /	valitam na viBAti pRzWatas kabarIka-antam idam tava-Ananam /
   ayi nīlapayodhalekhayā saḥ pariṣvaṅgam ivendumaṇḍalam // PNc_12.16 //	ayi nIlapayoDa-leKayA saH parizvaFgam iva-indu-maNxalam // PNc_12.16 //
   idam aṅgadavartinā karair maṇinā ruddham iveritaṃ hriyā /	idam aFgada-vartinA karEH maNinA rudDam iva-Iritam hriyA /
   na samarthamitopavartituṃ vadanaṃ te lalitāṅgi kā gatiḥ // PNc_12.17 //	na samarTa-mita-upavartitum vadanam te lalita-aFgi kA gatiH // PNc_12.17 //
   idam ardhavilokitādharaṃ madhurāpāṅgataraṅgitekṣaṇam /	idam arDa-vilokita-aDaram maDura-apAFga-taraFgita-IkzaNam /
   śriyam ātanute sitāsitaṃ sutanu tryaśruvilokitaṃ tava // PNc_12.18 //	Sriyam Atanute sita-asitam su-tanu tri-aSru-vilokitam tava // PNc_12.18 //
   militas tava gaṇḍalekhayā sudati svedalavārdrapatrayā /	militaH tava gaNxa-leKayA sudati sveda-lava-Ardra-patrayA /
   kim api spṛhaṇīya eṣa me marudāsannadivāntaśītalaḥ // PNc_12.19 //	kim api spRhaNIyaH eza me marut-Asanna-divAnta-SItalaH // PNc_12.19 //
   ayam utpalaḥpatralocane tava bimbādharapāṭalacchaviḥ /	ayam utpalaH-patra-locane tava bimba-aDara-pAwala=-CaviH /
   avalokaya kartum īhate padam astācalacūlake raviḥ // PNc_12.20 //	avalokaya kartum Ihate padam astAcala-cUlake raviH // PNc_12.20 //
   duritaghnam idaṃ sudarśanaṃ dadhatā bimbam anūrusāratheḥ /	durita-Gnam idam sudarSanam daDatA bimbam anUru-sAraTeH /
   smaralakṣmi vihāyasāmunā tava kṛṣṇena hṛte vilocane // PNc_12.21 //	smara-lakzmi vihAyasA-amunA tava kRzNena hRte vilocane // PNc_12.21 //
   aravindakareṇa lohitaṃ kamalinyā dhṛtam ātapāśukam /	aravinda-kareNa lohitam kamalinyAH DRtam Atapa-aSukam /
   idam uṣṇakareṇa kṛṣyate valitenāparadigvadhūṃ prati // PNc_12.22 //	idam uzNa-kareNa kRzyate valitena-apara-diS-vaDUm prati // PNc_12.22 //
   karuṇārpitalocanaṃ mithaḥ kramaviśleṣagaladbisāṅkuram /	karuNA-arpita-locanam miTas krama-viSleza-galat-bisa-aFkuram /
   idam ārdrayatīva me mano mithunaṃ mānini cakravākayoḥ // PNc_12.23 //	idam Ardrayati-iva me manaH miTunam mAnini cakravAkayoH // PNc_12.23 //
   avalokaya bhīru samprati tritayena tritayaṃ viyujyate /	avalokaya BIru samprati tritayena tritayam viyujyate /
   dyumaṇiḥ prabhayā, śriyāmbujaṃ priyayā sāśrur ayaṃ vihaṅgamaḥ // PNc_12.24	dyumaNiH praBayA, SriyA-ambujam priyayA sa-aSruH ayam vihaFgamaH // PNc_12.24
   idam ambarapalvalodarād atitāmradyuti kāladantinā /	idam ambara-palvala-udarAt ati-tAmra-dyuti kAla-dantinA /
   ravivāriruhaṃ nirasyate kanakasnigdhamayūkhakesaram // PNc_12.25 //	ravi-vAriruham nirasyate kanaka-snigDa-mayUKa-kesaram // PNc_12.25 //
   paricumbati vāruṇīṃ diśaṃ purato rāgahṛte vivasvati /	paricumbati vAruNIm diSam puratas rAga-hRte vivasvati /
   dig iyaṃ śatamanyulāñchitā bhavati śyāmamukhī mitodari // PNc_12.26 //	diS iyam Sata-manyu-lAQCitA Bavati SyAma-muKI mita-udari // PNc_12.26 //
   iha bhānty atilohitātapa- stabakāḥ paśya vanāntabhūmayaḥ /	iha BAnti ati-lohita-Atapa stabakAH paSya vanAnta-BUmayaH /
   tapanānugamotsavāṅkitā dinalakṣmyeva padaiḥ sayāvakaiḥ // PNc_12.27 //	tapana-anugama-utsava-aFkitA dina-lakzmyA-iva padEH sa-yAvakEH // PNc_12.27 //
   madirākṣi puro 'valokyatām aparasyāmayamānato diśi /	madirA-akzi puras avalokyatAm aparasya-Amaya-mAnataH diSi /
   stimitām avagāhate gatiṃ gurugotraskhalitākulo raviḥ // PNc_12.28 //	stimitAm avagAhate gatim guru-gotra-sKalita-AkulaH raviH // PNc_12.28 //
   amunā śatapatrabandhunā sahasā sundari yad yad ujjhitam /	amunA Satapatra-banDunA sahasA sundari yat yat ujJitam /
   samam adriguhāmukhasthitais timirais tat tad itaḥkaṭākṣitam // PNc_12.29	samam adri-guhA-muKa-sTitEH timirEH tat tat itas-kawAkzitam // PNc_12.29
   viramannayi pallavādhare suravīthīpathiko virocanaḥ /	viramat-nayi pallava-aDare suravITI-paTikaH virocanaH /
   ayam astagirer niṣīdati svakarāmṛṣṭaśilātale tale // PNc_12.30 //	ayam astagireH nizIdati sva-kara-AmRzwa-SilA-tale tale // PNc_12.30 //
   iyam aśrutaraṅgitāṃ dṛśaṃ dvitaye cakravadhūr vimuñcati /	iyam aSru-taraFgi-tAm dRSam dvitaye cakravaDUH vimuQcati /
   navakuṅkumalohite ravau dayite cāndraviyogaviklave // PNc_12.31 //	nava-kuFkuma-lohite ravO dayite cAndra-viyoga-viklave // PNc_12.31 //
   calito 'si vada kva māṃ vinā virahaṃ soḍhum ahaṃ na te kṣamā /	calitaH asi vada kva mAm vinA viraham soXum aham na te kzamA /
   kṛtapaṅkajakuḍmalāñjalir nalinī kāntam itīva yācate // PNc_12.32 //	kRta-paFkaja-kuxmalAQjaliH nalinI kAntam iti-iva yAcate // PNc_12.32 //
   anupuñjitapiṅgadīdhiti- drutalākṣāruṇadarpaṇopamam /	anupuQjita-piFga-dIDiti druta-lAkzA-aruNa-darpaNa-upamam /
   parato 'stagirer idaṃ galaty anavadyāṅgi pataṅgamaṇḍalam // PNc_12.33 //	paratas astagireH idam galati anavadya-aFgi pataFga-maNxalam // PNc_12.33 //
   sarale saha vārijaśriyā nibhṛtaṃ kvāpi gataḥ sa bhāskaraḥ /	sarale saha vArija-SriyA niBRtam kvApi gataH sa BAskaraH /
   vada tena vinābjinī kathaṃ kṣaṇadām adya natāṅgi neṣyati // PNc_12.34 //	vada tena vinA-abjinI kaTam kzaNadAm adya nata-aFgi nezyati // PNc_12.34 //
   sphuṭavidrumarājinaikataḥ sadṛśaṃ jātam udañcatā nabhaḥ /	sPuwa-vidruma-rAjina-ekatas sadRSam jAtam udaQcatA naBaH /
   sudati tvadapāṅgapaṭale paṭu sāndhye mahasi prasarpati // PNc_12.35 //	sudati tvad-apAFga-pawale pawu sAnDye mahasi prasarpati // PNc_12.35 //
   paripiñjaritāsitāmbarair nibiḍaiḥ kaṃ na haranti hāribhiḥ /	paripiQjarita-asita-ambarEH nibixEH kam na haranti hAriBiH /
   ayi sāyam imāḥ payodharair dhṛtasandhyātapakuṅkumair diśaḥ // PNc_12.36 //	ayi sAyam imAH payoDarEH DRta-sanDyA-Atapa-kuFkumEH diSaH // PNc_12.36 //
   kṣaṇadābhimukhena khaṇḍitā nanu sandhyā tamasā manasvinī /	kzaNada-aBimuKena KaNxitA nanu sanDyA tamasA manasvinI /
   kupiteva nivartate javāt ativācālavihaṅganūpuram // PNc_12.37 //	kupitA-iva nivartate javAt ati-vAcAla-vihaFga-nUpuram // PNc_12.37 //
   tava caṇḍi viḍamayaty adas tanusandhyātapaliptam ambujam /	tava caNxi vixamayati adaH tanu-sanDi-Atapa-liptam ambujam /
   maṇikuṇḍalakāntisaṅkarāt idam ātāmrakapolam ānanam // PNc_12.38 //	maNi-kuNxala-kAnti-saFkarAt idam AtAmra-kapolam Ananam // PNc_12.38 //
   uditāni tamāṃsi sā ca te dayitā dainyam upaiti padminī /	uditAni tamAMsi sA ca te dayitA dEnyam upEti padminI /
   dinabhartur itīva śaṃsituṃ sahasā sundari sandhyayā gatam // PNc_12.39 //	dina-BartuH iti-iva SaMsitum sahasA sundari sanDyayA gatam // PNc_12.39 //
   nihitaṃ balidīpakeṣu tat tapanenāśu mahaḥ kṛśodari /	nihitam bali-dIpakezu tat tapanena-ASu mahaH kRSa-udari /
   svaśarasphuritaṃ manobhuvā tava savṛīḍavilokiteṣv iva // PNc_12.40 //	sva-Sara-sPuritam manoBuvA tava sa-vRIxa-vilokitezu iva // PNc_12.40 //
   atasīkusumopamaṃ mukhe tad anu tvatkucacūcukadyuti /	atasI-kusuma-upamam muKe tat anu tvad-kuca-cUcuka-dyuti /
   atha bālatamālamāṃsalaṃ prasṛtaṃ saṃprati sarvatas tamaḥ // PNc_12.41 //	aTa bAla-tamAla-mAMsalam prasRtam saMprati sarvatas tamaH // PNc_12.41 //
   tarukoṭaramūkaśārikaṃ nijanīḍāṅkanilīnakokilam /	taru-kowara-mUka-SArikam nija-nIxa-aFka-nilIna-kokilam /
   karabhoru sanidrabarhiṇaṃ pramododyānam idaṃ nimīlati // PNc_12.42 //	karaBa-Uru sa-nidra-barhiNam pramoda-udyAnam idam nimIlati // PNc_12.42 //
   prasṛtair girikandarodarāt idam indīvaradāmakāntibhiḥ /	prasRtEH giri-kandara-udarAt idam indIvara-dAma-kAntiBiH /
   adhunā timirair vigāhyate bhuvanaṃ padmasaraś ca dantibhiḥ // PNc_12.43 //	aDunA timirEH vigAhyate Buvanam padmasaraH ca dantiBiH // PNc_12.43 //
   timirāñjanabhaktiśobhinā dhavalenāyatapakṣmapaṅktinā /	timira-aQjana-Bakti-SoBinA Davalena-Ayata-pakzma-paFktinA /
   amunā bhavatīva cakṣuṣā kumudenaiti rucaṃ kumudvatī // PNc_12.44 //	amunA Bavati-iva cakzuzA kumudena-eti rucam kumudvatI // PNc_12.44 //
   udarasthitayoḥ kutūhalāt alinoḥ śrotum ivāsphuṭaṃ vacaḥ /	udara-sTitayoH kutUhalAt alinoH Srotum iva-asPuwam vacaH /
   kamalasya nilīya niścalaṃ dalasandhiṣv avatiṣṭhate tamaḥ // PNc_12.45 //	kamalasya nilIya niScalam dala-sanDizu avatizWate tamaH // PNc_12.45 //
   tarale 'tisitāsitadyutāv iha dolāyitam īkṣaṇadvaye /	tarale ati-sita-asita-dyutO iha dolAyitam IkzaNa-dvaye /
   likhitāgarupatralekhayos timiraṃ mūrcchati te kapolayoḥ // PNc_12.46 //	liKita-agaru-patra-leKayoH timiram mUrcCati te kapolayoH // PNc_12.46 //
   uḍubhiḥ kham itas tataḥ kṣaṇād uditair bhaṅgurakeśi bhāty adaḥ /	uxuBiH Kam itas tatas kzaNAt uditEH BaFgura-keSi BAti adaH /
   atigāḍhadinoṣṇajanmabhiḥ paritaḥ svedalavair ivāṅkitam // PNc_12.47 //	ati-gAXa-dina-uzNa-janmaBiH paritas sveda-lavEH iva-aFkitam // PNc_12.47 //
   śabalaṃ śaśalāñchanatviṣā satamaḥ paśya mahendradiṅmukham /	Sabalam SaSalAQCana-tvizA satamaH paSya mahA-indra-diFmuKam /
   acalendrasutāsmitacchavi- churitaṃ kaṇṭham umāpater iva // PNc_12.48 //	acala-indra-sutA-asmita=-Cavi Curitam kaNWam umApateH iva // PNc_12.48 //
   ahirājasute vilokyatām iyam indoḥ prathamodgatā kalā /	ahi-rAja-sute vilokyatAm iyam indoH praTama-udgatA kalA /
   ayi bhāti yayā indradiṅmukhe pramadevārdranakhāṅkarekhayā // PNc_12.49 //	ayi BAti yayA indradiFmuKe pramadA-iva-Ardra-naKa-aFka-reKayA // PNc_12.49 //
   yadi kautukam āyatekṣane na cirād eva sudhārdrayānayā /	yadi kOtukam Ayata-Ikzane na cirAt eva suDA-ArdrayA-anayA /
   aravindadaladyutau kare mṛdu līlāvalayaṃ karomi te // PNc_12.50 //	aravinda-dala-dyutO kare mRdu lIlA-valayam karomi te // PNc_12.50 //
   anavadyam itaḥ puraḥ sthitaṃ viditaṃ kiṃ śaśinā tavānanam /	anavadyam itas puras sTitam viditam kim SaSinA tava-Ananam /
   nabhasaḥ sahasāṅkam eṣa yan na kalaṅkatrapayādhirohati // PNc_12.51 //	naBasaH sahasA-aFkam eza yat na kalaFkatrapaya-aDirohati // PNc_12.51 //
   idam udgatam indumaṇḍalaṃ dig iyaṃ paśya bibharti lakṣmavat /	idam udgatam indu-maNxalam diS iyam paSya biBarti lakzma-vat /
   tvam ivācchakapolamaṇḍala- sphuṭakālāgarupatram ānanam // PNc_12.52 //	tvam iva-acCa-kapola-maNxala sPuwa-kAla-agaru-patram Ananam // PNc_12.52 //
   vigalattimirāṃśuke śanaiḥ spṛśati vyaktim ādhīratārake /	vigalat-timira-aMSuke SanEs spRSati vyaktim ADIra-tArake /
   iha paśya niśāvadhūmukhe sphurati śvetamarīcikuṇḍalam // PNc_12.53 //	iha paSya niSA-vaDU-muKe sPurati Sveta-marIci-kuNxalam // PNc_12.53 //
   ayam ullikhati dhruvaṃ karair vidhur indīvaralocane tamaḥ /	ayam ulliKati Druvam karEH viDuH indIvara-locane tamaH /
   kumudeṣu tathā hi dṛśyatāṃ nipatanty asya lavā ivālayaḥ // PNc_12.54 //	kumudezu taTA hi dRSyatAm nipatanti asya lavAH iva-AlayaH // PNc_12.54 //
   idam añjananīlam āhataṃ pihitāśaṃ tuhināṃśunā karaiḥ /	idam aQjana-nIlam Ahatam pihita-ASam tuhina-aMSunA karEH /
   acalendraguhāsu līyate śanakaiḥ saṃkucitaṃ punastanaḥ(?) // PNc_12.55 //	acala-indra-guhAsu lIyate SanakEs saMkucitam puna-stanaH(?) // PNc_12.55 //
   masṛṇollasadaṃśumaṇḍala- chalataḥ paśya divaḥkṛte 'nayā /	masRNa-ullasa-daMSu-maNxala Calatas paSya divaHkRte anayA /
   iyam indusamudgakādito niśayā hāralateva kṛṣyate // PNc_12.56 //	iyam indu-samudga-ka-AditaH niSayA hAra-latA-iva kRzyate // PNc_12.56 //
   yad abhūt tamasā jagat tathā pihite puṣkarapatralocane /	yat aBUt tamasA jagat taTA pihite puzkara-patra-locane /
   tad idaṃ parataḥ prakāśitam śaśinā kuṅkumakandapāṇḍunā // PNc_12.57 //	tat idam paratas prakASitam SaSinA kuFkuma-kanda-pANxunA // PNc_12.57 //
   prasṛteva vilocanodare tilake saṅkuciteva cāndena /	prasRtA-iva vilocana-udare tilake saFkucitA-iva cAndena /
   kaliteva natāṅgi lakṣyate tava muktāvalayeṣu candrikā // PNc_12.58 //	kalitA-iva nata-aFgi lakzyate tava muktA-valayezu candrikA // PNc_12.58 //
   kucayoḥ pratibimbitaḥ samaṃ vidhur eko 'pi bhavaty ayaṃ dvidhā /	kucayoH pratibimbitaH samam viDuH ekaH api Bavati ayam dviDA /
   vidhineva vibhinnasaṃpuṭas tava lāvaṇyasudhāsamudgakaḥ // PNc_12.59 //	viDinA-iva viBinna-saMpuwaH tava lAvaNya-suDA-samudgakaH // PNc_12.59 //
   hṛtamugdhamadhūkaśobhayor anayoḥ pannagalokakaumudi /	hRta-mugDa-maDUka-SoBayoH anayoH pannaga-loka-kOmudi /
   tava candrakalāḥ kapolayoḥ patitāḥ sparśakutūhalād iva // PNc_12.60 //	tava candra-kalAH kapolayoH patitAH sparSa-kutUhalAt iva // PNc_12.60 //
   ayam indumukhi tvayā yathā samupaiti spṛhaṇīyatāṃ janaḥ /	ayam indu-muKi tvayA yaTA samupEti spRhaNIyatAm janaH /
   anayaiṣa samāgatas tathā niśayā paśya kuraṅgalāñchanas // PNc_12.61 //	anayA-eza samAgataH taTA niSayA paSya kuraFga-lAQCanaH // PNc_12.61 //
   dhanuṣi kriyate 'dhirohaṇaṃ smaramaurvīlatayā tanūdari /	Danuzi kriyate aDirohaNam smaramOrvIla-tayA tanu-udari /
   śaśineritayā samucchrite pulinādrau ca payodhavelayā // PNc_12.62 //	SaSinA-IritayA samucCrite pulina-adrO ca payoDa-velayA // PNc_12.62 //
   kṛtacāṭuśataiḥ parasparaṃ makarandārdrarajaḥsugandhiṣu /	kRta-cAwu-SatEH parasparam makaranda-Ardra-rajaH-suganDizu /
   sthitam antaramīṣu sāṃprataṃ bhramaraiḥ puṣkaravāsaveśmasu // PNc_12.63 //	sTitam antaramIzu sAMpratam BramarEH puzkara-vAsa-veSmasu // PNc_12.63 //
   marutā suhṛdeva vījitaṃ kumudāmodamucā śanair itaḥ /	marutA suhRd-eva vIjitam kumuda-Amoda-mucA SanEs itas /
   svapiti praṇayārdrayor idaṃ mithunaṃ mānini rājahaṃsayoḥ // PNc_12.64 //	svapiti praNaya-ArdrayoH idam miTunam mAnini rAjahaMsayoH // PNc_12.64 //
   ayi cakravadhūr iyaṃ puraḥ karuṇaṃ kūjati hā tapasvini /	ayi cakravaDUH iyam puras karuNam kUjati hA tapasvini /
   iha sākṣitayālam āvayor ucitaṃ gantum ataḥ kṛpāvati // PNc_12.65 //	iha sAkzi-tayA-alam AvayoH ucitam gantum atas kRpAvati // PNc_12.65 //
   iti bhūtalavāsavaḥ sas tām abhidhāya pramadāṃ priyaṃvadaḥ /	iti BU-tala-vAsavaH saH tAm aBiDAya pramadAm priyaMvadaH /
   praviveśa tayāsamaṃ kila pramanāḥ kelinagendrakandaram // PNc_12.66 //	praviveSa tayA-asamam kila pramanAH keli-naga-indra-kandaram // PNc_12.66 //
   jhaṭiti sphuṭabhāvasaṅkarāṃ madhurāmaṅgalatāṃ dadhānayā /	Jawiti sPuwa-BAva-saFkarAm maDura-amaFgalatAm daDAnayA /
   śaśikāntaśilātalaṃ tataḥ saḥ kilādhyāsta tayā yuvānvitaḥ // PNc_12.67 //	SaSikAnta-SilA-talam tatas saH kila-aDyAsta tayA yuvA-anvitaH // PNc_12.67 //
   tad anu trapayā parāṅmukhīṃ pulakālaṅkṛtapīvarastanīm /	tat anu trapayA parAFmuKIm pulaka-alaFkRta-pIvara-stanIm /
   saḥ kilāñcitacāṭur ānayat sumukhīṃ tām anukūlavṛttitām // PNc_12.68 //	saH kila-AQcita-cAwuH Anayat su-muKIm tAm anukUla-vRtti-tAm // PNc_12.68 //
   atha mantharalocanaṃ hriyā vinamatsmeramukhaḥ smitānncitam /	aTa manTara-locanam hriyA vinamat-smera-muKaH smitAn-ncitam /
   so dadarśa kila prajeśvaraḥ sudṛśaḥ svinnakapolam ānanam // PNc_12.69 //	saH dadarSa kila prajA-ISvaraH su-dRSaH svinna-kapolam Ananam // PNc_12.69 //
   yad alaṃ kila mānavaty abhūd ṛjuvannendumukhī kilaikṣat /	yat alam kila mAnavatI aBUt Rju-vanna-indu-muKI kilEkzat /
   likhiteva kilāsta yat paraṃ nṛpates tena manaḥ kilāharat // PNc_12.70 //	liKitA-iva kilAsta yat param nRpateH tena manaH kila-aharat // PNc_12.70 //
   parimṛjya mukhaṃ vilāsinā śravaṇendīvarareṇurūṣitam /	parimRjya muKam vilAsinA SravaNa-indIvara-reNu-rUzitam /
   sudṛśaḥ śamavāripaṅkilāt alakāntas tilakād apāsyata // PNc_12.71 //	su-dRSaH Sama-vAri-paFkilAt alaka-antaH tilakAt apAsyate // PNc_12.71 //
   atha tāṃ śithilīkṛtatrapām asamapremahṛtaḥ kileśvaraḥ /	aTa tAm SiTilIkRta-trapAm asama-prema-hRtaH kila-ISvaraH /
   smarakelikalārasajñatām anayadyūthapatir vaśām iva // PNc_12.72 //	smara-keli-kalA-rasajQa-tAm anayat-yUTa-patiH vaSAm iva // PNc_12.72 //
   śithilākulakeśapāśayā parimṛṣṭārdrakapolapatrayā /	SiTila-Akula-keSa-pASayA parimRzwa-Ardra-kapola-patrayA /
   viralādhararatnarāgayā sulabhasvedamukhendubimbayā // PNc_12.73 //	virala-aDara-ratna-rAgayA sulaBa-sveda-muKa-indu-bimbayA // PNc_12.73 //
   truṭitojjhitahāralekhayā nibiḍāśleṣakṛśāṅgarāgayā /	truwita-ujJita-hAra-leKayA nibixa-ASleza-kRSa-aFga-rAgayA /
   asamagranakhāṅgamaṇḍita- stanavinyastasakampahastayā // PNc_12.74 //	asamagra-naKa-aFga-maNxita stana-vinyasta-sa-kampa-hastayA // PNc_12.74 //
   adhikādhikajātalajjayā mṛdumīlannayanatribhāgayā /	aDika-aDika-jAta-lajjayA mRdu-mIlat-nayana-tri-BAgayA /
   atha kām api nirvṛtiṃ tayā saḥ kilāpat phaṇirājakanyayā // PNc_12.75 //	aTa kAm api nirvRtim tayA saH kila-Apad PaNi-rAja-kanyayA // PNc_12.75 //
   [SYNTAX: kulakam]	[SYNTAX: kulakam]
   dadatā nalinīdalānilaṃ vikasatsvedakaṇe kucadvaye /	dadatA nalinI-dala-anilam vikasat-sveda-kaNe kuca-dvaye /
   caturaṃ kila dīrghacakṣuṣas tad anu klāntir anena cicchide // PNc_12.76 //	caturam kila dIrGacakzuzaH tat anu klAntiH anena cicCide // PNc_12.76 //
   atha satrapayā dhṛtāṃśukāṃ jaghanasrastavisūtramekhalām /	aTa satrapayA DRta-aMSukAm jaGana-srasta-visUtra-meKalAm /
   avataṃsitalocanotpalāṃ nijam aṅkaṃ lalanāṃ nināya ca // PNc_12.77 //	avataMsita-locana-utpalAm nijam aFkam lalanAm ninAya ca // PNc_12.77 //
   sudṛśaḥ saḥ kilānyataścutaṃ(?) svapade maulimaṇiṃ nyaveśayat /	su-dRSaH saH kila-anyatas-cutaM(?) sva-pade mOli-maNim nyaveSayat /
   akaroc ca kilāruṇāṅgulir lalitāvartanakuñcitān kacān // PNc_12.78 //	akarot ca kila-aruNa-aFguliH lalita-Avartana-kuQcitAn kacAn // PNc_12.78 //
   paśyātra darpaṇatale likhitā mayeyaṃ patrāvalī taruṇi te valitānaneti /	paSya-atra darpaNa-tale liKitA mayA-iyam patra-AvalI taruNi te valita-AnanA-iti /
   svapnāntarapraṇayajalpitam ātmabhartur aśrūyata smitamukhena ramāṅgadena	svapna-antara-praNaya-jalpitam Atma-BartuH aSrUyata smita-muKena ramAFgadena
   // PNc_12.79 //	// PNc_12.79 //
   atha śuci paṭhatā śukena sāma sphuṭam uṭajāṅgaṇapādapasthitena /	aTa Suci paWatA Sukena sAma sPuwam uwaja-aFgaNa-pAdapa-sTitena /
   viracitadayitāsamāgamasya prasabham abhajyata pārthivasya nidrā //	viracita-dayitA-samAgamasya prasaBam aBajyata pArTivasya nidrA //
   PNc_12.80 //	PNc_12.80 //
   jhaṭiti vigate svapnāyātapriyānavasaṅgame puno 'pi tathā	Jawiti vigate svapna-AyAta-priyAnavasaFgame punaH api taTA
   tatpratyāśānimīlitalocanaḥ /	tad-pratyASA-nimIlita-locanaH /
   likhita iva saḥ kṣmāpālo 'bhūt kṣaṇaṃ nanu tādṛśām api manasijo dhairyaṃ	liKitaH iva saH kzmApAlaH aBUt kzaNam nanu tAdRSAm api manasijaH DEryam
   lumpaty aho bata sāhasam // PNc_12.81 //	lumpati aho bata sAhasam // PNc_12.81 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye phaṇirājasutāsvapnasamāgamo nāma dvādaśaḥ	nava-sAhasa-aFka-carite mahAkAvye PaNi-rAja-sutA-svapna-samAgamaH nAma dvAdaSaH
   sargaḥ	sargaH
   trayodaśaḥ sargaḥ	trayodaSaH sargaH
   tatas tathā pañcaśarapratāritaḥ sajṛmbham unmīlayati sma locane /	tatas taTA paQca-Sara-pratAritaH sa-jRmBam unmIlayati sma locane /
   kṛtāṅguliśleṣavivartitollasat- bhujāṃsasampīḍitakuṇḍalo nṛpaḥ // PNc_13.1	kRta-aFguli-Sleza-vivartita-ullasat Buja-aMsa-sampIxita-kuNxalaH nRpaH // PNc_13.1
   saḥ saṅgataṃ yan mṛgaśāvacakṣuṣaḥ śramāptanidraḥ sphuṭam anvabhūd iva /	saH saFgatam yat mRgaSAvacakzuzaH Srama-Apta-nidraH sPuwam anvaBUt iva /
   jhaṭity abhūj jāgradavasthayāsya tat purātanālekhyam ivāsphuṭaṃ hṛdi //	Jawiti aBUt jAgrat-avasTayA-asya tat purAtana-AleKyam iva-asPuwam hRdi //
   PNc_13.2 //	PNc_13.2 //
   kucāṅgarāgaḥ kṛśamadhyayā tayā mayi dhruvaṃ saṅkramito bhaved iti /	kucAFgarAgaH kRSa-maDyayA tayA mayi Druvam saFkramitaH Bavet iti /
   śanaiḥ sa nidrākaluṣeṇa cakṣuṣā parāmamarśāṅgam anaṅgamohitaḥ // PNc_13.3	SanEs sa nidrA-kaluzeNa cakzuzA parAmam-arSa-aFgam anaFga-mohitaH // PNc_13.3
   apāsya vāmetarakarṇabhūṣaṇaṃ tathā śarair enam avākirat smaraḥ /	apAsya vAmetara-karNa-BUzaNam taTA SarEH enam avAkirat smaraH /
   yathāsya dhairyaṃ galati sma mānasāt savikriyaṃ śuktipuṭād iva udakam //	yaTA-asya DEryam galati sma mAnasAt sa-vikriyam Sukti-puwAt iva udakam //
   PNc_13.4 //	PNc_13.4 //
   dṛśaṃ viṣādastimitām upāntage niveśya tenātha niśaśvase /	dRSam vizAda-stimitAm upAnta-ge niveSya tena-aTa niSaSvase /
   yathā muhuḥ śyāmalatāṃ jagāhire vitānamuktāphalajālakasrajaḥ // PNc_13.5	yaTA muhur SyAmalatAm jagAhire vitAna-muktAPala-jAlaka-srajaH // PNc_13.5
   ramāṅgadavākyam	ramAFgada-vAkyam
   kayā nu sāraṅgadṛśāsi kāritaḥ kapolapatrāvalikalpanaśramam /	kayA nu sAraFga-dRSA-asi kAritaH kapola-patra-Avali-kalpana-Sramam /
   tam ity avocat parihāsavān atho(?) ramāṅgadaḥ kiṃcid iva ślathāṅgadam //	tam iti avocat parihAsavAn aTa-u(?) ramAFgadaH kiMcid iva SlaTa-aFgadam //
   PNc_13.6 //	PNc_13.6 //
   tataḥ sa muktāsitam ādadhat smitaṃ jitapravālatviṣi dantavāsasi /	tatas sa muktA-sitam AdaDat smitam jita-pravAla-tvizi danta-vAsasi /
   śaśaṃsa tasmai bhujagendrakanyakā- samāgamaṃ svapnajam abjalocanaḥ //	SaSaMsa tasmE Bujaga-indra-kanyakA samAgamam svapna-jam abja-locanaH //
   PNc_13.7 //	PNc_13.7 //
   tadāśrayaivānucareṇa vardhitā kathāsudhevāsya tato vilāsinaḥ /	tad-ASraya-eva-anucareNa varDitA kaTA-suDA-iva-asya tatas vilAsinaH /
   abhūt paraṃ manmathatāpaśāntaye na padminīpatramarun na candanam //	aBUt param manmaTa-tApa-SAntaye na padminI-patramarut na candanam //
   PNc_13.8 //	PNc_13.8 //
   ajāyatāntaḥkaraṇena tāmyatā na hemapadmāharaṇāya satvaram /	ajAyata-antaHkaraNena tAmyatA na hema-padma-AharaNAya sa-tvaram /
   bhujaḥ sadā rakṣaṇadīkṣitaḥ kṣiter amandam aspandata cāsya dakṣiṇaḥ //	BujaH sadA rakzaNa-dIkzitaH kziteH amandam aspandata ca-asya dakziNaH //
   PNc_13.9 //	PNc_13.9 //
   vaṅkumuner āgamanam	vaFku-muneH Agamanam
   tataḥ pinaddhojjvalahemavalkalaṃ vahantam aṃsārdhavilambinīr jaṭāḥ /	tatas pinadDa-ujjvala-hema-valkalam vahantam aMsa-arDa-vilambinIH jawAH /
   sanāthavāmetarapāṇipaṅkajaṃ parisphurantyā sphaṭikākṣamālayā // PNc_13.10	sa-nATa-vAma-itara-pANi-paFkajam parisPurantyA sPawika-akzamAlayA // PNc_13.10
   viśālanetrābharaṇair anudrutaṃ sadaiva darbhāṅkuralālitair mṛgaiḥ /	viSAla-netra-ABaraNEH anudrutam sadA-eva darBa-aFkura-lAlitEH mRgEH /
   saśiṣyam abhyāgatam aṅganāntike viśāmpatir vaṅkumaharṣim aikṣata //	sa-Sizyam aByAgatam aFganA-antike viSAm-patiH vaFku-mahA-Rzim Ekzata //
   PNc_13.11 //	PNc_13.11 //
   vimuktaparyaṅkatalaḥ sasaṃbhramaṃ nirīkṣya sadyo maṇimandirād bahiḥ /	vimukta-paryaFka-talaH sa-saMBramam nirIkzya sadyas maNi-mandirAt bahis /
   kirīṭaratnadyutidīptabhūtalaṃ praṇāmam asmai saś cakāra sādaram //	kirIwa-ratna-dyuti-dIpta-BU-talam praNAmam asmE saH cakAra sa-Adaram //
   PNc_13.12 //	PNc_13.12 //
   tataḥ kṛtāśīr maṇivedikāstṛte munir nyaṣīdat sakuraṅgacarmaṇi /	tatas kRta-ASIH maNi-vedikAstRte muniH nyazIdat sa-kuraFga-carmaNi /
   saś cāsanatvaṃ tadanujñayānayan nṛpacandrāś candramaṇeḥ śilātalam //	saH ca-Asana-tvam tat-anujQayA-anayat nRpa-candrAH candramaNeH SilA-talam //
   PNc_13.13 //	PNc_13.13 //
   munipraśnaḥ	muni-praSnaH
   api śrameṇāyatamārgajanmanā tanur mahārāja taveyam ujjhitā /	api SrameNa-Ayata-mArga-janmanA tanuH mahA-rAja tava-iyam ujJitA /
   muniḥ praharṣeṇa kṛtārhaṇas tadā sa rājacūḍāmaṇim ity apṛcchata //	muniH praharzeNa kRta-arhaNaH tadA sa rAja-cUxAmaNim iti apRcCata //
   PNc_13.14 //	PNc_13.14 //
   bhūpativākyam	BUpati-vAkyam
   athādadhad vaktra ivāmśukāñcalaṃ tuṣārapāṇḍuprasṛtair dvijāṃśubhiḥ /	aTa-adaDat vaktraH iva-amSuka-aQcalam tuzAra-pANxu-prasRtEH dvija-aMSuBiH /
   akṛtrimapraśrayapeśalaṃ vacaḥ sa bhūpatir vaktum iti pracakrame //	akRtrima-praSraya-peSalam vacaH sa BUpatiH vaktum iti pracakrame //
   PNc_13.15 //	PNc_13.15 //
   amī sahante mama tāta na śramaṃ praṇāmalagnās tava pādapāṃsavaḥ /	amI sahante mama tAta na Sramam praNAma-lagnAH tava pAda-pAMsavaH /
   kiyac ciraṃ candramarīcicumbite padaṃ nidhatte kumude dinaklamaḥ //	kiyat ciram candra-marIci-cumbite padam niDatte kumude dina-klamaH //
   PNc_13.16 //	PNc_13.16 //
   kapidarśanam	kapi-darSanam
   nṛlokapātālatalāśraye mithaḥ kathānubandhe śithilībhavaty atha /	nR-loka-pAtAla-tala-ASraye miTas kaTA-anubanDe SiTilIBavati aTa /
   paryāṇaparyutsukamānaso muniḥ sa yāvad āpraṣṭum iyeṣa pārthivaḥ //	paryANa-paryutsuka-mAnasaH muniH sa yAvat Aprazwum iyeza pArTivaH //
   PNc_13.17 //	PNc_13.17 //
   anena tāvad dadṛśe puraḥsthito viśālalāṅgūlalato valīmukhaḥ /	anena tAvat dadRSe puras-sTitaH viSAla-lAFgUla-lataH valImuKaH /
   adhaḥsthalīnirgatajahnukanyako himojjvalaḥ pāda ivāmbikāguroḥ // PNc_13.18	aDas-sTalI-nirgata-jahnu-kanyakaH hima-ujjvalaH pAdaH iva-ambikA-guroH // PNc_13.18
   kareṇa bibhranmadhumattakeralī- kapolavatpāṭalakānti dāḍimam /	kareNa biBrat-maDu-mattakeralI kapola-vat-pAwala-kAnti dAximam /
   aharmukhākṛṣṭapataṅgamaṇḍalaḥ phalāśayā bāla ivāñjanīsutaḥ // PNc_13.19 //	ahar-muKa-AkRzwa-pataFga-maNxalaH Pala-ASayAH bAlaH iva-aQjanI-sutaH // PNc_13.19 //
   [SYNTAX: sandānitakam]	[SYNTAX: sandAnitakam]
   phalārpaṇam	Pala-arpaNam
   dvayor ivārthaḥ khalu dharmakāmayos tayos trilokaspṛhaṇīyayoḥ kapiḥ /	dvayoH iva-arTaH Kalu Darma-kAmayoH tayoH triloka-spRhaNIyayoH kapiH /
   munīndrabhūcandramasoḥ sthito 'ntare tapasvibhiḥ smeramukhair adṛśyata //	muni-indra-BUcandramasoH sTitaH antare tapasviBiH smera-muKEH adRSyate //
   PNc_13.20 //	PNc_13.20 //
   athārpitaṃ tena phalaṃ tadādade sa vismito madhyamalokavāsavaḥ /	aTa-arpitam tena Palam tad-Adade sa vismitaH maDyama-loka-vAsavaH /
   japāruṇaṃ mārutineva maithilī- śikhaṇḍaratnaṃ daśakaṇṭhaśāsanaḥ //	japa-aruNam mArutinA-iva mETilI SiKaNxa-ratnam daSa-kaNWa-SAsanaH //
   PNc_13.21 //	PNc_13.21 //
   akṛtrimaśrīnilayena rāgiṇā narendracihnāṅkitahastaśobhinā /	akRtrima-SrI-nilayena rAgiNA narendra-cihna-aFkita-hasta-SoBinA /
   suvṛttatām udvahatā svabhāvataḥ sas tena reje bhṛśam ātmanā yathā //	su-vRtta-tAm udvahatA svaBAvataH saH tena reje BRSam AtmanA yaTA //
   PNc_13.22 //	PNc_13.22 //
   ajātapākasya navātapādhikāṃ punaḥ punas tasya vilokya śoṇatām /	ajAta-pAkasya nava-Atapa-aDikAm punar punar tasya vilokya SoNa-tAm /
   navapravālopamam eṇacakṣuṣaḥ smaran sa bimboṣṭḥam avāpa śūnyatām //	nava-pravAla-upamam eNa-cakzuzaH smaran sa bimba-uzwHam avApa SUnyatAm //
   PNc_13.23 //	PNc_13.23 //
   athāsya sīdanmaṇibandhanāt karād avāñcataḥ kampavisūtritāṅguleḥ /	aTa-asya sIdan-maNibanDanAt karAt avAQcataH kampa-visUtrita-aFguleH /
   papāta paścād iva hemakuṭṭime tad asphutad drāg iva dāḍimīphalam //	papAta paScAt iva hema-kuwwime tat asPutat drAk iva dAximI-Palam //
   PNc_13.24 //	PNc_13.24 //
   tadantarāt kiṃśukakāntitaskaraḥ sphuranmaṇīnāṃ nikaro 'tha niryayau /	tad-antarAt kiMSuka-kAnti-taskaraH sPurat-maNInAm nikaraH aTa niryayO /
   udarciṣaḥ puṣpaśarāsanakrudhā kaṇotkaras tryambakalocanād iva // PNc_13.25	udarcizaH puzpa-SarAsana-kruDA kaNa-utkaraH tryambaka-locanAt iva // PNc_13.25
   atha dvayenāvanipākaśāsanaḥ sa vismayasyāgramahīm anīyata /	aTa dvayena-avanipAkaSAsanaH sa vismayasya-agra-mahIm anIyate /
   vanaukasā tena vinītavṛttinā vikīrṇabhāsā maṇidāḍimena ca // PNc_13.26 //	vanOkasA tena vinIta-vRttinA vikIrNa-BAsA maNi-dAximena ca // PNc_13.26 //
   saś cādbhutaprābhṛtatoṣitaḥ kare cakāra revāmaṇikaṅkaṇaṃ kapeḥ /	saH ca-adButa-prABRta-tozitaH kare cakAra revA-maNi-kaFkaNam kapeH /
   ghanātyayaṛtor nijam indupāṇḍure payodakhaṇḍe harivāḍ ivāyudham //	GanAtyayaRtoH nijam indu-pANxure payoda-KaNxe hari-vAx iva-AyuDam //
   PNc_13.27 //	PNc_13.27 //
   tataḥ sudhāsūtim ivojjhitākṛtir navāñjanaśyāmalayāṅgalekhayā /	tatas suDA-sUtim iva-ujJita-AkRtiH navAQjana-SyAma-laya-aFga-leKayA /
   nṛpaḥ kṣaṇād eva vicitrabhūṣaṇam pumāṃsam agre na hariṃ tam aikṣata //	nRpaH kzaNAt eva vicitra-BUzaNam pumAMsam agre na harim tam Ekzata //
   PNc_13.28 //	PNc_13.28 //
   kṛtānatir vismitamānase munau ramāṅgade sādaramuktalocanaḥ /	kRta-AnatiH vismita-mAnase munO ramAFgade sa-Adara-mukta-locanaH /
   vyadhāt praṇāmaṃ saḥ kṛtāñjalir nṛpe kapolavellatkaladhautakuṇḍalaḥ //	vyaDAt praNAmam saH kRtAQjaliH nRpe kapola-vellat-kalaDOta-kuNxalaH //
   PNc_13.29 //	PNc_13.29 //
   munikṛtaḥ praśnaḥ	muni-kRtaH praSnaH
   alaṅkṛtaḥ kasya vadānvayas tvayā padaṃ kva te kiṃ ca kapir bhavān abhūt /	alaFkRtaH kasya vada-anvayaH tvayA padam kva te kim ca kapiH BavAn aBUt /
   tam evam āha sma savismayormiṇā nṛpeṇa sākūtavilokito muniḥ // PNc_13.30	tam evam Aha sma sa-vismaya-UrmiNA nRpeNa sa-AkUta-vilokitaH muniH // PNc_13.30
   [COM {āha past tense}]	[COm {Aha past tet-se}]
   śaśikhaṇḍavākyam	SaSi-KaNxa-vAkyam
   tataḥ sa mugdhendumayūkhabandhubhiḥ prasādayan dantamarīcibhir diśaḥ /	tatas sa mugDa-indu-mayUKa-banDuBiH prasAdayan danta-marIciBiH diSaH /
   navāmbubhārālasanīradāvalī- ninādadhīrām iti vācam āde // PNc_13.31 //	nava-ambu-BAra-alasa-nIrada-AvalI ninAda-DIrAm iti vAcam Ade // PNc_13.31 //
   śikhaṇḍaketoḥ śaśikhaṇḍa ity ahaṃ munindra vidyādharaśāsituḥ sutaḥ /	SiKaNxaketoH SaSiKaNxaH iti aham munindra vidyADara-SAsituH sutaH /
   surāṅganādhyāsitaratnakandhare mamādhivāsaḥ śaśikāntaparvate // PNc_13.32	sura-aFganA-DyAsita-ratna-kanDare mama-aDivAsaH SaSikAnta-parvate // PNc_13.32
   rathāṅgapāṇeḥ pratimā samudrataḥ svayaṃ mahānīlamayī vinirgatā /	raTAFga-pANeH pratimA samudrataH svayam mahAnIla-mayI vinirgatAH /
   iti pravādaḥ param īkṣituṃ ca tāṃ gatā maṇidvīpam itaḥ purastriyaḥ //	iti pravAdaH param Ikzitum ca tAm gatAH maNidvIpam itas pura-striyaH //
   PNc_13.33 //	PNc_13.33 //
   mamāpi tasyām adhikaṃ kutūhalaṃ tad ehi yāvaḥ kṛta eṣa te 'ñjaliḥ /	mama-api tasyAm aDikam kutUhalam tat ehi yAvaH kRtaH eza te aQjaliH /
   kadā cid evaṃ sahasopasṛtya māṃ priyā yayāce praṇipatya mālatī //	kadA cit evam sahasA-upasRtya mAm priyA yayAce praNipatya mAlatI //
   PNc_13.34 //	PNc_13.34 //
   [SYNTAX: sandānitaka]	[SYNTAX: sandAnitaka]
   tataḥ kham indīvaranīlam ekatas tayā sahotpatya javena gacchataḥ /	tatas Kam indIvara-nIlam ekatas tayA saha-utpatya javena gacCataH /
   sas tāta śailendrabharakṣamaḥ kṣaṇāt papāta me locanagocare 'rṇavaḥ //	saH tAta SElendra-Bara-kzamaH kzaNAt papAta me locana-gocare arNavaH //
   PNc_13.35 //	PNc_13.35 //
   upoḍhanānāmaṇimauktikotkaraiḥ karair ivordhvaṃ prasaradbhir ūrmibhiḥ /	upoXa-nAnA-maNi-mOktika-utkarEH karEH iva-UrDvam prasaradBiH UrmiBiH /
   anarghyam arghyaṃ jagadekacakṣuṣe samudyato dātum ivāṃśumāline //	anarGyam arGyam jagat-eka-cakzuze samudyataH dAtum iva-aMSu-mAline //
   PNc_13.36 //	PNc_13.36 //
   navapravāladyutipāṭalodaraḥ karo murārer iva śārṅgalāñchitaḥ /	nava-pravAla-dyuti-pAwala-udaraH karaH murAreH iva SArFga-lAQCitaH /
   alaṅkṛto jahnumaharṣikanyayā pṛthur jaṭājūṭa ivāndhakadviṣaḥ // PNc_13.37	alaFkRtaH jahnu-mahA-Rzi-kanyayA pRTuH jawA-jUwaH iva-anDaka-dvizaH // PNc_13.37
   udagrakallolakadarthitagrahair agādhapātālatalāvagāhibhiḥ /	udagra-kallola-kadarTita-grahEH agADa-pAtAla-tala-avagAhiBiH /
   diśo nirundhan navameghanādibhir nimagnadiṅnāgamadāvilair jalaiḥ //	diSaH nirunDan nava-meGana-AdiBiH nimagna-diFnAga-mada-AvilEH jalEH //
   PNc_13.38 //	PNc_13.38 //
   samedhitaśrīr abhitas talotthitaiḥ sphuranmaṇistomamayūkhadāmabhiḥ /	sameDita-SrIH aBitas tala-utTitEH sPurat-maNi-stoma-mayUKa-dAmaBiH /
   yugāntajīmūtaśatodayārpitaiḥ pulomakanyāpatikārmukair iva // PNc_13.39 //	yugAnta-jImUta-Sata-udaya-arpitEH puloma-kanyA-pati-kArmukEH iva // PNc_13.39 //
   upāntaviśrāntapayodamaṇḍalair jaladvipaprastutavaprakelibhiḥ /	upAnta-viSrAnta-payoda-maNxalEH jala-dvipa-prastuta-vapra-keliBiH /
   cirollasaddvīpadhiyā samīkṣitair viśālanetrais timibhiḥ kṛtādbhutaḥ //	cira-ullasat-dvIpa-DiyA samIkzitEH viSAla-netrEH timiBiH kRta-adButaH //
   PNc_13.40 //	PNc_13.40 //
   sujātakāṭhiṇyapayodharāḥ spṛhām upāharantīḥ pathi tādṛśoḥ pathi /	sujAta-kAWiNya-payoDarAH spRhAm upAharantIH paTi tAdRSoH paTi /
   kva cid dadhānaḥ śaradindupeśalāḥ śilāsu śuktīr jalamānuṣīr iva //	kva cit daDAnaH Sarad-indu-peSalAH SilAsu SuktIH jala-mAnuzIH iva //
   PNc_13.41 //	PNc_13.41 //
   nijaughasīmantitasānukardamair bṛhaddarīpuñjitaratnarāśibhiḥ /	nija-oGa-sImantitasa-anukardamEH bRhaddarI-puQjita-ratna-rASiBiH /
   adhaḥ praviṣṭoddhṛtakacchapoddhṛtair mahācalair ullikhitāmbaraḥ kva cit //	aDas pravizwa-udDRta-kacCapa-udDRtEH mahA-acalEH ulliKita-ambaraH kva cit //
   PNc_13.42 //	PNc_13.42 //
   savegavelānilavellitāḥ kva cin navodgatā vidrumakandalīr dadhan /	sa-vega-vela-anila-vellitAH kva cit nava-udgatAH vidruma-kandalIH daDan /
   śikhā ivordhvaṃ taruṇārkalohitā vinirgatā vāḍavajātavedasaḥ // PNc_13.43	SiKAH iva-UrDvam taruNa-arka-lohitAH vinirgatAH vAxava-jAtavedasaH // PNc_13.43
   kva cit sudhāpāṇḍuni phenamaṇḍale nilīnadūrvādalanīlanīradaḥ /	kva cit suDA-pANxuni Pena-maNxale nilIna-dUrvA-dala-nIla-nIradaH /
   sanāthatāṃ nīta ivopari sphuṭam phaṇīndraparyaṅkaśayena śārṅgiṇā //	sanATa-tAm nItaH iva-upari sPuwam PaNIndra-paryaFka-Sayena SArFgiNA //
   PNc_13.44 //	PNc_13.44 //
   kva cin maṇīnāṃ kumudodaratviṣaḥ sitetarendīvaramecakāḥ kva cit /	kva cit maNInAm kumuda-udara-tvizaH sitetara-indIvara-mecakAH kva cit /
   kva cid dadhānaḥ śukacañcupāṭalās taṭeṣu muktāśabalodarāḥ śilāḥ //	kva cit daDAnaH Suka-caQcu-pAwalAH tawezu muktA-Sabala-udarAH SilAH //
   PNc_13.45 //	PNc_13.45 //
   [SYNTAX: kulakam]	[SYNTAX: kulakam]
   tathaiva tasyopari gatvarasya me tamālanīlena pathā payomucām /	taTA-eva tasya-upari gatvarasya me tamAla-nIlena paTA payomucAm /
   tvarāviśīrṇaślathabandhanāñcitaḥ papāta sīmantamaṇir mṛgīdṛśaḥ //	tvarA-viSIrNa-SlaTa-banDana-aQcitaH papAta sImanta-maNiH mRgI-dRSaH //
   PNc_13.46 //	PNc_13.46 //
   13.46a cf. Pāṇini 3.2.164]	13.46a cf. PANini 3.2.164]
   pradhāvamānena mayāntarāntarā nakhāgranirlūnamayūkhapallavaḥ /	praDAvamAnena mayA-antara-antarAH naKa-agra-nirlUna-mayUKa-pallavaH /
   saś cāntaraṃ dīdhitimān ivodadher viveśa kośāmratarucchaṭāruṇaḥ //	saH ca-antaram dIDitimAn iva-udaDeH viveSa koSAmra-taru=-CawA-aruNaH //
   PNc_13.47 //	PNc_13.47 //
   nivartamānaṃ tu haṭhād vikṛṣyatā turaṅgahastena nirundhatā nabhaḥ /	nivartamAnam tu haWAt vikRzyatA turaFga-hastena nirunDatA naBaH /
   kṣaṇād iva kvāpi rasātalodare karīva cikṣepa kṛtāravo 'rṇavaḥ // PNc_13.48	kzaNAt iva kvApi rasAtala-udare karI-iva cikzepa kRta-AravaH arNavaH // PNc_13.48
   strīdarśanam	strI-darSanam
   mayātha tatra bhramatā savismayaṃ tam udvahantī maṇim utprabhaṃ kare /	mayA-aTa tatra BramatA sa-vismayam tam udvahantI maNim utpraBam kare /
   adṛśyataikā viśatī tapovanaṃ smarasya mūrtā mamateva kanyakā // PNc_13.49	adRSyatA-ekA viSatI tapaH-vanam smarasya mUrtA mamatA-iva kanyakA // PNc_13.49
   tataḥ priyāmaulimaṇir na me 'rpitaḥ punaḥ punaḥ prārthitayāpi yat tvayā /	tatas priyA-mOli-maNiH na me arpitaH punar punar prArTitayA-api yat tvayA /
   ahaṃ tad asyā makarāṅkite balād apāharaṃ manmatharatnapāduke // PNc_13.50	aham tat asyAH makara-aFkite balAt apAharam manmaTa-ratna-pAduke // PNc_13.50
   kim āśramaṃ śūnyam idaṃ tapodhanair anena hā dhiṅ muṣitāsmi dasyunā /	kim ASramam SUnyam idam tapoDanEH anena hA Dik muzitA-asmi dasyunA /
   atheti bāṣpodgamagadgadaiḥ padair nuhur vadantī karuṇaṃ ruroda sā //	aTa-iti bAzpa-udgama-gadgadEH padEH nuhuH vadantI karuNam ruroda sA //
   PNc_13.51 //	PNc_13.51 //
   munidarśanam	muni-darSanam
   tatas tadīye ruditadhvanau śrute sasaṃbhramaṃ ko 'pi mahātapā muniḥ /	tatas tadIye rudita-DvanO Srute sa-saMBramam kaH api mahA-tapAH muniH /
   viniryayau ratnaśilāgṛhād bahis tamālabhāsas taraṇir ghanād iva //	viniryayO ratna-SilA-gRhAt bahis tamAla-BAsaH taraNiH GanAt iva //
   PNc_13.52 //	PNc_13.52 //
   anena kenāpi tavāśrame balād idaṃ hi tātābharaṇaṃ hṛtaṃ mama /	anena kena-api tava-ASrame balAt idam hi tAta-ABaraNam hRtam mama /
   iti krudhaṃ tadvacasā sa ādade havirniṣekeṇa śikhām ivānalaḥ // PNc_13.53	iti kruDam tad-vacasA saH Adade haviH-nizekeNa SiKAm iva-analaH // PNc_13.53
   śāpavarṇanam	SApa-varNanam
   nibaddhabhīmabhrukuṭir vilokayan dṛśā tadolkākapiśogratārayā /	nibadDa-BIma-BrukuwiH vilokayan dRSA tadA-ulkAkapiSa-ugra-tArayA /
   sas tīvrakopasphuritādharo 'vadad vaco mamākṣipya kṛtānater iti //	saH tIvra-kopa-sPurita-aDaraH avadat vacaH mama-Akzipya kRta-AnateH iti //
   PNc_13.54 //	PNc_13.54 //
   prasūnam apy atra na jātu vīrudhāṃ haraty ayaṃ naḥ pavanas tapovane /	prasUnam api atra na jAtu vIruDAm harati ayam naH pavanaH tapaH-vane /
   tvayā tu saṃpraty abalāvibhūṣaṇe śaṭhātmanāśāya karaḥ prasāritaḥ //	tvayA tu saMprati abalA-viBUzaNe SaWa-Atma-nA-ASAya karaH prasAritaH //
   PNc_13.55 //	PNc_13.55 //
   akāri kāpeyam idaṃ tvayedṛśaṃ yad adya sadyaḥ kapir eva tad bhava /	akAri kApeyam idam tvayA-IdRSam yat adya sadyas kapiH eva tat Bava /
   tataḥ sa mām ity aśapat kamaṇḍalor apaḥ samādāya davānalopamaḥ //	tatas sa mAm iti aSapat kamaNxaloH apaH samAdAya dava-anala-upamaH //
   PNc_13.56 //	PNc_13.56 //
   kopaśāntiḥ	kopa-SAntiH
   athāsya kopaḥ praśaśāma mānase śanaiḥ kṛpā sānuśaye prasīdati /	aTa-asya kopaH praSaSAma mAnase SanEs kRpA sa-anuSaye prasIdati /
   apāṃ kaṇas tiṣṭhati vīcikampite na padminīpatrapuṭodare ciram // PNc_13.57	apAm kaNaH tizWati vIci-kampite na padminI-patra-puwa-udare ciram // PNc_13.57
   ihānutāpo bhagavan vimucyatām iyaṃ madīyā bhavitavyatedṛśī /	iha-anutApaH Bagavan vimucyatAm iyam madIyA BavitavyatedRSI /
   tad ucyatāṃ śāpaniśāmukhodgataṃ kadā mamedaṃ timiraṃ vyaraṃsyati //	tat ucyatAm SApa-niSA-muKa-udgatam kadA mama-idam timiram vyaraMsyati //
   PNc_13.58 //	PNc_13.58 //
   mayaivam uktaḥ sas tadaivam ūcivān yadā puro vaṅkumuner ihāgataḥ /	mayA-evam uktaH saH tadA-evam UcivAn yadA puras vaFku-muneH iha-AgataH /
   kare tavādhāsyati vatsa kaṅkaṇaṃ sa nārmadaṃ sīyakarājanandanaḥ //	kare tava-ADAsyati vatsa kaFkaNam sa nArmadam sIyaka-rAja-nandanaH //
   PNc_13.59 //	PNc_13.59 //
   tataḥ prabhṛty eva valīmukhākṛteḥ samāḥ sahasraṃ vasato rasātale /	tatas praBRti eva valI-muKa-AkRteH samAH sahasram vasataH rasAtale /
   anena me saṃprati pārthivendunā tavāśrame śāpatamas tiraskṛtam //	anena me saMprati pArTiva-indunA tava-ASrame SApatamaH tiraskRtam //
   PNc_13.60 //	PNc_13.60 //
   pratikriyākaraṇecchā	pratikriyA-karaNa-icCA
   kṛtaṃ yad etena munīndra līlayā pratikriyāṃ tatra na kartum asmy alam /	kRtam yat etena muni-indra lIlayA pratikriyAm tatra na kartum asmi alam /
   himatviṣaḥ pratyupakāragocaro marīcilīḍhakraśimā kim aṃśumān // PNc_13.61	hima-tvizaH pratyupakAra-gocaraH marIci-lI-Xakra-SimA kim aMSumAn // PNc_13.61
   tathāpy ayaṃ deva nijaprayojane laghīyasi kvāpi niyojyataṃ janaḥ /	taTA-api ayam deva nija-prayojane laGIyasi kvApi niyojyatam janaH /
   anūrum urvītalaratnadīpakaḥ kim āryamā nādhita sūtakarmaṇi // PNc_13.62 //	anUrum urvItala-ratna-dIpakaH kim AryamAH na-aDita sUta-karmaNi // PNc_13.62 //
   tenaivam uktaḥ praṇayonmukhena nrpas trapānamramukho babhūva /	tena-evam uktaH praNaya-unmuKena nrpaH trapAnamra-muKaH baBUva /
   atādṛśānāṃ stutayaḥ prakṛtyā madaṃ yad uddīpayituṃ yatante // PNc_13.63 //	atAdRSAnAm stutayaH prakRtyAH madam yat uddIpayitum yatante // PNc_13.63 //
   nijavṛttakathanam	nija-vRtta-kaTanam
   evaṃ sudhārasasamṛddhimanohareṇa ślāghyena tena śaśikhaṇḍasamāgamena /	evam suDA-rasa-samRdDi-manohareNa SlAGyena tena SaSi-KaNxa-samAgamena /
   kām apy avāpad umayā ghaṭitasya lakṣmīṃ saḥ kṣmāpatir jhaṭiti jūṭa	kAm api avApat umayA Gawitasya lakzmIm saH kzmApatiH Jawiti jUwa
   ivāṣṭamūrteḥ // PNc_13.64 //	iva-azwamUrteH // PNc_13.64 //
   tenātha sūnṛtavacaḥśrutaye saḥ pṛṣṭaḥ pṛthvītalāgamanahetum ajānateva /	tena-aTa sUnRta-vacaH-Srutaye saH pRzwaH pRTvI-tala-Agamana-hetum ajAnatA-iva /
   ākhyātavān smitasudhāsnapitauṣṭhabimbas tasmai nijavyatikaraṃ	AKyAtavAn smita-suDA-sna-pitA-ozWa-bimbaH tasmE nija-vyatikaram
   naralokapālaḥ // PNc_13.65 //	nara-lokapAlaH // PNc_13.65 //
   vidyādharas tad anu saḥ prahito 'pi rājñā naiva svadhāmagamanābhimukho	vidyADaraH tat anu saH prahitaH api rAjQA na-eva sva-DAma-gamana-aBimuKaH-
   babhūva /	baBUva /
   pūrvopakāriṇi jane 'nupakṛtya kiṃ cid yānto yad unnatadhiyaḥ kim api	pUrva-upakAriNi jane anupakRtya kim cit yAntaH yat unnata-DiyaH kim api
   trapante // PNc_13.66 //	trapante // PNc_13.66 //
   deva prasīda samitiḥ kriyatām idānīṃ bhṛtyaḥ svapādarajasām ayam agrayāyī	deva prasIda samitiH kriyatAm idAnIm BRtyaH sva-pAda-rajasAm ayam agra-yAyI
   tasyeti valgu vacanaṃ vacasā maharṣeḥ samrāṭ tataḥ saḥ katham apy	tasya-iti valgu vacanam vacasA mahA-RzeH samrAj tatas saH kaTam api-
   urarīcakāra // PNc_13.67 //	urarIcakAra // PNc_13.67 //
   vidyādharasainyāgamanam	vidyADara-sEnya-Agamanam
   āmandraśaṅkhapaṭahasvanasūcitaṃ prāk- sainyaṃ kṣaṇān nijam atha	Amandra-SaFKa-pawaha-svana-sUcitam prAk sEnyam kzaNAt nijam aTa
   smṛtamātram eva /	smRta-mAtram eva /
   dhautāsipatrabahulāṃśulatopagūḍhaṃ pātālasaṃtamasam asya puro babhūva //	DOta-asi-patra-bahula-aMSula-tA-upagUXam pAtAla-saMtamasam asya puras baBUva //
   PNc_13.68 //	PNc_13.68 //
   prasthānam	prasTAnam
   tenopapāditam atho ratham utpātakam adhyāsya kārmukasanāthakaro narendraḥ	tena-upapAditam aTo raTam utpAtakam aDyAsya kArmuka-sanATa-karaH narendraH
   vajrāṅkuśaṃ prati sa vaṅkumuniprayuktaḥ prasthānamaṅgalavidhir masṛṇaṃ	vajrAFkuSam prati sa vaFku-muni-prayuktaH prasTAna-maFgala-viDiH masRNam
   pratasthe // PNc_13.69 //	pratasTe // PNc_13.69 //
   lagnenāṅge yugapad uṭajadvāradeśād adūre paśyantīnāṃ munimṛgadṛśāṃ	lagnena-aFge yugapad uwaja-dvAra-deSAt adUre paSyantInAm muni-mRga-dRSAm
   locanāṃśūtkareṇa /	locana-aMSu-utkareNa /
   uddāmājikratumakhavidher dīkṣayā saḥ kṣitīśo medhyām eṇatvacam iva dadhan	uddAma-aji-kratu-maKa-viDeH dIkzayA saH kzitISaH meDyAm eNa-tvacam iva daDan
   saḥ kṣaṇaṃ lakṣyate sma // PNc_13.70 //	saH kzaNam lakzyate sma // PNc_13.70 //
   [VAR 13.70c: {#vidher/lem /k; #mahā# /ed}]	[VAR 13.70c: {#viDeH-/lem /k; #mahA# /ed}]
   calitayatisamādhi trastasāraṅgaśāvaṃ nibhṛtaśukabhṛtoccair naḍim	calita-yati-samADi trasta-sAraFga-SAvam niBRta-Suka-BRta-uccEs naxim
   uḍḍīnabarhi /	uxxIna-barhi /
   hariṇamithunamuktānyonyakaṇḍūyanaṃ tan munivanam abhito 'bhūt	hariNa-miTuna-muktA-anyonya-kaNxUyanam tat muni-vanam aBitas aBUt-
   sainyakolāhalena // PNc_13.71 //	sEnya-kolAhalena // PNc_13.71 //
   [13.71b: nalim?]	[13.71b: nalim?]
   atha pathi navasāhasāṅkaḥ sa vidyādharair vanditaḥ	aTa paTi nava-sAhasa-aFkaH sa vidyADarEH vanditaH
   pramuditamunikanyakāmuktanīvāralājāñjaliḥ /	pramudita-muni-kanyakA-mukta-nIvAra-lAja-aQjaliH /
   śriyam adhita ramāṅgadenānvitas tūryaghoṣormibhiḥ	Sriyam aDita ramAFgadena-anvitaH tUrya-Goza-UrmiBiH
   kulagirikuharapratidhvānaṃ dīrghair nirundhan diśaḥ // PNc_13.72 //	kula-giri-kuhara-pratiDvAnam dIrGEH nirunDan diSaH // PNc_13.72 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye vidyādharādhipasamāgamo nāma trayodaśaḥ	nava-sAhasa-aFka-carite mahAkAvye vidyADara-aDipa-samAgamaH nAma trayodaSaH
   sargaḥ	sargaH
   caturdaśaḥ sargaḥ	caturdaSaH sargaH
   ākāśārohaṇam	AkASa-ArohaNam
   athāśramopāntamahīṃ vihāya nemisvanotkaṇṭhitanīlakaṇṭhām /	aTa-ASrama-upAnta-mahIm vihAya nemi-svana-utkaNWita-nIla-kaNWAm /
   ratho 'sya vidyādharamantraśaktyā rathāṅgapaṇeḥ padam āruroha // PNc_14.1	raTaH asya vidyADara-mantra-SaktyA raTAFga-paNeH padam Aruroha // PNc_14.1
   sasaṃbhramottaṃbhitakarṇatālam ākarṇito dikkaribhiḥ sakaṃpaiḥ /	sa-saMBrama-uttaMBita-karNa-tAlam AkarNitaH dikkariBiH sa-kaMpEH /
   ādhmātaśaṅkhasvanamāṃsalo 'gre tasyodagān maṅgalatūryaghoṣaḥ // PNc_14.2	ADmAta-SaFKa-svana-mAMsalaH agre tasya-udagAt maFgala-tUrya-GozaH // PNc_14.2
   udasya vaktrāṇi nabhasthalena yāntaṃ tam aikṣanta tapasvikanyāḥ /	udasya vaktrANi naBasTalena yAntam tam Ekzanta tapasvi-kanyAH /
   ākarṇavistāritamugdhanetrāḥ patrāntarair āśramapādapānām // PNc_14.3 //	AkarNa-vistArita-mugDa-netrAH patra-antarEH ASrama-pAdapAnAm // PNc_14.3 //
   vrajan sa vidyādharavāhinīnāṃ madhye babhau madhyamalokapālaḥ /	vrajan sa vidyADara-vAhinInAm maDye baBO maDyama-lokapAlaH /
   analpasaundaryasudhaikasūtiḥ śaśīva nakṣatraparamparāṇām // PNc_14.4 //	analpa-sOndarya-suDA-eka-sUtiH SaSI-iva nakzatra-paramparANAm // PNc_14.4 //
   kutūhalollolāsitapakṣalekhāny ākṛṣṭakarṇotpalavibhramāṇi /	kutUhala-ullola-asita-pakza-leKAni AkRzwa-karNa-utpala-viBramANi /
   tasminn amuñcyanta nitambinībhir apāṅgavalgīni vilocanāni // PNc_14.5 //	tasmin amuQcyanta nitambinIBiH apAFga-valgIni vilocanAni // PNc_14.5 //
   ramāṅgadakṛtaṃ varṇanam	ramAFgada-kRtam varNanam
   athāntikasthena saś cābhyadhāyi ramāṅgadenettham avantināthaḥ /	aTa-antika-sTena saH ca-aByaDAyi ramAFgadena-itTam avantinATaH /
   sahasraśaḥ khe calitāni paśyan vidyādharāṇāṃ purato balāni // PNc_14.6 //	sahasraSas Ke calitAni paSyan vidyADarANAm puratas balAni // PNc_14.6 //
   haimaṃ nṛpa syandanam utpatākam ākampi ratnāṅkitaketum ete /	hEmam nRpa syandanam utpatAkam Akampi ratna-aFkita-ketum ete /
   sahasraraśmer iva vālakhilyā vidhyādharās te parivārayanti // PNc_14.7 //	sahasraraSmeH iva vAlaKilyAH viDyADarAH te parivArayanti // PNc_14.7 //
   vrajann amartyapramadāvimukta- mandāramālājaṭilāṃsakuṭaḥ /	vrajan amartya-pramadA-vimukta mandAra-mAlA-jawila-aMsa-kuwaH /
   kundacchaṭāpāṇḍusaṭākalāpaḥ kātyāyanīsiṃha ivāvabhāsi // PNc_14.8 //	kunda=-CawA-pANxu-sawA-kalApaH kAtyAyanI-siMhaH iva-avaBAsi // PNc_14.8 //
   prayāṇatūryadhvanir eṣa kiṃ te pātālakukṣipratinādasāndraḥ /	prayANa-tUrya-DvaniH eza kim te pAtAla-kukzi-pratinAda-sAndraH /
   ravaḥ prasarpaty uta bhairavo 'yam akālakalpāntapayodharāṇām // PNc_14.9	ravaH prasarpati uta BEravaH ayam akAla-kalpa-anta-payoDarANAm // PNc_14.9
   mūle bhuvaḥ kajjaladhūlikalpam ālakṣyate paśya nilīnam etat /	mUle BuvaH kajjala-DUli-kalpam Alakzyate paSya nilInam etat /
   nīrandhravidyādharamauliratna- prabhāṅkuraprāśitam andhakāram // PNc_14.10	nIranDra-vidyADara-mOli-ratna praBA-aFkura-prASitam anDakAram // PNc_14.10
   āyāmimālāmaṇikāntidaṇḍair utsārayantaḥ paritas tamāṃsi /	AyAmi-mAlA-maNi-kAnti-daNxEH utsArayantaH paritas tamAMsi /
   amī marunnartitacāmarās te kham ullikhantīva khurais turaṅgāḥ // PNc_14.11	amI marut-nartita-cAmarAH te Kam ulliKanti-iva KurEH turaFgAH // PNc_14.11
   vihasya vidyādharabālikābhiḥ samaṃ vimuktā nayanatribhāgaiḥ /	vihasya vidyADara-bAlikABiH samam vimuktAH nayana-tri-BAgEH /
   prasthānalājāñjalayas tavaite rathe patākāskhalitāḥ patanti // PNc_14.12	prasTAna-lAja-aQjalayaH tava-ete raTe patAkA-sKalitAH patanti // PNc_14.12
   narendra vidyādharapuṅgavānām ete puraḥ paśya kṛpāṇapaṭṭāḥ /	narendra vidyADara-puFgavAnAm ete puras paSya kRpANa-pawwAH /
   kālāñjanaśyāmatayāśrayante taraṅgatāṃ vyomamahārṇavasya // PNc_14.13 //	kAlAQjana-SyAma-tayA-ASrayante taraFga-tAm vyoma-mahA-arNavasya // PNc_14.13 //
   vācālayantyaḥ kakubhāṃ mukhāni nādena jāmbūnadakiṅkiṇīnām /	vAcAlayantyaH kakuBAm muKAni nAdena jAmbUnada-kiFkiNInAm /
   imā vimānāvalayaḥ kathaṃ cid anyonyaruddhaprasarāḥ prayānti // PNc_14.14	imAH vimAna-AvalayaH kaTam cit anyonya-rudDa-prasarAH prayAnti // PNc_14.14
   vātavarṇanam	vAta-varNanam
   ādhūtakārtasvaraketuyaṣtir enāny aśokastabakāruṇāni /	ADUtakArta-svara-ketu-yaztiH enAni aSoka-stabaka-aruNAni /
   ānartayaty eṣa patākinīnāṃ vātaḥ patākāṃśukapallavāni // PNc_14.15 //	Anartayati eza patAkinInAm vAtaH patAkA-aMSuka-pallavAni // PNc_14.15 //
   nabhaścarāṇāṃ vrajatām amīṣām anyonyapīnāṃsavigharṣaṇena /	naBaH-carANAm vrajatAm amIzAm anyonya-pIna-aMsa-viGarzaNena /
   ullāsitaḥ kuṅkumapāṃsupūraḥ piśaṅgayaty eṣa diśāṃ mukhāni // PNc_14.16 //	ullAsitaH kuFkuma-pAMsu-pUraH piSaFgayati eza diSAm muKAni // PNc_14.16 //
   prekṣakastrīvarṇanam	prekzaka-strI-varNanam
   saratnakāñcīvalayair vilāsa- siṃhāsanair manmathapārthivasya /	sa-ratna-kAQcI-valayEH vilAsa siMhAsanEH manmaTa-pArTivasya /
   ito nitambair asitekṣaṇānāṃ vyāptāntaraṃ vyoma samāptim eti // PNc_14.17	itas nitambEH asita-IkzaNAnAm vyApta-antaram vyoma samAptim eti // PNc_14.17
   anyonyasaṅghaṭṭavisūtritāni kumudvatīkāntakaropamāni /	anyonya-saFGawwa-visUtritAni kumudvatI-kAnta-kara-upamAni /
   etāni paśyāmbarataḥ patanti vimānamuktāphalajālakāni // PNc_14.18 //	etAni paSya-ambarataH patanti vimAna-muktAPala-jAlakAni // PNc_14.18 //
   etāḥ prayāntyaḥ purato vimānair vivartya bālā mukhapaṅkajāni /	etAH prayAntyaH puratas vimAnEH vivartya bAlA muKa-paFkajAni /
   apāṅgaviśrāntavilolatārais tvāṃ nātha netrāñjalibhiḥ pibanti // PNc_14.19	apAFga-viSrAnta-vilola-tArEH tvAm nATa netra-aQjaliBiH pibanti // PNc_14.19
   āsām itaḥ satvaragāminīnāṃ gatāgatābhyāṃ maṇikuṇḍalāni /	AsAm itas sa-tvara-gAminInAm gatAgatAByAm maNi-kuNxalAni /
   bhindanti vidyādharakāminīnāṃ kapolakālāgurupattrakāni // PNc_14.20 //	Bindanti vidyADara-kAminInAm kapola-kAlAguru-pattrakAni // PNc_14.20 //
   ito mithaḥ pārśvavighaṭṭiteṣu javād vimāneṣu samāpatatsu /	itas miTas pArSva-viGawwitezu javAt vimAnezu samApatatsu /
   āsām itaḥ preṅkhitamadhyaratna- visūtritā hāralatāḥ sphuṭanti // PNc_14.21	AsAm itas preFKita-maDya-ratna visUtritAH hAra-latAH sPuwanti // PNc_14.21
   ete gatikṣobhavaśād vadhūnāṃ paśyonmayūkhā maṇikarṇapūrāḥ /	ete gati-kzoBa-vaSAt vaDUnAm paSya-unmayUKAH maNikarNapUrAH /
   itas tale sañcaratām ahīnāṃ nipatya cūḍāmaṇiṣu svananti // PNc_14.22 //	itas tale saQcaratAm ahInAm nipatya cUxAmaNizu svananti // PNc_14.22 //
   pātālam etan nayanotsavena vicintya śūnyaṃ śaśalāñchanena /	pAtAlam etat nayana-utsavena vicintya SUnyam SaSalAQCanena /
   ihāṅganābhiḥ svamukhachalena kṛto 'mbare candramayīva sṛṣṭiḥ // PNc_14.23	iha-aFganABiH sva-muKa-Calena kRtaH ambare candra-mayI-iva sRzwiH // PNc_14.23
   ito rasaṃ pallavayanti vīraṃ vidyādharāṇāṃ karavālavallyaḥ /	itas rasam pallavayanti vIram vidyADarANAm karavAlavallyaH /
   etāś ca śṛṅgāram ito 'ṅganānāṃ dṛśo navendīvaradāmadīrghās // PNc_14.24 //	etAH ca SRFgAram itas aFganAnAm dRSaH nava-indIvara-dAma-dIrGAH // PNc_14.24 //
   [VAR 14.24b: {#vallyaḥ/em; #vallayaḥ /ed /unmetrical}]	[VAR 14.24b: {#vallyaH-/em; #vallayaH /et /unmetri-cal}]
   jhaṭity avāptapratibimbam etat sainyaṃ vilokya sphaṭikāṅgaṇeṣu /	Jawiti avApta-pratibimbam etat sEnyam vilokya sPawika-aFgaNezu /
   savismayaṃ nāgapurāṅganābhir itaḥ kriyante nayanotpalāni // PNc_14.25 //	sa-vismayam nAgapura-aFganABiH itas kriyante nayana-utpalAni // PNc_14.25 //
   narendra tasmād gaganāvahagāhi- tvaddarśanavyagratapasvipaṅkteḥ /	narendra tasmAt gagana-AvahagAhi tvad-darSana-vyagra-tapasvi-paFkteH /
   dūraṃ havir dhūmasugandhisīmnaḥ sthānād vayaṃ vaṅkumuneḥ pravṛttāḥ //	dUram haviH DUma-suganDi-sImnaH sTAnAt vayam vaFkumuneH pravRttAH //
   PNc_14.26 //	PNc_14.26 //
   vanavarṇanam	vana-varNanam
   yathāyam abhyeti puro nabhasvān ākṛṣṭanānāvidhapuṣpagandhaḥ /	yaTA-ayam aByeti puras naBasvAn AkRzwa-nAnAviDa-puzpa-ganDaH /
   agre tathābhraṃlihabhūruhaṃ naḥ śaṅke vanaṃ dṛkpatham eṣyatīti //	agre taTA-aBraMliha-BUruham naH SaFke vanam dRkpaTam ezyati-iti //
   PNc_14.27 //	PNc_14.27 //
   ebhir mahīpāla vimānaratnair agresaraiḥ sambhramamuktamārgaḥ /	eBiH mahIpAla vimAna-ratnEH agresarEH samBrama-mukta-mArgaH /
   niṣkampaketur mahatāspadena rathas tavāyaṃ viyati prayāti // PNc_14.28 //	nizkampaketuH mahatA-Aspadena raTaH tava-ayam viyati prayAti // PNc_14.28 //
   sitaprasūnastabakais tarūṇām eṣā purastārikāntarikṣā /	sita-prasUna-stabakEH tarUNAm ezA purastArikA-antarikzA /
   jhaṭity aśeṣaiva nimeṣamātrād unmīlitā paśya vanāntalekhā // PNc_14.29 //	Jawiti aSeza-eva nimeza-mAtrAt unmIlitA paSya vanAnta-leKAH // PNc_14.29 //
   yadīśa vidyādharavāhinīyam ākāśataḥ kiñcidadhaḥ pravṛttā /	yat-i-ISa vidyADara-vAhinIyam AkASataH kiQcid-aDas pravRttAH /
   avaimi citte nihitaṃ tad asyāḥ padaṃ vanālokanakautukena // PNc_14.30 //	avEmi citte nihitam tat asyAH padam vana-Alokana-kOtukena // PNc_14.30 //
   eṣā tamālāvalinīlakānter upoḍharāmāmukhahemapadmā /	ezA tamAla-Avali-nIlaka-anteH upoXa-rAmA-muKa-hema-padmA /
   senā vanasyābhimukhaṃ prayāti paśyāmburāser iva jahnukanyā // PNc_14.31 //	senA vanasya-aBimuKam prayAti paSya-amburAseH iva jahnu-kanyA // PNc_14.31 //
   asyāḥ kṣamāpāla vanāntarājer vimānapaṅktiḥ purataḥsthiteyam /	asyAH kzamA-pAla vana-anta-rAjeH vimAna-paFktiH puratas-sTitA-iyam /
   ālambate ratnakirīṭalakṣmīṃ maṇiprabhodgīrṇamahendracāpā // PNc_14.32 //	Alambate ratna-kirIwa-lakzmIm maNi-praBA-udgIrNa-mahA-indracApAH // PNc_14.32 //
   ete khalīnakṣataśoṇitāktāḥ paśyendragopaśriyam udvahantaḥ /	ete KalIna-kzata-SoNita-aktAH paSya-indragopa-Sriyam udvahantaH /
   turaṅgalālājalabindavas te luṭhanti hemadrumapallaveṣu // PNc_14.33 //	turaFga-lAlA-jala-bindavaH te luWanti hema-druma-pallavezu // PNc_14.33 //
   mandānilāndolitapallavāgrāḥ samagrapuṣpāharaṇodyatābhyaḥ /	manda-anila-andolita-pallava-agrAH samagra-puzpA-haraNa-udyatAByaH /
   ito latāḥ pārthiva saṃrabhante lāvaṇyam ādātum ivāṅganābhyaḥ // PNc_14.34	itas latAH pArTiva saMraBante lAvaNyam AdAtum iva-aFganAByaH // PNc_14.34
   amūni puṣpāṇi mahīruhāṇām ābhānti līnabhramarodarāṇi /	amUni puzpANi mahIruhANAm ABAnti lIna-Bramara-udarANi /
   vidyādharīvibhramadarśanārtham uttānitānīva vilocanāni // PNc_14.35 //	vidyADarI-viBrama-darSana-arTam uttAnitAni-iva vilocanAni // PNc_14.35 //
   paśyāgravātāyanam etad etya latāgrapuṣpāṇy acinvatīnām /	paSya-agra-vAtAyanam etat etya latA-agra-puzpANi acinvatInAm /
   nṛpātibhāreṇa nitambinīnāṃ vimānaratnāni puro namanti // PNc_14.36 //	nRpa-ati-BAreNa nitambinInAm vimAna-ratnAni puras namanti // PNc_14.36 //
   śākhāgralagnāsu mahātarūṇāṃ viṭaṅkaratnadyutiśrṅkhalāsu /	SAKA-agra-lagnAsu mahA-tarUNAm viwaFka-ratna-dyuti-SrFKalAsu /
   vilambamānair iva cimbiteyam ito vimānair maṇipañjaraśrīḥ // PNc_14.37 //	vilambamAnEH iva cimbitA-iyam itas vimAnEH maNi-paQjara-SrIH // PNc_14.37 //
   imāḥ samaṃ prāṇasamair vane 'smin sarvaṛtur lakṣmīnibiḍopagūḍhe /	imAH samam prANa-samEH vane asmin sarva-RtuH lakzmI-nibixa-upagUXe /
   nabhaḥsthitā eva narendra paśya puṣpoccaye loladṛśaḥ pravṛttāḥ //	naBaH-sTitAH eva narendra paSya puzpa-uccaye lola-dRSaH pravRttAH //
   PNc_14.38 //	PNc_14.38 //
   etāḥ karaiḥ kāñcanapadmagaurair vilāsavatyaḥ sanibandhanāni /	etAH karEH kAQcana-padma-gOrEH vilAsavatyaH sa-nibanDanAni /
   haranti puṣpāṇi mahīruhāṇāṃ mṛdūni yūnām iva mānasāni // PNc_14.39 //	haranti puzpANi mahIruhANAm mRdUni yUnAm iva mAnasAni // PNc_14.39 //
   āsāṃ latāgrastabakotthitāni śikhaṇḍaratnadyuticumbitāni /	AsAm latA-agra-stabaka-utTitAni SiKaNxa-ratna-dyuti-cumbitAni /
   paśyopariṣṭād alimaṇḍalāni nīlātapatrabhramam ārabhante // PNc_14.40 //	paSya-uparizwAt ali-maNxalAni nIla-Atapatra-Bramam AraBante // PNc_14.40 //
   muñcaty aliḥ puṣpalatām ito 'yam āghrātarāmāmukhapadmagandhaḥ /	muQcati aliH puzpalatAm itas ayam AGrAtarAmA-muKa-padma-ganDaH /
   guṇaprakarṣe hi sadā manāṃsi guṇāntarajñāvatāṃ ramante // PNc_14.41 //	guNa-prakarze hi sadA manAMsi guNa-antara-jQAvatAm ramante // PNc_14.41 //
   lataitayā cūtataroḥ salīlam ānīyamānā natim ānatāṅgyā /	latA-etayA cUta-taroH sa-lIlam AnIyamAnA natim Anata-aFgyAH /
   paśyotpatatpuṣpaśilīmukheyam ābhāti kandarpadhanurlateva // PNc_14.42 //	paSya-utpatat-puzpa-SilImuKA-iyam ABAti kandarpa-DanuH-latA-iva // PNc_14.42 //
   bhramaddvirephāvaliloladṛṣṭir līlāvataṃsakriyayonmukhāni /	Bramat-dvi-rePa-Avali-lola-dRzwiH lIlA-avataMsa-kriyayA-unmuKAni /
   vicetum eṣā kusumāni nālaṃ tarostanāliṅganadohadasya // PNc_14.43 //	vicetum ezA kusumAni nAlam tarostana-AliFgana-doha-dasya // PNc_14.43 //
   priyārpitaḥ kāntanipītamukta- purandhribimbādharakānticoraḥ /	priya-arpitaH kAnta-nipIta-mukta puranDri-bimba-aDara-kAnti-coraH /
   asyāḥ saratnatviṣi karṇapāśe kim apy aśokastabakaś cakāsti // PNc_14.44 //	asyAH sa-ratna-tvizi karNa-pASe kim api aSoka-stabakaH cakAsti // PNc_14.44 //
   asyā latākṣepavisūtritasya hārasya lagnastanakuṅkumasya /	asyAH latA-kzepa-visUtritasya hArasya lagna-stana-kuFkumasya /
   bhraṣṭāḥ kṣitau dāḍimabījamohād ākṣipya muktāḥ kapayaḥ kṣipanti //	BrazwAH kzitO dAxima-bIja-mohAt Akzipya muktAH kapayaH kzipanti //
   PNc_14.45 //	PNc_14.45 //
   nidāghalakṣmīhasitachaṭeyaṃ paryāptakṛṣṇāgurudhūmagandhe /	nidAGa-lakzmI-hasita-CawA-iyam paryApta-kRzNA-guru-DUma-ganDe /
   bandhe kacānā navamallikāsyāḥ paśyālinīle paribhāgam eti // PNc_14.46 //	banDe kacAnAH nava-mallikA-asyAH paSyAli-nIle pariBAgam eti // PNc_14.46 //
   asāv itaḥ pārthiva dantapatram āpāsya haṃsachadapāṇḍu bālā /	asO itas pArTiva dantapatram ApAsya haMsa-Cada-pANxu bAlA /
   karoti karṇe navakarṇikāram uttāpitāṣṭāpadaratnaśobhi // PNc_14.47 //	karoti karNe nava-karNikAram uttApita-azwApada-ratna-SoBi // PNc_14.47 //
   sthito 'yam anto navapallavānāṃ pravālatāmrāṅgulir āyatākṣyāḥ /	sTitaH ayam antaH nava-pallavAnAm pravAla-tAmra-aFguliH Ayata-akzyAH /
   vyaktiṃ śaraccandrakarojjvalābhir nakhāṃśurekhābhir itaḥ prayāti //	vyaktim Sarad-candra-kara-ujjvalABiH naKa-aMSu-reKABiH itas prayAti //
   PNc_14.48 //	PNc_14.48 //
   dhāvatkarā karṇaśirīṣalobhād itas tataḥ sampatati dvirephe /	DAvat-karA karNa-SirIza-loBAt itas tatas sampatati dvirePe /
   krīḍām iva vyākuladṛṣṭipātā bāleyam abhyasyati kandukasya // PNc_14.49 //	krIxAm iva vyAkula-dRzwi-pAtA bAlA-iyam aByasyati kandukasya // PNc_14.49 //
   prāvṛḍvilāsasmitam udvahantī karṇe navaṃ ketakabarham eṣā /	prAvRz-vilAsa-smitam udvahantI karNe navam ketaka-barham ezA /
   priyāvataṃsīkṛtacandralekhā cakāsti kanyeva himācalasya // PNc_14.50 //	priya-avataMsIkRta-candra-leKA cakAsti kanyA-iva himAcalasya // PNc_14.50 //
   vilokitālekhyakapolabhāgāt plavaṅgaśāve 'dhigate vimānam /	vilokita-AleKya-kapola-BAgAt plavaFga-SAve aDigate vimAnam /
   itaḥ kadambād anivṛttahastam āste bhayād ālikhiteva tanvī // PNc_14.51 //	itas kadambAt anivRtta-hastam Aste BayAt AliKitA-iva tanvI // PNc_14.51 //
   puṣpāṇi cinvaty atimuktakasya paśya ślathaṃ keśakalāpam eṣā /	puzpANi cinvati atimuktakasya paSya SlaTam keSa-kalApam ezA /
   aṃse bibhartīva tamālanīlaṃ vilāsavālavyajanaṃ smarasya // PNc_14.52 //	aMse biBarti-iva tamAla-nIlam vilAsa-vAla-vyajanam smarasya // PNc_14.52 //
   vimuñcatī cakṣuṣi puṣpadhūlim eṣā gate taṃ prati vallabhasya /	vimuQcatI cakzuzi puzpa-DUlim ezA gate tam prati vallaBasya /
   citraṃ jhaṭity aśrulavāvakīrṇe dṛśau sapatnyāḥ kaluṣīkaroti // PNc_14.53	citram Jawiti aSru-lava-avakIrNe dRSO sapatnyAH kaluzIkaroti // PNc_14.53
   madhyacyute bibhrati kiṃśuke 'sminn asrāruṇasyākṛtim aṅkuśasya /	maDya-cyute biBrati kiMSuke asmin asra-aruNasya-AkRtim aFkuSasya /
   asyāḥ stanābhyām adhunā dhṛteyam anaṅgamattadvipakumbhalakṣmīḥ //	asyAH stanAByAm aDunA DRtA-iyam anaFga-matta-dvipa-kumBa-lakzmIH //
   PNc_14.54 //	PNc_14.54 //
   [VAR 14.54c: {asyāḥ/lem /em; asyā# /ed}]	[VAR 14.54c: {asya-aH/lem /em; asyA# /ed}]
   abhyāgatāyāḥ sahasāmunāsyāḥ kandarpasāmrājyadhurodvahena /	aByAgatAyAH sahasA-amunA-asyAH kandarpa-sAmra-Ajya-Dura-udvahena /
   sugandhibhiḥ pāṭalipādapena puṣpair itaḥ kalpitam ātitheyam // PNc_14.55	suganDiBiH pAwali-pAdapena puzpEH itas kalpitam AtiTeyam // PNc_14.55
   ārdrāgaseyaṃ gamitā prasādaṃ kṛtapraṇāmāñjalinā priyeṇa /	ArdrAgasA-iyam gamitA prasAdam kRta-praNAma-aQjalinA priyeNa /
   pramṛṣṭabāṣpā sumukhī nakhābhyāṃ cūtāṅkuraṃ mānam ivocchinatti //	pramRzwa-bAzpA sumuKI naKAByAm cUta-aFkuram mAnam iva-ucCinatti //
   PNc_14.56 //	PNc_14.56 //
   adhyāsate kām api kāntim āsām ete sakundāḥ kabarīkalāpāḥ /	aDyAsate kAm api kAntim AsAm ete sa-kundAH kabarI-kalApAH /
   kumudvatīkāntakarānuviddhās tamaḥpratānā iva yāminīnām // PNc_14.57 //	kumudvatI-kAnta-kara-anuvidDAH tamaH-pratAnAH iva yAminInAm // PNc_14.57 //
   puṣpāṇi nānāvidhavarṇabhāñji vimānavātāyanato vicitya /	puzpANi nAnAviDa-varNa-BAQji vimAna-vAtAyanataH vicitya /
   yuvāyam indrāyudhavarṇakāntam uttaṃsam asyāḥ sadṛśaḥ karoti // PNc_14.58	yuvA-ayam indrAyuDa-varNa-kAntam uttaMsam asyAH sadRSaH karoti // PNc_14.58
   paśyeyam udbāhulatāhitaśrīr madhyena naśyattrivalī lateva /	paSyeyam udbAhu-latA-hita-SrIH maDyena naSyat-trivalI latA-iva /
   vimānataḥ komalam uccinoti vadhūr madhūkaṃ svakapolakānti // PNc_14.59 //	vimAnataH komalam uccinoti vaDUH maDUkam sva-kapola-kAnti // PNc_14.59 //
   adaḥ sugandhīkuru matprasūnaṃ mukhābjasaugandhyakaṇārpaṇena /	adaH suganDIkuru mad-prasUnam muKa-abja-sOganDya-kaNA-arpaNena /
   ity añcalāsaktalato na yāñcām asyāḥ karotīva saḥ karṇikāraḥ // PNc_14.60	iti aQcala-AsaktalataH na yAQcAm asyAH karoti-iva saH karNikAraH // PNc_14.60
   tathā na cūte navamañjarīyam avāptavaty ātmaguṇaprakarṣam /	taTA na cUte navamaQjarI-iyam avAptavatI Atma-guNa-prakarzam /
   asyāḥ sakālāgarupatralekhe yathā kapole kamalekṣaṇāyāḥ // PNc_14.61 //	asyAH sa-kAla-agaru-patra-leKe yaTA kapole kamala-IkzaNAyAH // PNc_14.61 //
   vahaty aśoko 'yam amartyakāntā- padāhataḥ kāntam alaktakāṅgam /	vahati aSokaH ayam amartyakAntA pada-AhataH kAntam alaktaka-aFgam /
   kṛtvā jagaty askhalitāṃ nijājñāṃ skandhe 'rpitaṃ tūṇām iva smareṇa //	kRtvA jagati asKalitAm nija-AjQAm skanDe arpitam tUNAm iva smareNa //
   PNc_14.62 //	PNc_14.62 //
   cireṇa manye bakuladrumo 'yam avāptapāraḥspṛhaṇīyatāyāḥ /	cireNa manye bakula-drumaH ayam avApta-pAraH-spRhaNIya-tAyAH /
   arthī karo 'syāḥ sumanaḥsu yasya jāto jitāmartyatarupravālaḥ // PNc_14.63	arTI karaH asyAH sumanaHsu yasya jAtaH jita-amartya-taru-pravAlaH // PNc_14.63
   phalaṃ śirīṣeṇa cirād avāptam asyāḥ samagraṃ sukumāratāyāḥ /	Palam SirIzeNa cirAt avAptam asyAH samagram sukumAra-tAyAH /
   nirasya gīrvāṇataruprasūnāṃ yad etad uttaṃsitam āyātākṣyā // PNc_14.64 //	nirasya gIrvANa-taru-prasUnAm yat etat uttaMsitam AyAta-akzyAH // PNc_14.64 //
   asyāḥ śrutau campakam ādadhatyāḥ kareṇa muktāvalayāṅkitena /	asyAH SrutO campakam AdaDatyAH kareNa muktA-valaya-aFkitena /
   eṣa dvijaḥ svastyayanaṃ virāvair nāsyāḥ karotīti na mañjukaṇṭhaḥ //	eza dvijaH svastyayanam virAvEH na-asyAH karoti-iti na maQjukaNWaH //
   PNc_14.65 //	PNc_14.65 //
   vinyastabandhūkadalī mukhe 'syāḥ svedārdrakālāgarupatravallī /	vinyasta-banDU-kadalI muKe asyAH sveda-Ardra-kAlAgaru-patravallI /
   cakāsti saṃdhyātapaleśaśaṅki kalaṅkalekhā śaśalakṣmanīva // PNc_14.66 //	cakAsti saMDyAtapa-leSa-SaFki kalaFka-leKA SaSalakzmanI-iva // PNc_14.66 //
   etā mitho ruddhavimānamārgā latāgrajaṃ puṣpam anāpnuvantyaḥ /	etAH miTas rudDa-vimAna-mArgAH latA-agrajam puzpam anApnuvantyaH /
   bhavanti bhārānamitāṅgakeṣu baddhābhyasūyāḥ stanamaṇḍaleṣu // PNc_14.67 //	Bavanti BArAn-amita-aFgakezu badDa-aByasUyAH stana-maNxalezu // PNc_14.67 //
   etāni kāntaiḥ pramadājanasya navapravālāny avataṃsitāni /	etAni kAntEH pramadA-janasya nava-pravAlAni avataMsitAni /
   paśyanti paśya svam ivāptakāntiṃ kapolapālīmaṇidarpaṇeṣu // PNc_14.68 //	paSyanti paSya svam iva-Apta-kAntim kapola-pAlI-maNi-darpaNezu // PNc_14.68 //
   yad yad vane 'bhūt kusumaṃ sugandhi vadhūjanais tat tad ito gṛhītam /	yat yat vane aBUt kusumam suganDi vaDU-janEH tat tat itas gRhItam /
   kṛtsnatrilokīvijayāvataṃsaṃ nirmātum iṣvāsam iva smarasya // PNc_14.69 //	kRtsna-trilokI-vijaya-avataMsam nirmAtum izvAsam iva smarasya // PNc_14.69 //
   karṇāvataṃsīkṛtapallavānāṃ vicitrapuṣpābharaṇojjvaleṣu /	karNa-avataMsIkRta-pallavAnAm vicitra-puzpa-ABaraNa-ujjvalezu /
   paśyābhitaḥ pallaviteyam āsām aṅgeṣu sāraṅgadṛśām ṛtuśrīḥ // PNc_14.70 //	paSya-aBitas pallavitA-iyam AsAm aFgezu sAraFga-dRSAm Rtu-SrIH // PNc_14.70 //
   svedodabinduchalataḥ kapole vitīrṇamuktārgha iva smarasya /	sveda-uda-bindu-CalataH kapole vitIrNa-mukta-arGaH iva smarasya /
   eṇīdṛśāṃ kānta iva pravṛttaḥ śramo 'yam āliṅgitum aṅgalekhām // PNc_14.71	eNi-IdRSAm kAntaH iva pravRttaH SramaH ayam AliFgitum aFga-leKAm // PNc_14.71
   āsāṃ pṛthusvedakaṇāṅkitāni vaktrāṇi netrotsavam arpayanti /	AsAm pRTu-sveda-kaNA-aFkitAni vaktrANi netra-utsavam arpayanti /
   pratyuptamuktāphaladanturāṇi hiraṇyamayānīva saroruhāṇi // PNc_14.72 //	pratyupta-muktAPala-danturANi hiraNya-mayAni-iva saroruhANi // PNc_14.72 //
   etāni paśya cyutapuṣpadhūli- vyāluptapakṣmāvalisauṣṭhavāni /	etAni paSya cyuta-puzpa-DUli vyAlupta-pakzma-Avali-sOzWavAni /
   śrameṇa kiṃ cin mukulībhavanti sīmantinīnāṃ nayanotpalāni // PNc_14.73 //	SrameNa kim cit mukulIBavanti sImantinInAm nayana-utpalAni // PNc_14.73 //
   [VAR 14.73b: {sauṣṭhavāni/lem /em; sauṣṭavāni /ed}]	[VAR 14.73b: {sOzWava-ani/lem /em; sOzwavAni /ed}]
   etāsu sīdanmaṇibandhamūla- nilīnalīlāmaṇikaṅkaṇāsu /	etAsu sIdan-maNibanDa-mUla nilIna-lIlA-maNi-kaFkaNAsu /
   vilokyatāṃ vyaktim upaiti khedo vidyādharastrījanadorlatāsu // PNc_14.74	vilokyatAm vyaktim upEti KedaH vidyADara-strI-jana-dos-latAsu // PNc_14.74
   anaṅgakalpadrumamañjarīṇām amoghamantraṃ kusumāyudhasya /	anaFga-kalpadruma-maQjarINAm amoGa-mantram kusumAyuDasya /
   bhṛśam yathā puṣpamayī vibhūṣā nāsāṃ tathā ratnamayī vibhāti // PNc_14.75	BRSam yaTA puzpa-mayI viBUzA nAsAm taTA ratna-mayI viBAti // PNc_14.75
   vanāntam etā vanitā na muktum anekapuṣpaṃ nṛpa śaknuvanti /	vanAntam etAH vanitAH na muktum aneka-puzpam nRpa Saknuvanti /
   vimucyate kena nāma sa deśo yatrāsti sāndraḥ sumanaḥpracāraḥ // PNc_14.76	vimucyate kena nAma sa deSaH yatra-asti sAndraH sumanaH-pracAraH // PNc_14.76
   ityujjvale tasya vacaḥprasūne nīte 'pi karṇātithitāṃ vihasya /	iti-ujjvale tasya vacaH-prasUne nIte api karNa-atiTitAm vihasya /
   nṛpo babhūvāstamanāḥ sacitraṃ smṛtāhirājendrasutāvilāsaḥ // PNc_14.77 //	nRpaH baBUva-astamanAH sa-citram smRta-ahi-rAja-indra-sutA-vilAsaH // PNc_14.77 //
   puṣpapravālāṅkuramaṇḍalaṃ tat kvaṇadvimānāvalihemaghaṇṭam /	puzpa-pravAla-aFkura-maNxalam tat kvaNat-vimAna-Avali-hema-GaNwam /
   vanaṃ vihāyātha samagram agre cacāla vidyādhararājasainyam // PNc_14.78 //	vanam vihAya-aTa samagram agre cacAla vidyADara-rAja-sEnyam // PNc_14.78 //
   gaṅgāvarṇanam	gaFgA-varNanam
   atha pravālādharabimbacumbi- parisphuratphenavilāsahāsā /	aTa pravAla-aDara-bimba-cumbi parisPurat-Pena-vilAsa-hAsAH /
   vācālahaṃsāvalikāñcidāma- sanāthatīrorunitambabimbā // PNc_14.79 //	vAcAla-haMsa-Avali-kAQci-dAma sa-nATa-tIra-uru-nitamba-bimbAH // PNc_14.79 //
   samīravellattaṭahemavalli- lolaprabhāpiñjaritormilekhā /	samIra-vellat-tawa-hema-valli lola-praBA-piQjarita-Urmi-leKAH /
   vilāsamajjatphaṇirājakanyā- saṅkrāntakāntastanakuṅkumeva // PNc_14.80 //	vilAsa-majjat-PaNi-rAja-kanyA saFkrAnta-kAnta-stana-kuFkumA-iva // PNc_14.80 //
   nimagnadiṅnāgakapolabhitti- santānaniryanmadaveṇikṛṣṇā /	nimagna-diFnAga-kapola-Bitti santAna-niryad-ma-daveNi-kRzNA /
   tṛtīyanetrānaladhūmavalli- kalaṅkiteva tripurāntakasya // PNc_14.81 //	tRtIya-netra-anala-DUma-valli kalaFkitA-iva tripurAntakasya // PNc_14.81 //
   bhārānamadbhogiphaṇāsthitāyāḥ sthalocchaladvīcicayacchalena /	BArAnamad-Bogi-PaNa-AsTitAyAH sTala-ucCalat-vIci-caya=-Calena /
   uttambhayantīva tale satarkam arkopalastambhaśatāni bhūmeḥ // PNc_14.82 //	uttamBayantI-iva tale sa-tarkam arkopala-stamBa-SatAni BUmeH // PNc_14.82 //
   taṭodgataprāṃśu tamālarāji- chāyāghanaśyāmalitārdhabhāgā /	tawa-udgata-prAMSu tamAla-rAji CAyA-aGa-naSyAmalita-arDa-BAgAH /
   mūrtis tuṣārācalatulyakāntir umāpatiśrīdharayor ivaikā // PNc_14.83 //	mUrtiH tuzAra-acala-tulya-kAntiH umApati-SrIDarayoH iva-ekA // PNc_14.83 //
   kādambacañcūddhṛtacakravākī- pāriplavavyaktamṛṇālakāṇḍā /	kAdamba-caQcu-udDRta-cakravAkI pAriplava-vyakta-mRNAla-kANxAH /
   caṇḍīdhavonnaddhajaṭāviṭaṅka- kṛṣṭendulekhāṅkuradantureva // PNc_14.84 //	caNxIDava-unnadDa-jawA-viwaFka kRzwa-indu-leKA-aFkura-dantuH-eva // PNc_14.84 //
   taraṅgabhaṅgojjvalacāmaraśrīr uddaṇḍahemāmburuhātapatrā /	taraFga-BaFga-ujjvala-cAmara-SrIH uddaNxa-hema-amburuha-AtapatrA /
   puṇyā puro dūrata eva tena trimārgagādṛśyata pārthivena // PNc_14.85 //	puNyA puras dUratas eva tena tri-mArga-gAdRSyata pArTivena // PNc_14.85 //
   [SYNTAX: kulaka]	[SYNTAX: kulaka]
   tasyās taṭe 'tha kusumāvacayaśramārta- sīmantinīnivahasasmitavīkṣitāyāḥ /	tasyAH tawe aTa kusuma-avacaya-Srama-Arta sImantinI-nivahasa-smita-vIkzitAyAH /
   vidyādhareṇa vidadhe dhavalormidhauta- paryantahemasikate pṛtanāniveśaḥ //	vidyADareNa vidaDe Davala-Urmi-DOta paryanta-hema-sikate pRtanA-niveSaH //
   PNc_14.86 //	PNc_14.86 //
   tad anu puline sadyo vidyādharaiḥ parikalpitaṃ nrpatir aviśal līlāgāraṃ	tat anu puline sadyas vidyADarEH parikalpitam nrpatiH aviSat lIlA-gAram
   saḥ sāhasalāñchanaḥ /	saH sAhasa-lAQCanaH /
   bhramam ajanayan netrotkīrṇā iti pratibimbitāḥ sitamaṇimaye yasminn anto	Bramam ajanayan netra-utkIrNAH iti pratibimbitAH sita-maNi-maye yasmin antaH-
   bahiś ca mṛgīdṛśaḥ // PNc_14.87 //	bahis ca mRgI-dRSaH // PNc_14.87 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye pātālāvalokano nāma caturdaśaḥ sargaḥ	nava-sAhasa-aFka-carite mahAkAvye pAtAlAvalokanaH nAma caturdaSaH sargaH
   pañcadaśaḥ sargaḥ	paQcadaSaH sargaH
   atha sāndragharmajalabindu- lulitatilakaḥ pracakrame /	aTa sAndra-Garma-jala-bindu lulita-tilakaH pracakrame /
   hemakamalasubhage saritaḥ salile nimaṅktum asitekṣaṇājanaḥ // PNc_15.1 //	hema-kamala-suBage saritaH salile nimaFktum asita-IkzaNA-janaH // PNc_15.1 //
   śramam etya muñcata madambu- rabhasaparirambhalīlayā /	Sramam etya muQcata mad-ambu raBasa-pariramBa-lIlayA /
   evam avadad iva dīrghadṛśaḥ kalahaṃsayūthaninadena jāhnavī // PNc_15.2 //	evam avadat iva dIrGa-dRSaH kalahaMsa-yUTa-ninadena jAhnavI // PNc_15.2 //
   marutāvadhūtakaladhauta- kamalamakarandagandhinā /	maruta-avaDUta-kalaDOta kamala-makaranda-ganDinA /
   ūrmidalanaśiśireṇa balād abalājanasya nunude pariśramaḥ // PNc_15.3 //	Urmi-dalana-SiSireNa balAt abalA-janasya nunude pariSramaH // PNc_15.3 //
   parividdharekham adhitīra- viracitapade vadhūjane /	parividDa-reKam aDitIra viracita-pade vaDU-jane /
   kāntim udavahad amartyasarit taṭarūḍhakāñcanalateva kāṃ cana // PNc_15.4	kAntim udavahat amartya-sarit tawa-rUXa-kAQcana-latA-iva kAm cana // PNc_15.4
   sitacakṣuṣām asitaratna- rucimuṣi mṛṇālinīdale /	sita-cakzuzAm asita-ratna ruci-muzi mRNAlinI-dale /
   sthūlajalalavanibhena dadhe navamauktikārdha iva jāhnukanyayā // PNc_15.5	sTUla-jala-lava-niBena daDe nava-mOktika-arDaH iva jAhnu-kanyayA // PNc_15.5
   uditatrapā iva vilāsa- masṛṇagamanena subrhuvām /	udita-trapAH iva vilAsa masRNa-gamanena su-brhuvAm /
   jagmur amarasaritaḥ pulinaṃ sahasā vihāya kalahaṃsapaṅktayaḥ // PNc_15.6	jagmuH amara-saritaH pulinam sahasA vihAya kalahaMsa-paFktayaH // PNc_15.6
   dhavalābhrakachuritabhitti- likhitalalitāṅganālipim /	Davala-aBraka-Curita-Bitti liKita-lalita-aFganA-Alipim /
   apsu kuvalayadṛśāṃ pratimāḥ sitaratnadarpaṇanibhāsu lebhire // PNc_15.7 //	apsu kuvalaya-dRSAm pratimAH sita-ratna-darpaNa-niBAsu leBire // PNc_15.7 //
   atha vallabhārpitakarāgra- nihitanijapāṇipallavāḥ /	aTa vallaBa-arpita-kara-agra nihita-nija-pANi-pallavAH /
   vārivikacakanakābjarajaḥ- kapiśormimālam abalā jagāhire // PNc_15.8 //	vAri-vikaca-kanaka-abja-rajaH kapiSa-Urmi-mAlam abalAH jagAhire // PNc_15.8 //
   sudṛśāṃ nimajjya surasindhu- payasi niyamasthitair iva /	sudRSAm nimajjya sura-sinDu payasi niyama-sTitEH iva /
   ūrmitaralitamayūkhaśikhair maṇinūpuraiḥ sapadi maunam ādade // PNc_15.9 //	Urmi-taralita-mayUKa-SiKEH maNi-nUpurEH sapadi mOnam Adade // PNc_15.9 //
   kucaluptapatralatayātha vigalitavisūtrahārayā /	kuca-lupta-patra-latayA-aTa vigalita-visUtra-hArayA /
   prāpi ratiramaṇavilāsatulā lalitabhruvāṃ jalavihāralīlayā // PNc_15.10 //	prApi rati-ramaNa-vilAsa-tulA lalita-BruvAm jala-vihAra-lIlayA // PNc_15.10 //
   navakuṅkumāruṇapurandhri- kucakalaśatāḍitaṃ payaḥ /	nava-kuFkuma-aruNa-puranDri kuca-kalaSa-tAxitam payaH /
   rāgam abhajata na kasya bhavet sulabhāṅgakhelad abalasya vikriyā //	rAgam aBajata na kasya Bavet sulaBa-aFga-Kelat abalasya vikriyA //
   PNc_15.11 //	PNc_15.11 //
   vikiran vihasya maṇiśṛṅga- dhṛtam udakam etya pṛṣṭhataḥ /	vikiran vihasya maNi-SRFga DRtam udakam etya pRzWatas /
   sācimukulitadṛśā dadṛśe dayito muhur valitakaṇṭham ekayā // PNc_15.12 //	sa-acimukulita-dRSA dadRSe dayitaH muhur valita-kaNWam ekayA // PNc_15.12 //
   [VAR 15.12b: {pṛṣṭhataḥ/lem /em; pṛṣṭataḥ /ed}]	[VAR 15.12b: {pRzWatas-/lem /em; pRzwataH /ed}]
   pariṇāhavat kucaniṣiddha- karaṇavalanotkadorlatam /	pariNAha-vat kuca-nizidDa karaNa-valana-utkadoH-latam /
   lolamukharamaṇikaṅkaṇayā vidadhe jale murajavādyamanyayā // PNc_15.13 //	lola-muKara-maNi-kaFkaNayA vidaDe jale muraja-vAdyam-anyayA // PNc_15.13 //
   hariṇīdṛśo hṛtapurandhri- kucakalaśakuṅkumāṅkitā /	hariNI-dRSaH hRta-puranDri kuca-kalaSa-kuFkuma-aFkitA /
   kṣipram adhijaghanam ūrmilatā śithileva hemaraśanā vididyute // PNc_15.14	kzipram aDijaGanam UrmilatA SiTilA-iva hema-raSanAH vididyute // PNc_15.14
   salilaṃ kirantam avalokya ramaṇam aparāṅganāmukhe /	salilam kirantam avalokya ramaNam apara-aFganA-muKe /
   citram aviraladhṛtāśrulave nimimīla kā cid abalā vilocane // PNc_15.15 //	citram avirala-DRta-aSru-lave nimimIla kA cit abalAH vilocane // PNc_15.15 //
   drutam atruṭad vibudhasindhu- nibiḍalaharīkarāhatam /	drutam atruwat vibuDa-sinDu nibixa-laharIkara-Ahatam /
   hāravalayam aravindadṛśāṃ kuśalaṃ kuto 'sti guṇināṃ jaḍāntare // PNc_15.16	hAra-valayam aravinda-dRSAm kuSalam kutas asti guNinAm jaxa-antare // PNc_15.16
   śuśubhe kayāpi karayantra- nihitaśucivāridhārayā /	SuSuBe kayA-api karayantra nihita-Suci-vAri-DArayA /
   muktasitakusumasāyakayā makarāṅkacāpalatayeva bālayā // PNc_15.17 //	mukta-sita-kusuma-sAyakayA makara-aFkacApalatayA-iva bAlayA // PNc_15.17 //
   pariveṣavibhramaniveśi- manasijatuṣāradīdhiteḥ /	pariveza-viBrama-niveSi manasija-tuzAra-dIDiteH /
   ko 'pi karakisalaye kamitā vidadhe mṛṇālavalayaṃ mṛgīdṛśaḥ // PNc_15.18 //	kaH api kara-kisalaye kamitAH vidaDe mRNAla-valayam mRgI-dRSaH // PNc_15.18 //
   hṛdayeśamuktajaladhauta- malayajavilepanair hriyā /	hRdaya-ISa-m-ukta-jala-DOta malayaja-vilepanEH hriyA /
   lakṣyanavanakhapadāv aparā nalinīdalena pidadhe payodharau // PNc_15.19 //	lakzya-nava-naKa-padO aparA nalinI-dalena pidaDe payoDarO // PNc_15.19 //
   abhito 'ṅganāmukhamṛgāṅkam uḍunikarakāntim ādade /	aBitas aFganA-muKa-mRga-aFkam uxu-nikara-kAntim Adade /
   kelitaralataruṇīnibiḍa- stanatāḍite payasi budbudotakaraḥ // PNc_15.20 //	keli-tarala-taruNI-nibixa stana-tAxite payasi budbudota-karaH // PNc_15.20 //
   vidadhe vadhūr nijakarāgra- galitamaṇikaṅkaṇāṅkite /	vidaDe vaDUH nija-kara-agra galita-maNi-kaFkaNa-aFkite /
   meghaśakala iva sendradhanur valayodare nayanam abjinīdale // PNc_15.21 //	meGa-SakalaH iva sa-indraDanuH valaya-udare nayanam abjinI-dale // PNc_15.21 //
   asitāñjanāṅkam abhijāta- kuvalayadṛśāṃ dṛśo 'ntarāt /	asita-aQjana-aFkam aBijAta kuvalaya-dRSAm dRSaH antarAt /
   nīramahṛta na hi śuddhimatāṃ taṭavṛttir āśritakalaṅkamārjane // PNc_15.22	nIramahRta na hi SudDimatAm tawa-vRttiH ASrita-kalaFka-mArjane // PNc_15.22
   taralormilaṅghitanitamba- phalakalulitācchavāsaḥ /	tarala-Urmi-laFGita-nitamba Pala-kalulita-acCavAsaH /
   phenapaṭalam asitābjadṛśaḥ kṣaṇam ekam aṃśukavilāsam ādade // PNc_15.23 //	Pena-pawalam asita-abja-dRSaH kzaNam ekam aMSuka-vilAsam Adade // PNc_15.23 //
   sudṛśaḥ sphuṭaṃ navanakhāṅkam urasi jaladhatakuṅkume /	su-dRSaH sPuwam nava-naKa-aFkam urasi jala-Data-kuFkume /
   kāntanihitanayanaṃ pidadhe pṛthuhāratārataralāṃśupallavaḥ // PNc_15.24 //	kAnta-nihita-nayanam pidaDe pRTu-hAra-tAra-tarala-aMSu-pallavaH // PNc_15.24 //
   lulitāñjanasya nayanasya sahabhuvam ivekṣituṃ śriyam /	lulita-aQjanasya nayanasya saha-Buvam iva-Ikzitum Sriyam /
   lagnajalasaralitair alakair luluṭhe lalāṭataṭasīmni subhruvaḥ // PNc_15.25	lagna-jala-saralitEH alakEH luluWe lalAwa-tawa-sImni suBruvaH // PNc_15.25
   dadhatīva kāpi rucim āpa manasijavilāsavallakīm /	daDatI-iva kA-api rucim Apa manasija-vilAsa-vallakIm /
   aṃsavinihitamṛṇālalatā- talavarty alābuparivartulastanī // PNc_15.26 //	aMsa-vinihita-mRNAla-latA tala-vartI alAbu-parivartula-stanI // PNc_15.26 //
   salilāhatitruṭitahāra- parigalitamauktikabhramāt /	salila-Ahati-truwita-hAra parigalita-mOktika-BramAt /
   mugdhayuvatir aparā nidadhe dṛśam abjinīdalapuṭodabinduṣu // PNc_15.27 //	mugDa-yuvatiH aparAH nidaDe dRSam abjinI-dala-puwa-uda-binduzu // PNc_15.27 //
   dhavalodarair bhayavaśena taralavalitair vilocanaiḥ /	Davala-udarEH Baya-vaSena tarala-valitEH vilocanEH /
   nīlanalinadaladāmadṛśāṃ śapharaiḥ samaṃ suciram apsu babhrame // PNc_15.28	nIla-nalina-dala-dAma-dRSAm SaParEH samam su-ciram apsu baBrame // PNc_15.28
   galitāṅgadā gurutaraṅga- dalitamaṇikarṇapūrakāḥ /	galita-aFgadAH guru-taraFga dalita-maNi-karNapUrakAH /
   srastakanakavalayāḥ sudṛśaḥ ślathabandharatnaraśanāś cakāśire // PNc_15.29	srasta-kanaka-valayAH su-dRSaH SlaTa-banDa-ratna-raSanAH cakASire // PNc_15.29
   atikampam ūrmikuṭilabhru bahalanavakuṅkumāruṇam /	ati-kampam Urmi-kuwi-la-Bru bahala-nava-kuFkuma-aruNam /
   straiṇakaratalanirastam abhūd upajātakopam iva jāhnavījalam // PNc_15.30	strENa-kara-tala-nirastam aBUt upajAta-kopam iva jAhnavI-jalam // PNc_15.30
   akarot padaṃ pṛthunitamba- vilulitajalārdraveṇiṣu /	akarot padam pRTu-nitamba vilulita-jala-Ardra-veNizu /
   nīralavaśabalagaṇḍatalāsv abalāsu kuṇḍalitakārmukaḥ smaraḥ // PNc_15.31 //	nIra-lava-Sabala-gaNxa-talAsu abalAsu kuNxalita-kArmukaH smaraH // PNc_15.31 //
   cyutaratnabhūṣaṇamarīci- racitasuracāpamaṇḍalam /	cyuta-ratna-BUzaNa-marIci racita-sura-cApa-maNxalam /
   keśakusumaśabalam śuśubhe sudṛśām anaṅgamadadīpanaṃ payaḥ // PNc_15.32 //	keSa-kusuma-Sabalam SuSuBe su-dRSAm anaFga-mada-dIpanam payaH // PNc_15.32 //
   atha tābhir ekatapanīya- sarasijasanāthapāṇibhiḥ /	aTa tABiH eka-tapanIya sarasija-sanATa-pANiBiH /
   śrībhir iva samudatāri tataḥ punaruktacāṭupaṭubhiḥ priyaiḥ saha //	SrIBiH iva samudatAri tatas punar-ukta-cAwu-pawuBiH priyEH saha //
   PNc_15.33 //	PNc_15.33 //
   sajalāṃśukāntiviśadāṅga- janitanibiḍatrapākulāḥ /	sa-jala-aMSu-kAnti-viSada-aFga janita-nibixa-trapa-AkulAH /
   vyaktanavanakhapadābharaṇāḥ priyalocanāny aramayan mṛgīdṛśaḥ // PNc_15.34	vyakta-nava-naKa-pada-ABaraNAH priya-locanAni aramayan mRgI-dRSaH // PNc_15.34
   atha tā gṛhītaśaradindu- dhavalasicayāḥ prasādhanām /	aTa tAH gRhIta-Sarad-indu Dava-lasicayAH prasADanAm /
   cakrur adhivapur amartyasarit- pulinasthalīkanakavallidhāmasu // PNc_15.35	cakruH aDivapuH amartya-sarit pulina-sTalI-kanaka-vat-liDAmasu // PNc_15.35
   tilakāṅkitāḥ pracurapuṣpa- parimalamuco mṛgīdṛśaḥ /	tilaka-aFkitAH pracura-puzpa parimala-mucaH mRgI-dRSaH /
   ūḍhanavalalitapatralatā dadhur aṅgajopavanarājivibhramam // PNc_15.36 //	UXa-nava-lalita-patra-latA daDuH aFgaja-upavana-rAji-viBramam // PNc_15.36 //
   na cirād alaṅkṛtiviśeṣa- vihitarucayo 'tipeśalāḥ /	na cirAt alaFkRti-viSeza vihita-rucayaH ati-peSalAH /
   lakṣyanavanavarasāḥ śucayaḥ kavipuṅgavoktaya ivāṅganā babhuḥ // PNc_15.37	lakzya-navana-varasAH SucayaH kavi-puFgavoktayaH iva-aFganAH baBuH // PNc_15.37
   vahati sma nirmalakapola- likhitamṛganābhipatrakam /	vahati sma nirmala-kapola liKita-mRganABi-patrakam /
   kāpi nibhṛtamadhupāvalimat kaladhautakokanadakāntam ānanam // PNc_15.38 //	kA-api niBRta-maDupa-Avalimat kalaDOta-kokanada-kAntam Ananam // PNc_15.38 //
   adhikarṇam udgatamayūkha- marakatamanoharodaram /	aDikarNam udgata-mayUKa marakata-manohara-udaram /
   bālam iva madanakalpataror dalam ekayā kanakapatram ādade // PNc_15.39 //	bAlam iva madana-kalpa-taroH dalam ekayA kanaka-patram Adade // PNc_15.39 //
   dhṛtayāvakāṅkam api kānta- vadanaparicumbanocite /	DRta-yAvaka-aFkam api kAnta vadana-paricumbana-ucite /
   rāgamadhurarucake nidadhe dayite ca kā cana cakoralocanā // PNc_15.40 //	rAga-maDura-rucake nidaDe dayite ca kA cana cakora-locanAH // PNc_15.40 //
   hariṇāṅkasundaram aneka- viśadaguṇagumphitākṛtim /	hariNa-aFka-sundaram aneka viSada-guNa-gumPita-AkRtim /
   hāram avahad aparā na paraṃ hṛdi kāntam apy asamabāṇadīpanam // PNc_15.41	hAram avahat aparA na param hRdi kAntam api asama-bANa-dIpanam // PNc_15.41
   itarā padāṅkam iva matta- madanakariṇo 'likodare /	itarA pada-aFkam iva matta madana-kariNaH alikA-udare /
   sāndramṛgamadanamaṣīracitaṃ tilakaṃ kuraṅgatilakānanā dadhe // PNc_15.42	sAndra-mRga-madana-mazIra-citam tilakam kuraFga-tila-ka-AnanAH daDe // PNc_15.42
   hṛtasuptahemaśatapatra- rucimukulitāṅgulīdale /	hRta-supta-hema-Satapatra ruci-mukulita-aFgulI-dale /
   kā cid itarakarasaṅghaṭitaṃ nidadhe vilāsamaṇikaṅkaṇaṃ kare // PNc_15.43	kA cit itara-kara-saFGawitam nidaDe vilAsa-maNi-kaFkaNam kare // PNc_15.43
   uditāsu kāñciguṇamadhya- marakatamarīcisūciṣu /	uditAsu kAQci-guNa-maDya marakata-marIci-sUcizu /
   vyaktim alabhata na romalatā smaradīpakajjalaśikhā mṛgīdṛśām // PNc_15.44	vyaktim alaBata na romalatA smara-dIpa-kajjala-SiKA mRgI-dRSAm // PNc_15.44
   sarasāgaseva ramaṇena caraṇanalinānuṣaṅgiṇā /	sarasAgasA-iva ramaNena caraNa-nalina-anuzaFgiNA /
   puṣpaśarataralitā dadhire maṇinūpureṇa mṛgalocanā rucim // PNc_15.45 //	puzpa-Sara-taralitAH daDire maNi-nUpureNa mRga-locanA rucim // PNc_15.45 //
   dadhatībhir indukarajāla- śabalatimirormivibhramam /	daDatIBiH indu-kara-jAla Sabala-timira-Urmi-viBramam /
   ūḍhadhavalakusumābhir alaṃ kabarīlatābhir abalāś cakāśire // PNc_15.46 //	UXa-Davala-kusumABiH alam kabarI-latABiH abalAH cakASire // PNc_15.46 //
   priyapāṇipaṅkajadhṛteṣu sakalaśaśibimbabandhuṣu /	priya-pANi-paFkaja-DRtezu sakala-SaSi-bimba-banDuzu /
   vaktrakamalam aviloladṛśo maṇidarpaṇeṣu dadṛśuḥ purandhrayaḥ // PNc_15.47	vaktra-kamalam avilola-dRSaH maNi-darpaNezu dadRSuH puranDrayaH // PNc_15.47
   prakaṭaṃ dadhaj jhaṭiti rāgam alaghum atha vāruṇīṃ prati /	prakawam daDat Jawiti rAgam alaGum aTa vAruNIm prati /
   kāntinikara iva tigmarucer vanitājano 'bhimukhatāṃ samādade // PNc_15.48	kAnti-nikaraH iva tigma-ruceH vanitA-janaH aBimuKa-tAm samAdade // PNc_15.48
   udiyāya mānatimiraugha- vighaṭanapaṭur mano'mbare /	udiyAya mAna-timira-oGa viGawana-pawuH manaH-ambare /
   bālakuvalayadṛśāṃ viśade śanakair manobhuvakuraṅgalāñchanaḥ // PNc_15.49	bAla-kuvalaya-dRSAm viSade SanakEs manoBuva-kuraFga-lAQCanaH // PNc_15.49
   aruṇāṅgulīdalaniruddha- navakanakakośakarṇikaiḥ /	aruNa-aFgulI-dala-nirudDa nava-kanaka-koSa-karNikEH /
   sāndramadhuparimalaī ruruce karapaṅkajair atha cakoracakṣuṣām // PNc_15.50	sAndra-maDu-parimalaI ruruce kara-paFkajEH aTa cakora-cakzuzAm // PNc_15.50
   maṇiśuktiṣu kṣaṇam upoḍha- kuvalayasugandhisīdhuṣu /	maNi-Suktizu kzaNam upoXa kuvalaya-suganDi-sIDuzu /
   nyasyad asamaśarayantram iva bhramati sma bhṛṅgakulam utsukotsukam //	nyasyat asamaSara-yantram iva Bramati sma BRFga-kulam utsuka-utsukam //
   PNc_15.51 //	PNc_15.51 //
   [15.51c: śleṣa]	[15.51c: Sleza]
   ruruce 'limaṇḍalam udaṃśu- kamalacaṣakopari sthitam /	ruruce ali-maNxalam udaMSu kamala-cazaka-upari sTitam /
   ekam iva ratipater uditaṃ tapanīyadaṇḍam asitoṣṇavāraṇam // PNc_15.52 //	ekam iva ratipateH uditam tapanIya-daNxam asita-uzNa-vAraNam // PNc_15.52 //
   [VAR 15.52b: {kamala#/lem /em; kamaka# /ed}]	[VAR 15.52b: {kamala-#/lem /em; kamaka# /ed}]
   vidhṛtā kare priyatamena katipayaśilīmukhānvitā /	viDRtA kare priyatamena katipaya-SilImuKa-anvitA /
   cittam akṛta vivaśaṃ sudṛśāṃ kusumeṣukārmukalateva vāruṇī // PNc_15.53 //	cittam akRta vivaSam sudRSAm kusumezu-kArmuka-latA-iva vAruNI // PNc_15.53 //
   [15.53d: śleṣa]	[15.53d: Sleza]
   atirāgiṇi praṇayiṇīva madhuni paricumbitānane /	atirAgiNi praNayiNI-iva maDuni paricumbita-Anane /
   vyaktim alabhata mado hṛdaye pulakaḥ kapolaphalake ca subhruvām //	vyaktim alaBata madaH hRdaye pulakaH kapola-Palake ca suBruvAm //
   PNc_15.54 //	PNc_15.54 //
   pratimāgatendukarajāla- dhavalitam iva śriyaṃ dadhe /	pratimA-Agata-indu-kara-jAla Davalitam iva Sriyam daDe /
   pānanamitamukhamugdhavadhū- vigaladvilāsahasitachaṭaṃ madhu // PNc_15.55	pAna-namita-muKa-mugDa-vaDU vigalat-vilAsa-hasita-Cawam maDu // PNc_15.55
   madhu kāpi pāṭalakapola- taralakaladhautakuṇḍalā /	maDu kA-api pAwala-kapola tarala-kalaDOta-kuNxalAH /
   lolanijamukhatuṣārakara- pratibimbagarbham abhikārpitaṃ papau // PNc_15.56	lola-nija-muKa-tuzAra-kara pratibimba-garBam aBikA-arpitam papO // PNc_15.56
   atiraktam āyatatareṇa vilasadasitotpalaśriyā /	ati-raktam AyatatareNa vilasat-asita-utpala-SriyA /
   kāmam apibadaparendumukhī caṣakeṇa sīdhu, nayanena vallabham // PNc_15.57	kAmam apibada-para-indu-muKI cazakeNa sIDu, nayanena vallaBam // PNc_15.57
   agamat trayasya samam eva parimalarasajñatām aliḥ /	agamat trayasya samam eva parimala-rasa-jQa-tAm aliH /
   kalpaviṭapimadhunaḥ pramadā mukhamārutasya vikacotpalasya // PNc_15.58 //	kalpa-viwapi-maDunaH pramadAH muKa-mArutasya vikaca-utpalasya // PNc_15.58 //
   adharāgracumbanam avāpya kamaladaladīrghacakṣuṣām /	aDara-agra-cumbanam avApya kamala-dala-dIrGa-cakzuzAm /
   śvāsataralam ajaniṣṭa mudā muhurāttalāsyam iva kāpiśāyanam // PNc_15.59 //	SvAsa-taralam ajanizwa mudA muhurAt-talAsyam iva kApiSAyanam // PNc_15.59 //
   madam āsavena rameṇa nakhapadam ivārpitaṃ hṛdi /	madam Asavena rameNa naKa-padam iva-arpitam hRdi /
   nātiviśadapadabandhamatho navasāhasāṅkacaritaṃ jaguḥ striyaḥ // PNc_15.60	na-ati-viSada-pada-banDam-aTo nava-sAhasa-aFka-caritam jaguH striyaH // PNc_15.60
   madirārpitādharadalena yuvatir amṛtachaṭopamā /	madirA-arpita-aDara-dalena yuvatiH amRta-Cawa-upamA /
   premarasamṛduṣu dīrghadṛśāṃ hṛdayeṣu pallavayati sma manmatham //	prema-rasa-mRduzu dIrGa-dRSAm hRdayezu pallavayati sma manmaTam //
   PNc_15.61 //	PNc_15.61 //
   dayitāhite yuvajanena vilasadatipāṭaladyutau /	dayitA-ahite yuvajanena vilasat-ati-pAwala-dyutO /
   kāmasuhṛdi vihitaḥ praṇayaḥ prathamaṃ madhuny adharapallave tataḥ //	kAma-suhRdi vihitaH praNayaH praTamam maDuni aDara-pallave tatas //
   PNc_15.62 //	PNc_15.62 //
   avadhūtamānamadhupāna- rasarabhasataḥ prasannatām /	avaDUtamAna-maDu-pAna rasa-raBasataH prasanna-tAm /
   prāpur atipṛthudṛśāṃ sahasā hṛdayāni cācchamaṇibhājanāni ca // PNc_15.63	prApuH ati-pRTu-dRSAm sahasA hRdayAni ca-acCamaNi-BAjanAni ca // PNc_15.63
   dayitām anaṅgamadasūtim asitanalināvataṃsakām /	dayitAm anaFga-mada-sUtim asita-nalina-avataMsakAm /
   sāndraruciyuvajano madirāṃ paricumbati sma na paraṃ vadhūm api //	sAndra-ruci-yuvajanaH madirAm paricumbati sma na param vaDUm api //
   PNc_15.64 //	PNc_15.64 //
   anayan sahaiva śithilatvam ubhayam ubhayena yoṣitām /	anayan saha-eva SiTila-tvam uBayam uBayena yozitAm /
   vrīḍam aruṇarucinā madhunā maṇikāñcidāma ca kareṇa kāminaḥ // PNc_15.65 //	vrIxam aruNa-rucinA maDunA maNi-kAQci-dAma ca kareNa kAminaH // PNc_15.65 //
   sudṛśāṃ madād atha parisrud aruṇitasitodarāḥ karāt /	sudRSAm madAt aTa parisrud aruNita-sita-udarAH karAt /
   petur amarasaritaḥ puline maṇiśuktayaḥ priyatame ca dṛṣṭayaḥ // PNc_15.66	petuH amara-saritaH puline maNi-SuktayaH priyatame ca dRzwayaH // PNc_15.66
   navapallavāruṇam uvāha dhṛtataruṇavāruṇīmadaḥ /	nava-pallava-aruNam uvAha DRta-taruNa-vAruNI-madaH /
   rāgam atha śucini gaṇḍatale nayanodare ca madirekṣanājanaḥ // PNc_15.67 //	rAgam aTa Sucini gaNxa-tale nayana-udare ca madirA-Ikzana-ajanaH // PNc_15.67 //
   aparisphuṭoktilalitāsu madamukuladīrghadṛṣṭiṣu /	apari-sPuwa-ukti-lalitAsu mada-mukula-dIrGa-dRzwizu /
   tāsu śabalakusumāṃsalasat- kabarīlatāsu padam ādadhe smaraḥ // PNc_15.68	tAsu Sabala-kusumAMsa-lasat kabarI-latAsu padam AdaDe smaraH // PNc_15.68
   āpānabhūr avasitāsavarāgadīrgha- sendīvarasphaṭikaśuktiśatā cakāse /	ApAnaBUH avasita-Asava-rAga-dIrGa sa-indIvara-sPawika-Sukti-SatA cakAse /
   kautūhalān madavilolavadhūvilāsa- vyālokanonmiṣitavaktraparampareva //	kOtUhalAt mada-vilola-vaDU-vilAsa vyAlokana-unmizita-vaktra-paramparA-iva //
   PNc_15.69 //	PNc_15.69 //
   aviralamaṇidīpoddyotadūrāpasarpat- timiram amarasindhoḥ kūlakacchaṃ	avirala-maNi-dIpa-uddyota-dUra-apasarpat timiram amara-sinDoH kUla-kacCam
   praviśya /	praviSya /
   atha samamasunāthais tāḥ salīlaṃ niṣeduḥ	aTa samam-asunATEH tAH sa-lIlam nizeduH
   sarasakanakajambūpallavaprastareṣu // PNc_15.70 //	sarasa-kanaka-jambU-pallava-prastarezu // PNc_15.70 //
   sāndronmīlatsaurabhāṇy udvahantyo vidyullekhapiṅgalāny aṅkāni /	sAndra-unmIlat-sOraBANi udvahantyaH vidyut-leKa-piFgalAni aFkAni /
   lakṣmīṃ hemāmbhojamālā ivāpuḥ sāraṅgākṣyaḥ preyasāṃ kaṇṭhalagnāḥ //	lakzmIm hema-amBoja-mAlAH iva-apuH sAraFga-akzyaH preyasAm kaNWa-lagnAH //
   PNc_15.71 //	PNc_15.71 //
   tato visūtracyutahārayaṣṭiḥ śīrṇāṅgado bhaṅgurakarṇapūraḥ /	tatas visUtra-cyuta-hAra-yazwiH SIrNa-aFgadaH BaFgura-karNapUraH /
   madena sadyo madirekṣaṇānāṃ ratotsavaḥ pallavito babhūva // PNc_15.72 //	madena sadyas madirA-IkzaNAnAm rata-utsavaH pallavitaH baBUva // PNc_15.72 //
   nānāṅgarāgaśabale ślathabandhalola- dhammillamālyakusumaprakarāvakīrṇe /	nAnA-aFga-rAga-Sabale SlaTa-banDa-lola Dammilla-mAlya-kusuma-prakara-avakIrNe /
   puṣpeṣutalpe iva vakṣasi vallabhānāṃ nidrām avāpur atha tāḥ surataśrameṇa	puzpa-izu-talpe iva vakzasi vallaBAnAm nidrAm avApuH aTa tAH surata-SrameNa
   // PNc_15.73 //	// PNc_15.73 //
   kandarpasya trilokīhaṭhavijayamahāsāhasotsāhahetur dhunvaṃs	kandarpasya trilokI-haWa-vijaya-mahA-sAhasa-utsAha-hetuH Dunvan=-
   tatpakṣmadhūlivyatikarakapiśaḥ kāñcanāmbhoruhāṇi /	tad-pakzma-DUli-vyatikara-kapiSaH kAQcana-amBoruhANi /
   tanvānas tīrarūḍhatridaśatarulatālāsyam ālasyabhājāṃ tāsāṃ	tanvAnaH tIra-rUXa-tridaSa-taru-latAla-Asyam Alasya-BAjAm tAsAm
   saṃbhogakeliklamabharam aharajjāhnavīvīcivātaḥ // PNc_15.74 //	saMBoga-keli-klama-Baram aharat-jAhnavI-vIci-vAtaH // PNc_15.74 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye pātālagaṅgāvagāhano nāma pañcadaśaḥ sargaḥ	nava-sAhasa-aFka-carite mahAkAvye pAtAlagaFgA-avagAhanaH nAma paQcadaSaH sargaH
   ṣoḍaśaḥ sargaḥ	zoxaSaH sargaH
   atrāntare nabhaḥsindhu- pulinaṃ prāpa pāṭalā /	atra-antare naBaH-sinDu pulinam prApa pAwalA /
   dadhaty anaṅgalekhena lāñchitaṃ pāṇipallavam // PNc_16.1 //	daDati anaFga-leKena lAQCitam pANipallavam // PNc_16.1 //
   maṇipragrīvakodgīrṇa- śunāsīraśarāsanam /	maNi-pragrIvaka-udgIrNa SunA-sIra-SarAsanam /
   apaśyad gaganollekhi tatra sphaṭikaveśma sā // PNc_16.2 //	apaSyat gagana-ulleKi tatra sPawika-veSma sA // PNc_16.2 //
   tadindranīladvāre sā hemavetrākule babhau /	tad-indranIla-dvAre sA hema-vetra-Akule baBO /
   śliṣyantī sataḍillekhe lekhevendoḥ payomuci // PNc_16.3 //	SlizyantI sa-taxit-leKe leKA-iva-indoH payomuci // PNc_16.3 //
   ratnavātāyanasthasya tiṣṭhan pārśve mahīpateḥ /	ratna-vAtAyana-sTasya tizWan pArSve mahIpateH /
   dvāḥsthaṃ kim api pṛcchantīṃ tām aikṣata ramāṅgadaḥ // PNc_16.4 //	dvAHsTam kim api pRcCantIm tAm Ekzata ramAFgadaH // PNc_16.4 //
   antaḥ praveśayām āsa saś ca tām āttasaṃbhramaḥ /	antar praveSayAm Asa saH ca tAm Atta-saMBramaH /
   yayau sā ca viśāṃpatyur locanāmṛtavartitām // PNc_16.5 //	yayO sA ca viSAMpatyuH locana-amRta-varti-tAm // PNc_16.5 //
   sitāśmaharmyam uttuṅgaṃ jhaṭity adhiruroha sā /	sitASma-harmyam uttuFgam Jawiti aDiruroha sA /
   ānandakandalīcittam atyacchaṃ pārthivasya ca // PNc_16.6 //	Ananda-kandalI-cittam atyacCam pArTivasya ca // PNc_16.6 //
   kṣiticumbitahāraṃ sā praṇanāma mahībhuje /	kziti-cumbita-hAram sA praNanAma mahIBuje /
   ramāṅgadaṃ karagrāha- sauhārdye pātratāṃ nayat // PNc_16.7 //	ramAFgadam kara-grAha sOhArdye pAtra-tAm nayat // PNc_16.7 //
   nṛpeṇa svayam uktāpi ita ehy ehi pāṭale /	nRpeNa svayam uktA-api itas ehi ehi pAwale /
   tallīlāmaṇiparyaṅka- savidhe niṣasāda sā // PNc_16.8 //	tad-lIlA-maNi-paryaFka saviDe nizasAda sA // PNc_16.8 //
   pāṭalāvākyam	pAwalA-vAkyam
   kṛtasambhāṣaṇā sātha tenāvanimanobhuvā /	kRta-samBAzaNA sA-aTa tena-avanimanoBuvA /
   ity avocata dantāṃśu- śabalādharapallavā // PNc_16.9 //	iti avocata danta-aMSu Sabala-aDara-pallavAH // PNc_16.9 //
   mudritasmarasaundarya- vāntā netrāmṛtachaṭā /	mudrita-smara-sOndarya vAntA netra-amRta-CawA /
   iyaṃ mūrtir mahārāja kaccit kuśalinī tava ? // PNc_16.10 //	iyam mUrtiH mahA-rAja kaccit kuSalinI tava ? // PNc_16.10 //
   katham etāṃ praviṣṭās tvaṃ bhūmim atyantadurgamām /	kaTam etAm pravizwAH tvam BUmim atyanta-durgamAm /
   na kasya vismayāyeyaṃ śaktir atyadbhutā tava // PNc_16.11 //	na kasya vismayAya-iyam SaktiH ati-adButA tava // PNc_16.11 //
   deva vidyādharaḥ ko 'pi śāpān nirmocitas tvayā /	deva vidyADaraH kaH api SApAt nirmocitaH tvayA /
   ity amandaḥ pravādo 'tra tat ko 'py asi namo 'stu te // PNc_16.12 //	iti amandaH pravAdaH atra tat kaH api asi namaH astu te // PNc_16.12 //
   aho guṇena rājendra yena kenāpi gṛhyase /	aho guNena rAja-indra yena kena-api gRhyase /
   yad evaṃ kliśyase tasyāḥ phaṇīndraduhituḥ kṛte // PNc_16.13 //	yat evam kliSyase tasyAH PaNi-indra-duhituH kRte // PNc_16.13 //
   nāyakavākyam	nAyaka-vAkyam
   atha vidrumatāmrauṣṭha- luṭhaddaśanadīdhitiḥ /	aTa vidruma-tAmra-ozWa luWat-daSana-dIDitiH /
   smitvā vasumatīnāthas tām iti pratyabhāṣata // PNc_16.14 //	smitvA vasumatI-nATaH tAm iti pratyaBAzata // PNc_16.14 //
   kadācit pāṭale kaccid bhujaṅgapatikanyakā /	kadAcid pAwale kaccit BujaFga-pati-kanyakA /
   smaraty asmān sakhīsvaira- saṅkathāsv antarāntarā // PNc_16.15 //	smarati asmAn saKI-svEra saFkaTAsu antarA-antarAH // PNc_16.15 //
   kim anaṅgavatī vakti brūte mālyavatī ca kim /	kim anaFgavatI vakti brUte mAlyavatI ca kim /
   apy asty ahipure 'smākaṃ kiṃvadantī kiyaty api // PNc_16.16 //	api asti ahipure asmAkam kiMvadantI kiyati api // PNc_16.16 //
   phaṇirājasutākarṇaṃ kaccit prāpayya madvacaḥ /	PaNi-rAja-sutAkarNam kaccit prApayya mad-vacaH /
   vihito ratnacūḍena śukarūpaviparyayaḥ // PNc_16.17 //	vihitaH ratna-cUxena Suka-rUpa-viparyayaH // PNc_16.17 //
   kim āgatāsi kiṃ caivaṃ parimlāneva lakṣyase /	kim AgatA-asi kim ca-evam parimlAn-eva lakzyase /
   nivedaya drutaṃ yan me kim apy āśaṅkate manaḥ // PNc_16.18 //	nivedaya drutam yat me kim api ASaFkate manaH // PNc_16.18 //
   lekhārpaṇam	leKa-arpaNam
   iti pṛṣṭavate tasmai sāndrapremārdracetase /	iti pRzwavate tasmE sAndra-prema-Ardra-cetase /
   kandarpadīpanaṃ lekham arpayām āsa pāṭalā // PNc_16.19 //	kandarpa-dIpanam leKam arpayAm Asa pAwalAH // PNc_16.19 //
   tam āttaṃ vācayety uktvā paramārakulodvahaḥ /	tam Attam vAcayA-iti uktvA paramArakula-udvahaH /
   ramāṅgadasya cikṣepa sambhramottānite kare // PNc_16.20 //	ramAFgadasya cikzepa samBrama-uttAnite kare // PNc_16.20 //
   taṃ hemakadalīpatra- kastūrilikhitākṣaram /	tam hema-kadalI-patra kaH-tUri-liKita-akzaram /
   so 'vadhāryātha tasyāgre vyaktavāg ity avāacayat // PNc_16.21 //	saH avaDArya-aTa tasya-agre vyakta-vAc iti avAacayat // PNc_16.21 //
   śaśiprabhālekhaḥ	SaSi-praBA-leKaH
   svasti sthitasya svaḥsindhu- tīre phaṇipurasthayā /	svasti sTitasya svar-sinDu tIre PaNipura-sTayA /
   idaṃ madhyamalokendor mālyavatyā nivedyate // PNc_16.22 //	idam maDyama-loka-indoH mAlyavatyA nivedyate // PNc_16.22 //
   yadaivāsmatsakhī vindhye tvayā rājan vyayujyata /	yadA-eva-asmad-saKI vinDye tvayA rAjan vyayujyate /
   tadaiveyaṃ kuraṅgīva viddhā hṛdi manobhuvā // PNc_16.23 //	tadA-eva-iyam kuraFgI-iva vidDAH hRdi manoBuvA // PNc_16.23 //
   dṛṣṭiḥ sarvatra rājendoḥ sudhāniṣyandinī tava /	dRzwiH sarvatra rAja-indoH suDA-nizyandinI tava /
   jātā śaśiprabhāyāṃ tu saiva hālāhalachaṭā // PNc_16.24 //	jAtA SaSi-praBAyAm tu sA-eva hAlAhala-CawA // PNc_16.24 //
   na vinodayituṃ śakyam eṣā kenāpi vastunā /	na vinodayitum Sakyam ezA kena-api vastunA /
   vineśa tava karpūra- śītayā saṅgamāśayā // PNc_16.25 //	vineSa tava karpUra SItayA saFgam-ASayA // PNc_16.25 //
   tvaddarśanopakāriṇyāḥ karoty ekāvalīm iva /	tvad-darSana-upakAriNyAH karoti eka-AvalIm iva /
   iyaṃ pakṣmāgravartyaśru- pṛṣatachadmanā dṛśaḥ // PNc_16.26 //	iyam pakzma-agra-varti-aSru pRzata-CadmanA dRSaH // PNc_16.26 //
   vakti vyaktāśrulekhena nihitena karodare /	vakti vyakta-aSru-leKena nihitena kara-udare /
   iyam āpāṇḍugaṇḍena smaratāpamukhendunā // PNc_16.27 //	iyam ApANxu-gaNxena smara-tApa-muKa-indunA // PNc_16.27 //
   śirīṣād api mṛdvaṅgī kveyam āyātalocanā /	SirIzAt api mRdu-aFgI kva-iyam AyAta-locanA /
   eṣa kva ca kukūlāgni- karkaśo madanajvaraḥ // PNc_16.28 //	eza kva ca kukUla-agni karkaSaH madana-jvaraH // PNc_16.28 //
   neyaṃ pravālaśayyāyāṃ nāpi prāleyaveśmani /	na-iyam pravAla-SayyAyAm na-api prAleya-veSmani /
   na cendumaṇiparyaṅke sakhī nirvṛtim eti naḥ // PNc_16.29 //	na ca-indu-maNi-paryaFke saKI nirvRtim eti naH // PNc_16.29 //
   nisargaraktam etasyāḥ sakhījanam ivādharam /	nisarga-raktam etasyAH saKI-janam iva-aDaram /
   nayanti kim api mlānim uṣṇā niḥśvasitormayaḥ // PNc_16.30 //	nayanti kim api mlAnim uzNA niHSvasita-UrmayaH // PNc_16.30 //
   aratitvam avāpyāmbhaḥ- kaṇikeva vighūrṇate /	arati-tvam avApya-amBaH kaNikA-iva viGUrNate /
   eṣā kamalinīpatra- śayyāyām āyatekṣaṇā // PNc_16.31 //	ezA kamalinI-patra SayyAyAm Ayata-IkzaNAH // PNc_16.31 //
   asyāḥ smarāgnisantaptaṃ vapuḥ śaśikalāmṛdu /	asyAH smara-agni-santaptam vapuH SaSi-kalA-mRdu /
   nīrandhragharmasalila- chaleneva vilīyate // PNc_16.32 //	nIranDra-Garma-salila Calena-iva vilIyate // PNc_16.32 //
   kṛśatām aṅgake gāḍham asyāḥ kusumakomale /	kRSa-tAm aFgake gAXam asyAH kusuma-komale /
   āropayati puṣpeṣu maurvīm iva śarāsane // PNc_16.33 //	Aropayati puzpezu mOrvIm iva SarAsane // PNc_16.33 //
   dhṛtayā hṛdi bāleyaṃ vitīrṇaharicandane /	DRtayA hRdi bAlA-iyam vitIrNa-haricandane /
   nirvāṇam eti bhavataḥ kathayā na jalārdrayā // PNc_16.34 //	nirvANam eti BavataH kaTayA na jala-ArdrayA // PNc_16.34 //
   ākarṇakṛṣṭakodaṇḍas- tvāṃ vinā niśitaiḥ śaraiḥ /	AkarNa-kRzwa-kodaNxas tvAm vinA niSitEH SarEH /
   bhinatty aṅgam anaṅgo 'syāḥ kṣitiś cetasi kāpi me // PNc_16.35 //	Binatti aFgam anaFgaH asyAH kzitiH cetasi kA-api me // PNc_16.35 //
   iyam atyacchahṛdaye dadhaty atisuvṛttatām /	iyam atyacCa-hRdaye daDati ati-su-vRtta-tAm /
   bālā māṇikyamukure vimukhī saṃmukhī tvayi // PNc_16.36 //	bAlA mANikya-mukure vimuKI saMmuKI tvayi // PNc_16.36 //
   eṣā śikheva dīpasya mugdhā dagdhadaśāśrayā /	ezA SiKA-iva dIpasya mugDA dagDa-daSa-ASrayAH /
   smarānilaparāmarśād itaś cetaś ca vepate // PNc_16.37 //	smara-anila-parAmarSAt itas ca-itas ca vepate // PNc_16.37 //
   iyam indudyutiharaṃ yuktam atyāyatair guṇaiḥ /	iyam indu-dyuti-haram yuktam atyAyatEH guNEH /
   mṛṇālavalayaṃ haste vahati tvāṃ ca cetasi // PNc_16.38 //	mRNAla-valayam haste vahati tvAm ca cetasi // PNc_16.38 //
   anaṅgatāpavaty asyā nikāmasarasaṃ hṛdi /	anaFga-tA-apavatI asyAH nikAma-sarasam hRdi /
   saṅkucaty abjinīpatraṃ na tu tvatpremapallavaḥ // PNc_16.39 //	saFkucati abjinI-patram na tu tvad-prema-pallavaH // PNc_16.39 //
   kriyate valayenāsyā maṇibandhe gatāgatam /	kriyate valayena-asyAH maNibanDe gatAgatam /
   kārśyāgrabhūmim āptāyās tvayy antaḥkaraṇena ca // PNc_16.40 //	kArSya-agra-BUmim AptAyAH tvayi antaHkaraNena ca // PNc_16.40 //
   jāyate peśalam api prāyo vastv anyathāpadi /	jAyate peSalam api prAyas vastu anyaTA-Apadi /
   prāpto mṛṇālahāro 'pi yad asyā dāhahetutām // PNc_16.41 //	prAptaH mRNAla-hAraH api yat asyAH dAha-hetu-tAm // PNc_16.41 //
   nihitāḥ sāsramālībhir lavalīpākapāṇḍunī /	nihitAH sa-asramAlIBiH lavalI-pAka-pANxunI /
   asyāḥ stanataṭe bhāraḥ paraṃ vānīrapallavāḥ // PNc_16.42 //	asyAH stana-tawe BAraH param vAnIra-pallavAH // PNc_16.42 //
   na candanena nośīra- vāriṇā na jalārdrayā /	na candanena na-uSIra vAriNA na jala-ArdrayA /
   nāsyāḥ puṭakinīpatraiḥ śamam eti smarajvaraḥ // PNc_16.43 //	na-asyAH puwakinI-patrEH Samam eti smara-jvaraH // PNc_16.43 //
   kiṃ cāparam tvam etasyā hṛdayasyādhidevatā /	kim ca-aparam tvam etasyAH hRdayasya-aDidevatA /
   yatas tvanmayam evaiṣā viśvaṃ viśveśa paśyati // PNc_16.44 //	yatas tvad-mayam eva-ezA viSvam viSveSa paSyati // PNc_16.44 //
   ratnacūḍopanītena sandeśena tavādhunā /	ratna-cUxa-upanItena sandeSena tava-aDunA /
   iyam ucchvasitā kim cit sudhāgaṇḍūṣabandhunā // PNc_16.45 //	iyam ucCvasitA kim cit suDA-gaNxUza-banDunA // PNc_16.45 //
   tāvad āgaccha vegena gṛhītvā hemapaṅkajam /	tAvat AgacCa vegena gRhItvA hema-paFkajam /
   anaṅgavidhunā yāvad iyaṃ śvasiti naḥ sakhī // PNc_16.46 //	anaFga-viDunA yAvat iyam Svasiti naH saKI // PNc_16.46 //
   nāyakasya pratisandeśaḥ	nAyakasya pratisandeSaH
   evam ākarṇya lalitaṃ lekhārtham atha pārthivaḥ /	evam AkarNya lalitam leKA-arTam aTa pArTivaH /
   udbhinnasāndrapulakaḥ pāṭalām ity avocata // PNc_16.47 //	udBinna-sAndra-pulakaH pAwalAm iti avocata // PNc_16.47 //
   yathā sakhī vaḥ kim api prapannā vidhurāṃ daśām /	yaTA saKI vaH kim api prapannAH viDurAm daSAm /
   tathā tvam api mām evaṃ pāṭale kiṃ na paśyasi ? // PNc_16.48 //	taTA tvam api mAm evam pAwale kim na paSyasi ? // PNc_16.48 //
   tad gaccha tāṃ śaśimukhīm āśvāsayitum arhasi /	tat gacCa tAm SaSi-muKIm ASvAsayitum arhasi /
   vayam ete ca hemābjam ānetuṃ prayatāmahe // PNc_16.49 //	vayam ete ca hema-abjam Anetum prayatAmahe // PNc_16.49 //
   tathā kāryaṃ na vandhyaḥ syād yathā mama manorathaḥ /	taTA kAryam na vanDyaH syAt yaTA mama manoraTaH /
   vaktavyā mālyavatyaivaṃ madgirā valguvādini // PNc_16.50 //	vaktavyAH mAlyavatyA-evam mad-girA valgu-vAdini // PNc_16.50 //
   pāṭalāprayāṇam	pAwalA-prayANam
   āvṛttidattasandeśā- sā tataḥ pṛthivībhujā /	AvRtti-datta-sandeSA sA tatas pRTivIBujAH /
   phaṇirājendranagarīṃ tvaritam pāṭalā yayau // PNc_16.51 //	PaNi-rAja-indra-nagarIm tvaritam pAwalA yayO // PNc_16.51 //
   prasthānaśaṃsī sahasā tasyātha pṛthivīpateḥ /	prasTAna-SaMsI sahasA tasya-aTa pRTivIpateH /
   pralayāmbudharadhvāna- dhīraṃ dadhvāna dundubhiḥ // PNc_16.52 //	pralaya-ambuDara-DvAna DIram daDvAna dunduBiH // PNc_16.52 //
   vidyādharastrīpuruṣavarṇanam	vidyADara-strI-puruza-varNanam
   nadann utkampimanasāṃ sa vidyādharayoṣitām /	nadan utkampi-manasAm sa vidyADara-yozitAm /
   ninye priyapariṣvaṅga- ślathatām atha dorlatāḥ // PNc_16.53 //	ninye priya-parizvaFga SlaTa-tAm aTa dos-latAH // PNc_16.53 //
   kathaṃ cit prāṇanāthasya mukhādharapallavam /	kaTam cit prANanATasya muKa-aDara-pallavam /
   bālā vyaghaṭayat kā cit kācid urasaś ca payodharau // PNc_16.54 //	bAlA vyaGawayat kA cit kAcid urasaH ca payoDarO // PNc_16.54 //
   śanair babandha jaghane nakhāṅkavati mekhalām /	SanEs babanDa jaGane naKAFkavati meKalAm /
   kāpi smitamukhī kānte tiryagarpitalocanā // PNc_16.55 //	kA-api smita-muKI kAnte tiryak-arpita-locanA // PNc_16.55 //
   dṛṣṭiṃ dāsyanti me sakhyaḥ khaṇḍite dantavāsasi /	dRzwim dAsyanti me saKyaH KaNxite danta-vAsasi /
   kim atra kṛtyam ity anyā kim api vyākulābhavat // PNc_16.56 //	kim atra kRtyam iti anyA kim api vyAkulA-aBavat // PNc_16.56 //
   kā cit paryaṅkam ālokya sālaktakapadāṅkitam /	kA cit paryaFkam Alokya sa-alaktaka-pada-aFkitam /
   anyonyārpitanetrābhir vayasyābhir ahasyata // PNc_16.57 //	anyonya-arpita-netrABiH vayasyABiH ahasyata // PNc_16.57 //
   ekā māṇikyakaṭakaṃ karāgracyutam ādade /	ekA mANikya-kawakam kara-agra-cyutam Adade /
   hṛdayaṃ puṣpacāpena madhye viddham ivātmanaḥ // PNc_16.58 //	hRdayam puzpa-cApena maDye vidDam iva-AtmanaH // PNc_16.58 //
   cumbanakliṣṭabimbauṣṭhaṃ jāgarāruṇalocanam /	cumbana-klizwa-bimba-ozWam jAgara-aruNa-locanam /
   mukhāmbhojaṃ dṛśānyonaṃ vilāsibhir apīyata // PNc_16.59 //	muKa-amBojam dRSA-anyonam vilAsiBiH apIyata // PNc_16.59 //
   ratnavatīṃ prati gamanam	ratnavatIm prati gamanam
   so 'tha pravavṛte gantuṃ vidyādharabalānvitaḥ /	saH aTa pravavRte gantum vidyADara-bala-anvitaH /
   rathena rathinām agryaḥ purīṃ ratnavatīm prati // PNc_16.60 //	raTena raTinAm agryaH purIm ratnavatIm prati // PNc_16.60 //
   ratnacūḍasamāgamaḥ	ratna-cUxa-samAgamaH
   tataḥ phaṇikumārena ratnacūḍena sa adhvani /	tatas PaNikumArena ratna-cUxena saH aDvani /
   samagaṃsta jagatpūjyaḥ pūṣā darśa ivendunā // PNc_16.61 //	sama-gaMsta jagat-pUjyaH pUzA darSaH iva-indunA // PNc_16.61 //
   [16.16d: ādarśe?]	[16.16d: AdarSe?]
   sas tasyopayānīcakre dikcakraskhalitadhvanim /	saH tasya-upayAnI-cakre diS-cakra-sKalita-Dvanim /
   acchinnadānaniṣyandam ātmānam iva vāraṇam // PNc_16.62 //	acCinna-dAna-nizyandam AtmAnam iva vAraNam // PNc_16.62 //
   nṛpasya dīpikākṛtyaṃ cakrire timiracchidaḥ /	nRpasya dIpikA-kRtyam cakrire timira=-CidaH /
   puraḥ prasarpattatsainya- phaṇāratnāṃśusūcayaḥ // PNc_16.63 //	puras prasarpat-tat-sEnya PaNA-ratna-aMSu-sUcayaH // PNc_16.63 //
   kiyatāpy atha kālena santataiḥ saḥ prayāṇakaiḥ /	kiyatA-api aTa kAlena santatEH saH prayANakEH /
   prapede kusumāśleṣa- sugandhipavanaṃ vanam // PNc_16.64 //	prapede kusuma-ASleza suganDi-pavanam vanam // PNc_16.64 //
   dūtaprasthāpanam	dUta-prasTApanam
   asurādhipatiṃ sāmnā yācituṃ hemapaṅkajam /	asura-aDipatim sAmnA yAcitum hema-paFkajam /
   sthitvā sas tatra purato visasarja ramāṅgadam // PNc_16.65 //	sTitvA saH tatra puratas visasarja ramAFgadam // PNc_16.65 //
   saś ca trijagataḥ sāram ādāyaiva vinirmitām /	saH ca trijagataH sAram AdAya-eva vinirmitAm /
   uttuṅgaratnaprāsādāṃ prāpa ratnavatīṃ purīm // PNc_16.66 //	uttuFga-ratna-prAsAdAm prApa ratnavatIm purIm // PNc_16.66 //
   rāmārthabaddhakakṣeṇa preṣitaḥ prabhuṇāviśat /	rAma-arTa-badDa-kakzeNa prezitaH praBuNA-AviSat /
   parikhārṇavam ullaṅghya sas tāṃ laṅkām ivāṅgadaḥ // PNc_16.67 //	pariKA-arNavam ullaFGya saH tAm laFkAm iva-aFgadaH // PNc_16.67 //
   ko 'yaṃ ko 'py ayam anyonyam evaṃ pallavitoktibhiḥ /	kaH ayam kaH api ayam anyonyam evam pallavita-uktiBiH /
   kautukastimitākṣaiḥ saḥ pauraiś ciram adṛśyata // PNc_16.68 //	kOtuka-stimita-akzEH saH pOrEH ciram adRSyata // PNc_16.68 //
   sa candranīlaharmyeṣu dadarśāsurakanyakāḥ /	sa candranIla-harmyezu dadarSa-asura-kanyakAH /
   lolās tamālaśyāmeṣu megheṣv iva śatahradāḥ // PNc_16.69 //	lolAH tamAla-SyAmezu meGezu iva SatahradAH // PNc_16.69 //
   nipīyamānaḥ paurastrī- netrasphaṭikaśuktibhiḥ /	nipIyamAnaH pOra-strI netra-sPawika-SuktiBiH /
   vairidvipaghaṭāsiṃhaḥ siṃhadvāram avāpa sa // PNc_16.70 //	vEri-dvipa-GawA-siMhaH siMha-dvAram avApa saH // PNc_16.70 //
   asurendrasya doḥkaṇḍu- duḥsthānaikabhaṭākulam /	asura-indrasya doHkaNxu duHsTAna-eka-Bawa-Akulam /
   vīraḥ sa aviśad āsthānam atha dvāḥsthaniveditaḥ // PNc_16.71 //	vIraH sa aviSat AsTAnam aTa dvAHsTa-niveditaH // PNc_16.71 //
   asurendravarṇanam	asura-indra-varNanam
   āsīnam añjanaśyāmam uccaiḥ sphaṭikaviṣṭare /	AsInam aQjana-SyAmam uccEs sPawika-vizware /
   himācalendraśikhare navīnam iva nīradam // PNc_16.72 //	himAcala-indra-SiKare navInam iva nIradam // PNc_16.72 //
   keyūrapadmarāgāṃśu- mañjarījaṭilaūbhau /	keyUra-padmarAga-aMSu maQjarI-jawilaUBO /
   bhujau bibhrāṇam ujjvāla- pratāpajvalanāv iva // PNc_16.73 //	BujO biBrANam ujjvAla pratApa-jvalanO iva // PNc_16.73 //
   urasā ruddhagīrvāṇa- dvipendraradakoṭinā /	urasA rudDa-gIrvANa dvipa-indra-rada-kowinA /
   hāravallīṃ dadhal lolāṃ dolām iva jayaśriyaḥ // PNc_16.74 //	hAravallIm daDat lolAm dolAm iva jaya-SriyaH // PNc_16.74 //
   dadhānaṃ dīptiparyasta- timirau maṇikuṇḍalau /	daDAnam dIpti-paryasta timirO maNi-kuNxalO /
   bandīkṛtau sahaivobhau sūryācandramasāv iva // PNc_16.75 //	bandIkRtO saha-eva-uBO sUryAcandramasO iva // PNc_16.75 //
   vīravratasyālaṅkāram ahaṅkārasya jīvitam /	vIra-vratasya-alaFkAram ahaFkArasya jIvitam /
   jagatām aṅkuśaṃ tatra sa vajrāṅkuśam aikṣata // PNc_16.76 //	jagatAm aFkuSam tatra sa vajra-aFkuSam Ekzata // PNc_16.76 //
   tannideśitam adhyāsta sa hiraṇyamayam āsanam /	tad-nideSitam aDyAsta sa hiraNya-mayam Asanam /
   nānāratnāṃśuśabalaṃ śṛṅgaṃ meror ivāryamā // PNc_16.77 //	nAnA-ratna-aMSu-Sabalam SRFgam meroH iva-aryamA // PNc_16.77 //
   dūtaṃ prati praśnaḥ	dUtam prati praSnaH
   kurvan mukhāni smerāṇi daśanajyotsnayā diśām /	kurvan muKAni smerANi daSana-jyotsnayA diSAm /
   vidhāya satkriyām evam asurendras tam abravīt // PNc_16.78 //	viDAya satkriyAm evam asura-indraH tam abravIt // PNc_16.78 //
   aho kim api kalyāṇam āsannaphalam adya naḥ /	aho kim api kalyANam Asanna-Palam adya naH /
   anyathā hi gṛhaṃ santaḥ kim āyānti bhavadvidhāḥ // PNc_16.79 //	anyaTA hi gRham santaH kim AyAnti BavadviDAH // PNc_16.79 //
   yad āśrame vaṅkumuner yuvayor vṛttam adbhutam /	yat ASrame vaFku-muneH yuvayoH vRttam adButam /
   tat karṇātithitāṃ nītam etya praṇidhibhir mama // PNc_16.80 //	tat karNa-atiTitAm nItam etya praNiDiBiH mama // PNc_16.80 //
   etayā sāṃprataṃ brūhi yuto vidyādharair ayam /	etayA sAMpratam brUhi yutaH vidyADarEH ayam /
   kim ākaṅkṣati vaḥ svāmī phalaṃ pāṭālayātrayā // PNc_16.81 //	kim AkaFkzati vaH svAmI Palam pAwAla-yAtrayA // PNc_16.81 //
   niyujyante nṛpeṇārthe nālpīyasi bhavaddṛśāḥ /	niyujyante nRpeNa-arTe na-alpIyasi Bavat-dRSAH /
   śeṣo dhṛter bhuvo 'nyatra vyāpārayati kiṃ phaṇān // PNc_16.82 //	SezaH DRteH BuvaH anyatra vyApArayati kim PaNAn // PNc_16.82 //
   tad atra prahito rājñā kim artham asi kathyatām /	tat atra prahitaH rAjQA kim arTam asi kaTyatAm /
   arthināṃ vyarthatām eti na jātu prārthanā mama // PNc_16.83 //	arTinAm vyarTa-tAm eti na jAtu prArTanA mama // PNc_16.83 //
   ramāṅgadoktiḥ	rama-aFgadoktiH
   mārgair ivāyatair vācāṃ śucibhir daśanāṃśubhiḥ /	mArgEH iva-AyatEH vAcAm SuciBiH daSana-aMSuBiH /
   sīmantitādharaḥ smitvā tam ity ūce ramāṅgadaḥ // PNc_16.84 //	sImanti-tA-DaraH smitvA tam iti Uce ramAFgadaH // PNc_16.84 //
   āsāṃ sudhārasārdrāṇāṃ śuddhānām asurādhipa /	AsAm suDArasa-ArdrANAm SudDAnAm asura-aDipa /
   girāṃ tvam eko yat satyam indur bhāsām ivākaraḥ // PNc_16.85 //	girAm tvam ekaH yat satyam induH BAsAm iva-AkaraH // PNc_16.85 //
   kac cit tvayāyam ajñāyi devaḥ sāhasalāñchanaḥ /	kac cit tvayA-ayam ajQAyi devaH sAhasa-lAQCanaH /
   jagatpradīpam athavā ko na vetti virocanam // PNc_16.86 //	jagat-pradIpam aTavA kaH na vetti virocanam // PNc_16.86 //
   phaṇirājasutām eṣa pariṇetuṃ śaśiprabhām /	PaNi-rAja-sutAm eza pariNetum SaSi-praBAm /
   pathānena rathakṣuṇṇa- ratnaśailena gacchati // PNc_16.87 //	paTA-anena raTa-kzuNNa ratnaSElena gacCati // PNc_16.87 //
   tvadvāpihemapadmena śulkasaṃsthā kṛtā kila /	tvad-vApi-hema-padmena Sulka-saMsTA kRtA kila /
   asyāḥ pitreti devena tadarthaṃ prahitā vayam // PNc_16.88 //	asyAH pitrA-iti devena tad-arTam prahitAH vayam // PNc_16.88 //
   anenecchasi cet kartuṃ sakhyaṃ sāhasalakṣmaṇā /	anena-icCasi ced kartum saKyam sAhasa-lakzmaNA /
   tat kārtasvararājīvam ānīya svayam arpyatām // PNc_16.89 //	tat kArtasvara-rAjIvam AnIya svayam arpyatAm // PNc_16.89 //
   lumpanti tvanmukhacchāyāṃ yāvan nāsya camūrajaḥ /	lumpanti tvad-muKa=-CAyAm yAvat na-asya camUra-jaH /
   kuruṣva tāvad ātithyaṃ hemābjena mahībhuje // PNc_16.90 //	kuruzva tAvat AtiTyam hema-abjena mahIBuje // PNc_16.90 //
   kim anyan ``nārthināṃ matto vighaṭante manorathāḥ'' /	kim anyan ``nA-arTinAm mattaH viGawante manoraTAH-aa /
   iti tvayā svam evāśu pramāṇīkriyatāṃ vacaḥ // PNc_16.91 //	iti tvayA svam eva-ASu pramANIkriyatAm vacaH // PNc_16.91 //
   vajrāṅkuśavākyam	vajra-aFkuSa-vAkyam
   ity uktavati sāmarṣa- bhaṭadṛṣṭe yaśobhaṭe /	iti uktavati sa-amarza Bawa-dRzwe yaSoBawe /
   pratyabhāṣata sāvajñaṃ vihasyāsurakuñjaraḥ // PNc_16.92 //	pratyaBAzata sa-avajQam vihasya-asura-kuQjaraH // PNc_16.92 //
   aho bata vidagdho 'pi dhiṅ mugdha iva lakṣyase /	aho bata vidagDaH api Dik mugDaH iva lakzyase /
   viduṣāpi tvayā kiṃcid yad uktam asamañjasam // PNc_16.93 //	viduzA-api tvayA kiMcid yat uktam asamaQjasam // PNc_16.93 //
   yūyaṃ kva māṇuṣāḥ pṛthvī- saṅkaṭasvāmyaduḥsthitāḥ /	yUyam kva mANuzAH pRTvI saFkawa-svAmi-aduHsTitAH /
   sā ca trijagatāṃ bhartur ucitā kva śaśiprabhā // PNc_16.94 //	sA ca trijagatAm BartuH ucitA kva SaSi-praBA // PNc_16.94 //
   tādṛṅmadaṅkam evātra strīratnam adhirohati /	tAdRS-mat-aFkam eva-atra strI-ratnam aDirohati /
   ramate hi harasyaiva maulāv indukalāṅkuraḥ // PNc_16.95 //	ramate hi harasya-eva mOlO indu-kalA-aFkuraH // PNc_16.95 //
   yadyad astīha pātāle ratnaṃ kva cana kiṃ cana /	yat-yat asti-iha pAtAle ratnam kva cana kim cana /
   bhājanaṃ tasya tasyāham ekaḥ ke yūyam ucyatām ? // PNc_16.96 //	BAjanam tasya tasya-aham ekaH ke yUyam ucyatAm ? // PNc_16.96 //
   sahate nṛpatau naiva hematāmarasārpaṇam /	sahate nRpatO na-eva hema-tAmarasa-arpaNam /
   mamaiṣa śakravijaya- krīḍādurlalito bhujaḥ // PNc_16.97 //	mama-eza Sakra-vijaya krIxA-durlalitaH BujaH // PNc_16.97 //
   prabhus tava nayajño 'pi kim anarthāya kevalam /	praBuH tava naya-jQaH api kim anarTAya kevalam /
   dīrghendīvaramāleti vikarṣaty asitoragam // PNc_16.98 //	dIrGa-indIvara-mAlA-iti vikarzati asita-uragam // PNc_16.98 //
   ita eva nivartadhvaṃ vartadhvaṃ vacane mama /	itas eva nivartaDvam vartaDvam vacane mama /
   avaṭe kim iti kṣeptum ātmānaṃ yūyam udyatāḥ // PNc_16.99 //	avawe kim iti kzeptum AtmAnam yUyam udyatAH // PNc_16.99 //
   yāvad ete na muñcanti maryādām asurābdhayaḥ /	yAvat ete na muQcanti maryAdAm asura-abDayaH /
   tāvat dūrāpasāreṇa svāminaṃ trātum arhatha // PNc_16.100 //	tAvat dUra-apasAreNa svAminam trAtum arhaTa // PNc_16.100 //
   narendraṃ durjigīṣātas tad gaccha vinivāraya /	narendram durjigIzAtaH tat gacCa vinivAraya /
   tvādṛśāḥ kim upekṣante patim utpathagāminam // PNc_16.101 //	tvAdRSAH kim upekzante patim utpaTa-gAminam // PNc_16.101 //
   athavāsyāsti śaktiś cet kim adyāpi vilambate /	aTavA-asya-asti SaktiH ced kim adya-api vilambate /
   āyātu svayam ādātum itaḥ kāñcanapaṅkajam // PNc_16.102 //	AyAtu svayam AdAtum itas kAQcana-paFkajam // PNc_16.102 //
   kim anyaj jāyatām eṣa khaḍgadhārātithir mama /	kim anyat jAyatAm eza Kaxga-DArAtiTiH mama /
   ity uktvā kopataralaṃ virarāmāsureśvaraḥ // PNc_16.103 //	iti uktvA kopa-taralam virarAma-asura-ISvaraH // PNc_16.103 //
   ramāṅgadasya prativacanam	ramAFgadasya prativacanam
   dhairyaṃ saṃvṛtakopo 'tha smayamāno ramāṅgadaḥ /	DEryam saMvRta-kopaH aTa smayamAnaH ramAFgadaH /
   tam ity amuktaparyaṅkaḥ prativaktuṃ pracakrame // PNc_16.104 //	tam iti amukta-paryaFkaH prativaktum pracakrame // PNc_16.104 //
   nirvāṇavīryavāte 'smin rasātalabilodare /	nirvANa-vIrya-vAte asmin rasAtala-bila-udare /
   abhugnabhujakaṇḍūtir aho kim api dṛpyase // PNc_16.105 //	aBugna-Buja-kaNxUtiH aho kim api dRpyase // PNc_16.105 //
   manye tavaitannīrandhram ajñātasvaparāntare /	manye tava-etat-nIranDram ajQAta-sva-para-antare /
   pātālacirasaṃvāsāc citte pariṇataṃ tamaḥ // PNc_16.106 //	pAtAla-cira-saMvAsAt citte pariNatam tamaH // PNc_16.106 //
   yāṃ harasyāṣṭamīm āhur mūrtim āhutilehinīm /	yAm harasya-azwamIm AhuH mUrtim Ahuti-lehinIm /
   tatsūtiḥ prāg abhūd bhartā paramāra iti kṣiteḥ // PNc_16.107 //	tad-sUtiH prAk aBUt BartA paramAraH iti kziteH // PNc_16.107 //
   kṛtāvatāraṃ tadvaṃśe vadhāya vibudhadviṣām /	kRta-avatAram tad-vaMSe vaDAya vibuDa-dvizAm /
   kim ādidevaṃ kaṃsāriṃ dhiṅ martya iti manyase // PNc_16.108 //	kim Adidevam kaMsArim Dik martyaH iti manyase // PNc_16.108 //
   [16.108d: sandānitakam]	[16.108d: sandAnitakam]
   kamaleva mukundasya pārvatīva pinākinaḥ /	kamalA-iva mukundasya pArvatI-iva pinAkinaH /
   phaṇikanyocitā patnī sā mahīmīnalakṣmaṇaḥ // PNc_16.109 //	PaNi-kanya-ucitA patnI sA mahI-mIna-lakzmaNaH // PNc_16.109 //
   tāṃ haṭhenātmasātkartum asurendra na śakyase /	tAm haWena-AtmasAt-kartum asura-indra na Sakyase /
   na ratnasūcim ākraṣṭum ayaskāntasya yogyatā // PNc_16.110 //	na ratna-sUcim Akrazwum ayaskAntasya yogya-tA // PNc_16.110 //
   padaṃ pathi nidhatse 'tra kim anyāyamalīyase /	padam paTi niDatse atra kim anyAyam-alIyase /
   apathe caratāṃ yānti dūrād dūraṃ vibhūtayaḥ // PNc_16.111 //	apaTe caratAm yAnti dUrAt dUram viBUtayaH // PNc_16.111 //
   anarpaṇaṃ mahīpāle hemapaṅkeruhasya yat /	anarpaNam mahIpAle hema-paFkeruhasya yat /
   tavāparigham utprekṣe tad eva dvāram āpadām // PNc_16.112 //	tava-apariGam utprekze tat eva dvAram ApadAm // PNc_16.112 //
   rājendradīpake tasmin samarāṅgaṇavartini /	rAja-indra-dIpake tasmin samara-aFgaNa-vartini /
   ete bhaṭās te na cirāt- āyāsyanti pataṅgatām // PNc_16.113 //	ete BawAH te na cirAt AyAsyanti pataFga-tAm // PNc_16.113 //
   tathā vidhehi na yathā tvandataḥpurayoṣitām /	taTA viDehi na yaTA tvandataHpura-yozitAm /
   karapallavaśayyāsu śerate vadanendavaḥ // PNc_16.114 //	karapallava-SayyAsu Serate vadana-indavaH // PNc_16.114 //
   pravṛttapatiśokārta- paurastrīparidevanā /	pravRtta-pati-Soka-Arta pOra-strI-paridevanA /
   iyam utsannasaṅgītā mā bhūd ratnavatī purī // PNc_16.115 //	iyam utsanna-saFgItA mA BUt ratnavatI purI // PNc_16.115 //
   devasyārpitahemābjas tad ehi pata pādayoḥ /	devasya-arpita-hema-abjaH tat ehi pata pAdayoH /
   śiraḥ punantu te kāmaṃ puṇyās tatpādapāṃsavaḥ // PNc_16.116 //	SiraH punantu te kAmam puNyAH tad-pAda-pAMsavaH // PNc_16.116 //
   athavā subhaṭaiḥ sārdham uttiṣṭha purato bhava /	aTavA su-BawEH sArDam uttizWa puratas Bava /
   samaṃ vidyādharānīkair ayam āyāti bhūpatiḥ // PNc_16.117 //	samam vidyADara-anIkEH ayam AyAti BUpatiH // PNc_16.117 //
   kim anyat samam etena śirastāmarasena te /	kim anyat samam etena SiraH-tAmarasena te /
   hemakokanadaṃ devaḥ svayam eva grahīṣyati // PNc_16.118 //	hema-kokanadam devaH svayam eva grahIzyati // PNc_16.118 //
   ramāṅgadāgamanam	rama-aFgada-Agamanam
   tam ity uktvā sabhāmadhyān nirjagāma ramāṅgadaḥ /	tam iti uktvA saBA-maDyAt nirjagAma ramAFgadaH /
   nikaṭaṃ ca raṇotkasya jagāma jagatīpateḥ // PNc_16.119 //	nikawam ca raNa-utkasya jagAma jagatIpateH // PNc_16.119 //
   atha vadati śanaiḥ sametya tasminn amararipor vacanāni tānitāni /	aTa vadati SanEs sametya tasmin amara-ripoH vacanAni tAnitAni /
   asurapativināśakālarātrim- bhṛkuṭīm uvāha mukhena mālavendraḥ //	asura-pati-vinASa-kAla-rAtrim BRkuwIm uvAha muKena mAlava-indraH //
   PNc_16.120 //	PNc_16.120 //
   gatvā vidyādharabhaṭacamūcakravālaiḥ sabhaṃ saḥ kṣmāpālo 'tha vyadhita	gatvA vidyADara-Bawa-cam-U-cakravAlEH saBam saH kzmApAlaH aTa vyaDita
   paritas tatpuro ratnavatyāḥ /	paritas tat-puras ratnavatyAH /
   yena vyaktāmarajayamahāsāhasasyāsurāṇāṃ nāthasyāsīn	yena vyakta-amara-jaya-mahA-sAhasasya-asurANAm nATasya-AsIn
   navaparibhavaśyāmalāvaktralakṣmīḥ // PNc_16.121 //	nava-pariBava-SyAmalA-vaktra-lakzmIH // PNc_16.121 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye kanakāravindaprārthano nāma ṣoḍaśaḥ sargaḥ	nava-sAhasa-aFka-carite mahAkAvye kanakAravinda-prArTanaH nAma zoxaSaH sargaH
   saptadaśaḥ sargaḥ	saptadaSaH sargaH
   yuddhavarṇanaṃ	yudDa-varNanam
   athāhividyādhararājasainyair nipīḍitāyāṃ puri ratnavatyām /	aTa-ahi-vidyADara-rAja-sEnyEH nipIxitAyAm puri ratnavatyAm /
   bhaṭāḥ sakopaṃ bhujadarpabhājo nirjagmur ākṛṣṭakṛpāṇapaṭṭāḥ // PNc_17.1 //	BawAH sa-kopam Buja-darpa-BAjaH nirjagmuH AkRzwa-kRpANa-pawwAH // PNc_17.1 //
   anyonyasaṅghaṭṭavaśena teṣām udañcitāḥ kāñcanakaṅkaṭebhyaḥ /	anyonya-saFGawwa-vaSena tezAm udaQcitAH kAQcana-kaFkaweByaH /
   yugāntakālānalabījaśaṅkāṃ na kasya cakruḥ śikhinaḥ sphulliṅgāḥ // PNc_17.2	yuga-anta-kAla-anala-bIja-SaFkAm na kasya cakruH SiKinaH sPulliFgAH // PNc_17.2
   bhāleṣu bhīmā bhṛkuṭīr vahanto bhṛṅgatviṣaś cāsilatāḥ kareṣu /	BAlezu BImAH BRkuwIH vahantaH BRFga-tvizaH ca-asi-latAH karezu /
   khurāgrarugṇāvanibhiḥ saroṣaṃ nirīyur anye caturais turaṅgaiḥ // PNc_17.3	Kura-agra-rugNa-avaniBiH sa-rozam nirIyuH anye caturEH turaFgEH // PNc_17.3
   nyabhād anīkaṃ kariṇāṃ ca sāndra- sindūrapūrāruṇagaṇḍabhitti /	nyaBAt anIkam kariNAm ca sAndra sindUra-pUra-aruNa-gaNxa-Bitti /
   pratyagradāvānalalīḍhakoṭi- kulācalendrapracayopameyam // PNc_17.4 //	pratyagra-dAvAnala-lIXa-kowi kula-acala-indra-pracaya-upameyam // PNc_17.4 //
   puro raṇotsekabhṛtāṃ niruddham oghena vidyādharavāhinīnām /	puras raNa-utseka-BRtAm nirudDam oGena vidyADara-vAhinInAm /
   tat puñjitaṃ sainyam amartyaśatror babhūva mūle maṇitoraṇasya // PNc_17.5	tat puQjitam sEnyam amartya-SatroH baBUva mUle maNi-toraNasya // PNc_17.5
   sāṭopam āropitacāpayāṣṭir nibaddhatūṇīrayugo gajasthaḥ /	sa-Awopam Aropita-cApayAzwiH nibadDa-tUNIra-yugaH gaja-sTaH /
   so nirjagāmātha mahāsurendro vegād ahaṃkāra ivāttadehaḥ // PNc_17.6 //	saH nirjagAma-aTa mahA-asura-indraH vegAt ahaMkAraH iva-Atta-dehaH // PNc_17.6 //
   yugātyayāmbhodharanādadhīras tasyodgataḥ saṅgaratūryaghoṣaḥ /	yuga-atyaya-amBoDara-nAda-DIraH tasya-udgataH saFgara-tUrya-GozaH /
   baddhapratiśrunti nitāntabhīmaś cakāra pātālabilodarāṇi // PNc_17.7 //	badDa-pratiSrunti nitAnta-BImaH cakAra pAtAla-bila-udarANi // PNc_17.7 //
   satpuṣkarānañjanapuñjabhāsas patho jayasyātha gajān asīṃś ca /	sat-puzkara-anaQjana-puQja-BAsaH paTaH jayasya-aTa gajAn asIn ca /
   vyāpārayanti sma rayeṇa vīrās tatpreritā vairivarūthinīṣu // PNc_17.8 //	vyApArayanti sma rayeNa vIrAH tad-preritAH vEri-varUTinIzu // PNc_17.8 //
   parasparāpātikṛpāṇaniryat- jvālāvalīpallavitāntarikṣaḥ /	paraspara-ApAti-kRpANa-niryat jvAlA-AvalI-pallavita-antarikzaH /
   abhūt pravṛttaḥ samaro mahāhi- vidyādharendrāsurapuṅgavānām // PNc_17.9 //	aBUt pravRttaH samaraH mahA-ahi vidyADara-indra-asura-puFgavAnAm // PNc_17.9 //
   vīreṣu dhāvatsu caratsv amandaṃ gajeṣu valgatsu turaṅgameṣu /	vIrezu DAvatsu caratsu amandam gajezu valgatsu turaFgamezu /
   akālakalpātyayayaśāṅkitāni cakampire sapta rasātalān // PNc_17.10 //	akAla-kalpa-atyaya-yaSa-aFkitAni cakampire sapta rasAtalAn // PNc_17.10 //
   prakāśayantaḥ karaṇaprapanncaṃ surāṅganābhiḥ spṛhayekṣyamāṇāḥ /	prakASayantaH karaNa-prapanncam sura-aFganABiH spRhayA-IkzyamANAH /
   atyadbhutaṃ nṛttam ivārabhanta bhaṭā raṇaprāṅgaṇaraṅgamadhye // PNc_17.11	ati-adButam nRttam iva-AraBanta BawAH raNa-prAFgaNa-raFga-maDye // PNc_17.11
   utplutya vegāt pavamānamārgaṃ vidyādharair dānajalāvilāni /	utplutya vegAt pavamAna-mArgam vidyADarEH dAna-jala-AvilAni /
   paṭu vyapāṭyanta mataṅgajānāṃ tīkṣṇāsipatrakrakacaiḥ śirāṃsi // PNc_17.12	pawu vyapAwyanta mataFga-jAnAm tIkzNa-asi-patrakra-kacEH SirAMsi // PNc_17.12
   nipatya kumbheṣu mahāgajānāṃ nīrandhramukteṣu paṭu kvaṇantaḥ /	nipatya kumBezu mahA-gajAnAm nIranDra-muktezu pawu kvaNantaH /
   bhānti sma vidyādharapuṅgavānāṃ muktāṭṭahāsā iva khaḍgapaṭṭāḥ // PNc_17.13	BAnti sma vidyADara-puFgavAnAm mukta-awwahAsAH iva Kaxga-pawwAH // PNc_17.13
   āvartatām ūrmilatāyamāna- nistriṃśavallīvalayākulāsu /	AvartatAm UrmilatAyamAna nistriMSa-vallI-valaya-AkulAsu /
   prapedire pūrvasurojjhitāni cakrāṇi vidyādharavāhinīṣu // PNc_17.14 //	prapedire pUrva-sura-ujJitAni cakrANi vidyADara-vAhinIzu // PNc_17.14 //
   phaṇāvalīṣv āpatitoragāṇām aphalguratnopalakarkaśāsu /	PaNa-AvalIzu Apatita-uragANAm aPalgu-ratna-upala-karkaSAsu /
   kṛpāṇadharā masṛṇībabhūva mahāsurāṇāṃ na tu saṅgarecchā // PNc_17.15 //	kRpANa-DarA masRNI-baBUva mahA-asurANAm na tu saFgara-icCA // PNc_17.15 //
   amānti pātālatale prasasruḥ kṣitau biladvāravinirgatāni /	amAnti pAtAla-tale prasasruH kzitO bila-dvAra-vinirgatAni /
   jyāśabdahṛṣṭāsurasiṃhanāda- turaṅgaheṣāgajabṛṃhitāni // PNc_17.16 //	jyA-Sabda-hRzwa-asura-siMhanAda turaFga-heza-agaja-bRMhitAni // PNc_17.16 //
   pradhāvadaśvīyakhurāhatānām abhyudgato ratnabhuvāṃ parāgaḥ /	praDAvat-aSvIya-Kura-AhatAnAm aByudgataH ratna-BuvAm parAgaH /
   gīrvāṇacāpacchavilāñchitāni kṛtsnāni cakre kakubhāṃ mukhāni // PNc_17.17	gIrvANa-cApa=-Cavi-lAQCitAni kRtsnAni cakre kakuBAm muKAni // PNc_17.17
   bhaṭāstrapūrṇaiḥ parito gajānāṃ svadānapaṅkopacitaiḥ padāṅkaiḥ /	Bawa-astra-pUrNEH paritas gajAnAm sva-dAna-paFka-upacitEH pada-aFkEH /
   bhayaṅkarābhūt taruṇārkabimba- sahasrakīrṇeva raṇāṅgaṇorvī // PNc_17.18 //	BayaFkarA-aBUt taruNa-arka-bimba sahasrakIrNA-iva raNa-aFgaNa-urvI // PNc_17.18 //
   lūnāḥ samūlaṃ subhaṭāsipatraiḥ sahasraśaḥ śoṇitaśīkarārdrāḥ /	lUnAH sa-mUlam su-Bawa-asi-patrEH sahasraSas SoNita-SIkara-ArdrAH /
   uttālavaivasvatatālavṛnta- vicchittimūhuḥ karikarṇatālāḥ // PNc_17.19 //	uttAla-vEvasvata-tAlavRnta vicCittim-UhuH kari-karNa-tAlAH // PNc_17.19 //
   anyonyakṛttāstarasā bhaṭānāṃ navātapātāmranakhatviṣo 'gre /	anyonya-kRttAH-tarasA BawAnAm nava-AtapA-tAmra-naKa-tvizaH agre /
   bhujā nipetuḥ samam īkṣaṇena samauliratnā iva pannagendrāḥ // PNc_17.20 //	BujAH nipetuH samam IkzaNena sa-mOli-ratnAH iva pannaga-indrAH // PNc_17.20 //
   aṅgād asiprāsapṛṣatkabhinnāt- asṛkpravāheṣu bhṛśaṃ vahatsu /	aFgAt asi-prAsa-pRzat-kaBinnAt asRk-pravAhezu BRSam vahatsu /
   līlāgaladgairikanirjharāṇāṃ gajair jagāhe kulaparvatānām // PNc_17.21 //	lIlA-galat-gErika-nirJarANAm gajEH jagAhe kula-parvatAnAm // PNc_17.21 //
   kṣmāyāṃ babhuḥkhaḍgapṛthakkṛtāni sahasraśaḥ śastrabhṛtāṃ śirāṃsi /	kzmAyAm baBuH-Kaxga-pRTakkRtAni sahasraSas SastraBRtAm SirAMsi /
   kālena saṅgrāmasarontarālād utkhaṇḍitānīva saroruhāṇi // PNc_17.22 //	kAlena saFgrAma-sara-untarAlAt utKaNxitAni-iva saroruhANi // PNc_17.22 //
   kabandhakaṇṭhocchaladasravantaḥ samīpam etyopari kaṅkayūtham /	kabanDa-kaNWa-ucCala-da-sravantaH samIpam etya-upari kaFka-yUTam /
   muhūrtam iddhāruṇaratnadaṇḍam adṛśyata cchatram ivāntakasya // PNc_17.23	muhUrtam idDA-aruNa-ratna-daNxam adRSyate cCatram iva-antakasya // PNc_17.23
   muktaiḥ samūhena nabhaścarāṇāṃ kumbheṣu cakraiḥ kariṇāṃ patadbhiḥ /	muktEH samUhena naBaH-carANAm kumBezu cakrEH kariNAm patadBiH /
   astācalavyāyatavaprapāti- pataṅgabimbānukṛtir vitene // PNc_17.24 //	astAcala-vyAyatava-prapAti pataFga-bimba-anukRtiH vitene // PNc_17.24 //
   patadbhaṭaṃ nirdalitāśvavāraṃ nikṛttamattebhakaraṃ kṣaṇena /	patat-Bawam nirdalita-aSva-vAram nikRtta-matta-iBa-karam kzaNena /
   vyadhāyi vidyādharasainikais tat sanāgavīrair asurendrasainyam //	vyaDAyi vidyADara-sEnikEH tat sa-nAga-vIrEH asura-indra-sEnyam //
   PNc_17.25 //	PNc_17.25 //
   haṃsair iva smerataṭāḥsamantāt paricyutaiḥ kuñjarakarṇaśaṅkhaiḥ /	haMsEH iva smera-tawAH-samantAt paricyutEH kuQjara-karNa-SaFKEH /
   voḍhuṃ pravṛttā bhavaduttaraṅgā jhaṭity agādhā rudhirasravantī //	voXum pravRttA Bavat-uttaraFgA Jawiti agADA ruDira-sravantI //
   PNc_17.26 //	PNc_17.26 //
   vidyādharavyālabhaṭāvalupta- dhairyeṣu naśyatsu mahāsureṣu /	vidyADara-vyAla-Bawa-avalupta DEryezu naSyatsu mahA-asurezu /
   viśvāṅkuśo nāma surārisūnur atho rathenājimahīṃ viveśa // PNc_17.27 //	viSvAFkuSaH nAma surAri-sUnuH aTo raTena-Aji-mahIm viveSa // PNc_17.27 //
   ākarṇakṛṣtād dhanuṣaḥ patadbhir bālendulekhākṛtibhiḥ pṛṣatkaiḥ /	AkarNa-kRztAt DanuzaH patadBiH bAla-indu-leKA-AkRtiBiH pRzatkEH /
   arātisainye raṇadhīravīrān bhīrūnivaiko vimukhīcakāra // PNc_17.28 //	arAti-sEnye raNa-DIra-vIrAn BIrUn-iva-ekaH vimuKIcakAraH // PNc_17.28 //
   tadvīryanirvāsitasauṣṭhavānāṃ vidyādharāṇām apatan karebhyaḥ /	tad-vIrya-nirvAsita-sOzWavAnAm vidyADarANAm apatan kareByaH /
   dhārāgralagnadvipakumbhamuktāḥ sabāṣpaleśā iva khaḍgalekhāḥ // PNc_17.29	DArA-agra-lagna-dvipa-kumBa-muktAH sa-bAzpa-leSAH iva Kaxga-leKAH // PNc_17.29
   kṣaṇād valanti sma tadā hatāni balāni vidyādharapannagānām /	kzaNAt valanti sma tadA hatAni balAni vidyADara-pannagAnAm /
   saritpayāṃsīva niśakarāṃśu- pūrapravṛddhārṇavapīḍitāni // PNc_17.30 //	sarit-payAMsi-iva niSakara-aMSu pUra-pravRdDa-arNava-pIxitAni // PNc_17.30 //
   na śekatus tasya gatiṃ niroddhuṃ vidyādharendroragarājaputrau /	na SekatuH tasya gatim nirodDum vidyADara-indra-uraga-rAja-putrO /
   ratnākarasyeva mahendrasahyā vasahyavegaṃ pralayotthitasya // PNc_17.31 //	ratna-Akarasya-iva mahA-indra-sahyAH vasahya-vegam pralaya-utTitasya // PNc_17.31 //
   dordaṇḍakaṇḍūtim athāsya hartum udbhrūlataṃ bhūpatinā niyuktaḥ /	dos-daNxa-kaNxUtim aTa-asya hartum udBrU-latam BUpatinA niyuktaH /
   javāj jagāmājipathaṃ rathena ramāṅgadaḥkuṇḍalito 'gracāpaḥ // PNc_17.32 //	javAt jagAma-Aji-paTam raTena ramAFgadaH-kuNxalitaH agra-cApaH // PNc_17.32 //
   tathopalebhe samaronmukhasya nādena vṛddhiḥ śarajanmanāsya /	taTA-upaleBe samara-unmuKasya nAdena vRdDiH Sara-janmanA-asya /
   cakre padaṃ bāṣpakaṇotkareṇa yathā kapoleṣv asurāṅganānām // PNc_17.33 //	cakre padam bAzpa-kaNA-utkareNa yaTA kapolezu asura-aFganAnAm // PNc_17.33 //
   dūrāt suparvārisutaṃ rathena sa raṃhasā saṃmukham āpatantam /	dUrAt su-parva-ari-sutam raTena sa raMhasA saMmuKam Apatantam /
   rurodha taṃ bāṇaparaṃparābhir yaśobhaṭaḥ karṇam ivendrasūnus // PNc_17.34	ruroDa tam bANa-paraMparABiH yaSoBawaH karNam iva-indrasUnuH // PNc_17.34
   viśvāṅkuśaḥ satkavace mumoca vakṣaḥsthale haimam athāsya bāṇam /	viSvAFkuSaH sat-kavace mumoca vakzaH-sTale hEmam aTa-asya bANam /
   taṭe 'ñjanaśyāmatanau mahādreḥ śātahradaṃ jyotir ivāmbuvāhaḥ // PNc_17.35	tawe aQjana-SyAma-tanO mahA-adreH SAtahradam jyotiH iva-ambuvAhaH // PNc_17.35
   alakṣyasaṃdhānavimokṣapātān yaśobhaṭasyāttaruṣo 'pi ropān /	alakzya-saMDAna-vimokza-pAtAn yaSaH-Bawasya-attaruzaH api ropAn /
   mūrcchāluṭhatsārathir āhatāśvo rathaḥ śaśaṃsāsuranandanasya // PNc_17.36	mUrcCA-lu-Wat-sAraTiH Ahata-aSvaH raTaH SaSaMsa-asura-nandanasya // PNc_17.36
   vilāsakāñcīm atha kālarātrer udyatkrudhaḥ paddhatim antakasya /	vilAsa-kAQcIm aTa kAlarAtreH udyat-kruDaH padDatim antakasya /
   maurvīṃ pṛṣatkeṇa ramāṅgadasya ciccheda gīrvāṇaripos tanūjaḥ // PNc_17.37	mOrvIm pRzatkeNa ramAFgadasya cicCeda gIrvANa-ripoH tanUjaH // PNc_17.37
   sannābhibimbena mahājilakṣmyā vīraśriyo vibhramanūpureṇa /	sanna-aBibimbena mahA-jilakzmyA vIra-SriyaH viBrama-nUpureNa /
   saṃrabhya rāhor iva cakrapāṇiḥ sa apy asya cakreṇa śiraś cakarta //	saMraBya rAhoH iva cakrapANiH sa api asya cakreNa SiraH cakarta //
   PNc_17.38 //	PNc_17.38 //
   nanarta vidyādharasundarīṇāṃ gaṇo nadannūpuram ambare 'tha /	nanarta vidyADara-sundarINAm gaNaH nadat-nUpuram ambare aTa /
   maulau śarakṣuṇṇaśirastraratne cikṣepa cāsyām arapuṣpavṛṣṭim // PNc_17.39	mOlO Sara-kzuNNa-Sira-stra-ratne cikzepa ca-asyAm ara-puzpa-vRzwim // PNc_17.39
   dṛṣṭe śirasy utphalite svasūnor diṅmulalīnāsu patākinīṣu /	dRzwe Sirasi utPalite sva-sUnoH diS-mula-lInAsu patAkinIzu /
   vajrāṅkuśāḥ saṃmukham āpapāta patyur viśām astagirer ivārkaḥ // PNc_17.40	vajrAFkuSAH saMmuKam ApapAta patyuH viSAm astagireH iva-arkaH // PNc_17.40
   madāmbuvarṣī samare 'bhidhāvan reje gajas tasya sahemakakṣyaḥ /	mada-ambu-varzI samare aBiDAvan reje gajaH tasya sa-hema-kakzyaH /
   bhinne 'ntarāle pavamānanunnas tamālanīlas taḍiteva meghaḥ // PNc_17.41 //	Binne antarAle pavamAna-nunnaH tamAla-nIlaH taxitA-iva meGaH // PNc_17.41 //
   patyuḥ prasādasmitarajjukṛṣṭā bhaṭā vivṛtyāsya puro babhūvuḥ /	patyuH prasAda-smita-rajju-kRzwA BawAH vivRtya-asya puras baBUvuH /
   svajīvitānyājimukhe vihātum atyutsukā bhaṅgamalīmasāni // PNc_17.42 //	sva-jIvitAni-Aji-muKe vihAtum ati-utsukAH BaFga-malImasAni // PNc_17.42 //
   āruhya candraḥ kham ivābhirāmaṃ nakṣatramālābharaṇaṃ gajendram /	Aruhya candraH Kam iva-aBirAmam nakzatra-mAlA-ABaraNam gaja-indram /
   devo 'pi tadvairitamo niyantum atha pratasthe navasāhasāṅkaḥ // PNc_17.43	devaH api tad-vEritamaH niyantum aTa pratasTe nava-sAhasa-aFkaH // PNc_17.43
   ekatra pārśve śaśikhaṇḍanāmā vidyādharendro nṛpater babhūva /	ekatra pArSve SaSiKaNxa-nAmA vidyADara-indraH nRpateH baBUva /
   arātisenānalinīvanaika- śītāṃśur anyatra yaśobhaṭaś ca // PNc_17.44 //	arAti-senA-nalinI-vana-eka SItAMSuH anyatra yaSoBawaH ca // PNc_17.44 //
   sphuratphaṇachatramaṇipratāna- tejaśchaṭājarjaritāndhakāraḥ /	sPurat-PaNa-Catra-maNi-pratAna tejaH-CawAjarjarita-anDakAraH /
   aphalgur vīryaḥ phaṇabhṛtkumāro 'py agre 'bhavat tasya sa ratnacūḍaḥ //	aPalguH vIryaH PaNaBRt-kumAraH api agre aBavat tasya sa ratnacUxaH //
   PNc_17.45 //	PNc_17.45 //
   vidhūtanistriṃśataraṅgitāni sabāṇacakrīkṛtakārmukāni /	viDUta-nistriMSa-taraFgitAni sa-bANa-cakrIkRta-kArmukAni /
   hatāvaśeṣāṇi puro 'sya celur balāni vidyādharapannagānām // PNc_17.46 //	hata-avaSezANi puras asya celuH balAni vidyADara-pannagAnAm // PNc_17.46 //
   raktāsavakṣībasahastatāla- vetālatālocchalitāṭṭahāsaḥ /	rakta-AsavakzIba-sahasta-tAla vetAla-tAla-ucCalita-awwahAsaH /
   mahābhaṭānām asunirvyapekṣam anyonyam āvartata saṃparāyaḥ // PNc_17.47 //	mahA-BawAnAm asu-niH-vyapekzam anyonyam Avartata saMparAyaH // PNc_17.47 //
   cakāśire śastrabhṛtāṃ śiraḥsu mithaḥ patantyaḥ karavālavallyaḥ /	cakASire SastraBRtAm SiraHsu miTas patantyaH karavAlavallyaH /
   muktāḥ salīlāṃ tridaśāṅganābhir mālā ivendīvarapatramayyaḥ // PNc_17.48 //	muktAH sa-lIlAm tridaSa-aFganABiH mAlAH iva-indIvara-patra-mayyaH // PNc_17.48 //
   keṣāṃ cid ūhuḥ kavacāni śobhāṃ kva cit kva cil lohitapāṭalāni /	kezAm cit UhuH kavacAni SoBAm kva cit kva cit lohita-pAwalAni /
   khelajjayaśrīcaraṇāravinda- lākṣāraseneva navāṅkitāni // PNc_17.49 //	Kelat-jaya-SrI-caraNa-aravinda lAkzA-rasena-iva nava-aFkitAni // PNc_17.49 //
   hṛdipraviṣṭair aviśuddhimadbhir abhūd vyathā kāpi śaraiḥ pareṣām /	hRdipravizwEH aviSudDimadBiH aBUt vyaTA kA-api SarEH parezAm /
   durātmanāṃ sādhuguṇair ivāgre phalena saṃyogam upeyivadbhiḥ // PNc_17.50	durAtmanAm sADu-guNEH iva-agre Palena saMyogam upeyivadBiH // PNc_17.50
   parasparāpātajuṣām asīnāṃ dhārācyutaḥ saṃyaticūrṇareṇuḥ /	paraspara-apAta-juzAm asInAm DArA-cyutaH saMyati-cUrNa-reNuH /
   avāpa tāpiccharucir jayaśrī- vilāsakālāñjanadhūlilīlām // PNc_17.51 //	avApa tApicCa-ruciH jaya-SrI vilAsa-kAla-aQjana-DUli-lIlAm // PNc_17.51 //
   paryāyajātobhayasainyabhaṅga- karālakolāhalakātarāṇām /	paryAya-jAta-uBaya-sEnya-BaFga karAla-kolAhala-kAtarANAm /
   surārividyādharasundarīṇāṃ doleva śokapramādāvabhūtām // PNc_17.52 //	surAri-vidyADara-sundarINAm dolA-iva Soka-pramAdO=-aBUtAm // PNc_17.52 //
   athāsurendradviradena vegād abhyutthitenodgatadānadhāram /	aTa-asura-indra-dviradena vegAt aByutTitena-udgata-dAna-DAram /
   madhyeraṇaṃ madhyamalokabhartur javān madāndho jaghaṭe gajendraḥ //	maDya-IraNam maDyama-loka-BartuH javAn mada-anDaH jaGawe gaja-indraH //
   PNc_17.53 //	PNc_17.53 //
   mahebhayos tatra śikhāchalena pratiprahāraṃ radajaḥ kṛṣānuḥ /	maheBayoH tatra SiKA-Calena pratiprahAram rada-jaH kRzAnuH /
   kośeṣu vidutkapiśā muhūrtaṃ vyadhād ivāṣṭāpadapatravallīḥ // PNc_17.54 //	koSezu vidutkapiSAH muhUrtam vyaDAt iva-azwApada-patra-vallIH // PNc_17.54 //
   muhuḥ prajānām adhipena gāḍham ākṛṣyamāṇasya śarāsanasya /	muhur prajAnAm aDipena gAXam AkRzyamANasya SarAsanasya /
   dviṣadvadhārambhavidhau gabhīraḥ kreṅkārahuṅkāra ivoccacāra // PNc_17.55	dvizat-vaDa-AramBa-viDO gaBIraH kreFkAra-huFkAraH iva-uccacAra // PNc_17.55
   parisphuratkuṇḍalaghṛṣṭapuṅkhās tena prayuktās pṛthuvikrameṇa /	parisPurat-kuNxala-GRzwa-puFKAH tena prayuktAH pRTu-vikrameNa /
   pramṛṣṭakāntākucapatralekhe lekhārivakṣasy apatan pṛṣatkāḥ // PNc_17.56 //	pramRzwa-kAntA-kuca-patra-leKe leKAri-vakzasi apatan pRzatkAH // PNc_17.56 //
   arātimukteṣu tatas tanutrād vahnisphuliṅgeṣu samullasatsu /	arAti-muktezu tatas tanutrAt vahni-sPuliFgezu samullasatsu /
   mūrtir babhāse vasudhādhipasya niryatpratāpāgnikaṇachaṭeva // PNc_17.57 //	mUrtiH baBAse vasuDADipasya niryad-pratApa-agni-kaNa-CawA-iva // PNc_17.57 //
   hiraṇmayī pārthivabāṇapaṅktir atyunnate mūrdhni mahāsurasya /	hiraNmayI pArTiva-bANa-paFktiH ati-unnate mUrDni mahA-asurasya /
   reje tarām añjanaparvatasya lagneva tigmāṃśumayūkhamālā // PNc_17.58 //	reje tarAm aQjana-parvatasya lagnA-iva tigmAMSu-mayUKa-mAlAH // PNc_17.58 //
   abhyudgatā bhartur arātibāṇa- kṣuṇṇendranīlāṅgadareṇurājiḥ /	aByudgatA BartuH arAti-bANa kzuNNa-indranIla-aFgada-reNu-rAjiH /
   adṛśyatoddāmabhujāspadasya parākramāgner iva dhūmalekhā // PNc_17.59 //	adRSya-ta-uddAma-Buja-Aspadasya parAkrama-agneH iva DUma-leKAH // PNc_17.59 //
   ramāṅgado 'py udbhrukuṭiḥ kṛtāstraṃ vīraṃ dviṣaḥ pārśvagataṃ nihatya /	ramAFgadaH api udBrukuwiH kRtAstram vIram dvizaH pArSva-gatam nihatya /
   śarair alāvīj jayavaijayantīṃ jyotsnāsitaṃ kīrtim ivāsurasya // PNc_17.60	SarEH alAvIt jaya-vEjayantIm jyotsnA-sitam kIrtim iva-asurasya // PNc_17.60
   adhaḥsthitoḍḍāmaravairipatti- mukteṣu nirlūnaśarāsanajyaḥ /	aDas-sTita-uxxAmara-vEri-patti muktezu nirlUna-SarAsana-jyaH /
   cikṣepa cakrāṇy atidīrghabāhuḥ saḥ kālarātrer iva kaṅkaṇāni // PNc_17.61	cikzepa cakrANi ati-dIrGa-bAhuH saH kAlarAtreH iva kaFkaNAni // PNc_17.61
   utplutya helāhatasaṃmukhārir vidyādharendro 'py asinā cakarta /	utplutya helA-hata-saMmuKa-ariH vidyADara-indraH api asinA cakarta /
   jagajjayastambham ivoddhurasya suradviṣaḥ kāñcanaketudaṇḍam // PNc_17.62	jagat-jaya-stamBam iva-udDurasya suradvizaH kAQcana-ketu-daNxam // PNc_17.62
   so ratnacūḍo 'pi tathā bhuśuṇḍyā pipeṣa vairidviṣakumbhapīṭham /	saH ratnacUxaH api taTA BuSuNxyA pipeza vEri-dviza-kumBa-pIWam /
   sitātapatratvam udañcad āpa yathāsya muktāphaladhūlijālam // PNc_17.63 //	sita-Atapatra-tvam udaQcat Apa yaTA-asya muktAPala-DUli-jAlam // PNc_17.63 //
   tuṅgaṃ dadhatkarkaśatām abhīkaḥ śrīsindhurājadvipakumbhayugmam /	tuFgam daDat-karkaSa-tAm aBIkaH SrI-sinDurAja-dvipa-kumBa-yugmam /
   payodharadvandvam ivājilakṣmyāś cakre 'rdhacandrāṅkitam indraśatruḥ //	payoDara-dvandvam iva-aji-lakzmyAH cakre arDacandra-aFkitam indra-SatruH //
   PNc_17.64 //	PNc_17.64 //
   parasparāghaṭṭitadantakoṭi- bhraṣṭāgniveśabhramam ādadhanti /	paraspara-AGawwita-danta-kowi Brazwa-agniveSa-Bramam AdaDanti /
   raṇājire lohitarañjitāni virejire kuñjaramauktikāni // PNc_17.65 //	raNa-ajire lohita-raQjitAni virejire kuQjara-mOktikAni // PNc_17.65 //
   cikṣepa pṛthītilake surārir yāṃ yām iṣuṃ kopakaṣāyitākṣaḥ /	cikzepa pRTI-tilake surAriH yAm yAm izum kopa-kazAyita-akzaH /
   tāṃ tāṃ jayāśām iva bāhuśālī śaraiḥ sas tasyārdhapathe lulova // PNc_17.66	tAm tAm jaya-ASAm iva bAhu-SAlI SarEH saH tasya-arDa-paTe lulovaH // PNc_17.66
   tayos tatheṣvāsaprakarṣa- pratyuktakarṇārjunayor jayaśrīḥ /	tayoH taTA-izvAsa-prakarza pratyukta-karNa-arjunayoH jaya-SrIH /
   suvelaratnākarayor udagrā cakāra veleva gatāgatāni // PNc_17.67 //	suvela-ratna-AkarayoH udagrA cakAra velA-iva gatAgatAni // PNc_17.67 //
   patyuḥ prajānām asureśvaro 'tha kirīṭamāṇikyacayaṃ jahāra /	patyuH prajAnAm asura-ISvaraH aTa kirIwa-mANikya-cayam jahAra /
   maṇiprasūnastabakapratānaṃ kalpadrumasyeva yugāntavātaḥ // PNc_17.68 //	maNi-prasUna-stabaka-pratAnam kalpadrumasya-iva yuga-anta-vAtaH // PNc_17.68 //
   krodhād athārdhaśaśalāñchanasodareṇa bāṇena vāsavaripor navasāhasāṅkaḥ /	kroDAt aTa-arDa-SaSalAn-Cana-sodareNa bANena vAsava-ripoH nava-sAhasa-aFkaH /
   ciccheda rāma iva viśravasaḥ sutasya pīnāṃsalolamaṇikuṇḍalam uttamāṅgam //	cicCeda rAmaH iva viSravasaH sutasya pIna-aMsa-lola-maNi-kuNxalam uttamAFgam //
   PNc_17.69 //	PNc_17.69 //
   āsan mukhāni kakubhām abhito 'tha citra- vāditranādalaharīmukharodarāṇi /	Asan muKAni kakuBAm aBitas aTa citra vAditra-nAda-laharI-muKara-udarANi /
   devasya ca tridivapuṣpamayaṃ papāta mālyaṃ śirasy	devasya ca tridiva-puzpa-mayam papAta mAlyam Sirasi-
   asuravairipurandhrimuktam // PNc_17.70 //	asura-vEri-puranDri-muktam // PNc_17.70 //
   lakṣmīpateḥ pṛthubhujadvayam ārdrasāndra- jyāghātalāñchitam	lakzmIpateH pRTu-Buja-dvayam Ardra-sAndra jyA-GAta-lAQCitam
   alāñchitavikramasya /	alAQCita-vikramasya /
   atyādarāgatajitorjitavairilakṣmī- pādābjayāvakaniṣaktam ivācakāśe //	ati-Adara-Agata-jita-Urjita-vEri-lakzmI pAda-abja-yAvaka-nizaktam iva-AcakASe //
   PNc_17.71 //	PNc_17.71 //
   tasyāgrataḥ kanakakuṇḍalatāḍyamāna- gaṇḍasthalīlulitakuṅkumapatralekhāḥ /	tasya-agratas kanaka-kuNxala-tAxyamAna gaNxa-sTa-lI-lulita-kuFkuma-patra-leKAH /
   vidyādharoragakuraṅgadṛśaḥ pramoda- sāndrocchaladhvani jagur jayamaṅgalāni	vidyADara-uraga-kuraFga-dRSaH pramoda sAndra-ucCala-Dvani jaguH jaya-maFgalAni
   // PNc_17.72 //	// PNc_17.72 //
   smitvā yaśobhaṭakarārpitacāpayaṣṭir unmuktaratnakavacaḥ khacareśvareṇa /	smitvA yaSaH-Bawa-kara-arpita-cApa-yazwiH unmukta-ratna-kavacaH Kacara-ISvareNa /
   udbhinnamauktikanibhaśramavāribindur devo mamārja mukham aṃśukapallavena	udBinna-mOktika-niBa-Srama-vAri-binduH devaH mama-Arja muKam aMSuka-pallavena
   // PNc_17.73 //	// PNc_17.73 //
   dattābhayopanatapauraśatārpyamāṇa- ratnopadhām atha sa ratnavatīṃ praviśya	datta-aBayA-upanata-pOra-Sata-arpyamANa ratna-upaDAm aTa sa ratnavatIm praviSya
   taṃ saṃyugasphuṭaparīkṣitaśauryasāraṃ rājye ripoḥ phaṇikumārakam	tam saMyuga-sPuwa-parIkzita-SOrya-sAram rAjye ripoH PaNikumArakam
   abhyaṣiñcat // PNc_17.74 //	aByaziQcat // PNc_17.74 //
   mūrtaṃ manoratham ivopavanāt sakandam ādāya tat kanakakokanadaṃ narendraḥ	mUrtam manoraTam iva-upavanAt sa-kandam AdAya tat kanaka-kokanadam narendraH
   ādātum īpsitamahīndrasuteti ratnam abhyutsukas tad anu bhogavatīṃ	AdAtum Ipsita-mahIndra-sutA-iti ratnam aByutsukaH tat anu BogavatIm
   pratasthe // PNc_17.75 //	pratasTe // PNc_17.75 //
   devaḥ sāhasiko 'py amandamurajadhvānānumeyotsavām unnamraiḥ parito mahīṃ	devaH sAhasikaH api amanda-muraja-DvAna-anumeya-utsavAm unnamrEH paritas mahIm
   maṇigṛhair uttambhayantīm iva /	maNi-gRhEH uttamBayantIm iva /
   tām atyunnataratnatoraṇaśikhāpreṅkholamuktāphala-	tAm ati-unnata-ratna-toraNa-SiKA-preFKola-muktAPala-
   prālambocchaladacchakāntinikarasmerām avāpat purīm // PNc_17.76 //	prAlamba-ucCalat-acCa-kAnti-nikara-smerAm avApat purIm // PNc_17.76 //
   iti śrīmṛgāṅkadattasūnoḥ parimalāparanāmnaḥ padmaguptasya kṛtau	iti SrI-mRgAFka-datta-sUnoH parimala-apara-nAmnaH padmaguptasya kRtO
   navasāhasāṅkacarite mahākāvye hemakamalaharaṇo nāma saptadaśaḥ sargaḥ	nava-sAhasa-aFka-carite mahAkAvye hemakamala-haraNaH nAma saptadaSaH sargaH
   aṣṭādaśaḥ sargaḥ	azwAdaSaH sargaH
   phaṇirājadarśanam	PaNi-rAja-darSanam
   taṃ viṣṭapatritayakaṇṭakadṛṣṭasāram abhyāgataṃ nṛpatim udgatagāḍhaharṣaḥ /	tam vizwapa-tritaya-kaNwaka-dRzwa-sAram aByAgatam nRpatim udgata-gAXa-harzaH /
   pratyudyayāv adhipatiḥ phaṇinām anargha- ratnārghapāṇiraśanair atha	pratyudyayO aDipatiH PaNinAm anarGa ratna-arGa-pANiH-aSanEH aTa
   śaṅkhapālaḥ // PNc_18.1 //	SaFKapAlaH // PNc_18.1 //
   purapraveśaḥ	pura-praveSaH
   ādāya sādaraphaṇīśvaradattam arghyam arghyaḥ satāṃ sa bahir eva niveśya	AdAya sa-Adara-PaNi-ISvara-dattam arGyam arGyaH satAm sa bahis eva niveSya
   sainyam /	sEnyam /
   devo 'viśad vinayavān puram agrayāyi- vidyādharādhiparamāṅgadaratnacūḍaḥ	devaH aviSat vinayavAn puram agrayAyi vidyADara-ADi-parama-aFgada-ratna-cUxaH
   // PNc_18.2 //	// PNc_18.2 //
   utsṛjya gītam asamāpya vilāsalāsyam aṅkād apāsya sahasā maṇivallakīṃ ca /	utsRjya gItam asamApya vilAsala-Asyam aFkAt apAsya sahasA maNivallakIm ca /
   atyunmanās tadavalokanakautukena vātāyanāny adhiruroha purandhrilokaḥ //	ati-unmanAH tad-avalokana-kOtukena vAtAyanAni aDiruroha puranDri-lokaH //
   PNc_18.3 //	PNc_18.3 //
   utkṣipya vepathumatā karapallavena vātāyanāgramaṇimauktikalājakāni /	utkzipya vepaTumatA karapallavena vAtAyana-agra-maNi-mOktika-lAjakAni /
   smitvaikayā sa vilasan makarāvacūla- līlālavāñcitavilocanam āluloke //	smitvA-ekayA sa vilasat makarAvacUla lIlA-lava-AQcita-vilocanam Alu-loke //
   PNc_18.4 //	PNc_18.4 //
   udyadvivṛttakaraveṇikayā nṛpendau tasmin smarollasitajṛmbhikayā kayā cit /	udyat-vivRtta-karaveNikayA nRpa-indO tasmin smara-ullasita-jRmBikayA kayA cit /
   muktā muhur vibudhasindhukalindakanyā- kirmīravārilaharīsuhṛdaḥ kaṭākṣāḥ	muktAH muhur vibuDa-sinDu-kalinda-kanyA kirmIra-vAri-la-harI-suhRdaH kawAkzAH
   // PNc_18.5 //	// PNc_18.5 //
   vācālaratnavalayā savilāsam asmin nikṣipya kāpi navamauktikalājamuṣṭim /	vAcAla-ratna-valayA sa-vilAsam asmin nikzipya kA-api nava-mOkti-kalAja-muzwim /
   tattāḍitāṃsataṭapārthivadattadṛṣṭir dīrghekṣaṇā kim iva na trapayā cakāra	tad-tAxita-aMsa-tawa-pArTiva-datta-dRzwiH dIrGa-IkzaNA kim iva na trapayA cakAra
   // PNc_18.6 //	// PNc_18.6 //
   vakṣo dadhānam amarādriśilāviśālam ājānubāhum avalokya narendracandram /	vakzaH daDAnam amara-adri-SilA-viSAlam AjAnu-bAhum avalokya narendra-candram /
   cittopanītaparirambhasukhātisāndram anyā payodharabhare pulakaṃ babhāra //	citta-upanIta-pariramBa-suKa-ati-sAndram anyA payoDara-Bare pulakam baBAra //
   PNc_18.7 //	PNc_18.7 //
   ālokya darpaṇatale pratimāgataṃ tam `ātto mayaiṣa' iti kāpi kṛtotsavābhūt	Alokya darpaNa-tale pratimA-Agatam tam `AttaH mayA-eza-a iti kA-api kRta-utsava-aBUt
   mugdhā gate 'tha purato 'tra tadīyabimbe śūnyātmadarśavidhurendumukhī	mugDA gate aTa puratas atra tadIya-bimbe SUnya-Atma-darSa-viDura-indu-muKI
   babhūva // PNc_18.8 //	baBUva // PNc_18.8 //
   ity āpatan madanabāṇaparamparāṇām unmīlitāṅgavalanaślathamekhalānām /	iti Apatat madana-bANa-paramparANAm unmIlita-aFga-valana-SlaTa-meKalAnAm /
   eṇīdṛśāṃ vicarati sma sa rājahaṃsaḥ pārollasannavarasormiṣu mānaseṣu //	eNI-dRSAm vicarati sma sa rAjahaMsaH pArolla-sanna-varasa-Urmizu mAnasezu //
   PNc_18.9 //	PNc_18.9 //
   nāyakavarṇanam	nAyaka-varNanam
   saṅgītaveśmani phaṇīśvaracāraṇānāṃ gīteṣv ajasram iha śuśruma yad yaśāṃsi	saFgIta-veSmani PaNISvara-cAraNAnAm gItezu ajasram iha SuSruma yat yaSAMsi
   yātaḥ sa eva nayanātithitām ayaṃ naḥ puṇyair aho bata nṛpo navasāhasāṅkaḥ	yAtaH saH eva nayana-atiTitAm ayam naH puNyEH aho bata nRpaH nava-sAhasa-aFkaH
   // PNc_18.10 //	// PNc_18.10 //
   kāntichaṭāchuritadiktaṭa eṣa devo jīyājjaganti paramārakulapradīpaḥ /	kAnti-Cawa-ACurita-diS-tawaH eza devaH jIyAt-jaganti paramArakula-pradIpaH /
   unmūlya saṃprati surāritamaḥ samūlaṃ yenāhiviṣṭapatale vihitaḥ prakāśaḥ //	unmUlya saMprati surAritamaH sa-mUlam yena-ahivizwa-pa-tale vihitaH prakASaH //
   PNc_18.11 //	PNc_18.11 //
   hantaiṣa pannagapater atulapratijñā- prāgbhārasāgarasamuttaraṇaikapotaḥ /	hanta-eza pannaga-pateH atula-pratijQA prAgBAra-sAgara-samuttaraNa-eka-potaH /
   utpākam eṣa ca phalaṃ phaṇirājakanyā- citte ciraṃ kṛtapadasya manorathasya	utpAkam eza ca Palam PaNi-rAja-kanyA citte ciram kRta-padasya manoraTasya
   // PNc_18.12 //	// PNc_18.12 //
   etad yaśobhaṭakare kanakāmbujaṃ tal līlāvataṃsam acirād viracayya yena /	etat yaSaH-Bawa-kare kanaka-ambujam tat lIlA-avataMsam acirAt viracayya yena /
   pratyuptakalpatarupallavam eṣa pāṇim ādāsyate nṛpatir adya śaśiprabhāyāḥ	pratyupta-kalpa-taru-pallavam eza pANim AdAsyate nRpatiH adya SaSi-praBAyAH
   // PNc_18.13 //	// PNc_18.13 //
   hāṭakeśvaradarśanam	hAwakeSvara-darSanam
   sāndrānurāgapiśunāḥ paraśuḥ pareṣām ākarṇayann iti saḥ paurajanasya vācaḥ	sAndra-anurAga-piSunAH paraSuH parezAm AkarNayan iti saH pOra-janasya vAcaH
   śrīhāṭakeśvara iti prathitasya tuṅgam agre dadarśa maṇimandiram indumauleḥ	SrIhAwakeSvaraH iti praTitasya tuFgam agre dadarSa maNi-mandiram indumOleH
   // PNc_18.14 //	// PNc_18.14 //
   [SYNTAX: kulakam]	[SYNTAX: kulakam]
   tatra praviśya sakṛtānatir ādidevam ānarca kalpaviṭapiprabhavaiḥ prasūnaiḥ	tatra praviSya sa-kRta-AnatiH Adidevam Anarca kalpa-viwapi-praBavEH prasUnEH
   stotuṃ kṛtāñjalipuṭaḥ kuṭajāvadāta- dantāṃśupallavitavāg upacakrame ca //	stotum kRta-aQjali-puwaH kuwaja-avadAta danta-aMSu-pallavita-vAc upacakrame ca //
   PNc_18.15 //	PNc_18.15 //
   hāṭakeśvarastutiḥ	hAwakeSvara-stutiH
   antarjatāpihitasomasurāpagāya pracchannaśaraśāsanalocanāya /	antarjata-apihita-soma-surApagAya pracCanna-Sara-SAsana-locanAya /
   tīvravrataglapitaśailasutāsvarūpa- vijñānanarmapaṭave baṭave namas te //	tIvra-vrata-glapita-SEla-sutA-svarUpa vijQAna-narma-pawave bawave namaH te //
   PNc_18.16 //	PNc_18.16 //
   atyādarānatasurāsuramauliratna- nānāmarīcikhacitāṅghrisaroruhāya /	ati-Adara-Anata-sura-asura-mOli-ratna nAnA-marIci-Kacita-aFGri-saroruhAya /
   dehārdhavartigirijāvihitābhyasūya- sandhyāpraṇāmaviṣamāñjalaye namas te //	deha-arDa-varti-girijA-vihita-aByasUya sanDyA-praNAma-vizama-aQjalaye namaH te //
   PNc_18.17 //	PNc_18.17 //
   nīrandhrasindhujalasiktakapālamukta- ratnāṅkurasya karaṇīṃ vidhurātanoti /	nIranDra-sinDu-jala-sikta-kapAla-mukta ratna-aFkurasya karaNIm viDurAtanoti /
   maulau sadaiva bhavato bhavabhedakartur nirdagdhabhāskaramahāya namo 'stu	mOlO sadA-eva BavataH Bava-Beda-kartuH nirdagDa-BAskara-mahAya namaH astu
   tasmai // PNc_18.18 //	tasmE // PNc_18.18 //
   kandarpadarpaśamanāya kṛtāntahartre kartre śubhasya bhujagādhipaveṣṭanāya	kandarpa-darpa-SamanAya kRtAnta-hartre kartre SuBasya Bujaga-aDipa-vezwanAya
   urvīmarudraviniśākaravahnitoya- yājyāmbaroccavapuṣe supuṣe namas te //	urvIma-rudra-viniSAkara-vahni-toya yAjyA-ambara-uccavapuze supuze namaH te //
   PNc_18.19 //	PNc_18.19 //
   nīrandhrabhūtidhavalāya gajendrakṛtti- saṃvītadehakavalīkṛtapannagāya /	nIranDra-BUti-DavalAya gaja-indra-kRtti saMvIta-deha-kavalIkRta-pannagAya /
   nirdagdhadānavakulāya vipatkṣayaika- kāryāya kāraṇanutāya namo 'stu	nirdagDa-dAnava-kulAya vipad-kzaya-eka kAryAya kAraNa-nutAya namaH astu
   tubhyam // PNc_18.20 //	tuByam // PNc_18.20 //
   te te yam eva kila vāṅmayasāgarasya pāraṃ gatāḥ praṇavam ātmavido vadanti	te te yam eva kila vAc-maya-sAgarasya pAram gatAH praNavam Atma-vidaH vadanti
   tasmai samāhitamaharṣivinidrahṛdya- hṛtpuṇḍarīkavihitasthitaye namas te //	tasmE samAhita-mahA-Rzi-vinidra-hRdya hRd-puNxarIka-vihita-sTitaye namaH te //
   PNc_18.21 //	PNc_18.21 //
   uttaṃsitenduśakalāya kapālajūṭa- saṅghaṭṭitormimukharāmbaranirjharāya /	uttaMsita-indu-SakalAya kapAla-jUwa saFGawwita-Urmi-muKara-ambara-nirJarAya /
   bhasmāṅgarāgaśucaye vikacopavīta- vyālendumaulimaṇidīdhitaye namas te //	Basma-aFga-rAga-Sucaye vikaca-upavIta vyAla-indu-mOli-maNi-dIDitaye namaH te //
   PNc_18.22 //	PNc_18.22 //
   nāstraṃ na bhasma na jaṭā na kapāladāma nenduḥ siddhataṭinī na	na-astram na Basma na jawA na kapAla-dAma na-induH sidDa-tawinI na
   phaṇīndrahāraḥ /	PaNIndra-hAraH /
   nokṣā viṣaṃ na dayitāpi na yatra rūpam avyaktam īśa kila tad dadhate namas	na-ukzAH vizam na dayitA-api na yatra rUpam avyaktam ISa kila tat daDate namas
   te // PNc_18.23 //	te // PNc_18.23 //
   nāgarājagamanam	nAga-rAja-gamanam
   stutvety avantipatir indukulāvataṃsaṃ tanmandirāt sahacaraiḥ saha	stutvA-iti avanti-patiH indu-kula-avataMsam tad-mandirAt sahacarEH saha
   nirjagāma /	nirjagAma /
   antarniveśitaharinmaṇivedi valgan- nāgāṅganaṃ saḥ phaṇirājagṛhaṃ jagāma //	antar-niveSita-harit-maNi-vedi valgan nAga-aFganam saH PaNi-rAja-gRham jagAma //
   PNc_18.24 //	PNc_18.24 //
   tatrāvatīrya rathataḥ sa ramāṅgadātta- pāṇiḥ samucchalitamaṅgalatūryaghoṣe	tatra-avatIrya raTataH sa rama-aFgadAtta pANiH samucCalita-maFgala-tUrya-Goze
   unnidrasāndrakusumaprakarāvakīrṇa- māṇikyakuṭṭimatale masṛṇam viveśa //	unnidra-sAndra-kusuma-prakara-avakIrNa mANikya-kuwwima-tale masRNam viveSa //
   PNc_18.25 //	PNc_18.25 //
   anyonyapallavitatadvijayapraśaṃsaḥ prāptasthitir vikaṭakāñcanaviṣṭareṣu /	anyonya-pallavita-tad-vijaya-praSaMsaH prApta-sTitiH vikawa-kAQcana-vizwarezu /
   padmachadāyatadṛśā dadṛśe 'tha tasminn ekatra tena militaḥ phaṇirājalokaḥ	padma-Cada-Ayata-dRSAH dadRSe aTa tasmin ekatra tena militaH PaNi-rAja-lokaH
   // PNc_18.26 //	// PNc_18.26 //
   tatkṛtaḥ satkāraḥ	tad-kRtaH satkAraH
   tasmin gate nayanagocaram uddhṛtārau baddhāñjalir jhaṭiti	tasmin gate nayana-gocaram udDRtArO badDAQjaliH Jawiti
   pannagarājasaṃsat /	pannaga-rAja-saMsat /
   mandākinīva parito hariṇāvacūḍa- vyālokakuḍmalitakāñcanapaṅkajābhūt //	mandAkinI-iva paritas hariNa-avacUxa vyAloka-kuxmalita-kAQcana-paFkajA-aBUt //
   PNc_18.27 //	PNc_18.27 //
   nyañcacchikhābharaṇabhāsurapadmarāga- rocichaṭāghaṭitatatphaṇaratnakāntiḥ	nyaQcat-SiKA-ABaraNa-BAsura-padmarAga roci-CawA-Gawita-tad-PaNa-ratna-kAntiH
   rājanyamaulimaṇicumbitapādapīṭhas tasmai cakāra sa mahābhijanaḥ praṇāmam	rAjanya-mOli-maNi-cumbita-pAda-pIWaH tasmE cakAra sa mahA-aBijanaH praNAmam
   // PNc_18.28 //	// PNc_18.28 //
   pratyuptaratnam abhitaḥ pramadāvakīrṇaṃ muktvā catuṣkam uragendranideśitaṃ	pratyupta-ratnam aBitas pramadA-avakIrNam muktvA catuzkam uraga-indra-nideSitam
   sa /	sa /
   adhyāsta sādarajaratphaṇikalpitāśīs tanmadhyavartikanakāsanam unnatāṃsaḥ	aDyAsta sAdara-jarat-PaNi-kalpita-ASIH tad-maDya-varti-kanaka-Asanam unnata-aMsaH
   // PNc_18.29 //	// PNc_18.29 //
   vatsāṃ vrajanāya mameti śanair visṛjya nepathyanīlamaṇiveśmani ratnacūḍam	vatsAm vrajanAya mama-iti SanEs visRjya nepaTya-nIla-maNi-veSmani ratnacUxam
   tatrāsanadvayam adāpayad asya pārśve vidyādharādhipayaśobhaṭayoḥ	tatra-Asana-dvayam adApayat asya pArSve vidyADara-aDipa-yaSaH-BawayoH
   phaṇīndraḥ // PNc_18.30 //	PaNIndraH // PNc_18.30 //
   svarṇāsane svayam athācchaphaṇātapatra- ratnapradīpaśatajarjaritāndhakāraḥ	svarNa-Asane svayam aTa-acCa-PaNa-Atapatra ratna-pradIpa-Sata-jarjarita-anDakAraH
   lokatrayaikatilakasya sa nātidūre devasya dāritamahendraripor nyaṣīdat //	lokatraya-eka-tilakasya sa na-ati-dUre devasya dArita-mahA-indra-ripoH nyazIdat //
   PNc_18.31 //	PNc_18.31 //
   sthitvaikato yuvatimaṅgalagītim atra śṛṇvan sa vindhyataṭadṛṣṭacaraḥ	sTitvA-ekatas yuvati-maFgala-gItim atra SRNvan sa vinDya-tawa-dRzwa-caraH
   kuraṅgaḥ /	kuraFgaH /
   citre niveśita ivātha yaśobhaṭena smitvā savismayam asūcyata pārthivāya //	citre niveSitaH iva-aTa yaSaH-Bawena smitvA sa-vismayam asUcyata pArTivAya //
   PNc_18.32 //	PNc_18.32 //
   śaśiprabhādarśanam	SaSi-praBA-darSanam
   atrāntare pramadaloladṛśā nṛpeṇa dūrād adarśi phaṇirājasutābhiyāntī /	atra-antare pramada-lola-dRSA nRpeNa dUrAt adarSi PaNi-rAja-sutA-aBiyAntI /
   tanvī śirīśasumanaḥsukumāramūrtir devasya kārmukalateva manobhavasya //	tanvI SirISa-sumanaH-su-kumAra-mUrtiH devasya kArmuka-latA-iva manoBavasya //
   PNc_18.33 //	PNc_18.33 //
   jyotsnāsitāmbararucisnapitānanendur mātrācirodgatayavāṅkurakarṇapūram /	jyotsnA-sita-ambara-ruci-snapita-Anana-induH mAtrAcira-udgata-yava-aFkura-karNapUram /
   muktvojjvalaṃ lalitakautukakaṅkaṇaṃ ca veṣaṃ vivāhasamayocitam udvahantī	muktvA-ujjvalam lalita-kOtuka-kaFkaNam ca vezam vivAha-samaya-ucitam udvahantI
   // PNc_18.34 //	// PNc_18.34 //
   sakhyā kayāpi likhitaṃ madanānalaika- dhūmāvalīvalayasaṃśayam arpayantam /	saKyA kayA-api liKitam madana-anala-eka DUma-AvalI-valaya-saMSayam arpayantam /
   ekāntakāntam asitāgarupatrabhaṅgam ābibhratī lavalipāṇḍutale kapole //	ekAnta-kAntam asita-agaru-patra-BaFgam AbiBratI lavali-pANxu-tale kapole //
   PNc_18.35 //	PNc_18.35 //
   āttaprasādhanam anaṅgavilāsaveśma līlāvidhānam avadhir nayanotsavasya /	Atta-prasADanam anaFga-vilAsa-veSma lIlA-viDAnam avaDiH nayana-utsavasya /
   lāvaṇyasaṃvalitam aṅgakam udvahantī śṛṅgāradugdhajaladher adhidevateva //	lAvaNya-saMvalitam aFgakam udvahantI SRFgAra-dugDa-jalaDeH aDidevatA-iva //
   PNc_18.36 //	PNc_18.36 //
   sā pāṭalāvidhutacāmaramāruteṣat- vyānartitālakalatā sahitā sakhībhiḥ /	sA pAwalA-viDuta-cAmara-mAruta-Izat vyAnarti-tAla-ka-latA sahitA saKIBiH /
   nātisphuṭakvaṇitanūpuram ākulāni kiṃcid vilambya dadhatī trapayā padāni //	na-ati-sPuwa-kvaNita-nUpuram AkulAni kiMcid vilambya daDatI trapayA padAni //
   PNc_18.37 //	PNc_18.37 //
   nāyikayā nāyakadarśanam	nAyikayA nAyaka-darSanam
   utpakṣmaṇā nirupamollasitapramoda- vistāralaṅghitavilāsasaroruheṇa /	utpakzmaNA nirupama-ullasita-pramoda vistAra-laFGita-vilAsa-saroruheNa /
   sāndrasmarajvarapipāsitayā tayāpi dūrād apāyi nayanāñjalinā narendraḥ //	sAndra-smara-jvara-pipA-sitayA tayA-api dUrAt apAyi nayana-aQjalinA narendraH //
   PNc_18.38 //	PNc_18.38 //
   mālyavatīvākyam	mAlyavatI-vAkyam
   vrīḍāvanamramukhapadmam upāgatāyāṃ tasyāṃ pituḥ kanakaviṣṭarabhāgabhāji /	vrIxA-avanamra-muKa-padmam upAgatAyAm tasyAm pituH kanaka-vizwara-BAga-BAji /
   mālyādikalpitayathocitasatkriyānte taṃ mālavendram iti mālyavatī jagāda //	mAlya-Adi-kalpita-yaTA-ucita-satkriyA-ante tam mAlava-indram iti mAlyavatI jagAda //
   PNc_18.39 //	PNc_18.39 //
   rājan! mahītalamṛgāṅga! vilambase kim? adyāpi tūrṇam amunā svabhujārjitena	rAjan! mahI-tala-mRgAFga! vilambase kim? adya-api tUrNam amunA sva-Buja-arjitena
   hemāmbujena viracayya vataṃsam asyāḥ pūrṇapratijñam uragādhipatiṃ vidhehi	hema-ambujena viracayya vataMsam asyAH pUrNa-pratijQam uraga-aDipatim viDehi
   // PNc_18.40 //	// PNc_18.40 //
   kamalāvataṃsaḥ	kamala-avataMsaH
   ukte tayety akṛta kāñcanapuṣkaraṃ tad yāvat saḥ karṇaśikhare	ukte tayA-iti akRta kAQcana-puzkaram tat yAvat saH karNa-SiKare
   phaṇirājaputryāḥ /	PaNi-rAja-putryAH /
   tāvad vihāya mṛgarūpam udāramūrtir agre babhūva puruṣo 'sya sahemavetraḥ	tAvat vihAya mRga-rUpam udAra-mUrtiH agre baBUva puruzaH asya sahema-vetraH
   // PNc_18.41 //	// PNc_18.41 //
   puruṣaṃ prati praśnaḥ	puruzam prati praSnaH
   kas tvaṃ mṛgaḥ katham abhūr iti pārthivena pṛṣṭaḥ sa	kaH tvam mRgaH kaTam aBUH iti pArTivena pRzwaH sa
   vismayasamutsukamānasena /	vismaya-samutsuka-mAnasena /
   ity abravīd uraganetraparamparābhir āpīyamānavapur uktim avantinātham //	iti abravIt uraga-netra-paramparABiH ApIyamAna-vapuH uktim avantinATam //
   PNc_18.42 //	PNc_18.42 //
   pratīhārasya vṛttāntaḥ	pratIhArasya vRttAntaH
   kailāsaśailavasater giriśoparodhād dvārapraveśaviniṣedhakaṣāyitena /	kElAsa-SEla-vasateH giriSa-uparoDAt dvAra-praveSa-vinizeDa-kazAyitena /
   śapto 'smi kaṇvamunināyam ahaṃ pitus te śrīharṣadevanṛpateḥ pratihārapālas	SaptaH asmi kaNva-muninA-ayam aham pituH te SrI-harza-deva-nRpateH pratihAra-pAlas
   // PNc_18.43 //	// PNc_18.43 //
   rājā phaṇīndraduhituḥ kanakāravindaṃ karṇe kariṣyati yadā navasāhasāṅkaḥ /	rAjA PaNIndra-duhituH kanaka-aravindam karNe karizyati yadA nava-sAhasa-aFkaH /
   svaṃ rūpam āpsyasi tadeti samādideśa śāpāntam eṣa vihitānunayo maharṣiḥ //	svam rUpam Apsyasi tadA-iti samAdideSa SApa-antam eza vihita-anunayaH mahA-RziH //
   PNc_18.44 //	PNc_18.44 //
   tad vāsavārivijayottham idaṃ yaśas te gatvaikapiṅgalagirer avataṃsayāmi /	tat vAsa-vAri-vijayA-utTam idam yaSaH te gatvA-eka-piFgala-gireH avataMsayAmi /
   uktveti divyakusumair avakīrya maulau pātālamallam anilasya pathā jagāma	uktvA-iti divya-kusumEH avakIrya mOlO pAtAla-mallam anilasya paTA jagAma
   // PNc_18.45 //	// PNc_18.45 //
   vivāhavidhiḥ	vivAha-viDiH
   tūryasvaneṣu vilasatsu paṭhatsv amandaṃ bandiṣv anīyata phaṇīndrapurodhasā	tUrya-svanezu vilasatsu paWatsu amandam bandizu anIyata PaNIndra-puroDasA
   ca /	ca /
   koṇāvasaktajalapūritaratnakumbhāṃ vediṃ tayā saha sa madhyamalokapālaḥ //	koNa-avasakta-jala-pUrita-ratna-kumBAm vedim tayA saha sa maDyama-lokapAlaH //
   PNc_18.46 //	PNc_18.46 //
   abhyudgatārcir analojjhitadhūmarāji- śyāmībhavat kanakatāmarasāvataṃsām /	aByudgata-arciH anala-ujJita-DUma-rAji SyAmIBavat kanaka-tAmarasa-avataMsAm /
   tasyāṃ yathāvidhi sa mālavapuṣpaketuḥ kanyām aheḥ kuvalayāśva iva upayeme	tasyAm yaTAviDi sa mAlava-puzpaketuH kanyAm aheH kuvalayASvaH iva upayeme
   // PNc_18.47 //	// PNc_18.47 //
   ānītayā jhaṭiti rūpam adṛṣṭapūrvam aṅgena puṣpaśarabhaṅgitaraṅgitena /	AnItayA Jawiti rUpam adRzwa-pUrvam aFgena puzpa-Sara-BaFgi-ta-raFgitena /
   bhāti sma śantanur iva tridivasravantyā pātālacandrakalayā sas tayā	BAti sma SantanuH iva tridiva-sravantyA pAtAla-candra-kalayA saH tayA
   sametya // PNc_18.48 //	sametya // PNc_18.48 //
   phaṇipativākyam	PaNi-pati-vAkyam
   nirgacchadaccharucinirbharam aṃśukena saṃchāditaṃ kim api pāṇitale	nirgacCat-acCa-ruci-nirBaram aMSukena saMCAditam kim api pANi-tale
   dadhānaḥ /	daDAnaH /
   ūce tam ity adhipatiḥ phaṇinām udañcat- dantāṃśuśāritaradachadaratnakāntiḥ	Uce tam iti aDipatiH PaNinAm udaQcat danta-aMSu-SAri-tarada-Cada-ratna-kAntiH
   // PNc_18.49 //	// PNc_18.49 //
   yad dīyate tava na tādṛśam asti kiṃcid gehe mamātra nṛpate navasāhasāṅka !	yat dIyate tava na tAdRSam asti kiMcid gehe mama-atra nRpate nava-sAhasa-aFkaH !
   kośapratiṣṭhitanidhānaśataṃ yatas tvām aiśvaryanirjitapurandaram āmananti	koSa-pratizWita-niDAna-Satam yatas tvAm ESvarya-nirjita-purandaram Amananti
   // PNc_18.50 //	// PNc_18.50 //
   tat sphāṭikaṃ svam iva śuddham idaṃ gṛhāṇa tvaṣṭṛprayatnaghaṭitaṃ	tat sPAwikam svam iva SudDam idam gRhANa tvazwR-prayatna-Gawitam
   śivaliṅgam ekam /	Siva-liFgam ekam /
   ākāram ardhavanitāvapuṣaḥ purārer yasyāntare sukṛtino hi vilokayanti //	AkAram arDa-vanitA-vapuzaH purAreH yasya-antare sukRtinaH hi vilokayanti //
   PNc_18.51 //	PNc_18.51 //
   vyāsaḥ purā kila purāṇamuneḥ prapede tasmāt kilādikavipāṇitalaṃ jagāma /	vyAsaH purA kila purANa-muneH prapede tasmAt kila-Adika-vi-pANi-talam jagAma /
   lebhe tato 'pi bhagavān kapilo maharṣiḥ sānugraheṇa mama cedam adāyi tena	leBe tatas api BagavAn kapilaH mahA-RziH sa-anugraheNa mama ca-idam adAyi tena
   // PNc_18.52 //	// PNc_18.52 //
   śivaliṅgārpaṇam	Siva-liFga-arpaNam
   uktvety anargham atipāvanam arpitaṃ tad antaḥsphuṭaikaśivarūpam ahīśvareṇa	uktvA-iti anarGam ati-pAvanam arpitam tat antar-sPuwa-eka-Siva-rUpam ahi-ISvareNa
   pūrṇendukānti sahasā nigṛhītaśatrur jagrāha piṇḍitam iva svayaśo narendraḥ	pUrNa-indu-kAnti sahasA nigRhIta-SatruH jagrAha piNxitam iva sva-yaSaH narendraH
   // PNc_18.53 //	// PNc_18.53 //
   tatrātha diktaṭapariskhalitapravṛtta- sīmantinīcaṭulanūpurakāñcinādaḥ /	tatra-aTa diS-tawa-parisKalita-pravRtta sImantinI-cawula-nUpura-kAQci-nAdaH /
   ko 'py ucchalatpaṭahavaṃśahuḍḍukkaśaṅkha- vīṇāmṛdaṅgamurajadhvanir utsavo	kaH api ucCalat-pawaha-vaMSa-huxxukka-SaFKa vINA-mRdaFga-muraja-DvaniH utsavaH-
   'bhūt // PNc_18.54 //	aBUt // PNc_18.54 //
   svanagarīṃ prati prasthāpanam	sva-nagarIm prati prasTApanam
   vṛtte vadhūm atha vivāhamahotsave tām ādāya niṣpratimapauruṣavaijayantīm /	vRtte vaDUm aTa vivAha-mahA-utsave tAm AdAya nizpratima-pOruza-vEjayantIm /
   anvāgatādaranivartitapannagendraḥ paryutsukaḥ svanagarīṃ sa nṛpaḥ	anvAgata-Adara-nivartita-pannaga-indraH paryutsukaH sva-nagarIm sa nRpaH
   pratasthe // PNc_18.55 //	pratasTe // PNc_18.55 //
   gatvātha dūram ahiviṣṭapataḥ sahelam aṃśaḥ purāṇapuruṣasya sa nirjagāma /	gatvA-aTa dUram ahivizwapataH sa-helam aMSaH purANapuruzasya sa nirjagAma /
   śiprārpitena sahasā purataḥ prabhāva- sīmantitāmbupaṭalena pathā sasainyaḥ	Sipra-arpitena sahasA puratas praBAva sImantita-ambu-pawalena paTA sa-sEnyaH
   // PNc_18.56 //	// PNc_18.56 //
   tasyāḥ svahastamunisaṃhatikalpitārghaḥ sindhos taṭe saḥ padam ekapade	tasyAH sva-hasta-muni-saMhati-kalpita-arGaH sinDoH tawe saH padam eka-pade
   cakāra /	cakAra /
   śṛṅge tadā ca bhagavān aravindabandhur bandhūkapāṭalaruciḥ kanakācalasya	SRFge tadA ca BagavAn aravinda-banDuH banDUka-pAwala-ruciH kanakAcalasya
   // PNc_18.57 //	// PNc_18.57 //
   ujjayinīpraveśaḥ	ujjayinIpraveSaH
   bālātapachuritaharmyaviṭaṅkavarti- pārāvatātimadhuradhvanitachalena /	bAla-Atapa-Curita-harmya-viwaFka-varti pArAvata-ati-maDura-Dvanita-Calena /
   sambhāṣaṇaṃ vidadhatīm iva pauramukta- puṣpāñjaliḥ saḥ puram ujjayinīṃ	samBAzaNam vidaDatIm iva pOra-mukta puzpAQjaliH saH puram ujjayinIm
   viveśa // PNc_18.58 //	viveSa // PNc_18.58 //
   kāntāyaśobhaṭayutaṃ kṛśatām avāptās taccintayaiva sacivās tam atha	kAntAyaSaH-Bawa-yutam kRSa-tAm avAptAH tat-cintayA-eva sacivAH tam aTa
   praṇemuḥ /	praNemuH /
   kākutstham āhatasurārim ivānuyāntaṃ saumitriṇā janakarājatanūjayā ca //	kAkutsTam Ahata-surArim iva-anuyAntam sOmitriNA janaka-rAja-tanUjayA ca //
   PNc_18.59 //	PNc_18.59 //
   mahākāleśvaradarśanam	mahAkAleSvara-darSanam
   ānandabāṣpasalilārdradṛśo 'rdhamārge sambhāṣya tān smitamukhaḥ saha tair	Ananda-bAzpa-salila-Ardra-dRSaH arDa-mArge samBAzya tAn smita-muKaH saha tEH-
   jagāma /	jagAma /
   vidyādharoragakarāhatahemaghaṇṭā- ṭāṅkārahāri bhavanaṃ tripurāntakasya //	vidyADara-uraga-kara-Ahata-hema-GaNwA wAFkAra-hAri Bavanam tripurAntakasya //
   PNc_18.60 //	PNc_18.60 //
   tasmiṃś carācaraguror hariṇāvacūla- cūḍāmaṇer apacitiṃ vidhivad vidhāya /	tasmin carAcara-guroH hariNa-avacUla cUxAmaNeH apacitim viDivat viDAya /
   sākaṃ phaṇīndrasutayāmbararodhikambu- tūryasvanormi saś ca rājakulaṃ	sAkam PaNi-indra-sutayA-ambara-roDi-kambu tUrya-svana-Urmi saH ca rAja-kulam
   viveśa // PNc_18.61 //	viveSa // PNc_18.61 //
   dhārāgamanam	DArA-gamanam
   tatrārṇavadhvanighanotsavatūryaghoṣe sthitvā dināni katicit sa	tatra-arNava-Dvani-Gana-utsava-tUrya-Goze sTitvA dinAni katicid sa
   narendracandraḥ /	narendra-candraH /
   yāti sma bhūṣitakulaḥ kularājadhānīṃ dhārām amātyakathitāmṛgayetivṛttaḥ //	yAti sma BUzita-kulaH kula-rAjaDAnIm DArAm amAtya-kaTita-amRgayA-iti-vRttaH //
   PNc_18.62 //	PNc_18.62 //
   udghāṭiteṣv atha vilokanakautukena vātāyaneṣu paritaḥ purasundarībhiḥ /	udGAwitezu aTa vilokana-kOtukena vAtAyanezu paritas pura-sundarIBiH /
   tasmiṃś cirād viśati jīva iveśvare sā pronmīlitorunayaneva purī babhūva //	tasmin cirAt viSati jIvaH iva-ISvare sA pronmIlita-Uru-nayanA-iva purI baBUva //
   PNc_18.63 //	PNc_18.63 //
   śivaliṅgapratiṣṭhā	Siva-liFga-pratizWA
   tat sādhv akārayad athādhigatapratiṣṭhaṃ tatrāccharatnaśivaliṅgam	tat sADu akArayat aTa-aDigata-pratizWam tatra-acCa-ratna-Siva-liFgam
   anarghaśīlaḥ /	anarGa-SIlaH /
   tasya prabhāvaghaṭitair vyadhur arhaṇāṃ ca vidyādharā	tasya praBAva-GawitEH vyaDuH arhaNAm ca vidyADarA
   vikacakalpataruprasūnaiḥ // PNc_18.64 //	vikaca-kalpa-taru-prasUnEH // PNc_18.64 //
   anuyāyiprasthānam	anuyAyi-prasTAnam
   kṛtvā yathocitam akṛtrimam utsavānte satkāram āyatananiślathamauliratnau /	kRtvA yaTocitam akRtrimam utsava-ante satkAram Ayatana-niSlaTa-mOli-ratnO /
   dattāṅkapāṇir ubhayoḥ prajighāya sa atha vidyādharādhipaphaṇīndrasūtau	datta-aFka-pANiH uBayoH prajiGAya sa aTa vidyADara-aDipa-PaNI-indra-sUtO
   svadeśam // PNc_18.65 //	sva-deSam // PNc_18.65 //
   ekas tayor agamad ambaragāmisainya- sīmantitābhrapaṭalaḥ śaśikāntaśailam /	ekaH tayoH agamat ambara-gAmi-sEnya sImanti-ta-aBra-pawalaH SaSikAnta-SElam /
   anyo 'py agādhajalamālavajahnukanyā- viśrāṇitorusaraṇir nijarājadhānīm //	anyaH api agADa-jala-mAlava-jahnu-kanyA viSrANita-Uru-saraNiH nija-rAjaDAnIm //
   PNc_18.66 //	PNc_18.66 //
   śaśiprabhāsakhīgamanam	SaSi-praBA-saKI-gamanam
   mābhūḥ kadāpi vimukhī rameṇa yad asya chandānuvṛttiratisaṃvananaṃ madasya	mABUH kadApi vimuKI rameNa yat asya Canda-anuvRttiH-ati-saMvananam madasya
   uktveti tām ahisutām agaman gṛhāṇi gandharvakinnaramahoragasiddhakanyāḥ //	uktvA-iti tAm ahi-sutAm agaman gRhANi ganDarva-kinnara-mahA-uraga-sidDa-kanyAH //
   PNc_18.67 //	PNc_18.67 //
   sāmrājyalakṣmīsvīkāraḥ	sAmrAjya-lakzmI-svIkAraH
   nīlachatrāvataṃsā bhujagapatisutāpāṇḍugaṇḍasthalāntaḥ-	nIla-Catra-avataMsAH Bujaga-pati-sutA-pANxu-gaNxa-sTala-antaH-
   kastūrīpaṅkapatravyatikaraśabalavyāyatāṃse salīlam /	kastUrI-paFka-patra-vyatikara-Sabala-vyAyata-aMse sa-lIlam /
   devenātha svamantripravaraciradhṛtā sāhasāṅkena dīrghe rohajjyāghātarekhe	devena-aTa sva-mantri-pravara-cira-DRtA sAhasa-aFkena dIrGe rohajjyA-GAta-reKe
   puno 'pi nidadhe doṣṇi sāmrājyalakṣmīḥ // PNc_18.68 //	punaH api nidaDe dozNi sAmrAjya-lakzmIH // PNc_18.68 //
   atha granthapraśastiḥ	aTa granTa-praSastiH
   śrīmatkavipriyasuhṛcchaladaṅkarāma- rājendubhaktyadhigatapratibhāviśeṣaḥ /	SrImat-kavi-priya-suhRd-Calat-aFka-rAma rAja-indu-Bakti-aDigata-pratiBA-viSezaH /
   etad vinidrakusumadadyuti padmaguptaḥ śrīsindhurājanṛpateś caritaṃ	etat vinidra-kusuma-dadyuti padmaguptaH SrI-sinDurAja-nRpateH caritam
   babandha // PNc_Gp.1 //	babanDaH // PNc_Gp.1 //
   lakṣmīlatānavavasanta mahītalendra vidyāvilāsamaṇidarpaṇa sindhurāja /	lakzmI-latA-anavavasanta mahI-tala-indra vidyA-vilAsa-maNi-darpaNa sinDurAja /
   etan mayā ghaṭitam ujjvalakānti kāvya- māṇikyakuṇḍalam iha śravaṇe videhi	etat mayA Gawitam ujjvala-kAnti kAvya mANikya-kuNxalam iha SravaNe videhi
   // PNc_Gp.2 //	// PNc_Gp.2 //
   nyastāni yāni mayi sūktisudhāpṛṣanti devena tena kati cit kavibāndhavena /	nyastAni yAni mayi sUkti-suDA-pRzanti devena tena kati cit kavi-bAnDavena /
   candrātapasnapitamauktikasodarāṇāṃ teṣām idaṃ vilasitaṃ navasāhasāṅka //	candra-Atapa-snapita-mOktika-sodarANAm tezAm idam vilasitam nava-sAhasa-aFkaH //
   PNc_Gp.3 //	PN=-_Gp.3 //
   yac cāpalaṃ kim api mandhadhiyā mayaivam āsūtritaṃ narapate navasāhasāṅka	yat cApalam kim api manDa-DiyA mayA-evam AsUtritam narapate nava-sAhasa-aFka
   ājñaiva hetur iha te śayanīkṛtogra- rājanyamaulikusumā na kavitvadarpaḥ //	AjQA-eva hetuH iha te SayanIkRta-ugra rAjanya-mOli-kusumA na kavi-tva-darpaH //
   PNc_Gp.4 //	PN=-_Gp.4 //
   iti navasāhasāṅkacaritaṃ saṃpūrṇam	iti nava-sAhasa-aFka-caritam saMpUrNam
