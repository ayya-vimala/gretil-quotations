   Sekoddeśaḥ	Seka-uddeSaH
   om namaḥ kālacakrāya	om namaH kAlacakrAya
   sucandra āha -	sucandraH Aha -
   sekaḥ saptavidhaḥ śāstastrividho 'nuttarastathā /	sekaH saptaviDaH SAstaH-triviDaH anuttaraH-taTA /
   laukikottarasiddhyarthaṃ saṃkṣepāt kathayasva me // Sekod_1 //	lOkika-uttara-sidDi-arTam saMkzepAt kaTayasva me // Sekot-_1 //
   bhagavānāha -	BagavAn-Aha -
   śṛṇu sucandra sekārthaṃ saptadhā trividhaṃ param /	SRNu sucandra seka-arTam saptaDA triviDam param /
   nāḍīsaṃcāramāyāmamuddeśāt kathayāmi te // Sekoddeśa_2 //	nAxI-saMcAram-AyAmam-uddeSAt kaTayAmi te // Seka-uddeSaH-_2 //
   uddeśastrividhastantre nirdeśastrividho bhavet /	uddeSaH-triviDaH-tantre nirdeSaH-triviDaH Bavet /
   pratyuddeśo mahoddeśaḥ pratinirdeśako 'paraḥ // Sekoddeśa_3 //	pratyuddeSaH mahA-uddeSaH pratinirdeSakaH aparaH // Seka-uddeSaH-_3 //
   uddeśa eva nirdeśastantrasaṃgītirucyate /	uddeSaH eva nirdeSaH-tantra-saMgItiH-ucyate /
   pratyuddeśaśca nirdeśaḥ pañjikā padabhañjikā // Sekoddeśa_4 //	pratyuddeSaH-ca nirdeSaH paQjikA padaBaQjikA // Seka-uddeSaH-_4 //
   mahoddeśaśca nirdeśaṣṭīkā sarvārthasūcikā /	mahoddeSaH-ca nirdeSazwIkA sarva-arTa-sUcikA /
   abhijñālābhibhiḥ sā tu kartavyā naiva paṇḍitaiḥ // Sekoddeśa_5 //	aBijQAlABiBiH sA tu kartavyA na-eva paNxitEH // Seka-uddeSaH-_5 //
   evaṃ ṣaṭkoṭibhiḥ śuddhaṃ vajrayogaiścaturvidhaiḥ /	evam zaz-kowiBiH SudDam vajra-yogEH-caturviDEH /
   catuḥsambodhibhiḥ skandhadhātvāyatanaṣaṭkulaiḥ // Sekoddeśa_6 //	catur-samboDiBiH skanDa-DAtu-Ayatana-zaz-kulEH // Seka-uddeSaH-_6 //
   paṭalaiḥ pañcabhiḥ śuddhaṃ lokadhātvādikairmataiḥ /	pawalEH paQcaBiH SudDam lokaDAtu-AdikEH-matEH /
   satyābhyāmādibuddhaṃ syāt kālacakrābhidhānakam // Sekoddeśa_7 //	satyAByAm-Adi-budDam syAt kAla-cakra-aBiDAnakam // Seka-uddeSaH-_7 //
   ādau saptābhiṣeko yo bālānāmavatāraṇam /	AdO sapta-aBizekaH yaH bAlAnAm-avatAraNam /
   trividho lokasaṃvṛtyā caturthaḥ paramārthataḥ // Sekoddeśa_8 //	triviDaH loka-saMvRtyA caturTaH paramArTataH // Seka-uddeSaH-_8 //
   satyadvayena dharmāṇāṃ deśanā vajriṇo mama /	satya-dvayena DarmANAm deSanA vajriNaH mama /
   lokasaṃvṛtisatyena satyena paramārthataḥ // Sekoddeśa_9 //	loka-saMvRti-satyena satyena paramArTataH // Seka-uddeSaH-_9 //
   udakaṃ mukuṭaḥ paṭṭo vajraghaṇṭā mahāvratam /	udakam mukuwaH pawwaH vajra-GaNwA mahA-vratam /
   nāmānujñāsamāyuktaḥ sekaḥ saptavidho nṛpa // Sekoddeśa_10 //	nAma-anujQA-samAyuktaH sekaH saptaviDaH nRpa // Seka-uddeSaH-_10 //
   kāyavākcittasaṃśuddhirabhiṣekadvayaṃ dvayam /	kAya-vAc-citta-saMSudDiH-aBizeka-dvayam dvayam /
   anujñā jñānaśuddhiḥ syādanyā dhātvādiśuddhitaḥ // Sekoddeśa_11 //	anujQA jQAna-SudDiH syAt-anyA DAtu-Adi-SudDitaH // Seka-uddeSaH-_11 //
   udakaṃ dhātusaṃśuddhirmaulī skandhaviśodhanam /	udakam DAtu-saMSudDiH-mOlI skanDa-viSoDanam /
   paṭṭaḥ pāramitāśuddhirvajraghaṇṭā mahākṣaram // Sekoddeśa_12 //	pawwaH pAramitA-SudDiH-vajra-GaNwA mahA-kzaram // Seka-uddeSaH-_12 //
   buddhabhāṣā na vicchinnā arkendvekatraśodhanam /	budDa-BAzA na vicCinnAH arka-indu-ekatra-SoDanam /
   viṣayendriyasaṃśuddhiḥ syādvajravratamacyutam // Sekoddeśa_13 //	vizaya-indriya-saMSudDiH syAt-vajravratam-acyutam // Seka-uddeSaH-_13 //
   nāma maitryādiśuddhiḥ syādanujñā buddhaśodhanam /	nAma mEtrI-Adi-SudDiH syAt-anujQA budDa-SoDanam /
   ete sapta sekā deyā vartayitvā tu maṇḍalam // Sekoddeśa_14 //	ete sapta sekA deyA vartayitvA tu maNxalam // Seka-uddeSaH-_14 //
   kumbho guhyābhiṣekaśca prajñājñānābhidhānakaḥ /	kumBaH guhya-aBizekaH-ca prajQA-jQAna-aBiDAnakaH /
   punareva mahāprajñā tasyā jñānābhidhānakaḥ // Sekoddeśa_15 //	punar-eva mahA-prajQA tasyAH jQAna-aBiDAnakaH // Seka-uddeSaH-_15 //
   kṣaraḥ kṣarastataḥ spando niḥspandaśca tato 'paraḥ /	kzaraH kzaraH-tatas spandaH niHspandaH-ca tatas aparaH /
   kāyavākcittasaṃśuddhyā abhiṣekatrayaṃ kramāt // Sekoddeśa_16 //	kAya-vAc-citta-saMSudDyA aBizeka-trayam kramAt // Seka-uddeSaH-_16 //
   caturtho jñānasaṃśuddhiḥ kāyavākcittaśodhakaḥ /	caturTaH jQAna-saMSudDiH kAya-vAc-citta-SoDakaH /
   bālaḥ prauḍhastathā vṛddhaścaturthastu prajāpatiḥ // Sekoddeśa_17 //	bAlaH prOXaH-taTA vRdDaH-caturTaH-tu prajApatiH // Seka-uddeSaH-_17 //
   prajñāstanāṅgasaṃsparśād bodhicittacyutaṃ sukham /	prajQA-stana-aFga-saMsparSAt boDi-citta-cyutam suKam /
   payodharābhiṣiktaḥ sa bālaḥ prāptaṃ yataḥ sukham // Sekoddeśa_18 //	payoDara-aBiziktaH sa bAlaH prAptam yatas suKam // Seka-uddeSaH-_18 //
   guhyāsphālāccirājjātaṃ bodhicittacyutaṃ sukham /	guhya-AsPAlAt-cirAt-jAtam boDi-citta-cyutam suKam /
   prauḍho guhyābhiṣiktaḥ sa guhyāt prāptaṃ yataḥ sukham // Sekoddeśa_19 //	prOXaH guhya-aBiziktaH sa guhyAt prAptam yatas suKam // Seka-uddeSaH-_19 //
   guhyāsphālāccirājjātaṃ vajrāgre spandataḥ sukham /	guhya-AsPAlAt-cirAt-jAtam vajra-agre spandataH suKam /
   prajñājñānābhiṣiktaḥ sa vṛddhaḥ spandaṃ gato yataḥ // Sekoddeśa_20 //	prajQA-jQAna-aBiziktaH sa vRdDaH spandam gataH yatas // Seka-uddeSaH-_20 //
   mahāmudrānurāgādyajjātaṃ niḥspandataḥ sukham /	mahAmudrA-anurAgAt-yat-jAtam niHspandataH suKam /
   mahāprajñābhiṣiktaḥ sa yato niḥspandatāṃ gataḥ // Sekoddeśa_21 //	mahA-prajQA-aBiziktaH sa yatas niHspanda-tAm gataH // Seka-uddeSaH-_21 //
   prajāpatiḥ sa vijñeyo janakaḥ sarvatāyinām /	prajApatiH sa vijQeyaH janakaH sarva-tAyinAm /
   vajrasattvo mahāsattvo bodhisattvo 'dvayo 'kṣaraḥ // Sekoddeśa_22 //	vajra-sattvaH mahAsattvaH boDisattvaH advayaH akzaraH // Seka-uddeSaH-_22 //
   asau samayasattvaḥ syādvajrayogaścaturvidhaḥ /	asO samaya-sattvaH syAt-vajrayogaH-caturviDaH /
   kālacakra iha khyāto yogināṃ muktidāyakaḥ // Sekoddeśa_23 //	kAlacakraH iha KyAtaH yoginAm mukti-dAyakaH // Seka-uddeSaH-_23 //
   asyaiva sādhanaṃ kuryāt pratibhāsairacintitaiḥ /	asya-eva sADanam kuryAt pratiBAsEH-acintitEH /
   dhūmādibhirnimittaistaiḥ prajñābimbairnabhaḥsamaiḥ // Sekoddeśa_24 //	DUma-AdiBiH-nimittEH-tEH prajQA-bimbEH-naBaH-samEH // Seka-uddeSaH-_24 //
   astināstivyatikrāntaiḥ pratyayārthaiḥ svacetasaḥ /	astinAsti-vyatikrAntEH pratyaya-arTEH sva-cetasaH /
   paramāṇurajaḥsaṃdohaiḥ sarvataḥ parivarjitaiḥ // Sekoddeśa_25 //	paramANu-rajaH-saMdohEH sarvatas parivarjitEH // Seka-uddeSaH-_25 //
   dhūmamarīcikhadyotadīpajvālendubhāskaraiḥ /	DUma-marIci-Kadyota-dIpa-jvAla-indu-BAskarEH /
   tamaḥ kalā mahābindurviśvabimbaṃ prabhāsvaram // Sekoddeśa_26 //	tamaH kalA mahAbinduH-viSva-bimbam praBAsvaram // Seka-uddeSaH-_26 //
   pihitāpihitanetrābhyāṃ śūnye yannānukalpitam /	pihita-apihita-netrAByAm SUnye yat-na-anukalpitam /
   dṛśyate svapnavad bimbaṃ tad bimbaṃ bhāvayet sadā // Sekoddeśa_27 //	dRSyate svapna-vat bimbam tat bimbam BAvayet sadA // Seka-uddeSaH-_27 //
   abhāve bhāvanā bimbe yogināṃ sā na bhāvanā /	aBAve BAvanA bimbe yoginAm sA na BAvanA /
   bhāvo 'bhāvo na cittasya bimbe 'kalpitadarśanāt // Sekoddeśa_28 //	BAvaH aBAvaH na cittasya bimbe akalpita-darSanAt // Seka-uddeSaH-_28 //
   pratisenāṃ yathādarśe kumārī paśyedavastujām /	pratisenAm yaTA-AdarSe kumArI paSyet-avastu-jAm /
   atītānāgataṃ dharmaṃ tattvayogyambare tathā // Sekoddeśa_29 //	atIta-anAgatam Darmam tattva-yogi-ambare taTA // Seka-uddeSaH-_29 //
   asyā bhāvo na bhāvaḥ syādvastuśūnyārthadarśanāt /	asyAH BAvaH na BAvaH syAt-vastu-SUnya-arTa-darSanAt /
   vastuno 'bhāvato 'rtho 'sti māyāsvapnendrajālavat // Sekoddeśa_30 //	vastunaH aBAvataH arTaH asti mAyA-svapna-indrajAla-vat // Seka-uddeSaH-_30 //
   asati dharmiṇi hyeṣa dharmotpādaḥ pradṛśyate /	asati DarmiNi hi-eza Darma-utpAdaH pradRSyate /
   cintāmaṇirivānantasattvāśāparipūrakaḥ // Sekoddeśa_31 //	cintAmaNiH-iva-ananta-sattva-ASA-paripUrakaH // Seka-uddeSaH-_31 //
   adṛṣṭaṃ pratisenāyāṃ kumārī caurādi paśyati /	adRzwam pratisenAyAm kumArI cOra-Adi paSyati /
   tat prādeśikanetrābhyāṃ gatvā paśyanti sādhakāḥ // Sekoddeśa_32 //	tat prAdeSika-netrAByAm gatvA paSyanti sADakAH // Seka-uddeSaH-_32 //
   yadi paśyati sadrūpaṃ svamukhaṃ kiṃ na paśyati /	yadi paSyati sat-rUpam sva-muKam kim na paSyati /
   yadi paśyatyasadrūpaṃ śaśaśṛṅgaṃ kathaṃ na ca // Sekoddeśa_33 //	yadi paSyati-asat-rUpam SaSa-SRFgam kaTam na ca // Seka-uddeSaH-_33 //
   na paśyatyanyacakṣurbhyāṃ svacakṣurbhyāṃ na paśyati /	na paSyati-anya-cakzurByAm sva-cakzurByAm na paSyati /
   dṛśyamānamajātaṃ tat kumāryā jātakaṃ yathā // Sekoddeśa_34 //	dRSyamAnam-ajAtam tat kumAryA jAtakam yaTA // Seka-uddeSaH-_34 //
   dṛṣṭe bimbe tataḥ kuryāt prāṇāyāmaṃ nirantaram /	dRzwe bimbe tatas kuryAt prANAyAmam nirantaram /
   urdhvādhastriṣu nāḍīṣu kāyavākcittarodhanāt // Sekoddeśa_35 //	urDva-aDas-trizu nAxIzu kAya-vAc-citta-roDanAt // Seka-uddeSaH-_35 //
   candrārkarāhuviṇmūtraśukramārgapravāhiṣu /	candra-arka-rAhu-viz-mUtra-Sukra-mArga-pravAhizu /
   toyāgniśūnyabhūvāyujñānadhātukajātiṣu // Sekoddeśa_36 //	toya-agni-SUnya-BUvAyu-jQAna-DAtuka-jAtizu // Seka-uddeSaH-_36 //
   candrasūryataminyo yāḥ kāyavākcittanāḍikāḥ /	candra-sUryataminyaH yAH kAya-vAc-citta-nAxikAH /
   viṇmūtraśukravāhinyaḥ prāṇe 'pāne krameṇa tāḥ // Sekoddeśa_37 //	viz-mUtra-Sukra-vAhinyaH prANe apAne krameNa tAH // Seka-uddeSaH-_37 //
   candraḥ kāya upāyasya prajñāyā vāgdivākaraḥ /	candraH kAyaH upAyasya prajQAyAH vAc-divAkaraH /
   prajñākāyastu viṇnāḍī virbhorvāṅmūtravāhinī // Sekoddeśa_38 //	prajQA-kAyaH-tu viz-nAxI virBoH-vAc-mUtra-vAhinI // Seka-uddeSaH-_38 //
   urdhvādhaścittanāḍyau dve taminīśukravāhinyau /	urDva-aDas-citta-nAxyO dve taminI-Sukra-vAhinyO /
   taminī cittamupāyasya prajñāyāḥ śukravāhinī // Sekoddeśa_39 //	taminI cittam-upAyasya prajQAyAH Sukra-vAhinI // Seka-uddeSaH-_39 //
   ūrdhvādhaḥ ṣaṭkulaṃ hyetat kāyavākcittayogataḥ /	UrDva-aDas zaz-kulam hi-etat kAya-vAc-citta-yogataH /
   prajñopāyāṅgabhāvena saṃsthitaṃ sarvadehinām // Sekoddeśa_40 //	prajQA-upAya-aFga-BAvena saMsTitam sarva-dehinAm // Seka-uddeSaH-_40 //
   ariṣṭaṃ kāyavāṅnāḍyorūrdhvādho 'dhikamārutaiḥ /	arizwam kAya-vAc-nAxyoH-UrDva-aDas aDika-mArutEH /
   taminīśukravāhinyorutpattimaraṇasthitiḥ // Sekoddeśa_41 //	taminI-Sukra-vAhinyoH-utpatti-maraNa-sTitiH // Seka-uddeSaH-_41 //
   utpāde mṛtyukāle ca maithune śukravāhinī /	utpAde mRtyu-kAle ca mETune Sukra-vAhinI /
   taminī ca vahatyūrdhve saṃkrāntau viṣuve raveḥ // Sekoddeśa_42 //	taminI ca vahati-UrDve saMkrAntO vizuve raveH // Seka-uddeSaH-_42 //
   lagnodayābhisaṃdhau ca viṣuvaṃ vahati madhye /	lagna-udaya-aBisaMDO ca vizuvam vahati maDye /
   ṣaṭpañcāśatsapādañca śvāsocchvāsaṃ narādhipa // Sekoddeśa_43 //	zawpaQcASat-sapAdaQca SvAsa-ucCvAsam narADipa // Seka-uddeSaH-_43 //
   adhikān pañcasaptatyā ṣaṭśatāṃśca divāniśam /	aDikAn paQcasaptatyA zaz-SatAn=-ca divAniSam /
   ekaviṃśatsahasrāṃśca ṣaṭśatairadhikāṃśca yān // Sekoddeśa_44 //	ekaviMSat-sahasrAn=-ca zaz-SatEH-aDikAn=-ca yAn // Seka-uddeSaH-_44 //
   vāmā ca dakṣiṇā nāḍī vahatyūnānanena tān /	vAmA ca dakziNA nAxI vahati-UnAnanena tAn /
   satripakṣitrivarṣāṇi śatavarṣe hi madhyamā // Sekoddeśa_45 //	sa-tri-pakzi-tri-varzANi Sata-varze hi maDyamA // Seka-uddeSaH-_45 //
   vāmā savyordhve candrārkau lalaneḍā piṅgalāparā /	vAmA savya-UrDve candra-arkO lalanexA piFgalA-parA /
   toyatejaḥsvabhāvinyau padmadhṛgratnadhṛṅmate // Sekoddeśa_46 //	toya-tejaH-svaBAvinyO padma-DRk-ratna-DRFmate // Seka-uddeSaH-_46 //
   adho viṇmūtravāhinyau pṛthvīvāyusvarūpake /	aDas viz-mUtra-vAhinyO pRTvI-vAyu-svarUpake /
   madhyanāḍī ca vāmā cacakradhṛk khaḍgadhṛṅmate // Sekoddeśa_47 //	maDyanAxI ca vAmA cacakra-DRk Kaxga-DRFmate // Seka-uddeSaH-_47 //
   ūrdhvādho madhyamā savyā rāhuśukrapravāhinī /	UrDva-aDas maDyamA savyA rAhu-Sukra-pravAhinI /
   śūnyajñānasvabhāvinyau vajradhṛgvajradhṛṅmate // Sekoddeśa_48 //	SUnya-jQAna-svaBAvinyO vajraDRk-vajra-DRFmate // Seka-uddeSaH-_48 //
   viṇnāḍī candramārgeṇa raviṇā mūtravāhinī /	viNnAxI candra-mArgeNa raviNA mUtra-vAhinI /
   jātau mṛtyau viṣuve rāge rāhuṇā śukravāhinī // Sekoddeśa_49 //	jAtO mRtyO vizuve rAge rAhuNA Sukra-vAhinI // Seka-uddeSaH-_49 //
   yā nābhyūrdhve 'vadhūtī sā suṣumnā tamovāhinī /	yA na-aBi-UrDve avaDUtI sA suzumnA tamaH-vAhinI /
   yādhaḥ khagamukhā sā ca śaṅkhinī śukravāhinī // Sekoddeśa_50 //	yA-aDaH KagamuKA sA ca SaFKinI Sukra-vAhinI // Seka-uddeSaH-_50 //
   nābhyabje hṛdaye kaṇṭhe lalāṭoṣṇīṣapaṅkaje /	nABi-abje hRdaye kaNWe lalAwa-uzNIza-paFkaje /
   bhūtoyāgnimarucchūnyaṃ saṃhāreṇa pravāhinī // Sekoddeśa_51 //	BU-toyA-agni-marut-SUnyam saMhAreNa pravAhinI // Seka-uddeSaH-_51 //
   nirgacchantī viśantīsāsṛṣṭinā viśati kṣitau /	nirgacCantI viSantIsA-sRzwinA viSati kzitO /
   karṇikāt karṇikāmadhye 'vadhūtyā gatirāgatiḥ // Sekoddeśa_52 //	karNikAt karNikA-maDye avaDUtyA gatiH-AgatiH // Seka-uddeSaH-_52 //
   nābhau guhye ca maṇyabje kāyavākcittavāhinī /	nABO guhye ca maNi-abje kAya-vAc-citta-vAhinI /
   nirgacchantī viśantī sā saṃhārasṛṣṭirūpiṇī // Sekoddeśa_53 //	nirgacCantI viSantI sA saMhAra-sRzwi-rUpiNI // Seka-uddeSaH-_53 //
   śaṅkhinī sarvajantūnāmapānānilavāhikā /	SaFKinI sarva-jantUnAmapAna-anila-vAhikAH /
   eṣā strīṇāṃ sukhācchukraṃ ṛtau raktapravāhinī // Sekoddeśa_54 //	ezA strINAm suKAt-Sukram RtO rakta-pravAhinI // Seka-uddeSaH-_54 //
   prajñopāyāṅgabhāvena ūrdhve savyāvasavyayoḥ /	prajQA-upAya-aFga-BAvena UrDve savyAvasavyayoH /
   adho viṇmūtravāhasya rajaḥśukrapravāhayoḥ // Sekoddeśa_55 //	aDas viz-mUtra-vAhasya rajaH-Sukra-pravAhayoH // Seka-uddeSaH-_55 //
   caṇḍālī rajaso vāhāt khagamukhā śukravāhataḥ /	caNxAlI rajasaH vAhAt Kaga-muKA Sukra-vAhataH /
   ūdhve ṛtau smṛtā strīṇāṃ ḍombī puṃso 'vadhūtikā // Sekoddeśa_56 //	UDve RtO smRtA strINAm xombI puMsaH avaDUtikAH // Seka-uddeSaH-_56 //
   vijñānādyaṃ sadā vāme nāḍyāṃ maṇḍalapañcakam /	vijQAna-Adyam sadA vAme nAxyAm maNxalapaQcakam /
   bhūmyādidakṣiṇe nāḍyāṃ madhye vahati ṣaṣṭhamam // Sekoddeśa_57 //	BUmi-Adi-dakziNe nAxyAm maDye vahati zazWamam // Seka-uddeSaH-_57 //
   nābhipadmadale ṣaṣṭi maṇḍalāni yathākramam /	nABi-padma-dale zazwi maNxalAni yaTAkramam /
   vāme ca dakṣiṇe lagne meṣādye vṛṣabhādike // Sekoddeśa_58 //	vAme ca dakziNe lagne meza-Adye vRzaBa-Adike // Seka-uddeSaH-_58 //
   mūle vāme tataḥ savya ūrdhvemadhye 'nilaḥ kramāt /	mUle vAme tatas savyaH UrDvemaDye anilaH kramAt /
   ekaikamaṇḍalaṃ daṇḍādbhūmyādyaṃ nāsarandhrayoḥ // Sekoddeśa_59 //	ekEka-maNxalam daNxAt-BUmi-Adyam nAsaranDrayoH // Seka-uddeSaH-_59 //
   nāḍikā vahati śvāsān saṣaṣṭitriśatān kramāt /	nAxikAH vahati SvAsAn sa-zazwi-tri-SatAn kramAt /
   aṣṭādaśaśataśvāsānnāḍyaḥ pañca vahanti tān // Sekoddeśa_60 //	azwAdaSa-Sata-SvAsAn-nAxyaH paQca vahanti tAn // Seka-uddeSaH-_60 //
   ṣaṣṭi nāḍyo divārātraṃ maṇḍalānīti dehataḥ /	zazwi nAxyaH divArAtram maNxalAni-iti dehataH /
   dalamadhye tataḥ pūrve savye vāme 'pare kramāt // Sekoddeśa_61 //	dala-maDye tatas pUrve savye vAme apare kramAt // Seka-uddeSaH-_61 //
   ākāśādyaṃ sadā vāme bhūmyādyaṃ dakṣiṇe 'parāt /	AkASa-Adyam sadA vAme BUmi-Adyam dakziNe aparAt /
   vijñānādibhavo vāme saṃhāraḥ kṣmādi dakṣiṇe // Sekoddeśa_62 //	vijQAna-Adi-BavaH vAme saMhAraH kzmA-Adi dakziNe // Seka-uddeSaH-_62 //
   apare pūrve dharā vāyuḥ prajñopāyaḥ parasparam /	apare pUrve DarA vAyuH prajQA-upAyaH parasparam /
   aṅguṣṭhānāmikādvābhyāṃ yato vaktre 'bhiṣiñcanam // Sekoddeśa_63 //	aFguzWa-anAmikA-dvAByAm yatas vaktre aBiziQcanam // Seka-uddeSaH-_63 //
   savye vāme havistoyaṃ prajñopāyaḥ parasparam /	savye vAme haviH-toyam prajQA-upAyaH parasparam /
   madhyamātarjanīdvābhyāṃ yataḥ khaḍgo bhaviṣyati // Sekoddeśa_64 //	maDyamAtarjanI-dvAByAm yatas KaxgaH Bavizyati // Seka-uddeSaH-_64 //
   ardhacandrākṛtirmudrā daṃṣṭrā kartī kanīyasī /	arDacandra-AkRtiH-mudrA daMzwrA kartI kanIyasI /
   śūnyamakṣaramūrdhvādhaḥ prajñopāyaḥ parasparam // Sekoddeśa_65 //	SUnyam-akzaram-UrDva-aDas prajQA-upAyaH parasparam // Seka-uddeSaH-_65 //
   daśamaṇḍalasaṃyoge aṅgulīnāṃ parasparam /	daSa-maNxala-saMyoge aFgulInAm parasparam /
   karatale puṭite mūrdhni ekaśūkaṃ sakartikam // Sekoddeśa_66 //	kara-tale puwite mUrDni ekaSUkam sa-kartikam // Seka-uddeSaH-_66 //
   viṣuvattanmadhye nāḍyāṃ sṛṣṭisaṃhārakārakam /	vizuvat-tad-maDye nAxyAm sRzwi-saMhAra-kArakam /
   skandhadhātutrivajrāṇāmekatvaṃ madhyamāgatau // Sekoddeśa_67 //	skanDa-DAtu-tri-vajrANAm-ekatvam maDyamAgatO // Seka-uddeSaH-_67 //
   candrārkanāḍikāruddhe ruddhā viṇmūtranāḍikāḥ /	candra-arka-nAxikA-rudDe rudDAH viz-mUtra-nAxikAH /
   rāhunāḍīvi(ni)ruddhe syādruddhādhaḥ śukravāhinī // Sekoddeśa_68 //	rAhu-nAxI-vi(ni)-rudDe syAt-rudDa-aDas Sukra-vAhinI // Seka-uddeSaH-_68 //
   mukte muktā bhavantyetāḥ sṛṣṭisaṃhārakārikāḥ /	mukte muktAH Bavanti-etAH sRzwi-saMhAra-kArikAH /
   saṃcāra eṣa nāḍīnāṃ prāṇāpānatrimārgataḥ // Sekoddeśa_69 //	saMcAraH eza nAxInAm prANa-apAna-tri-mArgataH // Seka-uddeSaH-_69 //
   vāmāyāṃ dakṣiṇāyāṃ vā pravahatyadhiko 'nilaḥ /	vAmAyAm dakziNAyAm vA pravahati-aDikaH anilaH /
   ekarātraṃ tathā pañca trivarṣairmaraṇaṃtataḥ // Sekoddeśa_70 //	eka-rAtram taTA paQca tri-varzEH-maraNaMtataH // Seka-uddeSaH-_70 //
   pañca diktithayo viṃśati tattvānyekottaraṃ kramāt /	paQca diS-tiTayaH viMSati tattvAni-eka-uttaram kramAt /
   trayastriṃśaddinārohaḥ ariṣṭaṃ dakṣiṇe ravau // Sekoddeśa_71 //	trayastriMSat-dina-ArohaH arizwam dakziNe ravO // Seka-uddeSaH-_71 //
   tridvyekasamakairmāsaiḥ ṣaṭtriyugmendubhirdinaiḥ /	tri-dvi-eka-samakEH-mAsEH zax-tri-yugma-induBiH-dinEH /
   tithidikpañcaguṇadvyekairāyurgacchati dehinām // Sekoddeśa_72 //	tiTi-diS-paQca-guNa-dvi-ekEH-AyuH-gacCati dehinAm // Seka-uddeSaH-_72 //
   mūlādekottareṇa syādvāme candrasya rohaṇam /	mUlAt-eka-uttareNa syAt-vAme candrasya rohaNam /
   dinairmāsairdinairmāsaistridināni dvimāsakau // Sekoddeśa_73 //	dinEH-mAsEH-dinEH-mAsEH-tri-dinAni dvi-mAsakO // Seka-uddeSaH-_73 //
   dine 'riṣṭaṃ śubhe māse vṛddhihānistatastayoḥ /	dine arizwam SuBe mAse vRdDi-hAniH-tatas-tayoH /
   madhyamārohaṇaṃ mṛtyoḥ śatābdaparipūrṇataḥ // Sekoddeśa_74 //	maDyamArohaNam mRtyoH Sata-abda-paripUrNataH // Seka-uddeSaH-_74 //
   samaviṣamadinaistasya janmajāto 'tha maṇḍalaiḥ /	sama-vizama-dinEH-tasya janma-jAtaH aTa maNxalEH /
   rohaṇaṃ savyavāme ca pakṣadvayavināśanāt // Sekoddeśa_75 //	rohaNam savyavAme ca pakza-dvaya-vinASanAt // Seka-uddeSaH-_75 //
   anyathā maraṇaṃ na syāt pakṣadvayasyasaṃsthiteḥ /	anyaTA maraNam na syAt pakza-dvayasya-saMsTiteH /
   savyāvasavyasaṃcārāta pañcamaṇḍalavāhataḥ // Sekoddeśa_76 //	savyO=-asavya-saMcArAta paQca-maNxala-vAhataH // Seka-uddeSaH-_76 //
   ariṣṭalakṣaṇaṃ jñātvā prāṇaṃ bindau niveśayet /	arizwa-lakzaNam jQAtvA prANam bindO niveSayet /
   avadhūtīpadamāśrityabhāvayetparamākṣaram // Sekoddeśa_77 //	avaDUtI-padam-ASritya-BAvayet-parama-akzaram // Seka-uddeSaH-_77 //
   vajrotthānaṃ sadā kuryāccandrārkagatibhañjanāt /	vajra-utTAnam sadA kuryAt-candra-arka-gati-BaQjanAt /
   anyathā nāvadhūtyaṅge viśati prāṇamārutaḥ // Sekoddeśa_78 //	anyaTA na-avaDUti-aFge viSati prANa-mArutaH // Seka-uddeSaH-_78 //
   apāno 'dhaśca śaṅkhinyāṃ maraṇaṃ tadaveśataḥ /	apAnaH aDas-ca SaFKinyAm maraNam tad-aveSataH /
   ariṣṭavañcanaṃ hyetadānandairyogināṃ bhavet // Sekoddeśa_79 //	arizwa-vaQcanam hi-etat-AnandEH-yoginAm Bavet // Seka-uddeSaH-_79 //
   śukrāgamanamānandamuṣṇīṣādūrṇṇāpaṅkaje /	Sukra-Agamanam-Anandam-uzNIzA-t-UrNNA-paFkaje /
   kaṇṭhe hṛdi paramānandaṃ viramānandaṃ tato bhavet // Sekoddeśa_80 //	kaNWe hRdi parama-Anandam virama-Anandam tatas Bavet // Seka-uddeSaH-_80 //
   vividhaṃ ramaṇaṃ nābhau guhyapadme yadāgatam /	viviDam ramaNam nABO guhya-padme yat-Agatam /
   guhyādvajramaṇiṃ yāvat sahajānandamacyutam // Sekoddeśa_81 //	guhyAt-vajramaNim yAvat sahaja-Anandam-acyutam // Seka-uddeSaH-_81 //
   apratiṣṭhitanirvāṇaṃ mahārāgo 'kṣaraḥ prabhuḥ /	apratizWita-nirvANam mahA-rAgaH akzaraH praBuH /
   virāgādyaccyutaṃ saukhyaṃ tannirvāṇaṃ pratiṣṭhitam // Sekoddeśa_82 //	virAgAt-yat-cyutam sOKyam tat-nirvANam pratizWitam // Seka-uddeSaH-_82 //
   śukrendūdaya uṣṇīṣe pūrṇā guhye saroruhe /	Sukra-indu-udayaH uzNIze pUrNAH guhye saroruhe /
   kalā ṣoḍaśamā yā sā maṇipadme vajramūrdhagā // Sekoddeśa_83 //	kalA zoxaSamA yA sA maNi-padme vajra-mUrDa-gA // Seka-uddeSaH-_83 //
   tadūrdhvaṃ cyutikālaḥ syāt kṛṣṇapratipadāgame /	tad-UrDvam cyuti-kAlaH syAt kRzNa-pratipad-A-Agame /
   ravistūrṇāpadaṃ yāti amāvasyāṃ virāgataḥ // Sekoddeśa_84 //	raviH-tUrNa-Apadam yAti amAvasyAm virAgataH // Seka-uddeSaH-_84 //
   kalā ṣoḍaśamā tasya uṣṇīṣakamale gatā /	kalA zoxaSamA tasya uzNIza-kamale gatAH /
   naṣṭacandra ihākhyāto viraktī rāgasaukhyataḥ // Sekoddeśa_85 //	nazwa-candraH iha-AKyAtaH viraktiH rAga-sOKyataH // Seka-uddeSaH-_85 //
   adhaścandrāmṛtaṃ yāti maraṇe sarvadehinām /	aDas-candra-amRtam yAti maraNe sarva-dehinAm /
   ūrdhve sūryarajo rāhuvijñānaṃ bhāvalakṣaṇe // Sekoddeśa_86 //	UrDve sUrya-rajaH rAhu-vijQAnam BAva-lakzaNe // Seka-uddeSaH-_86 //
   ataścandrāmṛtasyordhve kartavyaṃ gamanaṃ nṛpa /	atas-candra-amRtasya-UrDve kartavyam gamanam nRpa /
   adho 'rkarajaso rāhuvijñānasyākṣare sukhe // Sekoddeśa_87 //	aDas arka-rajasaH rAhu-vijQAnasya-akzare suKe // Seka-uddeSaH-_87 //
   ūrṇṇābje sarvabuddhānāṃ candrāmṛtasya pūrṇimā /	UrNNa-abje sarva-budDAnAm candra-amRtasya pUrNimA /
   amārkarajaso guhye kaloṣṇīṣe maṇau tayoḥ // Sekoddeśa_88 //	amArka-rajasaH guhye kala-uzNIze maNO tayoH // Seka-uddeSaH-_88 //
   iti vajrapadaṃ śāsturviparītaṃ sarvadehinām /	iti vajra-padam SAstuH-viparItam sarva-dehinAm /
   apratiṣṭhitanirvāṇādviparītaṃ yānti dhātavaḥ // Sekoddeśa_89 //	apratizWita-nirvANAt-viparItam yAnti DAtavaH // Seka-uddeSaH-_89 //
   maṇau cittaṃcaguhye vākkāyo nābhau mahāsukhāt /	maNO cittaMca-guhye vAkkAyaH nABO mahA-suKAt /
   dharmasambhoganirmāṇāḥ śuddhakāyāt spharantyamī // Sekoddeśa_90 //	Darma-samBoga-nirmANAH SudDa-kAyAt sParanti-amI // Seka-uddeSaH-_90 //
   adhopāyasya rājendra prajñāyāūrdhvato bhavet /	aDopAyasya rAja-indra prajQAyAH-UrDvataH Bavet /
   lalāṭe kāyavajramasyā grīvahṛnnābhipaṅkaje // Sekoddeśa_91 //	lalAwe kAya-vajram-asyAH grIva-hRd-nABi-paFkaje // Seka-uddeSaH-_91 //
   vākcittajñānavajrāṇi nirmāṇādyāt spharantyamī /	vAc-citta-jQAna-vajrANi nirmANAt-yAt sParanti-amI /
   spharaṇaṃ skandhadhātūnāṃ nirāvaraṇataḥ sukhāt // Sekoddeśa_92 //	sParaNam skanDa-DAtUnAm nirAvaraNataH suKAt // Seka-uddeSaH-_92 //
   karmamudrāsamāpattyā jñānamudrāvalambanaiḥ /	karma-mudrA-samApattyA jQAna-mudrA-avalambanEH /
   mahāmudraikayogena vṛddhiṃ yāti tadakṣaram // Sekoddeśa_93 //	mahAmudra-eka-yogena vRdDim yAti tat-akzaram // Seka-uddeSaH-_93 //
   vṛddhasya na ca syāt vṛddhiḥ kṣīṇasya kṣīṇatā na ca /	vRdDasya na ca syAt vRdDiH kzINasya kzINa-tA na ca /
   astaṃgatasya nāstamanamuditasyodayaṃ na hi // Sekoddeśa_94 //	astaMgatasya na-astamanam-uditasya-udayam na hi // Seka-uddeSaH-_94 //
   na prakāśaḥ prakāśasya pihitaṃ pihitasya na /	na prakASaH prakASasya pihitam pihitasya na /
   jātasyaiva na janma syān mṛtasya maraṇaṃ na ca // Sekoddeśa_95 //	jAtasya-eva na janma syAt mRtasya maraNam na ca // Seka-uddeSaH-_95 //
   muktasya na ca muktiḥ syādasthitasya ca cāsthitiḥ /	muktasya na ca muktiH syAt-asTitasya ca ca-AsTitiH /
   abhāvo na hyabhāvasya bhāvo bhāvasya naiva ca // Sekoddeśa_96 //	aBAvaH na hi-aBAvasya BAvaH BAvasya na-eva ca // Seka-uddeSaH-_96 //
   kṣarasyāpi kṣaro na syādakṣarasya na cākṣaraḥ /	kzarasya-api kzaraH na syAt-akzarasya na ca-akzaraH /
   svabhāvābhāvadharmāṇāṃ māyotpādaḥ kṣayastathā // Sekoddeśa_97 //	svaBAva-aBAva-DarmANAm mAyA-utpAdaH kzayaH-taTA // Seka-uddeSaH-_97 //
   na kṣayaṃ yānti bhūtāni na jāyante svabhāvataḥ /	na kzayam yAnti BUtAni na jAyante svaBAvataH /
   niḥsvabhāvamidaṃ viśvaṃ bhāvābhāvaikalakṣaṇam // Sekoddeśa_98 //	niHsvaBAvam-idam viSvam BAva-aBAva-eka-lakzaNam // Seka-uddeSaH-_98 //
   svaprajñāliṅgitaṃ cittaṃ padme vajramaṇau gatam /	sva-prajQA-liFgitam cittam padme vajra-maNO gatam /
   tatra candragataspando niḥspandākṣarabhāvanā // Sekoddeśa_99 //	tatra candra-gata-spandaH niHspanda-akzara-BAvanA // Seka-uddeSaH-_99 //
   kāyavākcittanāḍīṣu kāyavākcittabhāvanā /	kAya-vAc-citta-nAxIzu kAya-vAc-citta-BAvanA /
   samāhārastrivajrāṇāṃ śaṅkhinyāṃ jñānabhāvanā // Sekoddeśa_100 //	samAhAraH-tri-vajrANAm SaFKinyAm jQAna-BAvanA // Seka-uddeSaH-_100 //
   prajñārāgadrutānāṃ ca bindūnāṃ śirasaḥ kramāt /	prajQA-rAga-drutAnAm ca bindUnAm SirasaH kramAt /
   pūrṇāpadaṃ praviṣṭānāṃ bandhanaṃ paramārthataḥ // Sekoddeśa_101 //	pUrNa-Apadam pravizwAnAm banDanam paramArTataH // Seka-uddeSaH-_101 //
   yathoditaḥ kramāccandraḥ kalābhiryāti pūrṇatām /	yaTA-uditaH kramAt-candraH kalABiH-yAti pUrNa-tAm /
   vāsanāharaṇaṃ pūrṇānacandracchedo na pūraṇam // Sekoddeśa_102 //	vAsanA-AharaNam pUrNAna-candra=-CedaH na pUraNam // Seka-uddeSaH-_102 //
   tathoditaṃ kramājjñānaṃ bhūmibhiryāti pūrṇatām /	taTA-uditam kramAt-jQAnam BUmiBiH-yAti pUrNa-tAm /
   kleśādyāharaṇaṃ pūrṇānajñānacchedo na pūraṇam // Sekoddeśa_103 //	kleSa-Adi-AharaNam pUrNAna-jQAna=-CedaH na pUraNam // Seka-uddeSaH-_103 //
   yathā madhyaśaśāṅkena pūrṇāyāṃ na sthiraḥ śaśī /	yaTA maDya-SaSAFkena pUrNAyAm na sTiraH SaSI /
   saṃsāravāsanāṅkena tathā cittaṃ sukhe 'kṣare // Sekoddeśa_104 //	saMsAra-vAsanA-aFkena taTA cittam suKe akzare // Seka-uddeSaH-_104 //
   utpattiḥ pralayaḥ pakṣaḥśuklaḥkṛṣṇaḥ pratiṣṭhitaḥ /	utpattiH pralayaH pakzaH-SuklaH-kRzNaH pratizWitaH /
   tayormadhye tu yā pūrṇā sā pūrṇā na pratiṣṭhitā // Sekoddeśa_105 //	tayoH-maDye tu yA pUrNA sA pUrNA na pratizWitAH // Seka-uddeSaH-_105 //
   ekakṣaṇābhisambuddhaṃ pūrṇāyāṃ niścalaṃ bhavet /	eka-kzaNa-aBisambudDam pUrNAyAm niScalam Bavet /
   yadā vajramaṇau citaṃ tat sarvakṣaṇapūrakam // Sekoddeśa_106 //	yadA vajra-maNO citam tat sarva-kzaNa-pUrakam // Seka-uddeSaH-_106 //
   na sthitiḥ śuklapakṣe 'sya gamanaṃ nāsite kvacit /	na sTitiH Sukla-pakze asya gamanam na-asite kvacid /
   pakṣadvayasya madhyasthaṃ pūrṇāyāṃ gatamadvayam // Sekoddeśa_107 //	pakza-dvayasya maDya-sTam pUrNAyAm gatam-advayam // Seka-uddeSaH-_107 //
   uṣṇīṣādudayaṃ tasya pūrṇā vajramaṇau bhavet /	uzNIzAt-udayam tasya pUrNA vajra-maNO Bavet /
   savirāgāt kalāhānirvajrāddhāneḥ prapūrṇatā // Sekoddeśa_108 //	sa-virAgAt kalA-hAniH-vajrAt-DAneH prapUrNa-tA // Seka-uddeSaH-_108 //
   uṣṇīse hyudayo bhūyaḥ pūrṇā vajramaṇau punaḥ /	uzNIse hi-udayaH BUyas pUrNA vajra-maNO punar /
   savirāgāt kalāhānirjñānahānirna dehinām // Sekoddeśa_109 //	sa-virAgAt kalA-hAniH-jQAna-hAniH-na dehinAm // Seka-uddeSaH-_109 //
   mahāsukhasvabhāvo 'sya pūrṇāśabdena gīyate /	mahA-suKa-svaBAvaH asya pUrNA-Sabdena gIyate /
   anyabhāvāntaraṃ sarvaṃ sṛṣṭisaṃhārahetukam // Sekoddeśa_110 //	anya-BAva-antaram sarvam sRzwi-saMhAra-hetukam // Seka-uddeSaH-_110 //
   bhavādgacchati nirvāṇaṃ tasmādeti punarbhavam /	BavAt-gacCati nirvANam tasmAt-eti punarBavam /
   svapakṣābhyāṃ yathāṃ candro 'yanābhyāṃ bhāskaro yathā // Sekoddeśa_111 //	sva-pakzAByAm yaTAm candraH ayanAByAm BAskaraH yaTA // Seka-uddeSaH-_111 //
   pūrṇāyāṃ niścalasyāsya bhūmibhiḥ paripūrṇatā /	pUrNAyAm niScalasya-asya BUmiBiH paripUrNa-tA /
   dvyayutadvyaṣṭaśataiḥ śvāsairakṣarakṣaṇabhakṣitaiḥ // Sekoddeśa_112 //	dvi-ayutat-vyazwa-SatEH SvAsEH-akza-rakzaNa-BakzitEH // Seka-uddeSaH-_112 //
   pakṣadvayaṃ vyatikramya bhūmibhiḥ paripūritam /	pakza-dvayam vyatikramya BUmiBiH paripUritam /
   dvādaśākārasatyārthaṃ ṣoḍaśākāramakṣaram // Sekoddeśa_113 //	dvAdaSa-AkAra-satya-arTam zoxaSa-AkAram-akzaram // Seka-uddeSaH-_113 //
   bhūmibhirdvādaśākāraṃ pūritaṃ paramādvayam /	BUmiBiH-dvAdaSa-AkAram pUritam parama-advayam /
   kalābhiḥ pūritaṃ cittaṃ ṣoḍaśākāramakṣaram // Sekoddeśa_114 //	kalABiH pUritam cittam zoxaSa-AkAram-akzaram // Seka-uddeSaH-_114 //
   ekārthamadvayaṃ dharmaṃ paramārthamavinaśvaram /	eka-arTam-advayam Darmam parama-arTam-avinaSvaram /
   pūrṇāvasthāṃ gataṃ cittaṃ āsamantāt prapūritam // Sekoddeśa_115 //	pUrNa-avasTAm gatam cittam AsamantAt prapUritam // Seka-uddeSaH-_115 //
   virāgādimahārāgaṃ vajrānaṅgaṃ mahākṣaram /	virAga-Adi-mahA-rAgam vajra-anaFgam mahA-kzaram /
   paripūrṇamasaṃkliṣṭaṃ pakṣadvayasyavāsanaiḥ // Sekoddeśa_116 //	paripUrNam-asaMklizwam pakza-dvayasya-vAsanEH // Seka-uddeSaH-_116 //
   yathā nadyudakaṃ viṣṭaṃ samudre tatpayaḥsamam /	yaTA nadI-udakam vizwam samudre tad-payaH-samam /
   tathā bhāvasamūho 'yamakṣare tatsamo 'kṣaraḥ // Sekoddeśa_117 //	taTA BAva-samUhaH ayam-akzare tad-samaH akzaraH // Seka-uddeSaH-_117 //
   yathā dhātusamūho 'yaṃ rasatvaṃ yāti bhakṣitaḥ /	yaTA DAtu-samUhaH ayam rasa-tvam yAti BakzitaH /
   bījairbījasva bhāvaṃ ca phalakāle mānavarjitam // Sekoddeśa_118 //	bIjEH-bIjasva BAvam ca Pala-kAle mAna-varjitam // Seka-uddeSaH-_118 //
   evaṃ bhāvasamūho 'pi paramākṣarabhakṣitaḥ /	evam BAva-samUhaH api parama-akzara-BakzitaH /
   paramākṣaratāṃ yāti sarvākārasvarūpadhṛk // Sekoddeśa_119 //	parama-akzara-tAm yAti sarva-AkAra-svarUpa-DRk // Seka-uddeSaH-_119 //
   na daṃśe vedanāṃ vetti nānyatra cāpi daṣṭakaḥ /	na daMSe vedanAm vetti na-anyatra ca-api dazwakaH /
   na viṣayānindriyadvāraiḥ pūrṇāvasthāṃ viṣe gate // Sekoddeśa_120 //	na vizayAn-indriya-dvArEH pUrNa-avasTAm vize gate // Seka-uddeSaH-_120 //
   evaṃ na ca maṇau yogī nānyatra vetti satsukham /	evam na ca maNO yogI na-anyatra vetti sat-suKam /
   na viṣayānindriyadvāraiścitte pūrṇakalāṃ gate // Sekoddeśa_121 //	na vizayAn-indriya-dvArEH-citte pUrNa-kalAm gate // Seka-uddeSaH-_121 //
   yathā lohaikadeśe 'pi saṃsthito hi mahārasaḥ /	yaTA loha-eka-deSe api saMsTitaH hi mahArasaH /
   lohaṃ tīvrāgnisaṃtaptaṃ vedhayedāsamantataḥ // Sekoddeśa_122 //	loham tIvra-agni-saMtaptam veDayet-AsamantataH // Seka-uddeSaH-_122 //
   tethaivaikapradeśe 'pi saṃsthitaṃ sukhamakṣaram /	teTa-eva-eka-pradeSe api saMsTitam suKam-akzaram /
   cittaṃ kāmāgnisaṃtaptaṃ vedhayedāsamantataḥ // Sekoddeśa_123 //	cittam kAma-agni-saMtaptam veDayet-AsamantataH // Seka-uddeSaH-_123 //
   yathā ca viddhalohānāṃ naiva malo bhavet kvacit /	yaTA ca vidDa-lohAnAm na-eva malaH Bavet kvacid /
   tathā ca viddhacittānāṃ na vāsanā bhavet kvacit // Sekoddeśa_124 //	taTA ca vidDa-cittAnAm na vAsanA Bavet kvacid // Seka-uddeSaH-_124 //
   hematvaṃ hi gataṃ lohamagninā nirmalaṃ bhavet /	hema-tvam hi gatam loham-agninA nirmalam Bavet /
   bhūyo bhūyastathā cittaṃ nirmalaṃ rāgavahninā // Sekoddeśa_125 //	BUyas BUyas-taTA cittam nirmalam rAga-vahninA // Seka-uddeSaH-_125 //
   yathā mahāmaṇisparśādyāti śīlā pradīptatām /	yaTA mahA-maNi-sparSAt-yAti SIlA pradIpta-tAm /
   tathākṣarasukhasparśāt sukhatāṃ cittameti vai // Sekoddeśa_126 //	taTA-akzara-suKa-sparSAt suKa-tAm cittam-eti vE // Seka-uddeSaH-_126 //
   kimatra bahunoktena lokasaṃvṛtisatyataḥ /	kim-atra bahunA-uktena loka-saMvRti-satyataH /
   avitarkyo rasasadbhāvo lohasyāvedhanaṃ prati // Sekoddeśa_127 //	avitarkyaH rasa-sadBAvaH lohasya-AveDanam prati // Seka-uddeSaH-_127 //
   vitarkyo jñānasadbhāvaḥ kiṃ punaḥ paramārthataḥ /	vitarkyaH jQAna-sadBAvaH kim punar paramArTataH /
   malāgantukaliptasya cittasyāvedhanaṃ prati // Sekoddeśa_128 //	mala-Agantukaliptasya cittasya-AveDanam prati // Seka-uddeSaH-_128 //
   nāgantuko malaścitte na cittāccirakālikaḥ /	na-AgantukaH malaH-citte na cittAt-cirakAlikaH /
   na cittena vinā jāto na citte saṃsthito 'vyayaḥ // Sekoddeśa_129 //	na cittena vinA jAtaH na citte saMsTitaH avyayaH // Seka-uddeSaH-_129 //
   yadyāgantuka eva syāccittaṃ prāgamalaṃ tadā /	yadi-AgantukaH eva syAt-cittam prAk-amalam tadA /
   cirakālī yadā cittāttasyaiva sambhavaḥ kutaḥ // Sekoddeśa_130 //	cirakAlI yadA cittAt-tasya-eva samBavaH kutas // Seka-uddeSaH-_130 //
   yadi cittaṃ vinā jātastadā khakusumaṃ yathā /	yadi cittam vinA jAtaH-tadA Kakusumam yaTA /
   yadi sthitaḥ sadā citte na naśyet sarvatastadā // Sekoddeśa_131 //	yadi sTitaH sadA citte na naSyet sarvatas-tadA // Seka-uddeSaH-_131 //
   tāmrasya kālimā yadvadrasayogena naśyati /	tAmrasya kAlimAH yadvat-rasa-yogena naSyati /
   na tasya sattvatā naśyennirmalatvena yā sthitā // Sekoddeśa_132 //	na tasya sattva-tA naSyet-nirmala-tvena yA sTitAH // Seka-uddeSaH-_132 //
   tadvaccittamalaḥ śūnyatāyogena praṇaśyati /	tadvat-citta-malaH SUnyatA-yogena praNaSyati /
   na tasya jñānatā naśyennirmalatvena yā sthitā // Sekoddeśa_133 //	na tasya jQAna-tA naSyet-nirmala-tvena yA sTitAH // Seka-uddeSaH-_133 //
   rasaviddho yathā loho na punarlohatāṃ vrajet /	rasa-vidDaH yaTA lohaH na punar-loha-tAm vrajet /
   sukhaviddhaṃ tathā cittaṃ na punarduḥkhatāṃ vrajet // Sekoddeśa_134 //	suKa-vidDam taTA cittam na punar-duHKa-tAm vrajet // Seka-uddeSaH-_134 //
   na virāgāt paraṃ pāpaṃ na puṇyaṃ sukhataḥ param /	na virAgAt param pApam na puNyam suKataH param /
   ato 'kṣarasukhe cittaṃ veśanīyaṃ sadā nṛpa // Sekoddeśa_135 //	atas akzara-suKe cittam veSanIyam sadA nRpa // Seka-uddeSaH-_135 //
   vaktuṃ na śakyate saukhyaṃ kumāryā surataṃ vinā /	vaktum na Sakyate sOKyam kumAryA suratam vinA /
   yauvane surataṃ prāpya svato vetti mahāsukham // Sekoddeśa_136 //	yOvane suratam prApya svatas vetti mahA-suKam // Seka-uddeSaH-_136 //
   evaṃ na śakyate vaktuṃ samādhirahitaiḥ sukham /	evam na Sakyate vaktum samADi-rahitEH suKam /
   samādhāvakṣaraṃ prāpya svato vindanti yoginaḥ // Sekoddeśa_137 //	samADO=-akzaram prApya svatas vindanti yoginaH // Seka-uddeSaH-_137 //
   akṣarajasukhajñāne sarvajñairapi śaṃkyate /	akzara-ja-suKa-jQAne sarvajQEH-api SaMkyate /
   tathā kvacinna kartavyo virāgo manaso 'sukhāt // Sekoddeśa_138 //	taTA kvacid-na kartavyaH virAgaH manasaH asuKAt // Seka-uddeSaH-_138 //
   cyutervirāgasaṃbhūtirvirāgādduḥkhasaṃbhavaḥ /	cyuteH-virAga-saMBUtiH-virAgAt-duHKa-saMBavaH /
   duḥkhāddhātukṣayaḥ puṃsāṃ kṣayān mṛtyuriti smṛtaḥ // Sekoddeśa_139 //	duHKAt-DAtu-kzayaH puMsAm kzayAt mRtyuH-iti smRtaH // Seka-uddeSaH-_139 //
   mṛtyoḥ punarbhavasteṣāṃ bhavān mṛtyuścyutiḥ punaḥ /	mRtyoH punarBavaH-tezAm BavAn mRtyuH-cyutiH punar /
   evaṃ virāgasaṃbhūteḥ sattvānāṃ nānyathā bhavaḥ // Sekoddeśa_140 //	evam virAga-saMBUteH sattvAnAm na-anyaTA BavaH // Seka-uddeSaH-_140 //
   tasmāt sarvaprayatnena cyutirāgaṃ vivarjayet /	tasmAt sarva-prayatnena cyuti-rAgam vivarjayet /
   yenākṣarasukhaṃ yāti yogī saṃsārabandhanāt // Sekoddeśa_141 //	yena-akzara-suKam yAti yogI saMsAra-banDanAt // Seka-uddeSaH-_141 //
   kāmuko 'pi virāgānna kāmaśāstraṃ samīhate /	kAmukaH api virAgAt-na kAmaSAstram samIhate /
   mayokte kiṃ punastantre yogī duḥkhaṃ samīhate // Sekoddeśa_142 //	mayA-ukte kim punar-tantre yogI duHKam samIhate // Seka-uddeSaH-_142 //
   śukrākṣarasvabhāvena sādhayet paramākṣaram /	Sukra-akzara-svaBAvena sADayet parama-akzaram /
   ādhāre cyutimāpanne ādheyasya virāgatā // Sekoddeśa_143 //	ADAre cyutim-Apanne ADeyasya virAga-tA // Seka-uddeSaH-_143 //
   ādhārādheyasaṃbandho yāvannākṣaratāṃ vrajet /	ADAra-ADeya-saMbanDaH yAvat-na-akzara-tAm vrajet /
   cittamakṣaratāprāptaṃ nādhārādheyalakṣaṇam // Sekoddeśa_144 //	cittam-akzara-tA-prAptam na-ADAra-ADeya-lakzaNam // Seka-uddeSaH-_144 //
   akṣarodbhavakāyasya ūrṇṇācakragatasya tu /	akzara-udBava-kAyasya UrNNA-cakra-gatasya tu /
   ālikālisamāyogo hūṃkāro neṣyate nṛpa // Sekoddeśa_145 //	Ali-kAli-samAyogaH hUMkAraH na-izyate nRpa // Seka-uddeSaH-_145 //
   bimbaṃ śūnyodbhavaṃ hetuḥ phalamakṣarajaṃ sukham /	bimbam SUnya-udBavam hetuH Palam-akzara-jam suKam /
   phalena mudrito heturhetunā mudritaṃ phalam // Sekoddeśa_146 //	Palena mudritaH hetuH-hetunA mudritam Palam // Seka-uddeSaH-_146 //
   śūnyatā bimbadhṛgghetuḥ karuṇākṣaradhṛk phalam /	SUnyatA bimba-DRk-hetuH karuNA-akzara-DRk Palam /
   śūnyatākaruṇābhinnaṃ bodhicittaṃ tadacyutam // Sekoddeśa_147 //	SUnyatA-karuNA-Binnam boDi-cittam tat-acyutam // Seka-uddeSaH-_147 //
   nirvāṇarahitaṃ bimbaṃ saṃsārātītamakṣaram /	nirvANa-rahitam bimbam saMsAra-atItam-akzaram /
   śāścatocchedanirmuttastatoryogo 'dvayo 'paraḥ // Sekoddeśa_148 //	SAScata-ucCeda-nirmuttaH-tatoH-yogaH advayaH aparaH // Seka-uddeSaH-_148 //
   abhāvo nāsti bimbasya abhāvodbhūtalakṣaṇāt /	aBAvaH na-asti bimbasya aBAva-udBUta-lakzaNAt /
   bhāvo nāstyakṣarasyāpi bhāvasambhūtalakṣaṇāt // Sekoddeśa_149 //	BAvaH na-asti-akzarasya-api BAva-samBUta-lakzaNAt // Seka-uddeSaH-_149 //
   bhāvābhāvasamāyogo vajrayogo 'dvayo 'paraḥ /	BAva-aBAva-samAyogaH vajra-yogaH advayaH aparaH /
   rūpārūpavinirmuktaḥ pratiseneva darpaṇe // Sekoddeśa_150 //	rUpA-rUpa-vinirmuktaH pratisena-iva darpaNe // Seka-uddeSaH-_150 //
   bimbaṃ na bhavamāyāti nāpi nirvāṇamakṣaram /	bimbam na Bavam-AyAti na-api nirvANam-akzaram /
   anyonyāliṅgitaṃ śāntaṃ napuṃsakapadaṃ param // Sekoddeśa_151 //	anyonya-AliFgitam SAntam napuMsaka-padam param // Seka-uddeSaH-_151 //
   prajñāhetorajātatvāt prajñāhetūdbhavaṃ phalam /	prajQA-hetoH-ajAta-tvAt prajQA-hetu-udBavam Palam /
   prajñāhetorajātatvāt prajñājātaṃ na hetujam // Sekoddeśa_152 //	prajQA-hetoH-ajAta-tvAt prajQA-jAtam na hetu-jam // Seka-uddeSaH-_152 //
   ato na hetujaṃ jñānaṃ prajñājñānamanuttaram /	atas na hetu-jam jQAnam prajQA-jQAnam-anuttaram /
   phalena hetunānyonyaṃ na parasparamudraṇam // Sekoddeśa_153 //	Palena hetunA-anyonyam na paraspara-mudraNam // Seka-uddeSaH-_153 //
   hetuḥ phalaṃ ca yat sarvaṃ tat pratītyasamudbhavam /	hetuH Palam ca yat sarvam tat pratItyasamudBavam /
   anyonyamudritaṃ bimbaṃ notpannaṃ na ca nirvṛtam // Sekoddeśa_154 //	anyonya-mudritam bimbam na-utpannam na ca nirvRtam // Seka-uddeSaH-_154 //
   prajñā cātyantanirvṛtā utpannaśca paro 'kṣaraḥ /	prajQA ca-atyanta-nirvRtAH utpannaH-ca paraH akzaraH /
   hetuphalavinirmuktirna parasparamudraṇam // Sekoddeśa_155 //	hetu-Pala-vinirmuktiH-na paraspara-mudraNam // Seka-uddeSaH-_155 //
   ajātasyāniruddhasya yajjñeyasyeha darśanam /	ajAtasya-anirudDasya yat-jQeyasya-iha darSanam /
   tat svacittasya nānyasya bāhyajñeyavibhāgataḥ // Sekoddeśa_156 //	tat sva-cittasya na-anyasya bAhya-jQeya-viBAgataH // Seka-uddeSaH-_156 //
   ato na cātmanātmānaṃ mudrituṃ śakyate kvacit /	atas na ca-AtmanA-AtmAnam mudritum Sakyate kvacid /
   kiṃ chinatti mahākhaḍga ātmānamātmadhārayā // Sekoddeśa_157 //	kim Cinatti mahA-KaxgaH AtmAnam-Atma-DArayA // Seka-uddeSaH-_157 //
   bandhyāduhitṛsaṃgena svapne saukhyaṃ yathā bhavet /	banDyA-duhitR-saMgena svapne sOKyam yaTA Bavet /
   gaganodbhavabimbena sevitena tathātmanaḥ // Sekoddeśa_158 //	gagana-udBava-bimbena sevitena taTA-AtmanaH // Seka-uddeSaH-_158 //
   na prajñā nāpyupāyo 'sau sahajaḥ prajñayā saha /	na prajQA na-api-upAyaH asO sahajaH prajQayA saha /
   āpūrṇaścaiva saukhyena sarvāvaraṇavarjitaḥ // Sekoddeśa_159 //	ApUrNaH-ca-eva sOKyena sarva-AvaraNa-varjitaH // Seka-uddeSaH-_159 //
   ākāśavannirāvaraṇo viṣayendriyavarjitaḥ /	AkASa-vat-nirAvaraNaH vizaya-indriya-varjitaH /
   sarvataḥ sarvabhūtastha acchedyo bhedavarjitaḥ // Sekoddeśa_160 //	sarvatas sarva-BUta-sTa acCedyaH Beda-varjitaH // Seka-uddeSaH-_160 //
   svayambhūrvajrasattvo 'sau mahārthaḥ paramākṣaraḥ /	svayamBUH-vajra-sattvaH asO mahArTaH parama-akzaraH /
   mahārāgo mahāsattvaḥ sarvasattvaratiṃkaraḥ // Sekoddeśa_161 //	mahA-rAgaH mahAsattvaH sarva-sattva-ratiMkaraH // Seka-uddeSaH-_161 //
   bodhisattvo mahādveṣaḥ kleśakṣayī mahāripuḥ /	boDisattvaH mahA-dvezaH kleSa-kzayI mahA-ripuH /
   samayasattvo mahāmoho mūḍhadhīmohasūdanaḥ // Sekoddeśa_162 //	samaya-sattvaH mahAmohaH mUXaDI-moha-sUdanaH // Seka-uddeSaH-_162 //
   vajrayogo mahākrodhaḥ kruddhamāramahāripuḥ /	vajrayogaH mahA-kroDaH krudDa-mAra-mahA-ripuH /
   kālacakro mahālobhaḥ kṣaralobhaniṣūdanaḥ // Sekoddeśa_163 //	kAlacakraH mahA-loBaH kzara-loBa-nizUdanaH // Seka-uddeSaH-_163 //
   vajramabhedyamityāha mahārthaṃ bhagavāniha /	vajram-aBedyam-iti-Aha mahA-arTam BagavAn-iha /
   sattvaṃ tribhavasyaikatā taduktaṃ paramākṣaram // Sekoddeśa_164 //	sattvam tri-Bavasya-ekatA tat-uktam parama-akzaram // Seka-uddeSaH-_164 //
   paramākṣarasukhāpūrṇo bhūmibhiḥ paripūritaḥ /	parama-akzara-suKa-ApUrNaH BUmiBiH paripUritaH /
   mahārāgo mahāsattvaḥ sarvasattvaratiṃkaraḥ // Sekoddeśa_165 //	mahA-rAgaH mahAsattvaH sarva-sattva-ratiMkaraH // Seka-uddeSaH-_165 //
   bodhau vyavasthitaḥ sattvo bodhisattvastato 'calaḥ /	boDO vyavasTitaH sattvaH boDisattvaH-tatas acalaH /
   kleśādidveṣasaṃghānāṃ mahādveṣo mahāripuḥ // Sekoddeśa_166 //	kleSa-Adi-dveza-saMGAnAm mahA-dvezaH mahA-ripuH // Seka-uddeSaH-_166 //
   samayaścandrāmṛtaṃ śukramacyutistasya bhakṣaṇam /	samayaH-candra-amRtam Sukram-acyutiH-tasya BakzaNam /
   samayasattvo 'nayā vṛttyā mūḍhadhīmohasūdanaḥ // Sekoddeśa_167 //	samaya-sattvaH anayA vRttyA mUXaDI-moha-sUdanaH // Seka-uddeSaH-_167 //
   ekatvaṃ sarvavajrāṇāṃ prajñākāyākṣaraiḥ saha /	eka-tvam sarva-vajrANAm prajQAkAya-akzarEH saha /
   mahākrodho mahāśatrurmārāṇāṃ krodharūpiṇām // Sekoddeśa_168 //	mahA-kroDaH mahA-SatruH-mArANAm kroDa-rUpiNAm // Seka-uddeSaH-_168 //
   mahākṣarasukhopāyāt sattvārthaṃ na tyajet kvacit /	mahA-akzara-suKa-upAyAt sattva-arTam na tyajet kvacid /
   sattvān moktuṃ mahālobhaḥ kṣaralobhaniṣūdanaḥ // Sekoddeśa_169 //	sattvAt moktum mahA-loBaH kzara-loBa-nizUdanaH // Seka-uddeSaH-_169 //
   ete hyuktāḥ ṣaḍākārā akṣarajñānavedanā /	ete hi-uktAH zaz-AkArAH akzara-jQAna-vedanA /
   vijñānarūpasaṃskārasaṃjñāḥ skandhakulāni te // Sekoddeśa_170 //	vijQAna-rUpa-saMskAra-saMjQAH skanDa-kulAni te // Seka-uddeSaH-_170 //
   jñānāgnyambarapṛthivīvāyūdakā yathākramam /	jQAna-agni-ambara-pRTivI-vAyu-udakAH yaTAkramam /
   manaścakṣuḥśrutikāyanāsajihvāstathaiva ca // Sekoddeśa_171 //	manaH-cakzuH-Sruti-kAyanAsa-jihvAH-taTA-eva ca // Seka-uddeSaH-_171 //
   śabdarasadharmadhātukagandhaspraṣṭavyarūpiṇaḥ /	Sabda-rasa-Darma-DAtuka-ganDa-sprazwavya-rUpiNaH /
   krodharāṭ ṣaṇmukho bhīmaḥ ṣaṭkulaiḥ pariśodhitaḥ // Sekoddeśa_172 //	kroDa-rAj zaNmuKaH BImaH zaz-kulEH pariSoDitaH // Seka-uddeSaH-_172 //
   kāyaguhyendriyacittaṃ trividhaṃ maṇḍalaṃ sadā /	kAya-guhya-indriya-cittam triviDam maNxalam sadA /
   prajñopāyatrivajrāṇāṃ jāyate vajrasattvatā // Sekoddeśa_173 //	prajQA-upAya-tri-vajrANAm jAyate vajra-sattva-tA // Seka-uddeSaH-_173 //
   idaṃ sekasya sādhanaṃ paramākṣarasādhanam /	idam sekasya sADanam parama-akzara-sADanam /
   nāḍīkulasamāyuktamuddeśāccandra bhāṣitam // Sekoddeśa_174 //	nAxI-kula-samAyuktam-uddeSAt-candra BAzitam // Seka-uddeSaH-_174 //
   iti śrīsekoddeśaḥ samāptaḥ	iti SrI-seka-uddeSaH samAptaH
