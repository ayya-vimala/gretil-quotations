   ācāryanāgārjunaviracitaḥ	AcArya nAgArjuna viracitaH
   Suhṛllekhaḥ (Sl)	SuhRlleKaH (Sl)
   prakṛtisukṛtārhaguṇāḍhya sugatavacobhyaḥ samudānītāśca mayā /	prakRti sukRta arha guNa AXya sugata vacoByaH samudAnItAH ca mayA /
   śubhamālakṣya kṛtā vai kāścidāryāgītayastvayā ca śravyāḥ // Sl_1 //	SuBam Alakzya kRtAH vE kAScid Arya agItayaH tvayA ca SravyAH // Sl_1 //
   dārumayī hyapi pratimā sampūjyate kāpi sugatasya vidvadbhiḥ /	dAru mayI hi api pratimA sampUjyate kA api sugatasya vidvadBiH /
   tathāmanojñaṃ kāvyaṃ saddharmāśrayācca mamedaṃ na nindyam // Sl_2 //	taTA amanojQam kAvyam sat Darma ASrayAt ca mama idam na nindyam // Sl_2 //
   mahāmuneratimadhuraṃ manye vacanaṃ bhavatāvagatameva syāt /	mahA muneH ati maDuram manye vacanam BavatA avagatam eva syAt /
   ākalpitaṃ tu sudhayā nanvatidhavalaṃ na dṛśyate candrikayā? // Sl_3 //	Akalpitam tu suDayA nanu ati Davalam na dRSyate candrikayA? // Sl_3 //
   jinairbuddhadharmasaṃghaśīlatyāgadevādiṣaḍanusmṛtayaḥ /	jinEH budDa Darma saMGa SIla tyAga deva Adi zaz anusmRtayaH /
   pradarśitāstāstu tadguṇasambhāraiḥ pṛthaganusmaraṇīyāśca // Sl_4 //	pradarSitAH tAH tu tad guNa samBArEH pRTak anusmaraNIyAH ca // Sl_4 //
   daśakuśalāḥ karmapathāḥ kāyavākcittaiḥ sarvadābhyasanīyāḥ /	daSa kuSalAH karma paTAH kAya vAc cittEH sarvadA aByasanIyAH /
   madyādibhirnivṛte puṇyamayaiścājīvaiḥ suprasannaḥ syāḥ // Sl_5 //	madya AdiBiH nivRte puNya mayEH ca AjIvEH su prasannaH syAH // Sl_5 //
   jñātvā calāmasārāṃ sampattiṃ dvijabhikṣudīnamitrebhyaḥ /	jQAtvA calAmasArAm sampattim dvija Bikzu dIna mitreByaH /
   dānaṃ deyaṃ vidhinā janmāntareṣu na dānāt paraṃ mitram // Sl_6 //	dAnam deyam viDinA janma antarezu na dAnAt param mitram // Sl_6 //
   śīlaṃ sevyamamiśraṃ tvayānupahatālaṃghitānupaliptaṃ ca /	SIlam sevyam amiSram tvayA anupahata alaMGitAnupaliptam ca /
   carācarapratiṣṭhaṃ tu guṇāśrayaṃ bhūvacca rājate śīlam // Sl_7 //	carAcara pratizWam tu guNa ASrayam BUvat ca rAjate SIlam // Sl_7 //
   ṣaḍimā dānaṃ śīlaṃ kṣāntivīryadhyānaprajñāḥ pāramitāḥ /	zaw imAH dAnam SIlam kzAnti vIrya DyAna prajQAH pAramitAH /
   aprameyāḥ saṃvardhya bhavecca bhavasāgarapārago jinendraḥ // Sl_8 //	aprameyAH saMvarDya Bavet ca Bava sAgara pAragaH jinendraH // Sl_8 //
   yatra pūjā pitṝṇāṃ kulaṃ tadācāryabrahmabhiḥ samṛddham /	yatra pUjA pitLNAm kulam tad AcArya brahmaBiH samRdDam /
   tatpūjayā ca kīrtistadanantaraṃ cādhigamyate 'bhyudayo 'pi // Sl_9 //	tad pUjayA ca kIrtiH tad anantaram ca aDigamyate aByudayaH api // Sl_9 //
   hiṃsācaurye madirā kāmāticāramṛṣoktinṛtyagītāni /	hiMsA cOrye madirA kAma ati cAram RzA ukti nRtya gItAni /
   tyājyānyakālabhaktaṃ mālāgandhādiviśeṣoccaśayanāni // Sl_10 //	tyAjya anya kAla Baktam mAlA ganDa Adi viSeza ucca SayanAni // Sl_10 //
   anukṛtyārhacchīlaṃ kuryādupoṣadhamaṣṭābhiraṅgaiścet /	anukRtya arhat SIlam kuryAt upozaDam azwABiH aFgEH ced /
   labhate hi pumān strī vā suramyakāmāvacarādidevakāyam // Sl_11 //	laBate hi pumAn strI vA su ramya kAmAvacara Adi deva kAyam // Sl_11 //
   mātsaryaśāṭhyamāyābhimānāsaktikausīdyarāgadveṣān /	mAtsarya SAWya mAyA aBimAna Asakti kOsIdya rAga dvezAn /
   kularūpayauvanaśrutabalādijaṃ madaṃ ripumiva paripaśyecca // Sl_12 //	kula rUpa yOvana Sruta bala Adi jam madam ripum iva paripaSyet ca // Sl_12 //
   apramādo 'mṛtapadaṃ pramādo mṛtyupadamiti muninādiṣṭam /	apramAdaH amRta padam pramAdaH mRtyu padam iti muninA Adizwam /
   kuśaladharmasya vṛddhaye sadāpramādo 'bhyasanīyastvayā caiva // Sl_13 //	kuSala Darmasya vRdDaye sadA apramAdaH aByasanIyaH tvayA ca eva // Sl_13 //
   pūrvapramattaḥ ko 'pi meghānnirgatenduriva tato 'pramādī /	pUrva pramattaH kaH api meGAt nirgata induH iva tatas apramAdI /
   sa hi nandāṅgulimālodayanājātaśatrusadṛśaḥ suśobheta // Sl_14 //	sa hi nanda aFguli mAlA udayana ajAta Satru sadRSaH su SoBeta // Sl_14 //
   kṣāntisamaṃ naiva tapastatastvayā na krodhāvasaro deyaḥ /	kzAnti samam na eva tapaH tatas tvayA na kroDa avasaraH deyaH /
   buddhenānumataṃ vai padamavaivartikaṃ krodhaprahāṇena // Sl_15 //	budDena anumatam vE padam avEvartikam kroDa prahANena // Sl_15 //
   akrośīdavadhīnmāmajaiṣīnmāmahārṣīd vai vittaṃ me /	akroSIt avaDIt mAm ajEzInmAmahArzIt vE vittam me /
   vairairebhiḥ kalahastyajati ya etad vairaṃ sa sukhaṃ śete // Sl_16 //	vErEH eBiH kalahaH tyajati yaH etat vEram sa suKam Sete // Sl_16 //
   jale 'vanau pāṣāṇe citramiva cittaṃ tridhā khalu sattvānām /	jale avanO pAzANe citram iva cittam triDA Kalu sattvAnAm /
   kleśavatāṃ hi prathamo dharmābhilāṣiṇāmantimo jyāyān // Sl_17 //	kleSavatAm hi praTamaH Darma aBilAziNAm antimaH jyAyAn // Sl_17 //
   vācastridhā janebhyaḥ proktā jinena madhurasatyamithyākhyā /	vAcaH triDA janeByaH proktA jinena maDura satya miTyA AKyA /
   kramaśo madhuḥ puṣpāśucitulyāścaramā ca pariharttavyaitāsu // Sl_18 //	kramaSas maDuH puzpa aSuci tulyAH caramA ca pariharttavyA etAsu // Sl_18 //
   caturvidhā vai puruṣāḥ prakāśātprakāśe tamasastamasi punaḥ /	caturviDAH vE puruzAH prakASAt prakASe tamasaH tamasi punar /
   tamaḥ prakāśād gacchati tamasastejasi pudgalo varaḥ prathamaḥ // Sl_19 //	tamaH prakASAt gacCati tamasaH tejasi pudgalaH varaH praTamaH // Sl_19 //
   janānāṃ tvāmraphalamiva pakvamapakve pakve 'pakvatulyaṃ ca /	janAnAm tu Amra Palam iva pakvam apakve pakve apakva tulyam ca /
   apakve 'pakvaṃ tathā pakve pakvamiva bhāti cāturvidhyam // Sl_20 //	apakve apakvam taTA pakve pakvam iva BAti cAturviDyam // Sl_20 //
   paradārānna tu paśyed dṛṣṭe ca jñeyā avasthānurūpyeṇa /	para dArAt na tu paSyet dRzwe ca jQeyAH avasTA AnurUpyeNa /
   kanyāmbābhaginīvad āsaktāvapyaśucimeva cintayecca // Sl_21 //	kanyA ambA BaginI vat AsaktO= api aSucim eva cintayet ca // Sl_21 //
   rakṣeccañcalacittaṃ śrutiputranidhiprāṇasadṛśaṃ ca nitarām /	rakzet caQcala cittam Sruti putra niDi prANa sadRSam ca nitarAm /
   cittaṃ pariharttavyaṃ śatrusarpaviṣāyudhāgnisamāt kāmāt // Sl_22 //	cittam pariharttavyam Satru sarpa viza AyuDa agni samAt kAmAt // Sl_22 //
   kāmastvanarthajanakaḥ proktaḥ kimpākaphalasamo jinendreṇa /	kAmaH tu anarTa janakaH proktaH kimpAka Pala samaH jinendreNa /
   pāśaistasya hi baddho bhavacārake lokaḥ sa prahātavyaḥ // Sl_23 //	pASEH tasya hi badDaH Bava cArake lokaH sa prahAtavyaH // Sl_23 //
   calādhruvāṇi ṣaḍakṣāṇi jayanti samare vā śatrūnapi caike /	cala aDruvANi zaxakzANi jayanti samare vA SatrUn api ca eke /
   tayośca sudhiyaḥ prathamaṃ varamindriyavijetāraṃ ca manyante // Sl_24 //	tayoH ca suDiyaH praTamam varam indriya vijetAram ca manyante // Sl_24 //
   yuvatiśarīraṃ hi pūti yannavāśucidvāramaśucibhāṇḍasamam /	yuvati SarIram hi pUti yat nava aSuci dvAram aSuci BANxa samam /
   carmāvṛtaduṣpūraṃ bhūṣitamapi bhūṣaṇaiḥ pṛthag draṣṭavyam // Sl_25 //	carma AvRta duzpUram BUzitam api BUzaNEH pRTak drazwavyam // Sl_25 //
   kṛmipīḍito hi kuṣṭhī sukhalipsayā ca yathā vahnimāśrayate /	kRmi pIxitaH hi kuzWI suKa lipsayA ca yaTA vahnim ASrayate /
   pīḍā na yāti śāntiṃ tathaiva hi kāmāsaktirapi boddhavyā // Sl_26 //	pIxA na yAti SAntim taTA eva hi kAma AsaktiH api bodDavyA // Sl_26 //
   paramārthaṃ prativettuṃ sarvabhāveṣu savidhi manasi nidhāyaiva /	parama arTam prativettum sarva BAvezu sa viDi manasi niDAya eva /
   sa ca khalu bhāvayitavyo na hi tattulyo 'paro guṇayuto dharmaḥ // Sl_27 //	sa ca Kalu BAvayitavyaH na hi tad tulyaH aparaH guNa yutaH DarmaH // Sl_27 //
   sukulīno 'pi na pūjyo jñānaśīlavimukho śrutirūpavān pumān /	su kulInaH api na pUjyaH jQAna SIla vimuKaH Sruti rUpavAn pumAn /
   guṇadvayaitadyuktaḥ pūjyate so 'nyaguṇairhīno 'pi satatam // Sl_28 //	guNa dvaya etat yuktaH pUjyate saH anya guNEH hInaH api satatam // Sl_28 //
   aṣṭasu lokadharmeṣu lokavit samatayā pravartayeccittam /	azwasu loka Darmezu loka vid samatayA pravartayet cittam /
   hānilābhayaśo 'yaśo 'nuśaṃsānindāsukhaduḥkheṣvaśocyeṣu // Sl_29 //	ha anilABa yaSaH ayaSaH anuSaMsA nindA suKa duHKezu aSocyezu // Sl_29 //
   bhavadbhirbrāhmaṇabhikṣudevātithimātāpitṛkulamahiṣībhyaḥ /	BavadBiH brAhmaNa Bikzu deva atiTi mAtA pitR kula mahizIByaH /
   pāpaṃ nācaraṇiyaṃ yataḥ katamo 'pi na narakaphalasya bhāgī // Sl_30 //	pApam na AcaraNiyam yatas katamaH api na naraka Palasya BAgI // Sl_30 //
   na ca kṛntati pāpakarma tatkṣaṇamastrapātavat kamapi pāpinam /	na ca kRntati pApa karma tad kzaNam astra pAta vat kam api pApinam /
   mṛtyorhi samaye kintu tatkarmaṇaḥ phalamabhimukhībhavatyeva // Sl_31 //	mRtyoH hi samaye kintu tad karmaNaH Palam aBimuKIBavati eva // Sl_31 //
   saptadhanānyuktāni śraddhāśīlatyāgāmalaśrutadhiyaḥ /	sapta DanAni uktAni SradDA SIla tyAga amala Sruta DiyaH /
   apatrapā hrī muninā mudhaivāparadhanāni hi sādhāraṇāni // Sl_32 //	apatrapA hrI muninA muDA eva apara DanAni hi sADAraNAni // Sl_32 //
   dyūtakrīḍā kautukadarśanālasyakumitrasaṅgamadirāśca /	dyUta krIxA kOtuka darSana Alasya kumitra saFga madirAH ca /
   niśāviharaṇaṃ ṣaḍime tyājyā durgatidā yaśovināśakāśca // Sl_33 //	niSA viharaNam zaw ime tyAjyAH durgati dAH yaSaH vinASakAH ca // Sl_33 //
   sanarāmaraśāsakena santoṣaḥ sarvadhanapradhānamuktam /	sa nara amara SAsakena santozaH sarva Dana praDAnam uktam /
   santoṣo 'nuṣṭheyaḥ dhanaṃ vinaiva sa dhanikaḥ sati santoṣe // Sl_34 //	santozaH anuzWeyaH Danam vinA eva sa DanikaH sati santoze // Sl_34 //
   yathā samṛddhāḥ puruṣā duḥkhino bhavanti naiva tathālpecchukāḥ /	yaTA samRdDAH puruzAH duHKinaH Bavanti na eva taTA alpet SukAH /
   yāvatyaḥ santi phaṇā ārya, duḥkhakarāḥ, nāgasya tāvatyaḥ // Sl_35 //	yAvatyaH santi PaNAH Arya, duHKa karAH, nAgasya tAvatyaH // Sl_35 //
   patnī tyājyā trividhā prakṛtyā ripusambaddhā svaghātikeva /	patnI tyAjyA triviDA prakRtyA ripu sambadDA sva GAtikA iva /
   patyurapamānakartrī svairā laghuvastucauryaratā steyīva // Sl_36 //	pati uH apamAna kartrI svErA laGu vastu cOrya ratA steyI ivaH // Sl_36 //
   bhaginīsamānukūlā mitravad hṛdayaṅgamā ca sevanīyā /	BaginI samAnukUlA mitra vat hRdayaFgamA ca sevanIyAH /
   mātevopakāriṇī pūjyā sevikevājñākṛd devīva // Sl_37 //	mAtA iva upakAriNI pUjyA sevikA iva ajQA kRt devI ivaH // Sl_37 //
   vihāya rāgadveṣau bhojanamauṣadhivadavagatya seveta /	vihAya rAga dvezO Bojanam OzaDi vat avagatya seveta /
   kāyasthityai nitarāṃ na ca saundaryagarvamānārthaṃ sevyam // Sl_38 //	kAya sTityE nitarAm na ca sOndarya garvamAna arTam sevyam // Sl_38 //
   dinamakhilaṃ śubhakārye yāpayed rātrerādyantau yāmau ca /	dinam aKilam SuBa kArye yApayet rAtreH Adi antO yAmO ca /
   dhīman, madhye yāme śayīta yato hi na bhaved viphalā nidrā // Sl_39 //	DIman, maDye yAme SayIta yatas hi na Bavet viPalA nidrA // Sl_39 //
   maitrīkaruṇopekṣāmuditāśca sadā samyag bhāvayitavyāḥ /	mEtrI karuNA upekzA muditAH ca sadA samyak BAvayitavyAH /
   alabdhe 'nuttarapade dhruvameva brahmaloke sukhāvāptiḥ // Sl_40 //	alabDe anuttara pade Druvam eva brahma loke suKa avAptiH // Sl_40 //
   kāmān prītivicārau sukhañca duḥkhañca vihāya caturbhireva /	kAmAn prIti vicArO suKaQca duHKaQca vihAya caturBiH eva /
   dhyānairbrahmābhāsvaraśubhakṛtsnabṛhatphalabhāginaśca bhavanti // Sl_41 //	DyAnEH brahma ABAsvara SuBa kRtsna bRhat Pala BAginaH ca Bavanti // Sl_41 //
   kuśalākuśalaṃ ca karma sadābhiniveśāpratipakṣavastuguṇaiḥ /	kuSala akuSalam ca karma sadA aBiniveSa apratipakza vastu guNEH /
   pañcabhiścotpadyate tasmād yatanīyaṃ kuśalacaryāyām // Sl_42 //	paQcaBiH ca utpadyate tasmAt yatanIyam kuSala caryAyAm // Sl_42 //
   yathālpakṣāranīraṃ parivartayatyalpajalarasaṃ na gāṅgam /	yaTA alpa kzAra nIram parivartayati alpa jala rasam na gAFgam /
   pāpaṃ tathaiva cālpaṃ nāśayatyalpakuśalaṃ na pūrṇakuśalam // Sl_43 //	pApam taTA eva ca alpam nASayati alpa kuSalam na pUrNa kuSalam // Sl_43 //
   auddhatyaṃ kaukṛtyaṃ vyāpādaḥ styānamiddhe ca kāmecchā /	OdDatyam kOkRtyam vyApAdaH styAnam idDe ca kAma icCA /
   vicikitseti pañcaiva kuśaladhanahārakāṇīmāni jñeyāni // Sl_44 //	vicikitsA iti paQca eva kuSala Dana hArakANi imAni jQeyAni // Sl_44 //
   uttamāḥ pañcadharmāḥ śraddhāvīrye smṛtisamādhiprajñāśca /	uttamAH paQca DarmAH SradDA vIrye smRti samADi prajQAH ca /
   balendriyāṇi cāgryāṇi kathyante yatanīyameteṣu tasmād // Sl_45 //	bala indriyANi ca agryANi kaTyante yatanIyam etezu tasmAt // Sl_45 //
   vyādhijarāmaraṇapriyaviyogavacca karmaparāyaṇāḥ sarve /	vyADi jarA maraNa priya viyoga vat ca karma parAyaNAH sarve /
   punaḥ punastu cintayā pratipakṣeṇaivaṃ prahīyate mānaḥ // Sl_46 //	punar punar tu cintayA pratipakzeNa evam prahIyate mAnaH // Sl_46 //
   svargaṃ mokṣaṃ cecchet samyagdṛṣṭistāvad bhāvanīyaiva /	svargam mokzam ca icCet samyak dRzwiH tAvat BAvanIyA eva /
   kṛtāni mithyādṛṣṭyā puruṣaiḥ sucaritānyapi viṣamavipākāni // Sl_47 //	kRtAni miTyA dRzwyA puruzEH su caritAni api vizama vipAkAni // Sl_47 //
   anātmāśucirduḥkhī pudgalo 'nityaśca samyagvijñeyaḥ /	anAtma aSuciH duHKI pudgalaH anityaH ca samyak vijQeyaH /
   smṛtyupasthānarahitā vinaśyante ca viparyāsaiścaturbhiḥ // Sl_48 //	smRti upasTAna rahitAH vinaSyante ca viparyAsEH caturBiH // Sl_48 //
   uktaṃ rūpaṃ nātmā rūpavāṃśca nātmā rūpe naivātmā /	uktam rUpam na AtmA rUpavAn= ca na AtmA rUpe na eva AtmA /
   na cātmanyasti rūpaṃ śūnyamevaṃ skandhacatuṣkamapi jñeyam // Sl_49 //	na ca Atmani asti rUpam SUnyam evam skanDa catuzkam api jQeyam // Sl_49 //
   skandhā na hi jāyante yadṛcchayā na prakṛtīśvarakālebhyaḥ /	skanDAH na hi jAyante yadRcCayA na prakRti ISvara kAleByaH /
   nāhetoḥ svabhāvato jñeyā ajñānena tṛṣṇayā jātāḥ // Sl_50 //	na ahetoH svaBAvataH jQeyAH ajQAnena tRzNayA jAtAH // Sl_50 //
   kālaḥ pacati bhūtāni kālaḥ saṃharate prajāḥ /	kAlaH pacati BUtAni kAlaH saMharate prajAH /
   kālaḥ supteṣu jāgarti kālo hi duratikramaḥ //	kAlaH suptezu jAgarti kAlaH hi duratikramaH //
   ātmani mithyādṛṣṭiḥ śīlavrataparāmarśo vicikitsā ca /	Atmani miTyA dRzwiH SIla vrata parAmarSaH vicikitsA ca /
   muktipuradvārāṇāṃ bādhakaṃ saṃyojanatrayamavagacchet // Sl_51 //	mukti pura dvArANAm bADakam saMyojana trayam avagacCet // Sl_51 //
   ātmāpekṣo mokṣaḥ parasmānna labhyate kimapi sāhāyyam /	Atma apekzaH mokzaH parasmAt na laByate kim api sAhAyyam /
   catvāryāryasatyāni vṛttasthaḥ śrutacintābhirabhyasyecca // Sl_52 //	catvAri Arya satyAni vRtta sTaH Sruta cintABiH aByasyet ca // Sl_52 //
   adhiśīlacittaprajñāstistro 'pi śikṣāḥ sadaiva śikṣaṇīyāḥ /	aDiSIla citta prajQAH tistraH api SikzAH sadA eva SikzaNIyAH /
   etāsvantarbhūtāni śatamekapañcāśacca śikṣāpadāni // Sl_53 //	etAsu antarBUtAni Satam ekapaQcASat ca SikzA padAni // Sl_53 //
   rājan, buddhenoktaḥ kāyagatā smṛtiścaikāyano mārgaḥ /	rAjan, budDena uktaH kAya gatA smRtiH ca ekAyanaH mArgaH /
   rakṣedimaṃ sayatnaṃ smṛtināśācca sarvadharmapradhvaṃsaḥ // Sl_54 //	rakzet imam sa yatnam smRti nASAt ca sarva Darma praDvaMsaH // Sl_54 //
   bahubādhaṃ tu jīvanaṃ vāyūdbhūtajalabudbudavadanityaṃ ca /	bahu bADam tu jIvanam vAyu udBUta jala budbuda vat anityam ca /
   āścaryaṃ jāgarteḥ kṣaṇamidaṃ niḥśvāsocchvāsanidrābhyaḥ // Sl_55 //	AScaryam jAgarteH kzaNam idam niHSvAsa ucCvAsa nidrAByaH // Sl_55 //
   viśaraṇagalanaḥ pūtiḥ śoṣāsāraśucisvabhāvaḥ kāyaḥ /	viSaraNa galanaH pUtiH Soza AsAra Suci svaBAvaH kAyaH /
   rajaḥsadharmī cānte sadā viyogaśīlo naśvaro jñeyaḥ // Sl_56 //	rajaH saDarmI ca ante sadA viyoga SIlaH naSvaraH jQeyaH // Sl_56 //
   pṛthvīmerusamudrāḥ saptārkajvālairnāvaśiṣyante /	pRTvI meru samudrAH sapta arka jvAlEH na avaSizyante /
   dhūlimātraṃ hi mūrtāḥ kā kathā durbalavapuṣāṃ mānavānām // Sl_57 //	DUli mAtram hi mUrtAH kA kaTA durbala vapuzAm mAnavAnAm // Sl_57 //
   itthaṃ sarvamanityaṃ hyanātmakamaśaraṇamanāthamaniketam /	itTam sarvam anityam hi anAtmakam aSaraNam anATam aniketam /
   kadalītaruriva rājan cittamapasārayāsārasaṃsārāt // Sl_58 //	kadalI taruH iva rAjan cittam apasAraya AsAra saMsArAt // Sl_58 //
   mahārṇavayugacchidre hi kūrmagrīvārpaṇācca mānuṣaṃ janma /	mahA arNava yuga= Cidre hi kUrma grIvA arpaNAt ca mAnuzam janma /
   tiryagādisudurlabhaṃ saphalīkuru saddharmābhyāsānnarendra // Sl_59 //	tiryak Adi su durlaBam saPalIkuru sadDarma aByAsAt narendra // Sl_59 //
   kecid ratnālaṅkṛtakanakapātraṃ ca pūrayanti purīṣeṇa /	kecid ratna alaFkRta kanaka pAtram ca pUrayanti purIzeNa /
   tato 'pyasāvatimūḍho yaśca nṛjanma labdhvāpi pāpamācarati // Sl_60 //	tatas api asO= ati mUXaH yaH ca nR janma labDvA api pApam Acarati // Sl_60 //
   pratirūpadeśavāsaḥ satpuruṣasamāśrayaḥ śubhapraṇidhānaṃ ca /	pratirUpa deSa vAsaH sat puruza samASrayaH SuBa praNiDAnam ca /
   svakīyapūrvakuśalaṃ hyetaccakracatuṣkaṃ hi vidyate tvayi // Sl_61 //	svakIya pUrva kuSalam hi etat cakra catuzkam hi vidyate tvayi // Sl_61 //
   kalyāṇamitrasevā brahmacaryapūrtaye deśitā muninā /	kalyANa mitra sevA brahmacarya pUrtaye deSitA muninA /
   sevyaḥ sadā supuruṣaḥ śamaḥ prāpto yato jinamapekṣya bahubhiḥ // Sl_62 //	sevyaH sadA supuruzaH SamaH prAptaH yatas jinam apekzya bahuBiH // Sl_62 //
   mithyādṛk pratyante narakapretatiryakṣūtpadyamānaḥ /	miTyA adRS pratyante naraka preta tiryakzu utpadyamAnaH /
   mleccho jaḍaśca sattvo yo hyutpanno buddhavirahite // Sl_63 //	mlecCaH jaxaH ca sattvaH yaH hi utpannaH budDa virahite // Sl_63 //
   dīrghāyuṣi devakule janilabdhaścāṣṭākṣaṇā ime doṣāḥ /	dIrGa Ayuzi devakule jani labDaH ca azwa akzaNAH ime dozAH /
   ebhī rahito bhūtvā kṣaṇaṃ labdhvā janmanivṛttau prayateta // Sl_64 //	eBiH rahitaH BUtvA kzaNam labDvA janma nivRttO prayateta // Sl_64 //
   iṣṭavighātavyādhimṛtyujarādiduḥkhāvahaḥ saṃsāraḥ /	izwa viGAta vyADi mRtyu jarA Adi duHKa AvahaH saMsAraH /
   virajya tataḥ śṛṇu tāvad doṣānetasyāvagacchan naradeva // Sl_65 //	virajya tatas SRNu tAvat dozAn etasya avagacCat naradeva // Sl_65 //
   mitratvena ca śatruḥ putratvena pitāmbā ca bhāryātvena /	mitra tvena ca SatruH putra tvena pitA ambA ca BAryA tvena /
   parivartyotpadyante tasmānna niyataṃ kimapīha saṃsāre // Sl_66 //	parivartya utpadyante tasmAt na niyatam kim api iha saMsAre // Sl_66 //
   catuḥsamudrajalādapi janairadhikaṃ jananyāḥ stanyaṃ pītam /	catur samudra jalAt api janEH aDikam jananyAH stanyam pItam /
   pṛthagjanānanusṛtya hi punastato 'pyadhikañca pāsyanti lokāḥ // Sl_67 //	pRTagjanAn anusRtya hi punar tatas api aDikaQca pAsyanti lokAH // Sl_67 //
   ātmanaścāsthipuñjaṃ merusamaṃ tato 'dhikamuccairjāyeta /	AtmanaH ca asTi puQjam meru samam tatas aDikam uccEs jAyeta /
   bhūmimṛdā badarāṇāṃ gulikābhirna gaṇanā sambhavāmbānām // Sl_68 //	BUmi mRdA badarANAm gulikABiH na gaNanA samBava ambAnAm // Sl_68 //
   lokapūjyo 'pi śakraḥ patati ca punaḥ karmavaśāddhi saṃsāre /	loka pUjyaH api SakraH patati ca punar karma vaSAt hi saMsAre /
   tadvacca cakravartī rājāpi punarbhavati hi dāso loke // Sl_69 //	tadvat ca cakravartI rAjA api punar Bavati hi dAsaH loke // Sl_69 //
   svarge 'psarasāṃ saukhyaṃ kucataṭisparśajaṃ caiva ciramanubhūya /	svarge apsarasAm sOKyam kuca tawi sparSa jam ca eva ciram anuBUya /
   narake duḥsahaduḥkhaṃ peṣaṇachedanabhedanayantrairbhuṅkte // Sl_70 //	narake duHsaha duHKam pezaNa Cedana BedanayantrEH BuFkte // Sl_70 //
   sukhade sumeruśikhare ciramanubhavaṃścaraṃścaraṇasparśasukham /	suKa de sumeru SiKare ciram anuBavan= caran= caraNa sparSa suKam /
   cañcalakukkulakuṇapairgāḍhaṃ duḥkhaṃ cintayet sadā manasā // Sl_71 //	caQcala kukkula kuNapEH gAXam duHKam cintayet sadA manasA // Sl_71 //
   devāṅganāsevite nandane ramye copavane ca vihṛtya /	deva aFganA sevite nandane ramye ca upavane ca vihRtya /
   asipatravane teṣāṃ hastapādakarṇanāsāśca chidyante // Sl_72 //	asipatravane tezAm hasta pAda karNa nAsAH ca Cidyante // Sl_72 //
   suvadanadevasutābhiḥ svarṇotpalairyutāyāṃ mandākinyām /	su vadana deva sutABiH svarNa utpalEH yutAyAm mandAkinyAm /
   snātvā punaśca narake kṣāroṣṇodakavaitaraṇyāṃ hi patanti // Sl_73 //	snAtvA punar ca narake kzAra uzNa udaka vEtaraNyAm hi patanti // Sl_73 //
   deveṣu kāmasukhaṃ ca kāmavītarāgasukhaṃ brahmalokeṣu /	devezu kAma suKam ca kAma vIta rAga suKam brahma lokezu /
   prāpyāvīcau satataṃ labhyate 'gnerindhanībhūya ca duḥkham // Sl_74 //	prApya avIcO satatam laByate agneH inDanIBUya ca duHKam // Sl_74 //
   padamavāpya suryendvoḥ svakāyaprabhayā pradīpya hi saṃsāram /	padam avApya surya indvoH sva kAya praBayA pradIpya hi saMsAram /
   tamasi ca ghane praviṣṭaḥ prasāritamapi ca svīyakaraṃ na paśyati // Sl_75	tamasi ca Gane pravizwaH prasAritam api ca svIya karam na paSyati // Sl_75
   evaṃ mṛtyuṃ jñātvā grāhyastrividhapuṇyamayadīpālokaḥ /	evam mRtyum jQAtvA grAhyaH triviDa puNyam aya dIpa AlokaH /
   anyathā ravīndubhyāmamardanīye 'ndhatamasi praveṣṭavyam // Sl_76 //	anyaTA ravi induByAm amardanIye anDatamasi pravezwavyam // Sl_76 //
   duṣṭācaraṇe lagnāḥ sattvāḥ saṃjīvakālasūtratapaneṣu /	duzwa AcaraNe lagnAH sattvAH saMjIva kAlasUtra tapanezu /
   rauravāvīcyādau hi saṃghāte cāpi narake sadā duḥkham // Sl_77 //	rOrava avIcya AdO hi saMGAte ca api narake sadA duHKam // Sl_77 //
   niṣpīḍyante tilavat kecanānye cūrṇavat peṣyante ca /	nizpIxyante tila vat kecana anye cUrNa vat pezyante ca /
   chidyante śāṇenānye dīryante tathā tīkṣṇaparaśunāpi // Sl_78 //	Cidyante SANena anye dIryante taTA tIkzNa paraSunA api // Sl_78 //
   āsye 'nyeṣāṃ tadvat pātyate jvalitaṃ tāvallauhadravam /	Asye anyezAm tadvat pAtyate jvalitam tAvat lOha dravam /
   āropyante kecana sakaṇṭake taptāyase sadā śūle // Sl_79 //	Aropyante kecana sa kaNwake tapta Ayase sadA SUle // Sl_79 //
   śvabhiḥ kecana krūrairlauhadantairvidīryante garjadbhiḥ /	SvaBiH kecana krUrEH lOha dantEH vidIryante garjadBiH /
   utthāya karau vivaśā luñcyante tīkṣṇanakhatuṇḍaiśca kākaiḥ // Sl_80 //	utTAya karO vivaSAH luQcyante tIkzNa naKa tuNxEH ca kAkEH // Sl_80 //
   kecit kṛmisaṃsparśād māṃsādakṛṣṇamakṣikāyutapātācca /	kecid kRmi saMsparSAt mAMsAdakRzNa makzika ayuta pAtAt ca /
   vṛddhaṃ vraṇantvasahyaṃ bhakṣyamāṇaṃ rudanti cākulā bhūmyām // Sl_81 //	vRdDam vraNantu asahyam BakzyamANam rudanti ca AkulAH BUmyAm // Sl_81 //
   dahyante 'gnikuṇḍeṣu tena tadānanāni ca bhavanti vivṛtāni /	dahyante agnikuNxezu tena tad AnanAni ca Bavanti vivRtAni /
   pacyante ca kaṭāhe taṇḍulavallauhamaye 'dhaḥśirasaste // Sl_82 //	pacyante ca kawAhe taNxula vat lOha maye aDaHSirasaH te // Sl_82 //
   śvāsāvarodhasamaye pāpaḥ kālaṃkṛte ca narakaṃ prayāti /	SvAsa avaroDa samaye pApaH kAlaMkRte ca narakam prayAti /
   śrutvāpi narakaduḥkhaṃ sahasraśo vajrasvabhāvātra bibheti // Sl_83 //	SrutvA api naraka duHKam sahasraSas vajra svaBAva atra biBeti // Sl_83 //
   śrutvā dṛṣṭvā smṛtvā paṭhitvā cāpi citrāṅkanaṃ narakasya /	SrutvA dRzwvA smRtvA paWitvA ca api citra aFkanam narakasya /
   ākṛtirapi bhayajanikā kā kathā tadasahyavipākānubhavasya // Sl_84 //	AkRtiH api Baya janikA kA kaTA tad asahya vipAka anuBavasya // Sl_84 //
   yathā samastasukhānāṃ tṛṣṇākṣaya eva sarvottamaṃ sukhamiti /	yaTA samasta suKAnAm tRzNA kzayaH eva sarva uttamam suKam iti /
   tadvat sarvaduḥkheṣvavīcinarakaduḥkhamatyasahanīyaṃ tat // Sl_85 //	tadvat sarva duHKezu avIci naraka duHKam atya sahanIyam tat // Sl_85 //
   ihaikasmiṃśca divase, triśataśūlaghātād bhavati ca yad duḥkham /	iha ekasmin= ca divase, tri Sata SUla GAtAt Bavati ca yat duHKam /
   nārakīyaduḥkhasya hi tatrāpnoti samatāṃ na laghukalāṃ cāpi // Sl_86 //	nArakIya duHKasya hi tatra Apnoti sama tAm na laGu kalAm ca api // Sl_86 //
   koṭivarṣaparyantaṃ dāruṇātiduḥkheṣvanubhavatsu satsvapi /	kowi varza paryantam dAruNa ati duHKezu anuBavatsu satsu api /
   yāvattānyakuśalāni na kṣīṇāni tāvatra jīvanānmuktiḥ // Sl_87 //	yAvat tAni akuSalAni na kzINAni tO= atra jIvanAt muktiH // Sl_87 //
   aniṣṭaphalabījāni tu kāyavākcittānāṃ hi durācaraṇāni /	anizwa Pala bIjAni tu kAya vAc cittAnAm hi durAcaraNAni /
   bhavataivaṃ yatanīyaṃ śaktyā yena tadaṇumātraṃ na śiṣyeta // Sl_88 //	BavatA evam yatanIyam SaktyA yena tat aNu mAtram na Sizyeta // Sl_88 //
   tiryagyoniṣu nānā duḥkhāni bhavanti ca badhabandhanādīni /	tiryagyonizu nAnA duHKAni Bavanti ca baDa banDana AdIni /
   parasparaṃ bhakṣayanti śamamūlaśubhakarmaparihartāraste // Sl_89 //	parasparam Bakzayanti Sama mUla SuBa karma parihartAraH te // Sl_89 //
   kecid vai hanyante muktorṇāsthimāṃsacarmārthaṃ jīvāḥ /	kecid vE hanyante mukta UrNa asTi mAMsa carma arTam jIvAH /
   yojyante khalu vivaśā anye padamuṣṭikaśāṅkuśaiḥ paśavaśca // Sl_90 //	yojyante Kalu vivaSAH anye pada muzwika SAFkuSEH paSavaH ca // Sl_90 //
   pretayonau na kṣayaṃ yātīṣṭālābhajanitā duḥkhadhārā ca /	preta yonO na kzayam yAti iH wAla ABa janitA duHKa DArA ca /
   duḥkhamasahyaṃ labhate śītoṣṇakṣuttṛṣāśramabhayajanitaṃ hi // Sl_91 //	duHKam asahyam laBate SIta uzNa kzuD tRzA Srama Baya janitam hi // Sl_91 //
   sūcīchidravadāsyaṃ keṣāñcidudaramativiśālaṃ nagavacca /	sUcI Cidra vat Asyam kezAQcid udaram ati viSAlam naga vat ca /
   tacca pīḍitaṃ kṣudhayā kṣiptamaśuci vastu na pratikārakṣamam // Sl_92 //	tat ca pIxitam kzuDayA kziptam aSuci vastu na pratikAra kzamam // Sl_92 //
   kecit pretā nagnāḥ śuṣkatālaśikharavadasthicarmāṇaḥ /	kecid pretAH nagnAH Suzka tAla SiKara vat asTi carmANaH /
   naktamagnimudgiratāṃ mukhe patattaptasikatāśanaṃ teṣām // Sl_93 //	naktam agnim udgira tAm muKe patat tapta sikata aSanam tezAm // Sl_93 //
   nimnakoṭikaiḥ kaiścit pūyaraktādyaśucīni na ca labhyante /	nimna kowikEH kEScid pUya rakta Adi aSucIni na ca laByante /
   ākramyānyamukhopari galanirgatalasikādīni ca khādyante // Sl_94 //	Akramya anya muKa upari gala nirgata lasikA AdIni ca KAdyante // Sl_94 //
   candro grīṣme taptaḥ śaitye śīto bhānuśca hyetebhyaḥ /	candraH grIzme taptaH SEtye SItaH BAnuH ca hi eteByaH /
   teṣāṃ dṛṣṭi pātācca niṣphalāstaravo nadyaśca śuṣyante // Sl_95 //	tezAm dRzwi pAtAt ca nizPalAH taravaH nadyaH ca Suzyante // Sl_95 //
   satataṃ duḥkhabhājaste duścaritakarmapāśasudṛḍhabaddhā vai /	satatam duHKa BAjaH te duScarita karma pASa su dRXa badDAH vE /
   na ca mriyante kecit pañca vā daśa sahasravarṣāṇi sattvāḥ // Sl_96 //	na ca mriyante kecid paQca vA daSa sahasra varzANi sattvAH // Sl_96 //
   yacca labhante pretā nānāduḥkhāsvādamekavidhamittham /	yat ca laBante pretAH nAnA duHKa AsvAdam ekaviDam itTam /
   prītiratra kārpaṇye mātsaryamanāryamuktamato buddhena // Sl_97 //	prItiH atra kArpaNye mAtsaryam anAryam uktam atas budDena // Sl_97 //
   svarge cātisukhaṃ yat tato 'pyadhikaduḥkhaṃ tataścyuternūnam /	svarge ca ati suKam yat tatas api aDika duHKam tatas cyuteH nUnam /
   evaṃ vicintya tajjñaiḥ kṣaratsukhāya na tṛṣṇā kāryā svarge // Sl_98 //	evam vicintya tajjQEH kzarat suKAya na tRzNA kAryA svarge // Sl_98 //
   vaivarṇyaṃ dehasya svāsane na ratirmlāyate 'pi mālā ca /	vEvarNyam dehasya svAsane na ratiH mlAyate api mAlA ca /
   vasaneṣvapi daurgandhyaṃ svedaścāpūrvo niryāti dehāttu // Sl_99 //	vasanezu api dOrganDyam svedaH ca apUrvaH niryAti dehAt tu // Sl_99 //
   lakṣaṇāni hi pañcaiva mṛtyorbhavanti svargasthadeveṣu /	lakzaNAni hi paQca eva mRtyoH Bavanti svarga sTadevezu /
   bhūlokīyanarāṇāṃ sadṛśānyapi tāni mṛtyulakṣaṇaiśca // Sl_100 //	BU lokIya narANAm sadRSAni api tAni mRtyu lakzaNEH ca // Sl_100 //
   devebhyaścyutasya yadi nāvaśiṣyet kuśalamaṇumātramapi /	deveByaH cyutasya yadi na avaSizyet kuSala maNu mAtram api /
   vivaśatayoṣitavyaṃ hi tatastiryakpretanarakeṣvekasmin // Sl_101 //	vivaSatayA uzitavyam hi tatas tiryak preta narakezu ekasmin // Sl_101 //
   duḥkhaṃ syānmānasikaṃ devaiśvaryaṃ pratīrṣyayāsūreṣvapi /	duHKam syAt mAnasikam deva ESvaryam pratIrzyayA asUrezu api /
   na kurvanti dhīmanto janmāvaraṇācca te satyadarśanāni // Sl_102 //	na kurvanti DImantaH janma AvaraNAt ca te satya darSanAni // Sl_102 //
   saṃsāre 'sminnevaṃ devanarakapretatiryagyoniṣu /	saMsAre asmin= evam deva naraka preta tiryagyonizu /
   janmagrahaṇamayuktaṃ bahubādhaṃ janma tatreti vijñeyam // Sl_103 //	janma grahaNam ayuktam bahu bADam janma tatra iti vijQeyam // Sl_103 //
   jvalite śirasi ca vasane tannivṛttyupāyamupekṣya tvaritameva /	jvalite Sirasi ca vasane tad nivRtti upAyam upekzya tvaritam eva /
   apunarbhavāya yateta yatastasmānmahatprayojanaṃ nānyat // Sl_104 //	apunarBavAya yateta yatas tasmAt mahat prayojanam na anyat // Sl_104 //
   śīlasamādhijñānairbhūjalatejovāyuravividhurahitaṃ ca /	SIla samADi jQAnEH BU jala tejaH vAyuH aviviDu rahitam ca /
   ajarāmaraṇamakṣayaṃ prāpyaṃ śāntadāntavimalaṃ nirvāṇam // Sl_105 //	ajara amaraNam akzayam prApyam SAnta dAnta vimalam nirvANam // Sl_105 //
   prasrabdhivīryaprītidharmavicayasmṛtisamādhyupekṣāḥ sapta /	prasrabDi vIrya prIti Darma vicaya smRti samADi upekzAH sapta /
   bodhyaṅgānīmāni prāptyai nirvāṇasya kuśalasambhāraḥ // Sl_106 //	boDi aFgAni imAni prAptyE nirvANasya kuSala samBAraH // Sl_106 //
   prajñābhāve dhyānaṃ dhyānābhāve 'pi na jāyate sā prajñā /	prajQA aBAve DyAnam DyAna aBAve api na jAyate sA prajQA /
   yatrobhe vidyete jñeyastasya bhavasāgaro goṣpadavat // Sl_107 //	yatra uBe vidyete jQeyaH tasya Bava sAgaraH gozpada vat // Sl_107 //
   ye 'vyākṛtadharmāścādityabandhunā caturdaśopadiṣṭāśca /	ye avyAkRta DarmAH ca Aditya banDunA caturdaSa upadizwAH ca /
   loke na cintanīyā yato tairnāpnoti cittameva śāntim // Sl_108 //	loke na cintanIyAH yatas tEH na Apnoti cittam eva SAntim // Sl_108 //
   evaṃ proktaṃ munināvidyayā karma karmaṇā ca vijñānam /	evam proktam muninA avidyayA karma karmaNA ca vijQAnam /
   tasmācca nāmarūpaṃ tataḥ ṣaḍāyatanāni tataḥ sparśā vai // Sl_109 //	tasmAt ca nAma rUpam tatas zaz AyatanAni tatas sparSAH vE // Sl_109 //
   tata utpannā vittirvedanāśrayeṇa jāyate khalu tṛṣṇā /	tatas utpannA vittiH vedanA ASrayeNa jAyate Kalu tRzNA /
   tasyāścopādānaṃ tato bhavo 'pi bhavācca jāyate jātiḥ // Sl_110 //	tasyAH ca upAdAnam tatas BavaH api BavAt ca jAyate jAtiH // Sl_110 //
   satyāṃ jātau duḥkhavyādhijareṣṭa vastvalābhabhayamaraṇāni /	satyAm jAtO duHKa vyADi jarA izwa vastu alABa Baya maraNAni /
   duḥkhaskandho vipulaḥ sati jātiniṣedhe niṣiddhānīmāni // Sl_111 //	duHKa skanDaH vipulaH sati jAti nizeDe nizidDAni imAni // Sl_111 //
   gambhīro 'narghakośaḥ priyaḥ pratītyotpādo jinavacanānām /	gamBIraH anarGa koSaH priyaH pratItya utpAdaH jina vacanAnAm /
   samyagimaṃ yaḥ paśyati sa ca paśyati tattvadarśinaṃ buddhameva // Sl_112	samyak imam yaH paSyati sa ca paSyati tattva darSinam budDam eva // Sl_112
   śamāya bhāvyāḥ samyagdṛṣṭisaṃkalpavākkarmājīvasmṛti /	SamAya BAvyAH samyak dRzwi saMkalpa vAc karma ajIva smRti /
   samādhivyāyāmetyāryāṣṭāṅgikamārgāścaite cārutayā // Sl_113 //	samADi vyAyAma iti Arya azwa AFgika mArgAH ca ete cAru tayA // Sl_113 //
   jātiriyaṃ duḥkhameva tṛṣṇā ca tasya samudayo mahān jñeyaḥ /	jAtiH iyam duHKam eva tRzNA ca tasya samudayaH mahAn jQeyaH /
   nirvṛtistannirodhastadadhigamāya cāṣṭāṅgiko 'yaṃ mārgaḥ // Sl_114 //	nirvRtiH tad niroDaH tad aDigamAya ca azwAFgikaH ayam mArgaH // Sl_114 //
   yatnaḥ sadā vidheyaścaturāryasatyaprativedhāyaivam /	yatnaH sadA viDeyaH catur Arya satya prativeDAya evam /
   kroḍe śriyaśca yeṣāṃ gṛhasthāstaranti kleśanadīṃ jñānāt // Sl_115 //	kroxe SriyaH ca yezAm gRhasTAH taranti kleSa nadIm jQAnAt // Sl_115 //
   ye dṛṣṭāryasatyāśca nāvirbhavanti te 'ṅkuravat pṛthivītaḥ /	ye dRzwa Arya satyAH ca na AvirBavanti te aFkura vat pRTivItaH /
   nāvataranti ca gaganāt te 'pi pṛthagjanāḥ kleśavaśā hi pūrvam // Sl_116 //	na avataranti ca gaganAt te api pRTagjanAH kleSa vaSAH hi pUrvam // Sl_116 //
   cittaṃ hi dharmamūlaṃ bhagavatoktamatastadapi sādhu damayecca /	cittam hi Darma mUlam BagavatA uktam atas tat api sADu damayet ca /
   bho nirbhaya, kiṃ bahunā kathanena yato 'yameva hitopadeśaḥ // Sl_117 //	Bo nirBaya, kim bahunA kaTanena yatas ayam eva hita upadeSaH // Sl_117 //
   yanmayopadiṣṭaṃ tatsaprayāsairapi bhikṣubhirduḥsādhyam /	yat mayA upadizwam tat sa prayAsEH api BikzuBiH duHsADyam /
   caryāguṇān sevasva śikṣāmācara jīvanaṃ ca kuru sārtham // Sl_118 //	caryA guNAn sevasva SikzAm Acara jIvanam ca kuru sArTam // Sl_118 //
   sarveṣāṃ kuśalāni tu sarvārthamanumodya svacaryātrayīṃ ca /	sarvezAm kuSalAni tu sarva arTam anumodya sva caryA trayIm ca /
   buddhatvāya pariṇāmya tatastadanena puṇyarāśinā bhavatā // Sl_119 //	budDa tvAya pariNAmya tatas tat anena puNya rASinA BavatA // Sl_119 //
   janmasvaprameyeṣu devanaralokayoginaśca vaśīkṛtya /	janmasu aprameyezu deva nara loka yoginaH ca vaSIkRtya /
   duḥkhino 'nugrāhyāstvasahāyā avalokiteśvaracaryābhiḥ // Sl_120 //	duHKinaH anugrAhyAH tu asahAyAH avalokita ISvara caryABiH // Sl_120 //
   caramaṃ bhavaṃ gṛhītvā vyādhijarārāgadveṣāṃśca prahāya /	caramam Bavam gRhItvA vyADi jarA rAga dvezAn= ca prahAya /
   buddhakṣetre bhagavānamitābha iva lokeśo 'mitāyurbhava // Sl_121 //	budDa kzetre BagavAn amita ABaH iva lokeSaH amita AyuH BavaH // Sl_121 //
   prajñāśīlatyāgodbhūtavimalakhyātiṃ bhuvi khe svarge ca /	prajQA SIla tyAga udBUta vimala KyAtim Buvi Ke svarge ca /
   loke prasārya śamayan narān yuvatisukharatadevāṃśca bhūmau // Sl_122 //	loke prasArya Samayan narAn yuvati suKa rata devAn= ca BUmO // Sl_122 //
   kleśopahatasattvasya jātibhayamaraṇanāśakaṃ jinendrākhyam /	kleSa upahata sattvasya jAti Baya maraNa nASakam jinendra AKyam /
   lokottaramakliṣṭaṃ śāntābhayākṣayanāmaiva padamāpnuhi // Sl_123 //	loka uttaram aklizwam SAnta aBayA kzaya nAmA eva padam Apnuhi // Sl_123 //
   iti suhṛllekha samāptā //	iti suhRd leKa samAptAH //
