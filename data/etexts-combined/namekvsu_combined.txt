   Ekaviṃśatistotra	EkaviMSati-stotra
   namas tāre ture vīre kṣaṇadyutinibhekṣaṇe /	namaH tAre ture vIre kzaNa-dyuti-niBa-IkzaNe /
   trailokyanāthavaktrābjavikasatkesarodbhave // Nevs_1	trElokya-nATa-vaktra-abja-vikasat-kesara-udBave // NevH-_1
   namas śāntasaraccandrasaṃpūrṇapaṭalānane /	namaH SAnta-sarat-candra-saMpUrNa-pawala-Anane /
   tāre sahasravikalpaprahasatkiraṇojjvale // Nevs_2	tAre sahasra-vikalpa-prahasat-kiraNa-ujjvale // NevH-_2
   namaḥ kanakanīlābjapāṇipadmavibhūṣite /	namaH kanaka-nIla-abja-pANi-padma-viBUzite /
   dānavīryatapaḥkṣāntititikṣādhyānagocare // Nevs_3	dAna-vIrya-tapaH-kzAnti-titikzA-DyAna-gocare // NevH-_3
   namas tathāgatoṣṇīṣavijayānantacāriṇi /	namaH taTAgata-uzNIza-vijaya-ananta-cAriNi /
   aśeṣapāramitāprāptajinaputraniṣevite // Nevs_4	aSeza-pAramitA-prApta-jina-putra-nizevite // NevH-_4
   namas tuttārahūṃkārapūritāśādigantare /	namaH tuttAra-hUMkAra-pUrita-ASA-Adi-gantare /
   saptalokakramākrāntā aśeṣākarṣaṇakṣaṇe // Nevs_5	sapta-loka-krama-AkrAntAH aSeza-AkarzaNa-kzaNe // NevH-_5
   namaḥ śakranarabrahmamarudviśveśvarārcite /	namaH Sakra-nara-brahma-marut-viSva-ISvara-arcite /
   bhūtavetālagandharvagaṇapuraskṛte // Nevs_6	BUta-vetAla-ganDarva-gaNa-puraskRte // NevH-_6
   namas tratritriphaṭkāre paramantrapramardani /	namaH tratri-triPawkAre para-mantra-pramardani /
   pratyālīḍhapādanyāse śikhijvālākulojjvale // Nevs_7	pratyAlIXa-pAda-nyAse SiKi-jvAlA-Akula-ujjvale // NevH-_7
   namas ture mahāghore māravīravināśani /	namaH ture mahA-Gore mAra-vIra-vinASani /
   bhṛkuṭīkṛtavaktrābjasarvaduṣṭanisūdani // Nevs_8	BRkuwI-kRta-vaktra-abja-sarva-duzwa-nisUdani // NevH-_8
   namas triratnamudrāṅke hṛdyāṅgulivibhūṣite /	namaH tri-ratna-mudrA-aFke hRdya-aFguli-viBUzite /
   bhūṣitāśeṣadikcakranikare sukulākule // Nevs_9	BUzita-aSeza-diS-cakra-nikare su-kula-Akule // NevH-_9
   namaḥ pramuditāṭopamukuṭākṣiptasāriṇi /	namaH pramudita-Awopa-mukuwa-Akzipta-sAriNi /
   hasatprahasattuttāre māralokabhayaṃkari // Nevs_10	hasat-prahasat-tuttAre mAra-loka-BayaMkari // NevH-_10
   namaḥ samantabhūpālāpātālākarṣaṇakṣaṇe /	namaH samanta-BUpAla-apAtAla-AkarzaNa-kzaNe /
   bhṛkuṭikṛtahūṃkāre sarvāpadavimocani // Nevs_11	BRkuwi-kRta-hUMkAre sarva-Apada-vimocani // NevH-_11
   namaḥ śikhaṇḍakhaṇḍendumukuṭābharaṇojjvale /	namaH SiKaNxa-KaNxa-indu-mukuwa-ABaraNa-ujjvale /
   amitābhatathābhāre bhāsvare kiraṇadhruve // Nevs_12	amita-ABa-taTA-BAre BAsvare kiraNa-Druve // NevH-_12
   namaḥ karatalāghātacaraṇāhatabhūtale /	namaH kara-tala-AGAta-caraNa-Ahata-BU-tale /
   bhṛkuṭikṛtahūṃkārasaptapātālanāśini // Nevs_13	BRkuwi-kRta-hUMkAra-sapta-pAtAla-nASini // NevH-_13
   namaḥ kalpāntahutabhugjvālāmālāntare sthite /	namaH kalpa-anta-hutaBuj-jvAlA-mAlA-antare sTite /
   ālīḍhamuditābaddharipucakravināśini // Nevs_14	AlIXa-mudita-abadDa-ripu-cakra-vinASini // NevH-_14
   namaḥ śive śubhe śānte śāntanirvāṇagocare /	namaH Sive SuBe SAnte SAnta-nirvANa-gocare /
   svāhā praṇamya saṃyukte mahāpātakanāśini // Nevs_15	svAhA praNamya saMyukte mahApAtaka-nASini // NevH-_15
   namaḥ pramuditābaddharipugātraprabhedani /	namaH pramudita-abadDa-ripu-gAtra-praBedani /
   daśākṣarapādanyāse vidyāhuṃkāradīpite // Nevs_16	daSa-akzara-pAda-nyAse vidyA-huMkAra-dIpite // NevH-_16
   namas ture pādāghāte huṃkārakārajīvite /	namaH ture pAda-AGAte huMkAra-kAra-jIvite /
   merumaṇḍalakailāśabhūvanatrayacāraṇi // Nevs_17	meru-maNxala-ka-elASa-BUvana-traya-cAraNi // NevH-_17
   namaḥ surāsarākārahariṇīkakare sthite /	namaH sura-asara-AkAra-hariNI-ka-kare sTite /
   haradviruktaphaṭkāra aśeṣaviśanāśini // Nevs_18	harat-virukta-PawkAra aSeza-viSana-ASini // NevH-_18
   namaḥ suragaṇayakṣāsurakinnarasevite /	namaH sura-gaNa-yakza-asura-kinnara-sevite /
   ābaddhamuditābhogakari duḥsvapnanāśini // Nevs_19	AbadDa-mudita-ABoga-kari duHsvapna-nASini // NevH-_19
   namaś candrārkasaṃpūrṇa nayanadyutisvabhāsvare /	namaH candra-arka-saMpUrNa nayana-dyuti-svaBAsvare /
   tāra dviruktottāre viṣamajvalanāśini // Nevs_20	tAra dvirukta-uttAre vizamajvala-na-ASini // NevH-_20
   namas tritalavinyāse śivaśaktisamanvite /	namaH tri-tala-vinyAse Siva-Sakti-samanvite /
   grahavetālayakṣādyanāśani pravare ture // Nevs_21	graha-veta-Ala-yakza-Adya-nASani pravare ture // NevH-_21
   mantramūlam idaṃ stotraṃ namaskāraikaviṃśati /	mantra-mUlam idam stotram namaskAra-ekaviMSati /
   yaḥ paṭhet prāyaśo dhīmān devyā bhaktisamanvitaḥ // 1	yaH paWet prAyaSas DImAn devyAH Bakti-samanvitaH // 1
   so 'yaṃ vā prātar utthāya smaret sarvābhayapradaṃ /	saH ayam vA prAtar utTAya smaret sarva-aBaya-pradam /
   sarvapāpapraśamanaṃ sarvadurgatināśanam // 2	sarva-pApa-praSamanam sarva-durgati-nASanam // 2
   abhiṣiktobhaya tūrṇaṃ asmin mahattām āsādya /	aBiziktA-uBaya tUrNam asmin mahat-tAm AsAdya /
   viṣaṃ tasya mahāghoraṃ smaraṇāt pralayaṃ yānti // 3	vizam tasya mahA-Goram smaraNAt pralayam yAnti // 3
   grahajvalaviṣārtānām anyeṣāṃ caiva satvānām /	graha-jvala-viza-ArtAnAm anyezAm ca-eva satvAnAm /
   putrakāmo labhet putraṃ sarvakāmān avāpnoti // 4	putra-kAmaH laBet putram sarva-kAmAn avApnoti // 4
   saptābhir jinakoṭibhiḥ so 'nte bauddhapadaṃ vrajet /	saptABiH jina-kowiBiH saH ante bOdDa-padam vrajet /
   sthāvaraṃ vātha jaṅgamaṃ sāḍ idaṃ pīḍam eva ca // 5	sTAvaram vA-aTa jaFgamam sAj idam pIxam eva ca // 5
   paramārtivināśanaṃ dvitrisaptābhivartinām /	parama-Arti-vinASanam dvi-tri-sapta-aBivartinAm /
   dhanakāmo labhed dhanaṃ na vighnaiḥ pratihanyate // 6	Dana-kAmaH laBet Danam na viGnEH pratihanyate // 6
   iti śrīsaṃyaksaṃbuddhavairocanabhāṣitaṃ bhagavatyāryatāradevyā	iti SrI-saMyaksaMbudDa-vErocana-BAzitam Bagavati-Arya-tAradevyA
   namaskāraikaviṃśatistotraṃ saṃpūrṇaṃ samāptaṃ // śubham //	namaskAra-ekaviMSati-stotram saMpUrNam samAptam // SuBam //
