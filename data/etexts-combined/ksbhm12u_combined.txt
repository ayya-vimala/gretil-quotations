   //strīparva//	//-strI-parva//
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_12.1 //	devIm sarasvatIm vyAsam tatas jayam-udIrayet // Bhmd-_12.1 //
   gāndhārī dhṛtarāṣṭraśca rājā vyākulamānasau /	gAnDArI DRtarAzwraH-ca rAjA vyAkula-mAnasO /
   hatāvatha sutāndraṣṭuṃ sotkaṇṭhāviva jagmatuḥ // Bhmj_12.2 //	hatO=-aTa sutAn-drazwum sa-utkaNWO=-iva jagmatuH // Bhmd-_12.2 //
   tatra tau vilapantau ca kṣipantau ca tanuṃ bhuvi /	tatra tO vilapantO ca kzipantO ca tanum Buvi /
   bhagavānatha cābhyetya pārāśaryo vyalokayat // Bhmj_12.3 //	BagavAn-aTa ca-aByetya pArASaryaH vyalokayat // Bhmd-_12.3 //
   sa dīnaṃ patitaṃ bhūmau hataputraṃ nareśvaram /	sa dInam patitam BUmO hata-putram nareSvaram /
   vidureṇa sahovāca kṛṣṇena ca kṛpākulaḥ // Bhmj_12.4 //	vidureNa saha-uvAca kRzNena ca kRpA-AkulaH // Bhmd-_12.4 //
   abhāvaḥ prākca paścācca dehināṃ satataṃ sthitaḥ /	aBAvaH prAk-ca paScAt-ca dehinAm satatam sTitaH /
   teṣu madhyavikāreṣu kaḥ śnehaṃ kartumarhasi // Bhmj_12.5 //	tezu maDya-vikArezu kaH Sneham kartum-arhasi // Bhmd-_12.5 //
   apāre 'sminbhavāmbhodhau bhavanti na bhavanti ca /	apAre asmin-Bava-amBoDO Bavanti na Bavanti ca /
   jalabudbudavatsarve karmayogena jantavaḥ // Bhmj_12.6 //	jala-budbuda-vat-sarve karma-yogena jantavaH // Bhmd-_12.6 //
   satyaṃ bhūbhāraśāntyarthamajāyata suyodhanaḥ /	satyam BU-BAra-SAnti-arTam-ajAyata suyoDanaH /
   sa ca yātastathā kṛtvā kastvaṃ tasya sa kastava // Bhmj_12.7 //	sa ca yAtaH-taTA kRtvA kaH-tvam tasya sa kaH-tava // Bhmd-_12.7 //
   narendra mā kṛthāḥ śokaṃ pravṛtte 'sminmahālaye /	narendra mA kRTAH Sokam pravRtte asmin-mahA-Alaye /
   pratīpameti yātānāṃ kaṇikāpi na pārṣadām // Bhmj_12.8 //	pratIpam-eti yAtAnAm kaNikA-api na pArzadAm // Bhmd-_12.8 //
   āyāsāya prayāso 'yaṃ śokavyasanasaṃbhavaḥ /	AyAsAya prayAsaH ayam Soka-vyasana-saMBavaH /
   adhunā duḥkhavṛkṣāṇāṃ sneho mūlaṃ nivāryatām // Bhmj_12.9 //	aDunA duHKa-vRkzANAm snehaH mUlam nivAryatAm // Bhmd-_12.9 //
   namaḥ kālāya yaḥ ko 'pi vidyate mṛtyunā vṛtaḥ /	namaH kAlAya yaH kaH api vidyate mRtyunA vRtaH /
   kāyo vārdhakamāyāti svayaṃ yena śarīriṇām // Bhmj_12.10 //	kAyaH vA-arDakam-AyAti svayam yena SarIriNAm // Bhmd-_12.10 //
   ātmāparādhātputrāste kālena kavalīkṛtāḥ /	Atma-aparADAt-putrAH-te kAlena kavalIkRtAH /
   tasmānna pāṇḍaputrebhyaḥ kilbiṣātkroddhamarhasi // Bhmj_12.11 //	tasmAt-na pANxa-putreByaH kilbizAt-krodDam-arhasi // Bhmd-_12.11 //
   dharmanityāḥ kṛtadhiyaste dharmeṇa kṣatāstava /	Darma-nityAH kRta-DiyaH-te DarmeNa kzatAH-tava /
   pāṇḍavā bhrātaraṃ smṛtvā kāluṣyaṃ teṣu mā kṛthāḥ // Bhmj_12.12 //	pANxavAH BrAtaram smRtvA kAluzyam tezu mA kRTAH // Bhmd-_12.12 //
   gāndhārīṃ brūhi sahasā mohe majjati no yathā /	gAnDArIm brUhi sahasA mohe majjati naH yaTA /
   eṣaivoktavatī pūrvaṃ jaye dharmo nibandhanam // Bhmj_12.13 //	ezA-eva-uktavatI pUrvam jaye DarmaH nibanDanam // Bhmd-_12.13 //
   iti teṣāṃ girā kṣipraṃ samohaṃ kauraveśvaram /	iti tezAm girA kzipram sa-moham kOrava-ISvaram /
   draṣṭumabhyāyayuḥ pārthā lajjānamraśirodharāḥ // Bhmj_12.14 //	drazwum-aByAyayuH pArTAH lajjA-namra-SiroDarAH // Bhmd-_12.14 //
   āliliṅga tato rājā prajñācakṣuryudhiṣṭhiram /	AliliFga tatas rAjA prajQAcakzuH-yuDizWiram /
   bhīmaṃ māyāmayaṃ paścātkṛṣṇabuddhyā vivardhitam // Bhmj_12.15 //	BImam mAyA-mayam paScAt-kRzNa-budDyA vivarDitam // Bhmd-_12.15 //
   āyayau mārutirdveṣādbhujābhyāṃ tena pīḍitaḥ /	AyayO mArutiH-dvezAt-BujAByAm tena pIxitaH /
   prayayau kaṇaśastena sarve vismayamāyayuḥ // Bhmj_12.16 //	prayayO kaNaSas-tena sarve vismayam-AyayuH // Bhmd-_12.16 //
   dharmasūnustato vṛddhāṃ praṇanāma pativratām /	DarmasUnuH-tatas vRdDAm praNanAma pativratAm /
   gāndhārīṃ bhartṛsādṛśyātsadā vastrāvṛtekṣaṇām // Bhmj_12.17 //	gAnDArIm BartR-sAdRSyAt-sadA vastra-AvRta-IkzaNAm // Bhmd-_12.17 //
   adho nipatitastasyāḥ pādayordharmanandanaḥ /	aDas nipatitaH-tasyAH pAdayoH-DarmanandanaH /
   dadāhāṅguṣṭhayugalaṃ dṛṣṭikopānalākulaḥ // Bhmj_12.18 //	dadAha-aFguzWa-yugalam dRzwi-kopa-anala-AkulaH // Bhmd-_12.18 //
   tato hatānāṃ duḥkhārtā vallabhā jagatībhujām /	tatas hatAnAm duHKa-ArtA vallaBA jagatIBujAm /
   raṇamadhyaṃ pratiyayurgāndhārī ca snuṣākulā // Bhmj_12.19 //	raNa-maDyam pratiyayuH-gAnDArI ca snuzA-AkulAH // Bhmd-_12.19 //
   vilapya karuṇaṃ tatra vihvalā subalātmajā /	vilapya karuNam tatra vihvalA subala-AtmajA /
   babhāṣe keśavaṃ sāsrā divyadṛṣṭiḥ pativratā // Bhmj_12.20 //	baBAze keSavam sa-asrA divya-dRzwiH pativratA // Bhmd-_12.20 //
   paśyaitānkṛṣṇa matputrānsīmantinyo raṇe hatān /	paSya-etAn-kRzNa mad-putrAn-sImantinyaH raNe hatAn /
   śocanti yāḥ purā dṛṣṭā na sūryeṇa na cendunā // Bhmj_12.21 //	Socanti yAH purA dRzwAH na sUryeNa na ca-indunA // Bhmd-_12.21 //
   paśyāntaḥpuracārībhirapsarobhirivāvṛtaḥ /	paSya-antaHpura-cArIBiH-apsaroBiH-iva-AvRtaH /
   saṃmukhaṃ nihataḥ śūro bhagnorustanayo mama // Bhmj_12.22 //	saMmuKam nihataH SUraH Bagna-UruH-tanayaH mama // Bhmd-_12.22 //
   hatanāgāṃ hatāśvāṃ ca suyodhanavadhūriyam /	hata-nAgAm hata-aSvAm ca suyoDana-vaDUH-iyam /
   kṣmāṃ sapatnīmivālokya paśya mūrcchāmupāgatā // Bhmj_12.23 //	kzmAm sapatnIm-iva-Alokya paSya mUrcCAm-upAgatA // Bhmd-_12.23 //
   labdhasaṃjñā śanaireṣā parimṛjya rajaściram /	labDa-saMjQA SanEs-ezA parimRjya rajaH-ciram /
   rājarājasya mahiṣī paripṛcchati vallabham // Bhmj_12.24 //	rAjarAjasya mahizI paripRcCati vallaBam // Bhmd-_12.24 //
   utsaṅge māmivādāya ratnāṃśukavatīṃ gadām /	utsaFge mAm-iva-AdAya ratna-aMSukavatIm gadAm /
   dorbhyāṃ ca bhuvamāliṅgya kathaṃ supto 'si bhūpate // Bhmj_12.25 //	dorByAm ca Buvam-AliFgya kaTam suptaH asi BUpate // Bhmd-_12.25 //
   na te kanakaparyaṅke vilāsaśayane vṛtā /	na te kanaka-paryaFke vilAsa-Sayane vRtA /
   asminnarapate suptā raktakṣībā kathaṃ śivā // Bhmj_12.26 //	asminnarapate suptA rakta-kzIbA kaTam SivAH // Bhmd-_12.26 //
   eṣaḥ duḥśāsanaḥ śete priyo ramyastavānujaḥ /	ezaH duHSAsanaH Sete priyaH ramyaH-tava-anujaH /
   nipītaṃ rākṣaseneva yasya bhīmena śoṇitam // Bhmj_12.27 //	nipItam rAkzasena-iva yasya BImena SoNitam // Bhmd-_12.27 //
   ayaṃ te dayitaḥ putro lakṣmaṇaḥ śatruṇā hataḥ /	ayam te dayitaH putraH lakzmaNaH SatruNA hataH /
   sajīva iva vaktuṃ tvaṃ nātha kiṃcitsamīhate // Bhmj_12.28 //	sa-jIvaH iva vaktum tvam nATa kiMcid-samIhate // Bhmd-_12.28 //
   dantastambhāviva bhraṣṭāvanaṅgaṅganatoraṇau /	danta-stamBO=-iva BrazwO=-anaFgaFgana-toraNO /
   saralau pātitāvatya(?) manyete kāladantinā // Bhmj_12.29 //	saralO pAtitA=-atya(?) manyete kAla-dantinA // Bhmd-_12.29 //
   ayaṃ te maulirucitaściraṃ mūrdhni sukhoṣitaḥ /	ayam te mOliH-ucitaH-ciram mUrDni suKa-uzitaH /
   rociṣṇuriha vibhraṣṭaḥ spṛṣṭaḥ kāntiparikṣayāt // Bhmj_12.30 //	rocizNuH-iha viBrazwaH spRzwaH kAnti-parikzayAt // Bhmd-_12.30 //
   pādābhyāṃ rudhirārdrābhyāṃ raṇasaṃcāriṇastava /	pAdAByAm ruDira-ArdrAByAm raNa-saMcAriNaH-tava /
   vānteva satatā pītā rājacūḍāmaṇicchaviḥ // Bhmj_12.31 //	vAntA-iva satatA pItA rAja-cUxAmaNi=-CaviH // Bhmd-_12.31 //
   lokapāle tvayi divaṃ yāte nandanakautukāt /	lokapAle tvayi divam yAte nandana-kOtukAt /
   dhanyābhimānitevaikā kīrtistvadanuyāyinī // Bhmj_12.32 //	Danya-aBimAnitA-iva-ekA kIrtiH-tvad-anuyAyinI // Bhmd-_12.32 //
   bhrājiṣṇuratnavalaye doṣṇi karpūrapāṇḍure /	BrAjizNu-ratna-valaye dozNi karpUra-pANxure /
   kasyānyasya mahī yātu śeṣaviśrāntinirvṛtim // Bhmj_12.33 //	kasya-anyasya mahI yAtu Seza-viSrAnti-nirvRtim // Bhmd-_12.33 //
   yaḥ sa kaṅkaṇjhāṅkārairvyajanairvijito nṛpaḥ /	yaH sa kaFkaNJAFkArEH-vyajanEH-vijitaH nRpaH /
   kravyādapakṣivātene so 'yamadyāpi vījyate // Bhmj_12.34 //	kravyAda-pakzi-vAtene saH ayam-adya-api vIjyate // Bhmd-_12.34 //
   iti duryodhanavadhūṃ krośantīṃ kauravastriyaḥ /	iti duryoDana-vaDUm kroSantIm kOrava-striyaH /
   samākṛṣya viveṣṭante patitāḥ paśya bhūtale // Bhmj_12.35 //	samAkRzya vivezwante patitAH paSya BU-tale // Bhmd-_12.35 //
   itaḥ subhadrā saubhadraṃ putrakaṃ putravatsalā /	itas suBadrA sOBadram putrakam putra-vatsalA /
   parimārṣṭi rajodigdhaṃ stanau dātumivodyatā // Bhmj_12.36 //	parimArzwi rajaH-digDam stanO dAtum-iva-udyatA // Bhmd-_12.36 //
   aṅke śaśāṅkasadṛśaṃ kṛtveyaṃ patyuruttarā /	aFke SaSAFka-sadRSam kRtvA-iyam patyuH-uttarA /
   vadanaṃ bāṣpadhārābhiḥ prakṣālya paripṛcchati // Bhmj_12.37 //	vadanam bAzpa-DArABiH prakzAlya paripRcCati // Bhmd-_12.37 //
   ayi nātha tathā tattaduktvā praṇayapeśalam /	ayi nATa taTA tat-tat-uktvA praNaya-peSalam /
   bhūmimāliṅgya kiṃ śeṣe priyāmadya vihāya mām // Bhmj_12.38 //	BUmim-AliFgya kim Seze priyAm-adya vihAya mAm // Bhmd-_12.38 //
   gāṇḍīvadhanvanaḥ putraścakrapāṇeḥ svasuḥ sutaḥ /	gANxIvaDanvanaH putraH-cakrapANeH svasuH sutaH /
   tvaṃ śakrasadṛśaḥ śaurye kathameko hataḥ paraiḥ // Bhmj_12.39 //	tvam Sakra-sadRSaH SOrye kaTam-ekaH hataH parEH // Bhmd-_12.39 //
   idaṃ te vadanaṃ kāntaṃ kamalākamalopamam /	idam te vadanam kAntam kamalA-kamala-upamam /
   nūnamāpāsyati smeraṃ dhanyaḥ svargavadhūjanaḥ // Bhmj_12.40 //	nUnam-ApAsyati smeram DanyaH svarga-vaDU-janaH // Bhmd-_12.40 //
   nanvanaṅgatayānaṅgastvayyabhūnnopamāspadam /	nanu-anaFga-tayA-anaFgaH-tvayi-aBUt-na-upama-Aspadam /
   so 'yamaṅgavadhātkānta tvayādya saphalīkṛtaḥ // Bhmj_12.41 //	saH ayam-aFga-vaDAt-kAnta tvayA-adya saPalIkRtaH // Bhmd-_12.41 //
   śaśāṅkaśaṅkayā śaṅke tvayi tridivagāmini /	SaSAFka-SaFkayA SaFke tvayi tridiva-gAmini /
   karoti tārakāpaṅktiḥ kaṇṭhe muktāvalībhramam // Bhmj_12.42 //	karoti tArakA-paFktiH kaNWe muktA-AvalI-Bramam // Bhmd-_12.42 //
   yāhaṃ tvayā navavadhūḥ pratyālāpaṃ purārthitā /	yA-aham tvayA nava-vaDUH pratyAlApam purA-arTitA /
   tvāṃ svayaṃ bhāṣyamāṇāṃ māṃ kathaṃ na pratibhāṣase // Bhmj_12.43 //	tvAm svayam BAzyamANAm mAm kaTam na pratiBAzase // Bhmd-_12.43 //
   kva nu sarvaguṇagrāmagaṇanīyasya te gatam /	kva nu sarva-guNa-grAma-gaNanIyasya te gatam /
   dākṣiṇyaṃ svargalalanāsakto yanmāmupekṣase // Bhmj_12.44 //	dAkziNyam svarga-lalanA-saktaH yat-mAm-upekzase // Bhmd-_12.44 //
   punaḥ kartumaśakye 'smindhātuḥ saubhāgyavarṇane /	punar kartum-aSakye asmin-DAtuH sOBAgya-varNane /
   prahṛtaṃ tvaccharīre yaurdhiktāndagdhavilocanān // Bhmj_12.45 //	prahRtam tvad-SarIre yOrDiktAn-dagDa-vilocanAn // Bhmd-_12.45 //
   kusumāyudhatulyasya kusumāyudhataiva te /	kusumAyuDa-tulyasya kusumAyuDa-tA-eva te /
   nūnaṃ raṇe 'bhūttvāṃ vīrāḥ sehire kathamanyathā // Bhmj_12.46 //	nUnam raNe aBUt-tvAm vIrAH sehire kaTam-anyaTA // Bhmd-_12.46 //
   evaṃ vilāpinīṃ bālāṃ balādākṛṣya putrikām /	evam vilApinIm bAlAm balAt-AkRzya putrikAm /
   virāṭapatnyo yāntyetā rudantyaḥ patyurantikam // Bhmj_12.47 //	virAwa-patnyaH yAnti-etAH rudantyaH patyuH-antikam // Bhmd-_12.47 //
   sānujaḥ sa sutāmātyo virāṭanṛpatirhataḥ /	sa-anujaH sa suta-amAtyaH virAwa-nRpatiH-hataH /
   vadhūbhirāvṛto bhūmau divīvāpsarasāṃ gaṇaiḥ // Bhmj_12.48 //	vaDUBiH-AvRtaH BUmO divi-iva-apsarasAm gaNEH // Bhmd-_12.48 //
   eṣā droṇaśacchinnaṃ sudoṣṇā bharturānanam /	ezA droNa-Sat-Cinnam su-dozNA BartuH-Ananam /
   vilokya tāraṃ krośantī ruddhā sakhyeva mūrcchayā // Bhmj_12.49 //	vilokya tAram kroSantI rudDA saKi-A-iva mUrcCayA // Bhmd-_12.49 //
   kravyādaluptāvayavaṃ paśya karṇaṃ vadhūjanaḥ /	kravyAda-lupta-avayavam paSya karNam vaDU-janaH /
   parāyaṇaṃ kauravāṇāmāliṅgyāliṅgya śocati // Bhmj_12.50 //	parAyaNam kOravANAm-AliFgya-AliFgya Socati // Bhmd-_12.50 //
   nāmni saṃkīrtite yasya prāpurnidrāṃ na śatravaḥ /	nAmni saMkIrtite yasya prApuH-nidrAm na SatravaH /
   sa tvamadya hataḥ śeṣe dhikkālasya durantatām // Bhmj_12.51 //	sa tvam-adya hataH Seze Dik-kAlasya duranta-tAm // Bhmd-_12.51 //
   jambhārirabhavadyasya varmakuṇḍalayācakaḥ /	jamBAriH-aBavat-yasya varma-kuNxala-yAcakaH /
   satyasaṃdhaḥ kathaṃ kaṇaḥ karṇaśeṣīkṛtaḥ khagaiḥ // Bhmj_12.52 //	satya-saMDaH kaTam kaNaH karNa-SezIkRtaH KagEH // Bhmd-_12.52 //
   nisargavisaraḥ sargaḥ sarvathā hatavedhasaḥ /	nisarga-visaraH sargaH sarvaTA hata-veDasaH /
   kṛtvā yaḥ śakratulyatvaṃ na cakre kalpasākṣiṇam // Bhmj_12.53 //	kRtvA yaH Sakra-tulya-tvam na cakre kalpa-sAkziNam // Bhmd-_12.53 //
   iti prakīrṇābharaṇāḥ krandantyaḥ karṇayoṣitaḥ /	iti prakIrNa-ABaraNAH krandantyaH karNa-yozitaH /
   dārayanti kucābhogaṃ vṛṣasenasya mātaraḥ // Bhmj_12.54 //	dArayanti kuca-ABogam vRzasenasya mAtaraH // Bhmd-_12.54 //
   paśya jāmātaraṃ kṛṣṇa hataṃ mama jayadratham /	paSya jAmAtaram kRzNa hatam mama jayadraTam /
   bālā śociti matputrī na ca jānāti śocitum // Bhmj_12.55 //	bAlA Sociti mad-putrI na ca jAnAti Socitum // Bhmd-_12.55 //
   eṣa śalyo hataḥ saṃkhye ripuśalyaparākramaḥ /	eza SalyaH hataH saMKye ripu-Salya-parAkramaH /
   śalyatāmadhunā yātaḥ paśyāntaḥpurayoṣitām // Bhmj_12.56 //	Salya-tAm-aDunA yAtaH paSya-antaHpura-yozitAm // Bhmd-_12.56 //
   paśyāsya kṛṣyate jihvā madrarājasya vāyasaiḥ /	paSya-asya kRzyate jihvA madra-rAjasya vAyasEH /
   rādheyasyaiṣa vidadhe yudhi tejovadhaṃ yayā // Bhmj_12.57 //	rADeyasya-eza vidaDe yuDi tejaH-vaDam yayA // Bhmd-_12.57 //
   paśya droṇasya samare vahneḥ śāntārciṣo yathā /	paSya droNasya samare vahneH SAnta-arcizaH yaTA /
   saṃskāraḥ kriyate vipraiḥ krimīnutsārya mūrcchitān // Bhmj_12.58 //	saMskAraH kriyate viprEH krimIn-utsArya mUrcCitAn // Bhmd-_12.58 //
   eṣa bhūriśravā vīraḥ somadattasuto hataḥ /	eza BUriSravAH vIraH somadatta-sutaH hataH /
   mahiṣyā śocyate vīraśchinnabāhuḥ kirīṭinā // Bhmj_12.59 //	mahizyA Socyate vIraH-Cinna-bAhuH kirIwinA // Bhmd-_12.59 //
   raṇayajñamahīyūpe yūpadhvajabhuje tava /	raNa-yajQa-mahI-yUpe yUpa-Dvaja-Buje tava /
   nikṛte jiṣṇunā manye yaśo nirlūnamātmanaḥ // Bhmj_12.60 //	nikRte jizNunA manye yaSaH nirlUnam-AtmanaH // Bhmd-_12.60 //
   lakṣmīkareṇukālāne bhūbhārabhujageśvare /	lakzmI-kareNu-kA-AlAne BU-BAra-Bujaga-ISvare /
   śivākṛṣṭe virautīva doṣṇi te kaṅkaṇāvalī // Bhmj_12.61 //	Siva-AkRzwe virOti-iva dozNi te kaFkaNa-AvalI // Bhmd-_12.61 //
   candrikābharaṇe harmye tvatpremābharaṇāḥ striyaḥ /	candrikA-ABaraNe harmye tvad-prema-ABaraNAH striyaH /
   āliliṅga purā so 'yaṃ vilāsābharaṇo bhujaḥ // Bhmj_12.62 //	AliliFga purA saH ayam vilAsa-ABaraNaH BujaH // Bhmd-_12.62 //
   arthikalpadrume doṣṇi cchinne 'smiñśatruyoṣitām /	arTi-kalpadrume dozNi cCinne asmin-Satru-yozitAm /
   vaidhavyadīkṣāgurutāṃ vīra yāsyati ko 'paraḥ // Bhmj_12.63 //	vEDavya-dIkzA-guru-tAm vIra yAsyati kaH aparaH // Bhmd-_12.63 //
   haṭhakaṇṭhagrahaḥ prauḍhaḥ ko nāma hariṇīdṛśām /	haWa-kaNWa-grahaH prOXaH kaH nAma hariNI-dRSAm /
   keyūrakāntikalikāṃ karṇapūrīkariṣyati // Bhmj_12.64 //	keyUra-kAnti-kalikAm karNapUrIkarizyati // Bhmd-_12.64 //
   iti pralāpinī vakti vihvalā kamaleśvaram /	iti pralApinI vakti vihvalA kamaleSvaram /
   pravaraṃ bhūriyaśasaṃ bhūriśravasamātmanā // Bhmj_12.65 //	pravaram BUri-yaSasam BUriSravasam-AtmanA // Bhmd-_12.65 //
   hitopadeśavidveṣī śukuniḥ paśya bhakṣyate /	hita-upadeSa-vidvezI SukuniH paSya Bakzyate /
   śivābhiraśivācāro veśyābhiriva vittavān // Bhmj_12.66 //	SivABiH-aSiva-AcAraH veSyABiH-iva vittavAn // Bhmd-_12.66 //
   pṛthivī kṣapitā kṣipraṃ kṣudraiḥ karṇāntagāmibhiḥ /	pRTivI kzapitA kzipram kzudrEH karNa-anta-gAmiBiH /
   itaḥ pūrvamanenākṣairito bāṇaiḥ kirīṭinā // Bhmj_12.67 //	itas pUrvam-anena-akzEH-itas bANEH kirIwinA // Bhmd-_12.67 //
   itaḥ sudakṣiṇasyaitāḥ priyāḥ kāmbojabhūpateḥ /	itas sudakziNasya-etAH priyAH kAmboja-BUpateH /
   hṛdayāni pralāpena dārayantyaśmanāmapi // Bhmj_12.68 //	hRdayAni pralApena dArayanti-aSmanAm-api // Bhmd-_12.68 //
   saubhadraśaranirbhinnaṃ rājaputraṃ bṛhadbalam /	sOBadra-Sara-nirBinnam rAja-putram bRhadbalam /
   etāḥ komalakāminyaḥ śotanti śaśirociṣam // Bhmj_12.69 //	etAH komala-kAminyaH Sotanti SaSi-rocizam // Bhmd-_12.69 //
   dhṛṣṭadyumnasutā dīptahemamālāvibhūṣitāḥ /	DRzwadyumna-sutAH dIpta-hema-mAlA-viBUzitAH /
   bhāntyete droṇanihatā bhraṣṭā vidyādharā iva // Bhmj_12.70 //	BAnti-ete droNa-nihatAH BrazwAH vidyADarAH iva // Bhmd-_12.70 //
   kekayo dhṛṣṭaketuśca jayatsenaśca māgadhaḥ /	kekayaH DRzwaketuH-ca jayatsenaH-ca mAgaDaH /
   vṛddhaśca rājā drupadaḥ sāmātyasutabāndhavaḥ // Bhmj_12.71 //	vRdDaH-ca rAjA drupadaH sa-amAtya-suta-bAnDavaH // Bhmd-_12.71 //
   alāyudho 'lambusaśca bhagadattaḥ śrutāyudhaḥ /	alAyuDaH alambusaH-ca BagadattaH SrutAyuDaH /
   vindānuvindāvāvantyau jalasaṃdhaḥ sulocanaḥ // Bhmj_12.72 //	vinda-anuvindO=-AvantyO jalasaMDaH su-locanaH // Bhmd-_12.72 //
   pravarāḥ pārthivāścānye hatā vīrāḥ sahasraśaḥ /	pravarAH pArTivAH-ca-anye hatAH vIrAH sahasraSas /
   labdhajīvā ivābhānti kāntābhiḥ parivāritāḥ // Bhmj_12.73 //	labDa-jIvAH iva-ABAnti kAntABiH parivAritAH // Bhmd-_12.73 //
   śaktenāpi tvayā kṛṣṇa yasmātkāmādupekṣitāḥ /	Saktena-api tvayA kRzNa yasmAt-kAmAt-upekzitAH /
   sarvakṣayādvā dveṣādvā sarvajñena ca līlayā // Bhmj_12.74 //	sarva-kzayAt-vA dvezAt-vA sarvajQena ca lIlayA // Bhmd-_12.74 //
   ṣaṅviṃśe vatsare prāpte vṛṣṇīnāṃ samare mithaḥ /	zaFviMSe vatsare prApte vRzNInAm samare miTas /
   tasmāttāvāpi bhavitā vipulo bāndhavakṣayaḥ // Bhmj_12.75 //	tasmAt-tOvApi BavitA vipulaH bAnDava-kzayaH // Bhmd-_12.75 //
   tavāpyanucitaḥ ko 'pi vadhaheturbhaviṣyati /	tava-api-anucitaH kaH api vaDa-hetuH-Bavizyati /
   ityuktvā tārakaruṇaṃ ruroda subalātmajā // Bhmj_12.76 //	iti-uktvA tAra-karuNam ruroda subala-AtmajA // Bhmd-_12.76 //
   tāmuvāca hasankṛṣṇaḥ svecchāsṛṣṭalayodayaḥ /	tAm-uvAca hasan-kRzNaH sva-icCA-sRzwa-laya-udayaH /
   vidhinaitatpurādiṣṭaṃ punaruktaṃ tvayoditam // Bhmj_12.77 //	viDinA-etat-purA-Adizwam punaruktam tvayA-uditam // Bhmd-_12.77 //
   avaśyabhāvini śucaṃ kṣaye 'sminmā vṛthā kṛthāḥ /	avaSya-BAvini Sucam kzaye asmin-mA vRTA kRTAH /
   avaśyaṃ kṣatriyasute hantāhaṃ kila vidviṣām // Bhmj_12.78 //	avaSyam kzatriya-sute hantA-aham kila vidvizAm // Bhmd-_12.78 //
   ityuktavati dāśārhe dhṛtarāṣṭro yudhiṣṭhiram /	iti-uktavati dASArhe DRtarAzwraH yuDizWiram /
   gatiṃ papraccha vīrāṇāṃ parimāṇaṃ ca saṃkṣaye // Bhmj_12.79 //	gatim papracCa vIrANAm parimANam ca saMkzaye // Bhmd-_12.79 //
   tamabravīddharmarājo lakṣaṇāmadhuraṃ raṇe /	tam-abravIt-DarmarAjaH lakzaNA-maDuram raNe /
   viṃśatiśca sahasrāṇi koṭyaḥ ṣaḍadhikāśca ṣaṭ // Bhmj_12.80 //	viMSatiH-ca sahasrANi kowyaH zaz-aDikAH-ca zaw // Bhmd-_12.80 //
   vīrāṇāṃ gaṇanārhāṇāmasminnāyodhane hatāḥ /	vIrANAm gaNanA-arhANAm-asmin=-AyoDane hatAH /
   aprahṛṣṭā hatā ye ca te gandharvapuraṃ gatāḥ // Bhmj_12.81 //	aprahRzwAH hatAH ye ca te ganDarva-puram gatAH // Bhmd-_12.81 //
   bhayātparāṅmukhā ye ca te yakṣatvamupāgatāḥ /	BayAt-parAFmuKAH ye ca te yakza-tvam-upAgatAH /
   ye tvakhaṇḍitasattvasthāste brahmabhuvanaṃ śritāḥ // Bhmj_12.82 //	ye tu-aKaNxita-sattva-sTAH-te brahma-Buvanam SritAH // Bhmd-_12.82 //
   merupārśvaṃ prayātāste ye padbhyāṃ vāhanairhatāḥ /	meru-pArSvam prayAtAH-te ye padByAm vAhanEH-hatAH /
   prasādāllomaśasyaitanmuneḥ paśyāmi divyadṛk // Bhmj_12.83 //	prasAdAt-lomaSasya-etat-muneH paSyAmi divya-dRS // Bhmd-_12.83 //
   ityuktvā dharmatanayo hatānāṃ jagatībhujām /	iti-uktvA Darma-tanayaH hatAnAm jagatIBujAm /
   bandhūnāṃ cādideśāśu saṃskāraṃ vibhavocitam // Bhmj_12.84 //	banDUnAm ca-AdideSa-ASu saMskAram viBava-ucitam // Bhmd-_12.84 //
   indrasenamukhāḥ sūtāḥ saṃjayo vidurastathā /	indrasena-muKAH sUtAH saMjayaH viduraH-taTA /
   yuyutsuśca girā tasya teṣāmantyavidhau yayuḥ // Bhmj_12.85 //	yuyutsuH-ca girA tasya tezAm-antya-viDO yayuH // Bhmd-_12.85 //
   mālyairvastrairaṃlakārairbhūṣitāste mahārathāḥ /	mAlyEH-vastrEH-aMlakArEH-BUzitAH-te mahA-raTAH /
   citānaleṣu nihitāḥ svapratāpamivāviśan // Bhmj_12.86 //	citA-analezu nihitAH sva-pratApam-iva-AviSan // Bhmd-_12.86 //
   athodatiṣṭhannārīṇāṃ saṃhatānāmitastataḥ /	aTa-udatizWat-nArINAm saMhatAnAm-itas-tatas /
   mithaḥ kaṇṭhavilagnānāṃ karuṇo rodanadhvaniḥ // Bhmj_12.87 //	miTas kaNWa-vilagnAnAm karuNaH rodana-DvaniH // Bhmd-_12.87 //
   dhṛtarāṣṭreṇa sahitaḥ sānugo 'tha yudhiṣṭhiraḥ /	DRtarAzwreNa sahitaH sa-anugaH aTa yuDizWiraH /
   anuyāto nṛpastrībhiryayau snātumathāpagām // Bhmj_12.88 //	anuyAtaH nRpa-strIBiH-yayO snAtum-aTa-ApagAm // Bhmd-_12.88 //
   śrāvitaḥ karṇavṛttāntaṃ sa mātrā gūḍhasaṃbhavam /	SrAvitaH karNa-vRttAntam sa mAtrA gUXa-saMBavam /
   bhrātre duḥkhāddadau tasmai bāṣpamiśrāṃ jalāñjalim // Bhmj_12.89 //	BrAtre duHKAt-dadO tasmE bAzpa-miSrAm jala-aQjalim // Bhmd-_12.89 //
   sa yathāvidhi bandhūnāṃ vidhāya svocitāṃ kriyām /	sa yaTAviDi banDUnAm viDAya sva-ucitAm kriyAm /
   ādideśa nṛpastrīṇāṃ kriyāyau paṭamaṇḍapān // Bhmj_12.90 //	AdideSa nRpa-strINAm kriyAyO pawa-maNxapAn // Bhmd-_12.90 //
   tā bhūmipālalalanā saralāyatākṣyo netrāmbunirjharavinirjitatārahārāḥ /	tAH BUmipAla-lalanA sarala-Ayata-akzyaH netra-ambu-nirJara-vinirjita-tAra-hArAH /
   bhāgīrathīmatha yayuḥ kalahaṃsamañjukāñcīvirāvipulinorunitambabimbāḥ //	BAgIraTIm-aTa yayuH kalahaMsa-maQju-kAQcI-virAvi-pulina-Uru-nitamba-bimbAH //
   Bhmj_12.91 //	Bhmd-_12.91 //
   iti kṣemendraviracitāyāṃ bhāratamañjaryāṃ strīparva	iti kzema-indra-viracitAyAm BArata-maQjaryAm strI-parva
