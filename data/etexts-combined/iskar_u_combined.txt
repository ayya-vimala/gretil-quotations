   duḥkhatrayābhighātāj jijñāsā tadabhighātake hetau /	duHKa-traya-aBiGAtAt jijQAsA tad-aBiGAtake hetO /
   dṛṣṭe sāpārthā cen naikāntātyantato 'bhāvāt // ISk_1 //	dRzwe sA-apArTA ced na-ekAnta-atyantataH aBAvAt // ISc-_1 //
   dṛṣṭavad ānuśravikaḥ sa hy aviśuddhaḥ kṣayātiśayayuktaḥ /	dRzwa-vat AnuSravikaH sa hi aviSudDaH kzaya-atiSaya-yuktaH /
   tadviparītaḥ śreyān vyaktāvyaktajñavijñānāt // ISk_2 //	tad-viparItaH SreyAn vyakta-avyakta-jQa-vijQAnAt // ISc-_2 //
   mūlaprakṛtir avikṛtir mahadādyāḥ prakṛtivikṛtayaḥ sapta /	mUlaprakRtiH avikRtiH mahat-AdyAH prakRti-vikRtayaH sapta /
   ṣoḍaśakas tu vikāro na prakṛtir na vikṛtiḥ puruṣaḥ // ISk_3 //	zoxaSakaH tu vikAraH na prakRtiH na vikRtiH puruzaH // ISc-_3 //
   dṛṣṭam anumānam āptavacanaṃ ca sarvapramāṇasiddhatvāt /	dRzwam anumAnam Apta-vacanam ca sarva-pramANa-sidDa-tvAt /
   trividhaṃ pramāṇam iṣṭaṃ prameyasiddhiḥ pramāṇād dhi // ISk_4 //	triviDam pramANam izwam prameya-sidDiH pramANAt Di // ISc-_4 //
   prativiṣayādhyavasāyo dṛṣṭaṃ trividham anumānam ākhyātam /	prativizaya-aDyavasAyaH dRzwam triviDam anumAnam AKyAtam /
   tal liṅgaliṅgipūrvakam āptaśrutir āptavacanaṃ tu // ISk_5 //	tat liFga-liFgi-pUrvakam Apta-SrutiH Apta-vacanam tu // ISc-_5 //
   sāmānyatas tu dṛṣṭād atīndriyāṇāṃ pratītir anumānāt /	sAmAnyatas tu dRzwAt atIndriyANAm pratItiH anumAnAt /
   tasmād api cāsiddhaṃ parokṣam āptāgamāt sādhyam // ISk_6 //	tasmAt api ca-asidDam parokzam Apta-AgamAt sADyam // ISc-_6 //
   atidūrāt sāmīpyād indriyaghātān mano'navasthānāt /	ati-dUrAt sAmIpyAt indriya-GAtAt manaH-anavasTAnAt /
   saukṣmyād vyavadhānād abhibhavāt samānābhihārāc ca // ISk_7 //	sOkzmyAt vyavaDAnAt aBiBavAt samAna-aBihArAt ca // ISc-_7 //
   saukṣmyāt tadanupalabdhir nābhāvāt kāryatas tadupalabdhiḥ /	sOkzmyAt tad-anupalabDiH na-aBAvAt kAryataH tad-upalabDiH /
   mahadādi tac ca kāryaṃ prakṛtivirūpaṃ sarūpaṃ ca // ISk_8 //	mahat-Adi tat ca kAryam prakRti-virUpam sarUpam ca // ISc-_8 //
   asadakaraṇād upādānagrahaṇāt sarvasambhavābhāvāt /	asat-akaraNAt upAdAna-grahaNAt sarva-samBava-aBAvAt /
   śaktasya śakyakaraṇāt kāraṇabhāvāc ca sat kāryam // ISk_9 //	Saktasya Sakya-karaNAt kAraNa-BAvAt ca sat kAryam // ISc-_9 //
   hetumad anityam avyāpi sakriyam anekam āśritaṃ liṅgam /	hetumat anityam avyApi sa-kriyam anekam ASritam liFgam /
   sāvayavaṃ paratantraṃ vyaktaṃ viparītam avyaktam // ISk_10 //	sa-avayavam paratantram vyaktam viparItam avyaktam // ISc-_10 //
   triguṇam aviveki viṣayaḥ sāmānyam acetana prasavadharmi /	triguNam aviveki vizayaH sAmAnyam acetana prasava-Darmi /
   vyaktaṃ tathā pradhānaṃ tadviparītas tathā ca pumān // ISk_11 //	vyaktam taTA praDAnam tad-viparItaH taTA ca pumAn // ISc-_11 //
   prītyaprītiviṣādātmakāḥ prakāśapravṛttiniyamārthāḥ /	prIti-aprIti-vizAda-AtmakAH prakASa-pravRtti-niyama-arTAH /
   anyo 'nyābhibhavāśrayajananamithunavṛttayaś ca guṇāḥ // ISk_12 //	anyaH anya-aBiBava-ASraya-janana-miTuna-vRttayaH ca guNAH // ISc-_12 //
   sattvaṃ laghu prakāśakam iṣṭam upaṣṭambhakaṃ calaṃ ca rajaḥ /	sattvam laGu prakASakam izwam upazwamBakam calam ca rajaH /
   guru varaṇakam eva tamaḥ pradīpavac cārthato vṛttiḥ // ISk_13 //	guru varaNakam eva tamaH pradIpa-vat ca-arTataH vRttiH // ISc-_13 //
   avivekyādiḥ siddhas traiguṇyāt tadviparyayābhāvāt /	aviveki-AdiH sidDaH trEguNyAt tad-viparyaya-aBAvAt /
   kāraṇaguṇātmakatvāt kāryasyāvyaktam api siddham // ISk_14 //	kAraNa-guNa-Atmaka-tvAt kAryasya-avyaktam api sidDam // ISc-_14 //
   bhedānāṃ parimāṇāt samanvayāc chaktitaḥ pravṛtteś ca /	BedAnAm parimANAt samanvayAt SaktitaH pravRtteH ca /
   kāraṇakāryavibhāgād avibhāgād vaiśvarūpyasya // ISk_15 //	kAraNa-kArya-viBAgAt aviBAgAt vESvarUpyasya // ISc-_15 //
   kāraṇam asty avyaktaṃ pravartate triguṇataḥ samudayāc ca /	kAraNam asti avyaktam pravartate triguNataH samudayAt ca /
   pariṇāmataḥ salilavat pratipratiguṇāśrayaviśeṣāt // ISk_16 //	pariNAmataH salila-vat prati-prati-guNa-ASraya-viSezAt // ISc-_16 //
   saṅghātaparārthatvāt triguṇādiviparyayād adhiṣṭhānāt /	saFGAta-para-arTa-tvAt triguNa-Adi-viparyayAt aDizWAnAt /
   puruṣo 'sti bhoktṛbhāvāt kaivalyārthapravṛtteś ca // ISk_17 //	puruzaH asti BoktR-BAvAt kEvalya-arTa-pravRtteH ca // ISc-_17 //
   janmamaraṇakaraṇānāṃ pratiniyamād ayugapatpravṛtteś ca /	janma-maraNa-karaNAnAm pratiniyamAt ayugapad-pravRtteH ca /
   puruṣabahutvaṃ siddhaṃ traiguṇyaviparyayāc caiva // ISk_18 //	puruza-bahu-tvam sidDam trEguNya-viparyayAt ca-eva // ISc-_18 //
   tasmāc ca viparyāsāt siddhaṃ sākṣitvam asya puruṣasya /	tasmAt ca viparyAsAt sidDam sAkzi-tvam asya puruzasya /
   kaivalyaṃ mādhyasthyaṃ draṣṭṛtvam akartṛbhāvaś ca // ISk_19 //	kEvalyam mADyasTyam drazwR-tvam akartR-BAvaH ca // ISc-_19 //
   tasmāt tatsaṃyogād acetanaṃ cetanāvad iva liṅgam /	tasmAt tad-saMyogAt acetanam cetanAvat iva liFgam /
   guṇakartṛtve 'pi tathā karteva bhavaty udāsīnaḥ // ISk_20 //	guNa-kartR-tve api taTA kartA-iva Bavati udAsInaH // ISc-_20 //
   puruṣasya darśanārthaṃ kaivalyārthaṃ tathā pradhānasya /	puruzasya darSana-arTam kEvalya-arTam taTA praDAnasya /
   paṅgvandhavad ubhayor api saṃyogas tatkṛtaḥ sargaḥ // ISk_21 //	paFgu-anDa-vat uBayoH api saMyogaH tad-kRtaH sargaH // ISc-_21 //
   prakṛter mahāṃs tato 'haṅkāras tasmād gaṇaś ca ṣoḍaśakaḥ /	prakRteH mahAn tatas ahaFkAraH tasmAt gaNaH ca zoxaSakaH /
   tasmād api ṣoḍaśakāt pañcabhyaḥ pañca bhūtāni // ISk_22 //	tasmAt api zoxaSakAt paQcaByaH paQca BUtAni // ISc-_22 //
   adhyavasāyo buddhir dharmo jñānaṃ virāga aiśvaryam /	aDyavasAyaH budDiH DarmaH jQAnam virAga ESvaryam /
   sāttvikam etad rūpaṃ tāmasam asmād viparyastam // ISk_23 //	sAttvikam etat rUpam tAmasam asmAt viparyastam // ISc-_23 //
   abhimāno 'haṅkāras tasmād dvividhaḥ pravartate sargaḥ /	aBimAnaH ahaFkAraH tasmAt dviviDaH pravartate sargaH /
   aindriya ekādaśakas tanmātrapañcakaś caiva // ISk_24 //	EndriyaH ekAdaSakaH tanmAtra-paQcakaH ca-eva // ISc-_24 //
   sāttvika ekādaśakaḥ pravartate vaikṛtād ahaṅkārāt /	sAttvikaH ekAdaSakaH pravartate vEkRtAt ahaFkArAt /
   bhūtādes tanmātraḥ sa tāmasas taijasād ubhayam // ISk_25 //	BUtAdeH tanmAtraH sa tAmasaH tEjasAt uBayam // ISc-_25 //
   buddhīndriyāṇi śrotratvakcakṣūrasananāsikākhyāni /	budDIndriyANi Srotra-tvac-cakzU-rasana-nAsikA-AKyAni /
   vākpāṇipādapāyūpasthān karmendriyāṇy āhuḥ // ISk_26 //	vAc-pANi-pAda-pAyu-upasTAn karmendriyANi AhuH // ISc-_26 //
   ubhayātmakam atra manaḥ saṅkalpakam indriyaṃ ca sādharmyāt /	uBaya-Atmakam atra manaH saFkalpakam indriyam ca sADarmyAt /
   guṇapariṇāmaviśeṣān nānātvaṃ grāhyabhedāc ca // ISk_27 //	guNa-pariNAma-viSezAt nAnAtvam grAhya-BedAt ca // ISc-_27 //
   rūpādiṣu pañcānām ālocanamatram iṣyate vṛttiḥ /	rUpa-Adizu paQcAnAm Alocana-m-atram izyate vRttiH /
   vacanādānaviharaṇotsargānandās tu pañcānām // ISk_28 //	vacana-AdAna-viharaNa-utsarga-AnandAH tu paQcAnAm // ISc-_28 //
   svālakṣaṇyā vṛttis trayasya saiṣā bhavaty asāmānyā /	svAlakzaNyA vRttiH trayasya sA-ezA Bavati asAmAnyA /
   sāmānyakaraṇavṛttiḥ prāṇādyā vāyavaḥ pañca // ISk_29 //	sAmAnya-karaNa-vRttiH prANa-AdyAH vAyavaH paQca // ISc-_29 //
   yugapac catuṣṭayasya hi vṛttiḥ kramaśaś ca tasya nirdiṣṭā /	yugapad catuzwayasya hi vRttiH kramaSas ca tasya nirdizwA /
   dṛṣṭe tathāpy adṛṣṭe trayasya tatpūrvikā vṛttiḥ // ISk_30 //	dRzwe taTA-api adRzwe trayasya tad-pUrvikA vRttiH // ISc-_30 //
   svāṃ svāṃ pratipadyante parasparākūtahetukāṃ vṛttim /	svAm svAm pratipadyante paraspara-AkUta-hetukAm vRttim /
   puruṣārtha eva hetur na kenacit kāryate karaṇam // ISk_31 //	puruza-arTaH eva hetuH na kenacid kAryate karaNam // ISc-_31 //
   karaṇaṃ trayodaśavidhaṃ tadāharaṇadhāraṇaprakāśakaram /	karaNam trayodaSaviDam tad-AharaNa-DAraNa-prakASa-karam /
   kāryaṃ ca tasya daśadhāhāryaṃ dhāryaṃ prakāśyaṃ ca // ISk_32 //	kAryam ca tasya daSaDA-AhAryam DAryam prakASyam ca // ISc-_32 //
   antaḥkaraṇaṃ trividhaṃ daśadhā bāhyaṃ trayasya viṣayākhyam /	antaHkaraNam triviDam daSaDA bAhyam trayasya vizaya-AKyam /
   sāmpratakālaṃ bāhyaṃ trikālam ābhyantaraṃ karaṇam // ISk_33 //	sAmprata-kAlam bAhyam tri-kAlam AByantaram karaNam // ISc-_33 //
   buddhīndriyāṇi teṣāṃ pañca viśeṣāviśeṣaviṣayāṇi /	budDIndriyANi tezAm paQca viSeza-aviSeza-vizayANi /
   vāg bhavati śabdaviṣayā śeṣāny api pañcaviṣayāṇi // ISk_34 //	vAc Bavati Sabda-vizayA SezAni api paQca-vizayANi // ISc-_34 //
   sāntaḥkaraṇā buddhiḥ sarvaṃ viṣayam avagāhate yasmāt /	sa-antaHkaraNA budDiH sarvam vizayam avagAhate yasmAt /
   tasmāt trividhaṃ karaṇaṃ dvāri dvārāṇi śeṣāṇi // ISk_35 //	tasmAt triviDam karaNam dvAri dvArANi SezANi // ISc-_35 //
   ete pradīpakalpāḥ parasparavilakṣaṇā guṇaviśeṣāḥ /	ete pradIpa-kalpAH paraspara-vilakzaNAH guNa-viSezAH /
   kṛtsnaṃ puruṣasyārthaṃ prakāśya buddhau prayacchanti // ISk_36 //	kRtsnam puruzasya-arTam prakASya budDO prayacCanti // ISc-_36 //
   sarvaṃ pratyupabhogaṃ yasmāt puruṣasya sādhayati buddhiḥ /	sarvam pratyupaBogam yasmAt puruzasya sADayati budDiH /
   saiva ca viśinaṣṭi tataḥ pradhānapuruṣāntaraṃ sūkṣmam // ISk_37 //	sA-eva ca viSinazwi tatas praDAna-puruza-antaram sUkzmam // ISc-_37 //
   tanmātrāṇy aviśeṣās tebhyo bhūtāni pañca pañcabhyaḥ /	tanmAtrANi aviSezAH teByaH BUtAni paQca paQcaByaH /
   ete smṛtā viśeṣāḥ śāntā ghorāś ca mūḍhāś ca // ISk_38 //	ete smRtAH viSezAH SAntAH GorAH ca mUXAH ca // ISc-_38 //
   sūkṣmā mātāpitṛjāḥ saha prabhūtais tridhā viśeṣāḥ syuḥ /	sUkzmAH mAtA-pitR-jAH saha praBUtEH triDA viSezAH syuH /
   sūkṣmās teṣāṃ niyatā mātāpitṛjā nivartante // ISk_39 //	sUkzmAH tezAm niyatAH mAtA-pitR-jAH nivartante // ISc-_39 //
   pūrvotpannam asaktaṃ niyataṃ mahadādisūkṣmaparyantam /	pUrva-utpannam asaktam niyatam mahat-Adi-sUkzma-paryantam /
   saṃsarati nirupabhogaṃ bhāvair adhivāsitaṃ liṅgam // ISk_40 //	saMsarati nirupaBogam BAvEH aDivAsitam liFgam // ISc-_40 //
   citraṃ yathāśrayamṛte sthāṇvādibhyo vinā yathā chāyā /	citram yaTA-ASrayam-Rte sTANu-AdiByaH vinA yaTA CAyA /
   tadvad vināviśeṣais tiṣṭhati na nirāśrayaṃ liṅgam // ISk_41 //	tadvat vinA-viSezEH tizWati na nirASrayam liFgam // ISc-_41 //
   puruṣārthahetukam idaṃ nimittanaimittikaprasaṅgena /	puruza-arTa-hetukam idam nimitta-nEmittika-prasaFgena /
   prakṛter vibhutvayogān naṭavad vyavatiṣṭhate liṅgam // ISk_42 //	prakRteH viBu-tva-yogAt nawa-vat vyavatizWate liFgam // ISc-_42 //
   sāṃsiddhikāś ca bhāvāḥ prākṛtikā vaikṛtāś ca dharmādyāḥ /	sAMsidDikAH ca BAvAH prAkRtikAH vEkRtAH ca Darma-AdyAH /
   dṛṣṭāḥ karaṇāśrayiṇaḥ kāryāśrayiṇaś ca kalalādyāḥ // ISk_43 //	dRzwAH karaNa-ASrayiNaH kArya-ASrayiNaH ca kalala-AdyAH // ISc-_43 //
   dharmeṇa gamanam ūrdhvaṃ gamanam adhastād bhavaty adharmeṇa /	DarmeNa gamanam UrDvam gamanam aDastAt Bavati aDarmeNa /
   jñānena cāpavargo viparyayād iṣyate bandhaḥ // ISk_44 //	jQAnena ca-apavargaH viparyayAt izyate banDaH // ISc-_44 //
   vairāgyāt prakṛtilayaḥ saṃsāro rājasād bhavati rāgāt /	vErAgyAt prakRti-layaH saMsAraH rAjasAt Bavati rAgAt /
   aiśvaryād avighāto viparyayāt tadviparyāsaḥ // ISk_45 //	ESvaryAt aviGAtaH viparyayAt tad-viparyAsaH // ISc-_45 //
   eṣa pratyayasargo viparyayāśaktituṣṭisiddhyākhyaḥ /	eza pratyaya-sargaH viparyaya-aSakti-tuzwi-sidDi-AKyaH /
   guṇavaiṣamyavimardena tasya bhedās tu pañcāśat // ISk_46 //	guNa-vEzamya-vimardena tasya BedAH tu paQcASat // ISc-_46 //
   pañca viparyayabhedā bhavanty aśakteś ca karaṇavaikalyāt /	paQca viparyaya-BedAH Bavanti aSakteH ca karaNa-vEkalyAt /
   aṣṭāviṃśatibhedā tuṣṭir navadhāṣṭadhā siddhiḥ // ISk_47 //	azwAviMSati-BedA tuzwiH navaDA-azwaDA sidDiH // ISc-_47 //
   bhedas tamaso 'ṣṭavidho mohasya ca daśavidho mahāmohaḥ /	BedaH tamasaH azwaviDaH mohasya ca daSaviDaH mahAmohaH /
   tāmisro 'ṣṭādaśadhā tathā bhavaty andhatāmisraḥ // ISk_48 //	tAmisraH azwAdaSaDA taTA Bavati anDatAmisraH // ISc-_48 //
   ekādaśendriyavadhāḥ saha buddhivadhair aśaktir uddiṣṭā /	ekAdaSa-indriya-vaDAH saha budDi-vaDEH aSaktiH uddizwAH /
   saptadaśa vadhā buddher viparyayāt tuṣṭisiddhīnām // ISk_49 //	saptadaSa vaDAH budDeH viparyayAt tuzwi-sidDInAm // ISc-_49 //
   ādhyātmikyaś catasraḥ prakṛtyupādānakālabhāgyākhyāḥ /	ADyAtmikyaH catasraH prakRti-upAdAna-kAla-BAgya-AKyAH /
   bāhyā viṣayoparamāt pañca nava ca tuṣṭayo 'bhihitāḥ // ISk_50 //	bAhyAH vizaya-uparamAt paQca nava ca tuzwayaH aBihitAH // ISc-_50 //
   ūhaḥ śabdo 'dhyayanaṃ duḥkhavighātatrayaṃ suhṛtprāptiḥ /	UhaH SabdaH aDyayanam duHKa-viGAta-trayam suhRd-prAptiH /
   dānaṃ ca siddhayo 'ṣṭau siddheḥ pūrvo 'ṅkuśas trividhaḥ // ISk_51 //	dAnam ca sidDayaH azwO sidDeH pUrvaH aFkuSaH triviDaH // ISc-_51 //
   na vinā bhāvair liṅgaṃ na vinā liṅgena bhāvanirvṛttiḥ /	na vinA BAvEH liFgam na vinA liFgena BAva-nirvRttiH /
   liṅgākhyo bhāvākhyas tasmād bhavati dvidhā sargaḥ // ISk_52 //	liFga-AKyaH BAva-AKyaH tasmAt Bavati dviDA sargaH // ISc-_52 //
   aṣṭavikalpo daivas tairyagyonaś ca pañcadhā bhavati /	azwa-vikalpaH dEvaH tEryagyonaH ca paQcaDA Bavati /
   mānuṣyaś caikavidhaḥ samāsato bhautikaḥ sargaḥ // ISk_53 //	mAnuzyaH ca-ekaviDaH samAsatas BOtikaH sargaH // ISc-_53 //
   ūrdhvaṃ sattvaviśālas tamoviśālaś ca mūlataḥ sargaḥ /	UrDvam sattva-viSAlaH tamaH-viSAlaH ca mUlataH sargaH /
   madhye rajoviśālo brahmādistambaparyantaḥ // ISk_54 //	maDye rajaH-viSAlaH brahma-Adi-stamba-paryantaH // ISc-_54 //
   atra jarāmaraṇakṛtaṃ duḥkhaṃ prāpnoti cetanaḥ puruṣaḥ /	atra jarA-maraNa-kRtam duHKam prApnoti cetanaH puruzaH /
   liṅgasyāvinivṛttes tasmād duḥkhaṃ samāsena // ISk_55 //	liFgasya-avinivRtteH tasmAt duHKam samAsena // ISc-_55 //
   ity eṣa prakṛtikṛto mahadādiviṣayabhūtaparyantaḥ /	iti eza prakRti-kRtaH mahat-Adi-vizaya-BUta-paryantaH /
   pratipuruṣavimokṣārthaṃ svārtha iva parārtha ārambhaḥ // ISk_56 //	prati-puruza-vimokza-arTam sva-arTaH iva para-arTe AramBaH // ISc-_56 //
   vatsavivṛddhinimittaṃ kṣīrasya yathā pravṛttir ajñasya /	vatsa-vivRdDi-nimittam kzIrasya yaTA pravRttiH ajQasya /
   puruṣavimokṣanimittaṃ tathā pravṛttiḥ pradhānasya // ISk_57 //	puruza-vimokza-nimittam taTA pravRttiH praDAnasya // ISc-_57 //
   autsukyanivṛttyarthaṃ yathā kriyāsu pravartate lokaḥ /	Otsukya-nivRtti-arTam yaTA kriyAsu pravartate lokaH /
   puruṣasya vimokṣārthaṃ pravartate tadvad avyaktam // ISk_58 //	puruzasya vimokza-arTam pravartate tadvat avyaktam // ISc-_58 //
   raṅgasya darśayitvā nivartate nartakī yathā nṛtyāt /	raFgasya darSayitvA nivartate nartakI yaTA nRtyAt /
   puruṣasya tathātmānaṃ prakāśya vinivartate prakṛtiḥ // ISk_59 //	puruzasya taTA-AtmAnam prakASya vinivartate prakRtiH // ISc-_59 //
   nānāvidhair upāyair upakāriṇy anupakāriṇaḥ puṃsaḥ /	nAnAviDEH upAyEH upakAriNi anupakAriNaH puMsaH /
   guṇavaty aguṇasya satas tasyārtham apārthakaṃ carati // ISk_60 //	guNavatI aguNasya sataH tasya-arTam apArTakam carati // ISc-_60 //
   prakṛteḥ sukumārataraṃ na kiñcid astīti me matir bhavati /	prakRteH sukumArataram na kiQcid asti-iti me matiH Bavati /
   yā dṛṣṭāsmīti punar na darśanam upaiti puruṣasya // ISk_61 //	yA dRzwA-asmi-iti punar na darSanam upEti puruzasya // ISc-_61 //
   tasmān na badhyate nāpi mucyate nāpi saṃsarati kaścit /	tasmAt na baDyate na-api mucyate na-api saMsarati kaScid /
   saṃsarati badhyate mucyate ca nānāśrayā prakṛtiḥ // ISk_62 //	saMsarati baDyate mucyate ca nAnA-ASrayA prakRtiH // ISc-_62 //
   rūpaiḥ saptabhir evaṃ badhnāty ātmānam ātmanā prakṛtiḥ /	rUpEH saptaBiH evam baDnAti AtmAnam AtmanA prakRtiH /
   saiva ca puruṣasyārthaṃ prati vimocayaty ekarūpeṇa // ISk_63 //	sA-eva ca puruzasya-arTam prati vimocayati eka-rUpeNa // ISc-_63 //
   evaṃ tattvābhyāsān nāsmi na me nāham ity apariśeṣam /	evam tattva-aByAsAt na-asmi na me na-aham iti apariSezam /
   aviparyayād viśuddhaṃ kevalam utpadyate jñānam // ISk_64 //	aviparyayAt viSudDam kevalam utpadyate jQAnam // ISc-_64 //
   tena nivṛttaprasavām arthavaśāt saptarūpavinivṛttām /	tena nivRtta-prasavAm arTa-vaSAt sapta-rUpa-vinivRttAm /
   prakṛtiṃ paśyati puruṣaḥ prekṣakavad avasthitaḥ svasthaḥ // ISk_65 //	prakRtim paSyati puruzaH prekzaka-vat avasTitaH svasTaH // ISc-_65 //
   samyagjñānādhigamād dharmādīnām akāraṇaprāptau /	samyak-jQAna-aDigamAt Darma-AdInAm akAraNa-prAptO /
   tiṣṭhati saṃskāravaśāc cakrabhramavad dhṛtaśarīraḥ // ISk_67 //	tizWati saMskAra-vaSAt cakra-Brama-vat DRta-SarIraH // ISc-_67 //
   prāpte śarīrabhede caritārthatvāt pradhānavinivṛttau /	prApte SarIra-Bede caritArTa-tvAt praDAna-vinivRttO /
   aikāntikam ātyantikam ubhayaṃ kaivalyam āpnoti // ISk_68 //	EkAntikam Atyantikam uBayam kEvalyam Apnoti // ISc-_68 //
   puruṣārthajñānam idaṃ guhyaṃ paramarṣiṇā samākhyātam /	puruza-arTa-jQAnam idam guhyam parama-RziNA samAKyAtam /
   sthityutpattipralayāś cintyante yatra bhūtānām // ISk_69 //	sTiti-utpatti-pralayAH cintyante yatra BUtAnAm // ISc-_69 //
   etat pavitryam agryaṃ munir āsuraye 'nukampayā pradadau /	etat pavitryam agryam muniH Asuraye anukampayA pradadO /
   āsurir api pañcaśikhāya tena ca bahulīkṛtaṃ tantram // ISk_70 //	AsuriH api paQcaSiKAya tena ca bahulIkRtam tantram // ISc-_70 //
   śiṣyaparamparayāgatam īśvarakṛṣṇena caitad āryābhiḥ /	Sizya-paramparayA-Agatam ISvara-kRzNena ca-etat AryABiH /
   saṅkṣiptam āryamatinā samyag vijñāya siddhāntam // ISk_71 //	saFkziptam Arya-matinA samyak vijQAya sidDAntam // ISc-_71 //
   saptatyāṃ kila yo 'rthās te 'rthāḥ kṛtsnasya ṣaṣṭitantrasya /	saptatyAm kila yaH arTAH te arTAH kRtsnasya zazwitantrasya /
   ākhyāyikāvirahitāḥ paravādavivarjitāś ceti // ISk_72 //	AKyAyikA-virahitAH para-vAda-vivarjitAH ca-iti // ISc-_72 //
   tasmāt samāsadṛṣṭaṃ śāstram idaṃ nārthataś ca parihīnam /	tasmAt samAsa-dRzwam SAstram idam na-arTataH ca parihInam /
   tantrasya ca bṛhanmūrter darpaṇasaṅkrāntam iva bimbam // ISk_73 //	tantrasya ca bRhat-mUrteH darpaNa-saFkrAntam iva bimbam // ISc-_73 //
