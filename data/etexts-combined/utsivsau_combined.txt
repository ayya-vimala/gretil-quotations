   bhaktivilāsākhyaṃ prathamaṃ stotram	BaktivilAsa-AKyam praTamam stotram
   oṃ	om
   na dhyāyato na japataḥ syād yasyāvidhipūrvakam &	na DyAyataH na japataH syAt yasya-aviDi-pUrvakam &
   evam eva śivabhāsas taṃ numo bhaktiśālinam // UtSst_1.1 //	evam eva Siva-BAsaH tam numaH Bakti-SAlinam // UtSst_1.1 //
   ātmā mama bhavadbhaktisudhāpānayuvāpi san &	AtmA mama Bavat-Bakti-suDA-pAna-yuvA-api san &
   lokayātrārajorāgāt palitair iva dhūsaraḥ // UtSst_1.2 //	lokayAtrA-rajaH-rAgAt palitEH iva DUsaraH // UtSst_1.2 //
   labdhatatsaṃpadāṃ bhaktimatāṃ tvatpuravāsinām &	labDa-tad-saMpadAm BaktimatAm tvad-pura-vAsinAm &
   saṃcāro lokamārge 'pi syāt tayaiva vijṛmbhayā // UtSst_1.3 //	saMcAraH loka-mArge api syAt tayA-eva vijRmBayA // UtSst_1.3 //
   sākṣādbhavanmaye nātha sarvasmin bhuvanāntare &	sAkzAt-Bavat-maye nATa sarvasmin Buvana-antare &
   kiṃ na bhaktimatāṃ kṣetram mantraḥ kvaiṣām na siddhyati // UtSst_1.4 //	kim na BaktimatAm kzetram mantraH kva-ezAm na sidDyati // UtSst_1.4 //
   jayanti bhaktipīyūṣarasāsavavaronmadāḥ &	jayanti Bakti-pIyUza-rasa-Asava-vara-unmadAH &
   advitīyā api sadā tvaddvitīyā api prabho // UtSst_1.5 //	advitIyAH api sadA tvad-dvitIyAH api praBo // UtSst-_1.5 //
   anantānandasindhos te nātha tattvaṃ vidanti te &	ananta-Ananda-sinDoH te nATa tattvam vidanti te &
   tādṛśa eva ye sāndrabhaktyānandarasāplutāḥ // UtSst_1.6 //	tAdRSaH eva ye sAndra-Bakti-Ananda-rasa-AplutAH // UtSst_1.6 //
   tvam evātmeśa sarvasya sarvaś cātmani rāgavān &	tvam eva-Atma-ISa sarvasya sarvaH ca-Atmani rAgavAn &
   iti svabhāvasiddhāṃs tvadbhaktiṃ jānañ jayej janaḥ // UtSst_1.7 //	iti svaBAva-sidDAn tvad-Baktim jAnan jayet janaH // UtSst_1.7 //
   nātha vedyakṣaye kena na dṛśyo 'syekakaḥ sthitaḥ &	nATa vedya-kzaye kena na dRSyaH asi-ekakaH sTitaH &
   vedyavedakasaṃkṣobhe 'py asi bhaktaiḥ sudarśanaḥ // UtSst_1.8 //	vedya-vedaka-saMkzoBe api asi BaktEH sudarSanaH // UtSst_1.8 //
   anantānandasarasī devī priyatamā yathā &	ananta-Ananda-sarasI devI priyatamA yaTA &
   aviyuktāsti te tadvad ekā tvadbhaktir astu me // UtSst_1.9 //	aviyuktA-asti te tadvat ekA tvad-BaktiH astu me // UtSst_1.9 //
   sarva eva bhavallābhahetur bhaktimatāṃ vibho &	sarve eva BavallABa-hetuH BaktimatAm viBo &
   saṃvinmārgo 'yam āhlādaduḥkhamohais tridhā sthitaḥ // UtSst_1.10 //	saMvid-mArgaH ayam AhlAda-duHKa-mohEH triDA sTitaH // UtSst_1.10 //
   bhavadbhaktyamṛtāsvādād bodhasya syāt parāpi yā &	Bavat-Bakti-amRta-AsvAdAt boDasya syAt parA-api yA &
   daśā sā māṃ prati svāmin nāsavasyeva śuktatā // UtSst_1.11 //	daSA sA mAm prati svAmin na-Asavasya-iva Sukta-tA // UtSst_1.11 //
   bhavadbhaktimahāvidyā yeṣām abhyāsam āgatā &	Bavat-Bakti-mahAvidyA yezAm aByAsam AgatAH &
   vidyāvidyobhayasyāpi tā ete tattvavedinaḥ // UtSst_1.12 //	vidyA-avidyA-uBayasya-api tAH ete tattva-vedinaH // UtSst_1.12 //
   āmulād vāglatā seyaṃ kramavisphāraśālinī &	AmulAt vAc-latA sA-iyam krama-visPAra-SAlinI &
   tvadbhaktisudhayā siktā tadrasāḍhyaphalāstu me // UtSst_1.13 //	tvad-Bakti-suDayA siktA tad-rasa-AXya-PalA-astu me // UtSst_1.13 //
   śivo bhūtvā yajeteti bhakto bhūtveti kathyate &	SivaH BUtvA yajeta-iti BaktaH BUtvA-iti kaTyate &
   tvam eva hi vapuḥ sāraṃ bhaktair advayaśodhitam // UtSst_1.14 //	tvam eva hi vapuH sAram BaktEH advaya-SoDitam // UtSst-_1.14 //
   bhaktānāṃ bhavadadvaitasiddhyai kā nopapattayaḥ &	BaktAnAm Bavat-advEta-sidDyE kA na-upapattayaH &
   tadasiddhyai nikṛṣṭānāṃ kāni nāvaraṇāni vā // UtSst_1.15 //	tat-asidDyE nikRzwAnAm kAni na-AvaraNAni vA // UtSst-_1.15 //
   kadācit kvāpi labhyo 'si yogenetīśa vañcanā &	kadAcid kvApi laByaH asi yogena-iti-ISa vaQcanA &
   anyathā sarvakakṣyāsu bhāsi bhaktimatāṃ katham // UtSst_1.16 //	anyaTA sarva-kakzyAsu BAsi BaktimatAm kaTam // UtSst-_1.16 //
   pratyāhārādyasaṃspṛṣṭo viśeṣo 'sti mahānayam &	pratyAhAra-AdyasaMspRzwaH viSezaH asti mahAn-ayam &
   yogibhyo bhaktibhājām yad vyutthāne 'pi samāhitāḥ // UtSst_1.17 //	yogiByaH Bakti-BAjAm yat vyutTAne api samAhitAH // UtSst_1.17 //
   na yogo na tapo nārcākramaḥ ko 'pi pranīyate &	na yogaH na tapaH na-arcA-kramaH kaH api pranIyate &
   amāye śivamārge 'smin bhaktir ekā praśasyate // UtSst_1.18 //	amAye Siva-mArge asmin BaktiH ekA praSasyate // UtSst_1.18 //
   sarvato vilasadbhaktitejodhvastāvṛter mama &	sarvatas vilasat-Bakti-tejaH-Dvasta-AvRteH mama &
   pratyakṣasarvabhāvasya cintānām api naśyatu // UtSst_1.19 //	pratyakza-sarva-BAvasya cintAnAm api naSyatu // UtSst_1.19 //
   śiva ity ekaśabdasya jihvāgre tiṣṭhataḥ sadā &	SivaH iti eka-Sabdasya jihvA-agre tizWataH sadA &
   samastaviṣayāsvādo bhakteṣv evāsti ko 'py aho // UtSst_1.20 //	samasta-vizaya-AsvAdaH Baktezu eva-asti kaH api aho // UtSst-_1.20 //
   śāntakallolaśītācchasvādubhaktisudhāmbudhau &	SAnta-kallola-SIta-acCa-svAdu-Bakti-suDA-ambuDO &
   alaukikarasāsvāde susthaiḥ ko 'nāma gaṇyate // UtSst_1.21 //	alOkika-rasa-AsvAde susTEH kaH anAma gaNyate // UtSst_1.21 //
   sādṛśaiḥ kiṃ na carvyeta bhavadbhaktimahauṣadhiḥ &	sAdRSEH kim na carvyeta Bavat-Bakti-mahOzaDiH &
   tādṛśī bhagavan yasyā mokṣākhyo 'nantaro rasaḥ // UtSst_1.22 //	tAdRSI Bagavan yasyAH mokza-AKyaH anantaraH rasaH // UtSst_1.22 //
   tā eva paramarthyante sampadaḥ sadbhir īśa yāḥ &	tAH eva param-arTyante sampadaH sadBiH ISa yAH &
   tvad bhaktirasasambhogavisrambhaparipoṣikāḥ // UtSst_1.23 //	tvat Bakti-rasa-samBoga-visramBa-paripozikAH // UtSst_1.23 //
   bhavadbhaktisudhāsāras taiḥ kim apy upalakṣitaḥ &	Bavat-Bakti-suDA-sAraH tEH kim api upalakzitaH &
   ye na rāgādi paṅke 'smiṃḷ lipyante patitā api // UtSst_1.24 //	ye na rAga-Adi paFke asmiM? lipyante patitAH api // UtSst-_1.24 //
   aṇimādiṣu mokṣānteṣv aṅgeṣv eva phalābhidhā &	aNima-Adizu mokza-antezu aFgezu eva Pala-aBiDA &
   bhavadbhakter vipakvāyā latāyā iva keṣu cit // UtSst_1.25 //	Bavat-BakteH vipakvAyAH latAyAH iva kezu cit // UtSst-_1.25 //
   citraṃ nisargato nātha duḥkhabījam idaṃ manaḥ &	citram nisargataH nATa duHKa-bIjam idam manaH &
   tvadbhaktirasasaṃsiktam niḥśreyasamahāphalam // UtSst_1.26 //	tvad-Bakti-rasa-saMsiktam niHSreyasa-mahA-Palam // UtSst_1.26 //
   sarvātmaparibhāvanākhyaṃ dvitīyaṃ stotram	sarva-Atma-pariBAvana-AKyam dvitIyam stotram
   agnīṣomaravibrahmaviṣṇusthāvarajaṅgama &	agnIzoma-ra-vibrahma-vizNu-sTAvara-jaFgamaH &
   svarūpa bahurūpāya namaḥ saṃvinmayāya te // UtSst_2.1 //	svarUpa bahu-rUpAya namaH saMvid-mayAya te // UtSst_2.1 //
   viśvendhanamahākṣārānulepaśucivarcase &	viSva-inDana-mahA-kzAra-anulepa-Suci-varcase &
   mahānalāya bhavate viśvaikahaviṣe namaḥ // UtSst_2.2 //	mahA-analAya Bavate viSva-eka-havize namaH // UtSst_2.2 //
   paramāmṛtasāndrāya śītalāya śivāgnaye &	parama-amRta-sAndrAya SItalAya Siva-agnaye &
   kasmai cid viśvasaṃploṣaviṣamāya namo 'stu te // UtSst_2.3 //	kasmE cit viSva-saMploza-vizamAya namaH astu te // UtSst_2.3 //
   mahādevāya rudrāya śaṅkarāya śivāya te &	mahAdevAya rudrAya SaFkarAya SivAya te &
   maheśvarāyāpi namaḥ kasmai cin mantramūrtaye // UtSst_2.4 //	maheSvarAya-api namaH kasmE cit mantra-mUrtaye // UtSst_2.4 //
   namo nikṛttaniḥśoṣatrailokyavigaladvasā- &	namaH nikRtta-niHSoza-trElokya-vigala-dvasA &
   vasekaviṣamāyāpi maṅgalāya śivāgnaye // UtSst_2.5 //	vaseka-vizamAya-api maFgalAya Siva-agnaye // UtSst_2.5 //
   samastalakṣanāyoga eva yasyopalakṣaṇam &	samasta-lakzanA-yogaH eva yasya-upalakzaNam &
   tasmai namo 'stu devāya kasmai cid api śambhave // UtSst_2.6 //	tasmE namaH astu devAya kasmE cit api SamBave // UtSst_2.6 //
   vedāgamaviruddhāya vedāgamavidhāyine &	veda-Agama-virudDAya veda-Agama-viDAyine &
   vedāgamasatattvāya guhyāya svāmine namaḥ // UtSst_2.7 //	veda-Agama-sa-tattvAya guhyAya svAmine namaH // UtSst_2.7 //
   saṃsāraikanimittāya saṃsāraikavirodhine &	saMsAra-eka-nimittAya saMsAra-eka-viroDine &
   namaḥ samsārarūpāya niḥsaṃsārāya śambhave // UtSst_2.8 //	namaH samsAra-rUpAya niHsaMsArAya SamBave // UtSst_2.8 //
   mūlāya madhyāyāgrāya mūlamadhyāgramūrtaye &	mUlAya maDyAya-agrAya mUla-maDya-agra-mUrtaye &
   kṣīnāgramadhyamūlāya namaḥ pūrṇāya śambhave // UtSst_2.9 //	kzIna-agra-maDya-mUlAya namaH pUrNAya SamBave // UtSst_2.9 //
   namaḥ sukṛtasaṃbharavipākaḥ sakṛd apy asau &	namaH su-kRta-saMBara-vipAkaH sakRt api asO &
   yasya nāmagrahas tasmai durlabhāya śivāya te // UtSst_2.10 //	yasya nAma-grahaH tasmE durlaBAya SivAya te // UtSst_2.10 //
   namaścarācarākāraparetanicayaiḥ sadā &	namaH-carAcara-AkAra-pareta-nicayEH sadA &
   krīḍate tubhyam ekasmai cinmayāya kapāline // UtSst_2.11 //	krIxate tuByam ekasmE cit-mayAya kapAline // UtSst_2.11 //
   māyāvine viśuddhāya guhyāya prakaṭātmane &	mAyAvine viSudDAya guhyAya prakawa-Atmane &
   sūkṣmāya viśvarūpāya namaś citrāya śambhave // UtSst_2.12 //	sUkzmAya viSvarUpAya namaH citrAya SamBave // UtSst_2.12 //
   brahmendraviṣṇunirvyūḍhajagatsaṃhārakelaye &	brahma-indra-vizNu-nirvyUXa-jagat-saMhAra-kelaye &
   āścaryakaraṇīyāya namas te sarvaśaktaye // UtSst_2.13 //	AScarya-karaNIyAya namaH te sarva-Saktaye // UtSst_2.13 //
   taṭeṣv eva paribhrāntaiḥ labdhās tās tā vibhūtayaḥ &	tawezu eva pariBrAntEH labDAH tAH tAH viBUtayaH &
   yasya tasmai namas tubhyam agādhaharasindhave // UtSst_2.14 //	yasya tasmE namaH tuByam agADa-hara-sinDave // UtSst_2.14 //
   māyāmayajagatsāndrapaṅkamadhyādhivāsine &	mAyA-maya-jagat-sAndra-paFka-maDya-aDivAsine &
   alepāya namaḥ śambhuśatapatrāya śobhine // UtSst_2.15 //	alepAya namaH SamBu-SatapatrAya SoBine // UtSst_2.15 //
   maṅgalāya pavitrāya nidhaye bhūṣaṇātmane &	maFgalAya pavitrAya niDaye BUzaNa-Atmane &
   priyāya paramārthāya sarvotkṛṣṭāya te namaḥ // UtSst_2.16 //	priyAya parama-arTAya sarva-utkRzwAya te namaH // UtSst_2.16 //
   namaḥ satatabaddhāya nityanirmuktibhāgine &	namaH satata-badDAya nitya-nirmukti-BAgine &
   bandhamokṣavihīnāya kasmai ci d api śambhave // UtSst_2.17 //	banDa-mokza-vihInAya kasmE ci d api SamBave // UtSst_2.17 //
   upahāsaikasāre 'sminn etāvati jagattraye &	upahAsa-eka-sAre asmin etAvati jagattraye &
   tubhyam evādvitīyāya namo nityasukhāsine // UtSst_2.18 //	tuByam eva-advitIyAya namaH nitya-suKa-asine // UtSst_2.18 //
   dakṣiṇācārasārāya vāmācārābhilāṣiṇe &	dakziNa-AcAra-sArAya vAma-AcAra-aBilAziNe &
   sarvācārāya śarvāya nirācārāya te namaḥ // UtSst_2.19 //	sarva-AcArAya SarvAya nirAcArAya te namaH // UtSst_2.19 //
   yathā tathāpi yaḥ pūjyo yatra tatrāpi yo 'rcitaḥ &	yaTA taTA-api yaH pUjyaH yatra tatra-api yaH arcitaH &
   yo 'pi vā so 'pi vā yo 'sau devas tasmai namo 'stu te // UtSst_2.20 //	yaH api vA saH api vA yaH asO devaH tasmE namaH astu te // UtSst_2.20 //
   mumukṣujanasevyāya sarvasantāpahāriṇe &	mumukzu-jana-sevyAya sarva-santApa-hAriNe &
   namo vitatalāvaṇyavarāya varadāya te // UtSst_2.21 //	namaH vitata-lAvaNya-varAya vara-dAya te // UtSst_2.21 //
   sadā nirantarānandarasanirbharitākhila- &	sadA nirantara-Ananda-rasa-nirBarita-aKila &
   trilokāya namas tubhyaṃ svāmine nityaparvaṇe // UtSst_2.22 //	trilokAya namaH tuByam svAmine nitya-parvaNe // UtSst_2.22 //
   sukhapradhānasaṃvedyasambhogair bhajate ca yat &	suKa-praDAna-saMvedya-samBogEH Bajate ca yat &
   tvām eva tasmai ghorāya śaktivṛndāya te namaḥ // UtSst_2.23 //	tvAm eva tasmE GorAya Sakti-vRndAya te namaH // UtSst_2.23 //
   munīnām apy avijñeyaṃ bhaktisambandhaceṣṭitāḥ &	munInAm api avijQeyam Bakti-sambanDa-cezwitAH &
   āliṅganty api yaṃ tasmai kasmai cid bhavate namaḥ // UtSst_2.24 //	AliFganti api yam tasmE kasmE cit Bavate namaH // UtSst_2.24 //
   paramāmṛtakośāya paramāmṛtarāśaye &	parama-amRta-koSAya parama-amRta-rASaye &
   sarvapāramyapāramyaprāpyāya bhavate namaḥ // UtSst_2.25 //	sarva-pAramya-pAramya-prApyAya Bavate namaH // UtSst_2.25 //
   mahāmantramayaṃ naumi rūpaṃ te svacchaśītalam &	mahA-mantra-mayam nOmi rUpam te svacCa-SItalam &
   apūrvamodasubhagaṃ parāmṛtarasolvaṇam // UtSst_2.26 //	apUrvam-oda-suBagam para-amRta-rasa-ulvaNam // UtSst-_2.26 //
   svātantryāmṛtapūrṇatvad aikyakhyātimahāpaṭe &	svAtantrya-amRta-pUrNa-tvat Ekya-KyAti-mahApawe &
   citraṃ nāsty eva yatreśa tan naumi tava śāsanam // UtSst_2.27 //	citram na-asti eva yatra-ISa tat nOmi tava SAsanam // UtSst-_2.27 //
   sarvāśaṅkāsaniṃ sarvālakṣmīkālānalaṃ tathā &	sarva-ASaFkA-sanim sarva-alakzmI-kAla-analam taTA &
   sarvāmaṅgalyakalpāntaṃ mārgaṃ māheśvaraṃ numaḥ // UtSst_2.28 //	sarva-amaFgalya-kalpa-antam mArgam mAheSvaram numaH // UtSst-_2.28 //
   jaya deva namo namo 'stu te sakalaṃ viśvam idaṃ tavāśritam &	jaya deva namaH namaH astu te sakalam viSvam idam tava-ASritam &
   jagatāṃ parameśvaro bhavān paramekaḥ śaraṇāgato 'smi te // UtSst_2.29 //	jagatAm parameSvaraH BavAn param-ekaH SaraNa-AgataH asmi te // UtSst_2.29 //
   praṇayaprasādākhyaṃ tṛtīyaṃ stotram	praNaya-prasAda-AKyam tRtIyam stotram
   sadasattvena bhāvānāṃ yuktā yā dvitayī gatiḥ &	sat-asat-tvena BAvAnAm yuktA yA dvitayI gatiH &
   tām ullaṅghya tṛtīyasmai namaś citrāya śambhave // UtSst_3.1 //	tAm ullaFGya tRtIyasmE namaH citrAya SamBave // UtSst_3.1 //
   āsurarṣijanād asminn asvatantre jagattraye &	Asura-Rzi-janAt asmin asvatantre jagattraye &
   svatantrās te svatantrasya ye tavaivānujīvinaḥ // UtSst_3.2 //	svatantrAH te svatantrasya ye tava-eva-anujIvinaH // UtSst_3.2 //
   aśeṣaviśvakhacitabhavadvapur anusmṛtiḥ &	aSeza-viSva-Kacita-Bavat-vapuH anusmRtiH &
   yeṣām bhavarujām ekaṃ bheṣajaṃ te sukhāsinaḥ // UtSst_3.3 //	yezAm Bava-rujAm ekam Bezajam te suKa-asinaH // UtSst_3.3 //
   sitātapatraṃ yasyenduḥ svaprabhāparipūritaḥ &	sita-Atapatram yasya-induH sva-praBA-paripUritaH &
   cāmaraṃ svardhunīsrotaḥ sa ekaḥ parameśvaraḥ // UtSst_3.4 //	cAmaram svarDunI-srotaH saH ekaH parameSvaraH // UtSst_3.4 //
   prakāśāṃ śītalām ekāṃ śuddhāṃ śaśikalām iva &	prakASAm SItalAm ekAm SudDAm SaSi-kalAm iva &
   dṛśaṃ vitara me nātha kām apy amṛtavāhinīm // UtSst_3.5 //	dRSam vitara me nATa kAm api amRta-vAhinIm // UtSst_3.5 //
   tvaccidānandajaladheś cyutāḥ saṃvittivipruṣaḥ &	tvad-cidAnanda-jalaDeH cyutAH saMvitti-vipruzaH &
   imāḥ kathaṃ me bhagavan nāmṛtāsvādasundarāḥ // UtSst_3.6 //	imAH kaTam me Bagavat na-amRta-AsvAda-sundarAH // UtSst_3.6 //
   tvayi rāgarase nātha na magnaṃ hṛdayaṃ prabho &	tvayi rAga-rase nATa na magnam hRdayam praBo &
   yeṣām ahṛdayā eva te 'vajñaspadam īdṛśāḥ // UtSst_3.7 //	yezAm ahRdayAH eva te avajQa-spadam IdRSAH // UtSst_3.7 //
   prabhuṇā bhavatā yasya jātaṃ hṛdayamelanam &	praBuNA BavatA yasya jAtam hRdaya-melanam &
   prābhavīṇāṃ vibhūtīnāṃ paramekaḥ sa bhājanam // UtSst_3.8 //	prABavINAm viBUtInAm param-ekaH sa BAjanam // UtSst_3.8 //
   harṣāṇām atha śokānāṃ sarveṣāṃ plāvakaḥ samam &	harzANAm aTa SokAnAm sarvezAm plAvakaH samam &
   bhavaddhyānāmṛtāpūro nimnāṇimnabhuvām iva // UtSst_3.9 //	Bavat-DyAna-amRtA-pUraH nimnANimna-BuvAm iva // UtSst_3.9 //
   keva na syād dṛśā teṣāṃ sukhasambhāranirbharā &	kA-iva na syAt dRSA tezAm suKa-samBAra-nirBarAH &
   yeṣām ātmādhikeneśa na kvāpi virahas tvayā // UtSst_3.10 //	yezAm Atma-aDikena-ISa na kvApi virahaH tvayA // UtSst_3.10 //
   garjāmi bata nṛtyāmi pūrṇā mama manorathāḥ &	garjAmi bata nRtyAmi pUrNAH mama manoraTAH &
   svāmī mamaiṣa ghaṭito yat tvam atyantarocanaḥ // UtSst_3.11 //	svAmI mama-eza GawitaH yat tvam atyanta-rocanaH // UtSst_3.11 //
   nānyad vedyaṃ kriyā yatra nānyo yogo vidā ca yat &	na-anyat vedyam kriyA yatra na-anyaH yogaH vidA ca yat &
   jñānaṃ syāt kiṃ tu viśvaikapūrṇā cittvaṃ vijṛmbhate // UtSst_3.12 //	jQAnam syAt kim tu viSva-eka-pUrNA cittvam vijRmBate // UtSst_3.12 //
   durjayānām anantānām duḥkhānāṃ sahasaiva te &	durjayAnAm anantAnAm duHKAnAm sahasA-eva te &
   hastāt palāyitā yeṣāṃ vāci śaśvacchivadhvaniḥ // UtSst_3.13 //	hastAt palAyitA yezAm vAci SaSvat-Siva-DvaniH // UtSst_3.13 //
   uttamaḥ puruṣo 'nyo 'sti yuṣmaccheṣaviśeṣitaḥ &	uttamaH puruzaH anyaH asti yuzmad-Seza-viSezitaH &
   tvaṃ mahāpuruṣas tv eko niḥśeṣapuruṣāśrayaḥ // UtSst_3.14 //	tvam mahApuruzaH tu ekaH niHSeza-puruza-ASrayaH // UtSst_3.14 //
   jayanti te jagadvandyā dāsās te jagatāṃ vibho &	jayanti te jagat-vandyAH dAsAH te jagatAm viBo &
   saṃsārārṇava evaiṣa yeṣāṃ krīḍāmahāsaraḥ // UtSst_3.15 //	saMsAra-arNavaH eva-eza yezAm krIxA-mahA-saraH // UtSst_3.15 //
   āsatāṃ tāvad anyāni dainyānīha bhavajjuṣām &	AsatAm tAvat anyAni dEnyAni-iha Bavat-juzAm &
   tvam eva prakaṭībhūyā ity anenaiva lajjyate // UtSst_3.16 //	tvam eva prakawIBUyAH iti anena-eva lajjyate // UtSst_3.16 //
   matparaṃ nāsti tatrāpi jāpako 'smi tadaikyataḥ &	mad-param na-asti tatra-api jApakaH asmi tat-EkyataH &
   tattvena japa ity akṣamālayā diśasi kvacit // UtSst_3.17 //	tattvena japaH iti akzamAlayA diSasi kvacid // UtSst_3.17 //
   sato 'vaśyaṃ paramasat sac ca tasmāt paraṃ prabho &	sataH avaSyam parama-sat sat ca tasmAt param praBo &
   tvaṃ cāsataḥ sataś cānyas tenāsi sadasanmayaḥ // UtSst_3.18 //	tvam ca-asataH sataH ca-anyaH tena-asi sat-asat-mayaH // UtSst_3.18 //
   sahasrasūryakiraṇādhikaśuddhaprakāśavān &	sahasra-sUrya-kiraNa-aDika-SudDa-prakASavAn &
   api tvaṃ sarvabhuvanavyāpako 'pi na dṛśyase // UtSst_3.19 //	api tvam sarva-Buvana-vyApakaH api na dRSyase // UtSst_3.19 //
   jaḍe jagati cidrūpaḥ kila vedye 'pi vedakaḥ &	jaxe jagati cit-rUpaH kila vedye api vedakaH &
   vibhur mite ca yenāsi tena sarvottamo bhavān // UtSst_3.20 //	viBuH mite ca yena-asi tena sarva-uttamaH BavAn // UtSst_3.20 //
   alam ākranditair anyair iyad eva puraḥ prabhoḥ &	alam AkranditEH anyEH iyat eva puras praBoH &
   tīvraṃ viraumi yan nātha muhyāmy evaṃ vidann api // UtSst_3.21 //	tIvram virOmi yat nATa muhyAmi evam vidan api // UtSst-_3.21 //
   surasodbalākhyāṃ caturthaṃ stotram	surasA-udbala-AKyAm caturTam stotram
   capalam asi yad api mānasa tatrāpi ślāghyase yato bhajase &	capalam asi yat api mAnasa tatra-api SlAGyase yatas Bajase &
   śaraṇānām api śaraṇaṃ tribhuvanagurum ambikākāntam // UtSst_4.1 //	SaraNAnAm api SaraNam triBuvana-gurum ambikA-kAntam // UtSst-_4.1 //
   ullaṅghya vividhadaivatasopānakramam upeya śivacaraṇān &	ullaFGya viviDa-dEvata-sopAna-kramam upeya Siva-caraNAn &
   āśrityāpy adharatarāṃ bhūmiṃ nādyāpi citram ujjhāmi // UtSst_4.2 //	ASritya-api aDaratarAm BUmim na-adya-api citram ujJAmi // UtSst_4.2 //
   prakaṭaya nijam adhvānaṃ sthagayatarām akhilalokacaritāni &	prakawaya nijam aDvAnam sTagayatarAm aKila-loka-caritAni &
   yāvad bhavāmi bhagavaṃs tava sapadi sadodito dāsaḥ // UtSst_4.3 //	yAvat BavAmi Bagavan tava sapadi sadA-uditaH dAsaH // UtSst_4.3 //
   śiva śiva śambho śaṅkara śaraṇāgatavatsalāśu kuru karuṇām &	Siva Siva SamBo SaFkara SaraNa-Agata-vatsala-ASu kuru karuNAm &
   tava caraṇakamalayugalasmaraṇaparasya hi sampado 'dūre // UtSst_4.4 //	tava caraNa-kamala-yugala-smaraNa-parasya hi sampadaH adUre // UtSst-_4.4 //
   tāvakāṅghrikamalāsanalīnā ye yathāruci jagad racayanti &	tAvaka-aFGri-kamala-Asana-lInAH ye yaTAruci jagat racayanti &
   te viriñcim adhikāramalenāliptam asvavaśam īśa hasanti // UtSst_4.5 //	te viriQcim aDikAra-malena-Aliptam asvavaSam ISa hasanti // UtSst_4.5 //
   tvatprakāśavapuṣo na vibhinnaṃ kiṃ cana prabhavati pratibhātum &	tvad-prakASa-vapuzaH na viBinnam kim cana praBavati pratiBAtum &
   tat sadaiva bhagavan parilabdho 'sīśvara prakṛtito 'pi vidūraḥ //	tat sadA-eva Bagavan parilabDaH asi-ISvara prakRtitaH api vidUraH //
   UtSst_4.6 //	UtSst-_4.6 //
   pādapaṅkajarasaṃ tava ke cid bhedaparyuṣitavṛttim upetāḥ &	pAda-paFkaja-rasam tava ke cit Beda-paryuzita-vRttim upetAH &
   ke canāpi rasayanti tu sadhyo bhātam akṣatavapur dvayaśūnyam // UtSst_4.7	ke cana-api rasayanti tu saDyaH BAtam akzata-vapuH dvaya-SUnyam // UtSst_4.7
   nātha vidyud iva bhāti vibhāte yā kadā cana mamāmṛtadigdhā &	nATa vidyut iva BAti viBAte yA kadA cana mama-amRta-digDA &
   sā yadi sthirataraiva bhavet tat pūjito 'si vidhivat kim utānyat //	sA yadi sTiratarA-eva Bavet tat pUjitaH asi viDivat kim uta-anyat //
   UtSst_4.8 //	UtSst-_4.8 //
   sarvam asyaparam asti na kiṃ cid vastv avastu yadi veti mahatyā &	sarvam asyaparam asti na kim cit vastu avastu yadi vA-iti mahatyA &
   prajñāya vyavasito 'tra yathaiva tvaṃ tathaiva bhava suprakaṭo me //	prajQAya vyavasitaH atra yaTA-eva tvam taTA-eva Bava su-prakawaH me //
   UtSst_4.9 //	UtSst-_4.9 //
   svecchayaiva bhagavan nijamārge kāritaḥ padam ahaṃ prabhunaiva &	sva-icCayA-eva Bagavat nija-mArge kAritaH padam aham praBunA-eva &
   tat kathaṃ janavad eva carāmi tvatpadocitam avaimi na kiṃ cit //	tat kaTam jana-vat eva carAmi tvad-pada-ucitam avEmi na kim cit //
   UtSst_4.10 //	UtSst-_4.10 //
   ko 'pi deva hṛdi teṣu tāvako jṛmbhate subhagabhāva uttamaḥ &	kaH api deva hRdi tezu tAvakaH jRmBate suBaga-BAvaH uttamaH &
   tvatkathāmbudaninādacātakā yena te 'pi subhagīkṛtāś ciram // UtSst_4.11 //	tvad-kaTA-ambuda-ninAda-cAtakAH yena te api suBagIkRtAH ciram // UtSst_4.11 //
   tvajjuṣāṃ tvayi kayāpi līlayā rāga eṣa paripoṣam āgataḥ &	tvad-juzAm tvayi kayA-api lIlayA rAgaH eza paripozam AgataH &
   yad viyogabhuvi saṅkathā tathā saṃsmṛtiḥ phalati saṃgamotsavam //	yat viyoga-Buvi saFkaTA taTA saMsmRtiH Palati saMgama-utsavam //
   UtSst_4.12 //	UtSst-_4.12 //
   yo vicitrarasasekavardhitaḥ śaṅkareti śataśo 'py udīritaḥ &	yaH vicitra-rasa-seka-varDitaH SaFkara-iti SataSas api udIritaH &
   śabda āviśati tiryagāśayeṣv apy ayaṃ navanavaprayojanaḥ // UtSst_4.13 //	SabdaH AviSati tiryak-ASayezu api ayam nava-nava-prayojanaH // UtSst_4.13 //
   te jayanti mukhamaṇḍale bhraman asti yeṣu niyataṃ śivadhvaniḥ &	te jayanti muKa-maNxale Braman asti yezu niyatam Siva-DvaniH &
   yaḥ śāśīva prasṛto 'mṛtāśayāt svādu saṃsravati cāmṛtaṃ param // UtSst_4.14	yaH SASI-iva prasRtaH amRta-ASayAt svAdu saMsravati ca-amRtam param // UtSst-_4.14
   parisamāptam ivogram idaṃ jagad vigalito 'viralo manaso malaḥ &	parisamAptam iva-ugram idam jagat vigalitaH aviralaH manasaH malaH &
   tad api nāsti bhavatpurārgalakavāṭavighaṭṭanam aṇva pi // UtSst_4.15 //	tat api na-asti Bavat-pura-argalaka-vAwa-viGawwanam aNva pi // UtSst-_4.15 //
   satataphullabhavanmukhapaṅkajodaravilokanalālasacetasaḥ &	satata-Pulla-Bavat-muKa-paFkaja-udara-vilokana-lAlasa-cetasaH &
   kim api tat kuru nātha manāg iva sphurasi yena mamābhimukhasthitiḥ //	kim api tat kuru nATa manAk iva sPurasi yena mama-aBimuKa-sTitiH //
   UtSst_4.16 //	UtSst-_4.16 //
   tvadavibhedamater aparaṃ nu kiṃ sukham ihāsti vibhūtir athāparā &	tvad-aviBeda-mateH aparam nu kim suKam iha-asti viBUtiH aTa-aparA &
   tad iha tāvakadāsajanasya kiṃ kupatham eti manaḥ parihṛtya tām //	tat iha tAvaka-dAsa-janasya kim kupaTam eti manaH parihRtya tAm //
   UtSst_4.17 //	UtSst-_4.17 //
   kṣaṇam apīha na tāvakadāsatāṃ prati bhaveyam ahaṃ kila bhājanam &	kzaNam api-iha na tAvaka-dAsa-tAm prati Baveyam aham kila BAjanam &
   bhavadabhedarasāsavam ādarād avirataṃ rasayeyam ahaṃ na cet // UtSst_4.18	Bavat-aBeda-rasa-Asavam AdarAt aviratam rasayeyam aham na ced // UtSst_4.18
   na kila paśyati satyam ayaṃ janas tava vapur dvayadṛṣṭimalīmasaḥ &	na kila paSyati satyam ayam janaH tava vapuH dvaya-dRzwi-malImasaH &
   tad api sarvavidāśritavatsalaḥ kim idam āraṭitaṃ na śṛṇoṣi me //	tat api sarva-vid-ASrita-vatsalaH kim idam Arawitam na SRNozi me //
   UtSst_4.19 //	UtSst-_4.19 //
   smarasi nātha kadācid apīhitaṃ viṣayasaukhyam athāpi mayārthitam &	smarasi nATa kadAcid api-Ihitam vizaya-sOKyam aTa-api mayA-arTitam &
   satatam eva bhavadvapurīkṣaṇāmṛtamabhīṣṭamalaṃ mama dehi tat // UtSst_4.20	satatam eva Bavat-vapuH-IkzaNa-amRtam-aBIzwa-malam mama dehi tat // UtSst_4.20
   kila yadaiva śivādhvani tāvake kṛtapado 'smi maheśa tavecchayā &	kila yadA-eva Siva-aDvani tAvake kRta-padaH asmi maheSa tava-icCayA &
   śubhaśatānyuditāni tadaiva me kim aparaṃ mṛgaye bhavataḥ prabho //	SuBa-SatAni-uditAni tadA-eva me kim aparam mRgaye BavataH praBo //
   UtSst_4.21 //	UtSst-_4.21 //
   yatra so 'stam ayam eti vivasvāṃś candramaḥ prabhṛtibhiḥ saha sarvaiḥ &	yatra saH astam ayam eti vivasvAn candramaH praBRtiBiH saha sarvEH &
   kāpi sā vijayate śivarātriḥ svaprabhāprasarabhāsvararūpā // UtSst_4.22 //	kA-api sA vijayate SivarAtriH sva-praBA-prasara-BAsvara-rUpAH // UtSst-_4.22 //
   apy upārjitam ahaṃ triṣu lokeṣv adhipatyam amareśvara manye &	api upArjitam aham trizu lokezu aDipatyam amareSvara manye &
   nīrasaṃ tad akhilaṃ bhavadaṅghrisparśanāmṛtarasena vihīnam // UtSst_4.23	nIrasam tat aKilam Bavat-aFGri-sparSana-amRta-rasena vihInam // UtSst_4.23
   bata nātha dṛḍho 'yam ātmabandho bhavadakhyātimayas tvayaiva kḷptaḥ &	bata nATa dRXaH ayam Atma-banDaH Bavat-aKyAti-mayaH tvayA-eva k?ptaH &
   yad ayaṃ prathamānam eva me tvām avadhīrya ślathate na leśato 'pi //	yat ayam praTamAnam eva me tvAm avaDIrya SlaTate na leSataH api //
   UtSst_4.24 //	UtSst-_4.24 //
   mahatām amareśa pūjyamāno 'py aniśaṃ tiṣṭhasi pūjakaikarūpaḥ &	mahatAm amara-ISa pUjyamAnaH api aniSam tizWasi pUjaka-eka-rUpaH &
   bahirantarapīha dṛśyamānaḥ sphurasi draṣṭṛśarīra eva śaśvat // UtSst_4.25	bahis-antar-api-iha dRSyamAnaH sPurasi drazwR-SarIraH eva SaSvat // UtSst_4.25
   svabalanideśanākhyaṃ pañcamaṃ stotram	sva-bala-nideSana-AKyam paQcamam stotram
   tvatpādapadmasamparkamātrasambhogasaṅginam &	tvad-pAda-padma-samparka-mAtra-samBoga-saFginam &
   galepādikayā nātha māṃ svaveśma praveśaya // UtSst_5.1 //	galepa-AdikayA nATa mAm sva-veSma praveSaya // UtSst_5.1 //
   bhavatpādāmbujarajorājirañjitamūrdhajaḥ &	Bavat-pAda-ambuja-rajaH-rAji-raQjita-mUrDajaH &
   apārarabhasārabdhanartanaḥ syām ahaṃ kadā // UtSst_5.2 //	apAra-raBasa-ArabDa-nartanaH syAm aham kadA // UtSst-_5.2 //
   tvad ekanātho bhagavann iyad evārthaye sadā &	tvat eka-nATaH Bagavan iyat eva-arTaye sadA &
   tvadantarvasatir mūko bhaveyaṃ mānyathā budhaḥ // UtSst_5.3 //	tvad-antar-vasatiH mUkaH Baveyam mA-anyaTA buDaH // UtSst_5.3 //
   aho sudhānidhe svāminn aho mṛṣṭa trilocana &	aho suDA-niDe svAmin aho mRzwa trilocana &
   aho svādo virūpakṣety eva nṛtyeyam āraṭan // UtSst_5.4 //	aho svAdaH virUpakza-iti eva nRtyeyam Arawan // UtSst_5.4 //
   tvatpādapadmasaṃsparśaparimīlitalocanaḥ &	tvad-pAda-padma-saMsparSa-parimIlita-locanaH &
   vijṛmbheyabhavadbhaktimadirāmadaghūrṇitaḥ // UtSst_5.5 //	vijRmBeya-Bavat-Bakti-madirA-mada-GUrNitaH // UtSst_5.5 //
   cittabhūbhṛd bhuvi vibho vaseyaṃ kvāpi yatra sā &	citta-BUBRt Buvi viBo vaseyam kvApi yatra sA &
   nirantaratvatpralāpamayī vṛttir mahārasā // UtSst_5.6 //	nirantara-tvad-pralApa-mayI vRttiH mahArasAH // UtSst_5.6 //
   yatra devīsametas tvam āsaudhādā ca gopurāt &	yatra devI-sametaH tvam AsODAdA ca gopurAt &
   bahurūpaḥ sthitas tasmin vāstavyaḥ syām ahaṃ pure // UtSst_5.7 //	bahu-rUpaH sTitaH tasmin vAstavyaH syAm aham pure // UtSst-_5.7 //
   samullasantu bhagavan bhavadbhānumarīcayaḥ &	samullasantu Bagavan Bavat-BAnu-marIcayaH &
   vikasatveṣa yāvan me hṛtpadmaḥ pūjanāya te // UtSst_5.8 //	vikasatu-eza yAvat me hRd-padmaH pUjanAya te // UtSst_5.8 //
   prasīda bhagavan yena tvatpade patitaṃ sadā &	prasIda Bagavan yena tvad-pade patitam sadA &
   mano me tattadāsvādya kṣīved iva galed iva // UtSst_5.9 //	manaH me tat-tat-AsvAdya kzIvet iva galet iva // UtSst_5.9 //
   praharṣād vātha śokād vā yadi kuṅyād dhaṭād api &	praharzAt vA-aTa SokAt vA yadi kuFyAt DawAt api &
   bāhyād athāntarād bhāvāt prakaṭībhava me prabho // UtSst_5.10 //	bAhyAt aTa-antarAt BAvAt prakawIBava me praBo // UtSst-_5.10 //
   bahir apy antar api tat syandamānaṃ sadāstu me &	bahis api antar api tat syandamAnam sadA-astu me &
   bhavatpādāmbujasparśāmṛtam atyantaśītalam // UtSst_5.11 //	Bavat-pAda-ambuja-sparSa-amRtam atyanta-SItalam // UtSst-_5.11 //
   tvatpādasaṃsparśasudhāsaraso 'ntarnimajjanam &	tvad-pAda-saMsparSa-suDA-sarasaH antar-nimajjanam &
   ko 'py eṣa sarvasambhogalaṅghī bhogo 'stu me sadā // UtSst_5.12 //	kaH api eza sarva-samBoga-laFGI BogaH astu me sadA // UtSst_5.12 //
   niveditam upādatsva rāgādi bhagavan mayā &	niveditam upAdatsva rAga-Adi Bagavat mayA &
   ādāya cāmṛtīkṛtya bhuṅkṣva bhaktajanaiḥ samam // UtSst_5.13 //	AdAya ca-amRtIkRtya BuFkzva Bakta-janEH samam // UtSst-_5.13 //
   aśeṣabhuvanāhāranityatṛptaḥ sukhāsanam &	aSeza-Buvana-AhAra-nitya-tRptaH suKa-Asanam &
   svāmin gṛhāṇa dāseṣu prasādālokanakṣaṇam // UtSst_5.14 //	svAmin gRhANa dAsezu prasAda-Aloka-nakzaNam // UtSst-_5.14 //
   antarbhakticamatkāracarvaṇāmīlitekṣaṇaḥ &	antar-Bakti-camatkAra-carvaNa-AmIlita-IkzaNaH &
   namo mahyaṃ śivāyeti pūjayam syāṃ tṛṇāny api // UtSst_5.15 //	namaH mahyam SivAya-iti pUjayam syAm tRNAni api // UtSst-_5.15 //
   api labdhabhavadbhāvaḥ svātmollāsamayaṃ jagat &	api labDa-Bavat-BAvaH sva-Atma-ullAsa-mayam jagat &
   paśyan bhaktirasābhogair bhaveyam aviyojitaḥ // UtSst_5.16 //	paSyan Bakti-rasa-ABogEH Baveyam aviyojitaH // UtSst_5.16 //
   ākāmkṣaṇīyam aparaṃ yena nātha na vidyate &	AkAmkzaNIyam aparam yena nATa na vidyate &
   tava tenādvitīyasya yuktaṃ yat paripūrṇatā // UtSst_5.17 //	tava tena-advitIyasya yuktam yat paripUrNa-tA // UtSst_5.17 //
   hasyate nṛtyate yatra rāgadveṣādi bhujyate &	hasyate nRtyate yatra rAga-dveza-Adi Bujyate &
   pīyate bhaktipīyūṣarasas tat prāpnuyāṃ padam // UtSst_5.18 //	pIyate Bakti-pIyUza-rasaH tat prApnuyAm padam // UtSst-_5.18 //
   tat tad apūrvāmodatvaccintākusumavāsanā dṛḍhatām &	tat tat apUrva-Amoda-tvad-cintA-kusuma-vAsanA dRXa-tAm &
   etu mama manasi yāvann aśyatu durvāsanāgandhaḥ // UtSst_5.19 //	etu mama manasi yAvan aSyatu durvAsana-AganDaH // UtSst_5.19 //
   kva nu rāgādiṣu rāgaḥ kva ca haracaraṇāmbujeṣu rāgitvam &	kva nu rAga-Adizu rAgaH kva ca hara-caraNa-ambujezu rAgi-tvam &
   itthaṃ virodharasikaṃ bodhaya hitam amara me hṛdayam // UtSst_5.20 //	itTam viroDa-rasikam boDaya hitam amara me hRdayam // UtSst-_5.20 //
   vicaran yogadaśāsv api viṣayavyāvṛttivartamāno 'pi &	vicaran yoga-daSAsu api vizaya-vyAvRtti-vartamAnaH api &
   tvaccintāmadirāmadataralīkṛtahṛdaya eva syām // UtSst_5.21 //	tvad-cintA-madirA-mada-taralIkRta-hRdayaH eva syAm // UtSst_5.21 //
   vāci manomatiṣu tathā śarīraceṣṭāsu karaṇaracitāsu &	vAci manaH-matizu taTA SarIra-cezwAsu karaNa-racitAsu &
   sarvatra sarvadā me puraḥsaro bhavatu bhaktirasaḥ // UtSst_5.22 //	sarvatra sarvadA me puraHsaraH Bavatu Bakti-rasaH // UtSst_5.22 //
   śivaśivaśiveti nāmani tava niravadhi nātha japyamāne 'smin &	Siva-Siva-Siva-iti nAmani tava niravaDi nATa japyamAne asmin &
   āsvādayan bhaveyaṃ kam api mahārasam apunaruktam // UtSst_5.23 //	AsvAdayan Baveyam kam api mahArasam apunaruktam // UtSst_5.23 //
   sphuradanantacidātmakaviṣṭape parinipītasamastajaḍādhvani &	sPurat-ananta-cit-Atmaka-vizwape parinipIta-samasta-jaxa-aDvani &
   agaṇitāparacinmayagaṇḍike pravicareyam ahaṃ bhavato 'rcitā // UtSst_5.24	agaNita-apara-cit-maya-gaNxike pravicareyam aham BavataH arcitAH // UtSst_5.24
   svavapuṣi sphuṭabhāsini śāśvate sthitikṛte na kim apy upayujyate &	sva-vapuzi sPuwa-BAsini SASvate sTiti-kRte na kim api upayujyate &
   iti matiḥ sudṛḍhā bhavatāt paraṃ mama bhavaccaraṇābjarajaḥ śuceḥ //	iti matiH su-dRXA BavatAt param mama Bavat-caraNa-abja-rajaH SuceH //
   UtSst_5.25 //	UtSst-_5.25 //
   kim api nātha kadācana cetasi sphurati tad bhavadaṃghritalaspṛśām &	kim api nATa kadAcana cetasi sPurati tat Bavat-aMGri-tala-spRSAm &
   galati yatra samastamidaṃ sudhāsarasi viśvam idaṃ diśa me sadā //	galati yatra samastam-idam suDA-sarasi viSvam idam diSa me sadA //
   UtSst_5.26 //	UtSst-_5.26 //
   adhvavisphuraṇākhyaṃ sastham stotram	aDva-visPuraNa-AKyam sa-sTam stotram
   kṣaṇamātram apīśāna viyuktasya tvayā mama &	kzaNa-mAtram api-ISAna viyuktasya tvayA mama &
   nibiḍaṃ tapyamānasya sadā bhūyā dṛśaḥ padam // UtSst_6.1 //	nibixam tapyamAnasya sadA BUyAH dRSaH padam // UtSst-_6.1 //
   viyogasāre saṃsāre priyeṇa prabhuṇā tvayā &	viyoga-sAre saMsAre priyeNa praBuNA tvayA &
   aviyuktaḥ sadaiva syāṃ jagatāpi viyojitaḥ // UtSst_6.2 //	aviyuktaH sadA-eva syAm jagatA-api viyojitaH // UtSst_6.2 //
   kāyavāṅmanasair yatra yāmi sarvaṃ tvam eva tat &	kAya-vAc-manasEH yatra yAmi sarvam tvam eva tat &
   ity eṣa paramārtho 'pi paripūrṇo 'stu me sadā // UtSst_6.3 //	iti eza parama-arTaH api paripUrNaH astu me sadA // UtSst_6.3 //
   nirvikalpo mahānandapūrṇo yadvad bhavāṃs tathā &	nirvikalpaH mahA-Ananda-pUrNaH yadvat BavAn taTA &
   bhavatstutikarī bhūyād anurūpaiva vāṅ mama // UtSst_6.4 //	Bavat-stuti-karI BUyAt anurUpA-eva vAc mama // UtSst_6.4 //
   bhavadāveśataḥ paśyan bhāvaṃ bhāvaṃ bhavanmayam &	Bavat-AveSataH paSyan BAvam BAvam Bavat-mayam &
   vicareyaṃ nirākāṅkṣaḥ praharṣaparipūritaḥ // UtSst_6.5 //	vicareyam nirAkAFkzaH praharza-paripUritaH // UtSst_6.5 //
   bhagavanbhavataḥ pūrṇam paśyeyam akhilaṃ jagat &	Bagavan-BavataH pUrNam paSyeyam aKilam jagat &
   tāvataivāsmi santuṣṭas tato na parikhidyase // UtSst_6.6 //	tAvatA-eva-asmi santuzwaH tatas na pariKidyase // UtSst_6.6 //
   vilīyamānās tvayy eva vyomni meghalavā iva &	vilIyamAnAH tvayi eva vyomni meGa-lavAH iva &
   bhāvā vibhāntu me śaśvat kramanairmalyagāminaḥ // UtSst_6.7 //	BAvAH viBAntu me SaSvat kramanErmalya-gAminaH // UtSst_6.7 //
   svaprabhāprasaradhvastāparyantadhvāntasantatiḥ &	sva-praBA-prasara-Dvasta-aparyanta-DvAnta-santatiH &
   santataṃ bhātu me ko 'pi bhavamadhyād bhavanmaṇiḥ // UtSst_6.8 //	santatam BAtu me kaH api Bava-maDyAt Bavat-maNiH // UtSst_6.8 //
   kāṃ bhūmikāṃ nādhiśeṣe kiṃ tat syād yan na te vapuḥ &	kAm BUmikAm na-aDiSeze kim tat syAt yat na te vapuH &
   śrāntas tenāprayāsena sarvatas tvām avāpnuyām // UtSst_6.9 //	SrAntaH tena-aprayAsena sarvatas tvAm avApnuyAm // UtSst_6.9 //
   bhavadaṅgapariṣvaṅgasambhogaḥ svecchayaiva me &	Bavat-aFga-parizvaFga-samBogaH sva-icCayA-eva me &
   ghaṭatām iyati prāpte kiṃ nātha na jitaṃ mayā // UtSst_6.10 //	Gawa-tAm iyati prApte kim nATa na jitam mayA // UtSst_6.10 //
   prakaṭībhava nānyābhiḥ prārthanābhiḥ kadarthanāḥ &	prakawIBava na-anyABiH prArTanABiH kadarTanAH &
   kurmas te nātha tāmyantas tvām eva mṛgayāmahe // UtSst_6.11 //	kurmaH te nATa tAmyantaH tvAm eva mRgayAmahe // UtSst_6.11 //
   vidhuravijayanāmadheyaṃ saptamaṃ stotram	viDura-vijaya-nAmaDeyam saptamam stotram
   tvayy ānandasarasvati samarasatām etya nātha mama cetaḥ &	tvayi Ananda-sarasvati samarasa-tAm etya nATa mama cetaH &
   pariharatu sakṛd iyantaṃ bhedādhīnaṃ mahānartham // UtSst_7.1 //	pariharatu sakRt iyantam Beda-aDInam mahA-anarTam // UtSst_7.1 //
   etan mama na tv idam iti rāgadveṣādinigaḍadṛḍhamūle &	etat mama na tu idam iti rAga-dveza-Adi-nigaxa-dRXa-mUle &
   nātha bhavanmayataikyapratyayaparaśuḥ patatvantaḥ // UtSst_7.2 //	nATa Bavat-maya-tEkya-pratyaya-paraSuH patatu-antaH // UtSst_7.2 //
   galatu vikalpakalaṅkāvalī samullasatu hṛdi nirargalatā &	galatu vikalpa-kalaFka-AvalI samullasatu hRdi nirargalatA &
   bhagavann ānandarasaplutāstu me cinmayī mūrtiḥ // UtSst_7.3 //	Bagavan Ananda-rasa-plutAH-tu me cit-mayI mUrtiH // UtSst-_7.3 //
   rāgādimayabhavāṇḍakaluṭhitaṃ tvadbhaktibhāvanāmbikā tais taiḥ &	rAga-Adi-maya-Bava-aNxa-kaluWitam tvad-Bakti-BAvanA-ambikA tEH tEH &
   āpyāyayatu rasair māṃ pravṛddhapakṣo yathā bhavāmi khagaḥ // UtSst_7.4 //	ApyAyayatu rasEH mAm pravRdDa-pakzaH yaTA BavAmi KagaH // UtSst_7.4 //
   tvaccaraṇabhāvanāmṛtarasasārāsvādanaipuṇaṃ labhatām &	tvad-caraNa-BAvanA-amRta-rasa-sAra-AsvAda-nEpuNam laBatAm &
   cittam idaṃ niḥśeṣitaviṣayaviṣāsaṅgavāsanāvadhi me // UtSst_7.5 //	cittam idam niHSezita-vizaya-viza-AsaFga-vAsanA-avaDi me // UtSst_7.5 //
   tvadbhaktitapanadīdhitisaṃsparśavaśān mamaiṣa dūrataram &	tvad-Bakti-tapanadI-Diti-saMsparSa-vaSAt mama-eza dUrataram &
   cetomaṇir vimūñcaturāgādikataptavahnikaṇān // UtSst_7.6 //	cetomaNiH vimUQcatu-rAga-Adika-tapta-vahni-kaNAn // UtSst_7.6 //
   tasmin pade bhavantaṃ satatam upaślokayeyam atyuccaiḥ &	tasmin pade Bavantam satatam upaSlokayeyam ati-uccEs &
   hariharyaśvaviriñcā api yatra bahiḥ pratīkṣante // UtSst_7.7 //	hari-haryaSva-viriQcAH api yatra bahis pratIkzante // UtSst_7.7 //
   bhaktimadajanitavibhramavaśena paśyeyam avikalaṃ karaṇaiḥ &	Bakti-mada-janita-viBrama-vaSena paSyeyam avikalam karaNEH &
   śivamayam akhilaṃ lokaṃ kriyāś ca pūjāmayī sakalāḥ // UtSst_7.8 //	Siva-mayam aKilam lokam kriyAH ca pUjA-mayI sakalAH // UtSst_7.8 //
   māmakamanogṛhītatvadbhaktikulāṅganāṇimādisutān &	mAmaka-manaH-gRhIta-tvad-Bakti-kula-aFganA-aNima-Adi-sutAn &
   sūtvā subaddhamūlā mameti buddhiṃ dṛḍhīkurutām // UtSst_7.9 //	sUtvA su-badDa-mUlA mama-iti budDim dRXIkurutAm // UtSst_7.9 //
   alaukikodbalanākhyam aṣṭamaṃ stotram	alOkika-udbalana-AKyam azwamam stotram
   yaḥ prasādalava īśvarasthito yā ca bhaktir iva mām upeyuṣī &	yaH prasAda-lavaH ISvara-sTitaH yA ca BaktiH iva mAm upeyuzI &
   tau parasparasamanvitau kadā tādṛśe vapuṣi rūḍhim eṣyataḥ // UtSst_8.1 //	tO paraspara-samanvitO kadA tAdRSe vapuzi rUXim ezyataH // UtSst_8.1 //
   tvatprabhutvaparicarvaṇajanmā ko 'py udetu paritoṣaraso 'ntaḥ &	tvad-praBu-tva-paricarvaNa-janmA kaH api udetu paritoza-rasaH antar &
   sarvakālam iha me param astu jñānayogamahimādi vidūre // UtSst_8.2 //	sarvakAlam iha me param astu jQAna-yoga-mahima-Adi vidUre // UtSst-_8.2 //
   lokavadbhavatu me viṣayeṣu sphīta eva bhagavanparitarṣaḥ &	loka-vat-Bavatu me vizayezu sPItaH eva Bagavan-paritarzaH &
   kevalaṃ tava śarīratayaitān+ lokayeyam aham astavikalpaḥ // UtSst_8.3 //	kevalam tava SarIra-tayA-etAn+ lokayeyam aham asta-vikalpaH // UtSst_8.3 //
   dehabhūmiṣu tathā manasi tvaṃ prāṇavartmani ca bhedam upete &	deha-BUmizu taTA manasi tvam prANa-vartmani ca Bedam upete &
   saṃvidaḥ pathiṣu teṣu ca tena svātmanā mama bhava sphuṭarūpaḥ // UtSst_8.4	saMvidaH paTizu tezu ca tena sva-AtmanA mama Bava sPuwa-rUpaH // UtSst_8.4
   nijanijeṣu padeṣu patantv imāḥ karaṇavṛttaya ullasitā mama &	nija-nijezu padezu patantu imAH karaNa-vRttayaH ullasitAH mama &
   kṣaṇamapīśa manāg api maiva bhūt tvadavibhedarasakṣatisāhasam // UtSst_8.5	kzaNam-api-ISa manAk api mA-eva BUt tvad-aviBeda-rasa-kzati-sAhasam // UtSst_8.5
   laghumasṛṇasitācchaśītalaṃ bhavadāveśavaśena bhāvayan &	laGu-masRNa-sitAt-SaSItalam Bavat-AveSa-vaSena BAvayan &
   vapur akhilapadārthapaddhater vyavahārān ativartayeya tān // UtSst_8.6 //	vapuH aKila-padArTa-padhateH vyavahArAn ativartayeya tAn // UtSst_8.6 //
   vikasatu svavapur bhavadātmakaṃ samupayāntu jaganti mamāṅgatām &	vikasatu sva-vapuH Bavat-Atmakam samupayAntu jaganti mama-aFga-tAm &
   vrajatu sarvam idaṃ dvayavalgitaṃ smṛtipathopagame 'py anupākhyatām //	vrajatu sarvam idam dvaya-valgitam smRti-paTa-upagame api anupAKyatAm //
   UtSst_8.7 //	UtSst-_8.7 //
   samudiyād api tādṛśatāvakānana viloka parāmṛtasamplavaḥ &	samudiyAt api tAdRSatA-avakAnana viloka para-amRta-samplavaH &
   mama ghaṭeta yathā bhavadadvayāprathanaghoradarīparipūraṇam // UtSst_8.8	mama Gaweta yaTA Bavat-advaya-apraTana-Gora-darI-paripUraNam // UtSst_8.8
   api kadācana tāvakasaṅgamāmṛtakaṇācchuraṇena tanīyasā &	api kadAcana tAvaka-saFgama-amRta-kaNAt-CuraNena tanIyasA &
   sakalalokasukheṣu parāṅmukho na bhavitāsmy ubhayacyuta eva kim //	sakala-loka-suKezu parAFmuKaH na BavitAsmi uBaya-cyutaH eva kim //
   UtSst_8.9 //	UtSst-_8.9 //
   satatam eva bhavaccaraṇāmbujākaracarasya hi haṃsavarasya me &	satatam eva Bavat-caraNa-ambuja-Akara-carasya hi haMsa-varasya me &
   upari mūlatalād api cāntarād upanamatv aja bhaktimṛṇālikā // UtSst_8.10 //	upari mUla-talAt api ca-antarAt upanamatu aja Bakti-mRNAlikA // UtSst_8.10 //
   upayāntu vibho samastavastūny api cintāviṣayaṃ dṛśaḥ padaṃ ca &	upayAntu viBo samasta-vastUni api cintA-vizayam dRSaH padam ca &
   mama darśanacintanaprakāśāmṛtasārāṇi paraṃ parisphurantu // UtSst_8.11 //	mama darSana-cintana-prakASa-amRta-sArANi param parisPurantu // UtSst-_8.11 //
   parameśvara teṣu teṣu kṛcchreṣv api nāmopanamatsv ahaṃ bhaveyam &	parameSvara tezu tezu kRcCrezu api nAma-upanamatsu aham Baveyam &
   na paraṃ gatabhīs tvadaṅgasaṅgādupajātādhikasammado 'pi yāvat //	na param gata-BIH tvad-aFga-saFgAt-upajAta-aDika-sammadaH api yAvat //
   UtSst_8.12 //	UtSst-_8.12 //
   bhavadātmani viśvam umbhitaṃ yad bhavataivāpi bahiḥ prakāśyate tat &	Bavat-Atmani viSvam umBitam yat BavatA-eva-api bahis prakASyate tat &
   iti yad dṛḍhaniścayopajuṣṭaṃ tad idāniṃ sphuṭam eva bhāsatām // UtSst_8.13	iti yat dRXa-niScaya-upajuzwam tat idAnim sPuwam eva BAsatAm // UtSst_8.13
   svātantryavijayākhyaṃ navamaṃ stotram	svAtantrya-vijaya-AKyam navamam stotram
   kadā navarasārdrārdrasambhogāsvādanotsukam &	kadA navarasa-Ardra-Ardra-samBoga-AsvAdana-utsukam &
   pravarteta vihāyānyan mama tvatsparśane manaḥ // UtSst_9.1 //	pravarteta vihAya-an-yat mama tvad-sparSane manaH // UtSst_9.1 //
   tvadekaraktas tvatpādapūjāmātramahādhanaḥ &	tvad-eka-raktaH tvad-pAda-pUjA-mAtra-mahADanaH &
   kadā sākṣātkariṣyāmi bhavantam ayam utsukaḥ // UtSst_9.2 //	kadA sAkzAtkarizyAmi Bavantam ayam utsukaH // UtSst-_9.2 //
   gāḍhānurāgavaśato nirapekṣībhūtamānaso 'smi kadā &	gAXa-anurAga-va-SataH nirapekzIBUta-mAnasaH asmi kadA &
   paṭapaṭiti vighaṭitākhilamahārgalas tvām upaiṣyāmi // UtSst_9.3 //	pawapawiti viGawita-aKila-mahA-argalaH tvAm upEzyAmi // UtSst_9.3 //
   svasaṃvitsārahṛdayādhiṣṭhānāḥ sarvadevatāḥ &	sva-saMvid-sAra-hRdaya-aDizWAnAH sarva-devatAH &
   kadā nātha vaśīkuryāṃ bhavadbhaktiprabhāvataḥ // UtSst_9.4 //	kadA nATa vaSIkuryAm Bavat-Bakti-praBAvataH // UtSst_9.4 //
   kadā me syād vibho bhūri bhaktyānandarasotsavaḥ &	kadA me syAt viBo BUri BaktyAnanda-rasa-utsavaH &
   yadālokasukhānandī pṛthaṅ nāmāpi lapsyate // UtSst_9.5 //	yadAloka-suKa-AnandI pRTak nAma-api lapsyate // UtSst_9.5 //
   īśvaram abhayam udāraṃ pūrṇam akāraṇam apahnutātmānaṃ &	ISvaram aBayam udAram pUrNam akAraNam apahnuta-AtmAnam &
   sahasābhijñāya kadā svāmijanaṃ lajjayiṣyāmi // UtSst_9.6 //	sahasA-aBijQAya kadA svAmi-janam lajjayizyAmi // UtSst_9.6 //
   kadā kām api tāṃ nātha tava vallabhatām iyām &	kadA kAm api tAm nATa tava vallaBa-tAm iyAm &
   yayā māṃ prati na kvāpi yuktaṃ te syāt palāyitum // UtSst_9.7 //	yayA mAm prati na kvApi yuktam te syAt palAyitum // UtSst-_9.7 //
   tattvato 'śeṣajantūnāṃ bhavatpūjāmayātmanām &	tattvataH aSeza-jantUnAm Bavat-pUjA-maya-AtmanAm &
   dṛṣṭyānumoditarasāplāvitaḥ syāṃ kadā vibho // UtSst_9.8 //	dRzwyA-anumodita-rasa-AplAvitaH syAm kadA viBo // UtSst-_9.8 //
   jñānasya paramā bhūmir yogasya paramā daśā &	jQAnasya paramA BUmiH yogasya paramA daSA &
   tvadbhaktir yā vibho karhi pūrṇa me syāt tadarthitā // UtSst_9.9 //	tvad-BaktiH yA viBo karhi pUrNa me syAt tad-arTitAH // UtSst_9.9 //
   sahasaivasādya kadā gāḍham avaṣṭabhya harṣavivaśo 'ham &	sahasA-eva-sAdya kadA gAXam avazwaBya harza-vivaSaH aham &
   tvaccaraṇavaranidhānaṃ sarvasya prakaṭayiṣyāmi // UtSst_9.10 //	tvad-caraNa-vara-niDAnam sarvasya prakawayizyAmi // UtSst_9.10 //
   paritaḥ prasaracchuddhatvadālokamayaḥ kadā &	paritas prasarat-SudDa-tvad-Aloka-mayaH kadA &
   syāṃ yatheśa na kiñcin me māyācchāyābilaṃ bhavet // UtSst_9.11 //	syAm yaTA-ISa na kiQcid me mAyA=-CAyA-bilam Bavet // UtSst_9.11 //
   ātmasātkṛtaniḥśeṣamaṇḍalo nirvyapekṣakaḥ &	AtmasAt-kRta-niHSeza-maNxalaH nirvyapekzakaH &
   kadā bhaveyaṃ bhagavaṃs tvadbhaktagaṇanāyakaḥ // UtSst_9.12 //	kadA Baveyam Bagavan tvad-Bakta-gaNa-nAyakaH // UtSst_9.12 //
   nātha lokābhimānānām apūrvaṃ tvaṃ nibandhanam &	nATa loka-aBimAnAnAm apUrvam tvam nibanDanam &
   mahābhimānaḥ karhi syāṃ tvadbhaktirasapūritaḥ // UtSst_9.13 //	mahA-aBimAnaH karhi syAm tvad-Bakti-rasa-pUritaH // UtSst_9.13 //
   aśeṣaviṣayāśūnyaśrīsamāśleṣasusthitaḥ &	aSeza-vizaya-aSUnya-SrI-samASleza-su-sTitaH &
   śayīyam iva śītāṅghrikuśeśayayuge kadā // UtSst_9.14 //	SayIyam iva SIta-aFGri-kuSa-ISaya-yuge kadA // UtSst_9.14 //
   bhaktyāsavasamṛddhāyās tvatpūjābhogasampadaḥ &	Bakti-A-Asava-samRdDAyAH tvad-pUjA-Boga-sampadaH &
   kadā pāraṃ gamiṣyāmi bhaviṣyāmi kadā kṛtī // UtSst_9.15 //	kadA pAram gamizyAmi BavizyAmi kadA kRtI // UtSst-_9.15 //
   ānandabāṣpapūraskhalitaparibhrāntagadgadākrandaḥ &	Ananda-bAzpa-pUra-sKalita-pariBrAnta-gadgada-AkrandaH &
   hāsollāsitavadanas tvatsparśarasaṃ kadāpsyāmi // UtSst_9.16 //	hAsa-ullAsita-vadanaH tvad-sparSa-rasam kadApsyAmi // UtSst_9.16 //
   paśujanasamānavṛttām avadhūya daśām imāṃ kadā śambho &	paSu-jana-samAna-vRttAm avaDUya daSAm imAm kadA SamBo &
   āsvādayeya tāvakabhaktocitam ātmano rūpam // UtSst_9.17 //	AsvAdayeya tAvaka-Bakta-ucitam AtmanaH rUpam // UtSst-_9.17 //
   labdhāṇimādisiddhir vigalitasakalopatāpasantrāsaḥ &	labDa-aNima-Adi-sidDiH vigalita-sakala-upatApa-santrAsaH &
   tvadbhaktirasāyanapānakriḍhāniṣṭaḥ kadāsīya // UtSst_9.18 //	tvad-Bakti-rasAyana-pAna-kriXa-anizwaH kadA-AsIya // UtSst_9.18 //
   nātha kadā sa tathāvidha ākrando me samuccared vāci &	nATa kadA sa taTAviDaH AkrandaH me samuccaret vAci &
   yat samanantaram eva sphurati puras tāvakī mūrtiḥ // UtSst_9.19 //	yat samanantaram eva sPurati puras tAvakI mUrtiH // UtSst-_9.19 //
   gāḍhagāḍhabhavadaṅghrisarojāliṅganavyasanatatparacetāḥ &	gAXa-gAXa-Bavat-aFGri-saroja-AliFgana-vyasana-tatpara-cetAH &
   vastv avastv idam ayatnata eva tvāṃ kadā samavalokayitāsmi // UtSst_9.20	vastu avastu idam ayatnatas eva tvAm kadA samavalokayitA-asmi // UtSst_9.20
   avicchedabhaṅgākhyaṃ daśamaṃ stotram	avicCeda-BaFga-AKyam daSamam stotram
   na soḍhavyam avaśyam te jagadekaprabhor idam &	na soXavyam avaSyam te jagat-eka-praBoH idam &
   māheśvarāś ca lokānām itareṣāṃ samāś ca yat // UtSst_10.1 //	mAheSvarAH ca lokAnAm itarezAm samAH ca yat // UtSst-_10.1 //
   ye sadaivānurāgeṇa bhavatpādānugāminaḥ &	ye sadA-eva-anurAgeNa Bavat-pAda-anugAminaH &
   yatra tatra gatā bhogāṃs te kāṃś cid upabhuñjate // UtSst_10.2 //	yatra tatra gatAH BogAn te kAn cit upaBuQjate // UtSst_10.2 //
   bhartā kālāntako yatra bhavāṃs tatra kuto rujaḥ &	BartA kAla-antakaH yatra BavAn tatra kutas rujaH &
   tatra cetarabhogāśā kā lakṣmīr yatra tāvakī // UtSst_10.3 //	tatra ca-itara-Boga-ASA kA lakzmIH yatra tAvakI // UtSst-_10.3 //
   kṣanamātrasukhenāpi vibhur yenāsi labhyase &	kzana-mAtra-suKena-api viBuH yena-asi laByase &
   tadaiva sarvaḥ kālo 'sya tvadānandena pūryate // UtSst_10.4 //	tadA-eva sarvaH kAlaH asya tvad-Anandena pUryate // UtSst_10.4 //
   ānandarasabindus te candramā galito bhuvi &	Ananda-rasa-binduH te candramAH galitaH Buvi &
   sūryas tathā te prasṛtaḥ saṃhārī tejasaḥ kaṇaḥ // UtSst_10.5 //	sUryaH taTA te prasRtaH saMhArI tejasaH kaNaH // UtSst_10.5 //
   baliṃ yāmas tṛtīyāya netrāyāsmai tava prabho &	balim yAmaH tRtIyAya netrAya-asmE tava praBo &
   alaukikasya kasyāpi māhātmyasyaikalakṣmaṇe // UtSst_10.6 //	alOkikasya kasya-api mAhAtmyasya-eka-lakzmaNe // UtSst_10.6 //
   tenaiva dṛṣṭo 'si bhavaddarśanādyo 'tihṛṣyati &	tena-eva dRzwaH asi Bavat-darSana-At-yaH ati-hRzyati &
   kathañcid yasya vā harṣaḥ ko 'pi tena tvam īkṣitaḥ // UtSst_10.7 //	kaTaQcid yasya vA harzaH kaH api tena tvam IkzitaH // UtSst_10.7 //
   yeṣām prasanno 'si vibho yair labdhaṃ hṛdayaṃ tava &	yezAm prasannaH asi viBo yEH labDam hRdayam tava &
   ākṛṣya tvatpurāttais tu bāhyam ābhyantarīkṛtam // UtSst_10.8 //	AkRzya tvad-purAttEH tu bAhyam AByantarIkRtam // UtSst-_10.8 //
   tvad ṛte nikhilaṃ viśvaṃ samadṛgyātam īkṣyatām &	tvat Rte niKilam viSvam samadRS-yAtam IkzyatAm &
   īśvaraḥ punar etasya tvam eko viṣamekṣaṇaḥ // UtSst_10.9 //	ISvaraH punar etasya tvam ekaH vizama-IkzaNaH // UtSst_10.9 //
   āstāṃ bhavatprabhāveṇa vinā sattaiva nāsti yat &	AstAm Bavat-praBAveNa vinA sattA-eva na-asti yat &
   tvaddūṣaṇakathā yeṣām tvad ṛte nopapadyate // UtSst_10.10 //	tvad-dUzaNa-kaTA yezAm tvat Rte na-upapadyate // UtSst_10.10 //
   bāhyāntarāntarāyālīkevale cetasi sthitiḥ &	bAhya-antara-antarAya-alI-kevale cetasi sTitiH &
   tvayi cet syān mama vibho kim anyad upayujyate // UtSst_10.11 //	tvayi ced syAt mama viBo kim anyat upayujyate // UtSst_10.11 //
   anye bhramanti bhagavann ātmany evātiduḥsthitāḥ &	anye Bramanti Bagavan Atmani eva-ati-duHsTitAH &
   anye bhramanti bhagavann ātmany evātisusthitāḥ // UtSst_10.12 //	anye Bramanti Bagavan Atmani eva-ati-susTitAH // UtSst_10.12 //
   apītvāpi bhavadbhaktisudhām anavalokya ca &	api-itvA-api Bavat-Bakti-suDAm anavalokya ca &
   tvām īśa tvatsamācāramātrāt siddhyanti jantavaḥ // UtSst_10.13 //	tvAm ISa tvad-samAcAra-mAtrAt sidDyanti jantavaH // UtSst_10.13 //
   bhṛtyā vayaṃ tava vibho tena trijagatāṃ yathā &	BRtyAH vayam tava viBo tena trijagatAm yaTA &
   bibharṣy ātmānam evaṃ te bharttavyā vayam apy alam // UtSst_10.14 //	biBarzi AtmAnam evam te BarttavyAH vayam api alam // UtSst-_10.14 //
   parānandāmṛtamaye dṛṣṭo 'pi jagadātmani &	para-Ananda-amRta-maye dRzwaH api jagat-Atmani &
   tvayi sparśarase 'tyantatarasutkaṇṭhito(?) 'smi te // UtSst_10.15 //	tvayi sparSa-rase atyantatara-sutkaNWitaH-(?) asmi te // UtSst_10.15 //
   deva duḥkhāny aśeṣāṇi yāni saṃsāriṇām api &	deva duHKAni aSezANi yAni saMsAriNAm api &
   ghṛtyākhyabhavadīyātmayutāny āyānti sahyatām // UtSst_10.16 //	GRtya-AKya-BavadIya-Atma-yutAni AyAnti sahyatAm // UtSst_10.16 //
   sarvajñe sarvaśaktau ca tvayy eva sati cinmaye &	sarvajQe sarva-SaktO ca tvayi eva sati cit-maye &
   sarvathāpy asato nātha yuktāsya jagataḥ prathā // UtSst_10.17 //	sarvaTA-api asataH nATa yuktA-asya jagataH praTA // UtSst_10.17 //
   tvatprāṇitāḥ sphurantīme guṇā loṣṭopamā api &	tvad-prANitAH sPuranti-ime guNAH lozwa-upamAH api &
   nṛtyanti pavanoddhūtāḥ kārpāsāḥ picavo yathā // UtSst_10.18 //	nRtyanti pavana-udDUtAH kArpAsAH picavaH yaTA // UtSst_10.18 //
   yadi nātha guṇeṣv ātmābhimāno na bhavet tataḥ &	yadi nATa guNezu Atma-aBimAnaH na Bavet tatas &
   kena hīyeta jagatas tvadekātmatayā prathā // UtSst_10.19 //	kena hIyeta jagataH tvad-eka-Atma-tayA praTA // UtSst_10.19 //
   vandyās te 'pi mahīyāṃsaḥ pralayopagatā api &	vandyAH te api mahIyAMsaH pralaya-upagatAH api &
   tvatkopapāvakasparśapūtā ye parameśvara // UtSst_10.20 //	tvad-kopa-pAvaka-sparSa-pUtAH ye parameSvara // UtSst_10.20 //
   mahāprakāśavapuṣi vispaṣṭe bhavati sthite &	mahA-prakASa-vapuzi vispazwe Bavati sTite &
   sarvato 'pīśa tat kasmāt tamasi prasarāmy aham // UtSst_10.21 //	sarvatas api-ISa tat kasmAt tamasi prasarAmi aham // UtSst-_10.21 //
   avibhāgo bhavān eva svarūpam amṛtaṃ mama &	aviBAgaH BavAn eva svarUpam amRtam mama &
   tathāpi martyadharmāṇām aham evaikam āspadam // UtSst_10.22 //	taTA-api martya-DarmANAm aham eva-ekam Aspadam // UtSst-_10.22 //
   maheśvareti yasyāsti nāmakaṃ vāgvibhūṣaṇam &	maheSvara-iti yasya-asti nAmakam vAc-viBUzaNam &
   praṇāmāṅkaś ca śirasi sa evaikaḥ prabhāvitaḥ // UtSst_10.23 //	praNAma-aFkaH ca Sirasi saH eva-ekaH praBAvitaH // UtSst_10.23 //
   sadasac ca bhavān eva yena tenāprayāsataḥ &	sat-asat ca BavAn eva yena tena-aprayAsataH &
   svarasenaiva bhagavaṃs tathā siddhiḥ kathaṃ na me // UtSst_10.24 //	svarasena-eva Bagavan taTA sidDiH kaTam na me // UtSst_10.24 //
   śivadāsaḥ śivaikātmā kiṃ yan nāsādayet sukham &	Siva-dAsaH Siva-eka-AtmA kim yat na-AsAdayet suKam &
   tarpyo 'smi devamukhyānām api yenāmṛtāsavaiḥ // UtSst_10.25 //	tarpyaH asmi deva-muKyAnAm api yena-amRta-AsavEH // UtSst_10.25 //
   hṛnnābhyor antarālasthaḥ prāṇināṃ pittavigrahaḥ &	hRd-nAByoH antarAla-sTaH prANinAm pitta-vigrahaH &
   grasase tvaṃ mahāvahniḥ sarvaṃ sthāvarajaṅgamam // UtSst_10.26 //	grasase tvam mahA-vahniH sarvam sTAvara-jaFgamam // UtSst_10.26 //
   autsukyaviśvasitanāmaikādaśaṃ stotram	Otsukya-viSvasita-nAma-ekAdaSam stotram
   jagad idam athavā suhṛdo bandhujano vā na bhavati mama kim api &	jagat idam aTavA suhRdaH banDu-janaH vA na Bavati mama kim api &
   tvaṃ punar etat sarvaṃ yadā tadā ko 'paro me 'stu // UtSst_11.1 //	tvam punar etat sarvam yadA tadA kaH aparaH me astu // UtSst_11.1 //
   svāmin maheśvaras tvaṃ sākṣāt sarvaṃ jagat tvam eveti &	svAmin maheSvaraH tvam sAkzAt sarvam jagat tvam eva-iti &
   vastv eva siddhim etv iti yācñā tatrāpi yācñaiva // UtSst_11.2 //	vastu eva sidDim etu iti yAcQA tatra-api yAcQA-eva // UtSst_11.2 //
   tribhuvanādhipatitvam apīha yat tṛṇam iva pratibhāti bhavajjuṣaḥ &	triBuvana-aDipati-tvam api-iha yat tRNam iva pratiBAti Bavat-juzaH &
   kim iva tasya phalaṃ śubhakarmaṇo bhavati nātha bhavatsmaraṇād ṛte //	kim iva tasya Palam SuBa-karmaNaH Bavati nATa Bavat-smaraNAt Rte //
   UtSst_11.3 //	UtSst-_11.3 //
   yena naiva bhavato 'sti vibhinnaṃ kiñcanāpi jagatāṃ prabhavaś ca &	yena na-eva BavataH asti viBinnam kiQcana-api jagatAm praBavaH ca &
   tvadvijṛmbhitam ato 'dbhutakarmasv apy udeti na tava stutibandhaḥ //	tvad-vijRmBitam atas adButa-karmasu api udeti na tava stuti-banDaH //
   UtSst_11.4 //	UtSst-_11.4 //
   tvanmayo 'smi bhavadarcananiṣṭhaḥ sarvadāham iti cāpy avirāmam &	tvad-mayaH asmi Bavat-arcana-nizWaH sarva-dA-aham iti ca-api avirAmam &
   bhāvayann api vibho svarasena svapnago 'pi na tathā kim iva syām //	BAvayan api viBo svarasena svapna-gaH api na taTA kim iva syAm //
   UtSst_11.5 //	UtSst-_11.5 //
   ye manāg api bhavaccaraṇābjodbhūtasaurabhalavena vimṛṣṭaḥ &	ye manAk api Bavat-caraNa-abja-udBUta-sOraBa-lavena vimRzwaH &
   teṣu visram iva bhavati samastaṃ bhogajātam amarair api mṛgyam //	tezu visram iva Bavati samastam Boga-jAtam amarEH api mRgyam //
   UtSst_11.6 //	UtSst-_11.6 //
   hṛdi te na tu vidyate 'nyad anyad vacane karmaṇi cānyad eva śaṃbho &	hRdi te na tu vidyate anyat anyat vacane karmaNi ca-anyat eva SaMBo &
   paramārthasato 'py anugraho vā yadi vā nigraha eka eva kāryaḥ //	paramArTa-sataH api anugrahaH vA yadi vA nigrahaH ekaH eva kAryaH //
   UtSst_11.7 //	UtSst-_11.7 //
   mūḍho 'smi duḥkhakalito 'smi jarādidoṣabhīto 'smi śaktirahito 'smi	mUXaH asmi duHKa-kalitaH asmi jarA-Adi-doza-BItaH asmi Sakti-rahitaH asmi
   tavāśrito 'smi &	tava-ASritaH asmi &
   śambho tathā kalaya śīghram upaimi yena sarvottamāṃ dhuram	SamBo taTA kalaya SIGram upEmi yena sarva-uttamAm Duram
   apojjhitaduḥkhamārgaḥ // UtSst_11.8 //	apa-ujJita-duHKa-mArgaH // UtSst_11.8 //
   tvatkarṇadeśama dhiśayya mahārghabhāvam ākranditāni mama tucchatarāṇi	tvad-karNa-deSama DiSayya mahArGa-BAvam AkranditAni mama tucCatarANi
   yānti &	yAnti &
   vaṃśāntarālapatitāni jalaikadeśakhaṇḍāni mauktikamaṇitvam ivodvahanti //	vaMSa-antarAla-patitAni jala-eka-deSa-KaNxAni mOktika-maNi-tvam iva-udvahanti //
   UtSst_11.9 //	UtSst-_11.9 //
   kim iva ca labhyate bata na tair api nātha janaiḥ kṣaṇam api kaitavād api	kim iva ca laByate bata na tEH api nATa janEH kzaNam api kEtavAt api
   ca ye tava nāmni ratāḥ &	ca ye tava nAmni ratAH &
   śiśiramayūkhaśekhara tathā kuru yena mama kṣatamaraṇo 'ṇimādikam upaimi	SiSira-mayUKa-SeKara taTA kuru yena mama kzata-maraNaH aNima-Adikam upEmi
   yathā vibhavam // UtSst_11.10 //	yaTA viBavam // UtSst-_11.10 //
   śambho śarva śaśaṅkaśekhara śiva tryakṣākṣamālādhara śrīmann	SamBo Sarva SaSaFkaSeKara Siva tryakza-akza-mAlA-Dara SrImat-=-
   ugrakapālalāñchana lasadbhīmatriśūlāyudha &	ugra-kapAla-lAQCana lasat-BIma-triSUla-AyuDa &
   kāruṇyāmbunidhe trilokaracanāśīlograśaktyātmaka śrīkaṇṭhāśu	kAruNya-ambuniDe triloka-racanA-SIla-ugra-Sakti-Atmaka SrIkaNWa-ASu
   vināśayāśubhabharān ādhat svasiddhiṃ parām // UtSst_11.11 //	vinASaya-aSuBa-BarAn ADat sva-sidDim parAm // UtSst_11.11 //
   tat kiṃ nātha bhaven na yatra bhagavān nirmātṛtām aśnute bhāvaḥ syāt kim u	tat kim nATa Bavet na yatra BagavAn nirmAtR-tAm aSnute BAvaH syAt kim u
   tasya cetanavato nāśāsti yaṃ śaṅkaraḥ &	tasya cetanavataH nASA-asti yam SaFkaraH &
   itthaṃ te parameśvarākṣatamahāśakteḥ sadā saṃśritaḥ saṃsāre 'tra	itTam te parameSvara-akzata-mahA-SakteH sadA saMSritaH saMsAre atra
   nirantarādhividhuraḥ kliśyāmy ahaṃ kevalam // UtSst_11.12 //	nirantara-aDiviDuraH kliSyAmi aham kevalam // UtSst_11.12 //
   yady apy atra varapradoddhatatamāḥ pīḍājarāmṛtyava ete vā kṣaṇam āsatāṃ	yadi api atra vara-pradodDatatamAH pIxA-jarA-mRtyavaH ete vA kzaNam AsatAm
   bahumataḥ śabdādir evāsthiraḥ &	bahu-mataH Sabda-AdiH eva-asTiraH &
   tatrāpi spṛhayāmi santatasukhākāṅkṣī ciraṃ sthāsnave	tatra-api spRhayAmi santata-suKa-AkAFkzI ciram sTAsnave
   bhogāsvādayutatvadaṅghrikamaladhyānāgrya jīvātave // UtSst_11.13 //	Boga-AsvAt-a-yuta-tvat-aFGri-kamala-DyAna-agrya jIvAtave // UtSst_11.13 //
   he nātha praṇatārtināśanapaṭo śreyonidhe dhūrjaṭe duḥkhaikāyatanasya	he nATa praNata-Arti-nASana-pawaH SreyaH-niDe DUrjawe duHKa-eka-Ayatanasya
   janmamaraṇatrastasya me sāmpratam &	janma-maraNa-trastasya me sAmpratam &
   tac ceṣṭasva yathā manojñaviṣayāsvādapradā uttamā jīvann eva samaśnuve	tat cezwasva yaTA manojQa-vizaya-AsvAda-pradAH uttamA jIvan eva samaSnuve
   'ham acalāḥ siddhīs tvadarcāparaḥ // UtSst_11.14 //	aham acalAH sidDIH tvad-arcA-paraH // UtSst_11.14 //
   namo mohamahādhvāntadhvaṃsanānanyakarmaṇe &	namaH moha-mahA-Dva-anta-DvaMsanAn-anya-karmaNe &
   sarvaprakāśātiśayaprakāśāyendulakṣmaṇe // UtSst_11.15 //	sarva-prakASa-atiSaya-prakASAya-indu-lakzmaNe // UtSst_11.15 //
   rahasyanirdeśanāma dvādaśaṃ stotram	rahasi-a-nirdeSa-nAma dvAdaSam stotram
   sahakāri na kiñcid iṣyate bhavato na pratibandhakaṃ dṛṣi &	sahakAri na kiQcid izyate BavataH na pratibanDakam dRzi &
   bhavataiva hi sarvam āplutaṃ katham adyāpi tathāpi nekṣase // UtSst_12.1	BavatA-eva hi sarvam Aplutam kaTam adya-api taTA-api na-Ikzase // UtSst_12.1
   api bhāvagaṇād apīndriyapracayād apy avabodhamadhyataḥ &	api BAva-gaNAt api-indriya-pracayAt api avaboDa-maDyataH &
   prabhavantam api svataḥ sadā paripaśyeyam apoḍhaviśvakam // UtSst_12.2 //	praBavantam api svatas sadA paripaSyeyam apoXa-viSvakam // UtSst-_12.2 //
   kathaṃ te jāyeran katham api ca te darśanapathaṃ vrajeyuḥ kenāpi	kaTam te jAyeran kaTam api ca te darSana-paTam vrajeyuH kena-api
   prakṛtimahatāṅkena khacitaḥ &	prakRti-mahatA-aFkena KacitaH &
   tathotthāyotthāya sthalajalatṛṇāder akhilataḥ	taTA-utTAya-utTAya sTala-jala-tRNa-AdeH aKilataH
   padārthadyānsṛṣṭisravadamṛtapūrair(?) vikirasi // UtSst_12.3 //	padArTadyAn-sRzwi-sravat-amRta-pUrEH-(?) vikirasi // UtSst_12.3 //
   sākṣatkṛta bhavadrūpaprasṛtāmṛtatarpitāḥ &	sAkzatkRta Bavat-rUpa-prasRta-amRta-tarpitAH &
   unmūlitatṛṣo mattā vicaranti yathāruci // UtSst_12.4 //	unmUlita-tRzaH mattAH vicaranti yaTAruci // UtSst_12.4 //
   na tadā na sadā na caikadety api sā yatra na kāladhīr bhavet &	na tadA na sadA na ca-ekadA-iti api sA yatra na kAla-DIH Bavet &
   tad idaṃ bhavadīyadarśanaṃ na ca nityaṃ na ca kathyate 'nyathā //	tat idam BavadIya-darSanam na ca nityam na ca kaTyate anyaTA //
   UtSst_12.5 //	UtSst-_12.5 //
   tvadvilokanasamutkacetaso yogasiddhir iyatī sadāstu me &	tvad-vilokana-samutka-cetasaH yoga-sidDiH iyatI sadA-astu me &
   yad viśeyam abhisandhimātratas tvatsudhāsadanam arcanāya te // UtSst_12.6	yat viSeyam aBisanDi-mAtrataH tvad-suDA-sadanam arcanAya te // UtSst_12.6
   nirvikalpabhavadīyadarśanapraptiphullamanasāṃ mahātmanām &	nirvikalpa-BavadIya-darSana-prapti-Pulla-manasAm mahAtmanAm &
   ullasanti vimalāni helayā ceṣṭitāni ca vacāṃsi ca sphuṭam // UtSst_12.7 //	ullasanti vimalAni helayA cezwitAni ca vacAMsi ca sPuwam // UtSst-_12.7 //
   bhavanbhavadīyapādayor nivasann antara eva nirbhayaḥ &	Bavan-BavadIya-pAdayoH nivasan antaraH eva nirBayaH &
   bhavabhūmiṣu tāsu tāsv ahaṃ prabhum arceyam anargalakriyaḥ // UtSst_12.8	Bava-BUmizu tAsu tAsu aham praBum arceyam anargala-kriyaH // UtSst_12.8
   bhavadaṅghrisaroruhodare parilīno galitaparaiṣaṇaḥ &	Bavat-aFGri-saroruha-udare parilInaH galita-para-ezaNaH &
   atimātramadhūpayogataḥ paritṛpto vicareyam icchayā // UtSst_12.9 //	atimAtra-maDu-upa-yogataH paritRptaH vicareyam icCayA // UtSst_12.9 //
   yasya dambhād iva bhavatpūjāsaṅkalpa utthitaḥ &	yasya damBAt iva Bavat-pUjA-saFkalpaH utTitaH &
   tasyāpy avaśyam uditaṃ sannidhānaṃ tavocitam // UtSst_12.10 //	tasya-api avaSyam uditam sanniDAnam tava-ucitam // UtSst_12.10 //
   bhagavann itarān apekṣiṇā nitarām ekarasena cetasā &	Bagavan itarAn apekziNA nitarAm eka-rasena cetasA &
   sulabhaṃ sakalopaśāyinaṃ prabhum ātṛpti pibeyam asmi kim // UtSst_12.11 //	sulaBam sakala-upaSAyinam praBum AtRpti pibeyam asmi kim // UtSst-_12.11 //
   tvayā nirākṛtam sarvaṃ heyam etat tad eva tu &	tvayA nirAkRtam sarvam heyam etat tat eva tu &
   tvanmayaṃ samupādeyam ity ayaṃ sārasaṃgrahaḥ // UtSst_12.12 //	tvad-mayam samupAdeyam iti ayam sAra-saMgrahaH // UtSst_12.12 //
   bhavato 'ntaracāri bhāvajātaṃ prabhuvanmukhyatayaiva pūjitaṃ tat &	BavataH antara-cAri BAva-jAtam praBu-vat-muKya-tayA-eva pUjitam tat &
   bhavato bahir apy abhāvamātrā katham īśān bhavet samarcyate vā //	BavataH bahis api aBAva-mAtrA kaTam ISAn Bavet samarcyate vA //
   UtSst_12.13 //	UtSst-_12.13 //
   niḥśabdaṃ nirvikalpaṃ ca nirvyākṣepam athānisam &	niHSabdam nirvikalpam ca nirvyAkzepam aTa-anisam &
   kṣobhe 'py adhyakṣamī kṣeyaṃ tryakṣa tvām eva sarvataḥ // UtSst_12.14 //	kzoBe api aDyakzamI kzeyam tryakza tvAm eva sarvatas // UtSst_12.14 //
   prakaṭaya nijadhāma deva yasmiṃs tvam asi sadā parameśvarīsametaḥ &	prakawaya nija-DAma deva yasmin tvam asi sadA parameSvarI-sametaH &
   prabhucaraṇarajaḥsamānakakṣyāḥ kim aviśvāsapadaṃ bhānti bhṛtyāḥ //	praBu-caraNa-rajaH-samAna-kakzyAH kim aviSvAsa-padam BAnti BRtyAH //
   UtSst_12.15 //	UtSst-_12.15 //
   darśanapatham upayāto 'py apasarasi kuto mameśa bhṛtyasya &	darSana-paTam upayAtaH api apasarasi kutas mama-ISa BRtyasya &
   kṣaṇamātrakam iha na bhavasi kasya na jantor dṛśor viṣayaḥ // UtSst_12.16	kzaNa-mAtrakam iha na Bavasi kasya na jantoH dRSoH vizayaH // UtSst_12.16
   aikyasaṃvidamṛtācchadhārayā santataprasṛtayā kadā vibho &	Ekya-saMvid-amRta-acCa-DArayA santata-prasRtayA kadA viBo &
   plāvanāt paramabhedamānayaṃs tvāṃ nijaṃ ca vapur āpnuyāṃ mudam //	plAvanAt param-a-Bedam-Anayan tvAm nijam ca vapuH ApnuyAm mudam //
   UtSst_12.17 //	UtSst-_12.17 //
   aham ity amuto 'varuddhalokād bhavadīyāt pratipattisārato me &	aham iti amutas avarudDa-lokAt BavadIyAt pratipatti-sArataH me &
   aṇumātrakam eva viśvaniṣṭhaṃ ghaṭatāṃ yena bhaveyam arcitā te //	aNu-mAtrakam eva viSva-nizWam Gawa-tAm yena Baveyam arcitA te //
   UtSst_12.18 //	UtSst-_12.18 //
   aparimitarūpam ahaṃ taṃ taṃ bhāvaṃ pratikṣaṇaṃ paśyan &	aparimita-rUpam aham tam tam BAvam pratikzaNam paSyan &
   tvām eva viśvarūpaṃ nijanāthaṃ sādhu paśyeyam // UtSst_12.19 //	tvAm eva viSva-rUpam nija-nATam sADu paSyeyam // UtSst_12.19 //
   bhavadaṅgagataṃ tam eva kasmān na manaḥ paryaṭatīṣṭam artham artham &	Bavat-aFga-gatam tam eva kasmAt na manaH paryawati-izwam arTam arTam &
   prakṛtikṣatir asti no tathāsya mama cecchā paripūryate paraiva //	prakRti-kzatiH asti no taTA-asya mama ca-icCA paripUryate para-eva //
   UtSst_12.20 //	UtSst-_12.20 //
   śataśaḥ kila te tavānubhāvād bhagavan ke 'py amunaiva cakṣuṣā ye &	SataSas kila te tava-anuBAvAt Bagavan ke api amunA-eva cakzuzA ye &
   api hālikaceṣṭayā carantaḥ paripaśyanti bhavadvapuḥ sadāgre // UtSst_12.21	api hAlika-cezwayA carantaH paripaSyanti Bavat-vapuH sadA-agre // UtSst_12.21
   na sā matir udeti yā na bhavati tvadicchāmayī sadā śubham athetarad	na sA matiH udeti yA na Bavati tvad-icCA-mayI sadA SuBam aTa-itara-d
   bhagavataivam ācaryate &	BagavatA-evam Acaryate &
   ato 'smi bhavadātmako bhuvi yathā tathā sañcaran sthi to 'niśam	atas asmi Bavat-AtmakaH Buvi yaTA taTA saQcaran sTi taH aniSam
   abādhitatvadamalaṅghripūjotsavaḥ // UtSst_12.22 //	abADita-tva-damalaFGri-pUjA-utsavaH // UtSst_12.22 //
   bhavadīyagabhīrabhāṣiteṣu pratibhā samyag udetu me puro 'taḥ &	BavadIya-ga-BIra-BAzitezu pratiBA samyak udetu me puras atas &
   tadanuṣṭhitaśaktir apy atas tadbhavadarcāvyasanaṃ ca nirvirāmam //	tad-anuzWita-SaktiH api atas tad-Bavat-arcA-vyasanam ca nirvirAmam //
   UtSst_12.23 //	UtSst-_12.23 //
   vyavahārapade 'pi sarvadā pratibhātv arthakalāpa eṣa mām &	vyavahAra-pade api sarvadA pratiBAtu arTa-kalApaH eza mAm &
   bhavato 'vayavo yathā na tu svata evādaraṇīyatāṃ gataḥ // UtSst_12.24 //	BavataH avayavaH yaTA na tu svatas eva-AdaraNIya-tAm gataH // UtSst_12.24 //
   manasi svarasena yatra tatra pracaraty apy aham asya gocareṣu &	manasi svarasena yatra tatra pracarati api aham asya gocarezu &
   prasṛto 'py avilola eva yuṣmatparicaryācaturaḥ sadā bhaveyam //	prasRtaH api avilolaH eva yuzmad-paricaryA-caturaH sadA Baveyam //
   UtSst_12.25 //	UtSst-_12.25 //
   bhagavan bhavadicchayaiva dāsas tava jāto 'smi parasya nātra śaktiḥ &	Bagavan Bavat-icCayA-eva dAsaH tava jAtaH asmi parasya na-atra SaktiH &
   katham eṣa tathāpi vaktrabimbaṃ tava paśyāmi na jātu citram etat //	kaTam eza taTA-api vaktra-bimbam tava paSyAmi na jAtu citram etat //
   UtSst_12.26 //	UtSst-_12.26 //
   samutsukās tvāṃ prati ye bhavantaṃ pratyartharūpād avalokayanti &	samutsukAH tvAm prati ye Bavantam pratyarTa-rUpAt avalokayanti &
   teṣām aho kiṃ tadupasthitaṃ syāt kiṃ sādhanaṃ vā phalitaṃ bhavet tat //	tezAm aho kim tad-upasTitam syAt kim sADanam vA Palitam Bavet tat //
   UtSst_12.27 //	UtSst-_12.27 //
   bhāvā bhāvatayā santu bhavadbhāvena me bhava &	BAvAH BAvatayA santu Bavat-BAvena me Bava &
   tathā na kiñcid apy astu na kiñcid bhavato 'nyathā // UtSst_12.28 //	taTA na kiQcid api astu na kiQcid BavataH anyaTA // UtSst_12.28 //
   yan na kiñcid api tanna kiñcid apy astu kiñcid api kiñcid eva me &	yat na kiQcid api tat-na kiQcid api astu kiQcid api kiQcid eva me &
   sarvathā bhavatu tāvatā bhavān sarvato bhavati labdhapūjitaḥ //	sarvaTA Bavatu tAvatA BavAn sarvatas Bavati labDa-pUjitaH //
   UtSst_12.29 //	UtSst-_12.29 //
   saṃgrahastotranāma trayodaśaṃ stotram	saMgraha-stotra-nAma trayodaSam stotram
   saṃgrahena sukhaduḥkhalakṣaṇaṃ māṃ prati sthitam idaṃ śṛṇu prabho &	saMgrahena suKa-duHKa-lakzaNam mAm prati sTitam idam SRNu praBo &
   saukhyam eṣa bhavatā samāgamaḥ svāminā viraha eva duḥkhitā // UtSst_13.1	sOKyam eza BavatA samAgamaH svAminA virahaH eva duHKitAH // UtSst_13.1
   antar apy atitarām aṇīyasī yā tvadaprathanakālikāsti me &	antar api atitarAm aNIyasI yA tvad-apraTana-kAlikA-asti me &
   tām apīśa parimṛjya sarvataḥ svaṃ svarūpam amalaṃ prakāśaya // UtSst_13.2	tAm api-ISa parimRjya sarvatas svam sva-rUpam amalam prakASaya // UtSst_13.2
   tāvake vapuṣi viśvanirbhare citsudhārasamaye niratyaye &	tAvake vapuzi viSva-nirBare cit-suDA-rasa-maye niratyaye &
   tiṣṭhataḥ satatam arcataḥ prabhuṃ jīvitaṃ mṛtam athānyad astu me //	tizWataH satatam arcataH praBum jIvitam mRtam aTa-anyat astu me //
   UtSst_13.3 //	UtSst-_13.3 //
   īśvaro 'ham aham eva rūpavān paṇḍito 'smi subhago 'smi ko 'paraḥ &	ISvaraH aham aham eva rUpavAn paNxitaH asmi suBagaH asmi kaH aparaH &
   matsamo 'sti jagatīti śobhate mānitā tvadanurāgiṇaḥ param // UtSst_13.4 //	mad-samaH asti jagati-iti SoBate mAnitA tvad-anurAgiNaH param // UtSst-_13.4 //
   devadeva bhavadadvayāmṛtākhyātisaṃharaṇalabdhajanmanā &	devadeva Bavat-advaya-amRtA-KyAti-saMharaNa-labDa-janmanA &
   tad yathāsthitapadārthasaṃvidā māṃ kuruṣva caraṇārcanocitam // UtSst_13.5	tat yaTA-sTita-padArTa-saMvidA mAm kuruzva caraNa-arcana-ucitam // UtSst_13.5
   dhyāyate tad anu dṛśyate tataḥ spṛśyate ca parameśvaraḥ svayam &	DyAyate tat anu dRSyate tatas spRSyate ca parameSvaraH svayam &
   yatra pūjanamahotsavaḥ sa me sarvadāstu bhavato 'nubhāvataḥ // UtSst_13.6	yatra pUjana-mahA-utsavaH sa me sarvadA-astu BavataH anuBAvataH // UtSst_13.6
   yady athāsthitapadārthadarśanaṃ yuṣmadarcanamahotsavaś ca yaḥ &	yadi aTa-AsTita-padArTa-darSanam yuzmad-arcana-mahA-utsavaH ca yaH &
   yugmam etad itaretarāśrayaṃ bhaktiśāliṣu sadā vijṛmbhate // UtSst_13.7 //	yugmam etat itaretara-ASrayam Bakti-SAlizu sadA vijRmBate // UtSst_13.7 //
   tattadindriyamukhena santataṃ yuṣmadarcanarasāyanāsavam &	tad-tad-indriya-muKena santatam yuzmad-arcana-rasAyana-Asavam &
   sarvabhāvacaṣakeṣu pūriteṣv āpibann api bhaveyam unmadaḥ // UtSst_13.8 //	sarva-BAva-cazakezu pUritezu Apiban api Baveyam unmadaH // UtSst_13.8 //
   anyavedyam aṇumātram asti na svaprakāśam akhilaṃ vijṛmbhate &	anya-vedyam aNu-mAtram asti na sva-prakASam aKilam vijRmBate &
   yatra nātha bhavataḥ pure sthitaṃ tatra me kuru sadā tavārcituḥ //	yatra nATa BavataH pure sTitam tatra me kuru sadA tava-arcituH //
   UtSst_13.9 //	UtSst-_13.9 //
   dāsadhāmni viniyojito 'py ahaṃ svecchayaiva parameśvara tvayā &	dAsa-DAmni viniyojitaH api aham sva-icCayA-eva parameSvara tvayA &
   darśanena na kim asmi pātritaḥ pādasaṃvahanakarmaṇāpi vā // UtSst_13.10 //	darSanena na kim asmi pAtritaH pAda-saMvahana-karmaNA-api vA // UtSst_13.10 //
   śaktipātasamaye vicāraṇaṃ prāptam īśa na karoṣi karhicit &	SaktipAta-samaye vicAraNam prAptam ISa na karozi karhicit &
   adya māṃ prati kim āgataṃ yataḥ svaprakāśanavidhau vilambase //	adya mAm prati kim Agatam yatas sva-prakASana-viDO vilambase //
   UtSst_13.11 //	UtSst-_13.11 //
   tatra tatra viṣaye bahirvibhāty antare ca parameśvarīyutam &	tatra tatra vizaye bahis-viBAti antare ca parameSvarI-yutam &
   tvāṃ jagattritayanirbharaṃ sadā lokayeya nijapāṇipūjitam // UtSst_13.12 //	tvAm jagat-tritaya-nirBaram sadA lokayeya nija-pANi-pUjitam // UtSst_13.12 //
   svāmisaudham abhisandhimātrato nirvibandham adhiruhya sarvadā &	svAmi-sODam aBisanDi-mAtrataH nirvibanDam aDiruhya sarvadA &
   syāṃ prasāda paramāmṛtāsavāpānakeliparilabdhanirvṛtiḥ // UtSst_13.13 //	syAm prasAda parama-amRta-Asava-apAna-keli-parilabDa-nirvRtiH // UtSst_13.13 //
   yatsamastasubhagārthavastuṣu sparśamātravidhinā camatkṛtim &	yad-samasta-suBaga-arTa-vastuzu sparSa-mAtra-viDinA camatkRtim &
   tāṃ samarpayati tena te vapuḥ pūjayanty acalabhaktiśālinaḥ // UtSst_13.14	tAm samarpayati tena te vapuH pUjayanti acala-Bakti-SAlinaH // UtSst_13.14
   sphārayasy akhilam ātmanā sphuran viśvam āmṛśasi rūpam āmṛśan &	sPArayasi aKilam AtmanA sPuran viSvam AmRSasi rUpam AmRSan &
   yat svayaṃ nijarasena ghurṇase tat samullasati bhāvamaṇḍalam //	yat svayam nija-rasena GurNase tat samullasati BAva-maNxalam //
   UtSst_13.15 //	UtSst-_13.15 //
   yo 'vikalpam idam arthamaṇḍalaṃ paśyatīśa nikhilaṃ bhavadvapuḥ &	yaH avikalpam idam arTa-maNxalam paSyati-ISa niKilam Bavat-vapuH &
   svātmapakṣaparipūrite jagaty asya nityasukhinaḥ kuto bhayam // UtSst_13.16	sva-Atma-pakza-paripUrite jagati asya nitya-suKinaH kutas Bayam // UtSst-_13.16
   kaṇṭhakoṇaviniviṣṭam īśa te kālakūṭam api me mahāmṛtam &	kaNWa-koNa-vinivizwam ISa te kAlakUwam api me mahA-amRtam &
   apy upāttam amṛtaṃ bhavadvapur bhedavṛtti yadi rocate na me // UtSst_13.17	api upAttam amRtam Bavat-vapuH Beda-vRtti yadi rocate na me // UtSst_13.17
   tvatpralāpamayaraktagītikāni tya yuktavadanopaśobhitaḥ &	tvad-pralApa-maya-rakta-gItikAni tya yukta-vadana-upaSoBitaH &
   syām athāpi bhavadarcanakriyāpreyasīparigatāśayaḥ sadā // UtSst_13.18 //	syAm aTa-api Bavat-arcana-kriyA-preyasI-parigata-ASayaH sadA // UtSst_13.18 //
   īhitaṃ na bata pārameśvaraṃ śakyate gaṇayituṃ tathā ca me &	Ihitam na bata pArameSvaram Sakyate gaNayitum taTA ca me &
   dattam apy amṛtanirbharaṃ vapuḥ svaṃ na pātum anumanyate tathā //	dattam api amRta-nirBaram vapuH svam na pAtum anumanyate taTA //
   UtSst_13.19 //	UtSst-_13.19 //
   tvām agādham avikalpam advayaṃ svaṃ svarūpam akhilārthaghasmaram &	tvAm agADam avikalpam advayam svam sva-rUpam aKila-arTa-Gasmaram &
   āviśann aham umeśa sarvadā pūjayeyam abhisaṃstuvīya ca // UtSst_13.20 //	AviSan aham umA-ISa sarvadA pUjayeyam aBisaMstuvIya ca // UtSst_13.20 //
   jayastotranāma caturdaśaṃ stotram	jaya-stotra-nAma caturdaSam stotram
   jayalakṣmīnidhānasya nijasya svāminaḥ puraḥ &	jaya-lakzmI-niDAnasya nijasya svAminaH puras &
   jayodghoṣaṇapīyūṣarasam āsvādaye kṣaṇam // UtSst_14.1 //	jaya-udGozaNa-pIyUza-rasam AsvAdaye kzaNam // UtSst-_14.1 //
   jayaikarudraikaśiva mahādeva maheśvara &	jaya-eka-rudra-ekaSiva mahAdeva maheSvaraH &
   pārvatīpraṇayiñ śarva sarvagīrvāṇapūrvaja // UtSst_14.2 //	pArvatI-praNayin Sarva sarva-gIrvANa-pUrvajaH // UtSst_14.2 //
   jaya trailokyanāthaikalāñchanālikalocana &	jaya trElokya-nATa-eka-lAQCa-nAlika-locanaH &
   jaya pītartalokārtikālakūṭāṅkakandhara // UtSst_14.3 //	jaya pItaRta-loka-Arti-kAlakUwa-aFka-kanDara // UtSst-_14.3 //
   jaya mūrtatriśaktyātmiśataśūlollasatkara &	jaya mUrta-tri-Sakti-Atmi-Sata-SUla-ullasatkara &
   jayecchāmātrasiddārthapūjārhacaraṇāmbuja // UtSst_14.4 //	jaya-icCA-mAtra-sidda-arTa-pUjA-arha-caraNa-ambuja // UtSst_14.4 //
   jaya śobhaśatasyandilokottaravapurdhara &	jaya SoBa-Satasya-ndi-loka-uttara-vapuH-Dara &
   jayaikajaṭikākṣīṇagaṅgākṛtyāttabhasmaka // UtSst_14.5 //	jaya-eka-jawikA-kzINa-gaFgA-AkRtya-Atta-Basmaka // UtSst-_14.5 //
   jaya kṣīrodaparyastajyotsnācchāyānulepana &	jaya kzIroda-paryasta-jyotsnA-acCAyA-anulepana &
   jayeśvarāṅgasaṅgottharatnakāntāhimaṇḍana // UtSst_14.6 //	jaya-ISvara-aFga-saFga-utTa-ratna-kAnta-ahi-maNxana // UtSst_14.6 //
   jayākṣayaikaśītāṃśukalāsadṛśasaṃśraya &	jaya-akzaya-eka-SIta-aMSu-kalA-sadRSa-saMSraya &
   jaya gaṅgāsadārbdhaviśvaiśvaryābhiṣecana // UtSst_14.7 //	jaya gaFgA-sadA-arbDa-viSva-ESvarya-aBizecana // UtSst_14.7 //
   jayādharāṅgasaṃsparśapāvanīkṛtagokula &	jaya-aDara-aFga-saMsparSa-pAvanIkRta-gokula &
   jaya bhaktimadābaddhagoṣṭhīniyatasannidhe // UtSst_14.8 //	jaya Baktimat-AbadDa-gozWI-niyata-sanniDe // UtSst_14.8 //
   jaya svecchātapodeśavipralambhitabāliśa &	jaya sva-icCA-tapaH-deSa-vipralamBita-bAliSaH &
   jaya gaurīpariṣvaṅgayogyasaubhāgyabhājana // UtSst_14.9 //	jaya gOrI-parizvaFga-yogya-sOBAgya-BAjanaH // UtSst_14.9 //
   jaya bhaktirasārdrārdrabhāvopāyanalampaṭa &	jaya Bakti-rasa-Ardra-Ardra-BAva-upAyana-lampawa &
   jaya bhaktimadoddāmabhaktavāṅnṛttatoṣita // UtSst_14.10 //	jaya Baktimada-uddAma-Bakta-vAc-nRtta-tozitaH // UtSst_14.10 //
   jaya brahmādideveśaprabhāvaprabhavavyaya &	jaya brahma-Adi-deveSa-praBAva-praBava-vyayaH &
   jayalokeśvaraśreṇiśirovidhṛtaśāsana // UtSst_14.11 //	jaya-loka-ISvara-SreNi-SiraH-viDRta-SAsana // UtSst_14.11 //
   jayasarvajagannyastasvamudrāvyaktavaibhava &	jaya-sarva-jagat-nyasta-sva-mudrA-vyakta-vEBava &
   jayātmadānaparyantaviśveśvaramaheśvara // UtSst_14.12 //	jaya-Atma-dAna-paryanta-viSva-ISvara-maheSvara // UtSst_14.12 //
   jaya trailokyasargecchāvasarāsaddvitīyaka &	jaya trElokya-sarga-icCAvasara-asat-dvitIyakaH &
   jayaiśvaryabharodvāhadevīmātrasahāyaka // UtSst_14.13 //	jaya-ESvarya-Bara-udvAha-devI-mAtra-sahAyakaH // UtSst-_14.13 //
   jayākramasamākrāntasamastabhuvanatraya &	jaya-Akrama-samAkrAnta-samasta-BuvanatrayaH &
   jayāvigītam ābālagīyamāneśvaradhvane // UtSst_14.14 //	jaya-avigItam AbAla-gIyamAneSvara-Dvane // UtSst_14.14 //
   jayānukampādiguṇānapekṣasahajonnate &	jaya-anukampA-Adi-guNa-anapekza-sahaja-unnate &
   jaya bhīṣmamahāmṛtyughaṭanāpūrvabhairava // UtSst_14.15 //	jaya BIzma-mahA-mRtyu-Gawana-apUrva-BEravaH // UtSst_14.15 //
   jaya viśvakṣayoccaṇḍakriyāniṣparipanthika &	jaya viSva-kzaya-uccaNxa-kriyA-nizparipanTika &
   jaya śreyaḥśataguṇānuganāmānukīrtana // UtSst_14.16 //	jaya SreyaH-Sata-guNa-anuga-nAma-anukIrtanaH // UtSst_14.16 //
   jaya helāvitīrnaitadamṛtākarasāgara &	jaya helA-vitIH-na-etat-amRta-Akara-sAgara &
   jaya viśvakṣayakṣepikṣaṇakopāśuśukṣaṇe // UtSst_14.17 //	jaya viSva-kzaya-kzepi-kzaNa-kopa-ASu-SukzaNe // UtSst_14.17 //
   jaya mohāndhakārāndhajīvalokaikadīpaka &	jaya moha-anDakAra-anDajIva-loka-eka-dIpakaH &
   jaya prasuptajagatījāgarūkādhipūruṣa // UtSst_14.18 //	jaya prasupta-jagatI-jAgarUka-aDipUruza // UtSst_14.18 //
   jaya dehādrikuñjāntarnikūjañjīvajīvaka &	jaya deha-adri-kuQja-antar-nikUjaQjIva-jIvakaH &
   jaya sanmānasavyomavilāsivarasārasa // UtSst_14.19 //	jaya sat-mAnasa-vyoma-vilAsi-vara-sArasaH // UtSst_14.19 //
   jaya jāmbūnadodagradhātūdbhavagirīśvara &	jaya jAmbUnada-udagra-DAtu-udBava-giri-ISvara &
   jaya pāpiṣu nindolkāpātanotpātacandramaḥ // UtSst_14.20 //	jaya pApizu nindA-ulkA-pAtana-utpAta-candramaH // UtSst_14.20 //
   jaya kaṣṭatapaḥkliṣṭamunidevadurāsada &	jaya kazwa-tapaH-klizwa-muni-deva-durAsada &
   jaya sarvadaśārūḍhabhaktimallokalokita // UtSst_14.21 //	jaya sarva-daSa-ArUXa-Baktimat-loka-lokitaH // UtSst_14.21 //
   jaya svasampatprasarapatrīkṛtanijāśrita &	jaya sva-sampad-prasara-patrIkRta-nija-ASritaH &
   jaya prapannajanatālālanaikaprayojana // UtSst_14.22 //	jaya prapanna-jana-tAlAlana-eka-prayojanaH // UtSst_14.22 //
   jaya sargasthitidhvaṃsakāraṇaikāvadānaka &	jaya sarga-sTiti-DvaMsa-kAraNa-eka-avadAnakaH &
   jaya bhaktimadālolalīlotpalamagotsava // UtSst_14.23 //	jaya Bakti-mada-Alola-lIlA-utpala-m-agotsava // UtSst_14.23 //
   jaya jayabhājana jaya jitajanmajarāmaraṇa jaya jagajjyeṣṭha &	jaya jaya-BAjana jaya jita-janma-jarA-maraNa jaya jagat-jyezWa &
   jaya jaya jaya jaya jaya jaya jaya jaya jaya jaya jaya jaya jaya tryakṣa	jaya jaya jaya jaya jaya jaya jaya jaya jaya jaya jaya jaya jaya tryakza
   // UtSst_14.24 //	// UtSst_14.24 //
   bhaktistotranāma pañcadaśaṃ	Baktistotra-nAma paQcadaSam
   trimalakṣālino granthāḥ santi tatpāragāstathā &	tri-mala-kzAlinaH granTAH santi tad-pAragAH-taTA &
   yoginaḥ paṇḍitāḥ svasthās tvadbhaktā eva tattvataḥ // UtSst_15.1 //	yoginaH paNxitAH svasTAH tvad-BaktAH eva tattvataH // UtSst_15.1 //
   māyīyakālaniyatirāgādyāhāratarpitāḥ &	mAyIya-kAla-niyati-rAga-Adi-AhAra-tarpitAH &
   caranti sukhino nātha bhaktimanto jagattaṭe // UtSst_15.2 //	caranti suKinaH nATa BaktimantaH jagat-tawe // UtSst_15.2 //
   rudanto vā hasanto vā tvām uccaiḥ pralapanty amī &	rudantaH vA hasantaH vA tvAm uccEs pralapanti amI &
   bhaktāḥ stutipadoccāropacārāḥ pṛthag eva te // UtSst_15.3 //	BaktAH stuti-pada-uccAra-upacArAH pRTak eva te // UtSst_15.3 //
   na virakto na cāpīśo mokṣākāṅkṣī tvadarcakaḥ &	na viraktaH na ca-api-ISaH mokza-AkAFkzI tvad-arcakaH &
   bhaveyam api tūdriktabhaktyāsavarasonmadaḥ // UtSst_15.4 //	Baveyam api tu-udrikta-Bakti-A-sava-rasa-unmadaH // UtSst_15.4 //
   bāhyaṃ hṛdaya evāntar abhihṛtyaiva yo 'rcati &	bAhyam hRdaye eva-antar aBihRtya-eva yaH arcati &
   tvām īśa bhaktipīyūṣarasapūrair namāmi tam // UtSst_15.5 //	tvAm ISa Bakti-pIyUza-rasa-pUrEH namAmi tam // UtSst-_15.5 //
   dharmādharmātmanor antaḥ kriyayor jñānayos tathā &	Darma-aDarma-AtmanoH antar kriyayoH jQAnayoH taTA &
   sukhaduḥkhātmanor bhaktāḥ kim apy āsvādayanty aho // UtSst_15.6 //	suKa-duHKa-AtmanoH BaktAH kim api AsvAdayanti aho // UtSst-_15.6 //
   carācarapitaḥ svāmin apy andhā api kuṣṭhinaḥ &	carAcara-pitar svAmin api anDAH api kuzWinaH &
   śobhante param uddāmabhavadbhaktivibhūṣaṇāḥ // UtSst_15.7 //	SoBante param uddAma-Bavat-Bakti-viBUzaNAH // UtSst_15.7 //
   śiloñchapicchakaśipuvicchāyāṅgā api prabho &	SilA-uQCa-picCa-kaSipu-vicCAya-aFgAH api praBo &
   bhavadbhaktimahoṣmaṇo rājarājam apīśate // UtSst_15.8 //	Bavat-Bakti-mahozmaNaH rAja-rAjam api-ISate // UtSst_15.8 //
   sudhārdrāyāṃ bhavadbhaktau luṭhatāpy ārurukṣuṇā &	suDArdrAyAm Bavat-BaktO luWatA-api ArurukzuNA &
   cetasaiva vibho 'rcanti kecit tvām abhitaḥ sthitāḥ // UtSst_15.9 //	cetasA-eva viBo arcanti kecid tvAm aBitas sTitAH // UtSst_15.9 //
   rakṣaṇīyaṃ vardhanīyaṃ bahumānyam idaṃ prabho &	rakzaNIyam varDanIyam bahu-mAnyam idam praBo &
   saṃsāradurgatiharaṃ bhavadbhaktimahādhanam // UtSst_15.10 //	saMsAra-durgati-haram Bavat-Bakti-mahADanam // UtSst_15.10 //
   nātha te bhaktajanatā yady api tvayi rāgiṇī &	nATa te Bakta-janatA yadi api tvayi rAgiNI &
   tathāpīrṣyāṃ vihāyāsyās tuṣṭāstu svāminī sadā // UtSst_15.11 //	taTA-Api-IrzyAm vihAya-asyAH tuzwA-aH-tu svAminI sadA // UtSst_15.11 //
   bhavadbhāvaḥ puro bhāvī prāpte tvadbhaktisambhave &	Bavat-BAvaH puras BAvI prApte tvad-Bakti-samBave &
   labdhe dugdhamahākumbhe hatā dadhani gṛdhnutā // UtSst_15.12 //	labDe dugDa-mahA-kumBe hatAH daDani gRDnu-tA // UtSst_15.12 //
   kim iyaṃ na siddhir atulā kiṃ vā mukhyaṃ na saukhyam āsravati &	kim iyam na sidDiH atulA kim vA muKyam na sOKyam Asravati &
   bhaktir upacīyamānā yeyaṃ śambhoḥ sadātanī bhavati // UtSst_15.13 //	BaktiH upacIyamAnA yA-iyam SamBoH sadAtanI Bavati // UtSst_15.13 //
   manasi maline madīyemagnā tvadbhaktimaṇilatā kaṣṭam &	manasi maline madIyemagnA tvad-Bakti-maNi-latA kazwam &
   na nijān api tanute tānapauruṣeyān svasampadullāsān // UtSst_15.14 //	na nijAn api tanute tAn-apOruzeyAn sva-sampad-ullAsAn // UtSst-_15.14 //
   bhaktir bhagavati bhavati trilokanāthe nanūttamā siddhiḥ &	BaktiH Bagavati Bavati trilokanATe nanu-uttamA sidDiH &
   kiṃ tv aṇimādikavirahāt saiva na pūrṇeti cintā me // UtSst_15.15 //	kim tu aNima-Adika-virahAt sA-eva na pUrNA-iti cintA me // UtSst_15.15 //
   bāhyato 'ntar api cotkaṭonmiṣattryambakastavakasaurabhāḥ śubhāḥ &	bAhyatas antar api ca-utkawa-unmizat-tryambakastavaka-sOraBAH SuBAH &
   vāsayanty api viruddhavāsanān yogino nikaṭavāsino 'khilān // UtSst_15.16	vAsayanti api virudDa-vAsanAn yoginaH nikawa-vAsinaH aKilAn // UtSst-_15.16
   jyotir asti kathayāpi na kiṃ cid viśvam apy atisuṣuptam aśeṣam &	jyotiH asti kaTaya-api na kim cit viSvam api ati-suzuptam aSezam &
   yatra nātha śivarātripade 'smin nityam arcayati bhaktajanas tvām //	yatra nATa SivarAtri-pade asmin nityam arcayati Bakta-janaH tvAm //
   UtSst_15.17 //	UtSst-_15.17 //
   sattvaṃ satyaguṇe śive bhagavati sphārībhavatv arcane cūḍāyāṃ vilasantu	sattvam satya-guNe Sive Bagavati sPArIBavatu arcane cUxAyAm vilasantu
   śaṅkarapadaprodyadrajaḥsaṅcayāḥ &	SaFkara-pada-prodyat-rajaH-saFcayAH &
   rāgādismṛtivāsanām api samucchettuṃ tamo jṛmbhatāṃ śambho me bhavatāt	rAga-Adi-smRti-vAsanAm api samucCettum tamaH jRmBatAm SamBo me BavatAt-
   tvadātmavilaye traiguṇyavargo 'thavā // UtSst_15.18 //	tvad-Atma-vilaye trEguNya-vargaH aTavA // UtSst_15.18 //
   saṃsārādhvā sudūraḥ kharataravividhavyādhidagdhāṅgayaṣṭiḥ bhogā	saMsAra-aDvA sudUraH Karatara-viviDa-vyADi-dagDa-aFgayazwiH BogA
   naivopabhuktā yad api sukham abhūj jātu nanno cirāya &	na-eva-upaBuktAH yat api suKam aBUt jAtu nanno cirAya &
   itthaṃ vyartho 'smi jātaḥ śaśidharacaraṇākrāntikāntottamāṅgas tvadbhaktaś	itTam vyarTaH asmi jAtaH SaSi-Dara-caraNa-AkrAnti-kAnta-uttamAFgaH tvad-Bakta-H-
   ceti tan me kuru sapadi mahāsampado dīrghadīrghāḥ // UtSst_15.19 //	ca-iti tat me kuru sapadi mahA-sampadaH dIrGa-dIrGAH // UtSst-_15.19 //
   pāśānudbhedanāma ṣoḍaśaṃ stotram	pASAn-udBeda-nAma zoxaSam stotram
   na kiñcid eva lokānāṃ bhavadāvaraṇaṃ prati \var{yat kiṃ cid eva	na kiQcid eva lokAnAm Bavat-AvaraNam prati \var{yat kim cit eva
   bhūtānāṃ\em \cit \Naresvaraparīksā} &	BUtAnAM\em \cit \Naresvara-parIksA} &
   na kiñcid eva bhaktānāṃ bhavadāvaraṇaṃ prati // UtSst_16.1 //	na kiQcid eva BaktAnAm Bavat-AvaraNam prati // UtSst-_16.1 //
   apy upāyakramaprāpyaḥ saṅkulo 'pi viśeṣaṇaiḥ &	api upAya-krama-prApyaH saFkulaH api viSezaNEH &
   bhaktibhājāṃ bhavān ātmā sakṛc chuddho 'vabhāsate // UtSst_16.2 //	Bakti-BAjAm BavAn AtmA sakRt SudDaH avaBAsate // UtSst_16.2 //
   jayanto 'pi hasanty ete jitā api hasanti ca &	jayantaH api hasanti ete jitAH api hasanti ca &
   bhavadbhaktisudhāpānamattāḥ ke 'py eva ye prabho // UtSst_16.3 //	Bavat-Bakti-suDA-pAna-mattAH ke api eva ye praBo // UtSst-_16.3 //
   śuṣkakaṃ maiva siddheya maiva mucyeya vāpi tu &	Suzkakam mA-eva sidDeya mA-eva mucyeya vA-api tu &
   svādiṣṭhaparakāṣṭāptatvadbhaktirasanirbharaḥ // UtSst_16.4 //	svAdizWa-paraka-azwa-Apta-tvad-Bakti-rasa-nirBaraH // UtSst_16.4 //
   yathaivajñātapūrvo 'yaṃ bhavadbhaktiraso mama &	yaTA-eva-jQAta-pUrvaH ayam Bavat-Bakti-rasaH mama &
   ghaṭitas tadvad īśāna sa eva paripuṣyatu // UtSst_16.5 //	GawitaH tadvat ISAna saH eva paripuzyatu // UtSst_16.5 //
   satyena bhagavan nānyaḥ prārthanāprasaro 'sti me &	satyena Bagavat na-anyaH prArTanA-prasaraH asti me &
   kevalaṃ sa tathā ko 'pi bhaktyāveśo 'stu me sadā // UtSst_16.6 //	kevalam sa taTA kaH api BaktyAveSaH astu me sadA // UtSst_16.6 //
   bhaktikṣīvo 'pi kupyeyaṃ bhavāyānuśayīya ca &	Bakti-kzIvaH api kupyeyam BavAya-anuSayIya ca &
   tathā haseyaṃ udyāṃ ca raṭeyaṃ ca śivety alam // UtSst_16.7 //	taTA hasA-iyam udyAm ca raweyam ca Siva-iti alam // UtSst-_16.7 //
   viṣamastho 'pi svastho 'pi rudann api hasann api &	vizama-sTaH api svasTaH api rudan api hasan api &
   gambhīro 'pi vicitto 'pi bhaveyaṃ bhaktitaḥ prabho // UtSst_16.8 //	gamBIraH api vicittaH api Baveyam BaktitaH praBo // UtSst-_16.8 //
   bhaktānāṃ nāsti saṃvedyaṃ tvadantar yadi vā bahiḥ &	BaktAnAm na-asti saMvedyam tvad-antar yadi vA bahis &
   ciddharmā yatra na bhavān nirvikalpaḥ sthitaḥ svayam // UtSst_16.9 //	cit-DarmA yatra na BavAn nirvikalpaH sTitaH svayam // UtSst_16.9 //
   bhaktā nindānukare 'pi tavāmṛtakaṇair iva &	BaktA nindA-anukare api tava-amRta-kaNEH iva &
   hṛṣyanty evāntarāviddhās tīkṣṇaromāñcasūcibhiḥ // UtSst_16.10 //	hRzyanti eva-antarAvidDAH tIkzNa-romAQca-sUciBiH // UtSst_16.10 //
   duḥkhāpi vedanā bhaktimatāṃ bhogāya kalpate &	duHKA-api vedanA BaktimatAm BogAya kalpate &
   yeṣāṃ sudhārdrā sarvaiva saṃvit tvaccandrikāmayī // UtSst_16.11 //	yezAm suDArdrA sarvA-eva saMvid tvad-candrikA-mayI // UtSst-_16.11 //
   yatra tatroparuddhānāṃ bhaktānāṃ bahirantare &	yatra tatra-uparudDAnAm BaktAnAm bahis-antare &
   nirvyājaṃ tvadvapuḥsparśarasāsvādasukhaṃ samam // UtSst_16.12 //	nirvyAjam tvad-vapuH-sparSa-rasa-AsvAda-suKam samam // UtSst-_16.12 //
   taveśa bhakter arcāyāṃ dainyāṃśaṃ dvayasaṃśrayam &	tava-ISa BakteH arcAyAm dEnya-aMSam dvaya-saMSrayam &
   vilupyāsvādayanty eke vapur acchaṃ sudhāmayam // UtSst_16.13 //	vilupya-AsvAdayanti eke vapuH acCam suDA-mayam // UtSst_16.13 //
   bhrāntās tīrthadṛśo bhinnā bhrānter eva hi bhinnatā &	BrAntAH tIrTa-dRSaH BinnAH BrAnteH eva hi Binna-tA &
   niṣpratidvandvi vastv ekaṃ bhaktānāṃ tvaṃ tu rājase // UtSst_16.14 //	nizpratidvandvi vastu ekam BaktAnAm tvam tu rAjase // UtSst_16.14 //
   mānāvamānarāgādiniṣpākavimalaṃ manaḥ &	mAna-avamAna-rAga-Adi-nizpAka-vimalam manaH &
   yasyāsau bhaktimāṃl lokatulyaśīlaḥ kathaṃ bhavet // UtSst_16.15 //	yasya-asO BaktimAn loka-tulya-SIlaH kaTam Bavet // UtSst_16.15 //
   rāgadveṣandhakāro 'pi yeṣāṃ bhaktitviṣā jitaḥ &	rAga-dvezanDakAraH api yezAm Bakti-tvizA jitaH &
   teṣāṃ mahīyasām agre katame jñānaśālinaḥ // UtSst_16.16 //	tezAm mahIyasAm agre katame jQAna-SAlinaH // UtSst_16.16 //
   yasya bhaktisudhāsnānapānādividhisādhanam &	yasya Bakti-suDA-snAna-pAna-Adi-viDi-sADanam &
   tasya prārabdhamadhyāntadaśāsūccaiḥ sukhāsikā // UtSst_16.17 //	tasya prArabDa-maDya-anta-daSA-su-uccEs suKAsikAH // UtSst_16.17 //
   kīrtyaś cintāpadaṃ mṛgyaḥ pūjyo yena tvam eva tat &	kIrtyaH cintA-padam mRgyaH pUjyaH yena tvam eva tat &
   bhavadbhaktimatāṃ ślāghyā lokayātrā bhavanmayī // UtSst_16.18 //	Bavat-BaktimatAm SlAGyA lokayAtrA Bavat-mayI // UtSst-_16.18 //
   muktisaṃjñā vipakvāyā bhakter eva tvayi prabho &	mukti-saMjQA vipakvAyAH BakteH eva tvayi praBo &
   tasyām ādyadaśārūḍhā muktakalpā vayaṃ tataḥ // UtSst_16.19 //	tasyAm AdyadaSa-ArUXAH mukta-kalpAH vayam tatas // UtSst_16.19 //
   duḥkhāgamo 'pi bhūyān me tvadbhaktibharitātmanaḥ &	duHKa-AgamaH api BUyAt me tvad-Bakti-Barita-AtmanaH &
   tvatparācī vibho mā bhūd api saukhyaparamparā // UtSst_16.20 //	tvad-parAcI viBo mA BUt api sOKya-paramparA // UtSst_16.20 //
   tvaṃ bhaktyā prīyase bhaktiḥ prīte tvayi ca nātha yat &	tvam BaktyA prIyase BaktiH prIte tvayi ca nATa yat &
   tadanyonyāśrayaṃ yuktaṃ yathā vettha tvam eva tat // UtSst_16.21 //	tad-anyonya-ASrayam yuktam yaTA vetTa tvam eva tat // UtSst_16.21 //
   sākāro vā nirākaro vāntar vā bahir eva vā &	sa-AkAraH vA nirAkaraH vA-antar vA bahis eva vA &
   bhaktimattātmanāṃ nātha sarvathāsi sudhāmayaḥ // UtSst_16.22 //	BaktimattA-AtmanAm nATa sarvaTA-asi suDA-mayaH // UtSst_16.22 //
   asminn eva jagaty antar bhavadbhaktimataḥ prati &	asmin eva jagati antar Bavat-BaktimataH prati &
   harṣaprakāśanaphalam anyad eva jagatsthitam // UtSst_16.23 //	harza-prakASana-Palam anyat eva jagat-sTitam // UtSst-_16.23 //
   guhye bhaktiḥ pare bhaktir bhaktir viśvamaheśvare &	guhye BaktiH pare BaktiH BaktiH viSva-maheSvare &
   tvayi śambhau śive deva bhaktir nāma kim apy aho // UtSst_16.24 //	tvayi SamBO Sive deva BaktiH nAma kim api aho // UtSst-_16.24 //
   bhaktir bhaktiḥ pare bhaktir bhaktir nāma samutkaṭā &	BaktiH BaktiH pare BaktiH BaktiH nAma samutkawAH &
   tāraṃ viraumi yat tīvrā bhaktir me 'stu paraṃ tvayi // UtSst_16.25 //	tAram virOmi yat tIvrA BaktiH me astu param tvayi // UtSst_16.25 //
   yato 'smi sarvaśobhānāṃ prasavāvanir īśa tat &	yatas asmi sarva-SoBAnAm prasava-avaniH ISa tat &
   tvayi lagnam anarghaṃ syād ratnam vā yadi vā tṛṇam // UtSst_16.26 //	tvayi lagnam anarGam syAt ratnam vA yadi vA tRNam // UtSst-_16.26 //
   āvedakād ā ca vedyād yeṣāṃ saṃvedanādhvani &	AvedakAt A ca vedyAt yezAm saMvedana-aDvani &
   bhavatā na viyogo 'sti te jayanti bhavajjuṣaḥ // UtSst_16.27 //	BavatA na viyogaH asti te jayanti Bavat-juzaH // UtSst_16.27 //
   saṃsārasadaso bāhye kaiś cittvaṃ parirabhyase &	saMsAra-sadasaH bAhye kEH cittvam pariraByase &
   svāmin parais tu tatraiva tāmyadbhis tyaktayantraṇaiḥ // UtSst_16.28 //	svAmin parEH tu tatra-eva tAmyadBiH tyakta-yantraNEH // UtSst_16.28 //
   pānāśanaprasādhanasambhuktasamastaviśvayā śivayā &	pAna-aSana-prasADana-samBukta-samasta-viSvayA SivayA &
   pralayotsavasarabhasayā dṛḍham upagūḍhaṃ śivaṃ vande // UtSst_16.29 //	pralaya-utsava-saraBasayA dRXam upagUXam Sivam vande // UtSst_16.29 //
   parameśvaratā jayaty apūrvā tava viśveśa yadīśitavyaśūnyā &	parameSvara-tA jayati apUrvA tava viSveSa yadi-ISitavya-SUnyA &
   aparāpi tathaiva te yayedaṃ jagad ābhāti yathā tathā na bhāti //	aparA-api taTA-eva te yayA-idam jagat ABAti yaTA taTA na BAti //
   UtSst_16.30 //	UtSst-_16.30 //
   divyakrīḍābahumānanāma saptadasaṃ stotram	divya-krIxA-bahu-mAna-nAma saptadasam stotram
   aho ko 'pi jayaty eṣa svāduḥ pūjāmahotsavaḥ &	aho kaH api jayati eza svAduH pUjA-mahA-utsavaH &
   yato 'mṛtarasāsvādam aśrūṇy api dadaty alam // UtSst_17.1 //	yatas amRta-rasa-AsvAdam aSrUNi api dadati alam // UtSst-_17.1 //
   vyāpārāḥ siddhidāḥ sarve ye tvatpūjāpuraḥsarāḥ &	vyApArAH sidDi-dAH sarve ye tvad-pUjA-puraHsarAH &
   bhaktānāṃ tvanmayāḥ sarve svayaṃ siddhaya eva te // UtSst_17.2 //	BaktAnAm tvad-mayAH sarve svayam sidDayaH eva te // UtSst_17.2 //
   sarvadā sarvabhāveṣu yugapat sarvarūpiṇam &	sarvadA sarva-BAvezu yugapad sarva-rUpiNam &
   tvām arcayanty aviśrantaṃ ye mamaite 'dhidevatāḥ // UtSst_17.3 //	tvAm arcayanti aviSrantam ye mama-ete aDidevatAH // UtSst_17.3 //
   dhyānāyasatiraskārasiddhas tvatsparśanotsavaḥ &	DyAna-Ayasa-tiraskAra-sidDaH tvad-sparSana-utsavaH &
   pūjāvidhir iti khyāto bhaktānāṃ sa sadās tu me // UtSst_17.4 //	pUjA-viDiH iti KyAtaH BaktAnAm sa sadAH tu me // UtSst_17.4 //
   bhaktānāṃ samatāsāraviṣuvatsamayaḥ sadā &	BaktAnAm sama-tAsAra-vizuvat-samayaH sadA &
   tvadbhāvarasapīyūṣarasennaiṣāṃ sadārcanam // UtSst_17.5 //	tvad-BAva-rasa-pIyUza-raset-na-ezAm sadA-arcanam // UtSst-_17.5 //
   yasyānārambhaparyantau na ca kālakramaḥ prabho &	yasya-anAramBa-paryantO na ca kAla-kramaH praBo &
   pūjātmāsau kriyā tasyāḥ kartāras tvajjuṣaḥ param // UtSst_17.6 //	pUjA-AtmA-asO kriyA tasyAH kartAraH tvad-juzaH param // UtSst-_17.6 //
   brahmādīnām apīśāste te ca saubhāgyabhāginaḥ &	brahma-AdInAm api-ISAH-te te ca sOBAgya-BAginaH &
   yeṣāṃ svapne 'pi mohe 'pi sthitas tvatpūjanotsavaḥ // UtSst_17.7 //	yezAm svapne api mohe api sTitaH tvad-pUjana-utsavaH // UtSst_17.7 //
   japatāṃ juhvatāṃ snātāṃ dhyāyatāṃ na ca kevalam &	japatAm juhvatAm snAtAm DyAyatAm na ca kevalam &
   bhaktānāṃ bhavadabhyarcāmaho yāvad yadā tadā // UtSst_17.8 //	BaktAnAm Bavat-aByarcAmahaH yAvat yadA tadA // UtSst_17.8 //
   bhavatpūjāsudhāsvādasambhogasukhinaḥ sadā &	Bavat-pUjA-suDA-svAda-samBoga-suKinaH sadA &
   indrādīnām atha brahmamukhyānām asti kaḥ samaḥ // UtSst_17.9 //	indra-AdInAm aTa brahma-muKyAnAm asti kaH samaH // UtSst_17.9 //
   jagatkṣobhaikajanake bhavatpūjāmahotsave &	jagat-kzoBa-eka-janake Bavat-pUjA-mahA-utsave &
   yatprāpyaṃ prāpyate kiṃcid bhaktā eva vidanti tat // UtSst_17.10 //	yat-prApyam prApyate kiMcid BaktAH eva vidanti tat // UtSst_17.10 //
   tvaddhāmni cinmaye sthitvā ṣaṭtriṃśattattvakarmabhiḥ &	tvad-DAmni cit-maye sTitvA zawtriMSat-tattva-karmaBiH &
   kāyavākcittaceṣṭādyair arcaye tvāṃ sadā vibho // UtSst_17.11 //	kAya-vAc-citta-cezwA-AdyEH arcaye tvAm sadA viBo // UtSst-_17.11 //
   bhavatpūjāmayāsaṅgasambhogasukhino mama &	Bavat-pUjA-maya-AsaFga-samBoga-suKinaH mama &
   prayātu kālaḥ sakalo 'py ananto 'pīyadarthaye // UtSst_17.12 //	prayAtu kAlaH sakalaH api anantaH api-iyat-arTaye // UtSst_17.12 //
   bhavatpūjāmṛtarasābhogalampaṭata vibho &	Bavat-pUjA-amRta-rasa-ABoga-lampawata viBo &
   vivardhatām anudinaṃ sadā ca phalatāṃ mama // UtSst_17.13 //	vivarDatAm anudinam sadA ca Pala-tAm mama // UtSst_17.13 //
   jagadvilayasañjātasudhaikarasanirbhare &	jagat-vilaya-saQjAta-suDA-eka-rasa-nirBare &
   tvadabdhau tvāṃ mahātmānam arcannāsīya sarvadā // UtSst_17.14 //	tvad-abDO tvAm mahAtmAnam arcan=-AsIya sarvadA // UtSst_17.14 //
   aśeṣavāsanāgranthivicchedasaralaṃ sadā &	aSeza-vAsanA-granTi-vicCeda-saralam sadA &
   mano nivedyate bhaktaiḥ svādu pūjāvidhau tava // UtSst_17.15 //	manaH nivedyate BaktEH svAdu pUjA-viDO tava // UtSst_17.15 //
   adhiṣṭhāyaiva viṣayānimāḥ karaṇavṛttayaḥ &	aDizWAya-eva vizayAn-imAH karaNa-vRttayaH &
   bhaktānāṃ preṣayanti svatpūjārtham amṛtāsavam // UtSst_17.16 //	BaktAnAm prezayanti svat-pUjA-arTam amRta-Asavam // UtSst-_17.16 //
   bhaktānāṃ bhaktisaṃvegamahoṣmavivaśātmanām &	BaktAnAm Bakti-saMvega-mahA-Uzma-vivaSa-AtmanAm &
   ko 'nyo nirvāṇahetuḥ syāt tvatpūjāmṛtamajjanāt // UtSst_17.17 //	kaH anyaH nirvANa-hetuH syAt tvad-pUjA-amRta-majjanAt // UtSst_17.17 //
   satataṃ tvatpadābhyarcāsudhāpānamahotsavaḥ &	satatam tvad-pada-aByarcA-suDA-pAna-mahA-utsavaH &
   tvatprasādaikasamprāptihetur me nātha kalpatām // UtSst_17.18 //	tvad-prasAda-eka-samprApti-hetuH me nATa kalpatAm // UtSst_17.18 //
   anubhūyāsamīśāna pratikarma kṣaṇāt kṣaṇam &	anuBUyAsam-ISAna pratikarma kzaNAt kzaNam &
   bhavatpūjāmṛtāpānamadāsvādamahāmudam // UtSst_17.19 //	Bavat-pUjA-amRtA-pAna-mada-AsvAda-mahA-mudam // UtSst-_17.19 //
   dṛṣṭartha eva bhaktānāṃ bhavatpūjāmahodyamaḥ &	dRzwarTaH eva BaktAnAm Bavat-pUjA-mahA-udyamaH &
   tadaiva yad asambhāvyaṃ sukham āsvādayanti te // UtSst_17.20 //	tadA-eva yat asamBAvyam suKam AsvAdayanti te // UtSst_17.20 //
   yāvan na labdhas tvatpūjāsudhāsvādamahotsavaḥ &	yAvat na labDaH tvad-pUjA-suDA-svAda-mahA-utsavaH &
   tāvan nāsvādito manye lavo 'pi sukhasampadaḥ // UtSst_17.21 //	tAvat na-AsvAditaH manye lavaH api suKa-sampadaH // UtSst_17.21 //
   bhaktānāṃ viṣayanveṣābhāsāyāsād vinaiva sā &	BaktAnAm vizayanveza-ABAsa-AyAsAt vinA-eva sA &
   ayatnasiddhaṃ tvaddhāmasthitiḥ pūjāsu jāyate // UtSst_17.22 //	ayatna-sidDam tvad-DAma-sTitiH pUjAsu jAyate // UtSst_17.22 //
   na prāpyam asti bhaktanāṃ nāpy eṣām asti durlabham &	na prApyam asti BaktanAm na-api ezAm asti durlaBam &
   kevalaṃ vicaranty ete bhavatpūjāmadonmadāḥ // UtSst_17.23 //	kevalam vicaranti ete Bavat-pUjA-mada-unmadAH // UtSst_17.23 //
   aho bhaktibharodāracetasāṃ varada tvayi &	aho Bakti-Bara-udAra-cetasAm vara-da tvayi &
   slāghyaḥ pūjāvidhiḥ ko 'pi yo na yācñākalaṃkitaḥ // UtSst_17.24 //	slAGyaH pUjA-viDiH kaH api yaH na yAcQA-kalaMkitaH // UtSst_17.24 //
   kā na śobhā na ko hlādaḥ kā samṛddhir na vāparā &	kA na SoBA na kaH hlAdaH kA samRdDiH na vA-aparAH &
   ko vā na mokṣaḥ ko 'py eṣa mahādevo yad arcyate // UtSst_17.25 //	kaH vA na mokzaH kaH api eza mahAdevaH yat arcyate // UtSst_17.25 //
   antarullasadacchācchabhaktipīyūṣapoṣitam &	antar-ullasat-acCa-acCa-Bakti-pIyUza-pozitam &
   bhavatpūjopayogāya śarīram idam astu me // UtSst_17.26 //	Bavat-pUjA-upayogAya SarIram idam astu me // UtSst_17.26 //
   tvatpādapūjāsambhogaparatantraḥ sadā vibho &	tvad-pAda-pUjA-samBoga-paratantraH sadA viBo &
   bhūyāsaṃ jagatām īśa ekaḥ svacchandaceṣṭitaḥ // UtSst_17.27 //	BUyAsam jagatAm ISaH ekaH svacCanda-cezwitaH // UtSst_17.27 //
   tvaddhyānadarśanasparśatṛṣi keṣām api prabho &	tvad-DyAna-darSana-sparSa-tRzi kezAm api praBo &
   jāyate śītalasvādu bhavatpūjāmahāsaraḥ // UtSst_17.28 //	jAyate SItala-svAdu Bavat-pUjA-mahA-saraH // UtSst_17.28 //
   yathā tvam eva jagataḥ pūjāsambhogabhājanam &	yaTA tvam eva jagataH pUjA-samBoga-BAjanam &
   tatheśa bhaktimān eva pūjāsambhogabhājanam // UtSst_17.29 //	taTA-ISa BaktimAn eva pUjA-samBoga-BAjanam // UtSst_17.29 //
   ko 'py asau jayati svāmin bhavatpūjāmahotsavaḥ &	kaH api asO jayati svAmin Bavat-pUjA-mahA-utsavaH &
   ṣaṭtriṃśato 'pi tattvānāṃ kṣobho yatrollasaty alam // UtSst_17.30 //	zawtriMSataH api tattvAnAm kzoBaH yatra-ullasati alam // UtSst-_17.30 //
   namas tebhyo vibho yeṣāṃ bhaktipīyūṣavāriṇā &	namaH teByaH viBo yezAm Bakti-pIyUza-vAriNA &
   pūjyāny eva bhavanti tvatpūjopakaraṇāny api // UtSst_17.31 //	pUjyAni eva Bavanti tvad-pUjA-upakaraNAni api // UtSst-_17.31 //
   pūjārambhe vibho dhyātvā mantrādheyāṃ tvadātmatām &	pUjA-AramBe viBo DyAtvA mantra-ADeyAm tvad-Atma-tAm &
   svātmany eva pare bhaktā mānti harṣeṇa na kvacit // UtSst_17.32 //	sva-Atmani eva pare BaktAH mAnti harzeNa na kvacid // UtSst_17.32 //
   rājyalābhādivotphullaiḥ kaiś cit pūjāmahotsave &	rAjya-lABAt-iva-utPullEH kEH cit pUjA-mahA-utsave &
   sudhāsavena sakalā jagatī saṃvibhajyate // UtSst_17.33 //	suDA-savena sakalA jagatI saMviBajyate // UtSst_17.33 //
   pūjāmṛtāpānamayo yeṣāṃ bhogaḥ pratikṣaṇam &	pUjA-amRtA-pAna-mayaH yezAm BogaH pratikzaNam &
   kiṃ devā uta muktās te kiṃ vā ke 'py eva te janāḥ // UtSst_17.34 //	kim devAH uta muktAH te kim vA ke api eva te janAH // UtSst_17.34 //
   pūjopakaraṇībhūtaviśvaveśena gauravam &	pUjA-upakaraNIBUta-viSva-veSena gOravam &
   aho kim api bhaktānāṃ kim apy eva ca lāghavam // UtSst_17.35 //	aho kim api BaktAnAm kim api eva ca lAGavam // UtSst-_17.35 //
   pūjāmayākṣavikṣepakṣobhādevāmṛtodgamaḥ &	pUjA-Amaya-akza-vikzepa-kzoBAt-eva-amRta-udgamaH &
   bhaktānāṃ kṣīrajaladhikṣobhād iva divaukasām // UtSst_17.36 //	BaktAnAm kzIra-jalaDi-kzoBAt iva divOkasAm // UtSst_17.36 //
   pūjāṃ ke cana manyante dhenuṃ kāmadughām iva &	pUjAm ke cana manyante Denum kAmaduGAm iva &
   sudhādhārādhikarasāṃ dhayanty antarmukhāḥ pare // UtSst_17.37 //	suDA-DAra-aDika-rasAm Dayanti antarmuKAH pare // UtSst_17.37 //
   bhaktānām akṣavikṣepo 'py eṣa saṃsārasaṃmataḥ &	BaktAnAm akza-vikzepaH api eza saMsAra-saMmataH &
   upanīya kim apy antaḥ puṣṇāty arcāmahotsavam // UtSst_17.38 //	upanIya kim api antar puzNAti arcA-mahA-utsavam // UtSst_17.38 //
   bhaktikṣobhavaśād īśa svātmabhūte 'rcanaṃ tvayi &	Bakti-kzoBa-vaSAt ISa sva-Atma-BUte arcanam tvayi &
   citraṃ dainyāya no yāvad dīnatāyāḥ paraṃ phalam // UtSst_17.39 //	citram dEnyAya naH yAvat dIna-tAyAH param Palam // UtSst-_17.39 //
   upacārapadaṃ pūjā keṣāṃ cit tvatpadāptaye &	upacAra-padam pUjA kezAm cit tvad-pada-Aptaye &
   bhaktānāṃ bhavadaikātmyanirvṛttiprasaras tu saḥ // UtSst_17.40 //	BaktAnAm Bavat-EkAtmya-nirvRtti-prasaraH tu saH // UtSst_17.40 //
   apy asambaddharūpārcābhaktyunmādanirargalaiḥ &	api asambadDa-rUpa-arcA-aBakti-unmAda-nirargalEH &
   vitanyamānā labhate pratiṣṭhāṃ tvayi kām api // UtSst_17.41 //	vitanyamAnA laBate pratizWAm tvayi kAm api // UtSst-_17.41 //
   svādubhaktirasāsvādastabdhībhūtamanaś cyutām &	svAdu-Bakti-rasa-AsvAda-stabDIBUta-manaH cyutAm &
   śambho tvam eva lalitaḥ pūjānāṃ kila bhājanam // UtSst_17.42 //	SamBo tvam eva lalitaH pUjAnAm kila BAjanam // UtSst-_17.42 //
   paripūrṇāni śuddhāni bhaktimanti sthirāṇi ca &	paripUrNAni SudDAni Baktimanti sTirANi ca &
   bhavatpūjāvidhau nātha sādhanāni bhavantu me // UtSst_17.43 //	Bavat-pUjA-viDO nATa sADanAni Bavantu me // UtSst_17.43 //
   aśeṣapūjāsatkośe tvatpūjākarmaṇi prabho &	aSeza-pUjA-satkoSe tvad-pUjA-karmaNi praBo &
   aho karaṇavṛndasya kāpi lakṣmīr vijṛmbhate // UtSst_17.44 //	aho karaNa-vRndasya kA-api lakzmIH vijRmBate // UtSst_17.44 //
   eṣā peśalimā nātha tavaiva kila dṛśyate &	ezA peSalimA nATa tava-eva kila dRSyate &
   viśveśvaro 'pi bhṛtyair yad arcyase yaś ca labhyase // UtSst_17.45 //	viSveSvaraH api BRtyEH yat arcyase yaH ca laByase // UtSst_17.45 //
   sadāmurttād amūrttādvā bhāvād yad vāpy abhāvataḥ &	sadAmurttAt amUrttAt-vA BAvAt yat vA-api aBAvataH &
   uttheyān me praśastasya bhavatpūjāmahotsavaḥ // UtSst_17.46 //	utTeyAt me praSastasya Bavat-pUjA-mahA-utsavaH // UtSst_17.46 //
   kāmakrodhābhimānais tvām upaharīkṛtaiḥ sadā &	kAma-kroDa-aBimAnEH tvAm upaharIkRtEH sadA &
   ye 'rcayanti namas tebhyas teṣāṃ tuṣṭo 'smi tattvataḥ // UtSst_17.47 //	ye arcayanti namaH teByaH tezAm tuzwaH asmi tattvataH // UtSst_17.47 //
   jayaty eṣa bhavadbhaktibhājāṃ pūjāvidhiḥ paraḥ &	jayati eza Bavat-Bakti-BAjAm pUjA-viDiH paraH &
   yas tṛṇaiḥ kriyamāno 'pi ratnair evopakalpate // UtSst_17.48 //	yaH tRNEH kriyamAnaH api ratnEH eva-upakalpate // UtSst_17.48 //
   āviṣkāranāma aṣṭādaśaṃ stotram	AvizkAra-nAma azwAdaSam stotram
   jagato 'ntarato bhavantam āptvā punar etad bhavato 'ntarāl labhante &	jagataH antarataH Bavantam AptvA punar etat BavataH antarAt laBante &
   jagadīśa tavaiva bhaktibhājo na hi teṣām iha dūrato 'sti kiñcit //	jagadISa tava-eva Bakti-BAjaH na hi tezAm iha dUratas asti kiQcid //
   UtSst_18.1 //	UtSst-_18.1 //
   kvacid eva bhavān kvacid bhavānī sakalārthakramagarbhiṇī pradhānā &	kvacid eva BavAn kvacid BavAnI sakala-arTa-krama-garBiNI praDAnAH &
   paramārthapade tu naiva devyā bhavato nāpi jatattrayasya bhedaḥ //	parama-arTa-pade tu na-eva devyAH BavataH na-api jatat-trayasya BedaH //
   UtSst_18.2 //	UtSst-_18.2 //
   no jānate subhagam apy avalepavanto lokāḥ prayatnasubhagā nikhila hi	naH jAnate suBagam api avalepavantaH lokAH prayatna-suBagA niKila hi
   bhāvāḥ &	BAvAH &
   cetaḥ punar yad idam udyatam apy avaiti naivātmarūpam iha hā tad aho hato	cetaH punar yat idam udyatam api avEti na-eva-Atma-rUpam iha hA tat aho hataH-
   'smi // UtSst_18.3 //	asmi // UtSst_18.3 //
   bhavanmayasvātmanivāsalabdhasampadbharābhyarcitayuṣmadaṅghriḥ &	Bavat-mayasva-Atma-nivAsa-labDa-sampad-Bara-aByarcita-yuzmad-aFGriH &
   na bhojanācchādanam apy ajasram apekṣate yas tam ahaṃ nato 'smi //	na Bojana-AcCAdanam api ajasram apekzate yaH tam aham nataH asmi //
   UtSst_18.4 //	UtSst-_18.4 //
   sadā bhavaddehanivāsasvastho 'py antaḥ paraṃ dahyata eṣa lokaḥ &	sadA Bavat-deha-nivAsa-svasTaH api antar param dahyate eza lokaH &
   tavecchayā tat kuru me yathātra tvadarcanānandamayo bhaveyam // UtSst_18.5	tava-icCayA tat kuru me yaTA-atra tvad-arcana-Ananda-mayaH Baveyam // UtSst_18.5
   svarasoditayuṣmadaṅghripadmadvayapūjāmṛtapānasaktacittaḥ &	svarasa-udita-yuzmat-aFGri-padma-dvaya-pUjA-amRta-pAna-sakta-cittaH &
   sakārthacayeṣv ahaṃ bhaveyam sukhasaṃsparśanamātralokayātraḥ // UtSst_18.6	sakArTa-cayezu aham Baveyam suKa-saMsparSana-mAtra-lokayAtraH // UtSst_18.6
   sakalavyavahāragocare sphuṭam antaḥ spurati tvayi prabho &	sakala-vyavahAra-gocare sPuwam antar spurati tvayi praBo &
   upayānty apayānti cāniśam mama vastūni vibhāntu sarvadā // UtSst_18.7 //	upayAnti apayAnti ca-aniSam mama vastUni viBAntu sarvadA // UtSst_18.7 //
   satatam eva tavaiva pure 'thavāpy arahito vicareyam ahaṃ tvayā &	satatam eva tava-eva pure aTavA-api arahitaH vicareyam aham tvayA &
   kṣaṇalavo 'py atha mā sma bhavet sa me na vijaye nanu yatra bhavanmayaḥ //	kzaNa-lavaH api aTa mA sma Bavet sa me na vijaye nanu yatra Bavat-mayaH //
   UtSst_18.8 //	UtSst-_18.8 //
   bhavadaṅgaparisravatsuśītāmṛtapūrair bharite samantato 'pi &	Bavat-aFga-parisravat-su-SIta-amRta-pUrEH Barite samantataH api &
   bhavadarcanasampadeha bhaktās tava saṃsārasaro 'ntare caranti //	Bavat-arcana-sampadA-iha BaktAH tava saMsAra-saraH antare caranti //
   UtSst_18.9 //	UtSst-_18.9 //
   mahāmantratarucchāyāśītale tvanmahāvane &	mahA-mantra-taru=-CAyA-SItale tvad-mahA-vane &
   nijātmani sadā nātha vaseyaṃ tava pūjakaḥ // UtSst_18.10 //	nija-Atmani sadA nATa vaseyam tava pUjakaH // UtSst_18.10 //
   prativastu samastajīvataḥ pratibhāsi pratibhāmayo yathā &	prativastu samasta-jIvataH pratiBAsi pratiBA-mayaH yaTA &
   mama nātha tathā puraḥ prathāṃ vraja netratrayaśūlaśobhitaḥ // UtSst_18.11	mama nATa taTA puras praTAm vraja netratraya-SUla-SoBitaH // UtSst_18.11
   abhimānacarūpahārato mamatābhaktibhareṇa kalpitāt &	aBimAna-carUpa-hArataH mamatA-Bakti-BareNa kalpitAt &
   paritoṣagataḥ kadā bhavān mama sarvatra bhaved dṛśaḥ padam // UtSst_18.12	paritoza-gataH kadA BavAn mama sarvatra Bavet dRSaH padam // UtSst-_18.12
   nivasanparamāmṛtābdhimadhye bhavadarcāvidhimātramagnacittaḥ &	nivasan-parama-amRta-abDi-maDye Bavat-arcA-viDi-mAtram-agna-cittaH &
   sakalaṃ janavṛttam ācareyaṃ rasayan sarvata eva kiñcanāpi // UtSst_18.13	sakalam jana-vRttam Acareyam rasayan sarvatas eva kiQcana-api // UtSst_18.13
   bhavadīyam ihāstu vastu tattvaṃ vivarītuṃ ka ivātra pātram arthe &	BavadIyam iha-astu vastu tattvam vivarItum kaH iva-atra pAtram arTe &
   idam eva hi nāmarūpaceṣṭādyasamaṃ te harate haro 'si yasmāt // UtSst_18.14	idam eva hi nAma-rUpa-cezwA-Adi-asamam te harate haraH asi yasmAt // UtSst_18.14
   śāntaye na sukhalipsutā manāg bhaktisambhṛtamadeṣu taiḥ prabhoḥ &	SAntaye na suKa-lipsutA manAk Bakti-samBRta-madezu tEH praBoH &
   mokṣamārgaṇaphalāpi nārthanā smaryate hṛdayahāriṇaḥ puraḥ // UtSst_18.15	mokza-mArgaNa-PalA-api na-arTanA smaryate hRdaya-hAriNaH puras // UtSst_18.15
   jāgaretaradaśāthavā parā yāpi kācana manāg avasthiteḥ &	jAgara-itara-daSA-aTavA parA yA-api kAcana manAk avasTiteH &
   bhaktibhājanajanasya sākhilā tvatsanāthamanaso mahotsavaḥ // UtSst_18.16	Bakti-BAjana-janasya sa-aKilA tvad-sanATa-manasaH mahA-utsavaH // UtSst_18.16
   āmano 'kṣavalayasya vṛttayaḥ sarvataḥ śithilavṛttayo 'pi tāḥ &	AmanaH akza-valayasya vRttayaH sarvatas SiTila-vRttayaH api tAH &
   tvām avāpya dṛḍhadīrghasaṃvido nātha bhaktidhanasoṣmaṇāṃ katham //	tvAm avApya dRXa-dIrGa-saMvidaH nATa Bakti-Danasa-UzmaNAm kaTam //
   UtSst_18.17 //	UtSst-_18.17 //
   na ca vibhinnam asṛjyata kiñcid asty atha sukhetarad atra na nirmitam &	na ca viBinnam asRjyata kiQcid asti aTa suKa-itarat atra na nirmitam &
   atha ca duḥkhi ca bhedi ca sarvathāpy asamavismayadhāma namo 'stu te //	aTa ca duHKi ca Bedi ca sarvaTA-api asama-vismaya-DAma namaH astu te //
   UtSst_18.18 //	UtSst-_18.18 //
   kharaniṣedhakhadāmṛtapūraṇocchalitadhautavikalpamalasya me &	Kara-nizeDa-Kada-amRta-pUraNa-ucCalita-DOta-vikalpa-malasya me &
   dalitadurjayasaṃśayavairiṇas tvadavalokanam astu nirantaram // UtSst_18.19	dalita-durjaya-saMSaya-vEriNaH tvad-avalokanam astu nirantaram // UtSst-_18.19
   sphuṭam aviśa mām athāviśeyaṃ satataṃ nātha bhavantamasmi yasmāt &	sPuwam aviSa mAm aTa-AviSeyam satatam nATa Bavantam-asmi yasmAt &
   rabhasena vapus tavaiva sākṣāt paramāsattigataḥ samarcayeyam //	raBasena vapuH tava-eva sAkzAt parama-asatti-gataH samarcayeyam //
   UtSst_18.20 //	UtSst-_18.20 //
   tvayi na stutiśaktir asti kasyāpy athavāsty eva yato 'tisundaro 'si &	tvayi na stuti-SaktiH asti kasya-api aTavA-asti eva yatas ati-sundaraH asi &
   satataṃ punar arthitaṃ mamaitad yad aviśrānti vilokayeyam īśam //	satatam punar arTitam mama-etat yat aviSrAnti vilokayeyam ISam //
   UtSst_18.21 //	UtSst-_18.21 //
   udyotanābhidhānam ekonaviṃśaṃ stotram	udyotana-aBiDAnam ekonaviMSam stotram
   prārthanābhūmikātītavicitraphaladāyakaḥ &	prArTanA-BUmikA-atIta-vicitra-Pala-dAyakaH &
   jayaty apūrvavṛttāntaḥ śivaḥ satkalpapādapaḥ // UtSst_19.1 //	jayati apUrva-vRttAntaH SivaH sat-kalpa-pAdapaH // UtSst_19.1 //
   sarvavastuni ca yaikanidhānāt svātmanas tvad akhilaṃ kila labhyam &	sarva-vastuni ca ya-eka-niDAnAt sva-AtmanaH tvat aKilam kila laByam &
   asya me punar asau nijā ātmā na tvam eva ghaṭase paramās tām // UtSst_19.2	asya me punar asO nijAH AtmA na tvam eva Gawase paramAH tAm // UtSst_19.2
   jñānakarmamayacidvapur ātmā sarvathaiṣa parameśvara eva &	jQAna-karma-maya-cit-vapuH AtmA sarvaTA-eza parameSvaraH eva &
   syād vapus tu nikhileṣu padārtheṣv eṣu nāma na bhavet kim utānyat //	syAt vapuH tu niKilezu padArTezu ezu nAma na Bavet kim uta-anyat //
   UtSst_19.3 //	UtSst-_19.3 //
   viṣamārtimuṣānena phalena tvaddṛgātmanā &	vizama-Arti-muzAnena Palena tvad-dRS-AtmanA &
   abhilīya pathā nātha mamāstu tvanmayī gatiḥ // UtSst_19.4 //	aBilIya paTA nATa mama-astu tvad-mayI gatiH // UtSst_19.4 //
   bhavadamalacaraṇacintāratnalatālaṅkṛtā kadā siddhiḥ &	Bavat-amala-caraNa-cintA-ratna-latA-alaFkRtA kadA sidDiH &
   siddhajanamānasānāṃ vismayajananī ghaṭeta mama bhavataḥ // UtSst_19.5 //	sidDa-jana-mAnasAnAm vismaya-jananI Gaweta mama BavataH // UtSst_19.5 //
   karhi nātha vimalaṃ mukhabimbaṃ tāvakaṃ samavalokayitāsmi &	karhi nATa vimalam muKa-bimbam tAvakam samavalokayitA-asmi &
   yatsravaty amṛtapūram apūrvaṃ yo nimajjayati viśvam aśeṣam // UtSst_19.6	yat-sravati amRta-pUram apUrvam yaH nimajjayati viSvam aSezam // UtSst-_19.6
   dhyātamātramuditaṃ tava rūpaṃ karhi nātha paramāmṛtapūraiḥ &	DyAta-mAtram-uditam tava rUpam karhi nATa parama-amRta-pUrEH &
   pūrayet tvadavibhedavimokṣākhyātidūravivarāṇi sadā me // UtSst_19.7 //	pUrayet tvad-aviBeda-vimokza-AKyAti-dUra-vivarANi sadA me // UtSst_19.7 //
   tvadīyānuttararasāsaṅgasaṃtyaktacāpalam &	tvadIyAn-uttara-rasa-AsaFga-saMtyakta-cApalam &
   nādyāpi me mano nātha karhi syād astu śīghrataḥ // UtSst_19.8 //	na-adya-api me manaH nATa karhi syAt astu SIGrataH // UtSst_19.8 //
   mā śuṣkakaṭukāny eva paraṃ sarvāṇi sarvadā &	mA Suzka-kawukAni eva param sarvANi sarvadA &
   tavopahṛtya labdhāni dvandvāny apy āpatantu me // UtSst_19.9 //	tava-upahRtya labDAni dvandvAni api Apatantu me // UtSst_19.9 //
   nātha sāṃmukhyam āyāntu viśuddhās tava raśmayaḥ &	nATa sAMmuKyam AyAntu viSudDAH tava raSmayaH &
   yāvat kāyamanastāpatamobhiḥ parilupyatām // UtSst_19.10 //	yAvat kAya-manaH-tApatamoBiH parilupyatAm // UtSst_19.10 //
   deva prasīda yāvan me tvanmārgaparipanthikāḥ &	deva prasIda yAvat me tvad-mArga-paripanTikAH &
   paramārthamuṣo vaśyā bhūyāsur guṇataskarāḥ // UtSst_19.11 //	parama-arTa-muzaH vaSyAH BUyAsuH guNa-taskarAH // UtSst_19.11 //
   tvad bhaktisudhāsārair mānasam āpūryatāṃ mamāśu vibho &	tvat Bakti-suDA-sArEH mAnasam ApUryatAm mama-ASu viBo &
   yāvad imā uhyantāṃ niḥśeṣāsāravāsanāḥ plutvā // UtSst_19.12 //	yAvat imAH uhyantAm niHSeza-AsAra-vAsanAH plutvA // UtSst_19.12 //
   mokṣadaśāyāṃ bhaktis tvayi kuta iva martyadharmiṇo 'pi na sā &	mokza-daSAyAm BaktiH tvayi kutas iva martya-DarmiNaH api na sA &
   rājati tato 'nurūpām āropaya siddhibhūmikām aja mām // UtSst_19.13 //	rAjati tatas anurUpAm Aropaya sidDi-BUmikAm aja mAm // UtSst-_19.13 //
   siddhilavalābhalubdhaṃ mām avalepena mā vibho saṃsthāḥ &	sidDi-lava-lABa-lubDam mAm avalepena mA viBo saMsTAH &
   kṣāmas tvadbhaktimukhe prollasadaṇimādipakṣato mokṣaḥ // UtSst_19.14 //	kzAmaH tvad-Bakti-muKe prollasa-daNima-Adi-pakzataH mokzaH // UtSst_19.14 //
   dāsasya me prasīdatu bhagavān etāvad eva nanu yāce &	dAsasya me prasIdatu BagavAn etAvat eva nanu yAce &
   dātā tribhuvananātho yasya na tanmādṛśāṃ dṛśo viṣayaḥ // UtSst_19.15 //	dAtA triBuvana-nATaH yasya na tat-mAdRSAm dRSaH vizayaH // UtSst_19.15 //
   tvadvapuḥsmṛtisudhārasapūrṇe mānase tava padāmbujayugmam &	tvad-vapuH-smRti-suDA-rasa-pUrNe mAnase tava pada-ambuja-yugmam &
   māmake vikasad astu sadaiva prasravanmadhu kim apy atilokam // UtSst_19.16	mAmake vikasat astu sadA-eva prasravat-maDu kim api ati-lokam // UtSst-_19.16
   asti me prabhur asau janako 'tha tryambako 'tha jananī ca bhavānī &	asti me praBuH asO janakaH aTa tryambakaH aTa jananI ca BavAnI &
   na dvitīya iha ko 'pi mamāstīty eva nirvṛtatamo vicareyam // UtSst_19.17	na dvitIyaH iha kaH api mama-asti-iti eva nirvRtatamaH vicareyam // UtSst_19.17
   carvanābhidhānam vimśam stotram	carvana-aBiDAnam vimSam stotram
   nathaṃ tribhuvananāthaṃ bhūtisitaṃ trinayanaṃ triśūladharam &	naTam triBuvana-nATam BUti-sitam trinayanam triSUla-Daram &
   upavītīkṛtabhoginam indukalāśekharaṃ vande // UtSst_20.1 //	upavItIkRta-Boginam indu-kalA-SeKaram vande // UtSst_20.1 //
   naumi nijatanuvinismaradaṃśukapariveṣadhavalaparidhānam &	nOmi nija-tanu-vinismarad-aMSuka-pariveza-Davala-pariDAnam &
   vilasatkapālamālākalpitanṛttotsavākalpam // UtSst_20.2 //	vilasat-kapAla-mAlA-kalpita-nRtta-utsava-Akalpam // UtSst_20.2 //
   vande tān daivataṃ yeṣāṃ haraś ceṣṭā harocitāḥ &	vande tAn dEvatam yezAm haraH cezwAH hara-ucitAH &
   haraikapravaṇāḥ prāṇāḥ sadā saubhāgyasadmanām // UtSst_20.3 //	hara-eka-pravaNAH prANAH sadA sOBAgya-sadmanAm // UtSst_20.3 //
   krīḍitaṃ tava maheśvaratāyāḥ pṛṣṭhato 'nyad idam eva yathaitat &	krIxitam tava maheSvara-tAyAH pRzWatas anyat idam eva yaTA-etat &
   iṣṭamātraghaṭiteṣv avadāneṣv ātmanā param upāyam upaimi // UtSst_20.4 //	izwa-mAtra-Gawitezu avadAnezu AtmanA param upAyam upEmi // UtSst-_20.4 //
   tvaddhāmni viśvavandye 'sminn iyati krīḍane sati &	tvad-DAmni viSva-vandye asmin iyati krIxane sati &
   tava nātha kiyān bhūyānn ānandarasasambhavaḥ // UtSst_20.5 //	tava nATa kiyAn BUyAn Ananda-rasa-samBavaH // UtSst_20.5 //
   kathaṃ sa subhago mā bhūdyo gauryā vallabho haraḥ &	kaTam sa suBagaH mA BUt-yaH gOryAH vallaBaH haraH &
   haro 'pi mā bhūd atha kiṃ gauryāḥ paramavallabhaḥ // UtSst_20.6 //	haraH api mA BUt aTa kim gOryAH parama-vallaBaH // UtSst_20.6 //
   dhyānāmṛtamayaṃ yasya svātmamūlam anaśvaram &	DyAna-amRta-mayam yasya sva-Atma-mUlam anaSvaram &
   saṃvillatās tathārūpās tasya kasyāpi sattaroḥ // UtSst_20.7 //	saMvid-latAH taTArUpAH tasya kasya-api sattaroH // UtSst_20.7 //
   bhaktikaṇḍūsam ullāsāvasare parameśvara &	Bakti-kaNxU-sam ullAsa-avasare parameSvara &
   mahānikaṣapāṣāṇasthūṇā pūjaiva jāyate // UtSst_20.8 //	mahA-nikaza-pAzANa-sTUNA pUjA-eva jAyate // UtSst_20.8 //
   sadā srṣṭivinodāya sadā sthitisukhāsine &	sadA srzwi-vinodAya sadA sTiti-suKa-asine &
   sadā tribhuvanāhāratṛptāya svāmine namaḥ // UtSst_20.9 //	sadA triBuvana-AhAra-tRptAya svAmine namaH // UtSst_20.9 //
   na kvāpi gatvā hitvāpi na kiṃcid idam eva ye &	na kvApi gatvA hitvA-api na kiMcid idam eva ye &
   bhavyaṃ tvaddhāma paśyanti bhavyās tebhyo namo namaḥ // UtSst_20.10 //	Bavyam tvad-DAma paSyanti BavyAH teByaH namaH namaH // UtSst_20.10 //
   bhaktilakṣmīsamṛddhānāṃ kim anyad upayācitam &	Bakti-lakzmI-samRdDAnAm kim anyat upayAcitam &
   etayā vā daridraṇāṃ kim anyad upayācitam // UtSst_20.11 //	etayA vA daridraNAm kim anyat upayAcitam // UtSst-_20.11 //
   duḥkhāny api sukhāyante viṣam apy amṛtāyate &	duHKAni api suKAyante vizam api amRtAyate &
   mokṣāyate ca saṃsāro yatra mārgaḥ sa śaṅkaraḥ // UtSst_20.12 //	mokzAyate ca saMsAraH yatra mArgaH sa SaFkaraH // UtSst_20.12 //
   mūle madhye 'vasāne ca nāsti duḥkhaṃ bhavajjuṣāṃ &	mUle maDye avasAne ca na-asti duHKam Bavat-juzAm &
   tathāpi vayam īśāna sīdāmaḥ katham ucyatām // UtSst_20.13 //	taTA-api vayam ISAna sIdAmaH kaTam ucyatAm // UtSst_20.13 //
   jñānayogādinānyeṣām apy apekṣitum arhati &	jQAna-yoga-AdinA-anyezAm api apekzitum arhati &
   prakāśaḥ svairiṇām iva bhavān bhaktimatāṃ prabho // UtSst_20.14 //	prakASaH svEriNAm iva BavAn BaktimatAm praBo // UtSst-_20.14 //
   bhaktānāṃ nārtayo nāpy asty ādhyānaṃ svātmanas tava &	BaktAnAm na-ArtayaH na-api asti ADyAnam sva-AtmanaH tava &
   tathāpy asti śivety etat kim apy eṣāṃ bahirmukhe // UtSst_20.15 //	taTA-api asti Siva-iti etat kim api ezAm bahirmuKe // UtSst_20.15 //
   sarvābhāsāvabhāso yo vimarśavalito 'khilam &	sarva-ABAsa-avaBAsaH yaH vimarSavalitaH aKilam &
   aham etad iti staumi tāṃ kriyāśaktim īśa te // UtSst_20.16 //	aham etat iti stOmi tAm kriyASaktim ISa te // UtSst_20.16 //
   vartante jantavo 'śeṣā api brahmendraviṣṇavaḥ &	vartante jantavaH aSezAH api brahma-indra-vizNavaH &
   grasamānās tato vande deva viśvaṃ bhavanmayam // UtSst_20.17 //	grasamAnAH tatas vande deva viSvam Bavat-mayam // UtSst_20.17 //
   sato vināśasambandhān matparaṃ nikhilaṃ mṛṣā &	sataH vinASa-sambanDAt mad-param niKilam mRzA &
   evamevodyate nātha tvayā saṃhāralīlayā // UtSst_20.18 //	evam-eva-udyate nATa tvayA saMhAra-lIlayA // UtSst_20.18 //
   dhyātam ātmupatiṣṭhata eva tvadvapur varada bhaktidhanānām &	DyAtam AtmupatizWate eva tvad-vapuH vara-da Bakti-DanAnAm &
   apy acintyam akhilādbhutacintākartṛtāṃ prati ca te vijayante //	api acintyam aKila-adButa-cintA-kartR-tAm prati ca te vijayante //
   UtSst_20.19 //	UtSst-_20.19 //
   tāvakabhaktirasāsavasekād iva sukhitamarmamaṇḍalasphuritaiḥ &	tAvaka-Bakti-rasa-Asa-va-sekAt iva suKita-marma-maNxala-sPuritEH &
   nṛtyati vīrajano niśi vetālakulaiḥ kṛtotsāhaḥ // UtSst_20.20 //	nRtyati vIra-janaH niSi vetAla-kulEH kRta-utsAhaH // UtSst_20.20 //
   ārabdhā bhavadabhinutir amunā yenāṅgakena mama śambho &	ArabDAH Bavat-aBinutiH amunA yena-aFgakena mama SamBo &
   tenāparyantam imaṃ kālaṃ dṛḍham akhilam eva bhaviṣīṣṭa // UtSst_20.21 //	tena-aparyantam imam kAlam dRXam aKilam eva Bavizi-izwaH // UtSst-_20.21 //
