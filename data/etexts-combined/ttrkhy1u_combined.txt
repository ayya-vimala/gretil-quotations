   [1,1 : Affe und Keil]	[1,1 : Affe und Keil]
   asti kaścid vaṇijakaḥ |	asti kaScid vaNijakaH |
   nagarasamīpe tena devatāyatanaṃ kriyate |	nagara-samIpe tena devatAyatanam kriyate |
   tatra ye karmakārās sthapatyādayaḥ ! madhyāhnavelāyām	tatra ye karmakArAH sTapati-AdayaH ! maDyAhna-velAyAm
   āhāranimittaṃ bhojanamaṇḍapam anupraviṣṭāḥ |	AhAra-nimittam Bojana-maNxapam anupravizwAH |
   akasmāc cānuṣaṅgikaṃ devagṛhe vānarayūtham āgatam |	akasmAt ca-AnuzaFgikam devagRhe vAnara-yUTam Agatam |
   atha tatraikasya śilpino 'rdhasphoṭitakāṣṭhastambho	aTa tatra-ekasya SilpinaH arDa-sPowita-kAzWa-stamBaH-
   arjunamayaḥ khadirakīlakena madhye yantranikhātenāvastabdho	arjuna-mayaH Kadira-kIlakena maDye yantra-niKAtena-avastabDo
   avatiṣṭhate |	avatizWate |
   tatra kadācid vānarayūtho giriśikharād avatīrya svecchayā	tatra kadAcid vAnara-yUTaH giri-SiKarAt avatIrya sva-icCayA
   taruśikharaprāsādaśṛṅgadārunicayeṣu prakrīḍitum ārabdhaḥ |	taru-SiKara-prAsAda-SRFga-dAru-nicayezu prakrIxitum ArabDaH |
   ekas tu tatrāsannavināśaś cāpalād upaviśya stambhe yantracāram	ekaH tu tatra-Asanna-vinASaH cApalAt upaviSya stamBe yantra-cAram
   uddiśyedam āha |	uddiSya-idam Aha |
   kenāyam asthāne kīlako nikhātaḥ |	kena-ayam asTAne kIlakaH niKAtaH |
   iti pāṇibhyām eva saṅgṛhyotpāṭitum ārabdhaḥ |	iti pANiByAm eva saFgRhya-utpAwitum ArabDaH |
   sthānāc calite kīle yad vṛttam ! tad anākhyeyam ! evam eva bhavatā	sTAnAt calite kIle yat vRttam ! tat anAKyeyam ! evam eva BavatA
   jñātam iti |	jQAtam iti |
   [1,2 Schakal und Trommel]	[1,2 SCakat und Trommel]
   asti kaścid gomāyur āhāravicchedāt kṣutkṣāmakaṇṭha itaś ca	asti kaScid gomAyuH AhAra-vicCedAt kzuD-kzAma-kaNWaH itas ca
   itaḥ paribhramann ubhayasainasyāyodhanabhūmim apaśyat |	itas pariBraman uBaya-sEnasya-AyoDana-BUmim apaSyat |
   tatra ca mahāntaṃ śabdam aśṛṇot |	tatra ca mahAntam Sabdam aSRNot |
   tadbhayasaṃkṣubhitahṛdayaḥ kim idam ! vinaṣṭo 'smi ! kasyāyaṃ	tad-Baya-saMkzuBita-hRdayaH kim idam ! vinazwaH asmi ! kasya-ayam
   śabdaḥ ! kva vā kīdṛśo vaiṣa śabda iti ! cintayatā dṛṣṭā	SabdaH ! kva vA kIdRSaH vA-eza SabdaH iti ! cintayatA dRzwA
   giriśikharākārā bherī |	giri-SiKara-AkArA BerI |
   tāṃ ca dṛṣṭvācintayat |	tAm ca dRzwvA-acintayat |
   kim ayaṃ śabdo 'syās svābhāvikaḥ ! uta paraprerita iti |	kim ayam SabdaH asyAH svABAvikaH ! uta para-preritaH iti |
   atha sā yadā vāyupreritair vṛkṣāgrais spṛśyate ! tadā śabdaṃ karoti !	aTa sA yadA vAyu-preritEH vRkza-agrEH spRSyate ! tadA Sabdam karoti !
   anyadā na ! iti tūṣṇīm āste |	anyadA na ! iti tUzNIm Aste |
   sa tu tasyās sārāsāratāṃ jñātuṃ saṃnikarṣam upaśliṣṭaḥ |	sa tu tasyAH sAra-asAra-tAm jQAtum saMnikarzam upaSlizwaH |
   svayaṃ ca kautukād ubhayor mukhayor atāḍayat ! acintayac ca|	svayam ca kOtukAt uBayoH muKayoH atAxayat ! acintayat ca|
   gamyaṃ caitad bhaksyaṃ ca mama |	gamyam ca-etat Baksyam ca mama |
   ity avadhāryaikadaṃṣṭrayā kṣudhāviṣṭaḥ pāṭitavān |	iti avaDArya-eka-daMzwrayA kzuDA-AvizwaH pAwitavAn |
   paruṣatvāc ca carmaṇaḥ kathamapi na daṃṣṭrābhaṅgam avāptavān |	paruza-tvAt ca carmaNaH kaTam-api na daMzwrA-BaFgam avAptavAn |
   pratibaddhāś ca punar apy acintayat |	pratibadDAH ca punar api acintayat |
   nūnam asyā antar bhakṣyaṃ bhaviṣyatīti |	nUnam asyAH antar Bakzyam Bavizyati-iti |
   ity adhyavasya bheryā mukhaṃ vidāryāntaḥ praviṣṭaḥ |	iti aDyavasya BeryAH muKam vidArya-antar pravizwaH |
   tasminn api na kiñcid āsāditavān |	tasmin api na kiQcid AsAditavAn |
   pratinivartitum aśakto 'ntarlīnārdhakāyo vihasyābravīt |	pratinivartitum aSaktaH antar-lIna-arDa-kAyaH vihasya-abravIt |
   pūrvam eva mayā jñātam iti |	pUrvam eva mayA jQAtam iti |
   [1,3 Drei selbstverschuldete Unfälle]	[1,3 Drei selbH-tveH-H-Culdete Unfälle]
   asti kasmiṃścit pradeśe parivrāḍ devaśarmā nāma |	asti kasmiMScid pradeSe parivrAj devaSarmA nAma |
   tasyānekasādhūpapāditasūkṣmavāsoviśeṣopacayān mahaty-	tasya-aneka-sADu-upapAdita-sUkzma-vAsaH-viSeza-upacayAt mahati--
   arthamātrā saṃvṛttā |	arTa-mAtrA saMvRttAH |
   sa ca na kasyacid api viśvāsaṃ yāti |	sa ca na kasyacid api viSvAsam yAti |
   atha kadācid āṣāḍhabhūtir nāma paravittāpahṛt katham iyam	aTa kadAcid AzAXaBUtiH nAma para-vittApa-hRt kaTam iyam
   arthamātrāsya mayā parihartavyeti vitarkyāvalaganarūpeṇa	arTa-mAtrA-asya mayA parihartavyA-iti vitarkya-avalagana-rUpeNa
   upagamya tatkālena ca viśvāsam anayat |	upagamya tad-kAlena ca viSvAsam anayat |
   atha kadācid asau parivrājakas tīrthayātrāprasaṅge tena	aTa kadAcid asO parivrAjakaH tIrTa-yAtrA-prasaFge tena
   āṣāḍhabhūtinā saha gantum ārabdhaḥ |	AzAXaBUtinA saha gantum ArabDaH |
   tatra ca kasmiṃścid vanoddeśe nadītīre mātrāntika	tatra ca kasmiMScid vana-uddeSe nadI-tIre mAtrA-antika
   āṣāḍhabhūtim avasthāpyaikāntam udakagrahaṇārthaṃ gataḥ |	AzAXaBUtim avasTApya-ekAntam udaka-grahaNa-arTam gataH |
   apaśyac ca mahan meṣayuddham |	apaSyat ca mahat meza-yudDam |
   anavaratayuddhaśaktisampannayoś ca tayoś	anavarata-yudDa-Sakti-sampannayoH ca tayoH-
   śṛṅgapañjarāntarodbhūtasṛg bahu bhūmau nipatitaṃ dṛṣṭvā	SRFga-paQjara-antara-udBUta-sRj bahu BUmO nipatitam dRzwvA
   āśāpratibaddhacittaḥ piśitalobhatayā gomāyus tajjighṛkṣus	ASA-pratibadDa-cittaH piSita-loBa-tayA gomAyuH tat-jiGRkzuH-
   sampīḍitodghātāt sadyaḥ pañcatvam agamat |	sampIxita-udGAtAt sadyas paQcatvam agamat |
   atha parivrāḍ vismayāviṣṭo 'bravīt |	aTa parivrAj vismaya-AvizwaH abravIt |
   jambuko huḍuyuddheneti |	jambukaH huxu-yudDena-iti |
   kṛtaśaucaś cāgatas tam uddeśam āṣāḍhabhūmim api	kRta-SOcaH ca-AgataH tam uddeSam AzAXa-BUmim api
   gṛhītārthamātrāsāram apakrāntaṃ nāpaśyad devaśarmā |	gRhIta-arTa-mAtrA-sAram apakrAntam na-apaSyat devaSarmA |
   kevalaṃ tv	kevalam tu-
   apaviddhatridaṇḍakāṣṭhakuṇḍikāparisrāvaṇakūrcakādy	apavidDa-tridaNxa-kAzWa-kuNxikA-parisrAvaNa-kUrcaka-Adi-
   apaśyat ! acintayac ca |	apaSyat ! acintayat ca |
   kvāsāv āṣāḍhabhūtiḥ |	kva-asO AzAXaBUtiH |
   nūnam ahaṃ tena muṣitaḥ |	nUnam aham tena muzitaH |
   ity uktavān |	iti uktavAn |
   vayaṃ cāṣāḍhabhūtineti |	vayam ca-AzAXaBUtinA-iti |
   athāsau kapālaśakalagranthikāvaśeṣaḥ kañcid grāmam astaṃ	aTa-asO kapAla-Sakala-granTika-avaSezaH kaQcid grAmam astam
   gacchati ravau praviṣṭaḥ |	gacCati ravO pravizwaH |
   praviśann ekāntavāsinaṃ tantravāyam apaśyat ! āvāsakaṃ ca	praviSan ekAnta-vAsinam tantravAyam apaSyat ! AvAsakam ca
   prārthitavān |	prArTitavAn |
   tenāpi tasyātmīyagṛhaikadeśe sthānaṃ nirdiśya bhāryā	tena-api tasya-AtmIya-gRha-eka-deSe sTAnam nirdiSya BAryA
   abhihitā |	aBihitA |
   yāvad ahaṃ nagaraṃ gatvā suhṛtsameto madhupānaṃ krtvā	yAvat aham nagaram gatvA suhRd-sametaH maDu-pAnam krtvA
   āgacchāmi ! tāvad apramattayā gṛhe tvayā bhāvyam |	AgacCAmi ! tAvat apramattayA gRhe tvayA BAvyam |
   ity ādiśya gataḥ |	iti AdiSya gataH |
   atha tasya bhāryā puṃścalī dūtikāsañcoditā śarīrasaṃskāraṃ kṛtvā	aTa tasya BAryA puMScalI dUtikA-saQcoditA SarIra-saMskAram kRtvA
   paricitasakāśaṃ gantum ārabdhā |	paricita-sakASam gantum ArabDAH |
   abhimukhaś cāsyā bhartā madavilopāsamāptākṣaravacanaḥ	aBimuKaH ca-asyAH BartA mada-vilopa-asamApta-akzara-vacanaH
   pariskhalitagatir avasrastavāsās samāyātaḥ |	parisKalita-gatiH avasrasta-vAsAH samAyAtaH |
   taṃ ca dṛṣṭvā pratyutpannamatiḥ kauśalād ākalpam apanīya	tam ca dRzwvA pratyutpannamatiH kOSalAt Akalpam apanIya
   pūrvaprakṛtam eva veṣam āsthāya pādaśaucaśayanādyārambham	pUrva-prakRtam eva vezam AsTAya pAda-SOca-Sayana-Adi-AramBam
   akarot |	akarot |
   kaulikas tu gṛhaṃ praviśya nidrāvaśam agamat |	kOlikaH tu gRham praviSya nidrA-vaSam agamat |
   suptapratibuddhaś cāsau tām ākroṣṭum ārabdhaḥ |	supta-pratibudDaH ca-asO tAm Akrozwum ArabDaH |
   puṃścali ! tvadgatam apacāraṃ suhṛdo me varṇayanti |	puMScali ! tvad-gatam apacAram suhRdaH me varNayanti |
   bhavatu |	Bavatu |
   puṣṭaṃ nigrahaṃ kariṣyāmīti |	puzwam nigraham karizyAmi-iti |
   asāv api nirmaryādā prativacanaṃ dātum ārabdhā |	asO api nirmaryAdA prativacanam dAtum ArabDAH |
   punar api cāsau pratibuddhas tāṃ madhyastūṇāyāṃ rajjvā	punar api ca-asO pratibudDaH tAm maDyaH-tUNAyAm rajjvA
   supratibaddhāṃ kṛtvā prasuptaḥ |	su-pratibadDAm kRtvA prasuptaH |
   dūtikaitāṃ punar gamanāya pracoditavatī |	dUtikA-etAm punar gamanAya pracoditavatI |
   sā tūtpannapratibhā dūtikām ātmīyadarśanasaṃvidhānena	sA tu-utpanna-pratiBA dUtikAm AtmIya-darSana-saMviDAnena
   baddhvā kāmukasakāśaṃ yayau |	badDvA kAmuka-sakASam yayO |
   asāv api pratibuddhas tathaiva tām ākroṣṭum ārabdhaḥ |	asO api pratibudDaH taTA-eva tAm Akrozwum ArabDaH |
   dūtikā tu śaṅkitahṛdayānucitavākyodāharaṇabhītā na kiñcid	dUtikA tu SaFkita-hRdaya-anucita-vAkya-udAharaNa-BItAH na kiQcid-
   uktavatī |	uktavatI |
   tantravāyas tu śāṭhyād iyaṃ na kiñcin mamottaraṃ prayacchati	tantravAyaH tu SAWyAt iyam na kiQcid mama-uttaram prayacCati
   ity utthāya tasyās tīkṣṇaśastreṇa nāsikāṃ chittvābravīt |	iti utTAya tasyAH tIkzNa-SastreNa nAsikAm CittvA-bravIt |
   tiṣṭhaivaṃlakṣaṇā |	tizWA-evaMlakzaNA |
   kas tvām adhunā vārttāṃ pṛcchati |	kaH tvAm aDunA vArttAm pRcCati |
   ity uktvā nidrāvaśam upāgamat |	iti uktvA nidrA-vaSam upAgamat |
   āgatā ca sā tantravāyī dūtikām apṛcchat |	AgatA ca sA tantra-vAyI dUtikAm apRcCat |
   kā te vārttā |	kA te vArttA |
   kim ayaṃ pratibuddho 'bhihitavān |	kim ayam pratibudDaH aBihitavAn |
   kathaya kathayeti |	kaTaya kaTaya-iti |
   dūtikā tu kṛtanigrahā nāsikāṃ darśayantī sāmarṣam āha |	dUtikA tu kRta-nigrahA nAsikAm darSayantI sa-amarzam Aha |
   śivās te sarvā vārttāḥ |	SivAH te sarvAH vArttAH |
   muñca |	muQca |
   gacchāmīti |	gacCAmi-iti |
   tathā tv anuṣṭhite nāsikām ādāyāpakrāntā |	taTA tu anuzWite nAsikAm AdAya-apakrAntAH |
   tantravāyy- apy kṛtakabaddham ātmānaṃ tathaivākarot |	tantra-vAyy api kRtaka-badDam AtmAnam taTA-eva-akarot |
   kaulikas tu yathāpūrvam eva pratibuddhas tām ākrośat |	kOlikaH tu yaTApUrvam eva pratibudDaH tAm AkroSat |
   asāv api duṣṭā bahu dhṛṣṭaram āha |	asO api duzwAH bahu DRzwaram Aha |
   dhigghato 'si |	Dik-hataH asi |
   ko māṃ nirāgasaṃ virūpayituṃ samarthaḥ |	kaH mAm nirAgasam virUpayitum samarTaH |
   śṛṇvantu me lokapālāḥ |	SRNvantu me lokapAlAH |
   yathāhaṃ kaumāraṃ bhartāraṃ muktvā nānyaṃ parapuruṣaṃ	yaTA-aham kOmAram BartAram muktvA na-anyam para-puruzam
   manasāpi vedmi ! tathā mamānena satyenāvyaṅgyaṃ mukham astv	manasA-api vedmi ! taTA mama-anena satyena-avyaFgyam muKam astu-
   iti |	iti |
   athāsau mūrkhaḥ kṛtakavacanavyāmohitacittaḥ prajvālyolkām	aTa-asO mUrKaH kRtaka-vacana-vyAmohita-cittaH prajvAlya-ulkAm
   avyaṅgamukhīṃ jāyāṃ dṛṣṭvā protphullanayanaḥ paricumbya	avyaFga-muKIm jAyAm dRzwvA protPulla-nayanaH paricumbya
   hṛṣṭamanā bandhavād avamucya pīḍitaṃ ca pariṣvajya śayyām	hRzwa-manAH banDavAt avamucya pIxitam ca parizvajya SayyAm
   āropitavān |	AropitavAn |
   parivrājakas tv ādita evārabhya yathāvṛttam artham abhijñātavān |	parivrAjakaH tu Aditas eva-AraBya yaTAvRttam arTam aBijQAtavAn |
   dūtikāpi hastakṛtanāsāpuṭā svagṛhaṃ gatvācintayat |	dUtikA-api hasta-kRta-nAsA-puwA sva-gRham gatvA-acintayat |
   kim adhunā kartavyam iti |	kim aDunA kartavyam iti |
   atha tasyā bhartā nāpito rājakulāt pratyūṣasy āgatya tāṃ bhāryām āha	aTa tasyAH BartA nApitaH rAja-kulAt pratyUzasi Agatya tAm BAryAm Aha
   samarpaya ! bhadre ! kṣurabhāṇḍam |	samarpaya ! Badre ! kzura-BANxam |
   rājakule karma kartavyam iti |	rAja-kule karma kartavyam iti |
   sā ca duṣṭābhyantarasthaiva kṣuram eva prāhiṇot |	sA ca duzwa-aByantara-sTA-eva kzuram eva prAhiNot |
   sa ca samastakṣurabhāṇḍāsamarpaṇāt krodhāviṣṭacitto	sa ca samasta-kzura-BANxa-asamarpaNAt kroDa-Avizwa-cittaH-
   nāpitas tam eva tasyāḥ kṣuraṃ pratīpaṃ prāhiṇot |	nApitaH tam eva tasyAH kzuram pratIpam prAhiNot |
   athāsāv ārtaravam ucchaiḥ kṛtvā pāṇinā nāsāpuṭaṃ pramṛjya	aTa-asO Arta-ravam ucCEH kRtvA pANinA nAsApuwam pramRjya
   asṛkpātasametāṃ nāsikāṃ kṣitau prakṣipyābravīt |	asRk-pAta-sametAm nAsikAm kzitO prakzipya-abravIt |
   paritrāyadhvam ! paritrāyadhvam |	paritrAyaDvam ! paritrAyaDvam |
   anenāham adṛṣṭadoṣā virūpiteti |	anena-aham adRzwa-dozAH virUpitA-iti |
   tathābhyāgatai rājapuruṣaiḥ pratyakṣadarśanāṃ tāṃ dṛṣṭvā	taTA-aByAgatEH rAja-puruzEH pratyakza-darSanAm tAm dRzwvA
   virūpāṃ kīlapārṣṇilaguḍair atīva hataṃ paścād bāhubandhaś	virUpAm kIla-pArzNi-laguxEH atIva hatam paScAt bAhu-banDaH-
   ca tayā saha dharmasthānam upanīto nāpitaḥ |	ca tayA saha Darma-sTAnam upanItaH nApitaH |
   pṛcchyamānaś cādhikṛtaiḥ kim idaṃ mahad viśasanaṃ svadāreṣu	pRcCyamAnaH ca-aDikRtEH kim idam mahat viSasanam sva-dArezu
   tvayā kṛtam iti yadā bahuśa ucyamāno nottaraṃ prayacchati ! tadā	tvayA kRtam iti yadA bahuSas ucyamAnaH na-uttaram prayacCati ! tadA
   dharmādhikṛtāś śūle 'vataṃsyatām ity ājñāpitavantaḥ |	Darma-aDikRtAH SUle avataMsyatAm iti AjQApitavantaH |
   niṣpāpaṃ ca parivrāṭ cchūlasthānaṃ nīyamānaṃ nāpitaṃ dṛṣṭvā	nizpApam ca parivrAj cSUla-sTAnam nIyamAnam nApitam dRzwvA
   sattvānukampayā copalabdhatattvārtho 'dhikaraṇam upagamya	sattva-anukampayA ca-upalabDa-tattva-arTaH aDikaraNam upagamya
   dharmasthānādhikṛtān abravīt |	Darma-sTAna-aDikRtAn abravIt |
   nārhathainam adoṣakartāraṃ nāpitaṃ śūle samāropayitum |	na-arhaTa-enam adoza-kartAram nApitam SUle samAropayitum |
   yatkāraṇam ! idam āścaryatrayaṃ śrūyatām |	yad-kAraNam ! idam AScarya-trayam SrUyatAm |
   [ jambuko huḍuyuddhena vayaṃ cāṣāḍhabhūtinā |	[ jambukaH huxu-yudDena vayam ca-AzAXaBUtinA |
   dūtikā tantravāyena trayo 'narthās svayaṃ kṛtaḥ ||55|| ]	dUtikA tantra-vAyena trayaH anarTAH svayam kRtaH ||55|| ]
   samupalabdhatattvārthaiś cādhikṛtaiḥ paritrāyito nāpita iti |	samupalabDa-tattva-arTEH ca-aDikRtEH paritrAyitaH nApitaH iti |
   [1,4 Krähe und Schlange]	[1,4 Krähe und SClange]
   asti kasmiṃścit pradeśe vṛkṣaḥ ! tasmiṃś ca vāyasau dampatī	asti kasmiMScid pradeSe vRkzaH ! tasmin ca vAyasO dampatI
   prativasatas sma |	prativasataH sma |
   tayos tu prasavakāle tadvṛkṣavivarānusāry- asañjātakriyāṇy	tayoH tu prasava-kAle tad-vRkza-vivara-anusAry asaQjAta-kriyANi-
   evāpatyāni kṛṣṇasarpo bhakṣayati sma |	eva-apatyAni kRzNasarpaH Bakzayati sma |
   atha tenāpakāranirvedanād anyavṛkṣamūlavāsinaṃ	aTa tena-apakAra-nirvedanAt anya-vRkza-mUla-vAsinam
   priyasuhṛdaṃ gomāyum apṛcchyata ! yathā |	priya-suhRdam gomAyum apRcCyata ! yaTA |
   bhadra ! kim evaṃ gate prāptakālaṃ bhavān manyate |	Badra ! kim evam gate prApta-kAlam BavAn manyate |
   bālaghātitvāc ca vṛddhayor abhāva evāvayoḥ |	bAla-GAti-tvAt ca vRdDayoH aBAvaH eva-AvayoH |
   gomāyuḥ |	gomAyuH |
   [ bhakṣayitvā bahūn matsyān uttamādhamamadhyamān |	[ BakzayitvA bahUn matsyAn uttama-aDama-maDyamAn |
   atilaulyād bakaḥ paścān mṛtaḥ karkaṭavigrahāt ||60|| ]	ati-lOlyAt bakaH paScAt mRtaH karkawa-vigrahAt ||60|| ]
   vāyasaḥ |	vAyasaH |
   kathaṃ caitat |	kaTam ca-etat |
   gomāyuḥ |	gomAyuH |
   [1,5 Reiher und Krebs]	[1,5 ReiheH und Krebs]
   asti ! kaścid bako vṛddhabhāvāt sukhopāyāṃ vṛttim	asti ! kaScid bakaH vRdDa-BAvAt suKa-upAyAm vRttim
   ākāṅkṣamāṇaḥ kasmiṃścit saraḥpradeśe 'dhṛtiparītam iva	AkAFkzamANaH kasmiMScid saraH-pradeSe aDRti-parItam iva
   ātmano rūpaṃ pradarśayann avasthitaḥ |	AtmanaH rUpam pradarSayan avasTitaH |
   tatrānekamatsyaparivṛta ekaḥ kulīrako 'bravīt |	tatra-aneka-matsya-parivRtaH ekaH kulIrakaH abravIt |
   māma ! kim adyāhārakṛtyaṃ nānuṣṭhīyate yathā pureti |	mAma ! kim adya-AhAra-kRtyam na-anuzWIyate yaTA purA-iti |
   bakaḥ |	bakaH |
   ahaṃ matsyādaḥ |	aham matsya-AdaH |
   tenopādhinā vinā yuṣmān bravīmi |	tena-upADinA vinA yuzmAn bravImi |
   mayā yuṣmān āsādya pūrvaṃ prāṇarakṣā kṛtā |	mayA yuzmAn AsAdya pUrvam prANa-rakzA kRtA |
   samprāpto mamādya vṛttivicchedaḥ |	samprAptaH mama-adya vRtti-vicCedaH |
   ato 'haṃ vimanāḥ |	atas aham vimanAH |
   kulīrakaḥ |	kulIrakaH |
   māma ! kena kāraṇena |	mAma ! kena kAraNena |
   bakaḥ |	bakaH |
   adya matsyabandhair etatsarassamīpenātikrāmadbhir abhihitam |	adya matsya-banDEH etad-sarassamIpena-atikrAmadBiH aBihitam |
   bahumatsyo 'yaṃ hradaḥ |	bahu-matsyaH ayam hradaH |
   asmiñ jālaṃ prakṣipāmaḥ |	asmin jAlam prakzipAmaH |
   nagarasamipe 'nye hradā anāsāditāḥ |	nagara-samipe anye hradAH anAsAditAH |
   tān āsādya punar āgamiṣyāma iti kathayām āsuḥ |	tAn AsAdya punar AgamizyAmaH iti kaTayAm AsuH |
   tat ! bhadra ! vinaṣṭā nāma yūyam |	tat ! Badra ! vinazwA nAma yUyam |
   aham api vṛtticchedād utsanna eva |	aham api vRtti=-CedAt utsannaH eva |
   tatas tair vijñaptaḥ ! yathā |	tatas tEH vijQaptaH ! yaTA |
   yataivāpāyaś śrūyate ! tata evopāyo 'pi labhyate |	yata-eva-apAyaH SrUyate ! tatas eva-upAyaH api laByate |
   tad arhasy asmān paritrātum |	tat arhasi asmAn paritrAtum |
   bakaḥ |	bakaH |
   aṇḍajo 'ham asamartho mānuṣavirodhe |	aNxa-jaH aham asamarTaH mAnuza-viroDe |
   kintv asmād dhradād anyaṃ jalāśayaṃ yuṣmān saṅkrāmayiṣyāmi	kintu asmAt DradAt anyam jalASayam yuzmAn saFkrAmayizyAmi
   tatas tair viśvāsam upagatais tāta ! bhrātar ! mātula ! mātula ! māṃ naya	tatas tEH viSvAsam upagatEH tAta ! BrAtar ! mAtula ! mAtula ! mAm naya
   ! māṃ naya ! prathamataraṃ nayasvety abhihitam |	! mAm naya ! praTamataram nayasva-iti aBihitam |
   asāv api duṣṭamatiḥ krameṇa nītvā kauśalād ajasraṃ tān bhakṣayan	asO api duzwa-matiH krameNa nItvA kOSalAt ajasram tAn Bakzayan
   paraṃ paritoṣam upāgataḥ |	param paritozam upAgataH |
   kulīrakas tu mṛtyubhayodvigno muhur muhus taṃ prārthitavān |	kulIrakaH tu mRtyu-Baya-udvignaH muhur muhur tam prArTitavAn |
   māma ! mām api tāvad arhasi mṛtyumukhāt paritrātum iti |	mAma ! mAm api tAvat arhasi mRtyu-muKAt paritrAtum iti |
   sa tu duṣṭātmācintayat |	sa tu duzwa-AtmA-acintayat |
   nirviṇṇo 'smy anenaikarasena matsyapiśitena |	nirviNNaH asmi anena-eka-rasena matsya-piSitena |
   enam api tāvad rasaviśeṣam āsvādayiṣyāmi |	enam api tAvat rasa-viSezam AsvAdayizyAmi |
   tatas samutkṣipya viyat sarvāmbhassthānāni parihṛtyaikadeśe	tatas samutkzipya viyat sarva-amBa-ssTAnAni parihRtya-eka-deSe
   taptaśilāyām avatīrṇaḥ |	tapta-SilAyAm avatIrNaH |
   kulīrako 'pi pūrvabhakṣitamatsyaśarīrāvayavarāśiṃ dṛṣṭvā	kulIrakaH api pUrva-Bakzita-matsya-SarIra-avayava-rASim dRzwvA
   evācintayat |	eva-acintayat |
   nihatā anena durātmanā prajñāpūrvakaṃ te mīnāḥ |	nihatAH anena durAtmanA prajQA-pUrvakam te mInAH |
   tat kim adhunā prāptakālam |	tat kim aDunA prApta-kAlam |
   athavā |	aTavA |
   [ abhiyukto yadā paśyen na kāñcid gatim ātmanaḥ |	[ aBiyuktaH yadA paSyet na kAQcid gatim AtmanaH |
   yudhyamānas tadā prājño mriyeta ripuṇā saha ||61|| ]	yuDyamAnaH tadA prAjQaH mriyeta ripuNA saha ||61|| ]
   anabhijño 'pi bakaḥ kulīrakasandaṃśagrahasya maurkhyāt	anaBijQaH api bakaH kulIraka-sandaMSa-grahasya mOrKyAt-
   kulīrakasakāśāc chiraśchedam avāpnavān |	kulIraka-sakASAt SiraH-Cedam avApnavAn |
   kulīrako 'pi gṛhītvā bakagrīvām utpalanālavad	kulIrakaH api gRhItvA baka-grIvAm utpala-nAla-vat-
   ākāśagamanaprasādhitacihnamārgo matsyāntikam eva prāyāt |	AkASa-gamana-prasADita-cihna-mArgaH matsya-antikam eva prAyAt |
   taiś cābhihitaḥ |	tEH ca-aBihitaH |
   bhrātaḥ ! kvāsau māma iti |	BrAtar ! kva-asO mAmaH iti |
   athāsāv abravīt |	aTa-asO abravIt |
   pañcatvam upagataḥ |	paQcatvam upagataH |
   tasyaitad durātmanaś śiraḥ |	tasya-etat durAtmanaH SiraH |
   bhakṣitās tenopadhinā bahavas svayūthyā vaḥ |	BakzitAH tena-upaDinA bahavaH sva-yUTyAH vaH |
   so 'pi matsakāśād vinaṣṭa iti |	saH api mad-sakASAt vinazwaH iti |
   ato 'haṃ bravīmi |	atas aham bravImi |
   bhakṣayitvā bahūn matsyān iti |	BakzayitvA bahUn matsyAn iti |
   atha vāyaso jambukam āha |	aTa vAyasaH jambukam Aha |
   āvayoḥ kiṃ prāptakālaṃ manyase |	AvayoH kim prApta-kAlam manyase |
   gomāyuḥ |	gomAyuH |
   suvarṇasūtram ādāyātrāvāsake sthāpyatām |	suvarNa-sUtram AdAya-atra-AvAsake sTApyatAm |
   asaṃśayaṃ tatsvāmī taṃ kṛṣṇasarpaṃ ghātayiṣyati |	asaMSayam tad-svAmI tam kRzNa-sarpam GAtayizyati |
   ity uktvā sa sṛgālo 'pakrāntaḥ |	iti uktvA sa sRgAlaH apakrAntaH |
   atha vāyasas suvarṇasūtrānveṣī rājagṛhaṃ prāyāt |	aTa vAyasaH suvarNa-sUtra-anvezI rAja-gRham prAyAt |
   dṛṣṭaṃ ca tenāntaḥpuraikadeśe dhautavastrayugalopari	dRzwam ca tena-antaHpura-eka-deSe DOta-vastra-yugala-upari
   suvarṇasūtram uttamamaṇiviracitaṃ mahārhaṃ prakṣālya ceṭikayā	suvarNa-sUtram uttama-maNi-viracitam mahArham prakzAlya cewikayA
   sthāpitam |	sTApitam |
   tac cāvasthāpyānyayā saha kathāṃ kartum ārabdhā |	tat ca-avasTApya-anyayA saha kaTAm kartum ArabDAH |
   vāyasas tu tad gṛhītvā viyatā śanair ātmānaṃ darśayan svam ālayaṃ	vAyasaH tu tat gRhItvA viyatA SanEs AtmAnam darSayan svam Alayam
   prati prāyāt |	prati prAyAt |
   athārakṣipuruṣaiḥ prāsamudgaratomarapāṇibhir mahatā javena	aTa-Arakzi-puruzEH prAsa-mudgara-tomara-pANiBiH mahatA javena
   gatvā vṛkṣo 'valokitaḥ ! yāvat tena tat svanīḍe sthāpitam |	gatvA vRkzaH avalokitaH ! yAvat tena tat sva-nIxe sTApitam |
   tatraikenārohatā dṛṣṭam ! kṛṣṇabhujaṅgo vāyasapotān	tatra-ekena-ArohatAH dRzwam ! kRzNa-BujaFgaH vAyasa-potAn
   bhakṣayitvā nidrāvaśam agamat |	BakzayitvA nidrA-vaSam agamat |
   tena cāsau supta eva ghātitaḥ |	tena ca-asO suptaH eva GAtitaH |
   tat kṛtvā suvarṇasūtram ādāya gata iti |	tat kRtvA suvarNa-sUtram AdAya gataH iti |
   [1,6 Löwe und Hase]	[1,6 Löwe und Hase]
   asti ! kasmiṃścid vanāntare mahān siṃhaḥ prativasati sma |	asti ! kasmiMScid vana-antare mahAn siMhaH prativasati sma |
   so 'jasraṃ mṛgotsādaṃ kurute |	saH ajasram mRga-utsAdam kurute |
   atha te mṛgās sarvae evābhimukhāḥ praṇatacittā	aTa te mRgAH sarvae eva-aBimuKAH praNata-cittA
   haritatṛṇāṅkuravaktradhāriṇo 'vanitalāsaktajānavas taṃ	harita-tRNa-aFkura-vaktra-DAriNaH avani-tala-Asakta-jAnavaH tam
   mṛgarājaṃ vijñāpayām āsuḥ |	mRgarAjam vijQApayAm AsuH |
   bho mṛgarāja kim anena paralokaviruddhena svāmino nṛśaṃsena	Bo mRgarAja kim anena para-loka-virudDena svAminaH nRSaMsena
   niṣkāraṇaṃ sarvamṛgotsādanakarmaṇā kṛtena |	nizkAraNam sarva-mRga-utsAdana-karmaNA kRtena |
   vayaṃ tāvad vinaṣṭā eva ! tavāpy āhārasyābhāvaḥ |	vayam tAvat vinazwAH eva ! tava-api AhArasya-aBAvaH |
   tad ubhayopadravaḥ |	tat uBaya-upadravaH |
   tat prasida |	tat prasida |
   vayaṃ tu svāmina ekaikaṃ vanacaraṃ vāreṇa svajātisamutthaṃ	vayam tu svAminaH ekEkam vana-caram vAreNa sva-jAti-samutTam
   preṣayāmaḥ |	prezayAmaH |
   tathā kṛte kālaparyayāc chaśakasya vāro 'bhyāgataḥ |	taTA kRte kAla-paryayAt SaSakasya vAraH aByAgataH |
   sa tu sarvamṛgājñāpito ruṣitamanāś cintayām āsa |	sa tu sarva-mRga-AjQApitaH ruzita-manAH cintayAm Asa |
   antakaro 'yaṃ mṛtyumukhapraveśaḥ |	anta-karaH ayam mRtyu-muKa-praveSaH |
   kim adhunā prāptakālaṃ mameti |	kim aDunA prApta-kAlam mama-iti |
   athavā buddhimatāṃ kim aśakyam |	aTavA budDimatAm kim aSakyam |
   aham evopāyena vyāpādayāmi siṃham |	aham eva-upAyena vyApAdayAmi siMham |
   iti tasyāhāravelāṃ kṣapayitvā gataḥ |	iti tasya-AhAra-velAm kzapayitvA gataH |
   asāv api kṣutkṣāmakaṇṭhaḥ krodhasaṃraktanayanas	asO api kzuD-kzAma-kaNWaH kroDa-saMrakta-nayana-s
   sphuradvadanadaśanasaṅgharṣadaṃṣṭrākarālo	sPurat-vadana-daSana-saFGarza-daMzwrA-karAlaH-
   lāṅgūlāsphālanākārabhayakṛt tam āha |	lAFgUla-AsPAlana-AkAra-Baya-kRt tam Aha |
   sukruddhair api kiṃ kriyate 'nyatra prāṇaviyogāt |	su-krudDEH api kim kriyate anyatra prANa-viyogAt |
   sa tvam adya gatāsur eva |	sa tvam adya gatAsuH eva |
   ko 'yaṃ tava velātyayaḥ |	kaH ayam tava velA-atyayaH |
   śaśakaḥ |	SaSakaH |
   na mamātmavaśasyātikrāntā ! svāmin ! āhāravelā |	na mama-Atma-vaSasya-atikrAntA ! svAmin ! AhAra-velA |
   siṃhaḥ |	siMhaH |
   kena vidhṛto 'si |	kena viDRtaH asi |
   śaśaḥ |	SaSaH |
   siṃheneti |	siMhena-iti |
   tac chrutvā paramodvignahṛdayas siṃho 'bravīt |	tat SrutvA parama-udvigna-hRdayaH siMhaH abravIt |
   katham anyo 'tra madbhujaparirakṣite vane siṃha iti |	kaTam anyaH atra mad-Buja-parirakzite vane siMhaH iti |
   śaśo bāḍham ity āha |	SaSaH bAXam iti Aha |
   atha siṃho vyacintayat |	aTa siMhaH vyacintayat |
   kim anena hatena kāraṇaṃ mama |	kim anena hatena kAraNam mama |
   taṃ sapatnaṃ sandarśayiṣyatīti |	tam sapatnam sandarSayizyati-iti |
   taṃ ca vyāpādyainaṃ bhakṣayiṣyāmi |	tam ca vyApAdya-enam BakzayizyAmi |
   iti tam āha |	iti tam Aha |
   mama taṃ durātmānaṃ darśayasveti |	mama tam durAtmAnam darSayasva-iti |
   asāv api śaśo 'ntarlīnam avahasya bṛhaspatyuśanasor nītiśāstraṃ	asO api SaSaH antar-lInam avahasya bRhaspati-uSanasoH nIti-SAstram
   pramāṇīkṛtya svārthasiddhaye vimalajalasaṃpannaṃ	pramANIkRtya sva-arTa-sidDaye vimala-jala-saMpannam
   dvipuruṣaprāpyodakam iṣṭakācitaṃ mahāntaṃ kūpam adarśayat |	dvi-puruza-prApya-udakam izwakA-citam mahAntam kUpam adarSayat |
   asāv apy ātmakāyapratibimbānabhijñatayā	asO api Atma-kAya-pratibimba-anaBijQa-tayA
   kumārgāpannacitto 'yam asau sapatna iti matvā sahasaiva tasya	kumArga-Apanna-cittaH ayam asO sapatnaH iti matvA sahasA-eva tasya
   upari sannipatito maurkhyāt pañcatvam agamat |	upari sannipatitaH mOrKyAt paQcatvam agamat |
   [1,7 Laus und Floh]	[1,7 LOH unt Floh]
   asti kasyacid rājñas sarvaguṇopetam ananyasadṛśaṃ śayanam |	asti kasyacid rAjQaH sarva-guNa-upetam ananya-sadRSam Sayanam |
   tasmin pracchadapaṭaikadeśe mandavisarpiṇī nāma yūkā prativasati sma |	tasmin pracCada-pawa-eka-deSe mandavisarpiNI nAma yUkA prativasati sma |
   atha tasmiṃṣ ṭiṇṭibho nāma matkuṇo vāyunā preritas sannipatitaḥ |	aTa tasmin wiNwiBaH nAma matkuNaH vAyunA preritaH sannipatitaH |
   sa tu tac chayanam atisūkṣmottaracchadam ubhayopadhānaṃ	sa tu tat Sayanam ati-sUkzma-uttaracCadam uBaya-upaDAnam
   jāhnavīpulinavipulaṃ paramamṛdu surabhi ca dṛṣṭvā paraṃ	jAhnavI-pulina-vipulam parama-mRdu suraBi ca dRzwvA param
   paritoṣam upagataḥ |	paritozam upagataH |
   tatsparśākṛṣṭamanā itaś cetaḥ paribhraman katham api tayā	tad-sparSa-AkRzwa-manAH itas cetaH pariBraman kaTam api tayA
   mandavisarpiṇyā sametaḥ |	manda-visarpiNyA sametaH |
   tayābhihitaḥ |	tayA-aBihitaH |
   kutas tvam asminn ayogyādhivāsa āgataḥ |	kutas tvam asmin ayogya-aDivAsaH AgataH |
   apagamyatām asmād iti |	apagamyatAm asmAt iti |
   matkuṇaḥ |	matkuNaH |
   ārye ! mayā tāvad ihānekaprakārāṇi māṃsāny āsvāditāni	Arye ! mayA tAvat iha-aneka-prakArANi mAMsAni AsvAditAni
   brāhmaṇakṣatriyaviṭchūdrāntassthāni rudhirāṇi ca |	brAhmaNa-kzatriya-viS-SUdra-anta-ssTAni ruDirANi ca |
   tāni tu rūkṣāṇi picchilāny atuṣṭikarāṇy amanojñāni |	tAni tu rUkzANi picCilAni atuzwi-karANi amanojQAni |
   yaḥ punar asya śayanasyādhiṣṭhātā ! tasya manoramam amṛtopamam	yaH punar asya Sayanasya-aDizWAtA ! tasya manoramam amRta-upamam
   asṛg bhaviṣyati |	asRj Bavizyati |
   ajasraṃ bhiṣagbhiḥ prayatnād auṣadhādyupakramād	ajasram BizagBiH prayatnAt OzaDa-Adi-upakramAt-
   vātapittaśleṣmanirodhād anāmayatayā snigdhapeśaladravais	vAta-pitta-Slezma-niroDAt anAmaya-tayA snigDa-peSala-dravEH-
   sakhaṇḍaguḍadāḍimatrikaṭukapaṭubhis	sa-KaNxa-guxa-dAxima-trikawuka-pawuBiH-
   sthalajajalajakhecarabalavatpradhānapiśitopabrṃhitair āhārair	sTala-ja-jala-ja-Kecara-balavat-praDAna-piSita-upabrMhitEH AhArEH-
   upacitaṃ rudhiraṃ rasāyanam iva manye |	upacitam ruDiram rasAyanam iva manye |
   tac ca surabhi puṣṭikaraṃ cecchāmy ahaṃ tvatprasādād	tat ca suraBi puzwi-karam ca-icCAmi aham tvad-prasAdAt-
   āsvādayitum iti |	AsvAdayitum iti |
   ato 'sau mandavisarpiṇy- āha |	atas asO manda-visarpiNy Aha |
   asambhāvyam etat tvadvidhānām agnimukhānāṃ daṃśavṛttīnām |	asamBAvyam etat tvadviDAnAm agni-muKAnAm daMSa-vRttInAm |
   apagamyatām asmāc chayanāt |	apagamyatAm asmAt SayanAt |
   tato 'sau tasyāḥ pādayor nipatitaḥ |	tatas asO tasyAH pAdayoH nipatitaH |
   sā tu dākṣiṇyāt tathā nāmeti pratipannā |	sA tu dAkziNyAt taTA nAma-iti pratipannAH |
   kintu naivākāle na cātimṛdubhāge tvayāsya prahartavyam iti |	kintu na-eva-akAle na ca-ati-mRdu-BAge tvayA-asya prahartavyam iti |
   so 'bravīt |	saH abravIt |
   ko 'sya kālaḥ |	kaH asya kAlaH |
   anabhijño 'ham aparicitatvāt |	anaBijQaH aham aparicita-tvAt |
   sā tv akathayat |	sA tu akaTayat |
   madhupānaśramāgatanidrasya rativilāsanirbharasuptasya ca	maDu-pAna-Srama-Agata-nidrasya rati-vilAsa-nirBara-suptasya ca
   śanair mṛdutayā bhavatā vicāraṇīyam |	SanEs mRdu-tayA BavatA vicAraNIyam |
   madaśramanidrāparītakāyo nāśu prabudhyataeiti |	mada-Srama-nidrA-parIta-kAyaH na-ASu prabuDyatae-iti |
   evam avasthāpite prathamapradoṣae evākālajñena daṣṭaḥ |	evam avasTApite praTama-pradozae eva-akAla-jQena dazwaH |
   asāv api parthiva ulmukadagdha iva saṃlīnakukṣipradeśas	asO api parTivaH ulmuka-dagDaH iva saMlIna-kukzi-pradeSa-s
   sasambhramam utthāyāha |	sa-samBramam utTAya-Aha |
   aho ! daṣṭo 'smi kenāpi |	aho ! dazwaH asmi kena-api |
   atha matkuṇaś cakitatvād rājavacanaṃ śrutvā śayanād avatīrya	aTa matkuNaH cakita-tvAt rAja-vacanam SrutvA SayanAt avatIrya
   anyad vivaram āśritaḥ |	anyat vivaram ASritaH |
   śayyāpālair api svāmyādeśāt sunipuṇam anviṣadbhir vastraṃ	SayyA-pAlEH api svAmi-AdeSAt su-nipuNam anvizadBiH vastram
   parivartayadbhir antarlīnā mandavisarpiṇī samāsāditā vyāpāditā ca |	parivartayadBiH antar-lInA manda-visarpiNI samAsAditA vyApAditA ca |
   [1,8 Der blaue Schakal]	[1,8 DeH blOe SCakal]
   asti kasmiṃścin nagarasamīpe sannikṛṣṭavivarābhyantaraśāyī	asti kasmiMScid nagara-samIpe sannikRzwa-vivara-aByantara-SAyI
   jambukaś caṇḍaravo nāma |	jambukaH caNxaravaH nAma |
   sa kadācid āhāram anveṣamāṇaḥ kṣapām āsādya kṣutkṣāmagalas	sa kadAcid AhAram anvezamANaH kzapAm AsAdya kzuD-kzAma-gala-s
   sammīlitalocanaḥ paribhraman nagaraṃ praviṣṭaḥ |	sammIlita-locanaH pariBraman nagaram pravizwaH |
   tannagaravāsibhiś ca sārameyais	tad-nagara-vAsiBiH ca sArameyEH-
   tīkṣṇadaśanakoṭivilupyamānāvayavo	tIkzNa-daSana-kowi-vilupyamAna-avayavaH-
   bhayabhairavaphetkāraravapūritadigvivara itas tataḥ praskhalan	Baya-BErava-PetkAra-rava-pUrita-diS-vivaraH itas tatas prasKalan
   palāyamānaḥ kasmiṃścid ajñānān nīlīkalaśe sannipatitaḥ |	palAyamAnaH kasmiMScid ajQAnAt nIlI-kalaSe sannipatitaH |
   śvagaṇaś ca yathāgataṃ prāyāt |	Sva-gaNaH ca yaTAgatam prAyAt |
   asāv api kṛcchreṇāyuśśeṣatayāsmān nīlīkalaśāt samuttasthau	asO api kRcCreNa-AyuH-Seza-tayA-asmAt nIlI-kalaSAt samuttasTO
   athāsya taccharīraṃ nīlīrasarañjitaṃ dṛṣṭvā samīpavartinaḥ	aTa-asya tat-SarIram nIlI-rasa-raQjitam dRzwvA samIpa-vartinaH
   kroṣṭukagaṇāḥ ko 'yam iti bhayataraladṛśas sarvā diśaḥ	krozwuka-gaNAH kaH ayam iti Baya-tara-la-dRSaH sarvAH diSaH
   pradudruvuḥ |	pradudruvuH |
   asāv apy acintayat |	asO api acintayat |
   nūnam imāṃ svarūpavikṛtiṃ dṛṣṭvaite palāyantae iti |	nUnam imAm sva-rUpa-vikRtim dRzwvA-ete palAyantae iti |
   atha dhīracittas tāṃś chanair avādīt |	aTa DIra-cittaH tAn CanEs avAdIt |
   alaṃ sambhrameṇa |	alam samBrameNa |
   aham ākhaṇḍalājñayā sakalaśvāpadakulapālanakṣamaḥ	aham AKaNxala-AjQayA sakala-SvApada-kula-pAlana-kzamaH
   kṣititalam āgata iti |	kziti-talam AgataH iti |
   atha tadvacanam ākarṇya	aTa tat-vacanam AkarNya
   siṃhavyāghracitrakavānaraśaśahariṇavṛṣadaṃśajambukā	siMha-vyAGra-citraka-vAnara-SaSa-hariNa-vRzadaMSa-jambukA
   dayaś śvāpadagaṇās taṃ praṇemuḥ |	dayaH SvApada-gaNAH tam praNemuH |
   pratidinaṃ ca kesarikarajakuliśadāritamattebhapiśitair	pratidinam ca kesari-karaja-kuliSa-dArita-matta-iBa-piSitEH-
   āpūryamāṇakukṣiḥ kakṣam iva taṃ jambukapūgaṃ bahiḥ kṛtvā	ApUryamANa-kukziH kakzam iva tam jambuka-pUgam bahis kRtvA
   siṃhavyāghrādīn āsannavartinaś cakāra |	siMha-vyAGra-AdIn Asanna-vartinaH cakAra |
   ekadā tv asau vividhapiśitanāśitakṣud dikṣu sthitānāṃ	ekadA tu asO viviDa-piSita-nASita-kzuD dikzu sTitAnAm
   kroṣṭukānāṃ krośatāṃ ninādaṃ śrutvā tvaritataram uccair ninanāda	krozwukAnAm kroSatAm ninAdam SrutvA tvaritataram uccEs ninanAda
   atas te siṃhādayas trapayā bhūbhāgadṛṣṭibhājaḥ kaṣṭam aho !	atas te siMha-AdayaH trapayA BU-BAga-dRzwi-BAjaH kazwam aho !
   vañcitās smaḥ ! kroṣṭāyam ity avadhārya ruṣā taṃ paruṣagiraṃ	vaQcitAH smaH ! krozwA-ayam iti avaDArya ruzA tam paruza-giram
   nāśitavanta iti |	nASitavantaH iti |
   [1,9 Kamel, Löwe, Panther, Krähe und Schakal]	[1,9 Kamel, Löwe, PanTer, Krähe und SCakal]
   asti ! kasmiṃścid vanoddeśe madotkaṭo nāma siṃhaḥ prativasati sma |	asti ! kasmiMScid vana-uddeSe madotkawaH nAma siMhaH prativasati sma |
   tasyānucarās trayaḥ piśitāśino dvīpivāyasagomāyavaḥ |	tasya-anucarAH trayaH piSita-ASinaH dvIpi-vAyasa-gomAyavaH |
   atha tair bhramadbhir dṛṣṭas sārthavāhaparibhraṣṭa uṣṭraḥ |	aTa tEH BramadBiH dRzwaH sArTavAha-pariBrazwaH uzwraH |
   taṃ cājñātapūrvarūpaṃ hāsyajananaṃ dṛṣṭvā siṃhaḥ	tam ca-ajQAta-pUrvarUpam hAsya-jananam dRzwvA siMhaH
   pṛṣṭavān |	pRzwavAn |
   idam apūrvaṃ sattvam iha vane pṛcchyatām |	idam apUrvam sattvam iha vane pRcCyatAm |
   kas tvam iti |	kaH tvam iti |
   tato 'vagatatattvārtho vāyaso 'bravīt |	tatas avagata-tattva-arTaH vAyasaH abravIt |
   ākhyātanāmoṣṭro 'yam iti |	AKyAta-nAmA-uzwraH ayam iti |
   tatas tena siṃhasakāśaṃ viśvāsyānītaḥ |	tatas tena siMha-sakASam viSvAsya-AnItaH |
   tenāpi yathāvṛttam ātmano viyogas sārthavāhāt samākhyātaḥ |	tena-api yaTAvRttam AtmanaH viyogaH sArTavAhAt samAKyAtaH |
   siṃhena cāsyābhyavapattir abhayapradānaṃ ca dattam |	siMhena ca-asya-aByavapattiH aBaya-pradAnam ca dattam |
   evaṃ ca vartamāne kadācit siṃho	evam ca vartamAne kadAcid siMhaH-
   vanyagajayuddharadanakṣataśarīro guhāvāsī saṃvṛttaḥ |	vanya-gaja-yudDa-radana-kzata-SarIraH guhA-vAsI saMvRttaH |
   pañcaṣaḍdivasātikrānte ca kāle sarvae eva tae āhāravaikalyād	paQca-zaz-divasa-atikrAnte ca kAle sarvae eva tae AhAra-vEkalyAt-
   ātyayikam āpatitāḥ |	Atyayikam ApatitAH |
   yato 'vasannāḥ ! tatas siṃhenābhihitāḥ |	yatas avasannAH ! tatas siMhena-aBihitAH |
   aham anayā rujā na kṣamaḥ pūrvavad āhāraṃ bhavatām utpādayitum |	aham anayA rujA na kzamaH pUrvavat AhAram BavatAm utpAdayitum |
   te yūyam ātmārthe 'pi tāvad abhyudgamaṃ kuruta |	te yUyam Atma-arTe api tAvat aByudgamam kuruta |
   te tam āhuḥ |	te tam AhuH |
   evaṃ gate kim asmākam ātmapuṣṭyartheneti |	evam gate kim asmAkam Atma-puzwi-arTena-iti |
   siṃhaḥ |	siMhaH |
   sādhv anujīvivṛttaṃ madupari bhaktiś ca bhavatām |	sADu anujIvi-vRttam mad-upari BaktiH ca BavatAm |
   atiśobhanam abhihitam |	ati-SoBanam aBihitam |
   śaktā bhavantaḥ ! sarujaś cāham |	SaktAH BavantaH ! sa-rujaH ca-aham |
   tan mamaitadavasthasyopanayatāhāram iti |	tat mama-etad-avasTasya-upanayata-AhAram iti |
   yadā ca na kiñcid ūcuḥ ! tadā tenābhihitāḥ |	yadA ca na kiQcid UcuH ! tadA tena-aBihitAH |
   kim anayā vrīḍayā |	kim anayA vrIxayA |
   anviṣyatāṃ kiñcit sattvam |	anvizyatAm kiQcid sattvam |
   aham etadavastho 'pi yuṣmākam ātmanaś cotpādayiṣye	aham etad-avasTaH api yuzmAkam AtmanaH ca-utpAdayizye
   prāṇayātrārtham iti |	prANa-yAtrA-arTam iti |
   evam uktvā te 'py utthāya saha krathanakena vanāntaraṃ praviṣṭāḥ |	evam uktvA te api utTAya saha kraTanakena vana-antaram pravizwAH |
   vyudasya krathanakaṃ duṣṭamantram ārabdhāḥ |	vyudasya kraTanakam duzwa-mantram ArabDAH |
   tatra vāyasa āha |	tatra vAyasaH Aha |
   vināśitā vayam anena svāminā svādhīne 'py arthe |	vinASitAH vayam anena svAminA svADIne api arTe |
   tāv āhatuḥ |	tO AhatuH |
   katham |	kaTam |
   so 'bravīt |	saH abravIt |
   nanv ayaṃ krathanaka iti |	nanu ayam kraTanakaH iti |
   tae āhuḥ |	tae AhuH |
   ayam asmākaṃ viśvāsopagataśaraṇāgato vayasyatve 'nujñātaḥ |	ayam asmAkam viSvAsa-upagata-SaraNa-AgataH vayasya-tve anujQAtaH |
   sa āha |	saH Aha |
   śaṣpabhujaḥ piśitāśinaś ca viṣamasambandhāḥ |	Sazpa-BujaH piSita-ASinaH ca vizama-sambanDAH |
   tatas tāv ūcatuḥ |	tatas tO UcatuH |
   svāmināyam abhayapradānena rakṣyate |	svAminA-ayam aBaya-pradAnena rakzyate |
   tena cāyuktam aśakyaṃ caitad iti |	tena ca-ayuktam aSakyam ca-etat iti |
   punar api vāyaso 'bravīt |	punar api vAyasaH abravIt |
   tiṣṭhata yūyaṃ yāvad aham evaitad arthaṃ sampratipādayiṣyāmi |	tizWata yUyam yAvat aham eva-etat arTam sampratipAdayizyAmi |
   ity uktvā siṃhasakāśam agamat |	iti uktvA siMha-sakASam agamat |
   siṃhena cābhihitam |	siMhena ca-aBihitam |
   anviṣṭaṃ yuṣmābhiḥ kiñcit sattvam iti |	anvizwam yuzmABiH kiQcid sattvam iti |
   kākaḥ |	kAkaH |
   yasya cakṣur balaṃ vā syāt ! so 'nviṣyatu |	yasya cakzuH balam vA syAt ! saH anvizyatu |
   vayaṃ tu sarvae evāhāravaikalyād andhāḥ parikṣīṇaśaktayaś	vayam tu sarvae eva-AhAra-vEkalyAt anDAH parikzINa-Sakta-yaH-
   ca|	ca|
   kintu prāptakālam avaśyaṃ vijñapyase |	kintu prApta-kAlam avaSyam vijQapyase |
   svāminā vināśitas svātmanātmā svādhīne 'py arthe |	svAminA vinASitaH sva-AtmanA-AtmA svADIne api arTe |
   siṃhaḥ |	siMhaH |
   katham |	kaTam |
   kākaḥ |	kAkaH |
   nanv ayaṃ krathanaka iti |	nanu ayam kraTanakaH iti |
   siṃhaḥ |	siMhaH |
   kaṣṭam |	kazwam |
   nṛśaṃsam etat |	nRSaMsam etat |
   mayāsyābhyavapattir abhayaṃ ca prasādīkṛtam |	mayA-asya-aByavapattiH aBayam ca prasAdIkRtam |
   api ca |	api ca |
   [ na gopradānaṃ na mahīpradānaṃ	[ na go-pradAnam na mahI-pradAnam
   na cānnadānaṃ hi tathā pradhānam |	na ca-anna-dAnam hi taTA praDAnam |
   yathā vadantīha mahāpradhānaṃ	yaTA vadanti-iha mahA-praDAnam
   sarvapradhāneṣv abhayapradānam ||117|| ]	sarva-praDAnezu aBaya-pradAnam ||117|| ]
   kākaḥ |	kAkaH |
   aho svāmino dharmaśāstraṃ prati pratibhā |	aho svAminaH Darma-SAstram prati pratiBA |
   etad anyad api pradhānaṃ maharṣivacanam ! yathā śreyasām arthe	etat anyat api praDAnam mahA-Rzi-vacanam ! yaTA SreyasAm arTe
   pāpīyān ārambhaḥ |	pApIyAn AramBaH |
   api coktam |	api ca-uktam |
   [ tyajed ekaṃ kulasyārthe grāmasyārthe kulaṃ tyajet |	[ tyajet ekam kulasya-arTe grAmasya-arTe kulam tyajet |
   grāmaṃ janapadasyārthe svātmārthe pṛthivīṃ tyajet ||118|| ]	grAmam janapadasya-arTe sva-Atma-arTe pRTivIm tyajet ||118|| ]
   punaś cāha |	punar ca-Aha |
   mā svāmī svayaṃ vyāpādayatu |	mA svAmI svayam vyApAdayatu |
   mayāsyopadhinā vadha ārabdhaḥ |	mayA-asya-upaDinA vaDaH ArabDaH |
   siṃhaḥ |	siMhaH |
   katham iva |	kaTam iva |
   kākaḥ |	kAkaH |
   ayaṃ tāvad etadavasthaṃ svāminam asmāṃś ca dṛṣṭvā svayam	ayam tAvat etad-avasTam svAminam asmAn ca dRzwvA svayam
   ātmānam anyapuṣṭyarthaṃ svargagamanāya sattvahitāya nivedayati |	AtmAnam anya-puzwi-arTam svarga-gamanAya sattva-hitAya nivedayati |
   evam abhihitavati vāyase siṃho matibhramam ivārpito na kiñcid apy	evam aBihitavati vAyase siMhaH mati-Bramam iva-arpitaH na kiQcid api-
   udāhṛtavān |	udAhRtavAn |
   asāv api punas tatsakāśaṃ gatvā kṛtakavacanaiḥ pratyekaṃ	asO api punar tad-sakASam gatvA kRtaka-vacanEH pratyekam
   vijñāpitavān |	vijQApitavAn |
   siṃhāntikaṃ gatair yuṣmābhir evaṃ vaktavyam iti |	siMha-antikam gatEH yuzmABiH evam vaktavyam iti |
   tataḥ kṛtasaṃvidas saha krathanakena siṃhasakāśaṃ gatāḥ |	tatas kRta-saMvidaH saha kraTanakena siMha-sakASam gatAH |
   atha vāyasaḥ praṇamya siṃhaṃ vijñāpitavān |	aTa vAyasaH praNamya siMham vijQApitavAn |
   deva ! svāmiśarīraṃ sarvathā rakṣyam asmaccharīreṇeti |	deva ! svAmi-SarIram sarvaTA rakzyam asmad-SarIreNa-iti |
   athāsāv āha |	aTa-asO Aha |
   akalpakāyo bhavān |	akalpa-kAyaH BavAn |
   na yuṣmaccharīropabhoge kṛte 'py asmākaṃ kiñcit	na yuzmad-SarIra-upaBoge kRte api asmAkam kiQcid-
   tṛptikāraṇaṃ bhavati |	tRpti-kAraNam Bavati |
   tasmiṃś cāpayāte gomāyur abhihitavān |	tasmin ca-apayAte gomAyuH aBihitavAn |
   asmān mama viśiṣṭataraṃ śarīram |	asmAt mama viSizwataram SarIram |
   tan matprāṇaiḥ kriyatāṃ prāṇayātreti |	tat mad-prANEH kriyatAm prANayAtrA-iti |
   tam api tathaivābhihitavān |	tam api taTA-eva-aBihitavAn |
   apayāte ca tasmin dvīpy- āha |	apayAte ca tasmin dvIpy Aha |
   ābhyāṃ mama viśiṣṭataraṃ śarīram idam upayujyatām iti |	AByAm mama viSizwataram SarIram idam upayujyatAm iti |
   tam apy asāv āha |	tam api asO Aha |
   akalpakāyo bhavān apīti |	akalpa-kAyaH BavAn api-iti |
   tac chrutvā krathanako 'cintayat |	tat SrutvA kraTanakaH acintayat |
   naivātra kaś cid vināśyate |	na-eva-atra kaH cit vinASyate |
   tad aham apy evam eva bravīmi |	tat aham api evam eva bravImi |
   tata utthāya siṃhāntikam upagamyābravīt |	tatas utTAya siMha-antikam upagamya-abravIt |
   deva ! ebhyo mama viśiṣṭataraṃ śarīram |	deva ! eByaH mama viSizwataram SarIram |
   tasmān maccharīreṇātmanaḥ prāṇayātrā kriyatām iti |	tasmAt mad-SarIreNa-AtmanaH prANa-yAtrA kriyatAm iti |
   evam abhivadann eva dvīpigomāyubhyāṃ vidāritobhayakukṣis sadyaḥ	evam aBivadan eva dvIpi-gomAyuByAm vidArita-uBaya-kukziH sadyas-
   pañcatvam upagato bhakṣitaś ceti |	paQcatvam upagataH BakzitaH ca-iti |
   [1,10 Strandläufer und Meer]	[1,10 StrandläufeH unt Meer]
   asti ! samudratīraikadeśe ṭīṭibhadampatī prativasatas sma |	asti ! samudra-tIra-eka-deSe wIwiBa-dampatI prativasataH sma |
   atha kadācit prasoṣyamāṇayā ṭīṭibhyā bhartābhihitaḥ |	aTa kadAcid prasozyamANayA wIwiByA BartA-aBihitaH |
   kiñcit sthānam anviṣyatām ! yatrāhaṃ prasuve |	kiQcid sTAnam anvizyatAm ! yatra-aham prasuve |
   asāv akathayat |	asO akaTayat |
   nanv etad eva sthānaṃ vṛddhikaram |	nanu etat eva sTAnam vRdDi-karam |
   atraiva prasūṣveti |	atra-eva prasUzva-iti |
   sābravīt |	sA-bravIt |
   alam anena sāpāyena |	alam anena sa-apAyena |
   avaśyam eva samudrajalavelāplavanān mamāpatyavināśo bhavati	avaSyam eva samudra-jala-velA-plavanAt mama-apatya-vinASaH Bavati
   asāv āha |	asO Aha |
   bhadre ! na śakto mahodadhir mayā sārdham īdṛśaṃ	Badre ! na SaktaH mahodaDiH mayA sArDam IdRSam
   vairānubandhaṃ kartum iti |	vEra-anubanDam kartum iti |
   sābravīt |	sA-bravIt |
   bahv asadṛśaṃ tava samudreṇa balam |	bahu asadRSam tava samudreNa balam |
   katham ātmano jñāyate sārāsāratā |	kaTam AtmanaH jQAyate sAra-asAra-tA |
   uktaṃ ca |	uktam ca |
   [ duḥkham ātmā paricchettum evaṃ yogyo na veti vā |	[ duHKam AtmA paricCettum evam yogyaH na vA-iti vA |
   evaṃvid yasya vijñānaṃ saphalās tasya buddhayaḥ ||126|| ]	evaMvid yasya vijQAnam saPalAH tasya budDayaH ||126|| ]
   api ca |	api ca |
   [ mitrāṇāṃ hitakāmānāṃ yo vākyaṃ nābhinandati |	[ mitrANAm hita-kAmAnAm yaH vAkyam na-aBinandati |
   sa kūrma iva durbuddhiḥ kāṣṭhād bhraṣṭo vinaśyati ||127|| ]	sa kUrmaH iva durbudDiH kAzWAt BrazwaH vinaSyati ||127|| ]
   ṭīṭibhaḥ |	wIwiBaH |
   kathaṃ caitat |	kaTam ca-etat |
   ṭīṭibhī |	wIwiBI |
   [1,11 Haṃsas und Schildkröte]	[1,11 HaMsaH und SCildkröte]
   asti ! kasmiṃścit sarasi kambugrīvo nāma kacchapaḥ prativasati sma |	asti ! kasmiMScid sarasi kambugrIvaH nAma kacCapaH prativasati sma |
   tasya dvau suhṛdau vikaṭasaṃkaṭanāmānau haṃsau |	tasya dvO suhRdO vikawa-saMkawa-nAmAnO haMsO |
   atha kālaviparyaye dvādaśavārṣiky- anāvṛṣṭir āpatitā |	aTa kAla-viparyaye dvAdaSa-vArziky anAvRzwiH ApatitAH |
   tatas tayor matir utpannā |	tatas tayoH matiH utpannA |
   kṣīṇatoyam idaṃ saraḥ |	kzINa-toyam idam saraH |
   anyaṃ jalāśayaṃ gacchāveti |	anyam jalASayam gacCAva-iti |
   kiṃ punaś ciroṣitaṃ priyamitraṃ kambugrīvam āmantrayāvahe |	kim punar cira-uzitam priya-mitram kambu-grIvam Amantra-yAvahe |
   tathā cānuṣṭhite kacchapenābhihitau |	taTA ca-anuzWite kacCapena-aBihitO |
   kasmān mamāmantraṇaṃ kriyate |	kasmAt mama-AmantraNam kriyate |
   yadi tu sneho 'sti ! tato mām apy asmān mṛtyumukhāt trātum arhathaḥ	yadi tu snehaH asti ! tatas mAm api asmAt mRtyu-muKAt trAtum arhaTaH
   yatkāraṇam ! yuvayos tāvad āhāravaikalyaṃ kevalam asmin	yad-kAraNam ! yuvayoH tAvat AhAra-vEkalyam kevalam asmin
   svalpodake sarasi ! mamātra tu maraṇam eva |	su-alpa-udake sarasi ! mama-atra tu maraNam eva |
   tad vicintyatām ! āhārasuhṛdviyogayoḥ ko garīyān |	tat vicintyatAm ! AhAra-suhRd-viyogayoH kaH garIyAn |
   tābhyām abhihitam |	tAByAm aBihitam |
   yuktam āttha |	yuktam AtTa |
   evam etat |	evam etat |
   kiṃ punaḥ prāptakālaṃ bhavāñ jānāti |	kim punar prApta-kAlam BavAn jAnAti |
   avaśyaṃ nayāvāvāṃ bhavantam |	avaSyam nayO=-AvAm Bavantam |
   tvayā punaś cāpalān na kiñcid vaktavyam |	tvayA punar cApalAt na kiQcid vaktavyam |
   imāṃ tu yaṣṭiṃ madhye daśanair āpīḍaya |	imAm tu yazwim maDye daSanEH ApIxaya |
   evam anayaivoddhṛtya ṣaṣṭimātrāṇi yojanāni mahat saro	evam anayA-eva-udDRtya zazwi-mAtrANi yojanAni mahat saraH-
   bhavantaṃ nayāvaḥ |	Bavantam nayAvaH |
   tatra sukhaṃ yāpayiṣyāma iti |	tatra suKam yApayizyAmaH iti |
   evaṃ ca niṣpanne tajjalāśayasannikṛṣṭanagarasyopariṣṭān	evam ca nizpanne tad-jala-ASaya-sannikRzwa-nagarasya-uparizwAn
   nīyamānaṃ dṛṣṭvā ! kim idaṃ śakaṭacakrapramāṇaṃ viyatā	nIyamAnam dRzwvA ! kim idam Sakawa-cakra-pramANam viyatA
   nīyatae iti janas sakalakalas samvṛttaḥ |	nIyatae iti janaH sakala-kalaH samvRttaH |
   tac ca śrutvāsannavināśaḥ kacchapo yaṣṭiṃ tyaktvābhihitavān	tat ca SrutvA-Asanna-vinASaH kacCapaH yazwim tyaktvA-aBihitavAn
   ahaṃ kacchapaḥ |	aham kacCapaH |
   cāpalād eṣa lokaḥ pralapati ! iti bruvan vacanasamakālam evāśrayāt	cApalAt eza lokaH pralapati ! iti bruvan vacana-sama-kAlam eva-ASrayAt
   paribhraṣṭo bhūmau nipatitaḥ ! māṃsārthinā ca lokena	pariBrazwaH BUmO nipatitaH ! mAMsa-arTinA ca lokena
   pātasamakālam eva tīkṣṇaśastraiḥ khaṇḍaśo vibhakta iti |	pAta-sama-kAlam eva tIkzNa-SastrEH KaNxaSas viBaktaH iti |
   [1,12 Die drei Fische]	[1,12 Die drei FisCe]
   asti ! kasmiṃścin mahāhrade mahākāyās trayo matsyāḥ prativasanti	asti ! kasmiMScid mahAhrade mahA-kAyAH trayaH matsyAH prativasanti
   sma ! tad yathā |	sma ! tat yaTA |
   anāgatavidhātā pratyutpannamatir yadbhaviṣyaś ceti |	anAgata-viDAtA pratyutpanna-matiH yat-BavizyaH ca-iti |
   tatrānāgatavidhātrā tadudakāntargatena kadācit tatsamīpe	tatra-anAgata-viDAtrA tad-udaka-antargatena kadAcid tad-samIpe
   matsyabandhānām atikrāmatāṃ vacanaṃ śrutam |	matsya-banDAnAm atikrAma-tAm vacanam Srutam |
   bahumatsyo 'yaṃ hradaḥ |	bahu-matsyaH ayam hradaH |
   atra matsyabandhaṃ kurmaḥ |	atra matsya-banDam kurmaH |
   tac ca śrutvānāgatavidhātrā cintitam |	tat ca SrutvA-anAgata-viDAtrA cintitam |
   avaśyam etae āgantāraḥ |	avaSyam etae AgantAraH |
   tad ahaṃ pratyutpannamatiṃ yadbhaviṣyaṃ ca gṛhītvānyam	tat aham pratyutpannamatim yat-Bavizyam ca gRhItvA-anyam
   acchinnasrotaskaṃ hradaṃ saṃśrayāmīti |	acCinna-srotaskam hradam saMSrayAmi-iti |
   tatas tāv āhūya pṛṣṭavān gamanāya |	tatas tO AhUya pRzwavAn gamanAya |
   tatra pratyutpannamatir matinivārito 'bhayacittaḥ katham api	tatra pratyutpannamatiH mati-nivAritaH aBaya-cittaH kaTam api
   pramādān nānuyātaḥ |	pramAdAt na-anuyAtaH |
   yadbhaviṣyas tv āsannavināśas tadvacanam anādṛtya nirārambha eva	yat-BavizyaH tu Asanna-vinASaH tad-vacanam anAdRtya nirAramBaH eva
   āsīt |	AsIt |
   anyedyuś cāpayāte 'nāgatavidhātari matsyabandhair antassroto	anyedyus ca-apayAte anAgata-viDAtari matsya-banDEH antassrotaH-
   nirudhya prakṣiptaṃ samvartajālam |	niruDya prakziptam samvarta-jAlam |
   apakṛṣṭe ca jāle tasmin hrade nāpy ekataro 'vaśiṣṭaḥ |	apakRzwe ca jAle tasmin hrade na-api ekataraH avaSizwaH |
   evaṃ gate pratyutpannamatir mṛtarūpaṃ kṛtvātmānaṃ jalasya	evam gate pratyutpannamatiH mRta-rUpam kRtvA-AtmAnam jalasya
   upari darśitavān |	upari darSitavAn |
   tair api svayam eva mṛto mahāmatsya iti kṛtvā parisrotasi sthāpitaḥ |	tEH api svayam eva mRtaH mahA-matsyaH iti kRtvA parisrotasi sTApitaH |
   tasmād utplutyānyaṃ jalāśayaṃ gataḥ |	tasmAt utplutya-anyam jalASayam gataH |
   yadbhaviṣyas tv anekalaguḍaprahārajarjaritaśarīraḥ pañcatvam	yat-BavizyaH tu aneka-laguxa-prahAra-jarjarita-SarIraH paQcatvam
   upanīta iti |	upanItaH iti |
   ato 'haṃ bravīmi |	atas aham bravImi |
   anāgatavidhātā ceti |	anAgata-viDAtA ca-iti |
   atha kadācit prasūtāyāṃ ṭīṭibhyāṃ tadbhartṛjijñāsayā samudreṇa	aTa kadAcid prasUtAyAm wIwiByAm tad-BartR-jijQAsayA samudreNa
   apahṛtās te 'ṇḍakāḥ ! paśyāmi tāvat ! ayaṃ kim ārambhatae iti |	apahRtAH te aNxakAH ! paSyAmi tAvat ! ayam kim AramBatae iti |
   atha ṭīṭibhī śūnyam apatyasthānaṃ dṛṣṭvā paramāvignahṛdayā	aTa wIwiBI SUnyam apatya-sTAnam dRzwvA parama-Avigna-hRdayA
   bhartāram āha |	BartAram Aha |
   idaṃ tad āpatitaṃ mandabhāgyāyāḥ |	idam tat Apatitam mandaBAgyAyAH |
   asāv antarlīnam avahasya tām āha |	asO antar-lInam avahasya tAm Aha |
   mamāpi tāvat ! bhadre ! dṛśyatāṃ sāmarthyam iti |	mama-api tAvat ! Badre ! dRSyatAm sAmarTyam iti |
   tatas tena pakṣisamājaṃ kṛtvā niveditaṃ tadapatyaharaṇajaṃ	tatas tena pakzi-samAjam kRtvA niveditam tat-apatya-haraNa-jam
   duḥkham |	duHKam |
   tatraikenābhihitam |	tatra-ekena-aBihitam |
   asamarthā vayaṃ mahodadhivigrahāya |	asamarTAH vayam mahA-udaDi-vigrahAya |
   kiṃ punar atra prāptakālam |	kim punar atra prApta-kAlam |
   sarvae eva vayam ākrandena garutmantam udvejayāmaḥ |	sarvae eva vayam Akrandena garutmantam udvejayAmaH |
   saiva no duḥkham apaneṣyati |	sA-eva naH duHKam apanezyati |
   ity avadhārya tatsakāśaṃ gatāḥ |	iti avaDArya tad-sakASam gatAH |
   asāv api devāsuraraṇanimittam āhūto viṣṇunā garuḍas tat	asO api deva-asura-raNa-nimittam AhUtaH vizNunA garuxaH tat-
   svayūthyavyasanaṃ dṛṣṭvā manyum ājagāma |	sva-yUTya-vyasanam dRzwvA manyum AjagAma |
   devo 'pi viṣṇus traikālyadarśanasāmakṣyāt tasyāntargataṃ matvā	devaH api vizNuH trEkAlya-darSana-sAmakzyAt tasya-antargatam matvA
   svayam eva tatsakāśam agamat |	svayam eva tad-sakASam agamat |
   atha devaṃ dṛṣṭvā sutarām āvignahṛdayo 'bravīt |	aTa devam dRzwvA sutarAm Avigna-hRdayaH abravIt |
   yuktaṃ tvayā nāthena satā samudrāpasadān mamāyaṃ paribhava iti	yuktam tvayA nATena satA samudra-apasadAt mama-ayam pariBavaH iti
   jñātvā ca devaḥ parihasya samudrasyedam uvāca |	jQAtvA ca devaH parihasya samudrasya-idam uvAca |
   samarpayādhunāpatyāni ṭīṭibhasyeti |	samarpaya-aDunA-apatyAni wIwiBasya-iti |
   anyathā tvām āgneyāstrapratāpitam	anyaTA tvAm Agneya-astra-pratApitam
   anekavaḍavāmukhasahasraparikṣīṇatoyaṃ sadyaḥ kariṣyāmīti |	aneka-vaxavAmuKa-sahasra-parikzINa-toyam sadyas karizyAmi-iti |
   evam ukto mahodadhiś cintayām āsa |	evam uktaH mahodaDiH cintayAm Asa |
   mamāṇḍajena sarvanāśa eva prārabdhaḥ |	mama-aNxajena sarva-nASaH eva prArabDaH |
   iti matvā praṇamya devaṃ samarpitavān iti |	iti matvA praNamya devam samarpitavAn iti |
   [1,13 Der listige Schakal]	[1,13 DeH listi-ge SCakal]
   asti ! kasmiṃścid vanoddeśe vṛkajambukakarabhasahito	asti ! kasmiMScid vana-uddeSe vRka-jambuka-karaBa-sahitaH-
   vajradanto nāma siṃhaḥ prativasati sma |	vajradantaH nAma siMhaH prativasati sma |
   kadācid asau vanyadviparadanakoṭipāṭitavakṣā ekadeśasthaḥ	kadAcid asO vanya-dvipa-radana-kowi-pAwita-vakzAH eka-deSa-sTaH
   kṣutkṣāmatanuḥ kṣudhā parigatān tān sacivān āha |	kzuD-kzAma-tanuH kzuDA parigatAn tAn sacivAn Aha |
   kiñcid anviṣyatāṃ vane sattvajātam ! yenāham etadavastho 'pi	kiQcid anvizyatAm vane sattva-jAtam ! yena-aham etad-avasTaH api
   bhavatāṃ vṛttim āpādayiṣyāmi |	BavatAm vRttim ApAdayizyAmi |
   atha tadājñāsamakālam eva te 'raṇye paryaṭanto yadā na kiñcid	aTa tad-AjQA-sama-kAlam eva te araNye paryawantaH yadA na kiQcid-
   āseduḥ ! tadāsau jambukas taṃ śaṅkukarṇanāmānaṃ karabhaṃ	AseduH ! tadA-asO jambukaH tam SaFku-karNa-nAmAnam karaBam
   vivikte 'bhihitavān |	vivikte aBihitavAn |
   kim atra prāptakālaṃ manyate bhavān |	kim atra prApta-kAlam manyate BavAn |
   svāmī vajradanto 'smadīyaparyaṭanam anarthakaṃ śrutvā kadācid	svAmI vajradantaH asmadIya-paryawanam anarTakam SrutvA kadAcid-
   vināśāya pravartate |	vinASAya pravartate |
   tad ahaṃ kiñcid bhavataḥ prārthaye ! yadi pratīcchasīti |	tat aham kiQcid BavataH prArTaye ! yadi pratIcCasi-iti |
   sa āha |	saH Aha |
   kiṃ mamāsti ! vayasya ! yat prārthyate |	kim mama-asti ! vayasya ! yat prArTyate |
   śarīram api me tvadāyattam |	SarIram api me tvad-Ayattam |
   yathābhimatam upayujyatām iti |	yaTA-aBimatam upayujyatAm iti |
   atha jambuko 'bravīt |	aTa jambukaH abravIt |
   etad evātra kāraṇam |	etat eva-atra kAraNam |
   ahaṃ te dviguṇaṃ śarīraṃ siṃhasakāśād dāpayiṣye |	aham te dviguNam SarIram siMha-sakASAt dApayizye |
   tvayāpy evaṃ vayam ātmā ca saṃvardhitās syur iti |	tvayA-api evam vayam AtmA ca saMvarDitAH syuH iti |
   pratipannaś cāsau |	pratipannaH ca-asO |
   evam abhidhāya siṃhasakāśaṃ gatvā tam āha |	evam aBiDAya siMha-sakASam gatvA tam Aha |
   svāmin ! na kiñcit sattvam āsāditam |	svAmin ! na kiQcid sattvam AsAditam |
   eṣa punaś śaṅkukarṇo 'bhidhatte |	eza punar SaFkukarNaH aBiDatte |
   bṛhatprasthena dviguṇayā tulayojjāsyaṃ śarīraṃ samprayacchāmi	bRhat-prasTena dviguNayA tulayA-ujjAsyam SarIram samprayacCAmi
   iti |	iti |
   tac chrutvā siṃhaḥ prahṛṣṭa āha |	tat SrutvA siMhaH prahRzwaH Aha |
   evaṃ kriyatām |	evam kriyatAm |
   atha pratipanne śaṅkukarṇaḥ papāta bhūmau ! khaṇḍaśaś ca kṛtaḥ |	aTa pratipanne SaFkukarNaH papAta BUmO ! KaNxaSas ca kRtaH |
   tataś caturakas taṃ siṃhaṃ rudhiraraktasarvagātraṃ dṛṣṭvā	tatas caturakaH tam siMham ruDira-rakta-sarva-gAtram dRzwvA
   abravīt |	abravIt |
   gacchatu svāmī snānam ācaritum ! yāvad ahaṃ kravyamukhasahitas	gacCatu svAmI snAnam Acaritum ! yAvat aham kravyamuKa-sahita-s
   tiṣṭhāmi |	tizWAmi |
   gate ca tasmiṃś caturakas taṃ kravyamukham āha |	gate ca tasmin caturakaH tam kravyamuKam Aha |
   bhakṣaya tāvad ataḥ piśitam ! yāvad asau snātuṃ gataḥ |	Bakzaya tAvat atas piSitam ! yAvat asO snAtum gataH |
   so 'bravīt |	saH abravIt |
   bhakṣayitvā kim uttaraṃ dāsyāmi |	BakzayitvA kim uttaram dAsyAmi |
   jambuko 'bravīt |	jambukaH abravIt |
   kiṃ tavānena vicāreṇa |	kim tava-anena vicAreNa |
   aham etasya prativacanaṃ dāsyāmi |	aham etasya prativacanam dAsyAmi |
   tvayā punar mama mukham evāvalokitavyam iti |	tvayA punar mama muKam eva-avalokitavyam iti |
   evam ukte tābhyāṃ kravyam atibahu bhakṣitam |	evam ukte tAByAm kravyam ati-bahu Bakzitam |
   atrāntare siṃhas samprāpto yāvat paśyati sakalaṃ jaṭharapiśitam	atra-antare siMhaH samprAptaH yAvat paSyati sakalam jaWara-piSitam
   upabhuktam ! tataś caturakam āha |	upaBuktam ! tatas caturakam Aha |
   māma ! kva taj jatharapiśitam |	mAma ! kva tat jaTara-piSitam |
   evaṃ vadati siṃhe kravyamukho mukhaṃ caturakasyāvalokitavān |	evam vadati siMhe kravyamuKaH muKam caturakasya-avalokitavAn |
   caturako 'bravīt |	caturakaH abravIt |
   kim adhunā manmukham avalokayasi |	kim aDunA mad-muKam avalokayasi |
   svāmin |	svAmin |
   bhakṣitam aneneti |	Bakzitam anena-iti |
   atha siṃhaḥ kuliśakharanakaro bhrūkuṭilamukhaḥ prakaṭitaroṣas	aTa siMhaH kuliSa-Kara-na-karaH BrU-kuwila-muKaH prakawita-rozas
   taṃ hantum aicchat |	tam hantum EcCat |
   athāsāv api vṛko mukhavaivarṇyavepathuvyāptatanur	aTa-asO api vRkaH muKa-vEvarNya-vepaTu-vyApta-tanuH-
   atanupadavikṣepaḥ kṣiprapalāyanapaṭur aṭavīm uddiśya jagāma |	atanupada-vikzepaH kzipra-palAyana-pawuH awavIm uddiSya jagAma |
   siṃho 'pi kiñcid anusṛtya pratinivṛttaḥ |	siMhaH api kiQcid anusRtya pratinivRttaH |
   etasmiṃś cāntare kathamapi ca tatsamīpam atha kaścit sārthavāho	etasmin ca-antare kaTam-api ca tad-samIpam aTa kaScid sArTavAhaH-
   anena pathāyātaḥ |	anena paTA-AyAtaH |
   tasya ca sārthāgresaraṃ kaṭāhena galabaddhena karabham	tasya ca sArTa-agresaram kawAhena gala-badDena karaBam
   āgacchantaṃ dṛṣṭvā kṛtakaviṣādo jambukas taṃ siṃham āha |	AgacCantam dRzwvA kRtaka-vizAdaH jambukaH tam siMham Aha |
   deva ! vinaṣṭāv āvām |	deva ! vinazwO AvAm |
   mā khalu kaścid vanaṃ dhārayatu |	mA Kalu kaScid vanam DArayatu |
   yāvad adyāpi piśitaṃ nopabhujyate ! tāvad bṛhatprastham ādāya	yAvat adya-api piSitam na-upaBujyate ! tAvat bRhat-prasTam AdAya
   dhanikācāreṇāyaṃ karabhakas samprāptaḥ |	Danika-AcAreNa-ayam karaBakaH samprAptaH |
   tat kim atra prāptakālam |	tat kim atra prApta-kAlam |
   gacchatu svāmī digantaram anyat ! yāvad aham enaṃ	gacCatu svAmI diS-antaram anyat ! yAvat aham enam
   labdhacittābhiprāyaṃ karomīti |	labDa-citta-aBiprAyam karomi-iti |
   evam abhihite siṃhas tasmād apayātaḥ |	evam aBihite siMhaH tasmAt apayAtaH |
   caturako 'pi bahudināni tat piśitam upabhuktavān |	caturakaH api bahu-dinAni tat piSitam upaBuktavAn |
   [1,14 Übel angebrachter Rat]	[1,14 Übet angebraCteH Rat]
   asti kasmiṃścid vanoddeśe mahān vānarayūthaḥ |	asti kasmiMScid vana-uddeSe mahAn vAnara-yUTaH |
   sa kadācid dhemantakāle 'sukhāsīno 'tivihvalatayā	sa kadAcid Demanta-kAle asuKa-AsInaH ati-vihvala-tayA
   khadyotaṃ dṛṣṭvāgnir ayam ity āhāryaiś śuṣkatṛṇaparṇair	Kadyotam dRzwvA-agniH ayam iti AhAryEH Suzka-tRNa-parNEH-
   ācchādya prasāritabhujaḥ kakṣakukṣivakṣaḥpradeśān	AcCAdya prasArita-BujaH kakza-kukzi-vakzaH-pradeSAn
   kaṇḍūyamānaḥ pratāpamanorathasukhāni kilānubhavati |	kaNxUyamAnaH pratApa-manoraTa-suKAni kila-anuBavati |
   tatraikaś śākhāmṛgas tadgatamanā muhurmuhus tam eva	tatra-ekaH SAKAmRgaH tad-gata-manAH muhur-muhur tam eva
   mukhenopādhamat |	muKena-upADamat |
   atha sūcīmukho nāma |	aTa sUcImuKaH nAma |
   tena vṛkṣād avatīryābhihitaḥ |	tena vRkzAt avatIrya-aBihitaH |
   mā kliśaḥ |	mA kliSaH |
   nāyaṃ vahniḥ ! khadyoto 'yam iti |	na-ayam vahniH ! KadyotaH ayam iti |
   athāsāv adhamat tasya tad vacanam avamanyaiva |	aTa-asO aDamat tasya tat vacanam avamanya-eva |
   punaś ca tenāsakṛd vāryamāṇo naiva śāmyati |	punar ca tena-asakRt vAryamANaH na-eva SAmyati |
   kiṃ bahunā ! tāvat tena karṇābhāśam āgatyāgatya prabalam	kim bahunA ! tAvat tena karNa-ABASam Agatya-Agatya prabalam
   udvejitaḥ ! yāvat tena sahasā gṛhītvā śilāyām āvidhya vigataprāṇaḥ kṛto	udvejitaH ! yAvat tena sahasA gRhItvA SilAyAm AviDya vigata-prANaH kRtaH-
   asāv iti |	asO iti |
   [1,15 Duṣṭabuddhi und Abuddhi]	[1,15 Duzwa-budDi und AbudDi]
   asti ! kasmiṃścid adhiṣṭhāne vaṇiksutau suhṛdau staḥ |	asti ! kasmiMScid aDizWAne vaNij-sutO suhRdO staH |
   eko duṣṭabuddhir aparo dharmabuddhiḥ |	ekaH duzwa-budDiH aparaH Darma-budDiH |
   tāv arthopārjananimittaṃ viśiṣṭaṃ deśāntaraṃ gatau |	tO arTa-upArjana-nimittam viSizwam deSa-antaram gatO |
   atha tatra dharmabuddhir nāmaikas sārthavāhasuto yas tena kasyacit	aTa tatra DarmabudDiH nAma-ekaH sArTavAha-sutaH yaH tena kasyacid-
   sādhoḥ pūrvasthāpitaṃ kalaśikāgataṃ svabhāgyapracoditaṃ	sADoH pUrva-sTApitam kalaSikA-gatam sva-BAgya-pracoditam
   raupyadīnārasahasraṃ prāptam |	rOpya-dInAra-sahasram prAptam |
   sa duṣṭabuddhinā saha sampradhārya kṛtārthāv āvāṃ svadeśaṃ	sa duzwabudDinA saha sampraDArya kRtArTO AvAm sva-deSam
   gacchāva iti pratyāgatau |	gacCAvaH iti pratyAgatO |
   adhiṣṭhānasamīpe dharmabuddhinābhihitam |	aDizWAna-samIpe Darma-budDinA-aBihitam |
   dīnārā ardhavibhāgena vibhajyantām |	dInArAH arDa-viBAgena viBajyantAm |
   svagṛhān praviśāvaḥ |	sva-gRhAn praviSAvaH |
   adhunā suḥrtsvajanādisamakṣam ujjvalaṃ vatsyāvaḥ |	aDunA suHrtsvajana-Adi-samakzam ujjvalam vatsyAvaH |
   atha duṣṭabuddhir antaḥkaṭhinahṛdayas svārthasiddhaye tam āha |	aTa duzwa-budDiH antar-kaWina-hRdayaH sva-arTa-sidDaye tam Aha |
   bhadra ! vittaśeṣo yāvad āvayos sāmānyaḥ ! tāvad avicchinnas	Badra ! vitta-SezaH yAvat AvayoH sAmAnyaH ! tAvat avicCinna-s
   snehasadbhāvaḥ |	sneha-sadBAvaH |
   kintv ekam ekaṃ śataṃ gṛhītvā praviśāvaḥ |	kintu ekam ekam Satam gRhItvA praviSAvaH |
   yatkāraṇam ! puṇyaparīkṣā hrāsavṛddhibhyāṃ bhaviṣyaty	yad-kAraNam ! puNya-parIkzA hrAsa-vRdDiByAm Bavizyati-
   ekārthatā ca janaspṛhaṇīyā |	ekArTa-tA ca jana-spRhaNIyAH |
   tathā cānuṣṭhite śeṣaṃ kutracit suguptaṃ kṛtvā praviṣṭau |	taTA ca-anuzWite Sezam kutracid su-guptam kRtvA pravizwO |
   atha tadvarṣābhyantare duṣṭabuddhir asadvyayavyasanitvād	aTa tad-varza-aByantare duzwabudDiH asat-vyaya-vyasani-tvAt-
   bhāgyacchidratayā ca kṣīṇapratyaṃśaḥ punar api ca nidhito	BAgya=-Cidra-tayA ca kzINa-pratyaMSaH punar api ca niDitaH-
   dharmabuddhinā sahāparaśataṃ vibhaktavān |	Darma-budDinA saha-apara-Satam viBaktavAn |
   tad api dvitīyavarṣābhyantare tathaiva kṣīṇam |	tat api dvitIya-varza-aByantare taTA-eva kzINam |
   evaṃ gate duṣṭabuddhiś cintayām āsa |	evam gate duzwabudDiH cintayAm Asa |
   yadi punaś śatavibhāgena vibhajāvaḥ ! tat kiṃ mayā kṛtaṃ bhavati |	yadi punar Sata-viBAgena viBajAvaH ! tat kim mayA kRtam Bavati |
   śeṣaiṣ ṣaḍbhir apahṛtais samastāny evāsādayāmi |	SezEH zaxBiH apahRtEH samastAni eva-AsAdayAmi |
   evaṃ matvaikākī bhūtvā tām arthamātrām apanīya pradeśaṃ	evam matvA-ekAkI BUtvA tAm arTa-mAtrAm apanIya pradeSam
   samīkṛtya māsātikrānte kāle dharmabuddhim abhihitavān |	samIkRtya mAsa-atikrAnte kAle Darma-budDim aBihitavAn |
   bhadra ! samavibhāgaṃ śeṣavittasya kurva iti |	Badra ! sama-viBAgam Seza-vittasya kurvaH iti |
   pratipanne ca dharmabuddhinā saha gatvā tam evoddeśaṃ khātakarma	pratipanne ca Darma-budDinA saha gatvA tam eva-uddeSam KAta-karma
   kartum ārabdhaḥ |	kartum ArabDaH |
   khanyamāne ca yadā na dṛśyate ! tadā prathamataraṃ dhṛṣṭatayā	KanyamAne ca yadA na dRSyate ! tadA praTamataram DRzwa-tayA
   duṣṭabuddhiḥ pāṣāṇenātmanaś śiro 'tāḍayad abravīc ca	duzwa-budDiH pAzANena-AtmanaH SiraH atAxayat abravIt ca
   sasambhramam |	sa-samBramam |
   kva tad brahmahṛdayam ! dharmabuddhe |	kva tat brahma-hRdayam ! Darma-budDe |
   nūnaṃ tvayāpahṛtam iti |	nUnam tvayA-apahRtam iti |
   evaṃ parasparaśaṅkayā vivadamānau dharmasthānam upāgatau |	evam paraspara-SaFkayA vivadamAnO Darma-sTAnam upAgatO |
   āvedite ca tasminn arthe 'vagate 'vyaktavyavahāraduśchedatayā	Avedite ca tasmin arTe avagate avyakta-vyavahAra-duSCeda-tayA
   sanniruddhau |	sannirudDO |
   pañcarātrābhyantarāc ca duṣṭabuddhinādhikṛtānāṃ pratijñātam	paQcarAtra-aByantarAt ca duzwa-budDinA-aDikRtAnAm pratijQAtam
   sākṣiṇo mama santy atravyavahāradīnārāṇām iti |	sAkziNaH mama santi atra-vyavahAra-dInArANAm iti |
   tais tu vyavahāranivartanārthaṃ pṛṣṭaḥ |	tEH tu vyavahAra-nivartana-arTam pRzwaH |
   kas te sākṣī |	kaH te sAkzI |
   darśayasveti |	darSayasva-iti |
   so 'bravīt |	saH abravIt |
   yasyaiva vṛkṣasyādhastāt sthāpitaṃ dravyam ! tenaiva vibhāvayāmi	yasya-eva vRkzasya-aDastAt sTApitam dravyam ! tena-eva viBAvayAmi
   iti |	iti |
   atha te vismayam upagatāḥ ! kathaṃ vanaspatir mantrayiṣyatīti |	aTa te vismayam upagatAH ! kaTam vanaspatiH mantrayizyati-iti |
   kṛtapratibhuvau svagṛhaṃ visarjitau |	kRta-pratiBuvO sva-gRham visarjitO |
   atha duṣṭabuddhinā svagṛhaṃ gatena pitābhihitaḥ |	aTa duzwabudDinA sva-gRham gatena pitA-aBihitaH |
   tāta ! maddhastagatās te paṇāḥ |	tAta ! mad-hasta-gatAH te paNAH |
   kintu vāṅmātrāvabaddhās tiṣṭhanti |	kintu vAc-mAtrOvabadDAH tizWanti |
   ahaṃ tu tvām adya rātrau vṛkṣavivare 'smin sthāpayāmi |	aham tu tvAm adya rAtrO vRkza-vivare asmin sTApayAmi |
   prabhāte dharmādhikṛtasamakṣaṃ pṛṣṭas taṃ vibhāvayeti |	praBAte Darma-aDikRta-samakzam pRzwaH tam viBAvaya-iti |
   tatas tenābhihitam |	tatas tena-aBihitam |
   putra ! vinaṣṭāv āvām |	putra ! vinazwO AvAm |
   kiṃ kāraṇam ! anupāya eṣaḥ |	kim kAraNam ! anupAyaH ezaH |
   tathā ca |	taTA ca |
   [ upāyaṃ cintayet prājño hy apāyam api cintayet |	[ upAyam cintayet prAjQaH hi apAyam api cintayet |
   paśyato bakamūrkhasya nakulair bhakṣitās sutāḥ ||168 || ]	paSyataH baka-mUrKasya nakulEH BakzitAH sutAH ||168 || ]
   so 'bravīt |	saH abravIt |
   katham etat |	kaTam etat |
   asāv āha |	asO Aha |
   [1,16 Reiher und Ichneumon]	[1,16 ReiheH und ICneumon]
   asti ! kasmiṃścid arjunavṛkṣe bakadampatī prativasatas sma |	asti ! kasmiMScid arjuna-vRkze baka-dampatI prativasataH sma |
   tatra ca vṛkṣavivarānusārī mahākāyo 'hir asañjātakriyāṇy eva	tatra ca vRkza-vivara-anusArI mahA-kAyaH ahiH asaQjAta-kriyANi eva
   apatyāni bhakṣayati sma |	apatyAni Bakzayati sma |
   tena ca nirvedena naṣṭasañjñāv āhārakriyām utsṛjya	tena ca nirvedena nazwa-saQjQO AhAra-kriyAm utsRjya
   jalāśayaikadeśe vimanaskāv āsāte |	jalASaya-eka-deSe vimanaskO AsAte |
   atha tatraikaḥ kulīrakas tam āha |	aTa tatra-ekaH kulIrakaH tam Aha |
   māma ! kim adyāpy āhāro anuṣṭhīyatae iti |	mAma ! kim adya-api AhAraH anuzWIyatae iti |
   bakaḥ |	bakaH |
   adhṛtiparītasya me kuta āhārābhilāṣa iti |	aDRti-parItasya me kutas AhAra-aBilAzaH iti |
   yato 'sāv āha |	yatas asO Aha |
   kiṃlakṣaṇasamutthādhṛtiḥ |	kiMlakzaNa-samutTADRtiH |
   sa tu tasmai yathāvṛttam apatyabhakṣaṇam ākhyātavān |	sa tu tasmE yaTAvRttam apatya-BakzaNam AKyAtavAn |
   kulīrakas tu taṃ samarthitavān |	kulIrakaH tu tam samarTitavAn |
   aham upāyaṃ tadvadhāya kathayāmi |	aham upAyam tad-vaDAya kaTayAmi |
   yeyaṃ nakulavasatir etatprabhṛtyavicchinnaparamparayā	yA-iyam nakula-vasatiH etad-praBRti-avicCinna-paramparayA
   matsyapiśitaṃ prakīryatām ! yāvatsarpavasatiḥ |	matsya-piSitam prakIryatAm ! yAvat-sarpa-vasatiH |
   tatas tae evainaṃ ghātayiṣyanti |	tatas tae eva-enam GAtayizyanti |
   tathā cānuṣṭhite nakulaiḥ piśitamārgānusāribhiḥ	taTA ca-anuzWite nakulEH piSita-mArga-anusAriBiH
   pūrvavairakriyām anusmaradbhiḥ khaṇḍaśo 'hiṃ kurvadbhiḥ	pUrva-vEra-kriyAm anusmaradBiH KaNxaSas ahim kurvadBiH
   pūrvadṛṣṭamārgam ādhāvadbhir bakāvāsaṃ gatvā bakasya	pUrva-dRzwa-mArgam ADAvadBiH baka-AvAsam gatvA bakasya
   śeṣāpatyabhakṣaṇaṃ kṛtam iti |	Seza-apatya-BakzaNam kRtam iti |
   ato 'haṃ bravīmi |	atas aham bravImi |
   upāyaṃ cintayet prājño hy apāyam api cintayet |	upAyam cintayet prAjQaH hi apAyam api cintayet |
   iti bruvann api tenāsau nītvā sthāpito vṛkṣavivare |	iti bruvan api tena-asO nItvA sTApitaH vRkza-vivare |
   atha prabhātasamaye 'dhikaraṇaprakṛtipratyakṣaṃ	aTa praBAta-samaye aDikaraNa-prakRti-pratyakzam
   dharmaśāstravacanābhiśrāvitena vanaspatinā yathāprastutam	Darma-SAstra-vacana-aBiSrAvitena vanaspatinA yaTAprastutam
   abhihitam |	aBihitam |
   dharmabuddhinārtho 'pahṛta iti |	Darma-budDinA-arTaH apahRtaH iti |
   tac ca śrutvā dharmabuddiś cintayām āsa |	tat ca SrutvA DarmabuddiH cintayAm Asa |
   katham avāk pādapo vācaṃ vyāhariṣyati |	kaTam avAk pAdapaH vAcam vyAharizyati |
   tat kāraṇenātra bhavitavyam |	tat kAraNena-atra Bavitavyam |
   sarvathā buddhisādhyam etat |	sarvaTA budDi-sADyam etat |
   atha dharmasthānīyān āha |	aTa Darma-sTAnIyAn Aha |
   aho vismayaḥ |	aho vismayaH |
   adyāpy aviplutae eva loke dharmabuddir ahaṃ vijane 'smin vanae	adya-api aviplutae eva loke Darma-buddiH aham vijane asmin vanae
   ekāky- āgamya tad dravyaṃ gṛhītavān |	ekAky Agamya tat dravyam gRhItavAn |
   athāpaśyam ahim atikāyam āyāntam |	aTa-apaSyam ahim atikAyam AyAntam |
   cintitaṃ ca mayā |	cintitam ca mayA |
   kaṣṭam idam āpatitam |	kazwam idam Apatitam |
   abhihitaṃ ca |	aBihitam ca |
   punar api viṣayā labhyante ! na tu prāṇāḥ |	punar api vizayAH laByante ! na tu prANAH |
   punar āgamiṣyāmi |	punar AgamizyAmi |
   ity atraiva vṛkṣamūle 'vasthāpitam |	iti atra-eva vRkza-mUle avasTApitam |
   adhunāvaśyaṃ rājavaśāt samarpitavyam |	aDunA-avaSyam rAja-vaSAt samarpitavyam |
   kintv asmāt sthānād ekānte 'vasthānaṃ kurudhvam ! yāvad aham	kintu asmAt sTAnAt ekAnte avasTAnam kuruDvam ! yAvat aham
   enaṃ nidhipālaṃ kṛṣṇasarpaṃ parājayāmi |	enam niDi-pAlam kRzNa-sarpam parAjayAmi |
   ity uktvāhāryaiś śuṣkadāruparṇanicayair vṛkṣavivaram	iti uktvA-AhAryEH Suzka-dAru-parNa-nicayEH vRkza-vivaram
   āpūryāgnim ādīpayitum ārabdhaḥ |	ApUrya-agnim AdIpayitum ArabDaH |
   duṣṭabuddhis tv adhomukhenākṣṇā vilokya vṛkṣavivarāntargataṃ	duzwabudDiH tu aDomuKena-akzNA vilokya vRkza-vivara-antargatam
   vaṇikputraṃ dṛṣṭvā vyathitamanā abhavat |	vaNij-putram dRzwvA vyaTita-manAH aBavat |
   pradīpte ca vahnau samantata ujjvalībhūtād vṛkṣavivarāt sphaṭitatanuḥ	pradIpte ca vahnO samantataH ujjvalIBUtAt vRkza-vivarAt sPawita-tanuH
   pluṣṭakeśas srastatvag yadā jāto vaṇik ! tadā bhūmau nipatitaḥ |	pluzwa-keSaH srasta-tvac yadA jAtaH vaNij ! tadA BUmO nipatitaH |
   tat tu mahad vaikārikaṃ dṛṣṭvā kim idam iti paraṃ vismayam upagatāḥ |	tat tu mahat vEkArikam dRzwvA kim idam iti param vismayam upagatAH |
   kiñcij jīvitaṃ ca pratyakṣam abhijñāya vaṇikputraṃ papracchuḥ |	kiQcid jIvitam ca pratyakzam aBijQAya vaNij-putram papracCuH |
   kim idam īdṛśam agnipatanam adhyavasitaṃ bhavateti |	kim idam IdRSam agni-patanam aDyavasitam BavatA-iti |
   tato 'sāv abravīt |	tatas asO abravIt |
   anena duṣputreṇāham avasthām imāṃ prāpita iti |	anena duzputreNa-aham avasTAm imAm prApitaH iti |
   evam abhivadan pañcatvam upagataḥ |	evam aBivadan paQcatvam upagataH |
   anantaraṃ dharmādhikṛtās tam arthaṃ jñātvābhihitavantaḥ |	anantaram Darma-aDikRtAH tam arTam jQAtvA-aBihitavantaH |
   duṣṭabuddhir ayaṃ pāpaś śūle 'vataṃsyatām iti |	duzwa-budDiH ayam pApaH SUle avataMsyatAm iti |
   asti kasmiṃścid adhiṣṭhāne kṣīṇabāndhavo vaṇiksutaḥ |	asti kasmiMScid aDizWAne kzINa-bAnDavaH vaNij-sutaH |
   sa deśāntaram arthopārjananimittaṃ prasthitaḥ |	sa deSa-antaram arTa-upArjana-nimittam prasTitaH |
   tasya tulā lohasahasrakṛtā vidyate |	tasya tulA loha-sahasra-kRtA vidyate |
   so 'nyasmin vaṇikputrake tāṃ nikṣipya deśāntaram arthopārjanāya	saH anyasmin vaNij-putrake tAm nikzipya deSa-antaram arTa-upArjanAya
   prāyāt |	prAyAt |
   kṣīṇabhāgyatvāc ca tena bahunāpi kālena na kiñcid āsāditam |	kzINa-BAgya-tvAt ca tena bahunA-api kAlena na kiQcid AsAditam |
   pratyāgataś ca tāṃ tulāṃ tasmāt prārthitavān |	pratyAgataH ca tAm tulAm tasmAt prArTitavAn |
   tenoktaṃ ca |	tena-uktam ca |
   sā mūṣakair bhakṣiteti |	sA mUzakEH BakzitA-iti |
   athāsāv acintayat |	aTa-asO acintayat |
   vismayanīyam etat |	vismayanIyam etat |
   kathaṃ lohasahasramayīṃ tulāṃ mūṣakā bhakṣayiṣyantīti |	kaTam loha-sahasra-mayIm tulAm mUzakAH Bakzayizyanti-iti |
   antarlīnam avahasyābravīt ! avaśyam etad evam ! yatkāraṇam |	antar-lInam avahasya-abravIt ! avaSyam etat evam ! yat-kAraNam |
   vṛṣyaṃ svādu mṛdu ca lohaṃ katham ākhavo na bhakṣayiṣyanti ! iti	vRzyam svAdu mRdu ca loham kaTam AKavaH na Bakzayizyanti ! iti
   pratipannavāk |	pratipanna-vAc |
   asāv api suparihṛṣṭahṛdayaḥ pādyādipurassarāṃ tasya pūjāṃ	asO api su-parihRzwa-hRdayaH pAdya-Adi-purassarAm tasya pUjAm
   kartum ārabdhavān bhojane ca prārthitavān |	kartum ArabDavAn Bojane ca prArTitavAn |
   tasya ca nātidure nadī |	tasya ca na-ati-dure nadI |
   tatra snānābhyudyatasya ca tasya svīyaṃ putram ekam	tatra snAna-aByudyatasya ca tasya svIyam putram ekam
   āmalakasnānaśāṭikāsametaṃ pṛṣṭataḥ preṣitavān |	Amalaka-snAna-SAwikA-sametam pRzwataH prezitavAn |
   asāv api pratyāgacchan dārakam anyasmin mitragṛhe suguptaṃ kṛtvā	asO api pratyAgacCan dArakam anyasmin mitragRhe su-guptam kRtvA
   praviṣṭaḥ |	pravizwaH |
   atha bhojanasamaye sārthavāho dārakam adṛṣṭvā samākulamanāś	aTa Bojana-samaye sArTavAhaH dArakam adRzwvA samAkula-manAH-
   śaṅkitahṛdayaś ca tam apṛcchat |	SaFkita-hRdayaH ca tam apRcCat |
   kvāsau dārakas tavānupadapreṣitaḥ |	kva-asO dArakaH tava-anupada-prezitaH |
   iha na praviṣṭa iti |	iha na pravizwaH iti |
   atha so 'bravīt |	aTa saH abravIt |
   śyenenāpahṛtaḥ |	Syenena-apahRtaH |
   tac chrutvā paramāvigno nirdayībhūtaś ca taṃ bāhau gṛhītvā	tat SrutvA parama-AvignaH nirdayIBUtaH ca tam bAhO gRhItvA
   dharmasthānaṃ nītavān ! āha ca |	Darma-sTAnam nItavAn ! Aha ca |
   paritrāyadhvam |	paritrAyaDvam |
   anena me dārakaḥ kvāpi gopita iti |	anena me dArakaH kvApi gopitaH iti |
   pṛṣṭaś cāsau prāḍvivākaiḥ |	pRzwaH ca-asO prAxvivAkEH |
   kim etat |	kim etat |
   kathyatām iti |	kaTyatAm iti |
   sa vihasyābravīt |	sa vihasya-abravIt |
   śyenenāpahṛta iti |	Syenena-apahRtaH iti |
   tatas tair vismitamanobhir abhihitaḥ |	tatas tEH vismita-manoBiH aBihitaH |
   kathaṃ śyeno dārakam apahariṣyatīti |	kaTam SyenaH dArakam apaharizyati-iti |
   dharmādhikṛtais tathyaṃ pṛcchyamāno 'bravīt |	Darma-aDikRtEH taTyam pRcCyamAnaH abravIt |
   kim atra citram |	kim atra citram |
   yatra tulā lohasahasrasyāsya gehe madīyā mūṣakair bhakṣitā ! tatra	yatra tulA loha-sahasrasya-asya gehe madIyA mUzakEH BakzitA ! tatra
   kathaṃ dārakaś śyenena nāpahriyatae iti |	kaTam dArakaH Syenena na-apahriyatae iti |
   tac ca śrutvā pratipāditavantas te prāḍvivākāḥ parasparasya	tat ca SrutvA pratipAditavantaH te prAxvivAkAH parasparasya
   tattulātaddārakadānam iti |	tad-tulA-tad-dAraka-dAnam iti |
