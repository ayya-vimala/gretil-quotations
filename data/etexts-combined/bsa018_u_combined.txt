   Atha Triṃśikāvijñaptikārikāḥ (Tvk)	ATa TriMSikA vijQapti kArikAH (Tvk)
   kṛtiriyamācāryavasubandhoḥ /	kRtiH iyam AcArya vasubanDoH /
   ātmadharmopacāro hi vividho yaḥ pravartate /	Atma Darma upacAraH hi viviDaH yaH pravartate /
   vijñānapariṇāme 'sau pariṇāmaḥ sa ca tridhā // Tvk_1 //	vijQAna pariNAme asO pariNAmaH sa ca triDA // Tvc _1 //
   vipāko mananākhyaśca vijñaptirviṣayasya ca /	vipAkaH manana AKyaH ca vijQaptiH vizayasya ca /
   tatrālayākhyaṃ vijñānaṃ vipākaḥ sarvabījakam // Tvk_2 //	tatra Alaya AKyam vijQAnam vipAkaH sarva bIjakam // Tvc _2 //
   asaṃviditakopādisthānavijñaptikaṃ ca tat /	asaMvidita kopa Adi sTAna vijQaptikam ca tat /
   sadā sparśamanaskāravitsañjñācetanānvitam // Tvk_3 //	sadA sparSa manaskAra vid saQjQa acetana anvitam // Tvc _3 //
   upekṣā vedanā tatrānivṛtāvyākṛtaṃ ca tat /	upekzA vedanA tatra anivRta avyAkRtam ca tat /
   tathā sparśādayastacca vartate srotasaughavat // Tvk_4 //	taTA sparSa AdayaH tat ca vartate srotasA oGa vat // Tvc _4 //
   tasya vyāvṛtirarhatve tadāśritya pravartate /	tasya vyAvRtiH arha tve tadASritya pravartate /
   tadālambaṃ manonāma vijñānaṃ mananātmakam // Tvk_5 //	tad Alambam manaH nAma vijQAnam mananA Atmakam // Tvc _5 //
   kleśaiścaturbhiḥ sahitaṃ nivṛtāvyākṛtaiḥ sadā /	kleSEH caturBiH sahitam nivRta avyAkRtEH sadA /
   ātmaduṣṭyātmamohātmamānātmasnehasañjñitaiḥ // Tvk_6 //	Atma duzwi Atma moha Atma mAna Atma sneha saQjQitEH // Tvc _6 //
   yatrajastanmayairanyaiḥ sparśādyaiścārhato na tat /	yatrajaH tad mayEH anyEH sparSa AdyEH ca arhataH na tat /
   na nirodhasamāpattau mārge lokottare na ca // Tvk_7 //	na niroDa samApattO mArge lokottare na ca // Tvc _7 //
   dvitīyaḥ pariṇāmo 'yaṃ tṛtīyaḥ ṣaḍvidhasya yā /	dvitIyaH pariNAmaH ayam tRtIyaH zaxviDasya yA /
   viṣayasyopalabdhiḥ sā kuśalākuśalādvayā // Tvk_8 //	vizayasya upalabDiH sA kuSala akuSala advayAH // Tvc _8 //
   sarvatragairviniyataiḥ kuśalaiścaitasairasau /	sarvatragEH viniyatEH kuSalEH ca etasEH asO /
   samprayuktā tathā kleśairūpakleśaistrivedanā // Tvk_9 //	samprayuktA taTA kleSErUpa kleSEH tri vedanA // Tvc _9 //
   ādyāḥ sparśādayaśchandādhimokṣasmṛtayaḥ saha /	AdyAH sparSa AdayaH Canda aDimokza smRtayaH saha /
   samādhidhībhyāṃ niyatāḥ śraddhātha hrirapatrapā // Tvk_10 //	samADi DIByAm niyatAH SradDA aTa hriH apatrapAH // Tvc _10 //
   alobhādi trayaṃ vīryaṃ praśrabdhiḥ sāpramādikā /	aloBa Adi trayam vIryam praSrabDiH sa apramAdikA /
   ahiṃsā kuśalāḥ kleśā rāgapratighamūḍhayaḥ // Tvk_11 //	ahiMsA kuSalAH kleSAH rAga pratiGa mUXayaH // Tvc _11 //
   mānadṛgvicikitsāśca krodhopanahane punaḥ /	mAna dRS vicikitsAH ca kroDa upanahane punar /
   mrakṣaḥ pradāśa īrṣyārtha mātsaryaṃ saha māyayā // Tvk_12 //	mrakzaH pradASaH IrzyA arTa mAtsaryam saha mAyayA // Tvc _12 //
   śāṭhyaṃ mado 'vihiṃsāhrīratrapā styānamuddhavaḥ /	SAWyam madaH avihiMsA hrI H atrapA styAnam udDavaH /
   āśraddhamatha kausīdyaṃ pramādo muṣitā smṛtiḥ // Tvk_13 //	ASradDam aTa kOsIdyam pramAdaH muzitA smRtiH // Tvc _13 //
   vikṣepo 'samprajanyaṃ ca kaukṛtyaṃ middhameva ca /	vikzepaH asamprajanyam ca kOkRtyam midDam eva ca /
   vitarkaśca vicāraścetyupakleśā dvaye dvidhā // Tvk_14 //	vitarkaH ca vicAraH ca iti upakleSAH dvaye dviDA // Tvc _14 //
   pañcānāṃ mūlavijñāne yathāpratyayamudbhavaḥ /	paQcAnAm mUla vijQAne yaTApratyayam udBavaH /
   vijñānānāṃ saha na vā taraṅgāṇāṃ yathā jale // Tvk_15 //	vijQAnAnAm saha na vA taraFgANAm yaTA jale // Tvc _15 //
   manovijñānasambhūtiḥ sarvadāsañjñikādṛte /	manaH vijQAna samBUtiH sarvadA saQjQikAt Rte /
   samāpattidvayānmiddhānmūrchanādapyacittakāt // Tvk_16 //	samApatti dvayAt midDAt mUrCanAt api acittakAt // Tvc _16 //
   vijñānapariṇāmo 'yaṃ vikalpo yadvikalpyate /	vijQAna pariNAmaH ayam vikalpaH yat vikalpyate /
   tena tannāsti tenedaṃ sarvaṃ vijñaptimātrakam // Tvk_17 //	tena tat na asti tena idam sarvam vijQaptimAtrakam // Tvc _17 //
   sarvabījaṃ hi vijñānaṃ pariṇāmastathā tathā /	sarva bIjam hi vijQAnam pariNAmaH taTA taTA /
   yātyanyonyavaśād yena vikalpaḥ sa sa jāyate // Tvk_18 //	yAti anyonya vaSAt yena vikalpaH sa sa jAyate // Tvc _18 //
   karmaṇo vāsanā grāhadvayavāsanayā saha /	karmaNaH vAsanA grAha dvaya vAsanayA saha /
   kṣīṇe pūrvavipāke 'nyadvipākaṃ janayanti tat // Tvk_19 //	kzINe pUrva vipAke anyat vipAkam janayanti tat // Tvc _19 //
   yena yena vikalpena yadyad vastu vikalpyate /	yena yena vikalpena yat yat vastu vikalpyate /
   parikalpita evāsau svabhāvo na sa vidyate // Tvk_20 //	parikalpitaH eva asO svaBAvaH na sa vidyate // Tvc _20 //
   paratantrasvabhāvastu vikalpaḥ pratyayodbhavaḥ /	paratantra svaBAvaH tu vikalpaH pratyaya udBavaH /
   niṣpannastasya pūrveṇa sadā rahitatā tu yā // Tvk_21 //	nizpannaH tasya pUrveNa sadA rahita tA tu yA // Tvc _21 //
   ata eva sa naivānyo nānanyaḥ paratantrataḥ /	atas eva sa na eva anyaH na ananyaH paratantrataH /
   anityatādivad vācyo nādṛṣṭe 'smin sa dṛśyate // Tvk_22 //	anitya tA Adi vat vAcyaH na adRzwe asmin sa dRSyate // Tvc _22 //
   trividhasya svabhāvasya trividhāṃ niḥsvabhāvatām /	triviDasya svaBAvasya triviDAm niHsvaBAva tAm /
   sandhāya sarvadharmāṇāṃ deśitā niḥsvabhāvatā // Tvk_23 //	sanDAya sarva DarmANAm deSitA niHsvaBAva tA // Tvc _23 //
   prathamo lakṣaṇenaiva niḥsvabhāvo 'paraḥ punaḥ /	praTamaH lakzaNena eva niHsvaBAvaH aparaH punar /
   na svayambhāva etasyetyaparā niḥsvabhāvatā // Tvk_24 //	na svayamBAvaH etasya iti aparAH niHsvaBAva tA // Tvc _24 //
   dharmāṇāṃ paramārthaśca sa yatastathatāpi saḥ /	DarmANAm parama arTaH ca sa yatas taTatA api saH /
   sarvakālaṃ tathābhāvāt saiva vijñaptimātratā // Tvk_25 //	sarvakAlam taTA aBAvAt sA eva vijQaptimAtra tA // Tvc _25 //
   yāvadvijñaptimātratve vijñānaṃ nāvatiṣṭhati /	yAvat vijQaptimAtra tve vijQAnam na avatizWati /
   grāhadvayasyānuśayastāvanna vinivartate // Tvk_26 //	grAha dvayasya anuSayaH tAvat na vinivartate // Tvc _26 //
   vijñaptimātramevedamityapi hayupalambhataḥ /	vijQaptimAtram eva idam iti api hayu palamBataH /
   sthāpayannagrataḥ kiñcit tanmātre nāvatiṣṭhate // Tvk_27 //	sTApayan= agratas kiQcid tanmAtre na avatizWate // Tvc _27 //
   yadālambanaṃ vijñānaṃ naivopalabhate tadā /	yad Alambanam vijQAnam na eva upalaBate tadA /
   sthitaṃ vijñānamātratve grāhyābhāve tadagrahāt // Tvk_28 //	sTitam vijQAna mAtra tve grAhya aBAve tad agrahAt // Tvc _28 //
   acitto 'nupalambho 'sau jñānaṃ lokottaraṃ ca tat /	acittaH anupalamBaH asO jQAnam lokottaram ca tat /
   āśrayasya parāvṛttirdvidhā dauṣṭhulyahānitaḥ // Tvk_29 //	ASrayasya parAvRttiH dviDA dOzWulya hAnitaH // Tvc _29 //
   sa evānasravo dhāturacintyaḥ kuśalo dhruvaḥ /	saH eva anasravaH DAtuH acintyaH kuSalaH DruvaH /
   sukho vimuktikāyo 'sau dharmākhyo 'yaṃ mahāmuneḥ // Tvk_30 //	suKaH vimukti kAyaH asO Darma AKyaH ayam mahA muneH // Tvc _30 //
   triṃśikāvijñaptikārikāḥ samāptāḥ /	triMSikA vijQapti kArikAH samAptAH /
   kṛtiriyamācāryavasubandhoḥ /	kRtiH iyam AcArya vasubanDoH /
