   śrīmadappayadīkṣitaviracitaṃ vairāgyaśatakam /	SrImat-appayadIkzita-viracitam vErAgya-Satakam /
   āste kaścana bhikṣuḥ saṃgṛhṇannavyayāni daśa /	Aste kaScana BikzuH saMgRhNan=-avyayAni daSa /
   na mametyavyayayugalaṃ yācāmastaṃ kimastyanyat // AppVs_1 //	na mama-iti-avyaya-yugalam yAcAmaH-tam kim-asti-anyat // AppVH-_1 //
   dhīsacivaṃ dhairyabalaṃ saṃkalpavirodhi śāntidhanam /	DI-sacivam DErya-balam saMkalpa-viroDi SAnti-Danam /
   viśvatrayaviṣayamidaṃ vairāgyaṃ nāma sāmrājyam // AppVs_2 //	viSva-traya-vizayam-idam vErAgyam nAma sAmrAjyam // AppVH-_2 //
   rājño bibheti loko rājānaḥ punarito 'pi vairibhyaḥ /	rAjQaH biBeti lokaH rAjAnaH punar-itas api vEriByaH /
   ā brahmaṇaḥ kṛtāntādakutobhayamaspṛhārājyam // AppVs_3 //	A brahmaNaH kRtAntAt-akutoBayam-aspRhA-rAjyam // AppVH-_3 //
   bhikṣāpradā jananyaḥ pitaro guravaḥ kumārakāḥ śiṣyāḥ /	BikzA-pradAH jananyaH pitaraH guravaH kumArakAH SizyAH /
   ekāntaramaṇahetuḥ śāntirdayitā viraktasya // AppVs_4 //	eka-antara-maNa-hetuH SAntiH-dayitA viraktasya // AppVH-_4 //
   ye na kimapi ceṣṭante kāryapratikaryayorvirahāt /	ye na kim-api cezwante kArya-pratikaryayoH-virahAt /
   santasta eva muktāḥ saṃdehe gautamaḥ sākṣī // AppVs_5 //	santaH-te eva muktAH saMdehe gOtamaH sAkzI // AppVH-_5 //
   patatu nabhaḥ sphuṭatu mahī calantu girayo milantu vāridhayaḥ /	patatu naBaH sPuwatu mahI calantu girayaH milantu vAriDayaH /
   adharottaramastu jagatkā hānirvītarāgasya // AppVs_6 //	aDara-uttaram-astu jagatkA hAniH-vIta-rAgasya // AppVH-_6 //
   ke corāḥ ke piśunāha ke ripavaḥ ke 'pi dāyādāḥ /	ke corAH ke piSunAha ke ripavaH ke api dAyAdAH /
   jagadakhilaṃ tasya vaśe yasya vaśe syādidaṃ cetaḥ // AppVs_7 //	jagat-aKilam tasya vaSe yasya vaSe syAt-idam cetaH // AppVH-_7 //
   viṣayā upatiṣṭhantāṃ viṣayairvā samavayantu karaṇāni /	vizayAH upatizWantAm vizayEH-vA samavayantu karaNAni /
   āntaramekaṃ karaṇaṃ śāntaṃ yadi kā tataścintā // AppVs_8 //	Antaram-ekam karaNam SAntam yadi kA tatas-cintA // AppVH-_8 //
   kiṃ viṣayānparihartuṃ vastavyaṃ merukaṃdareṣvabudhaiḥ /	kim vizayAn-parihartum vastavyam meru-kaMdarezu-abuDEH /
   nahyadbhiranāsektuṃ dhātuṣu rohanti padmāni // AppVs_9 //	na-hi-adBiH-anAsektum DAtuzu rohanti padmAni // AppVH-_9 //
   ajñānamiha nidānaṃ prāgrūpaṃ jananameva bhavaroge /	ajQAnam-iha nidAnam prAgrUpam jananam-eva Bava-roge /
   paripākaḥ saṃsaraṇaṃ bhaiṣajyaṃ naiṣṭhikī śāntiḥ // AppVs_10 //	paripAkaH saMsaraNam BEzajyam nEzWikI SAntiH // AppVH-_10 //
   svenopabhuktamarthaṃ sūkarajātismaro manuṣya iva /	svena-upaBuktam-arTam sUkara-jAti-smaraH manuzyaH iva /
   dūre jugupsamāno dhīro vairāgyamadriyate // AppVs_11 //	dUre jugupsamAnaH DIraH vErAgyam-adriyate // AppVH-_11 //
   śaiśavamiva kaumāre tattaruṇimnīva sa iva vṛddhatve /	SESavam-iva kOmAre tad-taruNimnI-iva saH iva vRdDa-tve /
   na svadate dhīrāṇāṃ kāmasya viceṣṭitaṃ śāntau // AppVs_12 //	na svadate DIrANAm kAmasya vicezwitam SAntO // AppVH-_12 //
   śataśaḥ parīkṣya viṣayānsadyo jahati kvacitkvaciddhavyāḥ /	SataSas parIkzya vizayAn-sadyas jahati kvacid-kvacid-havyAH /
   kākā iva vāntāśanamanye tāneva sevante // AppVs_13 //	kAkAH iva vAnta-aSanam-anye tAn-eva sevante // AppVH-_13 //
   caramau mātāpitarau caramā gṛhiṇī sutāścaramāḥ /	caramO mAtA-pitarO caramAH gRhiNI sutAH-caramAH /
   kartavye 'pi premaṇi kathamiha dhīrā virajyante // AppVs_14 //	kartavye api premaNi kaTam-iha DIrAH virajyante // AppVH-_14 //
   tṛṇavadbhramanti capalāḥ strīnāmani caṇḍamārute calati /	tRNa-vat-Bramanti capalAH strI-nAmani caNxa-mArute calati /
   dharaṇidharā iva santastatra na kiṃcitprakampante // AppVs_15 //	DaraNiDarAH iva santaH-tatra na kiMcid-prakampante // AppVH-_15 //
   kāmijanaparamabhogye kāmasukhe dhārayanti bībhatsam /	kAmi-jana-parama-Bogye kAma-suKe DArayanti bIBatsam /
   santaḥ śamasukharasikāḥ sudhāśanāḥ sūkarānna iva // AppVs_16 //	santaH Sama-suKa-rasikAH suDA-aSanAH sUkarAt-naH iva // AppVH-_16 //
   vikṣepamātrabhājo vikāsakāṣṭāgatajñānāḥ /	vikzepa-mAtra-BAjaH vikAsaka-azwa-Agata-jQAnAH /
   svasyāpi ceṣṭitāni svayamīkṣante parasyeva // AppVs_17 //	svasya-api cezwitAni svayam-Ikzante parasya-iva // AppVH-_17 //
   asthāne 'bhiniviṣṭānmūrkhānasthāna eva saṃtuṣṭān /	asTAne aBinivizwAn-mUrKAn-asTAnaH eva saMtuzwAn /
   anuvartante dhīrāḥ pitara iva krīḍato bālān // AppVs_18 //	anuvartante DIrAH pitaraH iva krIxataH bAlAn // AppVH-_18 //
   puṣṇati puruṣe salilairmuṣṇati puṣpaṃ phalaṃ ca tarava iva /	puzNati puruze salilEH-muzNati puzpam Palam ca taravaH iva /
   vartante santaḥ samamupakartari cāpakartari ca // AppVs_19 //	vartante santaH samam-upakartari ca-apakartari ca // AppVH-_19 //
   nityānityavivekaḥ sarveṣāṃ ghaṭaghaṭatvayorāste /	nitya-anitya-vivekaH sarvezAm Gawa-Gawa-tvayoH-Aste /
   sa viveko yaḥ śāntikṛdaviveko 'nyaḥ samasto 'pi // AppVs_20 //	sa vivekaH yaH SAnti-kRt-avivekaH anyaH samastaH api // AppVH-_20 //
   anadhigate kāmasukhe kālena yathā pravartate taruṇaḥ /	anaDigate kAma-suKe kAlena yaTA pravartate taruNaH /
   evaṃ brahmasukhe 'pi pravartate ko 'pi bhāgyavaśāt // AppVs_21 //	evam brahma-suKe api pravartate kaH api BAgya-vaSAt // AppVH-_21 //
   putraguṇāḥ svātantrye dāraguṇāścādhivedanāvasare /	putra-guNAH svAtantrye dAra-guNAH-ca-aDivedana-avasare /
   bhrātṛguṇā dāyavidhau draṣṭavyā mokṣyamāṇena // AppVs_22 //	BrAtR-guNA dAya-viDO drazwavyAH mokzyamANena // AppVH-_22 //
   kā me gatiriti pṛcchati caramaśvāse 'pi yaḥ svārtham /	kA me gatiH-iti pRcCati carama-SvAse api yaH sva-arTam /
   tasya janasyāpi kṛte pāpāḥ pāpāni kurvanti // AppVs_23 //	tasya janasya-api kRte pApAH pApAni kurvanti // AppVH-_23 //
   pitṛbhiḥ kalahāyante putrānadhyāpayanti pitṛbhaktim /	pitRBiH kalahAyante putrAn-aDyApayanti pitR-Baktim /
   paradārānupayantaḥ paṭhanti śāstrāṇi dāreṣu // AppVs_24 //	para-dArAn-upayantaH paWanti SAstrANi dArezu // AppVH-_24 //
   śāntiralabhyāduparatirapātrabhāvaḥ pratigrahanivṛttiḥ /	SAntiH-alaByAt-uparatiH-apAtra-BAvaH pratigraha-nivRttiH /
   kṣāntirdurbalateti ca nivṛttidharmāḥ kalāvete // AppVs_25 //	kzAntiH-durbala-tA-iti ca nivRtti-DarmAH kalO=-ete // AppVH-_25 //
   nītijñā niyatijñā vedajñā api bhavanti śāstrajñāḥ /	nIti-jQAH niyati-jQAH veda-jQAH api Bavanti SAstra-jQAH /
   brahmajñā api labhyāḥ svājñānajñānino viralāḥ // AppVs_26 //	brahma-jQAH api laByAH sva-ajQAna-jQAninaH viralAH // AppVH-_26 //
   kalikaluṣe manasi sve kathamiva jagadārjavaṃ labhate /	kali-kaluze manasi sve kaTam-iva jagat-Arjavam laBate /
   cakṣurdoṣe jāgrati candradvitvaṃ kuto yātu // AppVs_27 //	cakzuH-doze jAgrati candra-dvi-tvam kutas yAtu // AppVH-_27 //
   viṣayānanukūlayituṃ viṣayiṇi hṛdaye vidhīyatāṃ yatnaḥ /	vizayAn-anukUlayitum vizayiNi hRdaye viDIyatAm yatnaH /
   dṛśi deyamauṣadhaṃ ko dṛśye dattvā sukhī bhavati // AppVs_28 //	dRSi deyam-OzaDam kaH dRSye dattvA suKI Bavati // AppVH-_28 //
   dārāḥ putreṣu ratāḥ putrāḥ pitṛdhanaparigrahavyagrāḥ /	dArAH putrezu ratAH putrAH pitR-Dana-parigraha-vyagrAH /
   rodanaśaraṇā jananī paralokagatasya ko bandhuḥ // AppVs_29 //	rodana-SaraNA jananI para-loka-gatasya kaH banDuH // AppVH-_29 //
   paśyanti mriyamāṇānmariṣyato 'numimate smaranti mṛtān /	paSyanti mriyamANAn-marizyataH anumimate smaranti mRtAn /
   kathayante caivamasacceṣṭante nityavattu param // AppVs_30 //	kaTayante ca-evam-asat-cezwante nitya-vat-tu param // AppVH-_30 //
   kalahāyante mūḍhāḥ kaḥ pratibhūḥ śvaḥ prabhāta iti /	kalahAyante mUXAH kaH pratiBUH Svas praBAte iti /
   tasyāmeva rajanyāṃ kaḥ pratibhūḥ svasya sattāyām // AppVs_31 //	tasyAm-eva rajanyAm kaH pratiBUH svasya sattAyAm // AppVH-_31 //
   kulyāḥ kṛtā viśālāḥ kuḍyānyupalairnibaddhāni /	kulyAH kRtAH viSAlAH kuxyAni-upalEH-nibadDAni /
   krītā balino mahipāḥ kṛtakṛtyāḥ sma iti manyante // AppVs_32 //	krItAH balinaH mahipAH kRtakRtyAH smaH iti manyante // AppVH-_32 //
   ā prapadamā śiraskaṃ cāntaḥ kalimalamalīmase vapuṣi /	A prapadamA Siraskam ca-antar kali-mala-malImase vapuzi /
   viphalaṃ gaṅgājalamapi madyaghaṭe darbhamuṣṭiriva // AppVs_33 //	viPalam gaFgA-jalam-api madya-Gawe darBa-muzwiH-iva // AppVH-_33 //
   daṇḍyaṃ yatsukhahetoḥ puṣṇanti janāḥ kathaṃ tadeva vapuḥ /	daNxyam yat-suKa-hetoH puzNanti janAH kaTam tat-eva vapuH /
   nahi śarkarābhilāṣibhirikṣoḥ kāṇḍāni pūjyante // AppVs_34 //	na-hi SarkarA-BilAziBiH-ikzoH kANxAni pUjyante // AppVH-_34 //
   prāyo muhyati cetaḥ prāṇabhṛtaḥ prāṇanirgamāvasare /	prAyas muhyati cetaH prANaBRtaH prANa-nirgama-avasare /
   puṇyena yadi na muhyati putrāneva smaranmriyate // AppVs_35 //	puNyena yadi na muhyati putrAn-eva smaran-mriyate // AppVH-_35 //
   śamayitumaudaramagniṃ saṃsārākhyāmbudhau nimajjanti /	Samayitum-Odaram-agnim saMsAra-AKya-ambuDO nimajjanti /
   tuhinavyathānivṛttyai nahi veśmani pāvako deyaḥ // AppVs_36 //	tuhina-vyaTA-nivRttyE na-hi veSmani pAvakaH deyaH // AppVH-_36 //
   āhṛtya parityaktā janayantyarthāḥ sukhābhāsam /	AhRtya parityaktAH janayanti-arTAH suKa-ABAsam /
   atyantaparityaktāḥ paramānandāya kalpante // AppVs_37 //	atyanta-parityaktAH parama-AnandAya kalpante // AppVH-_37 //
   arthānāmadhikānāṃ rājñā caureṇa vā nāśaḥ /	arTAnAm-aDikAnAm rAjQA cOreNa vA nASaH /
   anne khalvatimukte vamanaṃ vā syādvireko vā // AppVs_38 //	anne Kalu-atimukte vamanam vA syAt-virekaH vA // AppVH-_38 //
   praṇamati parisāntvayati[praṇi]patati sadā paribhramati /	praNamati parisAntvayati[praNi]patati sadA pariBramati /
   āviṣṭa iva piśācyā puruṣastṛṣṇāvaśaṃ yātaḥ // AppVs_39 //	AvizwaH iva piSAcyA puruzaH-tRzNA-vaSam yAtaH // AppVH-_39 //
   jananādṛṣṭātpitarau putrā jāmātaro 'pyayādṛṣṭāt /	janana-adRzwAt-pitarO putrAH jAmAtaraH apyayAdRzwAt /
   kalahādṛṣṭājjñātaya iti nirṇīte kimeṣṭavyam // AppVs_40 //	kalaha-adRzwAt-jQAtayaH iti nirNIte kim-ezwavyam // AppVH-_40 //
   svapituḥ paralokāya svayamanudivasaṃ yadācarati /	sva-pituH para-lokAya svayam-anudivasam yat-Acarati /
   kriyatāmidamupamānaṃ kiṃ nālaṃ putravairāgye // AppVs_41 //	kriyatAm-idam-upamAnam kim na-alam putra-vErAgye // AppVH-_41 //
   ananugate dāridrye kimanugataṃ lakṣaṇaṃ dṛṣṭam /	ananugate dAridrye kim-anugatam lakzaNam dRzwam /
   kāmasyāpūrtiryadi kṛpaṇaṃ jagadā caturvadanāt // AppVs_42 //	kAmasya-ApUrtiH-yadi kRpaNam jagadA catur-vadanAt // AppVH-_42 //
   na khalu dhanatvaṃ jātiryasya yadiṣṭaṃ tadeva tasya dhanam /	na Kalu Dana-tvam jAtiH-yasya yat-izwam tat-eva tasya Danam /
   tattadiva pāmarāṇāmākiṃcanyaṃ dhanaṃ viduṣām // AppVs_43 //	tat-tat-iva pAmarANAm-AkiMcanyam Danam viduzAm // AppVH-_43 //
   svīkriyate yadi tṛṣṇā svīkartavyaṃ jagatsamastamapi /	svIkriyate yadi tRzNA svIkartavyam jagat-samastam-api /
   svīkriyate yadi śāntiḥ svātmāpi svasya bhavati na vā // AppVs_44 //	svIkriyate yadi SAntiH sva-AtmA-api svasya Bavati na vA // AppVH-_44 //
   yaddātāraṃ vaśayati yatparijanamasya sāntvayati /	yat-dAtAram vaSayati yat-parijanam-asya sAntvayati /
   yadapatrapate nāntarbhāvālābhaḥ sa kasya samaḥ // AppVs_45 //	yat-apatrapate na-antarBAva-alABaH sa kasya samaH // AppVH-_45 //
   prādeśamātramudaraṃ paripūrayituṃ kiyānayaṃ yatnaḥ /	prAdeSa-mAtram-udaram paripUrayitum kiyAnayam yatnaH /
   culakenāmbhaḥ pātuṃ svanitavyaḥ kiṃ taṭāko 'pi // AppVs_46 //	culakena-amBaH pAtum svanitavyaH kim tawAkaH api // AppVH-_46 //
   yāmārdhamasaṃskārādyāmadvayamanaśanācca suvyakte /	yAma-arDam-asaMskAra-AdyAma-dvayam-anaSanAt-ca su-vyakte /
   śārīre saundarye 'pyabhiniviśante kiyanmūḍhāḥ // AppVs_47 //	SArIre sOndarye api-aBiniviSante kiyan-mUXAH // AppVH-_47 //
   vandhyetyāhustaruṇīṃ jaratīti parityajanti bahuputrām /	vanDyA-iti-AhuH-taruNIm jarati-iti parityajanti bahu-putrAm /
   abhinindantyalpasutāṃ kā gṛhiṇī kāmino hṛdyā // AppVs_48 //	aBinindanti-alpa-sutAm kA gRhiNI kAminaH hRdyAH // AppVH-_48 //
   yānti śucamakṛtadārā dve bhārye neti kṛtadārāḥ /	yAnti Sucam-akRta-dArAH dve BArye na-iti kRta-dArAH /
   te paradārā neti strībhistṛptānna paśyāmaḥ // AppVs_49 //	te para-dArA na-iti strIBiH-tRptAn-na paSyAmaH // AppVH-_49 //
   madanasyājñākaraṇe manye jagadakhilamekarūpamidam /	madanasya-AjQA-karaNe manye jagat-aKilam-eka-rUpam-idam /
   tiryañca iti narā iti devā ityanyato bhedaḥ // AppVs_50 //	tiryaQca iti narAH iti devAH iti-anyatas BedaH // AppVH-_50 //
   śukravimokasthānaṃ malamūtratyāgadeśavatkimapi /	Sukra-vimoka-sTAnam mala-mUtra-tyAga-deSa-vat-kim-api /
   striya iti vihitaṃ vidhinā kiyadatra janā nimajjanti // AppVs_51 //	striyaH iti vihitam viDinA kiyat-atra janAH nimajjanti // AppVH-_51 //
   vedānadhītya vidhivanmīmāṃsitvā tadarthaṃ ca /	vedAn-aDItya viDivat-mImAMsitvA tad-arTam ca /
   dārāḥ kartavyā iti kenedaṃ prahasanaṃ kathitam // AppVs_52 //	dArAH kartavyAH iti kena-idam prahasanam kaTitam // AppVH-_52 //
   duḥkhenopārjyante pālyante pratyahaṃ ca lālyante /	duHKena-upArjyante pAlyante pratyaham ca lAlyante /
   vāmāḥ striyo vimūḍhairupabhuñjānāḥ sukhaṃ viguṇam // AppVs_53 //	vAmAH striyaH vimUXEH-upaBuQjAnAH suKam viguNam // AppVH-_53 //
   aśnīta pibata svādata jāgrata saṃviśata tiṣṭhata vā /	aSnIta pibata svAdata jAgrata saMviSata tizWata vA /
   sakṛdapi cintayatāhnaḥ sāvadhiko dehabandha iti // AppVs_54 //	sakRt-api cintayatA-ahnaH sO=-aDikaH deha-banDaH iti // AppVH-_54 //
   kiṃ vijitayā pṛthivyā kiṃ kāñcanabhūbhṛtā karasthena /	kim vijitayA pRTivyA kim kAQcana-BUBRtA kara-sTena /
   kiṃ divyābhiḥ strībhirmartavye brahmaṇā likhite // AppVs_55 //	kim divyABiH strIBiH-martavye brahmaNA liKite // AppVH-_55 //
   jīvati katicinnimiṣānkaticitteṣu śrutīradhīta iva /	jIvati katicid-nimizAn-kati-cittezu SrutIH-a-DItaH iva /
   tāvatsaivākulayati tantrāṇi navāni cātanute // AppVs_56 //	tAvat-sA-eva-Akulayati tantrANi navAni ca-Atanute // AppVH-_56 //
   svalpo jīvanakālaḥ svalpā dhīḥ paricayaḥ svalpaḥ /	su-alpaH jIvana-kAlaH su-alpAH DIH paricayaH su-alpaH /
   tadapi tarema kathaṃcicchrutayo yadi nopajāyante // AppVs_57 //	tat-api tarema kaTaMcid-SrutayaH yadi na-upajAyante // AppVH-_57 //
   kuta āgataṃ na jāne kva nu vā gantavyamidamapi na jāne /	kutas Agatam na jAne kva nu vA gantavyam-idam-api na jAne /
   saṃcarasi kvedānīṃ saṃsārapathe mahātamasi // AppVs_58 //	saMcarasi kva-idAnIm saMsAra-paTe mahAtamasi // AppVH-_58 //
   tamasāvṛttāścarantaḥ savidhe dūre ca nāvayantyarthān /	tamasA-avRttAH-carantaH saviDe dUre ca nAvayanti-arTAn /
   avayanti tu vispaṣṭaṃ taḍitābhihate śirasi mūḍhāḥ // AppVs_59 //	avayanti tu vispazwam taxita-aBihate Sirasi mUXAH // AppVH-_59 //
   nimiṣantyatra taruṇyastatra taruṇyo na nimiṣanti /	nimizanti-atra taruNyaH-tatra taruNyaH na nimizanti /
   īdṛkṣo hi viśeṣaḥ svargaḥ svarga iti kiṃ tatra // AppVs_60 //	IdRkzaH hi viSezaH svargaH svargaH iti kim tatra // AppVH-_60 //
   kopo maitrāvaruṇeḥ śāpo vā tārkikasya muneḥ /	kopaH mEtrAvaruNeH SApaH vA tArkikasya muneH /
   saṃsmaryate yadi sakṛcchatrorapi māstu śakrapadam // AppVs_61 //	saMsmaryate yadi sakRt-CatroH-api mA-astu Sakra-padam // AppVH-_61 //
   gacchatyamarāvatyāṃ gacchatu caturānanasya vā nagare /	gacCati-amarAvatyAm gacCatu caturAnanasya vA nagare /
   punarāgantavyaṃ yadi puṃsā kiṃ sādhitaṃ bhavati // AppVs_62 //	punar-Agantavyam yadi puMsA kim sADitam Bavati // AppVH-_62 //
   bhuktā bahavo dārā labdhāḥ putrāśca pautrāśca /	BuktAH bahavaH dArAH labDAH putrAH-ca pOtrAH-ca /
   nītaṃ śatamapyāyuḥ satyaṃ vada martumasti manaḥ // AppVs_63 //	nItam Satam-api-AyuH satyam vada martum-asti manaH // AppVH-_63 //
   viśleṣaṇasvabhāvānpaśyanviṣayānkaroti ko mamatām /	viSlezaNa-svaBAvAn-paSyan-vizayAn-karoti kaH mamatAm /
   naśyadavasthāpannaṃ kaḥ krīṇīte dhanairaśvam // AppVs_64 //	naSyat-avasTA-Apannam kaH krINIte DanEH-aSvam // AppVH-_64 //
   annābhāve mṛtyuḥ śālibhirannāni śālayo vṛṣṭyā /	anna-aBAve mRtyuH SAliBiH-annAni SAlayaH vRzwyA /
   vṛṣṭistapaseti vadannamṛtyave tattapaścaratu // AppVs_65 //	vRzwiH-tapasA-iti vat-an=-amRtyave tat-tapaH-caratu // AppVH-_65 //
   kiṃ na nigṛhṇanti manaḥ kiṃ na bhajante janāḥ śivaṃ śaraṇam /	kim na nigRhNanti manaH kim na Bajante janAH Sivam SaraNam /
   abhisaṃdhibhedamātrānmokṣopāye na badhyante // AppVs_66 //	aBisaMDi-Beda-mAtrAt-mokza-upAye na baDyante // AppVH-_66 //
   bhogāya pāmarāṇāṃ yogāya vivekināṃ śarīramidam /	BogAya pAmarANAm yogAya vivekinAm SarIram-idam /
   bhogāya ca yogāya ca na kalpate durvidagdhānām // AppVs_67 //	BogAya ca yogAya ca na kalpate durvidagDAnAm // AppVH-_67 //
   brāhmaṇacaṇḍālā ityāha muniryanmahāpathikān /	brAhmaNa-caNxAlAH iti-Aha muniH-yat-mahApaTikAn /
   bhavamārgamahāpathikānadhikṛtyaiva pravartitaṃ caitat // AppVs_68 //	Bava-mArga-mahA-paTikA-an-aDikRtya-eva pravartitam ca-etat // AppVH-_68 //
   ekadvāḥ kṣitipatiṣu dvitrā deveṣu pañcaṣā druhiṇe /	eka-dvAH kzitipatizu dvitrA devezu paQcazAH druhiNe /
   etāvanto jagati brahmānandārṇavasya kaṇāḥ // AppVs_69 //	etAvantaH jagati brahma-Ananda-arNavasya kaNAH // AppVH-_69 //
   ajñānenāpihite vijñāne karma kiṃ kurute /	ajQAnena-apihite vijQAne karma kim kurute /
   vikale cakṣuṣi tamasā vyādāya mukhaṃ kimīkṣeta // AppVs_70 //	vikale cakzuzi tamasA vyAdAya muKam kim-Ikzeta // AppVH-_70 //
   atikaluṣamāśunaśvaramāpātasphuraṇamanabhilāṣakaram /	ati-kaluzam-ASuna-Svaram-ApAta-sPuraNam-anaBilAza-karam /
   api hṛṣyanti janāḥ kathamavalambya jñānakhadyotam // AppVs_71 //	api hRzyanti janAH kaTam-avalambya jQAna-Kadyotam // AppVH-_71 //
   ayutaṃ niyutaṃ vāpi pradiśantu prākṛtāya bhogāya /	ayutam niyutam vA-api pradiSantu prAkRtAya BogAya /
   krīṇanti na bilvadalaiḥ kaivalyaṃ pañcaṣairmūḍhāḥ // AppVs_72 //	krINanti na bilva-dalEH kEvalyam paQcazEH-mUXAH // AppVH-_72 //
   yāvatkila ceṣṭante tāvatpāśe nibadhyate granthiḥ /	yAvat-kila cezwante tAvat-pASe nibaDyate granTiH /
   nibhṛtaṃ yadi vartante kālena sraṃsate pāśaḥ // AppVs_73 //	niBRtam yadi vartante kAlena sraMsate pASaH // AppVH-_73 //
   uparundhanti śvāsānmunayo nāśnanti na pibanti /	uparunDanti SvAsAn-munayaH na-aSnanti na pibanti /
   stūyante sujanaiḥ kiṃ kaṇṭhe kurvanti kanakapāśamime // AppVs_74 //	stUyante su-janEH kim kaNWe kurvanti kanaka-pASam-ime // AppVH-_74 //
   kāmaṃ janāḥ smayante kailāsavilāsavarṇanāvasare /	kAmam janAH smayante kElAsa-vilAsa-varNana-avasare /
   sādhanakathanāvasare sācīkurvanti vaktrāṇi // AppVs_75 //	sADana-kaTana-avasare sAcIkurvanti vaktrANi // AppVH-_75 //
   vaṅgāḥ kathamaṅgāḥ kathamityanuyuṅkte vṛthā deśān /	vaFgAH kaTam-aFgAH kaTam-iti-anuyuFkte vRTA deSAn /
   kīdṛkkṛtāntapuramiti ko 'pi na jijñāsate lokaḥ // AppVs_76 //	kIdRS-kRtAnta-puram-iti kaH api na jijQAsate lokaH // AppVH-_76 //
   tyaktavyo mamakārastyaktuṃ yadi śakyate nāsau /	tyaktavyaH mamakAraH-tyaktum yadi Sakyate na-asO /
   kartavyo mamakāraḥ kiṃ tu sa sarvatra kartavyaḥ // AppVs_77 //	kartavyaH mamakAraH kim tu sa sarvatra kartavyaH // AppVH-_77 //
   putrā iti dārā iti poṣyānmūrkho janānbrūte /	putrAH iti dArAH iti pozyAt-mUrKaH janAn-brUte /
   andhe tamasi nimajjannātmā poṣya iti nāvaiti // AppVs_78 //	anDe tamasi nimajjan=-AtmA pozyaH iti na-avEti // AppVH-_78 //
   yaccintitamadhigarbhaṃ yacca ciraṃ cintitaṃ narake /	yat-cintitam-aDigarBam yat-ca ciram cintitam narake /
   viṣayānilasaṃsargānmamṛje tatsarvamekapade // AppVs_79 //	vizaya-anila-saMsargAt-mamRje tat-sarvam-eka-pade // AppVH-_79 //
   bāhyagatāgataśīlā prāṇasya śvāsalakṣaṇā vṛttiḥ /	bAhya-gata-Agata-SIlA prANasya SvAsa-lakzaNA vRttiH /
   karṣati manaso vṛttiṃ kulaṭeva kulastriyaṃ mugdhām // AppVs_80 //	karzati manasaH vRttim kulawA-iva kula-striyam mugDAm // AppVH-_80 //
   atigambhīramanāvilamakṣobhyamadṛṣṭapāramavilaṅghyam /	ati-gamBIram-anAvilam-akzoByam-adRzwa-pAramavilaFGyam /
   aviralataraṅgasaṃkulamaikṣiṣi vijñānasāgaraṃ mahatām // AppVs_81 //	avirala-taraFga-saMkula-m-Ekzizi vijQAna-sAgaram mahatAm // AppVH-_81 //
   ghoraṃ bhavamapahātuṃ kecidaghoraṃ prapadyante /	Goram Bavam-apahAtum kecid-aGoram prapadyante /
   saṃsaraṇakātarāṇāṃ saṃśaraṇaṃ śāṃbhavī śaktiḥ // AppVs_82 //	saMsaraNa-kAtarANAm saMSaraNam SAMBavI SaktiH // AppVH-_82 //
   pāśo yadi moktavyaḥ paśupatirevopasartavyaḥ /	pASaH yadi moktavyaH paSupatiH-eva-upasartavyaH /
   na khalu vyatimucyante paśavaḥ pāśena saṃbaddhāḥ // AppVs_83 //	na Kalu vyatimucyante paSavaH pASena saMbadDAH // AppVH-_83 //
   alamalamanubhūtābhirmātṛbhiralamastu pitṛbhiśca /	alamalam-anuBUtABiH-mAtRBiH-alamaH-tu pitRBiH-ca /
   bhavitavyaṃ yadi nityavadarthaṃ mātuḥ pituścāstu // AppVs_84 //	Bavitavyam yadi nitya-vat-arTam mAtuH pituH-ca-astu // AppVH-_84 //
   dhanyāste bahudevāḥ svāmini yeṣāṃ na durbhikṣam /	DanyAH-te bahu-devAH svAmini yezAm na durBikzam /
   jātu na jānīmo vayamekaṃ taṃ svāminaṃ pūrṇam // AppVs_85 //	jAtu na jAnImaH vayam-ekam tam svAminam pUrNam // AppVH-_85 //
   santu bṛhanto devāḥ kiṃ tu na tānnantumīhate cetaḥ /	santu bRhantaH devAH kim tu na tAn-nantum-Ihate cetaH /
   āḍhyavadānyanyāyādantakajitameva cintayenmanasi // AppVs_86 //	AXi-avadAni-anyAyAt-antaka-jitam-eva cintayet-manasi // AppVH-_86 //
   nidhyāyasi viṣayasukhaṃ na dhyāyasi viṣamamasya paripākam /	niDyAyasi vizaya-suKam na DyAyasi vizamam-asya paripAkam /
   bandhuṃ tameva cintaya baddhuṃ moktuṃ ca yaḥ kṣamate // AppVs_87 //	banDum tam-eva cintaya badDum moktum ca yaH kzamate // AppVH-_87 //
   sadanaṃ gurūpasadanaṃ śaraṇaṃ pañcākṣarīpuraścaraṇam /	sadanam guru-upasadanam SaraNam paQcAkzarI-puraH-caraNam /
   dhanamabhilāṣanirodhanamantyāśramavartināṃ puṃsām // AppVs_88 //	Danam-aBilAza-niroDanam-anti-ASrama-vartinAm puMsAm // AppVH-_88 //
   kau pitarau kaḥ putraḥ kaḥ svāmī yaḥ prapañcasya /	kO pitarO kaH putraH kaH svAmI yaH prapaQcasya /
   pratyastamite bhede kimidaṃ kimidamiti vipraśnaḥ // AppVs_89 //	pratyasta-mite Bede kim-idam kim-idam-iti vipraSnaH // AppVH-_89 //
   sa vidhiryatte vidadhati sa pratiṣedho yato nivartante /	sa viDiH-yat-te vidaDati sa pratizeDaH yatas nivartante /
   sopaniṣadyadbruvate śaivāśravamartino dhīrāḥ // AppVs_90 //	sA-upanizadyat-bruvate SEva-ASrava-martinaH DIrAH // AppVH-_90 //
   tyaja saṃsāramasāraṃ bhaja śaraṇaṃ pārvatīramaṇam /	tyaja saMsAram-asAram Baja SaraNam pArvatI-ramaNam /
   viśvasihi śrutiśikharaṃ viśvamidaṃ tava nideśakaram // AppVs_91 //	viSvasihi Sruti-SiKaram viSvam-idam tava nideSa-karam // AppVH-_91 //
   bhavyamabhavyaṃ vā naḥ pralikhatu vedhāḥ sudurmedhāḥ /	Bavyam-aBavyam vA naH praliKatu veDAH su-durmeDAH /
   savyamasavyaṃ vā naḥ śaraṇaṃ caraṇaṃ maheśasya // AppVs_92 //	savyam-asavyam vA naH SaraNam caraNam maheSasya // AppVH-_92 //
   vedhāḥ kathaṃ hariḥ kathamiti tu praśne vayaṃ mūkāḥ /	veDAH kaTam hariH kaTam-iti tu praSne vayam mUkAH /
   śivamekaṃ jānīmo na śivādanyaṃ vijānīmaḥ // AppVs_93 //	Sivam-ekam jAnImaH na SivAt-anyam vijAnImaH // AppVH-_93 //
   dāruṇamasipattravanaṃ dāruṇatamamandhatāmisram /	dAruNam-asipattravanam dAruNatamam-anDatAmisram /
   kā vā tataḥ kṣatirnaḥ śaivā vayamā caturvadanāt // AppVs_94 //	kA vA tatas kzatiH-naH SEvAH vayamA catur-vadanAt // AppVH-_94 //
   kṛtadīkṣo ghoramakhe kulakūṭastho bharadvājaḥ /	kRta-dIkzaH Gora-maKe kula-kUwa-sTaH BaradvAjaH /
   vidyeśvareṣu kaścana pitāmaho na iti visrambhaḥ // AppVs_95 //	vidyeSvarezu kaScana pitAmahaH naH iti visramBaH // AppVH-_95 //
   kalahaḥ kadāpi māstviti kalitaśarīraikyayoḥ śivayoḥ /	kalahaH kadApi mA-astu-iti kalita-SarIra-EkyayoH SivayoH /
   ahamasmyahamasmīti prāptaḥ kalaho mama trāṇe // AppVs_96 //	aham-asmi-aham-asmi-iti prAptaH kalahaH mama trANe // AppVH-_96 //
   narakāyāpi na bhogānnarādhamāyāpi nānyasurān /	narakAya-api na BogAn-nara-aDamAyA-api na-anya-surAn /
   manyante katicidamī māheśvaramāśritā yogam // AppVs_97 //	manyante katicid-amI mAheSvaram-ASritAH yogam // AppVH-_97 //
   jñātuṃ hātuṃ viṣayaṃ śrotuṃ mantuṃ gṛhītumātmānam /	jQAtum hAtum vizayam Srotum mantum gRhItum-AtmAnam /
   vatsā yadi na hi ghaṭate tatsādhayatāvimuktāya // AppVs_98 //	vatsAH yadi na hi Gawate tad-sADayatA-vimuktAya // AppVH-_98 //
   sāṃkhyaṃ yogaṃ nigamā bhaktiḥ karma pratītiriti /	sAMKyam yogam nigamA BaktiH karma pratItiH-iti /
   ekatra sakalametatkevalamavimuktamekatra // AppVs_99 //	ekatra sakalam-etat-kevalam-avimuktam-ekatra // AppVH-_99 //
   baddhaḥ kaste vakṣyati mukto muktiṃ vijānāti /	badDaH kaH-te vakzyati muktaH muktim vijAnAti /
   yāsyasi cedavimuktaṃ jñāsyasi viśveśvarasya mukhāt // AppVs_100 //	yAsyasi ced-avimuktam jQAsyasi viSveSvarasya muKAt // AppVH-_100 //
   na gṛhītaṃ śrutihṛdayaṃ na ca na gṛhītaṃ pariplavaṃ hṛdayam /	na gRhItam Sruti-hRdayam na ca na gRhItam pariplavam hRdayam /
   icchāmi ca dhāma paraṃ gacchāmi tu viśvanāthapurīm // AppVs_101 //	icCAmi ca DAma param gacCAmi tu viSvanATa-purIm // AppVH-_101 //
   iti śrīmadappayadīkṣitaviracitaṃ vairāgyaśatakaṃ saṃpūrṇam /	iti SrImat-appayadIkzita-viracitam vErAgya-Satakam saMpUrNam /
