   śrīghanācārasaṃgrahaḥ	SrIGana-AcAra-saMgrahaH
   prathamo 'dhyāyaḥ	praTamaH aDyAyaH
   buddhanamaskāraḥ	budDa-namaskAraH
   prahīṇāśeṣasaṃkleśajñeyāmbhonidhipāragaṃ |	prahINa-aSeza-saMkleSa-jQeya-amBoniDi-pAragam |
   praṇamya śrāmaṇerāṇāmācāraḥ saṃgrahīṣyate || Śghs_1.1 ||	praNamya SrAmaNerANAm-AcAraH saMgrahIzyate || ŚGs_1.1 ||
   iti saṃghasenena saṃvihitoddhāre śrīghanācārasaṃgrahe buddhanamaskāro nāma	iti saMGasenena saMvihita-udDAre SrIGana-AcAra-saMgrahe budDa-namaskAraH nAma
   prathamo 'dhyāyaḥ ||	praTamaH aDyAyaH ||
   dvitīyo 'dhyāyaḥ	dvitIyaH aDyAyaH
   śrāmaṇerabhāvaḥ	SrAmaNeH-aBAvaH
   śaraṇaṃ gatavān buddhaṃ dharmaṃ saṃghaṃ ca bhaktitaḥ |	SaraNam gatavAn budDam Darmam saMGam ca BaktitaH |
   śikṣāpañcakamādāya yo 'nupravrajito jinaṃ || Śghs_2.1 ||	SikzA-paQcakam-AdAya yaH anupravrajitaH jinam || ŚGs_2.1 ||
   yāvajjīvaṃ vadhasteyamaithunānṛtavākyataḥ |	yAvajjIvam vaDa-steya-mETuna-anRta-vAkyataH |
   virataḥ madyapānācca mahoccaiḥ śayanāsanāt || Śghs_2.2 ||	virataH madya-pAnAt-ca mahA-uccEs Sayana-AsanAt || ŚGs_2.2 ||
   nṛtyāder gandhamālyādyāt vikālāśanatastathā |	nRtya-AdeH ganDa-mAlyAdyAt vikAla-aSanataH-taTA |
   rukmarūpyagrahāccaiṣa śrāmaṇero munermataḥ | Śghs_2.3 ||	rukma-rUpya-grahAt-ca-eza SrAmaNeraH muneH-mataH | ŚGs_2.3 ||
   iti saṃghasenena saṃvihitoddhāre śrīghanācārasaṃgrahe śrāmaṇerabhāvo nāma	iti saMGasenena saMvihita-udDAre SrIGana-AcAra-saMgrahe SrAmaNeH-aBAvaH nAma
   dvitīyo 'dhyāyaḥ ||	dvitIyaH aDyAyaH ||
   tṛtīyo 'dhyāyaḥ	tRtIyaH aDyAyaH
   śrāmaṇerabhāvopāyaḥ	SrAmaNeH-aBAva-upAyaH
   1 prāṇivadhaviratiśikṣāpadaṃ	1 prANi-vaDa-virati-SikzA-padam
   saṃvaratyāgaḥ	saMvara-tyAgaH
   sakalena śarīreṇa śarīrānyatareṇa vā |	sakalena SarIreNa SarIra-anyatareNa vA |
   pañcaśākhādinirvṛttaṃ na hanyāt prāṇinaṃ [yatiḥ] || Śghs_3,1.1 ||	paQca-SAKA-Adi-nirvRttam na hanyAt prANinam [yatiH] || ŚGs_3,1.1 ||
   mṛtyorvarṇa na bhāṣeta śastrahāraṃ na caiṣayet |	mRtyoH-varNa na BAzeta Sastra-hAram na ca-ezayet |
   vadhakena na cittena māraṇāya niyojayet || Śghs_3,1.2 ||	vaDakena na cittena mAraNAya niyojayet || ŚGs_3,1.2 ||
   virekavamanālepaviṣaśastrābhisaṃskṛti |	vireka-vamana-Alepa-viza-Sastra-aBisaMskRti |
   na kuryāt prāṇighātāya na ca garbhasya śātanaṃ || Śghs_3,1.3 ||	na kuryAt prANi-GAtAya na ca garBasya SAtanam || ŚGs_3,1.3 ||
   nimittaṃ na vratī kuryāt svapnolūkādivāśitaiḥ |	nimittam na vratI kuryAt svapna-ulUka-Adi-vASitEH |
   [dauḥśīlaṃ] (vāpi kāryaṃ na) dānaśīlaphalāptibhiḥ || Śghs_3,1.4 ||	[dOH-SIlaM] (vA-api kAryam na) dAna-SIla-Pala-AptiBiH || ŚGs_3,1.4 ||
   madhyapaścātpurogeṣu yatraiva vadhakaṃ manaḥ |	maDya-paScAt-purogezu yatra-eva vaDakam manaH |
   [taṃ puruṣaṃ] dhnato hiṃsā nānyamityāha sarvavit || Śghs_3,1.5 ||	[tam puruzan] DnataH hiMsA na-anyam-iti-Aha sarva-vid || ŚGs_3,1.5 ||
   kūṭāvamārthāvaṣṭambhavetālā[dya]bhisaṃskṛti |	kUwa-avamA-arTa-avazwamBa-veta-AlA[dya]Bi-saMskRti |
   avapayañca kuryānna māraṇāya śarīriṇāṃ || Śghs_3,1.6 ||	avapayaQca kuryAt-na mAraNAya SarIriNAm || ŚGs_3,1.6 ||
   taskarā[dya]hisenābhyaḥ yatra mārge bhayaṃ[bhavet] |	taskarA[dya]hi-senAByaH yatra mArge BayaM[Bava-it] |
   tatpanthānaṃ na nāśāya dehināṃ kathayedyatiḥ || Śghs_3,1.7 ||	tad-panTAnam na nASAya dehinAm kaTayet-yatiH || ŚGs_3,1.7 ||
   bhujagāvartakābhyāṃ ca yatra tīrthe[bhayaṃ bhavet] |	Bujaga-AvartakAByAm ca yatra tIrTe[Bayam Bavet] |
   [nadīprataraṇārthāya] tattīrthaṃ na prakāśayet || Śghs_3,1.8 ||	[nadI-prataraNa-arTa-aya] tat-tIrTam na prakASayet || ŚGs_3,1.8 ||
   kiñcid bhūpataye mā dāstvaṃ varaṃ jīvitaṃ tyaja |	kiQcid BUpataye mA dAH-tvam varam jIvitam tyaja |
   iti baddhāyukte 'yuktaṃ vacanaṃ na vaded [yatiḥ] || Śghs_3,1.9 ||	iti badDa-ayukte ayuktam vacanam na vadet [yatiH] || ŚGs_3,1.9 ||
   bhujaga [vyāḍayakṣe]bhyaḥ yadvihāre[bhayaṃ bhavet] |	BujagaH [vyAxayakze]ByaH yat-vihAre[Bayam Bavet] |
   tadvadhakābhiprāyeṇāgantukāya na coddiśet || Śghs_3,1.10 ||	tad-vaDaka-aBiprAyeNa-AgantukAya na ca-uddiSet || ŚGs_3,1.10 ||
   vyāghrādivyapadeśena śatruṃ hanyād hi yaḥ śaṭhaḥ |	vyAGra-Adi-vyapadeSena Satrum hanyAt hi yaH SaWaH |
   vihārādāśu[nirdvāraṃ] ghaṭṭanīyaḥ sa cellakaiḥ || Śghs_3,1.11 ||	vihArAt-ASu[-nirdvAraM] GawwanIyaH sa cellakEH || ŚGs_3,1.11 ||
   tathā kāryaṃ yathaiko 'pi nānirjīvecca kaścana |	taTA kAryam yaTA-ekaH api na-anirjIvet-ca kaScana |
   adharmyā na kriyā kāryā saṃsmṛtya krakacopamaṃ || Śghs_3,1.12 ||	aDarmyA na kriyA kAryA saMsmRtya krakaca-upamam || ŚGs_3,1.12 ||
   vadhaśca śrāmaṇerā ye ghātayituṃ vadhīkṛtāḥ |	vaDaH-ca SrAmaNerAH ye GAtayitum vaDIkRtAH |
   yugapat tatprayoge te nāśanīyā vihārataḥ || Śghs_3,1.13 ||	yugapad tad-prayoge te na-aSanIyAH vihArataH || ŚGs_3,1.13 ||
   upakramo nṛsaṃjñā ca naro vadhakacetanā |	upakramaH nR-saMjQA ca naraH vaDaka-cetanA |
   jīvitasya kṣayaśceti pañcāṃgāni nṛghātane || Śghs_3,1.14 ||	jIvitasya kzayaH-ca-iti paQca-aMgAni nR-GAtane || ŚGs_3,1.14 ||
   śrāmaṇereṇa nāśāya viṣaśastrādi yat[kṛtaṃ] |	SrAmaNereNa nASAya viza-Sastra-Adi yat[-kRtaM] |
   mriyate narastenaivāsau tadāsaṃvarī bhavet || Śghs_3,1.15 ||	mriyate naraH-tena-eva-asO tadA-asaMvarI Bavet || ŚGs_3,1.15 ||
   avakrītādirajñānāt manuṣyaṃ mārayan khalu |	avakrIta-AdiH-ajQAnAt manuzyam mArayan Kalu |
   saṃvarakṣobhalābhī sa [yatir] nonmattādikaḥ || Śghs_3,1.16 ||	saMvara-kzoBa-lABI saH [yatiH-] na-unmatta-AdikaH || ŚGs_3,1.16 ||
   duṣkṛtāni	duzkRtAni
   kāyamaitrādi sattveṣu yatinā kāryaṃ sarvadā |	kAya-mEtra-Adi sattvezu yatinA kAryam sarvadA |
   yasmāt kāruṇikairuktaṃ tasmāt[sattvānna pīḍayet] || Śghs_3,1.17 ||	yasmAt kAruNikEH-uktam tasmAt-[sattvAt-na pIxayet] || ŚGs_3,1.17 ||
   na sattvān pīḍayeddārurajvayaścarmabandhanaiḥ |	na sattvAn pIxayet-dArura-jvayaH-carma-banDanEH |
   jalānalapraveśānutyāgādau na niyojayet || Śghs_3,1.18 ||	jala-anala-praveSa-anutyAga-AdO na niyojayet || ŚGs_3,1.18 ||
   kṛmigorūpa[kādīnāṃ] mithyājīvaśca hiṃsanaṃ |	kRmi-go-rUpa[ka-AdInAn] miTyA-jIvaH-ca hiMsanam |
   karṣaṇe[hi] bhavedyasmāt tasmāt[tad]dūrato tyajet || Śghs_3,1.19 ||	karzaNe[hi] Bavet-yasmAt tasmAt-[tad-]dUrataH tyajet || ŚGs_3,1.19 ||
   nāṃkayed gomahiṣyādi nāsikāṃ nāsya vedhayet |	na-aMkayet go-mahizI-Adi nAsikAm na-asya veDayet |
   [yatiśca vividhān sattvān] vetrādinā na tāḍayet || Śghs_3,1.20 ||	[yatiH-ca viviDAn sattvAn] vetra-AdinA na tAxayet || ŚGs_3,1.20 ||
   uddiśya yat kṛtaṃ māṃsavyañjanaṃ [khādato] yateḥ |	uddiSya yat kRtam mAMsa-vyaQjanam [KAt-ato] yateH |
   nighṛṇaṃ jāyate cittaṃ tasmāttannaiva bhakṣayet || Śghs_3,1.21 ||	niGRNam jAyate cittam tasmAt-tat-na-eva Bakzayet || ŚGs_3,1.21 ||
   jñeyaṃ tu tribhirākārairīkṣitaśrutaśaṃkitaiḥ |	jQeyam tu triBiH-AkArEH-Ikzita-Sruta-SaMkitEH |
   īkṣitaṃ yat svayaṃ dṛṣṭaṃ śrutaṃ pratyāyitoditaṃ || Śghs_3,1.22 ||	Ikzitam yat svayam dRzwam Srutam pratyAyita-uditam || ŚGs_3,1.22 ||
   gṛhābaddhamṛgādīnāṃ śrṛṃgapakṣādidarśanāt |	gRha-AbadDa-mRga-AdInAm SrRMga-pakza-Adi-darSanAt |
   āśaṃkotpadyate [tatra] mamoddiśya hatā na vā || Śghs_3,1.23 ||	ASaMka-utpadyate [tatra] mama-uddiSya hatAH na vA || ŚGs_3,1.23 ||
   pṛṣṭo dātā vadedevaṃ tvannimittamamī hatā |	pRzwaH dAtA vadet-evam tvad-nimittam-amI hatA |
   tasmin gṛhe na bhuñjīta virataḥ prāṇināṃ vadhāt || Śghs_3,1.24 ||	tasmin gRhe na BuQjIta virataH prANinAm vaDAt || ŚGs_3,1.24 ||
   śyenakādihatā vai[te] śāliyavamudgabhakṣaṇāt |	Syenaka-Adi-hatA vE[te] SAli-yava-mudga-BakzaNAt |
   mātāpitrośca yajñasya kṛte doṣo 'sti nāśnatāṃ || Śghs_3,1.25 ||	mAtA-pitroH-ca yajQasya kRte dozaH asti na-aSnatAm || ŚGs_3,1.25 ||
   ekaṃ śrīghanamuddiśya māṃsaṃ matsyādikaṃ kṛtaṃ |	ekam SrIGanam-uddiSya mAMsam matsya-Adikam kRtam |
   anyeṣāṃ śrāmaṇerāṇāṃ tadbhogāya na kalpate || Śghs_3,1.26 ||	anyezAm SrAmaNerANAm tad-BogAya na kalpate || ŚGs_3,1.26 ||
   nādeyādijalaṃ jānan nāpi pibet sajantukaṃ |	nAdeya-Adi-jalam jAnan na-api pibet sa-jantukam |
   jantavo 'bhimatāḥ sūkṣmās trasikormikirādayaḥ || Śghs_3,1.27 ||	jantavaH aBimatAH sUkzmAH trasikA-Urmi-kira-AdayaH || ŚGs_3,1.27 ||
   vāri[pūtyā]yadhiṣṭheyaḥ karako [hi] sakhallakaḥ |	vAri[pUtyA]i-aDizWeyaH karakaH [hi] saKallakaH |
   vighātaparihārārthaṃ kośo 'ntaśaḥ suvāsasaḥ || Śghs_3,1.28 ||	viGAta-parihAra-arTam koSaH antaSas su-vAsasaH || ŚGs_3,1.28 ||
   divyanetrāndhayorneṣṭaṃ jalasya pratyavekṣaṇaṃ |	divya-netra-anDayoH-na-izwam jalasya pratyavekzaNam |
   hastāṃguṣṭhāgrakāvartadarśino na nivāryate || Śghs_3,1.29 ||	hasta-aMguzWa-agraka-Avarta-darSinaH na nivAryate || ŚGs_3,1.29 ||
   locanavibhramo mā bhūditi paśyenna tacciraṃ |	locana-viBramaH mA BUt-iti paSyet-na tat-ciram |
   kalpamātraṃ na vai kuryāt māyāśāṭhayasamanvitaḥ || Śghs_3,1.30 ||	kalpa-mAtram na vE kuryAt mAyA-SAWaya-samanvitaH || ŚGs_3,1.30 ||
   yenāntareṇa ṣaṣṭayabdaḥ paribhramyate kuñjaraḥ |	yena-antareNa zazwayabdaH pariBramyate kuQjaraH |
   śakaṭaṃ vaṃśapūrṇaṃ vā sa kālaḥ salilekṣaṇe || Śghs_3,1.31 ||	Sakawam vaMSa-pUrNam vA sa kAlaH salila-IkzaNe || ŚGs_3,1.31 ||
   ūrdhvādhomadhyamāstistraḥ salilasyāpi bhūmayaḥ |	UrDva-aDas-maDyamAstistraH salilasya-api BUmayaH |
   yāyā bhūḥ śuddhimāyāti kāryaṃ kuryāttayā[yatiḥ] || Śghs_3,1.32 ||	yAyA BUH SudDim-AyAti kAryam kuryAt-tayA-a[yatiH] || ŚGs_3,1.32 ||
   yatrādhaḥ prāṇakā yānti sthūlāḥ karatalāhatāḥ |	yatra-aDas prANakAH yAnti sTUlAH kara-tala-AhatAH |
   [grāhyaṃ] tadudakaṃ [srāvyaṃ] paṃcāṃgulikayā na cet || Śghs_3,1.33 ||	[grAhyan] tat-udakam [srAvyaM] paMca-aMgulikayA na ced || ŚGs_3,1.33 ||
   bhaveyurudake yasmin kare lagnā[śca] prāṇinaḥ |	BaveyuH-udake yasmin kare lagnA[H-ca] prANinaH |
   na tatra pāṇipādāsyavastrādi kṣālayedyatiḥ || Śghs_3,1.34 ||	na tatra pANi-pAda-Asya-vastra-Adi kzAlayet-yatiH || ŚGs_3,1.34 ||
   kule gatena praṣṭavyaṃ jalaṃ [hi] srāvitaṃ na vā |	kule gatena prazwavyam jalam [hi] srAvitam na vA |
   neti cet saṃjñiko vācyaḥ srāvayetyitaro na tu || Śghs_3,1.35 ||	na-iti ced saMjQikaH vAcyaH srAvayA-iti-itaraH na tu || ŚGs_3,1.35 ||
   [kintu] srāvyaṃ jalaṃ pātre kṛtvātmīye sajantukaṃ |	[kintu] srAvyam jalam pAtre kRtvA-AtmIye sa-jantukam |
   [pṛṣṭvā] yastadānītaṃ muñcet tatraiva [sa] svayaṃ || Śghs_3,1.36 ||	[pRzwvA] yaH-tat-AnItam muQcet tatra-eva [sa] svayam || ŚGs_3,1.36 ||
   saptāhaṃ vā[tathā] yatra pānīyamavatiṣṭhati |	sapta-aham vA[taTA] yatra pAnIyam-avatizWati |
   vihāre vā kaṭāhādau sthāpayet tadaśuṣyati || Śghs_3,1.37 ||	vihAre vA kawAha-AdO sTApayet tat-aSuzyati || ŚGs_3,1.37 ||
   pravṛṣṭe vā [yatir] deve svacchanīraughavāhini |	pravRzwe vA [yatiH-] deve svacCa-nIra-oGa-vAhini |
   nimnagānāṃ patiṃ pātaṃ gacchateti visarjayet || Śghs_3,1.38 ||	nimnagAnAm patim pAtam gacCata-iti visarjayet || ŚGs_3,1.38 ||
   sudīrghatalikāvaktrarajjudvayā[va]baddhayā |	su-dIrGa-talikA-vaktra-rajju-dvaya-a[va]badDayA |
   ghaṭikayodakaṃ muñcedadhastādudake 'dhvagaḥ || Śghs_3,1.39 ||	GawikayA-udakam muQcet-aDastAt-udake aDvagaH || ŚGs_3,1.39 ||
   ghaṭikātritayaṃ vīkṣya mārgageṇodapānataḥ |	GawikA-tritayam vIkzya mArga-geNa-udapAnataH |
   pariśuddhāścet peyaṃ jalaṃ tat srāvyamanyathā | Śghs_3,1.40 ||	pariSudDAH-ced peyam jalam tat srAvyam-anyaTA | ŚGs_3,1.40 ||
   na rajjughaṭikādānaṃ śastaṃ saprāṇake jale |	na rajju-GawikA-dAnam Sastam sa-prANake jale |
   pibeti vaktuṃ dātuṃ vā na jātu kṣamate yatiḥ || Śghs_3,1.41 ||	pibA-iti vaktum dAtum vA na jAtu kzamate yatiH || ŚGs_3,1.41 ||
   sajantukaṃ taḍāgādi na pareṣāmuccairvadet |	sa-jantukam taxAga-Adi na parezAm-uccEs-vadet |
   [kṛtyaṃ] kuru samīkṣyeti pṛṣṭaḥ prativadetparān || Śghs_3,1.42 ||	[kRtyaM] kuru samIkzya-iti pRzwaH prativadet-parAn || ŚGs_3,1.42 ||
   upādhyāye 'pi vaktavyaṃ saprāṇakamidaṃ na vā |	upADyAye api vaktavyam sa-prANakam-idam na vA |
   taḍāgādīti [vai] śāṭhayaṃ karttavyaṃ [yatinā] na [tu] || Śghs_3,1.43 ||	taxAga-Adi-iti [vE] SAWayam karttavyam [yatinA] na [tu] || ŚGs_3,1.43 ||
   vṛkṣaseko na dātavyo 'pariśuddhena vāriṇā |	vRkza-sekaH na dAtavyaH apariSudDena vAriNA |
   upādhyāyādikasnānaṃ karttavyaṃ ca tathaiva na || Śghs_3,1.44 ||	upADyAya-Adika-snAnam karttavyam ca taTA-eva na || ŚGs_3,1.44 ||
   mastukāñjikasauvīramaṇḍadaṇḍāhatādikaṃ |	mastu-kAQjika-sOvIra-maNxa-daNxa-Ahata-Adikam |
   na pibet na yatirdadyāt parasmai na bhuvi tyajet || Śghs_3,1.45 ||	na pibet na yatiH-dadyAt parasmE na Buvi tyajet || ŚGs_3,1.45 ||
   samatkuṇaṃ yacchayanamātape tanna śoṣayet |	sa-matkuNam yat-Sayanam-Atape tat-na Sozayet |
   na hime kardame vā[pi] śītoṣṇavāriṇi kṣipet || Śghs_3,1.46 ||	na hime kardame vA[pi] SIta-uzNa-vAriNi kzipet || ŚGs_3,1.46 ||
   navakarma sa no kuryāt sajantukena [vāriṇā] |	nava-karma sa no kuryAt sa-jantukena [vAriNA] |
   dināntaṃ srāvayitvā tad dhāryaṃ [trikoṇa]khallakaṃ || Śghs_3,1.47 ||	dina-antam srAvayitvA tat DAryam [tri-koNa]Kallakam || ŚGs_3,1.47 ||
   bhṛtakaṃ śikṣayedevaṃ vadhāna tvaṃ trikoṇakaṃ |	BRtakam Sikzayet-evam vaDAna tvam trikoNakam |
   kapāt[tat] srāvayotkṣipya khallakaṃ ca vimocaya || Śghs_3,1.48 ||	kapAt[tat] srAvayA-utkzipya Kallakam ca vimocaya || ŚGs_3,1.48 ||
   trikoṇasaptakenāmbhaḥ srāvyaṃ khallakena tat |	trikoNa-saptakena-amBaH srAvyam Kallakena tat |
   [pratikūpyatha] kāryā[vā] tyaktvā deśāntaraṃ [vrajet] || Śghs_3,1.49 ||	[pratikUpyaTa] kArya-a[vA] tyaktvA deSa-antaram [vrajet] || ŚGs_3,1.49 ||
   abhūtvā sambhavantyete bhūtvā yānti bhavāntaraṃ |	aBUtvA samBavanti-ete BUtvA yAnti Bava-antaram |
   navakarma tadā kārya yathoktavidhikāriṇā || Śghs_3,1.50 ||	nava-karma tadA kArya yaTA-ukta-viDi-kAriNA || ŚGs_3,1.50 ||
   satpaṭābaddhamañcāderucchīdaccaturāṃgulāt |	sat-pawa-AbadDa-maQca-AdeH-ucCI-dat-catura-aMgulAt |
   nadyādau jalamālokya kāryaṃ ca navakarmaṇi || Śghs_3,1.51 ||	nadI-AdO jalam-Alokya kAryam ca nava-karmaNi || ŚGs_3,1.51 ||
   chidrakarṇadvayāsaktasūtrabaddhadvidaṇḍakaṃ |	Cidra-karNa-dvaya-Asakta-sUtra-badDa-dvi-daNxakam |
   dhāraṇapātrakaṃ dadhyāt khallakasya bahir[yatiḥ] || Śghs_3,1.52 ||	DAraNa-pAtrakam daDyAt Kallakasya bahis-[yatiH] || ŚGs_3,1.52 ||
   kṛpāparītacittena svādu vāri sajantukaṃ |	kRpA-parIta-cittena svAdu vAri sa-jantukam |
   kṣāre 'mbhasi na moktavyamanāpat mṛṣṭasaṃjñinaḥ || Śghs_3,1.53 ||	kzAre amBasi na moktavyam-anApat mRzwa-saMjQinaH || ŚGs_3,1.53 ||
   2 adattādānaviratiśikṣāpadaṃ	2 adatta-AdAna-virati-SikzA-padam
   saṃvaratyāgaḥ	saMvara-tyAgaH
   kālikaṃ [yāmikaṃ] yāvajjīvikaṃ sarpirādikaṃ |	kAlikam [yAmikaM] yAvat-jIvikam sarpiH-Adikam |
   pārihāryamanādheyaṃ kalpyākalpyamakalpikaṃ || Śghs_3,2.1 ||	pArihAryam-anADeyam kalpyA-kalpyam-akalpikam || ŚGs_3,2.1 ||
   pṛthivyudakadvicatuṣpadāpadakapādapa |	pRTivI-udaka-dvicatuzpad-a-Apadaka-pAdapaH |
   tadgataṃ ca yatiḥ kiñcinnādadīta parasvakaṃ || Śghs_3,2.2 ||	tad-gatam ca yatiH kiQcid-na-AdadIta para-svakam || ŚGs_3,2.2 ||
   kārṣāpaṇacaturbhāgaṃ tadardhamathavā dhanaṃ |	kArzApaNa-catur-BAgam tad-arDam-aTavA Danam |
   steyacitto harannanyair nāśanīyo[yatir] laghu || Śghs_3,2.3 ||	steya-cittaH haran=-anyEH nASanIyaH-[yatir] laGu || ŚGs_3,2.3 ||
   vāṭāddhṛte gaje pādaiś caturbhirayatiś cyute |	vAwAt-hRte gaje pAdEH caturBiH-ayatiH cyute |
   niṣkrānte saṃvṛtadvārād dvipahṛtsyād yatiḥ [khalu] || Śghs_3,2.4 ||	nizkrAnte saMvRta-dvArAt dvipa-hRt-syAt yatiH [Kalu] || ŚGs_3,2.4 ||
   gulphābaddhekṣadaṇḍāre dūrākṛṣṭe mahītalāt |	gulPa-AbadDa-Ikza-daNxAre dUra-AkRzwe mahI-talAt |
   saṃvarabhaṃga utkṣipte pañjarādgajavaddvije || Śghs_3,2.5 ||	saMvara-BaMgaH utkzipte paQjarAt-gaja-vat-dvije || ŚGs_3,2.5 ||
   deśānnayed hi sandeśadraviṇaṃ ca sañcārayet |	deSAn-nayet hi sandeSa-draviNam ca saQcArayet |
   aṃgāt stainyena cittena saṃvaraghūtamāpnute || Śghs_3,2.6 ||	aMgAt stEnyena cittena saMvara-GUtam-Apnute || ŚGs_3,2.6 ||
   mṛto 'sau matvā śrutvaivādhvagād vai brahmacāriṇaḥ |	mRtaH asO matvA SrutvA-eva-aDvagAt vE brahmacAriNaH |
   sīmāntasthāyine datvā gṛhṇan syādayatiryatiḥ || Śghs_3,2.7 ||	sImAnta-sTAyine datvA gRhNan syAt-ayatiH-yatiH || ŚGs_3,2.7 ||
   yadvittaṃ śrāmaṇerasya mṛtasya nirvṛtārhataḥ |	yat-vittam SrAmaNeH-asya mRtasya nirvRta-arhataH |
   upādhyāyasya prāpnoti tadityevaṃ jagau muniḥ || Śghs_3,2.8 ||	upADyAyasya prApnoti tat-iti-evam jagO muniH || ŚGs_3,2.8 ||
   hartturiṣṭāṃ diśaṃ yāyād vratī ced hastinaṃ haret |	harttuH-izwAm diSam yAyAt vratI ced hastinam haret |
   asau harttā vratī cauraḥ karipe hṛtasaṃjñini || Śghs_3,2.9 ||	asO harttA vratI cOraH karipe hRta-saMjQini || ŚGs_3,2.9 ||
   pūjācīvaramālāntadvayasya khalu mocanāt |	pUjA-cIvara-mAlA-anta-dvayasya Kalu mocanAt |
   avanau taccyutau satyāṃ bhraśyate saṃvarād [yatiḥ] || Śghs_3,2.10 ||	avanO tad-cyutO satyAm BraSyate saMvarAt [yatiH] || ŚGs_3,2.10 ||
   kṣiptaṃ mauktikahārādi gṛhītvā tad mahākulāt ||	kziptam mOktika-hAra-Adi gRhItvA tat mahA-kulAt ||
   nyasya prasevikāyāṃ ca sahāyena ca hārayan || Śghs_3,2.11 ||	nyasya prasevikAyAm ca sahAyena ca hArayan || ŚGs_3,2.11 ||
   jaṭālenāthavā vatsa haran ki saṃvaracyutaḥ |	jawAlena-aTavA vatsa haran ki saMvara-cyutaH |
   ki pādacyutimātreṇa hyupacāravyatikrame || Śghs_3,2.12 ||	ki pAda-cyuti-mAtreNa hi-upacAra-vyatikrame || ŚGs_3,2.12 ||
   rātrau gośakaṭāśvādīn kaścid vadhnāti ced yatiḥ |	rAtrO go-Sakawa-aSva-AdIn kaScid vaDnAti ced yatiH |
   etānete hariṣyanti tat kiṃ syāccyutasaṃvaraḥ || Śghs_3,2.13 ||	etAn-ete harizyanti tat kim syAt-cyuta-saMvaraH || ŚGs_3,2.13 ||
   ṛjuke kīlake bandhe kaṭhine hāra[kaṃ] haran |	Rjuke kIlake banDe kaWine hAra[kaM] haran |
   utkṣepaṇe ca cauraḥ syāt kuṭile śithile na tu || Śghs_3,2.14 ||	utkzepaNe ca cOraH syAt kuwile SiTile na tu || ŚGs_3,2.14 ||
   chidrayitvā ghaṭaṃ sarpiḥ kṣaudraṃ tailaṃ jalaṃ haran |	CidrayitvA Gawam sarpiH kzOdram tElam jalam haran |
   yatiḥ pūrasya vicchede saṃvarakṣobhamāpnute || Śghs_3,2.15 ||	yatiH pUrasya vicCede saMvara-kzoBam-Apnute || ŚGs_3,2.15 ||
   vaṇṭayamāṇe gṛhe bhrātrorbhāgādekasya lipsayā |	vaNwayamANe gRhe BrAtroH-BAgAt-ekasya lipsayA |
   bālamātraṃ bhūmiṃ yatiḥ syāt kṣatasaṃvaraḥ || Śghs_3,2.16 ||	bAla-mAtram BUmim yatiH syAt kzata-saMvaraH || ŚGs_3,2.16 ||
   taskaropāttapātrādi nirāśaḥ punarādadan |	taskara-upAtta-pAtra-Adi nirASaH punar-Adadan |
   saṃvarād bhraśyate hītotarastvāpnoti nāpadaṃ || Śghs_3,2.17 ||	saMvarAt BraSyate hi-itotaraH-tu-Apnoti na-Apadam || ŚGs_3,2.17 ||
   mitrabhāvena labdhaṃ syād dattaṃ gopādibhiś[ca]vā |	mitra-BAvena labDam syAt dattam gopa-AdiBiH-[ca]vA |
   tadā [tad] ādadānasya yaternāpattiriṣyate || Śghs_3,2.18 ||	tadA [tad] AdadAnasya yateH-na-ApattiH-izyate || ŚGs_3,2.18 ||
   bhayopadarśanaṃ kāryaṃ pātracīvaramuktaye |	Baya-upadarSanam kAryam pAtra-cIvara-muktaye |
   rājani na vaded gatvaibhiścaurair muṣitā vayaṃ || Śghs_3,2.19 ||	rAjani na vadet gatvA-eBiH-cOrEH muzitAH vayam || ŚGs_3,2.19 ||
   niṣkāsayasyupādhyāyācāryāṇāṃ yattadāvathoḥ |	nizkAsayasi-upADyAya-AcAryANAm yat-tadO=-aToH |
   tadityuktvā haredekaḥ syātāṃ dvāvapi taskarau || Śghs_3,2.20 ||	tat-iti-uktvA haret-ekaH syAtAm dvO=-api taskarO || ŚGs_3,2.20 ||
   svadravyaṃ stainyacittenāpaharantāyimau yatī |	sva-dravyam stEnya-cittena-apaharantAyimO yatI |
   bhāgārdhenāyatistveko niṣkāsitārdhenetaraḥ || Śghs_3,2.21 ||	BAga-arDena-AyatiH-tu-ekaH nizkAsita-arDena-itaraH || ŚGs_3,2.21 ||
   dāsyāmaste samaṃ tiṣṭha dvāre kuryāma caurikāṃ |	dAsyAmaH-te samam tizWa dvAre kuryAma cOrikAm |
   ityuktakṛta āpattiḥ sahaiva cauracellakaiḥ || Śghs_3,2.22 ||	iti-ukta-kRtaH ApattiH saha-eva cOra-cellakEH || ŚGs_3,2.22 ||
   uṣitvāgantuke yāte vismṛtya pātracīvaraṃ |	uzitvA-Agantuke yAte vismRtya pAtra-cIvaram |
   āgatya yo yatistacced gopayeccaura eva saḥ || Śghs_3,2.23 ||	Agatya yaH yatiH-tat-ced gopayet-cOraH eva saH || ŚGs_3,2.23 ||
   evamāvāsikā sarve bhavanti kṣatasaṃvarāḥ |	evam-AvAsikA sarve Bavanti kzata-saMvarAH |
   sa eva yadi saṃsmṛtya nayatīha na kilviṣī || Śghs_3,2.24 ||	saH eva yadi saMsmRtya nayati-iha na kilvizI || ŚGs_3,2.24 ||
   anyena steyacittena pātramanyasya ced yatiḥ |	anyena steya-cittena pAtram-anyasya ced yatiH |
   ānāyayati sa tato doṣavān bhavati vratī || Śghs_3,2.25 ||	AnAyayati sa tatas dozavAn Bavati vratI || ŚGs_3,2.25 ||
   yāvat pūjā munestāvat saṃghasyāpi pravartate |	yAvat pUjA muneH-tAvat saMGasya-api pravartate |
   iti yo 'nyasya datte sa bhavati kṣatasaṃvaraḥ || Śghs_3,2.26 ||	iti yaH anyasya datte sa Bavati kzata-saMvaraH || ŚGs_3,2.26 ||
   likhitvoddhārakaṃ grāhyaṃ mithaḥ stūpācca saṃghataḥ |	liKitvA-udDArakam grAhyam miTas stUpAt-ca saMGataH |
   karmādāne ca vaktavyamiyat noktakṛto 'nyathā || Śghs_3,2.27 ||	karma-AdAne ca vaktavyam-iyat na-ukta-kRtaH anyaTA || ŚGs_3,2.27 ||
   svāṃśamuktaharaścauro[yatyora]madhye tayordvayoḥ |	sva-aMSa-mukta-haraH-cOro[yati-ora]-maDye tayoH-dvayoH |
   dāsyāmīti ca viśvāsaṃ kṛtvā prāpnoti nāpadaṃ || Śghs_3,2.28 ||	dAsyAmi-iti ca viSvAsam kRtvA prApnoti na-Apadam || ŚGs_3,2.28 ||
   labhase tvaṃ labhe cāhaṃ yaṃ lābhaṃ tadāvayoḥ |	laBase tvam laBe ca-aham yam lABam tadA-AvayoH |
   iti lābhe samutpanne tato 'rdhena [sa] taskaraḥ || Śghs_3,2.29 ||	iti lABe samutpanne tatas arDena [sa] taskaraH || ŚGs_3,2.29 ||
   dakṣiṇādeśane 'pyevaṃ pāṃśukūlikayordvayoḥ |	dakziNa-AdeSane api-evam pAMSu-kUlikayoH-dvayoH |
   bhinatti yaḥ kriyākāraṃ tataḥ sa cyutasaṃvaraḥ || Śghs_3,2.30 ||	Binatti yaH kriyAkAram tatas sa cyuta-saMvaraH || ŚGs_3,2.30 ||
   upakāryapakāribhyaścānnapānādi sāṃghikaṃ |	upakAryapakAriByaH-ca-anna-pAna-Adi sAMGikam |
   vihārasvāmirājādicaurādibhyo yathākramaṃ || Śghs_3,2.31 ||	vihArasvAmi-rAja-Adi-cOra-AdiByaH yaTAkramam || ŚGs_3,2.31 ||
   śrīghanebhyo 'pi dātavyaṃ prātarāśādi sāṃghikaṃ |	SrIGaneByaH api dAtavyam prAtar-ASa-Adi sAMGikam |
   ālepanādi kurvanti vihāre yadi nānyathā || Śghs_3,2.32 ||	Alepana-Adi kurvanti vihAre yadi na-anyaTA || ŚGs_3,2.32 ||
   sīmāntasthāyine datvā bhikṣūpasthānakāriṇe |	sImAnta-sTAyine datvA Bikzu-upasTAna-kAriNe |
   dārakaprasthavyājena gṛhṇīyāttaṇḍulādikaṃ || Śghs_3,2.33 ||	dAraka-prasTa-vyAjena gRhNIyAt-taNxula-Adikam || ŚGs_3,2.33 ||
   atyaktāśo[hi]gṛhṇīyāt naṣṭaṃ svapātracīvaraṃ |	atyakta-aSo[hi]-gRhNIyAt nazwam sva-pAtra-cIvaram |
   matvaivaṃ naṣṭapātrādirāśāṃ naiva tyajed [yatiḥ] || Śghs_3,2.34 ||	matvA-evam nazwa-pAtra-AdirASAm na-eva tyajet [yatiH] || ŚGs_3,2.34 ||
   svādhyāyādhyayanoddeśaṃ kṛtvā ye saṃghaśīlakaṃ |	svADyAya-aDyayana-uddeSam kRtvA ye saMGa-SIlakam |
   kriyākāraṃ na kurvanti te jinoditalaṃghinaḥ || Śghs_3,2.35 ||	kriyAkAram na kurvanti te jina-udita-laMGinaH || ŚGs_3,2.35 ||
   patākālakṣaṇaṃ stūpānna grāhyaṃ yatinā[khalu] |	patAkA-lakzaNam stUpAt-na grAhyam yatinA[-Kalu] |
   prāṃśukūlamiti grāhyamaniloddhūtapātitaṃ || Śghs_3,2.36 ||	prAMSu-kUlam-iti grAhyam-anila-udDUta-pAtitam || ŚGs_3,2.36 ||
   śulkakṛtyaṃ paradravyaṃ na nayet nāpi nāyayeta |	Sulka-kRtyam para-dravyam na nayet na-api nAyayeta |
   śulkapradānamokṣārthopāyaṃ nopadiśed yatiḥ || Śghs_3,2.37 ||	Sulka-pradAna-mokza-arTa-upAyam na-upadiSet yatiH || ŚGs_3,2.37 ||
   ratnaṃ datvā yatibhyaḥ prāk paścāt mārgayate vaṇik |	ratnam datvA yatiByaH prAk paScAt mArgayate vaNij |
   visaṃvādayasītyevaṃ dātavyaṃ paribhāṣya tat || Śghs_3,2.38 ||	visaMvAdayasi-iti-evam dAtavyam pariBAzya tat || ŚGs_3,2.38 ||
   nāsti śulkaṃ munerevaṃ vratināṃ pāribhogike |	na-asti Sulkam muneH-evam vratinAm pAriBogike |
   krayavikrayakṛddadyāt śulkamanyatra vastuni || Śghs_3,2.39 ||	kraya-vikraya-kRt-dadyAt Sulkam-anyatra vastuni || ŚGs_3,2.39 ||
   varṣāvāsikalābho [hi] deyo varṣoṣitasya ca |	varzA-vAsi-kala-ABaH [hi] deyaH varza-uzitasya ca |
   jīvitabrahmacaryasya yayornāśastayorapi || Śghs_3,2.40 ||	jIvita-brahmacaryasya yayoH-nASaH-tayoH-api || ŚGs_3,2.40 ||
   prākprāgupagataiḥ kāryā varṣāvāsikayācanā |	prAc-prAk-upagatEH kAryA varzAvAsika-yAcanA |
   paścādupagataiḥ paścāt saṃghe yugapadeva ca || Śghs_3,2.41 ||	paScAt-upagatEH paScAt saMGe yugapad-eva ca || ŚGs_3,2.41 ||
   punargṛhṇāti dīkṣāṃ yo vastukarmajugupsayā |	punar-gRhNAti dIkzAm yaH vastu-karma-jugupsayA |
   bhikṣubhāvaṃ parityajya tasmai cāpyāha sarvavit || Śghs_3,2.42 ||	Bikzu-BAvam parityajya tasmE ca-api-Aha sarva-vid || ŚGs_3,2.42 ||
   avarṣoṣitavibhrāntakudṛṣṭimṛtakās[tathā] |	avarza-uzita-viBrAnta-kudRzwi-mRta-kAs[-taTA] |
   deśāntaragatā lābhaṃ nārhanti paṃcapudgalāḥ || Śghs_3,2.43 ||	deSa-antara-gatAH lABam na-arhanti paMca-pudgalAH || ŚGs_3,2.43 ||
   amuṣmai deyamityevaṃ lābhotpanne yatau mṛte |	amuzmE deyam-iti-evam lABa-utpanne yatO mRte |
   dātavyo niyataṃ tasmai sa vikalpitabhikṣave || Śghs_3,2.44 ||	dAtavyaH niyatam tasmE sa vikalpita-Bikzave || ŚGs_3,2.44 ||
   deśāntaragatasyāpi sthāpayet kalpamandire |	deSa-antara-gatasya-api sTApayet kalpa-mandire |
   traye kurvanti cānarthaṃ tebhyo deyaṃbudharna hi || Śghs_3,2.45 ||	traye kurvanti ca-anarTam teByaH deyaMbuDarna hi || ŚGs_3,2.45 ||
   ācchādaṃ cīvaraṃ mūlyaṃ dāsyāmīti catuṣpadaiḥ |	AcCAdam cIvaram mUlyam dAsyAmi-iti catuzpadEH |
   āpnoti sammukhībhūtān lābho netareṣu ca || Śghs_3,2.46 ||	Apnoti sammuKIBUtAn lABaH na-itarezu ca || ŚGs_3,2.46 ||
   varṣāvāsikalābhaśca varṣoṣitasya [gacchati] |	varzA-vAsi-kalABaH-ca varza-uzitasya [gacCati] |
   tadetarasya doṣo na gṛhṇato dāyakecchayā || Śghs_3,2.47 ||	tadA-itarasya dozaH na gRhNataH dAyaka-icCayA || ŚGs_3,2.47 ||
   kāliko yāmiko yāvajjīvikaḥ sāptāhikaḥ |	kAlikaH yAmikaH yAvajjIvikaH sAptAhikaH |
   mṛtakṣudrapariṣkāranaityakākālacīvaraṃ || Śghs_3,2.48 ||	mRta-kzudra-parizkAra-nEtyakAkAla-cIvaram || ŚGs_3,2.48 ||
   kuṭīpratiṣṭhājātyādisambodhyādimahodbhavaḥ |	kuwI-pratizWA-jAti-a-Adi-samboDyAdi-mahA-udBavaH |
   prāpnoti daśadhā lābhaḥ sammukhībhūtapudgalān || Śghs_3,2.49 ||	prApnoti daSaDA lABaH sammuKIBUta-pudgalAn || ŚGs_3,2.49 ||
   anādheyaṃ [gurudravyaṃ] sāṃghikaṃ śayanāsanaṃ |	anADeyam [guru-dravyan] sAMGikam Sayana-Asanam |
   vikretavyaṃ na bhoktavyaṃ kṛtvā paudgalikaṃ na ca || Śghs_3,2.50 ||	vikretavyam na Boktavyam kRtvA pOdgalikam na ca || ŚGs_3,2.50 ||
   cāturdiśāya buddhāya sammukhībhūtasāṃghike	cAturdiSAya budDAya sammuKIBUta-sAMGike
   yatirdravyāntare datte tatra tatropanāmayet || Śghs_3,2.51 ||	yatiH-dravya-antare datte tatra tatra-upanAmayet || ŚGs_3,2.51 ||
   tūṣṇīṃ datvā gate deyaṃ buddhe muktāphalādikaṃ |	tUzNIm datvA gate deyam budDe muktAPala-Adikam |
   cāturdiksammukhībhūte śayanāsanamaṃśukaṃ || Śghs_3,2.52 ||	cAturdiS-sammuKIBUte Sayana-Asanam-aMSukam || ŚGs_3,2.52 ||
   pṛthu dravyaṃ paropāttaṃ tatsaṃjñī steyacetanā |	pRTu dravyam para-upAttam tad-saMjQI steya-cetanA |
   sthānacyutiśca paṃcāṃgairyuktaścedayatirbhavet || Śghs_3,2.53 ||	sTAna-cyutiH-ca paMcAMgEH-yuktaH-ced-ayatiH-Bavet || ŚGs_3,2.53 ||
   dattasvakāparopāttasaṃjñī cānyo 'pi saṃvarī |	datta-svaka-apara-upAtta-saMjQI ca-anyaH api saMvarI |
   na tāvatkālikaṃ svāṃśād gṛhṇan jahāti saṃvaraṃ || Śghs_3,2.54 ||	na tAvat-kAlikam sva-aMSAt gRhNan jahAti saMvaram || ŚGs_3,2.54 ||
   ādāyādattamutplutya khaṃ gatvāśācatuṣṭayaṃ |	AdAya-adattam-utplutya Kam gatvA-ASA-catuzwayam |
   tatraiva punarāsīno bhavati kṣatasaṃvaraḥ || Śghs_3,2.55 ||	tatra-eva punar-AsInaH Bavati kzata-saMvaraH || ŚGs_3,2.55 ||
   avakrītādirajñānāt paradravyaṃ haran khalu |	avakrIta-AdiH-ajQAnAt para-dravyam haran Kalu |
   saṃvarakṣobhalābhī sa yatirnonmattādikaḥ || Śghs_3,2.56 ||	saMvara-kzoBa-lABI sa yatiH-na-unmatta-AdikaH || ŚGs_3,2.56 ||
   3 maithunaviratiśikṣāpadaṃ	3 mETuna-virati-SikzA-padam
   saṃvaratyāgaḥ	saMvara-tyAgaH
   nṛstrīpaṇḍakaviṇmūtravaktrarandhreṃ'gajāta[kaṃ] |	nR-strI-paNxaka-viz-mUtra-vaktra-ranDreM-agajAta[kaM] |
   kṣiptvā nigamayet svādaṃ sa [yatiḥ] kṣatasaṃvaraḥ || Śghs_3,3.1 ||	kziptvA nigamayet svAdam sa [yatiH] kzata-saMvaraH || ŚGs_3,3.1 ||
   mānuṣā'mānuṣāste tu tiryañcaśca narādayaḥ |	mAnuzA-amAnuzAH-te tu tiryaQcaH-ca nara-AdayaH |
   mṛtāḥ suptāśca jāgranto jñeyā [hi] maithunāśrayāḥ || Śghs_3,3.2 ||	mRtAH suptAH-ca jAgrantaH jQeyAH [hi] mETuna-ASrayAH || ŚGs_3,3.2 ||
   hastinīmāditaḥ [kṛtvā] yāvat kukkuṭajāti[kāṃ] |	hastinIm-AditaH [kRtvA] yAvat kukkuwa-jAti[kAM] |
   kṣudrikāṃ mahatīṃ gacchan[sa yatiś] cyavate vratāt || Śghs_3,3.3 ||	kzudrikAm mahatIm gacCan[-sa yatiS] cyavate vratAt || ŚGs_3,3.3 ||
   duṣkṛtāni	duzkRtAni
   raktaḥ san na striyaṃ paśyet śabdamākarṇayenna ca |	raktaH san na striyam paSyet Sabdam-AkarNayet-na ca |
   nirvastraḥ san na copeyādaṃgajāta na nirbhujet || Śghs_3,3.4 ||	nirvastraH san na ca-upeyAt-aMga-jAta na nirBujet || ŚGs_3,3.4 ||
   bhittidvaye kṛtāṃ śuṣkāṃ klinnāṃ saṃyojya [koṭarīṃ] |	Bitti-dvaye kRtAm SuzkAm klinnAm saMyojya [kowarIM] |
   [vipratipattito] nāśyaḥ saṃgrahe sati nānyadā || Śghs_3,3.5 ||	[vipratipattito] nASyaH saMgrahe sati na-anyadA || ŚGs_3,3.5 ||
   adha ūrdhvaṃ trikhaṇḍāyā vinīlādhmātikāṃ ca na |	aDas UrDvam triKaNxAyAH vinIlADmAtikAm ca na |
   na cāsthisaṃkalāṃ yāyāt nābhyaktāṃ rudhirādibhiḥ || Śghs_3,3.6 ||	na ca-asTi-saMkalAm yAyAt na-aByaktAm ruDira-AdiBiH || ŚGs_3,3.6 ||
   sitāsthisaṃkalāṃ śailadārupustamayīṃ[yatiḥ] |	sita-asTi-saMkalAm SEla-dAru-pusta-mayIM[yatiH] |
   na ca gacchet striyaṃ yo 'tra virato maithunātsadā || Śghs_3,3.7 ||	na ca gacCet striyam yaH atra virataH mETunAt-sadA || ŚGs_3,3.7 ||
   dhyānamiddhagataṃ mattamabhibhūtaṃ ca nidrayā |	DyAnam-idDa-gatam mattam-aBiBUtam ca nidrayA |
   vikṣiptaṃ vedanātunnaṃ gṛhītvābhiniṣīdati || Śghs_3,3.8 ||	vikziptam vedanA-tunnam gRhItvA-aBinizIdati || ŚGs_3,3.8 ||
   ādimadhyāvasāneṣu svādayet dhyānavyutthitaḥ |	Adi-maDya-avasAnezu svAdayet DyAna-vyutTitaH |
   vihārād ghaṭṭanīyaḥ so 'bhāve tu svādanasya na || Śghs_3,3.9 ||	vihArAt GawwanIyaH saH aBAve tu svAdanasya na || ŚGs_3,3.9 ||
   nānāvyaṃjana[ko]petarasaśālyupabhogavat |	nAnA-vyaMjana-[ko]peta-rasa-SAli-upaBoga-vat |
   āsvādanā ca tailācchaśauṇḍāsavapānavat || Śghs_3,3.10 ||	AsvAdanA ca tElAt-SaSONxa-Asava-pAna-vat || ŚGs_3,3.10 ||
   anāsvādo yuvagrīvāmṛtakukkurabandhavat |	anAsvAdaH yuvagrIva-amRta-kukkura-banDa-vat |
   vijñeyaḥ sukumārasya pradīptalohasparśavat || Śghs_3,3.11 ||	vijQeyaH sukumArasya pradIpta-loha-sparSa-vat || ŚGs_3,3.11 ||
   avakrītādi[rajñānāt] |	avakrIta-Adi[rajQAnAt] |
   [āpattibhāg yatirnaivonmattavikṣiptacetasaḥ] || Śghs_3,3.12 ||	[Apatti-BAj yatiH-na-eva-unmatta-vikzipta-cetasaH] || ŚGs_3,3.12 ||
   rāgā[manuṣyasaṃyogāt] praguṇībhūtāṃgajāta[kaṃ] |	rAgA[-manuzya-saMyoga-at] praguNIBUta-aMga-jAta[kaM] |
   na spṛśet śukramokṣārthaṃ sa pṛthivyādidhātubhiḥ || Śghs_3,3.13 ||	na spRSet Sukra-mokza-arTam sa pRTivI-Adi-DAtuBiH || ŚGs_3,3.13 ||
   tiryak[pramatta]saṃyogāt śukramuktirbhaved yadi |	tiryak[-pramatta]-saMyogAt Sukra-muktiH-Bavet yadi |
   [sva]mānasaṃ yatigarhet kṛtaṃ me nu virūpakaṃ || Śghs_3,3.14 ||	[sva]-mAnasam yati-garhet kRtam me nu virUpakam || ŚGs_3,3.14 ||
   majjajakṣaraṇaṃ yasya yateḥ svapneṣu jāyate |	majja-ja-kzaraNam yasya yateH svapnezu jAyate |
   svapnaśukravinirmuktau taddoṣo na manāgapi || Śghs_3,3.15 ||	svapna-Sukra-vinirmuktO tad-dozaH na manAk-api || ŚGs_3,3.15 ||
   rāgāviṣṭena cittena nārīṃ na śrīghanaḥ spṛśet |	rAga-Avizwena cittena nArIm na SrIGanaH spRSet |
   [anyaṃ spṛśettathārūpaṃ nāpi ca] puṃnapuṃsakaṃ || Śghs_3,3.16 ||	[anyam spRSet-taTArUpam na-api ca] puMnapuMsakam || ŚGs_3,3.16 ||
   stanakakṣauṣṭhanābhyūrupārśva kukṣimalabhramān |	stana-kakza-ozWanABi-Uru-pArSva kukzi-mala-BramAn |
   saṃraktaḥ [san] yatiḥ strīṇāṃ na nindet na ca saṃstuyāt || Śghs_3,3.17 ||	saMraktaH [san] yatiH strINAm na nindet na ca saMstuyAt || ŚGs_3,3.17 ||
   yadyad vadet striyaṃ[tāvat] kartukāmo yathā yathā |	yat-yat vadet striyaM[tAvat] kartu-kAmaH yaTA yaTA |
   tattat tathā tathā brūyāt śrīghano nāntike striyāḥ || Śghs_3,3.18 ||	tat-tat taTA taTA brUyAt SrIGanaH na-antike striyAH || ŚGs_3,3.18 ||
   agrā bhavati sā yoṣid yā māṃ paricared rahaḥ |	agrA Bavati sA yozit yA mAm paricaret rahaH |
   lābhinī cāyurādīnāṃ vyādhihīnā yaśasvinī || Śghs_3,3.19 ||	lABinI ca-AyuH-AdInAm vyADi-hInA yaSasvinI || ŚGs_3,3.19 ||
   ityādi na vaco brūyād rāgāgnipluṣṭamānasaḥ |	ityAdi na vacaH brUyAt rAga-agni-pluzwa-mAnasaH |
   purastācchroghanaḥ strīṇāṃ punapuṃsakayostathā || Śghs_3,3.20 ||	purastAt-SroGanaH strINAm punapuMsakayoH-taTA || ŚGs_3,3.20 ||
   vivāhāvāhayordautyaṃ na kuryāt śrāmaṇerakaḥ |	vivAha-AvAhayoH-dOtyam na kuryAt SrAmaNerakaH |
   [na ca kuryāt tathārūpanimittamapi dautyakaṃ] || Śghs_3,3.21 ||	[na ca kuryAt taTArUpa-nimittam-api dOtyakaM] || ŚGs_3,3.21 ||
   dāpayeyamimāṃ śrāddhāṃ tathāsmai dārikāmiti |	dApayeyam-imAm SrAdDAm taTA-asmE dArikAm-iti |
   arthasaṃsyandanāsūtraṃ ghaṭate na [sa] bhāṣituṃ || Śghs_3,3.22 ||	arTa-saMsyandana-asUtram Gawate na [sa] BAzitum || ŚGs_3,3.22 ||
   bījārthaṃ na vratī dadyāt [svayameva] gavādikaṃ |	bIja-arTam na vratI dadyAt [svayam-eva] gavA-Adikam |
   etāneva parebhyo 'pi kadācinna [hi] prārthayet || Śghs_3,3.23 ||	etAn-eva pareByaH api kadAcid-na [hi] prArTayet || ŚGs_3,3.23 ||
   tulyametāsu tvaṃ tiṣṭha mā striyā caikayā vasa |	tulyam-etAsu tvam tizWa mA striyA ca-ekayA vasa |
   ityevaṃ hi bahustrīkaṃ puruṣaṃ na yatirvadet || Śghs_3,3.24 ||	iti-evam hi bahu-strIkam puruzam na yatiH-vadet || ŚGs_3,3.24 ||
   4 mṛṣāvādaviratiśikṣāpadaṃ	4 mRzA-vAda-virati-SikzA-padam
   pratyekabuddhasaṃbuddhatacchiṣyajñānadarśanaṃ |	pratyekabudDa-saMbudDa-tad-Sizya-jQAna-darSanam |
   mamāstīti bruvan mithyā nāśyo 'nyatrābhimānataḥ || Śghs_3,4.1 ||	mama-asti-iti bruvan miTyA nASyaH anyatra-aBimAnataH || ŚGs_3,4.1 ||
   jñānaṃ satyābhisaṃbodhirabhijñāḥ paṃca darśanaṃ |	jQAnam satya-aBisaMboDiH-aBijQAH paMca darSanam |
   dharmānvayādikajñānāṃgīkaraṇe kṣamo na saḥ || Śghs_3,4.2 ||	Darma-anvaya-Adika-jQAna-aMgIkaraNe kzamaH na saH || ŚGs_3,4.2 ||
   āryamlecchavacolekhalipyā [ca] hastamudrayā |	Arya-mlecCa-vacaH-leKa-lipyAH [ca] hasta-mudrayA |
   jñānādi pratijānīte boddhavyamapi tanmṛṣā || Śghs_3,4.3 ||	jQAna-Adi pratijAnIte bodDavyam-api tat-mRzA || ŚGs_3,4.3 ||
   vṛkṣamūle 'hamekākī viharāmi rame [gṛhe] |	vRkza-mUle aham-ekAkI viharAmi rame [gRhe] |
   samāhitaṃ ca me cittaṃ na ca vācyamatīndriyaṃ || Śghs_3,4.4 ||	samAhitam ca me cittam na ca vAcyam-atIndriyam || ŚGs_3,4.4 ||
   buddhādīnāṃ vaded varṇamātmano na kathaṃcana |	budDa-AdInAm vadet varNam-AtmanaH na kaTaMcana |
   parakīyaṃ guṇaṃ pṛṣṭo brūyāttatsaṃmukhaṃ na tu || Śghs_3,4.5 ||	parakIyam guNam pRzwaH brUyAt-tat-saMmuKam na tu || ŚGs_3,4.5 ||
   dṛṣṭaṃ śrutaṃ mataṃ yadyad vijñātaṃ caiva tad vadet |	dRzwam Srutam matam yat-yat vijQAtam ca-eva tat vadet |
   [śrīghano] vaiparītyena gadanmithyābhidhāyakaḥ || Śghs_3,4.6 ||	[SrIGano] vEparItyena gadat-miTyA-aBiDAyakaH || ŚGs_3,4.6 ||
   vastu cālīkasaṃjñī ca cittaṃ vinihitaṃ [tathā] |	vastu ca-alIka-saMjQI ca cittam vinihitam [taTA] |
   mṛṣāsaṃjñī vadedvācaṃ paṃcāṃgo 'nṛtavādikaḥ || Śghs_3,4.7 ||	mRzA-saMjQI vadet-vAcam paMca-aMgaH anRta-vAdikaH || ŚGs_3,4.7 ||
   catustridvayeka[kai] raṃgairyukto yo 'tra mṛṣāṃ vadeta |	catur-tri-dvayeka[kE] raMgEH-yuktaH yaH atra mRzAm vadeta |
   anyaiḥ sa yatibhirjñeyo mṛṣāvādīti [śrīghanaḥ] || Śghs_3,4.8 ||	anyEH sa yatiBiH-jQeyaH mRzA=-AdI-iti [SrIGanaH] || ŚGs_3,4.8 ||
   abhūtenānidānena yatiḥ [prāṇivadhādinā] |	aBUtena-anidAnena yatiH [prANi-vaDa-AdinA] |
   dhvaṃsanacyāvanākūtaḥ saṃmukhaṃ na ca codayet || Śghs_3,4.9 ||	DvaMsana-cyAvana-AkUtaH saMmuKam na ca codayet || ŚGs_3,4.9 ||
   kṣudrāpattinimittena leśamātreṇa tena vā |	kzudrApatti-nimittena leSa-mAtreNa tena vA |
   śrāmaṇero[hi] pratyakṣaṃ [śrīghanān] na kṣipet parān || Śghs_3,4.10 ||	SrAmaNero[hi] pratyakzam [SrIGanAn] na kzipet parAn || ŚGs_3,4.10 ||
   jātiliṃgakriyāvādair hīnamadhyottamairvratī |	jAti-liMga-kriyA-vAdEH hIna-maDya-uttamEH-vratI |
   jihmaniṣpratibhānārthaṃ na prāṇān jātu codayet || Śghs_3,4.11 ||	jihma-nizpratiBAna-arTam na prANAn jAtu codayet || ŚGs_3,4.11 ||
   upakleśagadākrośāpattyādyairhi yatiṃ vratī |	upakleSa-gadA-kroSApatti-AdyEH-hi yatim vratI |
   āśayena puroktena brūyānnaiva kadācana || Śghs_3,4.12 ||	ASayena purA-uktena brUyAt-na-eva kadAcana || ŚGs_3,4.12 ||
   bhedaṃ yāsyati so 'nyena saṃdhāsyati mayā saha |	Bedam yAsyati saH anyena saMDAsyati mayA saha |
   yatira jātyādivādena paiśunyaṃ na samācaret || Śghs_3,4.13 ||	yatira jAti-Adi-vAdena pESunyam na samAcaret || ŚGs_3,4.13 ||
   5 surāmaireyamadyapānaviratiśikṣāpadaṃ	5 surA-mEreya-madya-pAna-virati-SikzA-padam
   madyaṃ surā ca maireyaṃ pramādasyāspadaṃ yataḥ |	madyam surA ca mEreyam pramAdasya-Aspadam yatas |
   na parasmai[hi] taddeyaṃ na ca peyaṃ śvamūtravata || Śghs_3,5.1 ||	na parasmE[hi] tat-deyam na ca peyam Sva-mUtravataH || ŚGs_3,5.1 ||
   valkalaiḥ saguḍaiḥ kācidaparā kevalena ca |	valkalEH sa-guxEH kAcid-aparA kevalena ca |
   piṣṭakiṇvajalairebhirapi saṃcīyate surā || Śghs_3,5.2 ||	pizwa-kiNva-jalEH-eBiH-api saMcIyate surAH || ŚGs_3,5.2 ||
   maireyaṃ guḍadhātryambudhātakīsaṃskṛtaṃ hi yat |	mEreyam guxa-DAtrI-ambu-DAtakI-saMskRtam hi yat |
   kuśāgreṇāpi tat pātuṃ yatīnāṃ na prakalpate || Śghs_3,5.3 ||	kuSa-agreNa-api tat pAtum yatInAm na prakalpate || ŚGs_3,5.3 ||
   kodravānnaṃ na bhuñjīta tatpalāle ca na svapet ||	kodrava-annam na BuQjIta tad-palAle ca na svapet ||
   pītaṃ sata madayed yacca pātavyaṃ tadapīha na || Śghs_3,5.4 ||	pItam sata madayet yat-ca pAtavyam tat-api-iha na || ŚGs_3,5.4 ||
   6 uccaśayanamahāśayanaviratiśikṣāpadaṃ	6 ucca-Sayana-mahA-Sayana-virati-SikzA-padam
   śayane yatirāsīta jināṣṭāṃgulapādake |	Sayane yatiH-AsIta jina-azwa-aMgula-pAdake |
   [vinā] śalyena[maṃce vā] hemarūpyakṛte na tu || Śghs_3,6.1 ||	[vinA] Salyena[maMce vA] hema-rUpya-kRte na tu || ŚGs_3,6.1 ||
   sāṃghike śayane dadyāt tat pratyāstaraṇaṃ yatiḥ |	sAMGike Sayane dadyAt tat pratyAstaraNam yatiH |
   vastrakambalayoriṣṭaṃ yat tridvayekapuṭaṃ kramāt || Śghs_3,6.2 ||	vastra-kambalayoH-izwam yat tri-dvayeka-puwam kramAt || ŚGs_3,6.2 ||
   nyasya gartteṣu tatpādānatirekapramāṇakān |	nyasya garttezu tad-pAdAnatireka-pramANakAn |
   prakṣipya pratipādeṣu ṭaṃkitvā kīlakeṣu vā || Śghs_3,6.3 ||	prakzipya pratipAdezu waMkitvA kIlakezu vA || ŚGs_3,6.3 ||
   evaṃ vekṣuyavādīnāṃ rakṣārthaṃ maṃcake svapet |	evam vA-ikzu-yava-AdInAm rakzA-arTam maMcake svapet |
   yatirna laṃbayetpādāvadhvago dīrghapādake || Śghs_3,6.4 ||	yatiH-na laMbayet-pAdO=-aDvagaH dIrGapAdake || ŚGs_3,6.4 ||
   alpaṃ ced dvādaśebhyo hi deyamekaṃ vihārakaṃ |	alpam ced dvAdaSeByaH hi deyam-ekam vihArakam |
   nirmuṣṭahastaṃ svalpatve bahutve tu viparyayāt | Śghs_3,6.5 ||	nirmuzwa-hastam su-alpa-tve bahu-tve tu viparyayAt | ŚGs_3,6.5 ||
   stokaṃ ced navakaḥ pīṭhe vṛddho maṃce[tadā] svapet |	stokam ced navakaH pIWe vRdDaH maMce[-tadA] svapet |
   svaptavyaṃ vṛkṣamūle ['pi] navenābhyavakāśake || Śghs_3,6.6 ||	svaptavyam vRkza-mUle [-api] navena-aByavakASake || ŚGs_3,6.6 ||
   antarvarṣāsu nopasthāpyo 'nyaḥ sabrahmacārikaḥ |	antar-varzAsu na-upasTApyaH anyaH sa-brahmacArikaH |
   yatinā [sva] vihāre[tu] yathāvṛddhikayā yatiḥ || Śghs_3,6.7 ||	yatinA [sva] vihAre[tu] yaTAvRdDikayA yatiH || ŚGs_3,6.7 ||
   saṃskāraparibhogārthaṃ paripālanārthameva ca |	saMskAra-pariBoga-arTam paripAlana-arTam-eva ca |
   uddiśyate [yatibhyo vai] sāṃghikaṃ śayanāsanaṃ || Śghs_3,6.8 ||	uddiSyate [yatiByaH vE] sAMGikam Sayana-Asanam || ŚGs_3,6.8 ||
   hīnamadhyottamaṃ [sthāpyaṃ bhikṣubhyo] layanatrayaṃ |	hIna-maDya-uttamam [sTApyam BikzuByo] layana-trayam |
   vṛddhādyāgantukebhyastaduddiśeddaharakramāt || Śghs_3,6.9 ||	vRdDa-Adi-AgantukeByaH-tad-uddiSet-dahara-kramAt || ŚGs_3,6.9 ||
   śayanāsanamatyuccaṃ pratiṣiddhaṃ yaterhi tat |	Sayana-Asanam-ati-uccam pratizidDam yateH-hi tat |
   madauddhatyakaraṃ yasmād lokāvadhyānakāraṇaṃ || Śghs_3,6.10 ||	mada-OdDatya-karam yasmAt loka-avaDyAna-kAraNam || ŚGs_3,6.10 ||
   7 nṛtyagītavāditraviratiśikṣāpadaṃ	7 nRtya-gIta-vAditra-virati-SikzA-padam
   bāhuvikṣepakaṃ nṛtyaṃ gītamuccaiḥ svareṇa ca |	bAhu-vikzepakam nRtyam gItam-uccEs svareNa ca |
   vīṇāvaṃśamṛdaṃgādivāditraṃ na ca vādayet || Śghs_3,7.1 ||	vINA-vaMSa-mRdaMga-At-i-vAditram na ca vAdayet || ŚGs_3,7.1 ||
   8 gandhamālyavilepanaviratiśikṣāpadaṃ	8 ganDa-mAlya-vilepana-virati-SikzA-padam
   candanādika[gandhaṃ hi dhārayed] vyādhito yatiḥ |	candana-Adika[ganDam hi DArayed] vyADitaH yatiH |
   dattvā [ca] munaye pūrvaṃ bhiṣagādervacanena [saḥ] || Śghs_3,8.1 ||	dattvA [ca] munaye pUrvam Bizaj-AdeH-vacanena [saH] || ŚGs_3,8.1 ||
   na tiṣṭhet prakaṭe deśe kṣālayitvā bahirvrajet |	na tizWet prakawe deSe kzAlayitvA bahis-vrajet |
   anenaiva vidhānena dhārayet kusumasrajaṃ || Śghs_3,8.2 ||	anena-eva viDAnena DArayet kusuma-srajam || ŚGs_3,8.2 ||
   netraduḥkhaśiraḥśūlapūtanāgraharugvataḥ |	netra-duHKa-SiraH-SUla-pUtana-agra-harugvataH |
   mālayā veṣṭayet śīrṣaṃ mekhalāṃ na ca laṃbayet || Śghs_3,8.3 ||	mAlayA vezwayet SIrzam meKalAm na ca laMbayet || ŚGs_3,8.3 ||
   haritālādicūrṇena tailena vā sugandhinā |	haritAla-Adi-cUrNena tElena vA suganDinA |
   na vadanādikaṃ gātraṃ varṇārthaṃ marṣayed yatiḥ || Śghs_3,8.4 ||	na vadana-Adikam gAtram varNa-arTam marzayet yatiH || ŚGs_3,8.4 ||
   yaterapratirūpatvād gandhamālya[vilepanaṃ] |	yateH-apratirUpa-tvAt ganDa-mAlya[-vilepanan] |
   rāgauddhatyakaraṃ yasmāt tasmāttad garhitaṃ jinaiḥ || Śghs_3,8.5 ||	rAga-OdDatya-karam yasmAt tasmAt-tat garhitam jinEH || ŚGs_3,8.5 ||
   na darpaṇe nirīkṣeta mukhaṃ vā tailabhājane |	na darpaNe nirIkzeta muKam vA tEla-BAjane |
   muktvānyenekṣaṇīyaṃ[hi] śirovyathāgadāturaṃ || Śghs_3,8.6 ||	muktvA-anyena-IkzaNIyaM[hi] SiraH-vyaTAgada-Aturam || ŚGs_3,8.6 ||
   vibhūṣaṇāya tailenātmano nābhyaṃjayed mukhaṃ |	viBUzaNAya tElena-AtmanaH na-aByaMjayet muKam |
   sphuṭitāsyaśirorogādanyenābhyaṃjanaṃ na ca || Śghs_3,8.7 ||	sPuwita-Asya-SiraH-rogAt-anyena-aByaMjanam na ca || ŚGs_3,8.7 ||
   na kuṃkumādicūrṇena maṇḍayed vadanaṃ yatiḥ |	na kuMkuma-Adi-cUrNena maNxayet vadanam yatiH |
   piṭakaśamanārthaṃ tu lepa iṣṭastilā[dibhiḥ] || Śghs_3,8.8 ||	piwaka-Samana-arTam tu lepaH izwaH-tila-A[diBiH] || ŚGs_3,8.8 ||
   9 vikālabhojanaviratiśikṣāpadaṃ	9 vikAla-Bojana-virati-SikzA-padam
   rātreranyatra[bhuṃjāne mayi babhūvālparogatā] |	rAtreH-anyatra[BuMjAne mayi baBUva-alpa-roga-tA] |
   tathaiva [khalu] vaḥ kāryaṃ [bhoktavyaṃ dinayevaca] || Śghs_3,9.1 ||	taTA-eva [Kalu] vaH kAryam [Boktavyam dinayevaca] || ŚGs_3,9.1 ||
   viṇmūtragarta[ke] pātaḥ caurāhibhiḥ samāgamaḥ |	viz-mUtra-garta[ke] pAtaH cOra-ahiBiH samAgamaH |
   udarārthaṃ gṛhe no 'ṭantītyavadhyātavān janaḥ || Śghs_3,9.2 ||	udara-arTam gRhe naH awantI-iti-avaDyAtavAn janaH || ŚGs_3,9.2 ||
   sāyaṃ prātaśca piṇḍārthamaṭanti bhuṃjate [tathā] |	sAyam prAtar-ca piNxa-arTam-awanti BuMjate [taTA] |
   sabhācatvaraśrṛṃgāṭamandireṣu gṛheṣu ca || Śghs_3,9.3 ||	saBAca-tvara-SrRMgAwa-mandirezu gRhezu ca || ŚGs_3,9.3 ||
   sugataḥ prāha bhuṃjīta kāle yatiḥ ||	sugataH prAha BuMjIta kAle yatiH ||
   uditādityamadhyāhnakeśamātrānatītake || Śghs_3,9.4 ||	udita-Aditya-maDyAhna-keSa-mAtra-AnatItake || ŚGs_3,9.4 ||
   sakturodanakulmāṣaṃ matsya- māṃsaṃ ca kālikaṃ |	sakturodana-kulmAzam matsya mAMsam ca kAlikam |
   yāvajjīvikatailādipippalīpānavarjitaṃ || Śghs_3,9.5 ||	yAvat-jIvika-tEla-Adi-pippalI-pAna-varjitam || ŚGs_3,9.5 ||
   yatkiṃcidadyate dantairgalake vā praveśyate |	yat-kiMcid-adyate dantEH-galake vA praveSyate |
   kukṣiviṣṭabhmakaṃ kāle tattadadyādyathodite || Śghs_3,9.6 ||	kukzi-vizwaBmakam kAle tat-tat-adyAt-yaTA-udite || ŚGs_3,9.6 ||
   saktvādyāmiṣanirmuktaṃ nīrajaṃ kardamādikaṃ |	saktvA-Adi-a-Amiza-nirmuktam nIrajam kardama-Adikam |
   varṣopalakamaśnīyāt pipāsārtto yatirhimaṃ || Śghs_3,9.7 ||	varzopalakam-aSnIyAt pipAsA-ArttaH yatiH-himam || ŚGs_3,9.7 ||
   kalpyavārigrahe tāvat prakṣālyau na [saśoṇitau] |	kalpya-vAri-grahe tAvat prakzAlyO na [sa-SoNitO] |
   hastau dvau cāṃgulīkṣāle na grāhyaṃ kalpikodakaṃ || Śghs_3,9.8 ||	hastO dvO ca-aMgulI-kzAle na grAhyam kalpikA-udakam || ŚGs_3,9.8 ||
   māyāśāṭhaya[yutaḥ] kuryāt na ca prakṣālanaṃ tayoḥ |	mAyA-SAWaya[-yutaH] kuryAt na ca prakzAlanam tayoH |
   saśabdau [yadi] tau śuddhau vedyau snigdhatvaco yateḥ || Śghs_3,9.9 ||	sa-SabdO [yadi] tO SudDO vedyO snigDa-tvacaH yateH || ŚGs_3,9.9 ||
   na dāsyatha[mahyaṃ] bhoktuṃ kṣuttṛṣṇāpīḍito [mriye] |	na dAsyaTa[-mahyaM] Boktum kzut-tRzNA-pIxitaH [mriye] |
   ityevaṃ [sa] viruktaḥ syāt kṣeptavyo maṇḍakuṇḍa[ke] || Śghs_3,9.10 ||	iti-evam [sa] viruktaH syAt kzeptavyaH maNxa-kuNxa[ke] || ŚGs_3,9.10 ||
   aṣṭāsu dhautadhānyaṃ yat pātre diśedanāmiṣe |	azwAsu DOtaDAnyam yat pAtre diSet-anAmize |
   sphuṭaṃ tu yadi pātuṃ tannaiva glānāya kalpate || Śghs_3,9.11 ||	sPuwam tu yadi pAtum tat-na-eva glAnAya kalpate || ŚGs_3,9.11 ||
   lobhotyāpitavākkāyakarmaṇā samupārjitaṃ |	loBoti-Apita-vAc-kAya-karmaNA samupArjitam |
   vihāracīvarāhāraṃ varjayed viṣabhaktavat || Śghs_3,9.12 ||	vihAra-cIvara-AhAram varjayet viza-Bakta-vat || ŚGs_3,9.12 ||
   madyaśastraviṣaprāṇilākṣavikrayaṇaṃ vratī |	madya-Sastra-viza-prANila-akza-vikrayaNam vratI |
   na kārayet na kuryānna jīvikāṃ tena kalpayet || Śghs_3,9.13 ||	na kArayet na kuryAt-na jIvikAm tena kalpayet || ŚGs_3,9.13 ||
   satkārārthaṃ [ca lābhārtha] kuhanā hyakṣasaṃvaraḥ |	satkAra-arTam [ca lABa-arTa] kuhanA hi-akza-saMvaraH |
   vastrādikasya prāptayarthaṃ lapanā cāṭuvāditā || Śghs_3,9.14 ||	vastra-Adikasya prAptayarTam lapanA cAwu-vAditAH || ŚGs_3,9.14 ||
   naiṣpeṣikatvamannādi-lābhāya parakutsanaṃ |	nEzpezika-tvam-anna-Adi-lABAya para-kutsanam |
   anyadīyasya pātrādernaimittikaṃ [tu] varṇanaṃ || Śghs_3,9.15 ||	anyadIyasya pAtra-AdeH-nEmittikam [tu] varNanam || ŚGs_3,9.15 ||
   lābhena lipsā lābhānāṃ vṛddhiṣaryeṣaṇaṃ ca [yat] |	lABena lipsA lABAnAm vRdDizaryA-IzaNam ca [yat] |
   yatirvivarjayedetān mithyājīvān purīṣavat || Śghs_3,9.16 ||	yatiH-vivarjayet-etAn miTyA-jIvAn purIza-vat || ŚGs_3,9.16 ||
   krīḍāparopaghātaṃ ca kāyavāgucchitaṃ [sadā] |	krIxA-para-upaGAtam ca kAya-vAc-ucCitam [sadA] |
   vratī vivarjayennityaṃ viṭpradigdhamivoragaṃ || Śghs_3,9.17 ||	vratI vivarjayet-nityam viz-pradigDam-iva-uragam || ŚGs_3,9.17 ||
   vipaṇitaragulmādau dyūtabandhagṛhe tathā |	vipaNitara-gulma-AdO dyUta-banDa-gRhe taTA |
   agocaro yadākhyātastiṣṭhettatra na cellakaḥ || Śghs_3,9.18 ||	agocaraH yat-AKyAtaH-tizWet-tatra na cellakaH || ŚGs_3,9.18 ||
   10 jātarūparajatapratigrahaṇaviratiśikṣāpadaṃ	10 jAtarUpa-rajata-pratigrahaNa-virati-SikzA-padam
   kāyena hastapādābhyāṃ vastrachatrādibhirvratī |	kAyena hasta-pAdAByAm vastra-Catra-AdiBiH-vratI |
   rajataṃ jātarūpaṃ ca na spṛśet jvalitāgnivat || Śghs_3,10.1 ||	rajatam jAtarUpam ca na spRSet jvalita-agni-vat || ŚGs_3,10.1 ||
   iti saṃghasenena saṃvihitoddhāre śrīghanācārasaṃgrahe śrāmaṇerabhāvopāyo	iti saMGasenena saMvihita-udDAre SrIGana-AcAra-saMgrahe SrAmaNeH-aBAva-upAyaH-
   nāma tṛtīyo 'dhyāya ||	nAma tRtIyaH aDyAyaH ||
   caturtho 'dhyāyaḥ	caturTaH aDyAyaH
   anye cācārāḥ	anye ca-AcArAH
   campūkalahadantādakāṣṭho vṛddhāntiko yatiḥ |	campUka-laha-dantAt-akAzWaH vRdDAntikaH yatiH |
   snānapānāśanastotravyagro nagnaikavastra[kaḥ] || Śghs_4.1 ||	snAna-pAna-aSana-stotra-vyagraH nagna-eka-vastra[kaH] || ŚGs_4.1 ||
   mṛtkarmavyāpṛtas tūrṇaṃ gacchan [ca] dvitribhūmikaṃ |	mRd-karma-vyApRtaH tUrNam gacCan [ca] dvi-tri-BUmikam |
   āśu vrajan pacan pātraṃ vyagraś cīvarakarmaṇā || Śghs_4.2 ||	ASu vrajan pacan pAtram vyagraH cIvara-karmaNA || ŚGs_4.2 ||
   cūrṇacailakriyāsakto 'ktākṣo[ca] dhūmramāpiban |	cUrNa-cEla-kriyA-saktaH akta-akzo[ca] DUmram-Apiban |
   likhan yo pustakaṃ vāpi yo vācayati so 'pi na || Śghs_4.3 ||	liKan yaH pustakam vA-api yaH vAcayati saH api na || ŚGs_4.3 ||
   viṭprasrāvakuṭīṃ gacchan tiṣṭhan tamasi voddiśan |	viz-prasrAva-kuwIm gacCan tizWan tamasi vA-uddiSan |
   vāsayannatha prāvṛṇvana na vandyo yatinā yatiḥ || Śghs_4.4 ||	vAsayan=-aTa prAvRNvana na vandyaH yatinA yatiH || ŚGs_4.4 ||
   avaguṇṭhitaśīrṣeṇa sopānatkena jānunoḥ |	avaguNWita-SIrzeNa sa-upAnatkena jAnunoH |
   muṇḍasphoṭaṃ hi jaṃghāyāṃ na dadyādavinā yathā || Śghs_4.5 ||	muNxa-sPowam hi jaMGAyAm na dadyAt-avinA yaTA || ŚGs_4.5 ||
   samavasthāniṣaṇṇena vandyamānena padyuge |	samavasTA-nizaNNena vandyamAnena pad-yuge |
   gṛhītvā karkaṭagrāhaṃ vācyamārogyamastviti || Śghs_4.6 ||	gRhItvA karkawa-grAham vAcyam-Arogyam-astu-iti || ŚGs_4.6 ||
   bhikṣuvinayasaṃkṣepādācārāntaramuddhṛtaṃ |	Bikzu-vinaya-saMkzepAt-AcAra-antaram-udDRtam |
   śrotavyo 'nyadupādhyāyād bhāvyaṃ sagauraveṇa ca || Śghs_4.7 ||	SrotavyaH anyat-upADyAyAt BAvyam sa-gOraveNa ca || ŚGs_4.7 ||
   śatadvayena saṃhatya śrīghanācāra saṃgrahaṃ |	Sata-dvayena saMhatya SrIGana-AcAra saMgraham |
   sukṛtaṃ karma yattena jano prāpnotvasaṃskṛtaṃ || Śghs_4.8 ||	sukRtam karma yat-tena janaH prApnotu-asaMskRtam || ŚGs_4.8 ||
   iti saṃghasenena saṃvihitoddhāre śrīghanācārasaṃgrahe	iti saMGasenena saMvihita-udDAre SrIGana-AcAra-saMgrahe
   anye cācārā nāma caturtho 'dhyāyaḥ ||	anye ca-AcArAH nAma caturTaH aDyAyaH ||
   iti śrīghanācārasaṃgrahaḥ ||	iti SrIGana-AcAra-saMgrahaH ||
