   Mātṛkābhedatantra	MAtRkA-Beda-tantra
   Mātṛkābhedatantra, prathamaḥ paṭalaḥ	MAtRkA-Beda-tantra, praTamaH pawalaH
   kailāsaśikhare ramye nānāratnopaśobhite /	kElAsa-SiKare ramye nAnA-ratna-upaSoBite /
   papraccha parayā bhaktyā bhairavaṃ parameśvaram // MBhT_1.1	papracCa parayA BaktyA BEravam parameSvaram // MBhT_1.1
   śrīcaṇḍikovāca /	SrI-caNxikA-uvAca /
   tripurāpūjanaṃ nātha svarṇaratnair viśeṣataḥ /	tripurA-pUjanam nATa svarNa-ratnEH viSezataH /
   kalikāle svarṇarūpyaṃ guptabhāvaṃ tathā maṇim // MBhT_1.2	kali-kAle svarNa-rUpyam gupta-BAvam taTA maNim // MBhT_1.2
   kenopāyena deveśa svarṇarūpyādi labhyate /	kena-upAyena deveSa svarNa-rUpya-Adi laByate /
   tad vadasva viśeṣeṇa yathā ratnādikaṃ bhavet // MBhT_1.3	tat vadasva viSezeNa yaTA ratna-Adikam Bavet // MBhT_1.3
   yan noktaṃ sarvatantreṣu tad vadasva dayānidhe // MBhT_1.4	yat na-uktam sarva-tantrezu tat vadasva dayAniDe // MBhT_1.4
   śrīśaṅkara uvāca /	SrI-SaFkaraH uvAca /
   śṛṇu devi pravakṣyāmi yathā ratnādikaṃ bhavet /	SRNu devi pravakzyAmi yaTA ratna-Adikam Bavet /
   mattejasā pāradena kiṃ ratnaṃ na hi labhyate // MBhT_1.5	mad-tejasA pAradena kim ratnam na hi laByate // MBhT_1.5
   tathā sāmudrakeṇaiva suśubhralavaṇena ca /	taTA sAmudrakeNa-eva su-SuBra-lavaNena ca /
   sambalasya prakāraṃ hi śṛṇu devi prayatnataḥ // MBhT_1.6	sambalasya prakAram hi SRNu devi prayatnataH // MBhT_1.6
   cīnatantrānusāreṇa pūjayet siddhakālikām /	cIna-tantra-anusAreNa pUjayet sidDa-kAlikAm /
   athavā pūjayed devīṃ dakṣiṇāṃ kālikāṃ parām /	aTavA pUjayet devIm dakziNAm kAlikAm parAm /
   kālītantroktavidhinā saptāhaṃ japapūjanam // MBhT_1.7	kAlI-tantra-ukta-viDinA sapta-aham japa-pUjanam // MBhT_1.7
   satye caikaṃ tu tretāyāṃ dviguṇaṃ dvāpare trayam /	satye ca-ekam tu tretAyAm dviguNam dvApare trayam /
   evaṃ sarvatra jānīyāc caturguṇajapaḥ kalau // MBhT_1.8	evam sarvatra jAnIyAt caturguNa-japaH kalO // MBhT_1.8
   ānīya bahuyatnena sambalaṃ toladvayam /	AnIya bahu-yatnena sambalam tola-dvayam /
   vasur ādyaṃ śivaṃ cādyaṃ māyābinduvibhūṣitam /	vasuH Adyam Sivam ca-Adyam mAyA-bindu-viBUzitam /
   bījatrayaṃ cāṣṭaśataṃ prajapet sambalopari // MBhT_1.9	bIja-trayam ca-azwaSatam prajapet sambala-upari // MBhT_1.9
   aśītitolakaṃ mānaṃ kṛṣṇadhenusamudbhavam /	aSIti-tolakam mAnam kRzNaDenu-samudBavam /
   dugdham ānīya yatnena cāṣṭottaraśataṃ japet // MBhT_1.10	dugDam AnIya yatnena ca-azwottaraSatam japet // MBhT_1.10
   vastrayuktena sūtreṇa dugdhamadhye vinikṣipet /	vastra-yuktena sUtreNa dugDa-maDye vinikzipet /
   uttāpaṃ janayed dhīmān mandamandena vahninā // MBhT_1.11	uttApam janayet DImAn manda-mandena vahninA // MBhT_1.11
   bindu vedāntaparyantam ardhaśoṣaṃ bhaved yadā /	bindu vedAnta-paryantam arDa-Sozam Bavet yadA /
   tadaivottolya tad dravyaṃ toyamadhye vinikṣipet // MBhT_1.12	tadA-eva-uttolya tat dravyam toya-maDye vinikzipet // MBhT_1.12
   tataḥ parīkṣā kartavyā pradadyāt pāvakopari /	tatas parIkzA kartavyA pradadyAt pAvaka-upari /
   nirdhūmaṃ vāvake dravyaṃ dṛṣṭvā utthāpya yatnataḥ // MBhT_1.13	nirDUmam vAvake dravyam dRzwvA utTApya yatnatas // MBhT_1.13
   tatraiva prajapen mantraṃ sarvavandyanavātmakam /	tatra-eva prajapet mantram sarva-vandya-nava-Atmakam /
   ānīya bahuyatnena śuddhaṃ tāmraṃ manoharam // MBhT_1.14	AnIya bahu-yatnena SudDam tAmram manoharam // MBhT_1.14
   sārdhena tolakaṃ tāmraṃ vahnimadhye vinikṣipet /	sArDena tolakam tAmram vahni-maDye vinikzipet /
   yathā vahnis tathā tāmraṃ dṛṣṭvā utthāpya yatnataḥ // MBhT_1.15	yaTA vahniH taTA tAmram dRzwvA utTApya yatnatas // MBhT_1.15
   guñjāpramāṇaṃ tad dravyaṃ tatkṣaṇād yadi yojayet /	guQjA-pramANam tat dravyam tad-kzaNAt yadi yojayet /
   satyaṃ satyaṃ hi girije raupyaṃ bhavati niścitam // MBhT_1.16	satyam satyam hi girije rOpyam Bavati niScitam // MBhT_1.16
   śrīcaṇḍikovāca /	SrI-caNxikA-uvAca /
   kāraṇaṃ dugdharūpaṃ vā kena rūpeṇa śaṅkaraḥ /	kAraNam dugDa-rUpam vA kena rUpeNa SaFkaraH /
   tatprakāraṃ mahādeva kṛpayā vada śaṅkara // MBhT_1.17	tad-prakAram mahAdeva kRpayA vada SaFkara // MBhT_1.17
   śrīśaṅkara uvāca /	SrI-SaFkaraH uvAca /
   ṭaṅkanam ānayed dhīmān tolakaṃ tu catuṣṭayam /	waFkanam Anayet DImAn tolakam tu catuzwayam /
   vahniyogena girije lājarūpaṃ cakāra ha // MBhT_1.18	vahni-yogena girije lAja-rUpam cakAra ha // MBhT_1.18
   āmrapuṣpaṃ tad dviguṇaṃ piṣṭvā milanam ācaret /	Amra-puzpam tat dviguNam pizwvA milanam Acaret /
   tasyopari japen mantraṃ mahāmāyāṃ hi caṇḍike // MBhT_1.19	tasya-upari japet mantram mahAmAyAm hi caNxike // MBhT_1.19
   etat tu guṭikāṃ kṛtvā melanaṃ kārayed yadi /	etat tu guwikAm kRtvA melanam kArayet yadi /
   tadaiva dugdharūpaṃ syāt satyaṃ satyaṃ hi śailaje // MBhT_1.20	tadA-eva dugDa-rUpam syAt satyam satyam hi SElaje // MBhT_1.20
   śrīcaṇḍikovāca /	SrI-caNxikA-uvAca /
   gandhahīnaṃ bhaven madyaṃ kenopāyena śaṅkara /	ganDa-hInam Bavet madyam kena-upAyena SaFkara /
   tat sarvaṃ śrotum icchāmi yadi sneho 'sti mā prati // MBhT_1.21	tat sarvam Srotum icCAmi yadi snehaH asti mA prati // MBhT_1.21
   śrīśaṅkara uvāca /	SrI-SaFkaraH uvAca /
   śivaṃ vahnisamārūḍhaṃ vāmanetravibhūṣitam /	Sivam vahni-samArUXam vAma-netra-viBUzitam /
   bindunādasamāyuktaṃ gandham ādāya saṃlikhet // MBhT_1.22	bindu-nAda-samAyuktam ganDam AdAya saMliKet // MBhT_1.22
   uhyatāṃ padam uccāryaṃ cāṣṭottaraśataṃ yadi /	uhyatAm padam uccAryam ca-azwottaraSatam yadi /
   prajapet sādhakaśreṣṭho durgandhādivināśanam // MBhT_1.23	prajapet sADaka-SrezWaH durganDa-Adi-vinASanam // MBhT_1.23
   Mātṛkābhedatantra, dvitīyaḥ paṭalaḥ	MAtRkA-Beda-tantra, dvitIyaH pawalaH
   śrīdevy uvāca /	SrI-devI uvAca /
   vada īśāna sarvajña sarvatattvavidāṃ vara /	vada ISAna sarvajQa sarva-tattva-vidAm vara /
   yat tvayā kathitaṃ nātha mama saṅge vihārataḥ // MBhT_2.1	yat tvayA kaTitam nATa mama saFge vihArataH // MBhT_2.1
   kathaṃ vā jāyate putraḥ śukrasya katra saṃsthitiḥ /	kaTam vA jAyate putraH Sukrasya katra saMsTitiH /
   vardhamānaṃ sadā liṅgaṃ praveśo vā kathaṃ bhavet // MBhT_2.2	varDamAnam sadA liFgam praveSaH vA kaTam Bavet // MBhT_2.2
   bhītiyuktā hy ahaṃ nātha trāhi māṃ duḥkhasaṅkaṭāt // MBhT_2.3	BIti-yuktA hi aham nATa trAhi mAm duHKa-saFkawAt // MBhT_2.3
   śrīśaṅkara uvāca /	SrI-SaFkaraH uvAca /
   maṇipūraṃ mahāpadmaṃ suṣumṇāmadhyasaṃsthitam /	maNipUram mahA-padmam suzumNA-maDya-saMsTitam /
   tasya nālena deveśi nābhipadmaṃ manoharam // MBhT_2.4	tasya nAlena deveSi nABi-padmam manoharam // MBhT_2.4
   vakratrayasamāyuktaṃ sadā śukravibhūṣitam /	vakra-traya-samAyuktam sadA Sukra-viBUzitam /
   ūrdhvaṃ nālaṃ sahasrāre ataḥ śukravibhūṣitam // MBhT_2.5	UrDvam nAlam sahasrAre atas Sukra-viBUzitam // MBhT_2.5
   tasmād eva stanadvandvaṃ vardhamānaṃ dine dine // MBhT_2.6	tasmAt eva stana-dvandvam varDamAnam dine dine // MBhT_2.6
   madhyanālaṃ suṣumṇāntaṃ vṛntākāraṃ suśītalam /	maDyanAlam suzumNA-antam vRnta-AkAram su-SItalam /
   āyonyagram adhonālaṃ sadānandamayi śive // MBhT_2.7	Ayoni-agram aDas-nAlam sat-Ananda-mayi Sive // MBhT_2.7
   śṛṇu cārvaṅgi subhage tanmadhye liṅgatāḍanāt /	SRNu cAru-aFgi suBage tad-maDye liFga-tAxanAt /
   yad rūpaṃ paramānandaṃ tan nāsti bhuvanatraye // MBhT_2.8	yat rUpam parama-Anandam tat na-asti Buvanatraye // MBhT_2.8
   nābhipadmaṃ tu yad rūpaṃ tac chṛṇuṣva samāhitaḥ /	nABi-padmam tu yat rUpam tat SRNuzva samAhitaH /
   bindusthānaṃ madhyadeśe sadā padmavirājitam // MBhT_2.9	bindu-sTAnam maDyadeSe sadA padma-virAjitam // MBhT_2.9
   bāhyadeśe cāṣṭapatraṃ caturasraṃ tu tadbahiḥ /	bAhya-deSe ca-azwa-patram catur-asram tu tad-bahis /
   caturdvārasamāyuktaṃ suvarṇābhaṃ savṛttakam // MBhT_2.10	catur-dvAra-samAyuktam suvarNa-ABam sa-vRttakam // MBhT_2.10
   tatpatreṇa bhavet puṣpaṃ vṛntayuktaṃ tripattrakam /	tad-patreNa Bavet puzpam vRnta-yuktam tripattrakam /
   praphulle tu tripatrāre bāhye rudhiradarśanam // MBhT_2.11	praPulle tu tri-patra-are bAhye ruDira-darSanam // MBhT_2.11
   etanmadhye maheśāni yadi syāl liṅgatāḍanam /	etad-maDye maheSAni yadi syAt liFga-tAxanam /
   padmamadhye gate śukre saṃtatis tena jāyate // MBhT_2.12	padma-maDye gate Sukre saMtatiH tena jAyate // MBhT_2.12
   puruṣasya tu yac chukraṃ śakteraktādhiko bhavet /	puruzasya tu yat Sukram Sakterakta-aDikaH Bavet /
   tadā kanyā bhaved devi viparītaḥ pumān bhavet // MBhT_2.13	tadA kanyA Bavet devi viparItaH pumAn Bavet // MBhT_2.13
   ubhayos tulyaśukreṇa klībaṃ bhavati niścitam // MBhT_2.14	uBayoH tulya-SukreNa klIbam Bavati niScitam // MBhT_2.14
   śṛṇu cārvaṅgi subhage puṣpamāhātmyam uttamam /	SRNu cAru-aFgi suBage puzpa-mAhAtmyam uttamam /
   madhye tacchukrasaṃyoge vardhate tad dine dine /	maDye tad-Sukra-saMyoge varDate tat dine dine /
   evaṃ diṅmāsasamprāpte tatpuṣpaṃ vṛntasaṃyutam // MBhT_2.15	evam diS-mAsa-samprApte tat-puzpam vRnta-saMyutam // MBhT_2.15
   galite parameśāni vyakto bhavati saṃtatiḥ // MBhT_2.16	galite parameSAni vyaktaH Bavati saMtatiH // MBhT_2.16
   śrīdevy uvāca /	SrI-devI uvAca /
   kiṃcid rogādisambhūte kṛmikīṭādisambhave /	kiMcid roga-Adi-samBUte kRmi-kIwa-Adi-samBave /
   tasmajjīvaṃ praṇaśyanti sā nārī jīvyate katham // MBhT_2.17	tasmajjIvam praNaSyanti sA nArI jIvyate kaTam // MBhT_2.17
   śrīśaṅkara uvāca /	SrI-SaFkaraH uvAca /
   asya puṣpasya māhātmyaṃ kiṃ vaktuṃ śakyate mayā /	asya puzpasya mAhAtmyam kim vaktum Sakyate mayA /
   bindusthānaṃ sahasraṃ tu puṣpamadhye priyaṃvade // MBhT_2.18	bindu-sTAnam sahasram tu puzpa-maDye priyaMvade // MBhT_2.18
   budbudā yatra tiṣṭhanti tatraiva saṃtatir bhavet /	budbudAH yatra tizWanti tatra-eva saMtatiH Bavet /
   evaṃ krameṇa deveśi sahasraṃ saṃtatir yadi /	evam krameNa deveSi sahasram saMtatiH yadi /
   vardhamānaṃ mahāpuṣpaṃ pīḍā kiṃcin na jāyate // MBhT_2.19	varDamAnam mahA-puzpam pIxA kiMcid na jAyate // MBhT_2.19
   mayā sārdhaṃ maheśāni vihāraṃ kuru yatnataḥ /	mayA sArDam maheSAni vihAram kuru yatnatas /
   vihāre yo bhavet putro gaṇeśaḥ sa ca kīrtitaḥ // MBhT_2.20	vihAre yaH Bavet putraH gaNeSaH sa ca kIrtitaH // MBhT_2.20
   apare parameśāni tava putraprasādataḥ /	apare parameSAni tava putra-prasAdataH /
   pṛthivyāṃ jāyate sṛṣṭir nirvighnena yathocitam // MBhT_2.21	pRTivyAm jAyate sRzwiH nirviGnena yaTocitam // MBhT_2.21
   etac chrutvā tato devi madanānalavihvalā /	etat SrutvA tatas devi madana-anala-vihvalA /
   śivenāliṅgitā devī śivākāreṇa vai tadā // MBhT_2.22	Sivena-AliFgitA devI Siva-AkAreNa vE tadA // MBhT_2.22
   Mātṛkābhedatantra, tṛtīyaḥ paṭalaḥ	MAtRkA-Beda-tantra, tRtIyaH pawalaH
   śrīdevy uvāca /	SrI-devI uvAca /
   sarvatrāhaṃ śrutā nātha bhogaṃ cendriyapuṣṭidam /	sarvatra-aham SrutA nATa Bogam ca-indriya-puzwi-dam /
   bhogena mokṣam āpnoti kathaṃ vadasi yogabhṛt // MBhT_3.1	Bogena mokzam Apnoti kaTam vadasi yoga-BRt // MBhT_3.1
   śrīśaṅkara uvāca /	SrI-SaFkaraH uvAca /
   bhogena labhate yogaṃ bhogena kulasādhanam /	Bogena laBate yogam Bogena kula-sADanam /
   bhogena siddhim āpnoti bhogena mokṣam āpnuyāt // MBhT_3.2	Bogena sidDim Apnoti Bogena mokzam ApnuyAt // MBhT_3.2
   tasmād bhogaṃ sadā kāryaṃ bāhyapūjā yathecchayā /	tasmAt Bogam sadA kAryam bAhya-pUjA yaTA-icCayA /
   bhojanasya vidhānaṃ yat tac chṛṇuṣva priyaṃvade // MBhT_3.3	Bojanasya viDAnam yat tat SRNuzva priyaMvade // MBhT_3.3
   ādhāre tu yā śaktir bhujagākārarūpiṇī /	ADAre tu yA SaktiH Bujaga-AkAra-rUpiNI /
   ātmā parameśāni tanmadhye vartate sadā // MBhT_3.4	AtmA parameSAni tad-maDye vartate sadA // MBhT_3.4
   bhojanecchā bhavet tasmān nirlipto jīvasaṃjñakaḥ /	Bojana-icCA Bavet tasmAt nirliptaH jIva-saMjQakaH /
   saiva sākṣād guṇamayo nirguṇo jīva ucyate // MBhT_3.5	sA-eva sAkzAt guNa-mayaH nirguNaH jIvaH ucyate // MBhT_3.5
   jīvasya bhojanaṃ devi bhrāntir eva na saṃśayaḥ /	jIvasya Bojanam devi BrAntiH eva na saMSayaH /
   guṇayuktā kuṇḍalinī candrasūryāgnirūpiṇī // MBhT_3.6	guNa-yuktA kuNxalinI candra-sUrya-agni-rUpiNI // MBhT_3.6
   mūlādhārāc ca tāṃ devīm ājihvāntāṃ vibhāvayet /	mUlADArAt ca tAm devIm AjihvA-antAm viBAvayet /
   śodhitān matsyamāṃsādīn saṃmukhe sthāpayed budhaḥ // MBhT_3.7	SoDitAn matsya-mAMsa-AdIn saMmuKe sTApayet buDaH // MBhT_3.7
   mūlamantraṃ samuccārya juhomi kuṇḍalīmukhe /	mUlamantram samuccArya juhomi kuNxalI-muKe /
   anena manunā devi pratigrāsaṃ samāharet // MBhT_3.8	anena manunA devi pratigrAsam samAharet // MBhT_3.8
   pratigrāse pareśāni evaṃ kuryād vicakṣaṇaḥ /	pratigrAse pareSAni evam kuryAt vicakzaNaH /
   tadaiva brahmarūpo 'sau satyaṃ satyaṃ sureśvari // MBhT_3.9	tadA-eva brahma-rUpaH asO satyam satyam sureSvari // MBhT_3.9
   bhujyate kuṇḍalī devī iti cintāparo hi yaḥ /	Bujyate kuNxalI devI iti cintA-paraH hi yaH /
   mantrasiddhir bhavet tasya jñānasiddhir na cānyathā // MBhT_3.10	mantra-sidDiH Bavet tasya jQAna-sidDiH na ca-anyaTA // MBhT_3.10
   evaṃ kṛte brahmarūpaḥ śivarūpaḥ svayaṃ hariḥ /	evam kRte brahma-rUpaH Siva-rUpaH svayam hariH /
   yogasiddhir bhavet tasya cāṣṭasiddhir bhaviṣyati // MBhT_3.11	yoga-sidDiH Bavet tasya ca-azwa-sidDiH Bavizyati // MBhT_3.11
   śatrubhir dīyate yat tu kṛtrimaṃ dāruṇaṃ viṣam /	SatruBiH dIyate yat tu kRtrimam dAruNam vizam /
   bhakṣaṇāt tat kṣaṇe devi hy amṛtaṃ nātra saṃśayaḥ // MBhT_3.12	BakzaNAt tat kzaNe devi hi amRtam na-atra saMSayaH // MBhT_3.12
   mantreṇa śodhitaṃ dravyaṃ bhakṣaṇād amṛtaṃ bhavet /	mantreNa SoDitam dravyam BakzaNAt amRtam Bavet /
   yadaiva kālakūṭaṃ tu samudramathane priye // MBhT_3.13	yadA-eva kAlakUwam tu samudra-maTane priye // MBhT_3.13
   tadā cānena manunā tatkṣaṇāt khāditaṃ mayā // MBhT_3.14	tadA ca-anena manunA tad-kzaNAt KAditam mayA // MBhT_3.14
   sarpākārā kuṇḍalinī yā devī paramā kalā /	sarpa-AkArA kuNxalinI yA devI paramA kalA /
   bhujyate sarparūpeṇa tatraiva dāruṇaṃ viṣam // MBhT_3.15	Bujyate sarpa-rUpeNa tatra-eva dAruNam vizam // MBhT_3.15
   iti te kathitaṃ kānte bhojanasya vidhānakam /	iti te kaTitam kAnte Bojanasya viDAnakam /
   etat sarvaṃ maheśāni goptavyaṃ paśusaṃkaṭe // MBhT_3.16	etat sarvam maheSAni goptavyam paSu-saMkawe // MBhT_3.16
   śrīdevy uvāca /	SrI-devI uvAca /
   śṛṇu nātha parānanda parāparakulātmaka /	SRNu nATa parAnanda parApara-kula-AtmakaH /
   vada me parameśāna homakuṇḍaṃ tu kīdṛśam // MBhT_3.17	vada me parameSAna homa-kuNxam tu kIdRSam // MBhT_3.17
   śrīśiva uvāca /	SrI-SivaH uvAca /
   maṇipūrasya bāhye tu nābhipadmaṃ manoharam /	maNipUrasya bAhye tu nABi-padmam manoharam /
   aṣṭapatraṃ tathā vṛttaṃ tanmadhye kuṇḍadurlabham // MBhT_3.18	azwa-patram taTA vRttam tad-maDye kuNxa-durlaBam // MBhT_3.18
   caturasrādikaṃ devi tat kuṇḍaṃ kāmarūpakam /	catur-asra-Adikam devi tat kuNxam kAmarUpakam /
   sarvakuṇḍasya deveśi vipraḥ kartā vidhīyate // MBhT_3.19	sarva-kuNxasya deveSi vipraH kartA viDIyate // MBhT_3.19
   vartulaṃ bāhujātasya vaiśyasya cārdhacandrakam // MBhT_3.20	vartulam bAhu-jAtasya vESyasya ca-arDacandrakam // MBhT_3.20
   trikoṇaṃ pādajātasya homakuṇḍaṃ sureśvari /	tri-koNam pAda-jAtasya homa-kuNxam sureSvari /
   evaṃ kuṇḍaṃ maheśāni nālatrayavibhūṣitam // MBhT_3.21	evam kuNxam maheSAni nAla-traya-viBUzitam // MBhT_3.21
   ūrdhvanālaṃ sahasrāre parāmṛtavibhūṣitam /	UrDvanAlam sahasrAre para-amRta-viBUzitam /
   madhyanālaṃ nābhipadme mūlādhāre ca sundari // MBhT_3.22	maDya-nAlam nABi-padme mUlADAre ca sundari // MBhT_3.22
   āliṅgāgram adhonālaṃ sadānandamayaṃ śive /	AliFga-agram aDas-nAlam sat-Ananda-mayam Sive /
   homakuṇḍam idaṃ devi sarvatantre pariṣkṛtam // MBhT_3.23	homa-kuNxam idam devi sarva-tantre parizkRtam // MBhT_3.23
   yena homaprasādena sākṣād brahmamayo bhavet /	yena homa-prasAdena sAkzAt brahma-mayaH Bavet /
   viprasya cāhutihomaṃ vijñātavyaṃ catuṣṭayam // MBhT_3.24	viprasya ca-Ahuti-homam vijQAtavyam catuzwayam // MBhT_3.24
   kṣatriyasya trayaṃ devi vaiśyasya cāhutidvayam /	kzatriyasya trayam devi vESyasya ca-Ahuti-dvayam /
   śūdrasyaikāhutir devi muktiś cāpi caturvidhā // MBhT_3.25	SUdrasya-eka-AhutiH devi muktiH ca-api caturviDAH // MBhT_3.25
   mahāmokṣaṃ brāhmaṇasya sāyujyaṃ kṣatriyasya ca /	mahAmokzam brAhmaNasya sAyujyam kzatriyasya ca /
   sārūpyaṃ corujātasya sālokyaṃ śūdrajātiṣu // MBhT_3.26	sArUpyam ca-Uru-jAtasya sAlokyam SUdra-jAtizu // MBhT_3.26
   bāhyakuṇḍaṃ bāhyahome eva hi suravandite /	bAhya-kuNxam bAhya-home eva hi suravandite /
   jātibhede kuṇḍabhedaṃ kuryāt sādhakasattamaḥ // MBhT_3.27	jAti-Bede kuNxa-Bedam kuryAt sADaka-sattamaH // MBhT_3.27
   bāhyahome kāmyasiddhir bhaviṣyati na saṃśayaḥ /	bAhya-home kAmya-sidDiH Bavizyati na saMSayaH /
   jñānahome mokṣasiddhir labhate nātra saṃśayaḥ // MBhT_3.28	jQAna-home mokza-sidDiH laBate na-atra saMSayaH // MBhT_3.28
   iti te kathitaṃ kānte tantrāṇāṃ sāram uttamam /	iti te kaTitam kAnte tantrANAm sAram uttamam /
   na vaktavyaṃ paśor agre śapatho me tvayi priye // MBhT_3.29	na vaktavyam paSoH agre SapaTaH me tvayi priye // MBhT_3.29
   śrīdevy uvāca /	SrI-devI uvAca /
   madyapāne mahāpuṇyaṃ sarvatantre śrutaṃ mayā /	madya-pAne mahA-puNyam sarva-tantre Srutam mayA /
   jātibhedaṃ na kathitam idānīṃ tat prakāśaya // MBhT_3.30	jAti-Bedam na kaTitam idAnIm tat prakASaya // MBhT_3.30
   śrīśaṅkara uvāca /	SrI-SaFkaraH uvAca /
   sarvayajñādhipo vipraḥ saṃśayo nāsti pārvati /	sarva-yajQa-aDipaH vipraH saMSayaH na-asti pArvati /
   sautrāmaṇyāṃ kulācāre catvāro brāhmaṇādayaḥ // MBhT_3.31	sOtrAmaNyAm kula-AcAre catvAraH brAhmaNa-AdayaH // MBhT_3.31
   brāhmaṇasya mahāmokṣaṃ madyapāne priyaṃvade /	brAhmaNasya mahAmokzam madya-pAne priyaMvade /
   brāhmaṇaḥ parameśāni yadi pānādikaṃ caret // MBhT_3.32	brAhmaNaH parameSAni yadi pAna-Adikam caret // MBhT_3.32
   tatkṣaṇāc chivarūpo 'sau satyaṃ satyaṃ hi śailaje // MBhT_3.33	tad-kzaNAt Siva-rUpaH asO satyam satyam hi SElaje // MBhT_3.33
   toye toyaṃ yathā līnaṃ yathā tejasi tejasam /	toye toyam yaTA lInam yaTA tejasi tejasam /
   ghaṭe bhagne yathākāśaṃ vāyau vāyur yathā priye // MBhT_3.34	Gawe Bagne yaTA-AkASam vAyO vAyuH yaTA priye // MBhT_3.34
   tathaiva madyapānena brāhmaṇo brahmaṇi priye /	taTA-eva madya-pAnena brAhmaNaH brahmaNi priye /
   līyate nātra saṃdehaḥ paramātmani śailaje // MBhT_3.35	lIyate na-atra saMdehaH paramAtmani SElaje // MBhT_3.35
   sāyujyādi mahāmokṣaṃ niyuktaṃ kṣatriyādiṣu /	sAyujya-Adi mahAmokzam niyuktam kzatriya-Adizu /
   sā nārī mānavī madyapāne devi na saṃśayaḥ // MBhT_3.36	sA nArI mAnavI madya-pAne devi na saMSayaH // MBhT_3.36
   sūkṣmasūtre yathā vahnir dehamadhye tathā śivā /	sUkzma-sUtre yaTA vahniH deha-maDye taTA SivA /
   taporūpaṃ bṛhatsūtraṃ pūjārūpaṃ tathā hariḥ // MBhT_3.37	tapaH-rUpam bRhat-sUtram pUjA-rUpam taTA hariH // MBhT_3.37
   saṃyuktaṃ kurute yatra vardhamāno mahāṅkuśaḥ /	saMyuktam kurute yatra varDamAnaH mahA-aFkuSaH /
   madyapānaṃ vinā devi tajjñānaṃ na hi labhyate /	madya-pAnam vinA devi tat-jQAnam na hi laByate /
   ata eva hi vipreṇa madyapānaṃ sadā caret // MBhT_3.38	atas eva hi vipreNa madya-pAnam sadA caret // MBhT_3.38
   vedamātājapenaiva brāhmaṇo na hi śailaje /	vedamAtA-japena-eva brAhmaNaH na hi SElaje /
   brahmajñānaṃ yadā devi tadā brāhmaṇa ucyate // MBhT_3.39	brahma-jQAnam yadA devi tadA brAhmaNaH ucyate // MBhT_3.39
   devānām amṛtaṃ brahma tad iyaṃ laukikī surā /	devAnAm amRtam brahma tat iyam lOkikI surA /
   suratvaṃ bhogamātreṇa surā tena prakīrtitā // MBhT_3.40	sura-tvam Boga-mAtreNa surA tena prakIrtitAH // MBhT_3.40
   mantratrayaṃ sadā pāṭhyaṃ brahmaśāpādi mocanam /	mantra-trayam sadA pAWyam brahma-SApa-Adi mocanam /
   prakuryāt tu dvijenaiva tadā brahmamayī surā // MBhT_3.41	prakuryAt tu dvijena-eva tadA brahma-mayI surAH // MBhT_3.41
   havir āropamātreṇa vahnir dīpto yathā bhavet /	haviH Aropa-mAtreNa vahniH dIptaH yaTA Bavet /
   śāpamocanamātreṇa surā muktipradāyinī // MBhT_3.42	SApa-mocana-mAtreNa surA mukti-pradAyinI // MBhT_3.42
   ata eva hi deveśi brāhmaṇaḥ pānam ācaret /	atas eva hi deveSi brAhmaNaH pAnam Acaret /
   sa brāhmaṇaḥ sa vedajñaḥ so 'gnihotrī sa dīkṣitaḥ // MBhT_3.43	sa brAhmaNaH sa veda-jQaH saH agnihotrI sa dIkzitaH // MBhT_3.43
   bahu kiṃ kathyate devi sa eva triguṇātmakaḥ // MBhT_3.44	bahu kim kaTyate devi saH eva triguNa-AtmakaH // MBhT_3.44
   muktimārgam idaṃ devi goptavyaṃ paśusaṃkaṭe /	mukti-mArgam idam devi goptavyam paSu-saMkawe /
   prakāśāt kāyahāniḥ syān nindanīyo na cānyathā // MBhT_3.45	prakASAt kAya-hAniH syAt nindanIyaH na ca-anyaTA // MBhT_3.45
   Mātṛkābhedatantra, caturthaḥ paṭalaḥ	MAtRkA-Beda-tantra, caturTaH pawalaH
   śrīcaṇḍikovāca /	SrI-caNxikA-uvAca /
   kāraṇena mahāmokṣaṃ nirmālyena śivasya ca /	kAraNena mahAmokzam nirmAlyena Sivasya ca /
   śrutaṃ vede purāṇe ca tava vaktre sureśvara // MBhT_4.1	Srutam vede purANe ca tava vaktre sureSvara // MBhT_4.1
   agrāhyaṃ tava nirmālyam agrāhyaṃ kāraṇaṃ vibho /	agrAhyam tava nirmAlyam agrAhyam kAraNam viBo /
   mṛṣā vākyaṃ mahādeva kathaṃ vadasi yogabhṛt // MBhT_4.2	mRzA vAkyam mahAdeva kaTam vadasi yoga-BRt // MBhT_4.2
   kāraṇena vinā devi mokṣajñānādikaṃ na hi /	kAraNena vinA devi mokza-jQAna-Adikam na hi /
   mahāśaṅkhaṃ vinā devi na mantraḥ siddhidāyakaḥ // MBhT_4.3	mahA-SaFKam vinA devi na mantraH sidDi-dAyakaH // MBhT_4.3
   sākṣād brahmamayī mālā mahāśaṅkhākhyayā punaḥ /	sAkzAt brahma-mayI mAlA mahASaFKa-AKyayA punar /
   śilāyantre ca vṛndāyāṃ gaṅgāyāṃ surapūjite /	SilAyantre ca vRndAyAm gaFgAyAm sura-pUjite /
   naiva spṛśen mahāśaṅkhaṃ sparśanāt kāṣṭhavad bhavet // MBhT_4.4	na-eva spRSet mahA-SaFKam sparSanAt kAzWa-vat Bavet // MBhT_4.4
   śrīcaṇḍikovāca /	SrI-caNxikA-uvAca /
   gaṅgā tu kāraṇaṃ vāri madyaṃ paramakāraṇam /	gaFgA tu kAraNam vAri madyam parama-kAraNam /
   kāraṇasparśamātreṇa mālāḥ śuddhā bhavanti hi // MBhT_4.5	kAraNa-sparSa-mAtreNa mAlAH SudDAH Bavanti hi // MBhT_4.5
   gaṅgāsparśena deveśa kāṣṭhavan mālikā katham /	gaFgA-sparSena deveSa kAzWa-vat mAlikA kaTam /
   vada me parameśāna iti me saṃśayo hṛdi // MBhT_4.6	vada me parameSAnaH iti me saMSayaH hRdi // MBhT_4.6
   śrīśaṃkara uvāca /	SrI-SaMkaraH uvAca /
   kāraṇaṃ devadeveśi mokṣadaṃ sarvajātiṣu /	kAraNam devadeveSi mokza-dam sarva-jAtizu /
   tathā svargādijanakaṃ gaṅgātoyaṃ na saṃśayaḥ // MBhT_4.7	taTA svarga-Adi-janakam gaFgA-toyam na saMSayaH // MBhT_4.7
   kāraṇe nivased devi mahākālī parā kalā /	kAraNe nivaset devi mahAkAlI parA kalA /
   mahāvidyā vasen nityaṃ surāyāṃ parameśvari // MBhT_4.8	mahAvidyA vaset nityam surAyAm parameSvari // MBhT_4.8
   mahāśaṅkhe vasen nityaṃ pañcāśadvarṇarūpiṇī /	mahA-SaFKe vaset nityam paQcASat-varNa-rUpiNI /
   mahāvidyā vasen nityaṃ mahāśaṅkhe ca sarvadā // MBhT_4.9	mahAvidyA vaset nityam mahA-SaFKe ca sarvadA // MBhT_4.9
   gaṅgāsparśanamātreṇa gaṅgāyāṃ līyate priye /	gaFgA-sparSana-mAtreNa gaFgAyAm lIyate priye /
   kāṣṭhasparśanamātreṇa kāṣṭhe vahnis tṛṇe yathā // MBhT_4.10	kAzWa-sparSana-mAtreNa kAzWe vahniH tRNe yaTA // MBhT_4.10
   gaṅgāsparśe tathā devi gaṅgāyāṃ līyate priye /	gaFgA-sparSe taTA devi gaFgAyAm lIyate priye /
   tatkṣaṇe ca mahāśaṅkhaḥ kāṣṭhavan nātra saṃśayaḥ // MBhT_4.11	tad-kzaNe ca mahA-SaFKaH kAzWa-vat na-atra saMSayaH // MBhT_4.11
   śilāyantre tulasyādau tathaiva parameśvari // MBhT_4.12	SilAyantre tulasyAdO taTA-eva parameSvari // MBhT_4.12
   mahāśaṅkhākhyamālāyāṃ yo japet sādhakottamaḥ /	mahASaFKa-AKya-mAlAyAm yaH japet sADaka-uttamaH /
   aṣṭasiddhiḥ kare tasya sa eva śambhur avyayaḥ /	azwa-sidDiH kare tasya saH eva SamBuH avyayaH /
   maulau gaṅgā sthitā yasya gaṅgāsnānena tasya kim // MBhT_4.13	mOlO gaFgA sTitAH yasya gaFgA-snAnena tasya kim // MBhT_4.13
   vārāṇasī kāmarūpaṃ haridvāraṃ prayāgakam /	vArANasI kAmarUpam haridvAram prayAgakam /
   gaṇḍakī badarikā devi gaṅgāsāgarasaṃgamam // MBhT_4.14	gaNxakI badarikA devi gaFgAsAgara-saMgamam // MBhT_4.14
   yasya bhaktir mahāśaṅkhe tasya darśanamātrataḥ /	yasya BaktiH mahA-SaFKe tasya darSana-mAtrataH /
   tīrthasnānaphalaṃ sarvaṃ labhate nātra saṃśayaḥ // MBhT_4.15	tIrTa-snAna-Palam sarvam laBate na-atra saMSayaH // MBhT_4.15
   iti te kathitaṃ kānte sarvaṃ paramadurlabham /	iti te kaTitam kAnte sarvam parama-durlaBam /
   na vaktavyaṃ paśor agre prāṇānte parameśvari // MBhT_4.16	na vaktavyam paSoH agre prANAnte parameSvari // MBhT_4.16
   Mātṛkābhedatantra, pañcamaḥ paṭalaḥ	MAtRkA-Beda-tantra, paQcamaH pawalaH
   śrīcaṇḍikovāca /	SrI-caNxikA-uvAca /
   pāradaṃ bhasmanirmāṇaṃ kenopāyena śaṃkara /	pAradam Basma-nirmANam kena-upAyena SaMkara /
   tad ahaṃ śrotum icchāmi yadi te 'sti kṛpā mayi // MBhT_5.1	tat aham Srotum icCAmi yadi te asti kRpA mayi // MBhT_5.1
   śrīśaṃkara uvāca /	SrI-SaMkaraH uvAca /
   pārade bhasmanirmāṇe nānāvighnāni pārvati /	pArade Basma-nirmANe nAnA-viGnAni pArvati /
   ata eva hi tatrādau śāntiṃ kuryād dvijottamaḥ // MBhT_5.2	atas eva hi tatra-AdO SAntim kuryAt dvijottamaH // MBhT_5.2
   varayet karmakartāraṃ vakṣyamāṇavidhānataḥ /	varayet karma-kartAram vakzyamANa-viDAnataH /
   pūjayet ṣoḍaśaliṅgaṃ pārthivaṃ parvatātmaje // MBhT_5.3	pUjayet zoxaSa-liFgam pArTivam parvata-Atmaje // MBhT_5.3
   ṣoḍaśenopacāreṇa toḍaloktavidhānataḥ /	zoxaSena-upacAreNa toxala-ukta-viDAnataH /
   bhogayogyaṃ pradātavyaṃ madhuparkaṃ sureśvari // MBhT_5.4	Boga-yogyam pradAtavyam maDuparkam sureSvari // MBhT_5.4
   pañcāmṛtena deveśaṃ snāpayec chuddhavāriṇā /	paQcAmRtena deveSam snApayet SudDa-vAriNA /
   puruṣasya yathāyogyaṃ yugmavastraṃ nivedayet // MBhT_5.5	puruzasya yaTAyogyam yugma-vastram nivedayet // MBhT_5.5
   caturaṅgulivistāraṃ raupyanirmāṇapīṭhakam /	catur-aFguli-vistAram rOpya-nirmANa-pIWakam /
   alaṃkāraṃ yathāyogyaṃ puruṣasya nivedayet // MBhT_5.6	alaMkAram yaTAyogyam puruzasya nivedayet // MBhT_5.6
   alaktakayutaṃ vāpi dadyān malayajaṃ śive /	alaktaka-yutam vA-api dadyAt malayajam Sive /
   ṣaḍaṅgadhūpaṃ deveśi pradadyāc ca punaḥ punaḥ // MBhT_5.7	zaxaFga-DUpam deveSi pradadyAt ca punar punar // MBhT_5.7
   ghṛtayuktaṃ tathā dīpaṃ dadyāt kalyāṇahetave /	GRta-yuktam taTA dIpam dadyAt kalyANa-hetave /
   naivedyaṃ vividhaṃ ramyaṃ nānāphalasamanvitam // MBhT_5.8	nEvedyam viviDam ramyam nAnA-Pala-samanvitam // MBhT_5.8
   śarkarāsaṃyutaṃ kṛtvā pāyasaṃ vinivedayet /	SarkarA-saMyutam kRtvA pAyasam vinivedayet /
   dadyāt toyaṃ maheśāni vijayāsaṃyutaṃ priye // MBhT_5.9	dadyAt toyam maheSAni vijayA-saMyutam priye // MBhT_5.9
   ṣaḍakṣaraṃ mahāmantraṃ gajāntakasahasrakam /	zaz-akzaram mahA-mantram gajAntaka-sahasrakam /
   prajapet sādhakaśreṣṭhas tataḥ siddho bhaved dhruvam // MBhT_5.10	prajapet sADaka-SrezWaH tatas sidDaH Bavet Druvam // MBhT_5.10
   athavā parameśāni dhanadāṃ dhanadāyinīm /	aTavA parameSAni DanadAm Dana-dAyinIm /
   pūjayed bahuyatnena ṣoḍaśenopacārataḥ // MBhT_5.11	pUjayet bahu-yatnena zoxaSena-upacArataH // MBhT_5.11
   dvādaśāhvaṃ yajed dhīmān diksahasraṃ tato japet /	dvAdaSa-Ahvam yajet DImAn diS-sahasram tatas japet /
   taddaśāṃśaṃ maheśāni homaṃ kuryād vicakṣaṇaḥ // MBhT_5.12	tad-daSa-aMSam maheSAni homam kuryAt vicakzaNaH // MBhT_5.12
   homakarmādyaśaktaś ced dviguṇaṃ japam ācaret /	homa-karma-Adi-aSaktaH ced dviguNam japam Acaret /
   yadi prītā bhavet sā hi tadā kiṃ vā na sidhyati // MBhT_5.13	yadi prItA Bavet sA hi tadA kim vA na siDyati // MBhT_5.13
   pratyahaṃ parameśāni kubero dīyate vasu /	pratyaham parameSAni kuberaH dIyate vasu /
   bhasmanirmāṇakaṃ devi vicitraṃ tasya kiṃ śive // MBhT_5.14	Basma-nirmANakam devi vicitram tasya kim Sive // MBhT_5.14
   gurave dakṣiṇāṃ dadyād yathāvibhavavistaraiḥ /	gurave dakziNAm dadyAt yaTA-viBava-vistarEH /
   tataḥ siddho bhaven mantrī nātra kāryā vicāraṇā // MBhT_5.15	tatas sidDaH Bavet mantrI na-atra kAryA vicAraNAH // MBhT_5.15
   śrīcaṇḍikovāca /	SrI-caNxikA-uvAca /
   vidhānaṃ devadeveśa bhasmanirmāṇakarmaṇi /	viDAnam devadeveSa Basma-nirmANa-karmaNi /
   sakṛt kṛte yena rūpe bhasmasāj jāyate vibho // MBhT_5.16	sakRt kRte yena rUpe BasmasAt jAyate viBo // MBhT_5.16
   śrīśaṃkara uvāca /	SrI-SaMkaraH uvAca /
   ānīya pāradaṃ devi sthāpayet prastaropari /	AnIya pAradam devi sTApayet prastara-upari /
   tasyopari japen mantraṃ sarvavandyanavātmakam // MBhT_5.17	tasya-upari japet mantram sarva-vandya-nava-Atmakam // MBhT_5.17
   sāṣṭasahasraṃ deveśi prajapet sādhakāgraṇīḥ /	sa-azwa-sahasram deveSi prajapet sADaka-agraNIH /
   syayambhupuṣpasaṃyukte vastre cāruṇasaṃnibhe // MBhT_5.18	syayamBu-puzpa-saMyukte vastre ca-aruNa-saMniBe // MBhT_5.18
   saṃsthāpya pāradaṃ devi mṛtpātrayugale śive /	saMsTApya pAradam devi mRd-pAtra-yugale Sive /
   puṣpayuktena sūtreṇa badhnīyād bahuyatnataḥ // MBhT_5.19	puzpa-yuktena sUtreNa baDnIyAt bahu-yatnataH // MBhT_5.19
   muktidhārājalenaiva dhānyasya parameśvari /	mukti-DArA-jalena-eva DAnyasya parameSvari /
   lepayed bahuyatnena raudre śuṣkaṃ ca kārayet // MBhT_5.20	lepayet bahu-yatnena rOdre Suzkam ca kArayet // MBhT_5.20
   punaś ca lepayed dhīmān tato vahnau vinikṣipet /	punar ca lepayet DImAn tatas vahnO vinikzipet /
   aṣṭamīnavamīrātrau kṣipen naiva sureśvari // MBhT_5.21	azwa-mInavamIrAtrO kzipet na-eva sureSvari // MBhT_5.21
   athavā parameśāni mṛtpātre sthāpayed rasam /	aTavA parameSAni mRd-pAtre sTApayet rasam /
   vallīrasena taddravyaṃ śodhayed bahuyatnataḥ // MBhT_5.22	vallI-rasena tat-dravyam SoDayet bahu-yatnataH // MBhT_5.22
   ghṛtanārīrasenaiva tathaiva śodhanaṃ caret /	GRta-nArI-rasena-eva taTA-eva SoDanam caret /
   evaṃ kṛte tu guṭikā yadi syād dṛḍhabandhanam // MBhT_5.23	evam kRte tu guwikA yadi syAt dRXa-banDanam // MBhT_5.23
   dhusturaṃ ca samānīya madhye śūnyaṃ ca kārayet /	Dusturam ca samAnIya maDye SUnyam ca kArayet /
   kṛṣṇākhyatulasīyoge tathā ghṛtakumārikā // MBhT_5.24	kRzNa-AKya-tulasI-yoge taTA GRta-kumArikAH // MBhT_5.24
   evaṃ kṛte vahniyoge bhasmasāj jāyate kila /	evam kRte vahni-yoge BasmasAt jAyate kila /
   bhasmayoge bhavet svarṇaṃ dhanadāyāḥ prasādataḥ // MBhT_5.25	Basma-yoge Bavet svarNam DanadAyAH prasAdataH // MBhT_5.25
   vivarṇaṃ jāyate dravyaṃ yadi pūjāṃ na cācaret // MBhT_5.26	vivarNam jAyate dravyam yadi pUjAm na ca-Acaret // MBhT_5.26
   śrīcaṇḍikovāca /	SrI-caNxikA-uvAca /
   svayambhu kīdṛśaṃ nātha kuṇḍagolaṃ tu kīdṛśam /	svayamBu kIdRSam nATa kuNxa-golam tu kIdRSam /
   svapuṣpaṃ kīdṛśaṃ nātha vajrapuṣpaṃ tu kīdṛśam /	svapuzpam kIdRSam nATa vajrapuzpam tu kIdRSam /
   sarvakālodbhavaṃ nātha kīdṛśaṃ vada śaṃkara // MBhT_5.27	sarva-kAla-udBavam nATa kIdRSam vada SaMkara // MBhT_5.27
   śrīśaṃkara uvāca /	SrI-SaMkaraH uvAca /
   vivāharahitā kanyā prathamaṃ puṣpasaṃyutā /	vivAha-rahitA kanyA praTamam puzpa-saMyutAH /
   tacchoṇitaṃ maheśāni svayambhu nātra saṃśayaḥ // MBhT_5.28	tat-SoNitam maheSAni svayamBu na-atra saMSayaH // MBhT_5.28
   bhartari vidyamāne tu yā kanyā cānyajā śive /	Bartari vidyamAne tu yA kanyA ca-anya-jA Sive /
   tadudbhavaṃ kuṇḍapuṣpaṃ sarvakāryārthasādhakam // MBhT_5.29	tad-udBavam kuNxapuzpam sarva-kArya-arTa-sADakam // MBhT_5.29
   mṛte bhartari deveśi yā kanyā anyajā śive /	mRte Bartari deveSi yA kanyA anya-jA Sive /
   tadudbhavaṃ golapuṣpaṃ devavaśyakaraṃ param // MBhT_5.30	tad-udBavam golapuzpam deva-vaSya-karam param // MBhT_5.30
   vivāhitāyāḥ kanyāyāḥ prathame ṛtusambhave /	vivAhitAyAH kanyAyAH praTame Rtu-samBave /
   tacchoṇitaṃ maheśāni svapuṣpaṃ sarvamohanam // MBhT_5.31	tat-SoNitam maheSAni svapuzpam sarva-mohanam // MBhT_5.31
   vivāhitāyāḥ kanyāyāḥ puruṣasya ca tāḍanāt /	vivAhitAyAH kanyAyAH puruzasya ca tAxanAt /
   yadi puṣpaṃ samudbhūtaṃ vajraṃ tat parikīrtitam // MBhT_5.32	yadi puzpam samudBUtam vajram tat parikIrtitam // MBhT_5.32
   vivāhitāyāḥ kanyāyāḥ pratimāse ca yad bhavet /	vivAhitAyAH kanyAyAH pratimAse ca yat Bavet /
   sarvakālodbhavaṃ puṣpaṃ kathitaṃ vīravandite // MBhT_5.33	sarva-kAla-udBavam puzpam kaTitam vIra-vandite // MBhT_5.33
   samakrośaṃ vahnimadhye sthāpayed bahuyatnataḥ /	sama-kroSam vahni-maDye sTApayet bahu-yatnataH /
   tata utthāya tad dravyaṃ svarṇapātre nidhāya ca // MBhT_5.34	tatas utTAya tat dravyam svarNa-pAtre niDAya ca // MBhT_5.34
   prajapet parameśāni prāsādākhyaṃ mahāmanum /	prajapet parameSAni prAsAda-AKyam mahA-manum /
   tataḥ siddho bhaven mantrī nānyathā mama bhāṣitam // MBhT_5.35	tatas sidDaH Bavet mantrI na-anyaTA mama BAzitam // MBhT_5.35
   etan mantraṃ maheśāni gajāntakasahasrakam /	etat mantram maheSAni gajAntaka-sahasrakam /
   japitvā pūjayet paścāt pārthivaṃ śivaliṅgakam // MBhT_5.36	japitvA pUjayet paScAt pArTivam Siva-liFgakam // MBhT_5.36
   tataḥ parīkṣā kartavyā śṛṇu matprāṇavallabhe /	tatas parIkzA kartavyA SRNu mad-prANa-vallaBe /
   śuddhatāmraṃ vahnimadhye mṛtpātre tolakaṃ mitam // MBhT_5.37	SudDa-tAmram vahni-maDye mRd-pAtre tolakam mitam // MBhT_5.37
   dravībhūte ca tāmre ca guñjāmānaṃ kṣiped yadi /	dravIBUte ca tAmre ca guQjA-mAnam kzipet yadi /
   tatkṣaṇe parameśāni svarṇaṃ bhavati niścitam // MBhT_5.38	tad-kzaNe parameSAni svarNam Bavati niScitam // MBhT_5.38
   guñjāpramāṇaṃ tad dravyaṃ bhojanaṃ kurute yadi /	guQjA-pramANam tat dravyam Bojanam kurute yadi /
   sarvarogaparityakto jāyate madanopamaḥ /	sarva-roga-parityaktaH jAyate madana-upamaH /
   mantrasiddhir bhavet tasya jāyate cirajīvitā // MBhT_5.39	mantra-sidDiH Bavet tasya jAyate cira-jIvitA // MBhT_5.39
   pratyahaṃ parameśāni śatanārīṃ ramed yadi /	pratyaham parameSAni Sata-nArIm ramet yadi /
   vīryādirahitaṃ na syāt tejovṛddhikaraṃ param // MBhT_5.40	vIrya-Adi-rahitam na syAt tejaH-vRdDi-karam param // MBhT_5.40
   maraṇaṃ naiva paśyāmi yadi dhyānayuto bhavet /	maraNam na-eva paSyAmi yadi DyAna-yutaH Bavet /
   tasya vittaṃ vilokyaiva kubero 'pi tiraskṛtaḥ // MBhT_5.41	tasya vittam vilokya-eva kuberaH api tiraskRtaH // MBhT_5.41
   gānena tumburuḥ sākṣād dānena vāsavo yathā /	gAnena tumburuH sAkzAt dAnena vAsavaH yaTA /
   maheśa iva yogīndro nirṛtir iva durdharaḥ // MBhT_5.42	maheSaH iva yogi-indraH nirRtiH iva durDaraH // MBhT_5.42
   mahābalo mahāvīryo mahāsāhasikaḥ śuciḥ /	mahA-balaH mahA-vIryaH mahA-sAhasikaH SuciH /
   mahāsvaccho dayāvāṃś ca sarvaprāṇihite rataḥ /	mahA-svacCaH dayAvAn ca sarva-prANi-hite rataH /
   bahu kiṃ kathyate devi sa eva gaṇanāyakaḥ // MBhT_5.43	bahu kim kaTyate devi saH eva gaNanAyakaH // MBhT_5.43
   Mātṛkābhedatantra, ṣaṣṭaḥ paṭalaḥ	MAtRkA-Beda-tantra, zazwaH pawalaH
   śrīcaṇḍikovāca /	SrI-caNxikA-uvAca /
   vada īśāna sarvajña sarvatattvavidāṃ vara /	vada ISAna sarvajQa sarva-tattva-vidAm vara /
   mahāroge mahāduḥkhe mahādāridryasaṃkaṭe // MBhT_6.1	mahA-roge mahA-duHKe mahA-dAridrya-saMkawe // MBhT_6.1
   nānā vyādhigate vāpi nānāpīḍādisaṃkaṭe /	nAnA vyADi-gate vA-api nAnA-pIxA-Adi-saMkawe /
   rājyanāśe rājabhaye kārāgāragate punaḥ // MBhT_6.2	rAjya-nASe rAja-Baye kAra-AgAra-gate punar // MBhT_6.2
   rāyadaṇḍe ca deveśa tathā ca grahapīḍite /	rAya-daNxe ca deveSa taTA ca graha-pIxite /
   kenopāyena deveśa mucyate vada śaṃkara // MBhT_6.3	kena-upAyena deveSa mucyate vada SaMkara // MBhT_6.3
   śrīśaṃkara uvāca /	SrI-SaMkaraH uvAca /
   śṛṇu cārvaṅgi subhage yan māṃ tvaṃ paripṛcchasi /	SRNu cAru-aFgi suBage yat mAm tvam paripRcCasi /
   tat tat sarvaṃ pravakṣyāmi sāvadhānāvadhāraya // MBhT_6.4	tat tat sarvam pravakzyAmi sAvaDAna-avaDAraya // MBhT_6.4
   yā cādyā paramā vidyā cāmuṇḍā kālikā parā /	yA ca-AdyA paramA vidyA cAmuNxA kAlikA parA /
   tasyāḥ prayogamātreṇa kiṃ na sidhyati bhūtale // MBhT_6.5	tasyAH prayoga-mAtreNa kim na siDyati BU-tale // MBhT_6.5
   śrīcaṇḍikovāca /	SrI-caNxikA-uvAca /
   rāhuś caṇḍālo vikhyātaḥ sarvatra parameśvara /	rAhuH caNxAlaH viKyAtaH sarvatra parameSvara /
   puṇyakālaḥ kathaṃ deva tasya sparśe divākare // MBhT_6.6	puNya-kAlaH kaTam deva tasya sparSe divAkare // MBhT_6.6
   niśākare tathā nātha iti me saṃśayo hṛdi /	niSAkare taTA nATaH iti me saMSayaH hRdi /
   kathayasva parānanda paścād anyat prakāśaya // MBhT_6.7	kaTayasva parAnanda paScAt anyat prakASaya // MBhT_6.7
   śrīśaṃkara uvāca /	SrI-SaMkaraH uvAca /
   śṛṇu cārvaṅgi subhage grahaṇaṃ cottamottamam /	SRNu cAru-aFgi suBage grahaNam ca-uttama-uttamam /
   grahaṇaṃ trividhaṃ devi candrasūryāgnisaṃyutam // MBhT_6.8	grahaNam triviDam devi candra-sUrya-agni-saMyutam // MBhT_6.8
   śakter lalāṭake netre vahnis tiṣṭhati sarvadā /	SakteH lalAwake netre vahniH tizWati sarvadA /
   vāmanetre tathā candro dakṣe sūryaḥ pratiṣṭhitaḥ // MBhT_6.9	vAma-netre taTA candraH dakze sUryaH pratizWitaH // MBhT_6.9
   śambhunāthena deveśi ramaṇaṃ kriyate yadā /	SamBunATena deveSi ramaNam kriyate yadA /
   tadaiva grahaṇaṃ devi śaktiyukto yadā śivaḥ // MBhT_6.10	tadA-eva grahaNam devi Sakti-yuktaH yadA SivaH // MBhT_6.10
   vāmanetre cumbane tu śaśāṅkagrahaṇaṃ tadā /	vAma-netre cumbane tu SaSAFka-grahaNam tadA /
   dakṣanetre cumbane ca bhāskaragrahaṇaṃ tadā // MBhT_6.11	dakza-netre cumbane ca BAskara-grahaNam tadA // MBhT_6.11
   lalāṭe cumbane cāgnigrahaṇaṃ parameśvari /	lalAwe cumbane ca-agni-grahaNam parameSvari /
   śivavīryaṃ yato vahnirato 'dṛśyaḥ sureśvari // MBhT_6.12	Siva-vIryam yatas vahniH-atas adRSyaH sureSvari // MBhT_6.12
   rāhuḥ śivaḥ samākhyātas triguṇā śaktir īritā /	rAhuH SivaH samAKyAtaH triguNA SaktiH IritAH /
   śivaśaktyoḥ samāyogo grahaṇaṃ parameśvari // MBhT_6.13	Siva-SaktyoH samAyogaH grahaNam parameSvari // MBhT_6.13
   śivaśaktisamāyogaḥ kālaṃ brahmamayaṃ priye /	Siva-Sakti-samAyogaH kAlam brahma-mayam priye /
   ata eva maheśāni rāśyādīn na vicārayet // MBhT_6.14	atas eva maheSAni rASi-AdIn na vicArayet // MBhT_6.14
   tithinakṣatrayogena yad yogaṃ parameśvari /	tiTi-nakzatra-yogena yat yogam parameSvari /
   tadaiva parameśāni rāśyādigaṇanaṃ caret // MBhT_6.15	tadA-eva parameSAni rASi-Adi-gaNanam caret // MBhT_6.15
   śivaśaktisamāyogāt sarvaṃ brahmamayaṃ jagat /	Siva-Sakti-samAyogAt sarvam brahma-mayam jagat /
   māsapakṣatithīnāṃ ca noccāryaṃ parameśvari // MBhT_6.16	mAsa-pakza-tiTInAm ca na-uccAryam parameSvari // MBhT_6.16
   dṛṣṭimātreṇa japtavyaṃ tadā siddhir bhaved dhruvam /	dRzwi-mAtreNa japtavyam tadA sidDiH Bavet Druvam /
   tatkālaṃ paramaṃ kālaṃ vijñeyaṃ vīravandite // MBhT_6.17	tad-kAlam paramam kAlam vijQeyam vIra-vandite // MBhT_6.17
   tatra yad yat kṛtaṃ sarvam anantaphalam īritam /	tatra yat yat kRtam sarvam ananta-Palam Iritam /
   puraiva kathitaṃ sarvaṃ bahu kiṃ kathyate 'dhunā // MBhT_6.18	purA-eva kaTitam sarvam bahu kim kaTyate aDunA // MBhT_6.18
   etat suguptabhedaṃ hi tava snehāt prakāśitam /	etat su-gupta-Bedam hi tava snehAt prakASitam /
   na vaktavyaṃ paśor agre na vaktavyaṃ sureśvari // MBhT_6.19	na vaktavyam paSoH agre na vaktavyam sureSvari // MBhT_6.19
   etat tattvaṃ prayatnena brahmā jānāti mādhavaḥ /	etat tattvam prayatnena brahmA jAnAti mADavaH /
   pragoptavyaṃ prayatnena svayonir iva śailaje // MBhT_6.20	pragoptavyam prayatnena sva-yoniH iva SElaje // MBhT_6.20
   śrīcaṇḍikovāca /	SrI-caNxikA-uvAca /
   cāmuṇḍāyā mahāmantraṃ kīdṛśaṃ parameśvara /	cAmuNxAyAH mahA-mantram kIdRSam parameSvara /
   ārādhanaṃ kīdṛśaṃ vā tad vadasva dayānidhe // MBhT_6.21	ArADanam kIdRSam vA tat vadasva dayAniDe // MBhT_6.21
   śrīśaṃkara uvāca /	SrI-SaMkaraH uvAca /
   śṛṇu cārvaṅgi subhage cāmuṇḍāmantram uttamam /	SRNu cAru-aFgi suBage cAmuNxA-mantram uttamam /
   yasya vijñānamātreṇa punarjanma na vidyate // MBhT_6.22	yasya vijQAna-mAtreNa punarjanma na vidyate // MBhT_6.22
   kālībījayugaṃ devi kūrcabījaṃ tataḥ param /	kAlIbIja-yugam devi kUrca-bIjam tatas param /
   tryakṣarī paramā vidyā cāmuṇḍā kālikā svayam // MBhT_6.23	tri-akzarI paramA vidyA cAmuNxA kAlikA svayam // MBhT_6.23
   saptāhaṃ pūjayed devīm upacāraiś ca ṣoḍaśaiḥ /	sapta-aham pUjayet devIm upacArEH ca zoxaSEH /
   pūjānte prajapen mantraṃ trisahasraṃ varānane // MBhT_6.24	pUjA-ante prajapet mantram tri-sahasram varAnane // MBhT_6.24
   rātrau tu pañcatattvena pūjayet parameśvarīm /	rAtrO tu paQcatattvena pUjayet parameSvarIm /
   tathā rātrau japen mantraṃ kulaśaktisamanvitam // MBhT_6.25	taTA rAtrO japet mantram kula-Sakti-samanvitam // MBhT_6.25
   yantranirmāṇayogyaṃ hi pīṭhaṃ dadyāt suvistaram /	yantra-nirmANa-yogyam hi pIWam dadyAt su-vistaram /
   bhogayogyaṃ pradātavyaṃ madhuparkaṃ yathocitam // MBhT_6.26	Boga-yogyam pradAtavyam maDuparkam yaTocitam // MBhT_6.26
   śakter yathā vidheyaṃ syād yuvatyāḥ parameśvari /	SakteH yaTA viDeyam syAt yuvatyAH parameSvari /
   tathā vastraṃ pradātavyaṃ sarvakalyāṇahetave // MBhT_6.27	taTA vastram pradAtavyam sarva-kalyANa-hetave // MBhT_6.27
   alaṃkāraṃ yathāyogyaṃ tatra tatra niyojayet /	alaMkAram yaTAyogyam tatra tatra niyojayet /
   naivedyaṃ vividhaṃ ramyaṃ nānādravyasamanvitam // MBhT_6.28	nEvedyam viviDam ramyam nAnA-dravya-samanvitam // MBhT_6.28
   sāmiṣānnaṃ pradātavyaṃ paramānnaṃ saśarkaram /	sa-Amiza-annam pradAtavyam paramAnnam sa-Sarkaram /
   pūjayet parayā bhaktyā balidānaṃ tataḥ param // MBhT_6.29	pUjayet parayA BaktyA bali-dAnam tatas param // MBhT_6.29
   pratyahaṃ parameśāni cādyante vā baliṃ haret /	pratyaham parameSAni ca-Adi-ante vA balim haret /
   sāṅge jāte maheśāni cāthavā balim āharet // MBhT_6.30	sAFge jAte maheSAni ca-aTavA balim Aharet // MBhT_6.30
   evaṃ kṛte mahāsiddhiṃ labhate nātra saṃśayaḥ /	evam kRte mahA-sidDim laBate na-atra saMSayaH /
   dhanārthī dhanam āpnoti putrārthī putravān bhavet // MBhT_6.31	Dana-arTI Danam Apnoti putra-arTI putravAn Bavet // MBhT_6.31
   vivāde jayam āpnoti rājadvāre jayī bhavet /	vivAde jayam Apnoti rAjadvAre jayI Bavet /
   sarvatra vijayī bhūtvā devīputra iva kṣitau // MBhT_6.32	sarvatra vijayI BUtvA devI-putraH iva kzitO // MBhT_6.32
   rogebhyo ghorarūpebhyaḥ pūjayitvā pramucyate /	rogeByaH Gora-rUpeByaH pUjayitvA pramucyate /
   icchāsiddhir bhavet tasya sarvasiddhir na cānyathā // MBhT_6.33	icCA-sidDiH Bavet tasya sarva-sidDiH na ca-anyaTA // MBhT_6.33
   kārāgāragate devi mucyate nātra saṃśayaḥ /	kAra-AgAra-gate devi mucyate na-atra saMSayaH /
   prayogaṃ parameśāni sāraṃ paramadurlabham // MBhT_6.34	prayogam parameSAni sAram parama-durlaBam // MBhT_6.34
   atisnehena deveśi tava sthāne prakāśitam /	atisnehena deveSi tava sTAne prakASitam /
   athavā parameśāni paṭhec caṇḍīṃ sanātanīm // MBhT_6.35	aTavA parameSAni paWet caNxIm sanAtanIm // MBhT_6.35
   pūjayec caṇḍikāṃ devīṃ sugandhipuṣpasaṃyutaiḥ /	pUjayet caNxikAm devIm suganDi-puzpa-saMyutEH /
   dhūpadīpena gandhena naivedyena sureśvari // MBhT_6.36	DUpa-dIpena ganDena nEvedyena sureSvari // MBhT_6.36
   avaśyaṃ pañcatattvena pūjayec caṇḍikāṃ parām // MBhT_6.37	avaSyam paQcatattvena pUjayet caNxikAm parAm // MBhT_6.37
   ādāv ṛṣyādisūktena cārghyānte parameśvari /	AdO Rzi-Adi-sUktena ca-arGya-ante parameSvari /
   pañcatattvaṃ samānīya śodhayec chāstravittamaḥ // MBhT_6.38	paQcatattvam samAnIya SoDayet SAstra-vittamaH // MBhT_6.38
   tarpaṇaṃ ca tataḥ kṛtvā cārghyapātre vinikṣipet /	tarpaNam ca tatas kRtvA ca-arGya-pAtre vinikzipet /
   arghyodakena saṃprokṣya pūjayet pīṭhadevatām // MBhT_6.39	arGya-udakena saMprokzya pUjayet pIWa-devatAm // MBhT_6.39
   praṇavaṃ ca samuddhṛtya māyābījaṃ tataḥ param /	praNavam ca samudDRtya mAyA-bIjam tatas param /
   prabhāṃ māyāṃ jayāṃ sūkṣmāṃ viśuddhāṃ nandinīṃ tathā // MBhT_6.40	praBAm mAyAm jayAm sUkzmAm viSudDAm nandinIm taTA // MBhT_6.40
   suprabhāṃ vijayāṃ sarvasiddhidāṃ paripūjayet /	su-praBAm vijayAm sarva-sidDi-dAm paripUjayet /
   vajranakhadaṃṣṭrāyudhāya hūṃ phaḍ ityantatas tataḥ // MBhT_6.41	vajra-naKa-daMzwrA-AyuDAya hUm Paw iti-antatas tatas // MBhT_6.41
   namo 'ntena tu deveśi āsanaṃ ca samarcayet /	namaH antena tu deveSi Asanam ca samarcayet /
   gurupaṅktiṃ pūjayitvā punar dhyānaṃ samācaret // MBhT_6.42	guru-paFktim pUjayitvA punar DyAnam samAcaret // MBhT_6.42
   āvāhanaṃ tato mudrāṃ jīvanyāsaṃ prapūjanam /	AvAhanam tatas mudrAm jIva-nyAsam prapUjanam /
   ṣaḍaṅgena tu sampūjya parivārān prapūjayet // MBhT_6.43	zaxaFgena tu sampUjya parivArAn prapUjayet // MBhT_6.43
   śaṅkhanidhiṃ padmanidhiṃ tathā brāhmyādikaṃ yajet /	SaFKaniDim padma-niDim taTA brAhmI-Adikam yajet /
   indrādīṃś caiva vajrādīn pūjayet sādhakottamaḥ // MBhT_6.44	indra-AdIn ca-eva vajra-AdIn pUjayet sADaka-uttamaH // MBhT_6.44
   praṇavādinamo 'ntena pūjayet sādhakottamaḥ /	praNava-Adi-namaH antena pUjayet sADaka-uttamaH /
   punar devīṃ maheśāni pañcatattvena pūjayet // MBhT_6.45	punar devIm maheSAni paQcatattvena pUjayet // MBhT_6.45
   prāṇāyāmaṃ tataḥ kṛtvā gurumantreṣṭadevatām /	prANAyAmam tatas kRtvA guru-mantra-izwadevatAm /
   aikyaṃ vibhāvya deveśi mūlamantraṃ japec chatam // MBhT_6.46	Ekyam viBAvya deveSi mUlamantram japet Satam // MBhT_6.46
   prāṇāyāmaṃ tataḥ kṛtvā kāraṇādīn samāharet /	prANAyAmam tatas kRtvA kAraNa-AdIn samAharet /
   tasyai dattvā svayaṃ pītvā paṭhec caṇḍīṃ sureśvari // MBhT_6.47	tasyE dattvA svayam pItvA paWet caNxIm sureSvari // MBhT_6.47
   sāṅge jāte tu māhātmye punaḥ pānaṃ samācaret /	sa-aFge jAte tu mAhAtmye punar pAnam samAcaret /
   tatas tu prapaṭhed dhīmān krameṇa pānam ācaret // MBhT_6.48	tatas tu prapaWet DImAn krameNa pAnam Acaret // MBhT_6.48
   samāpte tu vilomena punar mantraṃ śataṃ japet /	samApte tu vilomena punar mantram Satam japet /
   yadi bhāgyavaśād devi śaktiyogaṃ labhen naraḥ // MBhT_6.49	yadi BAgya-vaSAt devi Sakti-yogam laBet naraH // MBhT_6.49
   tatkṣaṇe hi vijānīyāt sarvasiddhiḥ kare sthitā /	tad-kzaNe hi vijAnIyAt sarva-sidDiH kare sTitA /
   evaṃ kṛtvā maheśāni yadi pāṭhaṃ samācaret // MBhT_6.50	evam kRtvA maheSAni yadi pAWam samAcaret // MBhT_6.50
   māhātmyaṃ tasya pāṭhasya kiṃ vaktuṃ śakyate mayā /	mAhAtmyam tasya pAWasya kim vaktum Sakyate mayA /
   śatavaktraṃ yadi bhavet tadā vaktuṃ na śakyate // MBhT_6.51	Sata-vaktram yadi Bavet tadA vaktum na Sakyate // MBhT_6.51
   pañcavaktreṇa deveśi kiṃ vaktuṃ śakyate 'dhunā /	paQcavaktreNa deveSi kim vaktum Sakyate aDunA /
   sakṛt pāṭhena deveśi kiṃ punar brahma kevalam // MBhT_6.52	sakRt pAWena deveSi kim punar brahma kevalam // MBhT_6.52
   avaśyaṃ labhate śāntiṃ sarvatra parameśvari /	avaSyam laBate SAntim sarvatra parameSvari /
   yadi śāntiṃ na labhate mama vākyaṃ mṛṣā tadā // MBhT_6.53	yadi SAntim na laBate mama vAkyam mRzA tadA // MBhT_6.53
   ṣoḍaśenopacāreṇa prathamaṃ pūjanaṃ caret /	zoxaSena-upacAreNa praTamam pUjanam caret /
   dvitīye pañcatattvena pūjayec caṇḍikāṃ priye // MBhT_6.54	dvitIye paQcatattvena pUjayet caNxikAm priye // MBhT_6.54
   sahasrāvṛttipāṭhena yat phalaṃ labhate naraḥ /	sahasrAvRtti-pAWena yat Palam laBate naraH /
   sakṛt pāṭhasya deveśi kalāṃ nārhati ṣoḍaśīm // MBhT_6.55	sakRt pAWasya deveSi kalAm na-arhati zoxaSIm // MBhT_6.55
   dhyānam asyāḥ pravakṣyāmi yathā dhyātvā paṭhen naraḥ // MBhT_6.56	DyAnam asyAH pravakzyAmi yaTA DyAtvA paWet naraH // MBhT_6.56
   oṃ yā caṇḍī madhukaiṭabhādidaityadalanī māhiṣonmādinī yā	om yA caNxI maDu-kEwaBa-Adi-dEtya-dalanI mAhiza-unmAdinI yA
   dhūmrekṣaṇacaṇḍamuṇḍamathanī yā raktabījāśanī /	DUmra-IkzaNa-caNxamuNxa-maTanI yA rakta-bIja-aSanI /
   śaktiḥ śumbhaniśumbhadaityadalanī yā siddhilakṣmīḥ parā sā devī	SaktiH SumBa-niSumBa-dEtya-dalanI yA sidDi-lakzmIH parA sA devI
   navakoṭimūrtisahitā māṃ pātu viśveśvarī // MBhT_6.57	nava-kowi-mUrti-sahitA mAm pAtu viSveSvarI // MBhT_6.57
   dhyānam etac caṇḍikāyāḥ śṛṇuṣva vīravandite // MBhT_6.58	DyAnam etat caNxikAyAH SRNuzva vIra-vandite // MBhT_6.58
   śṛṇu mantraṃ pravakṣyāmi trailokyeṣu ca durlabham /	SRNu mantram pravakzyAmi trElokyezu ca durlaBam /
   vedādyaṃ vāgbhavaṃ māyāṃ kāmabījaṃ tataḥ param // MBhT_6.59	veda-Adyam vAc-Bavam mAyAm kAmabIjam tatas param // MBhT_6.59
   sthiramāyāṃ mahāmāyāṃ kāmabījaṃ tato namaḥ /	sTira-mAyAm mahAmAyAm kAmabIjam tatas namaH /
   navākṣaraṃ mahāmantraṃ japed ādau śataṃ priye // MBhT_6.60	nava-akzaram mahA-mantram japet AdO Satam priye // MBhT_6.60
   viparītaṃ mahāmantraṃ pāṭhānte tu śataṃ japet /	viparItam mahA-mantram pAWA-ante tu Satam japet /
   śṛṇu devi pravakṣyāmi ṛṣicchandaḥ sudurlabham // MBhT_6.61	SRNu devi pravakzyAmi Rzi=-CandaH su-durlaBam // MBhT_6.61
   oṃ saptaśatīmahāstotrasya medhātithiṛṣir	om saptaSatI-mahA-stotrasya meDA-atiTi-RziH-
   gāyatryanuṣṭubbṛhatīpaṃktitriṣtubjagatyaś chandāṃsi	gAyatrI-anuzwuB-bRhatI-paMkti-triztuB-ja-gatyaH CandAMsi
   mahākālīmahālakṣmīmahāsarasvīdevatāstavakaṃ aiṃ hrīṃ klīṃ bījāni kṣrauṃ	mahAkAlI-mahAlakzmI-mahA-sarasvI-devatA-stavakam Em hrIm klIm bIjAni kzrOm
   śaktiḥ mamāmukakāmasiddhyarthe viniyogaḥ // MBhT_6.62	SaktiH mama-amuka-kAma-sidDi-arTe viniyogaH // MBhT_6.62
   praṇavena maheśāni ṣaḍaṅganyāsam ācaret /	praNavena maheSAni zaxaFga-nyAsam Acaret /
   iti te kathitaṃ kānte caṇḍīpāṭhasya lakṣaṇam // MBhT_6.63	iti te kaTitam kAnte caNxIpAWasya lakzaNam // MBhT_6.63
   sārvaṇiḥ sūrya ityādi sārvaṇir bhavitā manuḥ etanmātraṃ paṭhed devi kiṃcin	sArvaNiH sUryaH ityAdi sArvaNiH BavitA manuH etad-mAtram paWet devi kiMcid-
   nyūnādhikaṃ na hi // MBhT_6.64	nyUna-aDikam na hi // MBhT_6.64
   vāratrayaṃ paṭhed devi saṃjapya tu dinatrayam // MBhT_6.65	vAra-trayam paWet devi saMjapya tu dina-trayam // MBhT_6.65
   mahāroge sahāduḥkhe rājapīḍādidāruṇe /	mahA-roge saha-aduHKe rAja-pIxA-Adi-dAruNe /
   nānā vyādhigate vāpi rājyanāśe tathā bhaye // MBhT_6.66	nAnA vyADi-gate vA-api rAjya-nASe taTA Baye // MBhT_6.66
   grahapīḍādisaṃjāte brahmahatyādipātake /	graha-pIxA-Adi-saMjAte brahmahatyA-Adi-pAtake /
   evaṃ pāṭhena deveśi mucyate nātra saṃśayaḥ // MBhT_6.67	evam pAWena deveSi mucyate na-atra saMSayaH // MBhT_6.67
   bahu kiṃ kathyate devi sarvaśāntiṃ labhen naraḥ /	bahu kim kaTyate devi sarva-SAntim laBet naraH /
   sarvaśaṅkāvinirmukto jāyate madanopamaḥ // MBhT_6.68	sarva-SaFkA-vinirmuktaH jAyate madana-upamaH // MBhT_6.68
   evaṃ kṛte maheśāni yadi siddhir na jāyate /	evam kRte maheSAni yadi sidDiH na jAyate /
   punas tenaiva kartavyaṃ tataḥ siddho bhaved dhruvam // MBhT_6.69	punar tena-eva kartavyam tatas sidDaH Bavet Druvam // MBhT_6.69
   Mātṛkābhedatantra, saptamaḥ paṭalaḥ	MAtRkA-Beda-tantra, saptamaH pawalaH
   śrīśiva uvāca /	SrI-SivaH uvAca /
   athātaḥ sampravakṣyāmi tripurāmantram uttamam /	aTa-atas sampravakzyAmi tripurA-mantram uttamam /
   yasya vijñānamātreṇa punarjanma na vidyate // MBhT_7.1	yasya vijQAna-mAtreNa punarjanma na vidyate // MBhT_7.1
   tripurā trividhā devi bālā proktā purā śive /	tripurA triviDA devi bAlA proktA purA Sive /
   tathaiva bhairavī devī nityātantre mayoditā /	taTA-eva BEravI devI nityAtantre mayA-uditA /
   idānīṃ sundarīṃ devī śṛṇu pārvati sādaram // MBhT_7.2	idAnIm sundarIm devI SRNu pArvati sa-Adaram // MBhT_7.2
   śrīdevy uvāca /	SrI-devI uvAca /
   mahāmantraṃ śrutaṃ nātha vāmakeśvarayāmale /	mahAmantram Srutam nATa vAmakeSvara-yAmale /
   prātaḥkṛtyādi deveśa ārādhanakramaṃ vada // MBhT_7.3	prAtar-kRtya-Adi deveSaH ArADana-kramam vada // MBhT_7.3
   śrīśiva uvāca /	SrI-SivaH uvAca /
   prātar utthāya mantrajñaḥ sahasrāre nijaṃ gurum /	prAtar utTAya mantra-jQaH sahasrAre nijam gurum /
   pūrvoktadhyānam uccārya pūjayed bahuyatnataḥ // MBhT_7.4	pUrva-ukta-DyAnam uccArya pUjayet bahu-yatnataH // MBhT_7.4
   tathā ca śrīguror dhyānaṃ guptasādhanatantrake /	taTA ca SrI-guroH DyAnam gupta-sADana-tantrake /
   kathitaṃ ca mayā pūrvaṃ mantraṃ śṛṇu varānane // MBhT_7.5	kaTitam ca mayA pUrvam mantram SRNu varAnane // MBhT_7.5
   vāgbījaṃ ca mahāmāyāṃ viṣṇuśaktiṃ samuccaret /	vAgbIjam ca mahAmAyAm vizNu-Saktim samuccaret /
   hasakhaphreṃ tathānandabhairavasya manuṃ tataḥ // MBhT_7.6	hasa-KaPrem taTA-AnandaBEravasya manum tatas // MBhT_7.6
   tasya śakter manuṃ paścāt tataś caivaṃ hasauḥ smṛtaḥ /	tasya SakteH manum paScAt tatas ca-evam hasOH smRtaH /
   śrīguroś ca tathā śakter mantram etat sureśvari // MBhT_7.7	SrI-guroH ca taTA SakteH mantram etat sureSvari // MBhT_7.7
   śrīguror ānandanāthānte athātaḥ śaktir īritā /	SrI-guroH AnandanATa-ante aTa-atas SaktiH IritA /
   vāgbījādīn samuccārya amukānandanātha ca // MBhT_7.8	vAgbIja-AdIn samuccArya amuka-AnandanATa ca // MBhT_7.8
   śrīpādukāṃ samuccārya pūjayāmi namas tataḥ /	SrI-pAdukAm samuccArya pUjayAmi namaH tatas /
   vāgbījaṃ ca śambhupatnīṃ taduttare haripriyām // MBhT_7.9	vAgbIjam ca SamBupatnIm tad-uttare haripriyAm // MBhT_7.9
   bhūtabījaṃ samuccārya pravadec ca tadātmakam /	BUta-bIjam samuccArya pravadet ca tad-Atmakam /
   samarpayāmi deveśi pūjāvidhir iti priye // MBhT_7.10	samarpayAmi deveSi pUjA-viDiH iti priye // MBhT_7.10
   tataś cāṣṭākṣaraṃ mantram aṣṭottaraśataṃ japet /	tatas ca-azwa-akzaram mantram azwottaraSatam japet /
   japaṃ samarpayitvā tu named añjalinā priye // MBhT_7.11	japam samarpayitvA tu namet aQjalinA priye // MBhT_7.11
   śrīdevy uvāca /	SrI-devI uvAca /
   stutiṃ ca kavacaṃ nātha śrotum icchāmi sāmpratam /	stutim ca kavacam nATa Srotum icCAmi sAmpratam /
   śrīguroḥ kavacaṃ stotraṃ tvayā proktaṃ purā prabho // MBhT_7.12	SrI-guroH kavacam stotram tvayA proktam purA praBo // MBhT_7.12
   idānīṃ strīguroḥ stotraṃ kavacaṃ mayi kathyatām /	idAnIm strI-guroH stotram kavacam mayi kaTyatAm /
   yasya vijñānamātreṇa punarjanma na vidyate // MBhT_7.13	yasya vijQAna-mAtreNa punarjanma na vidyate // MBhT_7.13
   śrīśiva uvāca /	SrI-SivaH uvAca /
   śṛṇu devi pravakṣyāmi stotraṃ paramagopanam /	SRNu devi pravakzyAmi stotram parama-gopanam /
   yasya śravaṇamātreṇa saṃsārān mucyate naraḥ // MBhT_7.14	yasya SravaNa-mAtreNa saMsArAt mucyate naraH // MBhT_7.14
   namas te devadeveśi namas te harapūjite /	namaH te devadeveSi namaH te hara-pUjite /
   brahmavidyāsvarūpāyai tasyai nityaṃ namo namaḥ // MBhT_7.15	brahma-vidyA-svarUpAyE tasyE nityam namaH namaH // MBhT_7.15
   ajñānatimirāndhasya jñānāñjanaśalākayā /	ajQAna-timira-anDasya jQAna-aQjana-SalAkayA /
   yayā cakṣur unmīlitaṃ tasyai nityaṃ namo namaḥ // MBhT_7.16	yayA cakzuH unmIlitam tasyE nityam namaH namaH // MBhT_7.16
   bhavabandhanapārasya tāriṇī jananī parā /	Bava-banDana-pArasya tAriNI jananI parA /
   jñānadā mokṣadā nityā tasyai nityaṃ namo namaḥ // MBhT_7.17	jQAna-dA mokza-dA nityA tasyE nityam namaH namaH // MBhT_7.17
   śrīnāthavāmabhāgasthā sadā yā surapūjitā /	SrI-nATa-vAma-BAga-sTA sadA yA sura-pUjitAH /
   sadā vijñānadātrī ca tasyai nityaṃ namo namaḥ // MBhT_7.18	sadA vijQAna-dAtrI ca tasyE nityam namaH namaH // MBhT_7.18
   sahasrāre mahāpadme sadānandasvarūpiṇī /	sahasrAre mahApadme sadAnanda-svarUpiNI /
   mahāmokṣapradā devī tasyai nityaṃ namo namaḥ // MBhT_7.19	mahAmokza-pradA devI tasyE nityam namaH namaH // MBhT_7.19
   brahmaviṣṇusvarūpā ca mahārudrasvarūpiṇī /	brahma-vizNu-svarUpA ca mahArudra-svarUpiNI /
   triguṇātmasvarūpā ca tasyai nityaṃ namo namaḥ // MBhT_7.20	triguNa-Atma-svarUpA ca tasyE nityam namaH namaH // MBhT_7.20
   candrasūryāgnirūpā ca sadāghūrṇitalocanā /	candra-sUrya-agni-rUpA ca sadA-GUrNita-locanA /
   svanāthaṃ ca samāliṅgya tasyai nityaṃ namo namaḥ // MBhT_7.21	svanATam ca samAliFgya tasyE nityam namaH namaH // MBhT_7.21
   brahmaviṣṇuśivatvādijīvanmuktipradāyinī /	brahma-vizNu-Siva-tva-Adi-jIvanmukti-pradAyinI /
   jñānavijñānadātrī ca tasyai nityaṃ namo namaḥ // MBhT_7.22	jQAna-vijQAna-dAtrI ca tasyE nityam namaH namaH // MBhT_7.22
   idaṃ stotraṃ maheśāni yaḥ paṭhed bhaktisaṃyutaḥ /	idam stotram maheSAni yaH paWet Bakti-saMyutaH /
   sa siddhiṃ labhate nityaṃ satyaṃ satyaṃ na saṃśayaḥ // MBhT_7.23	sa sidDim laBate nityam satyam satyam na saMSayaH // MBhT_7.23
   prātaḥkāle paṭhed yas tu gurupūjāpuraḥsaram /	prAtar-kAle paWet yaH tu guru-pUjA-puraHsaram /
   sa eva dhanyo loke 'smin devīputra iva kṣitau // MBhT_7.24	saH eva DanyaH loke asmin devI-putraH iva kzitO // MBhT_7.24
   śrīśaṅkara uvāca /	SrI-SaFkaraH uvAca /
   stotraṃ samāptaṃ deveśi kavacaṃ śṛṇu sādaram /	stotram samAptam deveSi kavacam SRNu sa-Adaram /
   yasya śravaṇamātreṇa vāgīśasamatāṃ vrajet // MBhT_7.25	yasya SravaNa-mAtreNa vAgISa-sama-tAm vrajet // MBhT_7.25
   strīguroḥ kavacasyāsya sadāśiva ṛṣiḥ smṛtaḥ /	strI-guroH kavacasya-asya sadASivaH RziH smRtaH /
   tadākhyā devatā proktā caturvargaphalapradā // MBhT_7.26	tad-AKyA devatA proktA caturvarga-Pala-pradAH // MBhT_7.26
   klīṃ bījaṃ me śiraḥ pātu tad ākhyātaṃ lalāṭakam /	klIm bIjam me SiraH pAtu tat AKyAtam lalAwakam /
   klīṃ bījaṃ cakṣuṣoḥ pātu sarvāṅgaṃ me sadāvatu // MBhT_7.27	klIm bIjam cakzuzoH pAtu sarva-aFgam me sadA-avatu // MBhT_7.27
   aiṃ bījaṃ me mukhaṃ pātu hrīṃ jaṅghāṃ parirakṣatu /	Em bIjam me muKam pAtu hrIm jaFGAm parirakzatu /
   śrīṃ bījaṃ skandhadeśaṃ me vāgbhavaṃ me bhujadvayam // MBhT_7.28	SrIm bIjam skanDa-deSam me vAc-Bavam me Buja-dvayam // MBhT_7.28
   hakāraṃ me dakṣabhujaṃ kṣakāraṃ vāmahastakam /	hakAram me dakza-Bujam kzakAram vAma-hastakam /
   kṣamaṇau tadadhaḥ pātu lakāraṃ hṛdayaṃ mama // MBhT_7.29	kzamaNO tad-aDas pAtu lakAram hRdayam mama // MBhT_7.29
   rakāraṃ pṛṣṭhadeśaṃ ca rakāraṃ dakṣapārśvakam /	rakAram pRzWa-deSam ca rakAram dakza-pArSvakam /
   jūṅkāraṃ vāmapārśve tu sakāraṃ merum eva tu // MBhT_7.30	jUFkAram vAma-pArSve tu sakAram merum eva tu // MBhT_7.30
   makāraṃ cāṅgulīḥ pātu lakāraṃ me nakhopari /	makAram ca-aFgulIH pAtu lakAram me naKa-upari /
   vakāraṃ me nitambaṃ ca rakāraṃ jānuyugmakam // MBhT_7.31	vakAram me nitambam ca rakAram jAnu-yugmakam // MBhT_7.31
   yīḥkāraṃ pādayugalaṃ hasauḥ sarvāṅgam eva tu /	yIHkAram pAda-yugalam hasOH sarva-aFgam eva tu /
   hasaur liṅgaṃ ca lomaṃ ca keśaṃ ca parirakṣatu // MBhT_7.32	hasOH liFgam ca lomam ca keSam ca parirakzatu // MBhT_7.32
   aiṃ bījaṃ pātu pūrve tu hrīṃ bījaṃ dakṣiṇe 'vatu /	Em bIjam pAtu pUrve tu hrIm bIjam dakziNe avatu /
   śrīṃ bījaṃ paścime pātu uttare bhūtasambhavam // MBhT_7.33	SrIm bIjam paScime pAtu uttare BUta-samBavam // MBhT_7.33
   śrīṃ pātu cāgnikoṇe ca tadākhyāṃ nairṛte 'vatu /	SrIm pAtu ca-agni-koNe ca tad-AKyAm nErRte avatu /
   devy ambā pātu vāyavyāṃ śambhoḥ śrīpādukāṃ tathā // MBhT_7.34	devI ambA pAtu vAyavyAm SamBoH SrI-pAdukAm taTA // MBhT_7.34
   pūjayāmi tathā cordhvaṃ namaś cādhaḥ sadāvatu /	pUjayAmi taTA ca-UrDvam namaH ca-aDas sadA-avatu /
   iti te kathitaṃ kānte kavacaṃ paramādbhutam // MBhT_7.35	iti te kaTitam kAnte kavacam parama-adButam // MBhT_7.35
   gurumantraṃ japitvā tu kavacaṃ prapaṭhed yadi /	guru-mantram japitvA tu kavacam prapaWet yadi /
   sa siddhaḥ sagaṇaḥ so 'pi śivaḥ sākṣān na saṃśayaḥ // MBhT_7.36	sa sidDaH sa-gaNaH saH api SivaH sAkzAt na saMSayaH // MBhT_7.36
   pūjākāle paṭhed yas tu kavacaṃ mantravigraham /	pUjA-kAle paWet yaH tu kavacam mantra-vigraham /
   pūjāphalaṃ bhavet tasya satyaṃ satyaṃ sureśvari // MBhT_7.37	pUjA-Palam Bavet tasya satyam satyam sureSvari // MBhT_7.37
   trisaṃdhyaṃ yaḥ paṭhed devi sa siddho nātra saṃśayaḥ // MBhT_7.38	trisaMDyam yaH paWet devi sa sidDaH na-atra saMSayaH // MBhT_7.38
   bhūrje vilikhya guṭikāṃ svarṇasthā dhārayed yadi /	BUrje viliKya guwikAm svarNa-sTA DArayet yadi /
   tasya darśanamātreṇa vādino niṣprabhāṃ gatāḥ // MBhT_7.39	tasya darSana-mAtreNa vAdinaH nizpraBAm gatAH // MBhT_7.39
   vivāde jayam āpnoti raṇe ca nirṛtir iva /	vivAde jayam Apnoti raNe ca nirRtiH iva /
   sabhāyāṃ jayam āpnoti mama tulyo na saṃśayaḥ // MBhT_7.40	saBAyAm jayam Apnoti mama tulyaH na saMSayaH // MBhT_7.40
   sahasrāre bhāvayaṃ stāṃ trisandhyaṃ prapaṭhed yadi /	sahasrAre BAvayam stAm trisanDyam prapaWet yadi /
   sa eva siddho lokeśo nirvāṇapadam īhate // MBhT_7.41	saH eva sidDaH lokeSaH nirvANa-padam Ihate // MBhT_7.41
   samastamaṅgalaṃ nāma kavacaṃ paramādbhutam /	samasta-maFgalam nAma kavacam parama-adButam /
   yasmai kasmai na dātavyaṃ na prakāśyaṃ kadācana // MBhT_7.42	yasmE kasmE na dAtavyam na prakASyam kadAcana // MBhT_7.42
   deyaṃ śiṣyāya śāntāya cānyathā patanaṃ bhavet /	deyam SizyAya SAntAya ca-anyaTA patanam Bavet /
   abhaktebhyo 'pi deveśi putrebhyo 'pi na darśayet // MBhT_7.43	aBakteByaH api deveSi putreByaH api na darSayet // MBhT_7.43
   idaṃ kavacam ajñātvā daśavidyāṃ ca yo japet /	idam kavacam ajQAtvA daSa-vidyAm ca yaH japet /
   sa nāpnoti phalaṃ tasya pare ca narakaṃ vrajet // MBhT_7.44	sa na-Apnoti Palam tasya pare ca narakam vrajet // MBhT_7.44
   samāptaṃ kavacaṃ devi kim anyac chrotum icchasi /	samAptam kavacam devi kim anyat Srotum icCasi /
   tava snehānubandhena kiṃ mayā na prakāśitam // MBhT_7.45	tava sneha-anubanDena kim mayA na prakASitam // MBhT_7.45
   kūrcabījaṃ samuccārya prāṇamantraṃ tataḥ priye /	kUrca-bIjam samuccArya prANa-mantram tatas priye /
   anena vāyuyogena kuṇḍalīcakraṃ saṃcaret // MBhT_7.46	anena vAyu-yogena kuNxalI-cakram saMcaret // MBhT_7.46
   aṣṭottaraśataṃ mūlamantraṃ japtvā namet sudhīḥ /	azwottaraSatam mUlamantram japtvA namet suDIH /
   snānakarma tataḥ kṛtvā saṃdhyāṃ kuryāt puroditām // MBhT_7.47	snAna-karma tatas kRtvA saMDyAm kuryAt purA-uditAm // MBhT_7.47
   śrīdevy uvāca /	SrI-devI uvAca /
   saṃdhyāyāḥ kīdṛśaṃ dhyānaṃ vada me parameśvara /	saMDyAyAH kIdRSam DyAnam vada me parameSvara /
   śrīvidyāviṣaye nātha viśeṣo mayi kathyatām // MBhT_7.48	SrIvidyA-vizaye nATa viSezaH mayi kaTyatAm // MBhT_7.48
   śrīśiva uvāca /	SrI-SivaH uvAca /
   dhyāyec ca sundarīṃ devīṃ trividhāṃ bījarūpiṇīm /	DyAyet ca sundarIm devIm triviDAm bIja-rUpiNIm /
   prabhāte vāgbhavāṃ devī madhyāhne madanātmikām // MBhT_7.49	praBAte vAc-BavAm devI maDyAhne madana-AtmikAm // MBhT_7.49
   sāyāhne śaktirūpāṃ ca trividhāṃ bindurūpiṇīm /	sAyAhne Sakti-rUpAm ca triviDAm bindu-rUpiNIm /
   pūjākāle mahādevīṃ dhyānānurūpiṇīṃ śivām // MBhT_7.50	pUjA-kAle mahAdevIm DyAna-anurUpiNIm SivAm // MBhT_7.50
   vāgbhavenendusadṛśāṃ śuklavarṇāṃ vicintayet /	vAc-Bavena-indu-sadRSAm Sukla-varNAm vicintayet /
   śaktibījaṃ svarṇavarṇaṃ raktavarṇāṃ vibhāvayet // MBhT_7.51	Sakti-bIjam svarNa-varNam rakta-varNAm viBAvayet // MBhT_7.51
   prabhāte śuklavarṇābhāṃ madhyāhne nīlasaṃnibhām /	praBAte Sukla-varNa-ABAm maDyAhne nIla-saMniBAm /
   sāyāhne raktavarṇābhāṃ bhāvayet sādhakottamaḥ // MBhT_7.52	sAyAhne rakta-varNa-ABAm BAvayet sADaka-uttamaH // MBhT_7.52
   evaṃ dhyātvā maheśāni saṃdhyāṃ kuryād vicakṣaṇaḥ /	evam DyAtvA maheSAni saMDyAm kuryAt vicakzaNaH /
   śivapūjāṃ tataḥ kṛtvā pūjayet paradevatām // MBhT_7.53	Siva-pUjAm tatas kRtvA pUjayet para-devatAm // MBhT_7.53
   tatas tu pūjayed devīṃ tripurāṃ mokṣadāyinīm /	tatas tu pUjayet devIm tripurAm mokza-dAyinIm /
   tripurā paramā vidyā mahāvidyā pativratā // MBhT_7.54	tripurA paramA vidyA mahAvidyA pativratA // MBhT_7.54
   patipūjāṃ vinā pūjāṃ na gṛhṇāti kadācana /	pati-pUjAm vinA pUjAm na gRhNAti kadAcana /
   ata eva maheśāni ādau liṅgaṃ prapūjayet // MBhT_7.55	atas eva maheSAni AdO liFgam prapUjayet // MBhT_7.55
   pañcākṣaraṃ pañcavaktraṃ pūjayed bahuyatnataḥ /	paQcAkzaram paQcavaktram pUjayet bahu-yatnataH /
   tatas tu pūjayed devīṃ tripurāṃ mokṣadāyinīm // MBhT_7.56	tatas tu pUjayet devIm tripurAm mokza-dAyinIm // MBhT_7.56
   śrīdevy uvāca /	SrI-devI uvAca /
   kimādhāre yajec chambhuṃ kṛpayā vada śaṃkara /	kimADAre yajet SamBum kRpayA vada SaMkara /
   ādhārabhede deveśa sādhakaḥ phalabhāg bhavet // MBhT_7.57	ADAra-Bede deveSa sADakaH Pala-BAj Bavet // MBhT_7.57
   śrīśaṃkara uvāca /	SrI-SaMkaraH uvAca /
   pūjayet pārthive liṅge pāṣāṇe liṅgake tathā /	pUjayet pArTive liFge pAzANe liFgake taTA /
   svarṇaliṅge 'thavā devi raupye tāmre ca kāṃsyake // MBhT_7.58	svarNa-liFge aTavA devi rOpye tAmre ca kAMsyake // MBhT_7.58
   pārade vātha gaṅgāyāṃ sphāṭike mārakate 'pi vā /	pArade vA-aTa gaFgAyAm sPAwike mArakate api vA /
   kāryabhede lauhaliṅge bhasmanirmāṇaliṅgake // MBhT_7.59	kArya-Bede lOha-liFge Basma-nirmANa-liFgake // MBhT_7.59
   vālukānirmite liṅge gomaye vātha pūjayet /	vAlukA-nirmite liFge gomaye vA-aTa pUjayet /
   pārthive pūjanaṃ devi toḍalākhye mayoditam // MBhT_7.60	pArTive pUjanam devi toxala-AKye mayA-uditam // MBhT_7.60
   saṃskāreṇa vinā devi pāṣāṇādau na pūjayet /	saMskAreNa vinA devi pAzANa-AdO na pUjayet /
   saṃskāraṃ ca pravakṣyāmi viśeṣa iha yad bhavet // MBhT_7.61	saMskAram ca pravakzyAmi viSezaH iha yat Bavet // MBhT_7.61
   raupyaṃ ca svarṇaliṅgaṃ ca svarṇapātre nidhāya ca /	rOpyam ca svarNa-liFgam ca svarNa-pAtre niDAya ca /
   tasmād uttolya taṃ liṅgaṃ dugdhamadhye dinatrayam // MBhT_7.62	tasmAt uttolya tam liFgam dugDa-maDye dina-trayam // MBhT_7.62
   tryambakeṇa sthāpayitvā kālarudraṃ prapūjayet /	tryambakeNa sTApayitvA kAlarudram prapUjayet /
   ṣoḍaśenopacāreṇa vedyān tu pārvatīṃ yajet // MBhT_7.63	zoxaSena-upacAreNa vedyAn tu pArvatIm yajet // MBhT_7.63
   tasmād uttolya taṃ liṅgaṃ gaṅgātoye dinatrayam /	tasmAt uttolya tam liFgam gaFgA-toye dina-trayam /
   tato vedoktavidhinā saṃskāram ācaret sudhīḥ // MBhT_7.64	tatas veda-ukta-viDinA saMskAram Acaret suDIH // MBhT_7.64
   śrīcaṇḍikovāca /	SrI-caNxikA-uvAca /
   liṅgapramāṇaṃ deveśa kathayasva mayi prabho /	liFga-pramANam deveSa kaTayasva mayi praBo /
   pārthive ca śilādau ca viśeṣo yadi vā bhavet // MBhT_7.65	pArTive ca SilA-AdO ca viSezaH yadi vA Bavet // MBhT_7.65
   śrīśiva uvāca /	SrI-SivaH uvAca /
   mṛttikātolakaṃ grāhyam athavā tolakadvayam /	mRttikA-tolakam grAhyam aTavA tolaka-dvayam /
   etadanyaṃ na kartavyaṃ kadācid api pārvati // MBhT_7.66	etat-anyam na kartavyam kadAcid api pArvati // MBhT_7.66
   śilādau parameśāni sthūlaṃ ca phaladāyakam /	SilA-AdO parameSAni sTUlam ca Pala-dAyakam /
   aṅguṣṭhamānaṃ deveśi yad vā hemādrimānakam // MBhT_7.67	aFguzWa-mAnam deveSi yat vA hemAdri-mAnakam // MBhT_7.67
   evaṃ krameṇa deveśi phalaṃ bahuvidhaṃ labhet /	evam krameNa deveSi Palam bahuviDam laBet /
   sthūlāt sthūlataraṃ liṅgaṃ rudrākṣaṃ parameśvari // MBhT_7.68	sTUlAt sTUlataram liFgam rudrAkzam parameSvari // MBhT_7.68
   pūjanād dhāraṇād devi phalaṃ bahuvidhaṃ smṛtam // MBhT_7.69	pUjanAt DAraNAt devi Palam bahuviDam smRtam // MBhT_7.69
   Mātṛkābhedatantra, aṣṭamaḥ paṭalaḥ	MAtRkA-Beda-tantra, azwamaH pawalaH
   śrīdevy uvāca /	SrI-devI uvAca /
   śṛṇu nātha parānanda parāparakulātmaka /	SRNu nATa parAnanda parApara-kula-AtmakaH /
   tvāṃ vinā trāṇakartā ca mama jñāne na vartate // MBhT_8.1	tvAm vinA trANa-kartA ca mama jQAne na vartate // MBhT_8.1
   pūrṇaliṅgaṃ maheśāna śivabījaṃ na cānyathā /	pUrNa-liFgam maheSAna SivabIjam na ca-anyaTA /
   śilāmadhye tathā cakraṃ lakṣmīnārāyaṇaṃ param // MBhT_8.2	SilA-maDye taTA cakram lakzmI-nArAyaNam param // MBhT_8.2
   pāradasya śatāṃśaikaṃ mama jñāne na vartate /	pAradasya Sata-aMSa-ekam mama jQAne na vartate /
   śivabījaṃ mahādeva śivarūpaṃ na cānyathā /	SivabIjam mahAdeva Siva-rUpam na ca-anyaTA /
   liṅgarūpaṃ kathaṃ deva tad vadasva mayi prabho // MBhT_8.3	liFga-rUpam kaTam deva tat vadasva mayi praBo // MBhT_8.3
   śrīśiva uvāca /	SrI-SivaH uvAca /
   yathā jyotirmayaṃ liṅgaṃ kailāsaśikhare mama /	yaTA jyotiH-mayam liFgam kElAsa-SiKare mama /
   tasyaiva ṣoḍaśāṃśaikaḥ kāśyāṃ viśveśvaraḥ sthitaḥ // MBhT_8.4	tasya-eva zoxaSa-aMSa-ekaH kASyAm viSveSvaraH sTitaH // MBhT_8.4
   pūrṇaliṅgaṃ maheśāni śivabījaṃ na cānyathā /	pUrNa-liFgam maheSAni SivabIjam na ca-anyaTA /
   śilāmadhye tathā cakraṃ lakṣmīnārāyaṇaṃ param // MBhT_8.5	SilA-maDye taTA cakram lakzmI-nArAyaNam param // MBhT_8.5
   pāradasya śatāṃśaikaṃ lakṣmīnārāyaṇaṃ na hi /	pAradasya Sata-aMSa-ekam lakzmI-nArAyaNam na hi /
   pakāraṃ viṣṇurūpaṃ ca ākāraṃ kālikā tathā // MBhT_8.6	pakAram vizNu-rUpam ca AkAram kAlikA taTA // MBhT_8.6
   rephaṃ śivaṃ dakāraṃ ca brahmarūpaṃ na cānyathā /	rePam Sivam dakAram ca brahma-rUpam na ca-anyaTA /
   pāradaṃ parameśāni brahmaviṣṇuśivātmakam // MBhT_8.7	pAradam parameSAni brahma-vizNu-Siva-Atmakam // MBhT_8.7
   yo yajet pāradaṃ liṅgaṃ sa eva śambhur avyayaḥ /	yaH yajet pAradam liFgam saH eva SamBuH avyayaH /
   sa eva dhanyo deveśi sa jñānī sa tu tattvavit // MBhT_8.8	saH eva DanyaH deveSi sa jQAnI sa tu tattva-vid // MBhT_8.8
   sa brahmavettā sa dhanī sa rājā bhuvi pūjitaḥ /	sa brahma-vettA sa DanI sa rAjA Buvi pUjitaH /
   aṇimādivibhūtīnām īśvaraḥ sādhakottamaḥ // MBhT_8.9	aNima-Adi-viBUtInAm ISvaraH sADaka-uttamaH // MBhT_8.9
   striyaḥ svabhāvacapalā gopituṃ na hi śakyate /	striyaH svaBAva-capalA gopitum na hi Sakyate /
   ata eva hi deveśi viratā bhava pārvati // MBhT_8.10	atas eva hi deveSi viratA Bava pArvati // MBhT_8.10
   śrīdevy uvāca /	SrI-devI uvAca /
   kathayasva kṛpānātha karuṇā yadi vartate /	kaTayasva kRpA-nATa karuNA yadi vartate /
   tava vākyaṃ vinā deva kva muktiḥ kva ca sādhutā // MBhT_8.11	tava vAkyam vinA deva kva muktiH kva ca sADu-tA // MBhT_8.11
   śrīśiva uvāca /	SrI-SivaH uvAca /
   pāradaṃ śivabījaṃ hi tāḍanaṃ na hi kārayet /	pAradam SivabIjam hi tAxanam na hi kArayet /
   tāḍanād vittanāśaḥ syāt tāḍanāt sutahīnatā /	tAxanAt vitta-nASaH syAt tAxanAt suta-hIna-tA /
   tāḍanād rogayuktaḥ syāt tāḍanān maraṇaṃ bhavet // MBhT_8.12	tAxanAt roga-yuktaH syAt tAxanAt maraNam Bavet // MBhT_8.12
   śrīdevy uvāca /	SrI-devI uvAca /
   etad vighnādikaṃ nātha satyam eva na saṃśayaḥ /	etat viGna-Adikam nATa satyam eva na saMSayaH /
   vighnādirahitaṃ nātha kathayasva dayānidhe // MBhT_8.13	viGna-Adi-rahitam nATa kaTayasva dayAniDe // MBhT_8.13
   śrīśiva uvāca /	SrI-SivaH uvAca /
   pārade śivanirmāṇe nānāvighnaṃ yataḥ śive /	pArade Siva-nirmANe nAnA-viGnam yatas Sive /
   ata eva hi tatrādau śāntisvastyayanaṃ caret // MBhT_8.14	atas eva hi tatra-AdO SAnti-svastyayanam caret // MBhT_8.14
   dvādaśaṃ pārthivaṃ liṅgam upacāraiś ca ṣoḍaśaiḥ /	dvAdaSam pArTivam liFgam upacArEH ca zoxaSEH /
   paṭṭādisūtranirmāṇaṃ racitaṃ śuklam eva vā // MBhT_8.15	pawwa-Adi-sUtra-nirmANam racitam Suklam eva vA // MBhT_8.15
   puruṣasya yathāyogyaṃ yugmavastraṃ nivedayet /	puruzasya yaTAyogyam yugma-vastram nivedayet /
   bhogayogyaṃ pradātavyaṃ madhuparkaṃ sureśvari // MBhT_8.16	Boga-yogyam pradAtavyam maDuparkam sureSvari // MBhT_8.16
   alaṃkāraṃ yathāśakti dadyāt kalyāṇahetave /	alaMkAram yaTASakti dadyAt kalyANa-hetave /
   pūjayed bahuyatnena bilvapattreṇa pārvati // MBhT_8.17	pUjayet bahu-yatnena bilva-pattreNa pArvati // MBhT_8.17
   toḍaloktena vidhinā pratyekenāyutaṃ japet /	toxala-uktena viDinA pratyekena-ayutam japet /
   ādau pañcākṣaraṃ mantram aṣṭottaraśataṃ japet // MBhT_8.18	AdO paQcAkzaram mantram azwottaraSatam japet // MBhT_8.18
   pūjānte prajapet paścāt prāsādākhyaṃ mahāmanum /	pUjA-ante prajapet paScAt prAsAda-AKyam mahA-manum /
   dakṣiṇāntaṃ samācarya haviṣyāśī jitendriyaḥ // MBhT_8.19	dakziNa-antam samAcarya havizya-ASI jita-indriyaH // MBhT_8.19
   tāmbūlaṃ ca tathā matsyaṃ varjayen na kadācana /	tAmbUlam ca taTA matsyam varjayet na kadAcana /
   asmiṃs tantre haviṣyānnaṃ tāmbūlaṃ mīnam uttamam // MBhT_8.20	asmin tantre havizya-annam tAmbUlam mInam uttamam // MBhT_8.20
   homayet parameśāni daśāṃśaṃ vā śatāṃśam /	homayet parameSAni daSa-aMSam vA Sata-aMSam /
   homasya dakṣiṇā kāryā tadā vighnair na lipyate // MBhT_8.21	homasya dakziNA kAryA tadA viGnEH na lipyate // MBhT_8.21
   tataḥ parasmin divase pāradam ānayed budhaḥ /	tatas parasmin divase pAradam Anayet buDaH /
   tasyopari japen mantraṃ sarvavandyanavātmakam // MBhT_8.22	tasya-upari japet mantram sarva-vandya-nava-Atmakam // MBhT_8.22
   vyomabījaṃ śivāntaṃ ca vargādyaṃ bindumastakam /	vyoma-bIjam Siva-antam ca varga-Adyam bindu-mastakam /
   vāyubījaṃ ca tritayaṃ tritayaṃ tryambakaṃ priye // MBhT_8.23	vAyubIjam ca tritayam tritayam tryambakam priye // MBhT_8.23
   imaṃ mantraṃ maheśāni prajaped auṣadhopari /	imam mantram maheSAni prajapet OzaDa-upari /
   pārade prajapen mantram aṣṭottaraśataṃ yadi // MBhT_8.24	pArade prajapet mantram azwottaraSatam yadi // MBhT_8.24
   tad evauṣadhayogena baddho bhavati nānyathā // MBhT_8.25	tat eva-OzaDa-yogena badDaH Bavati na-anyaTA // MBhT_8.25
   tataḥ parasmin divase śṛṇu matprāṇavallabhe /	tatas parasmin divase SRNu mad-prANa-vallaBe /
   varayet karmakartāraṃ yathoktavibhavāvadhi // MBhT_8.26	varayet karma-kartAram yaTA-ukta-viBava-avaDi // MBhT_8.26
   suvarṇaṃ campakākāraṃ karṇayugme nivedayet /	suvarNam campaka-AkAram karNa-yugme nivedayet /
   catuṣkoṇayutaṃ svarṇaṃ grīvāyāṃ sumanoharam // MBhT_8.27	catuzkoNa-yutam svarNam grIvAyAm su-manoharam // MBhT_8.27
   hastadvaye maheśāni dadyād valayayugmakam /	hasta-dvaye maheSAni dadyAt valaya-yugmakam /
   valayaṃ śuklavarṇaṃ ca aṅgarīyaṃ tathaiva ca // MBhT_8.28	valayam Sukla-varNam ca aFgarIyam taTA-eva ca // MBhT_8.28
   ūrmiṃ dadyāt pītavastraṃ kṣaumavastrayugaṃ śive /	Urmim dadyAt pIta-vastram kzOma-vastra-yugam Sive /
   evaṃ kṛtvā maheśāni śivarūpaṃ vicintayet // MBhT_8.29	evam kRtvA maheSAni Siva-rUpam vicintayet // MBhT_8.29
   athātaḥ sampravakṣyāmi vidhānaṃ śṛṇu pārvati /	aTa-atas sampravakzyAmi viDAnam SRNu pArvati /
   prastare caiva saṃsthāpya jhiṇṭīpattrarasena ca /	prastare ca-eva saMsTApya JiNwI-pattra-rasena ca /
   prastareṇa samāloḍya kuryāt kardamavat priye // MBhT_8.30	prastareNa samAloxya kuryAt kardama-vat priye // MBhT_8.30
   nirmāṇayogyaṃ tatraiva yadi syāt surasundari /	nirmANa-yogyam tatra-eva yadi syAt surasundari /
   tadā nirmāya taṃ liṅgaṃ punar dṛḍhataraṃ caret // MBhT_8.31	tadA nirmAya tam liFgam punar dRXataram caret // MBhT_8.31
   svapuṣpasaṃyute vastre aṅgāre ca karīṣake /	sva-puzpa-saMyute vastre aFgAre ca karIzake /
   kiṃcid uṣṇaṃ prakartavyaṃ yato dṛḍhataro bhavet // MBhT_8.32	kiMcid uzNam prakartavyam yatas dRXataraH Bavet // MBhT_8.32
   tato nirmāya taṃ liṅgaṃ punar dṛḍhataraṃ caret /	tatas nirmAya tam liFgam punar dRXataram caret /
   svapuṣpasaṃyute vastre sthāpayet pārthive punaḥ // MBhT_8.33	sva-puzpa-saMyute vastre sTApayet pArTive punar // MBhT_8.33
   kiṃcid uṣṇaṃ prakartavyaṃ yāvad dṛḍhataro bhavet /	kiMcid uzNam prakartavyam yAvat dRXataraH Bavet /
   vinā hy auṣadhayogena bhasma bhavati nānyathā // MBhT_8.34	vinA hi OzaDa-yogena Basma Bavati na-anyaTA // MBhT_8.34
   Mātṛkābhedatantra, navamaḥ paṭalaḥ	MAtRkA-Beda-tantra, navamaH pawalaH
   śrīśiva uvāca /	SrI-SivaH uvAca /
   bhasmaprakāraṃ deveśi śṛṇu matprāṇavallabhe /	Basma-prakAram deveSi SRNu mad-prANa-vallaBe /
   kartāraṃ varayed ādau yathoktavibhavāvadhi // MBhT_9.1	kartAram varayet AdO yaTA-ukta-viBava-avaDi // MBhT_9.1
   suvarṇaṃ mauktikayutaṃ karṇayugme nivedayet /	suvarNam mOktika-yutam karNa-yugme nivedayet /
   hastayugme ca valayam aṅgurīyaṃ tathaiva ca // MBhT_9.2	hasta-yugme ca valayam aFgurIyam taTA-eva ca // MBhT_9.2
   toḍhadvayaṃ bāhuyugme śuddhakāñcananirmitam /	toXa-dvayam bAhu-yugme SudDa-kAQcana-nirmitam /
   grīvāyāṃ dāpayet svarṇaṃ catuṣkoṇaṃ manoramam // MBhT_9.3	grIvAyAm dApayet svarNam catuzkoNam manoramam // MBhT_9.3
   vastrayugmaṃ paṭṭasūtranirmitaṃ ca suśobhanam /	vastra-yugmam pawwasUtra-nirmitam ca su-SoBanam /
   uṣṇīṣaṃ śuklavarṇaṃ ca uṣṇīṣaṃ pītavāsasam // MBhT_9.4	uzNIzam Sukla-varNam ca uzNIzam pIta-vAsasam // MBhT_9.4
   evaṃ hi varayed devi karmayogyaṃ vicintayet /	evam hi varayet devi karma-yogyam vicintayet /
   cintayec chivarūpaṃ ca cintayet triguṇātmakam // MBhT_9.5	cintayet Siva-rUpam ca cintayet triguNa-Atmakam // MBhT_9.5
   tataḥ parasmin divase śāntisvastyayanaṃ caret /	tatas parasmin divase SAnti-svastyayanam caret /
   nirmitaṃ śuddhasvarṇena bilvapattreṇa sundari // MBhT_9.6	nirmitam SudDa-svarNena bilva-pattreNa sundari // MBhT_9.6
   sahasrasaṅkhyayā devi pārthivaṃ dvādaśaṃ yajet /	sahasra-saFKyayA devi pArTivam dvAdaSam yajet /
   ṣoḍaśenopacāreṇa paṭṭavastrayugena ca // MBhT_9.7	zoxaSena-upacAreNa pawwavastra-yugena ca // MBhT_9.7
   alaṃkāravicitraiś ca pūjayet parameśvaram /	alaMkAra-vicitrEH ca pUjayet parameSvaram /
   bhogayogyaṃ pradātavyaṃ madhuparkaṃ nivedayet // MBhT_9.8	Boga-yogyam pradAtavyam maDuparkam nivedayet // MBhT_9.8
   svarṇāsanena saṃsthāpya pratyekaṃ pūjanaṃ caret /	svarNa-Asanena saMsTApya pratyekam pUjanam caret /
   pūjānte prajapen mantram aṣṭottaraśataṃ sudhīḥ // MBhT_9.9	pUjA-ante prajapet mantram azwottaraSatam suDIH // MBhT_9.9
   ṣaḍakṣaraṃ mahāmantraṃ prāsādākhyaṃ manuṃ tataḥ /	zaz-akzaram mahA-mantram prAsAda-AKyam manum tatas /
   diksahasraṃ japen mantraṃ taddaśāṃśaṃ hunet priye // MBhT_9.10	diS-sahasram japet mantram tad-daSa-aMSam hunet priye // MBhT_9.10
   homasya dravyaṃ deveśi śṛṇu matprāṇavallabhe /	homasya dravyam deveSi SRNu mad-prANa-vallaBe /
   vālukānirmite vāpi kuṇḍe vā parameśvari // MBhT_9.11	vAlukA-nirmite vA-api kuNxe vA parameSvari // MBhT_9.11
   dvātriṃśadaṅgulimānaṃ vistṛtaṃ tatsamaṃ priye /	dvAtriMSat-aFguli-mAnam vistRtam tad-samam priye /
   ṣoḍaśāṅgulimānaṃ hi kuṇḍaṃ kuryāt sulakṣaṇam // MBhT_9.12	zoxaSa-aFguli-mAnam hi kuNxam kuryAt su-lakzaNam // MBhT_9.12
   tadūrdhve parameśāni vedanetrāṅguliṃ śive /	tad-UrDve parameSAni veda-netra-aFgulim Sive /
   eva hi svarṇakumbhaṃ ca tāmrakumbhāsamarthinā // MBhT_9.13	eva hi svarNa-kumBam ca tAmra-kumBa-asamarTinA // MBhT_9.13
   etad anyataraṃ kumbhaṃ sthāpayed vedikopari /	etat anyataram kumBam sTApayet vedikA-upari /
   paṭṭavastreṇa yugmena saṃveṣṭya bahuyatnataḥ // MBhT_9.14	pawwavastreNa yugmena saMvezwya bahu-yatnataH // MBhT_9.14
   homayed bilvapattreṇa yathoktena sureśvari /	homayet bilva-pattreNa yaTA-uktena sureSvari /
   trimadhvaktena vidhinā tataḥ siddho bhaved dhruvam // MBhT_9.15	trimaDu-aktena viDinA tatas sidDaH Bavet Druvam // MBhT_9.15
   tatas tu dakṣiṇā kāryā yathoktavibhavāvadhi /	tatas tu dakziNA kAryA yaTA-ukta-viBava-avaDi /
   sarvadravyamayaṃ mūlyaṃ dviguṇaṃ vā pradāpayet // MBhT_9.16	sarva-dravya-mayam mUlyam dviguNam vA pradApayet // MBhT_9.16
   dakṣiṇāvihīnā yajñāḥ siddhidā na ca mokṣadāḥ /	dakziNA-vihInAH yajQAH sidDi-dAH na ca mokza-dAH /
   ata eva maheśāni dakṣiṇā vibhavāvadhi // MBhT_9.17	atas eva maheSAni dakziNA viBava-avaDi // MBhT_9.17
   varāhavat samānīya janmamātre 'pi sundari /	varAha-vat samAnIya janma-mAtre api sundari /
   pāradaṃ tolakaṃ mānaṃ bhakṣayed bahuyatnataḥ // MBhT_9.18	pAradam tolakam mAnam Bakzayet bahu-yatnataH // MBhT_9.18
   punas tolakamānaṃ hi mātṛdugdhaṃ tataḥ param /	punar tolaka-mAnam hi mAtR-dugDam tatas param /
   punaś ca bhakṣayed dhīmāṃs tato dugdhaṃ tu bhakṣayet // MBhT_9.19	punar ca Bakzayet DImAn tatas dugDam tu Bakzayet // MBhT_9.19
   tataś ca vatsam ānīya navadvāraṃ prayatnataḥ /	tatas ca vatsam AnIya nava-dvAram prayatnataH /
   sūtrayogeṇa deveśi baddhaṃ kuryāt prayatnataḥ // MBhT_9.20	sUtra-yogeNa deveSi badDam kuryAt prayatnataH // MBhT_9.20
   tataś ca helakīmantram aṣṭottaraśataṃ japet /	tatas ca helakI-mantram azwottaraSatam japet /
   gajapramāṇaṃ deveśi dīrghaprasthaṃ tu khātakam // MBhT_9.21	gaja-pramANam deveSi dIrGa-prasTam tu KAtakam // MBhT_9.21
   karīṣakeṇa deveśi pūrṇaṃ kuryād vicakṣaṇaḥ /	karIzakeNa deveSi pUrNam kuryAt vicakzaNaH /
   tanmadhye sthāpayed vatsaṃ saṃdahed bahuyatnataḥ // MBhT_9.22	tad-maDye sTApayet vatsam saMdahet bahu-yatnataH // MBhT_9.22
   vahnisthite maheśāni na spṛśet kuṇḍam uttamam /	vahni-sTite maheSAni na spRSet kuNxam uttamam /
   kuṇḍe suśītale jāta utthāpya bahuyatnataḥ // MBhT_9.23	kuNxe su-SItale jAtaH utTApya bahu-yatnataH // MBhT_9.23
   sarvaprakāśakaṃ mantram aṣṭottaraśataṃ japet /	sarva-prakASakam mantram azwottaraSatam japet /
   viśveśvaraṃ pravakṣyāmi śṛṇu pārvati sādaram // MBhT_9.24	viSveSvaram pravakzyAmi SRNu pArvati sa-Adaram // MBhT_9.24
   pāradaṃ tolakaṃ mānaṃ tāmrapātre tu lepayet /	pAradam tolakam mAnam tAmra-pAtre tu lepayet /
   cūrṇaṃ kuryān maheśāni gandhakaṃ sārdhaṃ tolakam // MBhT_9.25	cUrNam kuryAt maheSAni ganDakam sArDam tolakam // MBhT_9.25
   samācchādya prayatnena cūrṇena parameśvari /	samAcCAdya prayatnena cUrNena parameSvari /
   saṃdahed bahuyatnena mandamandena vahninā // MBhT_9.26	saMdahet bahu-yatnena manda-mandena vahninA // MBhT_9.26
   kṛṣṇavarṇaṃ reṇuyutaṃ dṛṣṭvā utthāpya sundari /	kRzNa-varNam reNu-yutam dRzwvA utTApya sundari /
   rattipramāṇaṃ tad dravyaṃ bhakṣayed yadi sundari // MBhT_9.27	ratti-pramANam tat dravyam Bakzayet yadi sundari // MBhT_9.27
   satyaṃ satyaṃ sarvakuṣṭhaṃ bhakṣaṇān nāśam āpnuyāt /	satyam satyam sarva-kuzWam BakzaNAt nASam ApnuyAt /
   anupānam uṣṇatoyaṃ matsyādīn parivarjayet // MBhT_9.28	anupAnam uzNa-toyam matsya-AdIn parivarjayet // MBhT_9.28
   evaṃ prayogaṃ deveśi na kuryāt putravān gṛhī /	evam prayogam deveSi na kuryAt putravAn gRhI /
   prathame divase putrān dvitīye divase dhanam // MBhT_9.29	praTame divase putrAn dvitIye divase Danam // MBhT_9.29
   tṛtīye divase śaktiṃ caturthe divase gṛham /	tRtIye divase Saktim caturTe divase gRham /
   pañcame divase rogaṃ nāśaṃ tu jāyate dhruvam // MBhT_9.30	paQcame divase rogam nASam tu jAyate Druvam // MBhT_9.30
   ata eva maheśāni ātmasvastyayanaṃ caret /	atas eva maheSAni Atma-svastyayanam caret /
   pūrvoktavidhinā mantrī caturguṇaṃ samācaret // MBhT_9.31	pUrva-ukta-viDinA mantrI caturguNam samAcaret // MBhT_9.31
   Mātṛkābhedatantra, daśamaḥ paṭalaḥ	MAtRkA-Beda-tantra, daSamaH pawalaH
   śrīdevy uvāca /	SrI-devI uvAca /
   narākṛtiṃ guruṃ nātha mantraṃ varṇātmakaṃ tathā /	nara-AkRtim gurum nATa mantram varNa-Atmakam taTA /
   dhyānānurūpiṇaṃ devam ekatvaṃ vā kathaṃ vada // MBhT_10.1	DyAna-anurUpiNam devam ekatvam vA kaTam vada // MBhT_10.1
   śrīśiva uvāca /	SrI-SivaH uvAca /
   guruvaktrān mahāmantro labhyate sādhakottamaiḥ /	guru-vaktrAt mahA-mantraH laByate sADaka-uttamEH /
   yady eko jāyate vīryas tasya mūrtir bhaved dhruvam // MBhT_10.2	yadi ekaH jAyate vIryaH tasya mUrtiH Bavet Druvam // MBhT_10.2
   devatāyāḥ śarīraṃ ca bījād utpadyate priye /	devatAyAH SarIram ca bIjAt utpadyate priye /
   guror ājñānusāreṇa cānyamūrtis tu jāyate // MBhT_10.3	guroH AjQA-anusAreNa ca-anya-mUrtiH tu jAyate // MBhT_10.3
   gurvādibhāvanād devi bhāvasiddhiḥ prajāyate /	guru-Adi-BAvanAt devi BAva-sidDiH prajAyate /
   ata eva maheśāni caikatvaṃ parikathyate // MBhT_10.4	atas eva maheSAni ca-eka-tvam parikaTyate // MBhT_10.4
   śrīdevy uvāca /	SrI-devI uvAca /
   yac cākṣuṣaṃ mahādeva tadākaraṃ vicintayet /	yat cAkzuzam mahAdeva tat-Akaram vicintayet /
   acākṣuṣe mahādeva dhyānaṃ vā kīdṛśaṃ bhavet // MBhT_10.5	acAkzuze mahAdeva DyAnam vA kIdRSam Bavet // MBhT_10.5
   śrīśiva uvāca /	SrI-SivaH uvAca /
   śabdabrahmamayaṃ devi mama vaktrād vinirgatam /	Sabdabrahma-mayam devi mama vaktrAt vinirgatam /
   ākārarahite devi yathā dhyānādikaṃ bhavet // MBhT_10.6	AkAra-rahite devi yaTA DyAna-Adikam Bavet // MBhT_10.6
   tathaivoccāraṇenaiva bhaktiyuktena cetasā /	taTA-eva-uccAraNena-eva Bakti-yuktena cetasA /
   satyaṃ satyaṃ maheśāni pratyakṣaṃ nātra saṃśayaḥ // MBhT_10.7	satyam satyam maheSAni pratyakzam na-atra saMSayaH // MBhT_10.7
   śrīdevy uvāca /	SrI-devI uvAca /
   paśupradāne vākyaṃ tu kīdṛśaṃ vada śaṃkara /	paSu-pradAne vAkyam tu kIdRSam vada SaMkara /
   yena vākyena deveśa devī tuṣṭā bhavaty api // MBhT_10.8	yena vAkyena deveSa devI tuzwA Bavati api // MBhT_10.8
   śrīśiva uvāca /	SrI-SivaH uvAca /
   mṛge mahiṣe coṣṭre ca paśuśabdaṃ na yojayet /	mRge mahize ca-uzwre ca paSu-Sabdam na yojayet /
   chāgale ca tathā siṃhe vyāghre ca parameśvari // MBhT_10.9	CAgale ca taTA siMhe vyAGre ca parameSvari // MBhT_10.9
   paśuśabdaṃ yojayitvā mahādevyai nivedayet /	paSu-Sabdam yojayitvA mahAdevyE nivedayet /
   paśubhāvasthito mantrī mahiṣo dīyate yadi // MBhT_10.10	paSu-BAva-sTitaH mantrI mahizaH dIyate yadi // MBhT_10.10
   balidānaṃ prakartavyaṃ na māṃsaṃ bhakṣayen naraḥ /	bali-dAnam prakartavyam na mAMsam Bakzayet naraH /
   samyak phalaṃ na labhate daśāṃśaṃ labhate priye // MBhT_10.11	samyak Palam na laBate daSa-aMSam laBate priye // MBhT_10.11
   mahiṣādi pradātavyaṃ divyavīramate sthitaḥ /	mahiza-Adi pradAtavyam divya-vIra-mate sTitaH /
   sa eva siddhim āpnoti phalaṃ samyak priyaṃvade // MBhT_10.12	saH eva sidDim Apnoti Palam samyak priyaMvade // MBhT_10.12
   paśudānaṃ vinā devi pūjayen na kadācana /	paSu-dAnam vinA devi pUjayet na kadAcana /
   tathā ca nityapūjāyāṃ yadi śakto bhaven naraḥ // MBhT_10.13	taTA ca nitya-pUjAyAm yadi SaktaH Bavet naraH // MBhT_10.13
   kevalaṃ balidānena siddho bhavati nānyathā /	kevalam bali-dAnena sidDaH Bavati na-anyaTA /
   nirdhanaḥ parameśāni yadi pūjādikaṃ caret // MBhT_10.14	nirDanaH parameSAni yadi pUjA-Adikam caret // MBhT_10.14
   vatsarānte pradātavyaṃ balim ekaṃ sureśvari /	vatsara-ante pradAtavyam balim ekam sureSvari /
   anyathā naiva siddhiḥ syād ājanma pūjanād api // MBhT_10.15	anyaTA na-eva sidDiH syAt Ajanma pUjanAt api // MBhT_10.15
   balidānaṃ mahāyajñaṃ kalikāle ca caṇḍike /	bali-dAnam mahA-yajQam kali-kAle ca caNxike /
   aśvamedhādikaṃ yajñaṃ kalau nāsti sureśvari // MBhT_10.16	aSvameDa-Adikam yajQam kalO na-asti sureSvari // MBhT_10.16
   kevalaṃ balidānena cāśvamedhaphalaṃ bhavet /	kevalam bali-dAnena ca-aSvameDa-Palam Bavet /
   yajñāvaśeṣaṃ yad dravyaṃ bhojanīyaṃ na cānyathā // MBhT_10.17	yajQa-avaSezam yat dravyam BojanIyam na ca-anyaTA // MBhT_10.17
   yajñāvaśeṣabhogena sa yajñī nātra saṃśayaḥ /	yajQa-avaSeza-Bogena sa yajQI na-atra saMSayaH /
   na bhakṣed yadi mohena na yajñaphalabhāg bhavet // MBhT_10.18	na Bakzet yadi mohena na yajQa-Pala-BAj Bavet // MBhT_10.18
   tyājyaṃ dravyaṃ kathaṃ devi mahādevyai nivedayet /	tyAjyam dravyam kaTam devi mahAdevyE nivedayet /
   brahmarūpaṃ mahātantraṃ mama vaktrād vinirgatam // MBhT_10.19	brahma-rUpam mahAtantram mama vaktrAt vinirgatam // MBhT_10.19
   sa pūtaḥ sarvapāpebhyo yadi caikākṣaraṃ śrutam /	sa pUtaH sarva-pApeByaH yadi ca-eka-akzaram Srutam /
   mahābhaktiyuto bhūtvā śṛṇoti paṭalaṃ yadi // MBhT_10.20	mahA-Bakti-yutaH BUtvA SRNoti pawalam yadi // MBhT_10.20
   kiṃ tasya dhyānapūjāyāṃ tīrthasnānena tasya kim /	kim tasya DyAna-pUjAyAm tIrTa-snAnena tasya kim /
   śabdabrahmamayaṃ jñātvā samastaṃ yadi caṇḍike // MBhT_10.21	Sabdabrahma-mayam jQAtvA samastam yadi caNxike // MBhT_10.21
   kevalaṃ śravaṇenaiva sa siddho nātra saṃśayaḥ /	kevalam SravaNena-eva sa sidDaH na-atra saMSayaH /
   aṣṭādaśapurāṇānāṃ śravaṇenaiva yat phalam // MBhT_10.22	azwAdaSa-purANAnAm SravaNena-eva yat Palam // MBhT_10.22
   caturvedena sāṅgena śravaṇenaiva yataḥ phalam /	catur-vedena sa-aFgena SravaNena-eva yatas Palam /
   asya tantrasya deveśi kalāṃ nārhanti ṣoḍaśīm // MBhT_10.23	asya tantrasya deveSi kalAm na-arhanti zoxaSIm // MBhT_10.23
   brahmarūpam idaṃ tantraṃ sārāt sāraṃ parāt param // MBhT_10.24	brahma-rUpam idam tantram sArAt sAram parAt param // MBhT_10.24
   Mātṛkābhedatantra, ekādaśaḥ paṭalaḥ	MAtRkA-Beda-tantra, ekAdaSaH pawalaH
   śrīcaṇḍikovāca /	SrI-caNxikA-uvAca /
   prāsādaṃ maṇḍapaṃ vāpi yadi devyai nivedayet /	prAsAdam maNxapam vA-api yadi devyE nivedayet /
   vidhānaṃ tasya māhātmyaṃ vada me parameśvara // MBhT_11.1	viDAnam tasya mAhAtmyam vada me parameSvara // MBhT_11.1
   kūpādikaṃ mahādeva yadi devyai nivedayet /	kUpa-Adikam mahAdeva yadi devyE nivedayet /
   vidhānaṃ tasya māhātmyaṃ vada me parameśvara // MBhT_11.2	viDAnam tasya mAhAtmyam vada me parameSvara // MBhT_11.2
   śrīśaṅkara uvāca /	SrI-SaFkaraH uvAca /
   śṛṇu devi pravakṣyāmi yena prāsādam utsṛjet /	SRNu devi pravakzyAmi yena prAsAdam utsRjet /
   tasyaiva paścime bhāge vedikāṃ caturasrakām // MBhT_11.3	tasya-eva paScime BAge vedikAm catur-asrakAm // MBhT_11.3
   prakuryād bahuyatnena vastreṇa veṣṭanaṃ careta /	prakuryAt bahu-yatnena vastreNa vezwanam careta /
   tadabhāve maheśāni tṛṇenainaṃ ca veṣṭayet // MBhT_11.4	tad-aBAve maheSAni tRNena-enam ca vezwayet // MBhT_11.4
   kumbhayugmaṃ sthāpayitvā kṣaumavastreṇa veṣṭayet /	kumBa-yugmam sTApayitvA kzOma-vastreNa vezwayet /
   yugmaṃ yugmaṃ kṣaumavastraṃ kumbhayugme niyojayet // MBhT_11.5	yugmam yugmam kzOma-vastram kumBa-yugme niyojayet // MBhT_11.5
   īśakumbhe yajed devīm āgneyām agnidaivatam /	ISa-kumBe yajet devIm AgneyAm agni-dEvatam /
   catuḥṣaṣṭyupacāreṇa pūjayed iṣṭadevatām // MBhT_11.6	catuHzazwi-upacAreNa pUjayet izwadevatAm // MBhT_11.6
   abhāve pūjayed devīṃ tadardhena prayatnataḥ /	aBAve pUjayet devIm tad-arDena prayatnataH /
   athavā parameśāni yathāśaktyupacārataḥ // MBhT_11.7	aTavA parameSAni yaTASakti-upacArataH // MBhT_11.7
   pūjayed bahuyatnena tato homādikaṃ caret /	pUjayet bahu-yatnena tatas homa-Adikam caret /
   āgamoktena vidhinā kuryāt tatra kuśaṇḍikām // MBhT_11.8	Agama-uktena viDinA kuryAt tatra kuSaNxikAm // MBhT_11.8
   trimadhvaktena deveśi bilvapatreṇa homayet /	trimaDu-aktena deveSi bilva-patreNa homayet /
   sahasraṃ homayen mantrī śatanyūnaṃ na kārayet // MBhT_11.9	sahasram homayet mantrI Sata-nyUnam na kArayet // MBhT_11.9
   pūrṇāhutiṃ tato dattvā tato vākyaṃ samācaret /	pUrNAhutim tatas dattvA tatas vAkyam samAcaret /
   adyetyādi samuccāryaṃ sauramāsaṃ samuccaret // MBhT_11.10	adya-ityAdi samuccAryam sOra-mAsam samuccaret // MBhT_11.10
   tithigotraṃ cāmuko 'haṃ dharmārthakāmam eva vā /	tiTi-gotram ca-amukaH aham Darma-arTa-kAmam eva vA /
   prāptaye parameśāni tato mūlaṃ samuccaret // MBhT_11.11	prAptaye parameSAni tatas mUlam samuccaret // MBhT_11.11
   devatāyai namaḥ paścād dakṣiṇāṃ dāpayed gurau /	devatAyE namaH paScAt dakziNAm dApayet gurO /
   kumbhatoyena deveśi snāpayed yajamānakam // MBhT_11.12	kumBa-toyena deveSi snApayet yajamAnakam // MBhT_11.12
   surās tv ādīn samuccārya śāntiṃ kuryāt tato guruḥ /	surAH tu AdIn samuccArya SAntim kuryAt tatas guruH /
   sarvādau gurudevasya varaṇaṃ kārayet sudhīḥ // MBhT_11.13	sarva-AdO guru-devasya varaNam kArayet suDIH // MBhT_11.13
   suvarṇaṃ campakākāraṃ karṇayugme nivedayet /	suvarNam campaka-AkAram karNa-yugme nivedayet /
   catuṣkoṇayutaṃ svarṇaṃ grīvāyāṃ pariyojayet // MBhT_11.14	catuzkoNa-yutam svarNam grIvAyAm pariyojayet // MBhT_11.14
   uṣṇīṣaṃ ca tato dadyāt kaṇṭhe mālāṃ niyojayet /	uzNIzam ca tatas dadyAt kaNWe mAlAm niyojayet /
   tāḍayugmaṃ tato bāhau valayaṃ maṇibandhake // MBhT_11.15	tAxa-yugmam tatas bAhO valayam maNibanDake // MBhT_11.15
   aṅgulyām aṅgurī deyā divyavastraṃ niyojayet /	aFgulyAm aFgurI deyAH divya-vastram niyojayet /
   evaṃ hi varaṇaṃ kṛtvā karmayogyaṃ vicintayet // MBhT_11.16	evam hi varaNam kRtvA karma-yogyam vicintayet // MBhT_11.16
   guruṃ vā guruputraṃ vā varayed yatnataḥ sudhīḥ /	gurum vA guru-putram vA varayet yatnatas suDIH /
   sadasyaṃ na hi kartavyaṃ tantradhāraṃ na tatra vai // MBhT_11.17	sadasyam na hi kartavyam tantra-DAram na tatra vE // MBhT_11.17
   brahmāṇaṃ na hi kartavyaṃ kevalaṃ varayed gurum /	brahmANam na hi kartavyam kevalam varayet gurum /
   guror bhṛtyo maheśāni bhairavo nātra saṃśayaḥ // MBhT_11.18	guroH BRtyaH maheSAni BEravaH na-atra saMSayaH // MBhT_11.18
   svīyena paridhānena vāsasā toṣayet svayam /	svIyena pariDAnena vAsasA tozayet svayam /
   svayaṃ hotā bhaved vipro guror ājñānusārataḥ // MBhT_11.19	svayam hotA Bavet vipraH guroH AjQA-anusArataH // MBhT_11.19
   māyābījaṃ samuccārya ādhāraśaktaye namaḥ /	mAyA-bIjam samuccArya ADAra-Saktaye namaH /
   anena manunā devi vedisaṃskāram ācaret // MBhT_11.20	anena manunA devi vedi-saMskAram Acaret // MBhT_11.20
   bhūrasītyādimantreṇa ghaṭayugmābhimantritam /	BUH-asi-ityAdi-mantreNa Gawa-yugma-aBimantritam /
   astrāntenaiva mūlena uṣṇīṣaṃ pariyojayet // MBhT_11.21	astra-antena-eva mUlena uzNIzam pariyojayet // MBhT_11.21
   vedoktaṃ caiva smṛtyuktaṃ mantraṃ na yojayet sudhīḥ /	veda-uktam ca-eva smRti-uktam mantram na yojayet suDIH /
   evaṃ kūpādidāneṣu kartavyaṃ parameśvari // MBhT_11.22	evam kUpa-Adi-dAnezu kartavyam parameSvari // MBhT_11.22
   anyat sarvaṃ samānaṃ hi prāsādādisthale punaḥ /	anyat sarvam samAnam hi prAsAda-Adi-sTale punar /
   kūpādiyojanaṃ kuryāt yaṣṭiprotanam ācaret // MBhT_11.23	kUpa-Adi-yojanam kuryAt yazwi-protanam Acaret // MBhT_11.23
   caturhastapramāṇaṃ ca madhyabhāge tu protanam /	catur-hasta-pramANam ca maDya-BAge tu protanam /
   mūlamantraṃ samuccārya tato vahnivadhūṃ nyaset // MBhT_11.24	mUlamantram samuccArya tatas vahni-vaDUm nyaset // MBhT_11.24
   tato yaṣṭiṃ samuccārya potayāmi vadet sudhīḥ /	tatas yazwim samuccArya potayAmi vadet suDIH /
   tatra saṃtaraṇaṃ dhenuṃ naiva kuryād vicakṣaṇaḥ // MBhT_11.25	tatra saMtaraNam Denum na-eva kuryAt vicakzaNaH // MBhT_11.25
   dhenusaṃtaraṇenaiva phalahāniḥ prajāyate /	Denu-saMtaraNena-eva Pala-hAniH prajAyate /
   svarṇaṃ rūpyaṃ pravālaṃ ca dakṣiṇāṃ pariyojayeta // MBhT_11.26	svarNam rUpyam pravAlam ca dakziNAm pariyojayeta // MBhT_11.26
   snāpayitvā kumbhatoyaiḥ śāntiṃ kuryāt tato guruḥ // MBhT_11.27	snApayitvA kumBa-toyEH SAntim kuryAt tatas guruH // MBhT_11.27
   anenaiva vidhānena kūpādyutsargam ācaret /	anena-eva viDAnena kUpa-Adi-utsargam Acaret /
   vāpīkūpataḍāgādi hy anenotsargam ācaret // MBhT_11.28	vApI-kUpa-taxAga-Adi hi anena-utsargam Acaret // MBhT_11.28
   dīrghikāṃ ca puṣkariṇīṃ hy anenaiva jalāśayam /	dIrGikAm ca puzkariNIm hi anena-eva jalASayam /
   utsṛjya parayā bhaktyā mahādevyai prayatnataḥ // MBhT_11.29	utsRjya parayA BaktyA mahAdevyE prayatnataH // MBhT_11.29
   puruṣaṃ saptamaṃ kānte pitṛvaṃśe ca mātari /	puruzam saptamam kAnte pitR-vaMSe ca mAtari /
   saptamaṃ puruṣaṃ kānte mātṛvaṃśe samaṃ priye // MBhT_11.30	saptamam puruzam kAnte mAtR-vaMSe samam priye // MBhT_11.30
   kailāse nivasen nityaṃ devyā varaprasādataḥ /	kElAse nivaset nityam devyAH vara-prasAdataH /
   svayaṃ devasvarūpaś ca jīvanmukto na saṃśayaḥ // MBhT_11.31	svayam deva-svarUpaH ca jIvanmuktaH na saMSayaH // MBhT_11.31
   aśvamedhasahasreṇa vājapeyaśatena ca /	aSvameDa-sahasreNa vAjapeya-Satena ca /
   yat phalaṃ labhate devi tasmāl lakṣaguṇaṃ bhavet // MBhT_11.32	yat Palam laBate devi tasmAt lakza-guNam Bavet // MBhT_11.32
   merutulyaṃ suvarṇaṃ tu brāhmaṇe vedapārage /	meru-tulyam suvarNam tu brAhmaNe vedapArage /
   dattvā yat phalam āpnoti tasmāl lakṣaguṇaṃ bhavet // MBhT_11.33	dattvA yat Palam Apnoti tasmAt lakza-guNam Bavet // MBhT_11.33
   pūrṇaśasyena deveśi saptadvīpāṃ vasuṃdharām /	pUrNa-Sasyena deveSi sapta-dvIpAm vasuMDarAm /
   pradadyād bahuyatnena brāhmaṇe vedapārage // MBhT_11.34	pradadyAt bahu-yatnena brAhmaNe vedapArage // MBhT_11.34
   tasmāl lakṣaguṇaṃ puṇyam anena parameśvari // MBhT_11.35	tasmAt lakza-guNam puNyam anena parameSvari // MBhT_11.35
   sadakṣiṇaṃ vrataṃ sarvaṃ dānaṃ yad vedasaṃmatam /	sa-dakziNam vratam sarvam dAnam yat veda-saMmatam /
   tasmāl lakṣaguṇaṃ puṇyam anena parameśvari // MBhT_11.36	tasmAt lakza-guNam puNyam anena parameSvari // MBhT_11.36
   śrīcaṇḍikovāca /	SrI-caNxikA-uvAca /
   yajñasūtradhāraṇena bhūpūjyo nātra saṃśayaḥ /	yajQasUtra-DAraNena BU-pUjyaH na-atra saMSayaH /
   idānīṃ yajñasūtrasya vidhānaṃ mayi kathyatām // MBhT_11.37	idAnIm yajQasUtrasya viDAnam mayi kaTyatAm // MBhT_11.37
   śrīśaṃkara uvāca /	SrI-SaMkaraH uvAca /
   yajñasūtrasya yan mānaṃ tac chṛṇuṣva varānane /	yajQasUtrasya yat mAnam tat SRNuzva varAnane /
   ṛgvedī dhārayet sūtraṃ nābher ūrdhvaṃ stanād adhaḥ // MBhT_11.38	RgvedI DArayet sUtram nABeH UrDvam stanAt aDas // MBhT_11.38
   yajuṣāṃ sūtramānaṃ hi āścaryaṃ śailaje param /	yajuzAm sUtra-mAnam hi AScaryam SElaje param /
   bāhumūlapramāṇena yajñasūtraṃ dvijātibhiḥ /	bAhu-mUla-pramANena yajQasUtram dvijAtiBiH /
   dhāraṇīyaṃ prayatnena nānyad dairghyaṃ kadācana // MBhT_11.39	DAraNIyam prayatnena na-anyat dErGyam kadAcana // MBhT_11.39
   sāmagasya yajñasūtraṃ trividhaṃ varavarṇini /	sAmagasya yajQasUtram triviDam varavarNini /
   brahmarandhrān nābhideśaparyantaṃ yajñasūtrakam // MBhT_11.40	brahmaranDrAt nABi-deSa-paryantam yajQasUtrakam // MBhT_11.40
   athavāpi ca grīvāyām āropya nābhiṃ saṃspṛśet /	aTavA-api ca grIvAyAm Aropya nABim saMspRSet /
   tasmāt pṛṣṭhān merudaṇḍaparyantaṃ yajñasūtrakam // MBhT_11.41	tasmAt pRzWAn meru-daNxa-paryantam yajQasUtrakam // MBhT_11.41
   athavā parameśāni prakārāntarakaṃ śṛṇu /	aTavA parameSAni prakAra-antarakam SRNu /
   grīvāyā dakṣiṇāṅguṣṭhaparyantaṃ yajñasūtrakam // MBhT_11.42	grIvAyAH dakziNa-aFguzWa-paryantam yajQasUtrakam // MBhT_11.42
   athavā dhārayet sūtraṃ yatnena yajuṣāṃ matam /	aTavA DArayet sUtram yatnena yajuzAm matam /
   athavā dhārayet sūtraṃ sāmagasya pramāṇataḥ // MBhT_11.43	aTavA DArayet sUtram sAmagasya pramANataH // MBhT_11.43
   atharvī dhārayed yajñasūtraṃ paramamohanam /	aTarvI DArayet yajQasUtram parama-mohanam /
   ājñācakrān nābhideśaparyantaṃ yajñasūtrakam // MBhT_11.44	AjQAcakrAn nABi-deSa-paryantam yajQasUtrakam // MBhT_11.44
   etat saṃketam ajñātvā yaḥ kuryāt sūtradhāraṇam /	etat saMketam ajQAtvA yaH kuryAt sUtra-DAraNam /
   sa caṇḍālasamo devi yadi vyāsasamo bhavet // MBhT_11.45	sa caNxAla-samaH devi yadi vyAsa-samaH Bavet // MBhT_11.45
   Mātṛkābhedatantra, dvādaśaḥ paṭalaḥ	MAtRkA-Beda-tantra, dvAdaSaH pawalaH
   śrīśaṃkara uvāca /	SrI-SaMkaraH uvAca /
   athātaḥ sampravakṣyāmi pūjādhāraṃ sudurlabham // MBhT_12.1	aTa-atas sampravakzyAmi pUjA-DAram su-durlaBam // MBhT_12.1
   śālagrāme maṇau yantre pratimāyāṃ ghaṭe jale // MBhT_12.2	SAlagrAme maNO yantre pratimAyAm Gawe jale // MBhT_12.2
   pustikāyāṃ ca gaṅgāyāṃ śivaliṅge prasūnake /	pustikAyAm ca gaFgAyAm Siva-liFge prasUnake /
   śālagrāme śataguṇaṃ maṇau tadvat phalaṃ labhet // MBhT_12.3	SAlagrAme SataguNam maNO tadvat Palam laBet // MBhT_12.3
   yantre lakṣaguṇaṃ puṇyaṃ mūrtau lakṣaṃ sulocane /	yantre lakza-guNam puNyam mUrtO lakzam su-locane /
   ghaṭe caikaguṇaṃ puṇyaṃ jale caikaguṇaṃ priye // MBhT_12.4	Gawe ca-ekaguNam puNyam jale ca-eka-guNam priye // MBhT_12.4
   pustikāyāṃ sahasraṃ tu gaṅgāyāṃ tatsamaṃ phalam /	pustikAyAm sahasram tu gaFgAyAm tad-samam Palam /
   śivaliṅge hy anantaṃ hi vinā pārthivaliṅgake // MBhT_12.5	Siva-liFge hi anantam hi vinA pArTiva-liFgake // MBhT_12.5
   puṣpayantre maheśāni pūjanāt sarvasiddhibhāk /	puzpayantre maheSAni pUjanAt sarva-sidDi-BAj /
   śālagrāme ca pūjāyāṃ na likhed yantram uttamam // MBhT_12.6	SAlagrAme ca pUjAyAm na liKet yantram uttamam // MBhT_12.6
   maṇau sthite maheśāni na likhed yantram uttamam /	maNO sTite maheSAni na liKet yantram uttamam /
   pratimāyāṃ ca pūjāyāṃ na likhed yantram uttamam // MBhT_12.7	pratimAyAm ca pUjAyAm na liKet yantram uttamam // MBhT_12.7
   pratimāyāś ca purato ghaṭaṃ saṃsthāpya yatnataḥ /	pratimAyAH ca puratas Gawam saMsTApya yatnatas /
   parivārān yajet tatra ghaṭe tu parameśvari // MBhT_12.8	parivArAn yajet tatra Gawe tu parameSvari // MBhT_12.8
   yantrādhiṣṭhātṛdevāṃś ca ghaṭe yantre prapūjayet /	yantra-aDizWAtR-devAn ca Gawe yantre prapUjayet /
   samastadevatārūpaṃ ghaṭaṃ tu paricintayet /	samasta-devatA-rUpam Gawam tu paricintayet /
   suradrumasvarūpo 'yaṃ ghaṭo hi parameśvari // MBhT_12.9	suradruma-svarUpaH ayam GawaH hi parameSvari // MBhT_12.9
   janmasthānaṃ mahāyantraṃ yadi kuryāt tu sādhakaḥ /	janma-sTAnam mahA-yantram yadi kuryAt tu sADakaH /
   tatra mūrtiṃ na kuryāt tu kadācid api mohataḥ // MBhT_12.10	tatra mUrtim na kuryAt tu kadAcid api mohataH // MBhT_12.10
   yadi mūrtiṃ prakuryāt tu tatra yantraṃ na kārayet /	yadi mUrtim prakuryAt tu tatra yantram na kArayet /
   yadi kuryāt tu mohena yajed vāradvayaṃ priye // MBhT_12.11	yadi kuryAt tu mohena yajet vAra-dvayam priye // MBhT_12.11
   dviguṇaṃ pūjanaṃ tatra dviguṇaṃ balidānakam /	dviguNam pUjanam tatra dviguNam bali-dAnakam /
   dviguṇaṃ prajapen mantraṃ dviguṇaṃ homayet sudhīḥ // MBhT_12.12	dviguNam prajapet mantram dviguNam homayet suDIH // MBhT_12.12
   anyathā viphalā pūjā viphalaṃ balidānakam /	anyaTA viPalA pUjA viPalam bali-dAnakam /
   sarvaṃ hi viphalaṃ yasmāt tasmād yantraṃ na kārayet // MBhT_12.13	sarvam hi viPalam yasmAt tasmAt yantram na kArayet // MBhT_12.13
   iti te kathitaṃ kānte pūjādhāraṃ sudurlabham // MBhT_12.14	iti te kaTitam kAnte pUjA-ADAram su-durlaBam // MBhT_12.14
   athātaḥ sampravakṣyāmi śivaliṅgasya lakṣaṇam /	aTa-atas sampravakzyAmi Siva-liFgasya lakzaNam /
   pārthive śivapūjāyāṃ sarvasiddhiyuto bhavet // MBhT_12.15	pArTive Siva-pUjAyAm sarva-sidDi-yutaH Bavet // MBhT_12.15
   pāṣāṇe śivapūjāyāṃ dviguṇaṃ phalam īritam /	pAzANe Siva-pUjAyAm dviguNam Palam Iritam /
   svarṇaliṅge ca pūjāyāṃ śatrūṇāṃ nāśanaṃ matam // MBhT_12.16	svarNa-liFge ca pUjAyAm SatrUNAm nASanam matam // MBhT_12.16
   sarvasiddhīśvaro raupye phalaṃ tasmāc caturguṇam /	sarva-sidDi-ISvaraH rOpye Palam tasmAt caturguNam /
   tāmre puṣṭiṃ vijānīyāt kāṃsye ca dhanasaṃcayam // MBhT_12.17	tAmre puzwim vijAnIyAt kAMsye ca Dana-saMcayam // MBhT_12.17
   pāradasya ca māhātmyaṃ puraiva kathitaṃ mayā /	pAradasya ca mAhAtmyam purA-eva kaTitam mayA /
   gaṅgāyāṃ ca lakṣaguṇaṃ lākṣāyāṃ rogavān bhavet // MBhT_12.18	gaFgAyAm ca lakza-guNam lAkzAyAm rogavAn Bavet // MBhT_12.18
   sphāṭike sarvasiddhiḥ syāt tathā mārakate priye /	sPAwike sarva-sidDiH syAt taTA mArakate priye /
   lauhaliṅge ripor nāśaṃ kāmadaṃ bhasmaliṅgake // MBhT_12.19	lOha-liFge ripoH nASam kAma-dam Basma-liFgake // MBhT_12.19
   vālukāyāṃ kāmyasiddhir gomaye ṛtuhiṃsanam /	vAlukAyAm kAmya-sidDiH gomaye Rtu-hiMsanam /
   sarvaliṅgasya māhātmyaṃ dharmārthakāmamokṣadam // MBhT_12.20	sarva-liFgasya mAhAtmyam Darma-arTa-kAma-mokza-dam // MBhT_12.20
   ādhārabhede yat puṇyaṃ cādhikaṃ kathitaṃ tu te /	ADAra-Bede yat puNyam ca-aDikam kaTitam tu te /
   atiriktaphalāny etaddhārasya sulocane // MBhT_12.21	atirikta-PalAni etat-DArasya su-locane // MBhT_12.21
   śivasya pūjanād devi caturvargādhipo bhavet /	Sivasya pUjanAt devi caturvarga-aDipaH Bavet /
   aṣṭaiśvaryayuto martyaḥ śambhunāthasya pūjanāt // MBhT_12.22	azwa-ESvarya-yutaH martyaH SamBunATasya pUjanAt // MBhT_12.22
   svayaṃ nārāyaṇaḥ prokto yadi śambhuṃ prapūjayet /	svayam nArAyaNaH proktaH yadi SamBum prapUjayet /
   svarge martye ca pātāle ye devāḥ saṃsthitāḥ sadā /	svarge martye ca pAtAle ye devAH saMsTitAH sadA /
   teṣāṃ pūjā bhaved devi śambhunāthasya pūjanāt // MBhT_12.23	tezAm pUjA Bavet devi SamBunATasya pUjanAt // MBhT_12.23
   svarṇapuṣpasahasreṇa yat phalaṃ labhate naraḥ /	svarNa-puzpa-sahasreNa yat Palam laBate naraH /
   tasmāl lakṣaguṇaṃ puṇyaṃ bhagnaikabilvapattrake // MBhT_12.24	tasmAt lakza-guNam puNyam Bagna-eka-bilva-pattrake // MBhT_12.24
   bhagnaikabilvapattrasya sahasrakena bhāgataḥ /	Bagna-eka-bilva-pattrasya sahasrakena BAgataH /
   merutulyasuvarṇena tatphalaṃ na hi labhyate // MBhT_12.25	meru-tulya-suvarNena tad-Palam na hi laByate // MBhT_12.25
   śuddhāśuddhavicāro 'pi nāsti tac chivapūjane /	SudDa-aSudDa-vicAraH api na-asti tat Siva-pUjane /
   yena tena prakāreṇa bilvapattraiḥ prapūjanāt /	yena tena prakAreNa bilva-pattrEH prapUjanAt /
   sarvasiddhiyuto bhūtvā sa naraḥ siddho hi // MBhT_12.26	sarva-sidDi-yutaH BUtvA sa naraH sidDaH hi // MBhT_12.26
   brahmāṇḍamadhye ye devās tadbāhye yāś ca devatāḥ /	brahmANxa-maDye ye devAH tad-bAhye yAH ca devatAH /
   te sarve tṛptim āyānti kevalaṃ śivapūjanāt // MBhT_12.27	te sarve tRptim AyAnti kevalam Siva-pUjanAt // MBhT_12.27
   puṣpaṃ gandhaṃ jalaṃ dravyaṃ liṅgopari niyojayet /	puzpam ganDam jalam dravyam liFga-upari niyojayet /
   liṅgamadhye mahāvahniḥ saiva rudraḥ prakīrtitaḥ // MBhT_12.28	liFga-maDye mahA-vahniH sA-eva rudraH prakIrtitaH // MBhT_12.28
   rudropari kṣiped yat tu tad eva bhasmatāṃ gataḥ // MBhT_12.29	rudra-upari kzipet yat tu tat eva Basma-tAm gataH // MBhT_12.29
   sākṣād dhomo maheśāni śivasya pūjanād bhavet /	sAkzAt DomaH maheSAni Sivasya pUjanAt Bavet /
   mahāyajñeśvaro martyaḥ śivasya pūjanād bhavet // MBhT_12.30	mahAyajQa-ISvaraH martyaH Sivasya pUjanAt Bavet // MBhT_12.30
   kuśāgramānaṃ yat toyaṃ tat toyena yajed yadi /	kuSa-agra-mAnam yat toyam tat toyena yajet yadi /
   satyaṃ satyaṃ hi girije taj jalaṃ sāgaropamam // MBhT_12.31	satyam satyam hi girije tat jalam sAgara-upamam // MBhT_12.31
   puṣpaṃ ca merusadṛśaṃ liṅgopari niyojanāt /	puzpam ca meru-sadRSam liFga-upari niyojanAt /
   liṅgasya mastake devi yad annaṃ paritiṣṭhati // MBhT_12.32	liFgasya mastake devi yat annam paritizWati // MBhT_12.32
   tadannasya ca dānena kṣitidānaphalaṃ labhet // MBhT_12.33	tat-annasya ca dAnena kziti-dAna-Palam laBet // MBhT_12.33
   ekena taṇḍulenaiva yadi liṅgaṃ prapūjayet /	ekena taNxulena-eva yadi liFgam prapUjayet /
   brahmāṇḍapātrasampūrṇam annadānaphalaṃ labhet // MBhT_12.34	brahmANxa-pAtra-sampUrNam anna-dAna-Palam laBet // MBhT_12.34
   ekayā dūrvayā vāpi yo 'rcayec chivaliṅgakam /	ekayA dUrvayA vA-api yaH arcayet Siva-liFgakam /
   sarvadevasya śīrṣe tu cārdhadānaphalaṃ labhet // MBhT_12.35	sarva-devasya SIrze tu ca-arDa-dAna-Palam laBet // MBhT_12.35
   sāmānyatoyam ānīya yadi snāyān maheśvaram /	sAmAnya-toyam AnIya yadi snAyAt maheSvaram /
   sārdhatrikoṭitīrthasya snānasya phalabhāg bhavet // MBhT_12.36	sArDa-tri-kowi-tIrTasya snAnasya Pala-BAj Bavet // MBhT_12.36
   śrīcaṇḍikovāca /	SrI-caNxikA-uvAca /
   tāriṇī brahmaṇaḥ śaktis tripurā vaiṣṇavī parā /	tAriNI brahmaNaH SaktiH tripurA vEzNavI parA /
   kathaṃ śākambharī tārā tripurā śāmbhavī katham // MBhT_12.37	kaTam SAkamBarI tArA tripurA SAmBavI kaTam // MBhT_12.37
   śrīśaṃkara uvāca /	SrI-SaMkaraH uvAca /
   kālī dehād yadā jātā sāvitrī vedamātṛkā /	kAlI dehAt yadA jAtA sAvitrI vedamAtRkA /
   trivargadātrī sā devī brahmaṇaḥ śaktir eva ca // MBhT_12.38	trivarga-dAtrI sA devI brahmaNaH SaktiH eva ca // MBhT_12.38
   guptarūpā mahāvidyā śaivī saikajaṭā parā /	gupta-rUpA mahAvidyA SEvI sA-ekajawA parA /
   tasmāl lakṣmīr vaiṣṇavī yā trivargadāyinī śivā // MBhT_12.39	tasmAt lakzmIH vEzNavI yA trivarga-dAyinI SivAH // MBhT_12.39
   guptarūpā mahāvidyā śrīmattripurasundarī /	gupta-rUpA mahAvidyA SrImat-tripurasundarI /
   śāmbhavī paramā māyā tripurā mokṣadāyinī // MBhT_12.40	SAmBavI paramA mAyA tripurA mokza-dAyinI // MBhT_12.40
   ekaiva hi mahāvidyā nāmamātraṃ pṛthak pṛthak /	ekA-eva hi mahAvidyA nAma-mAtram pRTak pRTak /
   tathaiva puruṣaś caiko nāmamātravibhedakaḥ // MBhT_12.41	taTA-eva puruzaH ca-ekaH nAma-mAtra-viBedakaH // MBhT_12.41
   śrīcaṇḍikovāca /	SrI-caNxikA-uvAca /
   mantradhāraṇamātreṇa tadātmā tanmayo bhavet /	mantra-DAraNa-mAtreNa tad-AtmA tad-mayaH Bavet /
   kathaṃ vā vātulaḥ so 'pi kathaṃ vā rogavān bhavet // MBhT_12.42	kaTam vA vAtulaH saH api kaTam vA rogavAn Bavet // MBhT_12.42
   śrīśaṃkara uvāca /	SrI-SaMkaraH uvAca /
   mantracchannād vātulatvaṃ rogo dehe na jāyate /	mantra=-CannAt vAtula-tvam rogaH dehe na jAyate /
   mantracchannaṃ pravakṣyāmi śṛṇu devi samāhitā // MBhT_12.43	mantra=-Cannam pravakzyAmi SRNu devi samAhitAH // MBhT_12.43
   abhaktiś cākṣare bhrāntir luptiś channas tathaiva ca /	aBaktiH ca-akzare BrAntiH luptiH CannaH taTA-eva ca /
   hrasvo dīrghaś ca kathanaṃ svapne tu cāṣṭadhā smṛtaḥ // MBhT_12.44	hrasvaH dIrGaH ca kaTanam svapne tu ca-azwaDA smRtaH // MBhT_12.44
   abhaktyā naiva siddhiḥ syāt kalpakoṭiśatair api /	aBaktyA na-eva sidDiH syAt kalpa-kowi-SatEH api /
   evaṃ mantraś cānyathā vā ceti bhrāntyā ca vātulaḥ // MBhT_12.45	evam mantraH ca-anyaTA vA ca-iti BrAntyA ca vAtulaH // MBhT_12.45
   luptavarṇe buddhināśaś chinne nāśo bhavet kila /	lupta-varNe budDi-nASaH Cinne nASaH Bavet kila /
   hrasvoccāre vyādhiyukto dīrghajāpe vasukṣayaḥ // MBhT_12.46	hrasva-uccAre vyADi-yuktaH dIrGa-jApe vasu-kzayaH // MBhT_12.46
   kathane mṛtyum āpnoti svapne 'pi śṛṇu śailaje /	kaTane mRtyum Apnoti svapne api SRNu SElaje /
   kālikāyāś ca tārāyā mantro 'pi jvaladagnivat // MBhT_12.47	kAlikAyAH ca tArAyAH mantraH api jvalat-agni-vat // MBhT_12.47
   viprarūpeṇa devena premabhāvena cetasā /	vipra-rUpeNa devena prema-BAvena cetasA /
   yadi mantraṃ hared devi śṛṇu sādhakalakṣaṇam // MBhT_12.48	yadi mantram haret devi SRNu sADaka-lakzaNam // MBhT_12.48
   sarvāṅge vai bhavej jvālā dehamadhye viśeṣataḥ /	sarva-aFge vE Bavet jvAlA deha-maDye viSezataH /
   toye śaityaṃ na jāyeta tathaivauṣadhasevane // MBhT_12.49	toye SEtyam na jAyeta taTA-eva-OzaDa-sevane // MBhT_12.49
   sadā vātulavat sarvaṃ pratyakṣe svapnavad bhavet /	sadA vAtula-vat sarvam pratyakze svapna-vat Bavet /
   varṣamadhye trivarṣe vā mṛtyus tasya na saṃśayaḥ // MBhT_12.50	varza-maDye tri-varze vA mRtyuH tasya na saMSayaH // MBhT_12.50
   śrīcaṇḍikovāca /	SrI-caNxikA-uvAca /
   mantracchannaṃ cāṣṭavidhaṃ tava vaktrāc chrutaṃ mayā /	mantra=-Cannam ca-azwaviDam tava vaktrAt Srutam mayA /
   yadi daivād bhaved deva tasyopāyaṃ vadasva me // MBhT_12.51	yadi dEvAt Bavet deva tasya-upAyam vadasva me // MBhT_12.51
   śrīśaṃkara uvāca /	SrI-SaMkaraH uvAca /
   bahujāpāt tathā homāt kāyakleśādivistarāt /	bahu-jApAt taTA homAt kAya-kleSa-Adi-vistarAt /
   yadi bhaktir bhaved devi tasya siddhir adūrataḥ // MBhT_12.52	yadi BaktiH Bavet devi tasya sidDiH adUrataH // MBhT_12.52
   guruṇā tatsutenaiva sādhakena varānane /	guruNA tad-sutena-eva sADakena varAnane /
   akṣare dūṣaṇaṃ hitvā punar mantraṃ prakāśayet // MBhT_12.53	akzare dUzaNam hitvA punar mantram prakASayet // MBhT_12.53
   guruṇā tatsutenaiva sādhakena samāhitaḥ /	guruNA tad-sutena-eva sADakena samAhitaH /
   luptavarṇaṃ samutthāpya punar mantraṃ prakāśayet // MBhT_12.54	lupta-varNam samutTApya punar mantram prakASayet // MBhT_12.54
   cakrabhedena ṣaṭkoṇaṃ tathaiva yonimudrayā /	cakra-Bedena zaz-koNam taTA-eva yonimudrayA /
   ekoccāre japen mantraṃ lakṣam ekaṃ varānane /	eka-uccAre japet mantram lakzam ekam varAnane /
   gurvādinā maheśāni chinnadoṣanikṛntanam // MBhT_12.55	guru-AdinA maheSAni Cinna-doza-nikRntanam // MBhT_12.55
   guruṇā lakṣajāpena tan mantraṃ śrāvayet tridhā /	guruNA lakza-jApena tat mantram SrAvayet triDA /
   dūṣaṇaṃ hrasvadīrghasya śāntiś cātra na saṃśayaḥ // MBhT_12.56	dUzaNam hrasva-dIrGasya SAntiH ca-atra na saMSayaH // MBhT_12.56
   guruṇā tatsutenaiva sādhakenaiva śailaje /	guruNA tad-sutena-eva sADakena-eva SElaje /
   uktamārgeṇa deveśi japel lakṣacatuṣṭayam // MBhT_12.57	ukta-mArgeNa deveSi japet lakza-catuzwayam // MBhT_12.57
   taddaśāṃśaṃ hunet paścāt tarpaṇādi samācaret // MBhT_12.58	tad-daSa-aMSam hunet paScAt tarpaNa-Adi samAcaret // MBhT_12.58
   tato 'pi yadi naivābhūt sādhakaḥ sthiramānasaḥ /	tatas api yadi na-eva-aBUt sADakaH sTira-mAnasaH /
   caturguṇaṃ hi kartavyaṃ śiṣyasya muktihetave // MBhT_12.59	caturguNam hi kartavyam Sizyasya mukti-hetave // MBhT_12.59
   yadi mṛtyur bhavet tasya tathāpi muktibhāg bhavet /	yadi mRtyuH Bavet tasya taTA-api mukti-BAj Bavet /
   kathanasya doṣaśāntir bhavaty eva na saṃśayaḥ // MBhT_12.60	kaTanasya doza-SAntiH Bavati eva na saMSayaH // MBhT_12.60
   svapne 'pi mantrakathane śmaśāne caiva śailaje /	svapne api mantra-kaTane SmaSAne ca-eva SElaje /
   uktamārgeṇa deveśi japel lakṣaṃ catuṣṭayam // MBhT_12.61	ukta-mArgeNa deveSi japet lakzam catuzwayam // MBhT_12.61
   taddaśāṃśaṃ hunet paścāt tarpaṇādi samācaret /	tad-daSa-aMSam hunet paScAt tarpaNa-Adi samAcaret /
   tato 'pi yadi naivābhūt sādhakaḥ sthiramānasaḥ // MBhT_12.62	tatas api yadi na-eva-aBUt sADakaH sTira-mAnasaH // MBhT_12.62
   caturguṇaṃ hi kartavyaṃ pūrvoktaṃ pūjanaṃ caret /	caturguNam hi kartavyam pUrva-uktam pUjanam caret /
   kuje vā śanivāre vā prathame gamanaṃ caret /	kuje vA SanivAre vA praTame gamanam caret /
   saptāhaṃ vā yajed devīṃ turīyaṃ vādinaṃ yajet // MBhT_12.63	sapta-aham vA yajet devIm turIyam vAdinam yajet // MBhT_12.63
   śmaśānasādhanaṃ vakṣye śṛṇu caikāgracetasā /	SmaSAna-sADanam vakzye SRNu ca-ekAgra-cetasA /
   svarṇaṃ raupyaṃ tathā vastraṃ dattvā varaṇam ācaret // MBhT_12.64	svarNam rOpyam taTA vastram dattvA varaNam Acaret // MBhT_12.64
   svarṇapīṭhaṃ pradātavyaṃ caturaṅgulivistṛtam /	svarNa-pIWam pradAtavyam catur-aFguli-vistRtam /
   bhogayogyaṃ pradātavyaṃ madhuparkaṃ yathoditam // MBhT_12.65	Boga-yogyam pradAtavyam maDuparkam yaTA-uditam // MBhT_12.65
   rājapatnī yena tuṣṭā toṣayet tena vāsasā /	rAja-patnI yena tuzwA tozayet tena vAsasA /
   alaṃkāraṃ yathāyogyaṃ tatra tatra niyojayet // MBhT_12.66	alaMkAram yaTAyogyam tatra tatra niyojayet // MBhT_12.66
   naivedyaṃ vividhaṃ ramyaṃ nānādravyasamanvitam /	nEvedyam viviDam ramyam nAnA-dravya-samanvitam /
   sāmiṣānnaṃ guḍaṃ chāgaṃ surāpiṣṭakapāyasam // MBhT_12.67	sa-Amiza-annam guxam CAgam surA-pizwaka-pAyasam // MBhT_12.67
   bhogyadravyaṃ jale dadyād yadi bhoktā na tiṣṭhati /	Bogya-dravyam jale dadyAt yadi BoktA na tizWati /
   evaṃ pūjāṃ samāpyādau śivapūjāṃ samācaret // MBhT_12.68	evam pUjAm samApya-AdO Siva-pUjAm samAcaret // MBhT_12.68
   ṣoḍaśair upacāraiś ca liṅgānāṃ caikaviṃśatim /	zoxaSEH upacArEH ca liFgAnAm ca-ekaviMSatim /
   aṣṭottaraśatenaiva bilvapattraiḥ sacandanaiḥ // MBhT_12.69	azwottaraSatena-eva bilva-pattrEH sa-candanEH // MBhT_12.69
   pratyekaṃ pūjayen mantraṃ gajāntakasahasrakam /	pratyekam pUjayet mantram gajAntaka-sahasrakam /
   sahasraṃ homayet paścād bilvapattrair varānane // MBhT_12.70	sahasram homayet paScAt bilva-pattrEH varAnane // MBhT_12.70
   evaṃ kṛte labhec chāntiṃ dīrghāyur nātra saṃśayaḥ // MBhT_12.71	evam kRte laBet SAntim dIrGa-AyuH na-atra saMSayaH // MBhT_12.71
   Mātṛkābhedatantra, trayodaśaḥ paṭalaḥ	MAtRkA-Beda-tantra, trayodaSaH pawalaH
   śrīcaṇḍikovāca /	SrI-caNxikA-uvAca /
   śṛṇu nātha parānanda parāparajagatpate /	SRNu nATa parAnanda parApara-jagatpate /
   idānīṃ śrotum icchāmi mālāyāḥ kīdṛśo japaḥ /	idAnIm Srotum icCAmi mAlAyAH kIdRSaH japaH /
   kā mālā kasya devasya tad vadasva samāhitaḥ // MBhT_13.1	kA mAlA kasya devasya tat vadasva samAhitaH // MBhT_13.1
   śrīśaṃkara uvāca /	SrI-SaMkaraH uvAca /
   vaiṣṇave tulasīmālā gajadantair gaṇeśvare /	vEzNave tulasI-mAlA gaja-dantEH gaNeSvare /
   kālikāyā mahāmantraṃ japed rudrākṣamālayā // MBhT_13.2	kAlikAyAH mahA-mantram japet rudrAkza-mAlayA // MBhT_13.2
   tārāyāś ca japen mantrī mahāśaṅkhākhyamālayā /	tArAyAH ca japet mantrI mahASaFKa-AKya-mAlayA /
   mahāśaṅkhākhyamālāyāṃ sarvāṃ vidyāṃ japet sudhīḥ // MBhT_13.3	mahASaFKa-AKya-mAlAyAm sarvAm vidyAm japet suDIH // MBhT_13.3
   akasmād vai mahāsiddhir mahāśaṅkhākhyamālayā /	akasmAt vE mahA-sidDiH mahASaFKa-AKya-mAlayA /
   tathaiva sakalā vidyā mahāśaṅkhe vaset sadā // MBhT_13.4	taTA-eva sakalAH vidyA mahA-SaFKe vaset sadA // MBhT_13.4
   sphāṭikī sarvadevasya pravālaiḥ sakalāṃ japet /	sPAwikI sarva-devasya pravAlEH sakalAm japet /
   svarṇaraupyasamudbhūtāṃ sarvadeveṣu yojitām // MBhT_13.5	svarNa-rOpya-samudBUtAm sarva-devezu yojitAm // MBhT_13.5
   kālikāyāś ca sundaryā rudrākṣaiḥ prajapet sadā /	kAlikAyAH ca sundaryAH rudrAkzEH prajapet sadA /
   bhairavyāḥ prajapen mantrī śaṅkhapadmākhyayā priye // MBhT_13.6	BEravyAH prajapet mantrI SaFKapadma-AKyayA priye // MBhT_13.6
   śmaśāne dhusturair mālā japed dhūmāvatīvidhau /	SmaSAne DusturEH mAlA japet DUmAvatI-viDO /
   iti te kathitaṃ kānte mahāmālāvinirṇayam // MBhT_13.7	iti te kaTitam kAnte mahA-mAlA-vinirNayam // MBhT_13.7
   atha granthiṃ pravakṣyāmi śṛṇu kānte samāhitā /	aTa granTim pravakzyAmi SRNu kAnte samAhitAH /
   yena mālā susiddhā ca nṇāṃ sarvaphalapradā // MBhT_13.8	yena mAlA susidDA ca nNAm sarva-Pala-pradAH // MBhT_13.8
   mālāyāś cādhikā kānte granthiś caikā phalapradā /	mAlAyAH ca-aDikA kAnte granTiH ca-ekA Pala-pradA /
   ekapañcāśikāyāṃ ca mālāyāṃ parameśvari // MBhT_13.9	eka-paQcASikAyAm ca mAlAyAm parameSvari // MBhT_13.9
   brahmagranthiyutāṃ mālāṃ sārdhadvitayaveṣṭitām /	brahma-granTi-yutAm mAlAm sArDa-dvitaya-vezwitAm /
   sapādaveṣṭanaṃ devi nāgapāśaṃ manoharam // MBhT_13.10	sa-pAda-vezwanam devi nAgapASam manoharam // MBhT_13.10
   sarvadevasya mālāyāṃ sarvatra parameśvari /	sarva-devasya mAlAyAm sarvatra parameSvari /
   brahmagranthiṃ vidhāyetthaṃ nāgapāśam athāpi vā // MBhT_13.11	brahmagranTim viDAya-itTam nAgapASam aTa-api vA // MBhT_13.11
   mālāyāṃ tv adhikāṃ devi caikāṃ granthiṃ pradāpayet /	mAlAyAm tu aDikAm devi ca-ekAm granTim pradApayet /
   mūlena grathitaṃ kuryāt praṇavenāthavā priye // MBhT_13.12	mUlena graTitam kuryAt praNavena-aTavA priye // MBhT_13.12
   granthimadhye ca guṭikāṃ kuryād atimanoharām /	granTi-maDye ca guwikAm kuryAt ati-manoharAm /
   sūtradvayaṃ maheśāni milanaṃ kārayet tataḥ // MBhT_13.13	sUtra-dvayam maheSAni milanam kArayet tatas // MBhT_13.13
   meruṃ ca grathanaṃ kuryāt tadūrdhve granthisaṃyutam /	merum ca graTanam kuryAt tad-UrDve granTi-saMyutam /
   evaṃ mālāṃ vinirmāya gopayed bahuyatnataḥ // MBhT_13.14	evam mAlAm vinirmAya gopayet bahu-yatnataH // MBhT_13.14
   kampanaṃ dhūnanaṃ śabdaṃ naiva tatra prakāśayet /	kampanam DUnanam Sabdam na-eva tatra prakASayet /
   karabhraṣṭaṃ tathā chinnaṃ mahāvighnasya kāraṇam // MBhT_13.15	kara-Brazwam taTA Cinnam mahA-viGnasya kAraNam // MBhT_13.15
   kampane siddhihāniḥ syād dhūnanaṃ bahuduḥkhadam /	kampane sidDi-hAniH syAt DUnanam bahu-duHKa-dam /
   śabde jāte bhaved rogaḥ karabhraṣṭād vināśakṛt // MBhT_13.16	Sabde jAte Bavet rogaH kara-BrazwAt vinASa-kRt // MBhT_13.16
   chinnasūtre bhaven mṛtyus tasmād yatnaparo bhavet /	Cinna-sUtre Bavet mRtyuH tasmAt yatna-paraH Bavet /
   evaṃ jñātvā maheśāni śāntisvastyayanaṃ caret // MBhT_13.17	evam jQAtvA maheSAni SAnti-svastyayanam caret // MBhT_13.17
   kampane yo japen mantraṃ yadi siddhiṃ prayacchati /	kampane yaH japet mantram yadi sidDim prayacCati /
   yatnena gurum ānīya dvāviṃśadupacārataḥ // MBhT_13.18	yatnena gurum AnIya dvAviMSat-upacArataH // MBhT_13.18
   kumbhasthāpanakaṃ kṛtvā pūjayed iṣṭadevatām /	kumBa-sTApanakam kRtvA pUjayet izwadevatAm /
   tato huned bilvapattrair aṣṭottaraśatāhutim // MBhT_13.19	tatas hunet bilva-pattrEH azwottaraSata-Ahutim // MBhT_13.19
   trimadhvaktena vidhinā dhūnane 'pi ca sundari /	trimaDu-aktena viDinA DUnane api ca sundari /
   saśabde japane caṇḍi hy evaṃ kuryād vicakṣaṇaḥ // MBhT_13.20	sa-Sabde japane caNxi hi evam kuryAt vicakzaNaH // MBhT_13.20
   karabhraṣṭe tathā chinne puraścaraṇam ācaret /	kara-Brazwe taTA Cinne puraScaraNam Acaret /
   japādyante yajed devīṃ ṣoḍaśair upacārakaiḥ // MBhT_13.21	japa-Adi-ante yajet devIm zoxaSEH upacArakEH // MBhT_13.21
   pratyahaṃ prajapen mantraṃ pratyahaṃ balidānakam /	pratyaham prajapet mantram pratyaham bali-dAnakam /
   pañcāṅgasya pramāṇena sarvakarma samāpayet // MBhT_13.22	paQcAFgasya pramANena sarva-karma samApayet // MBhT_13.22
   daridraḥ parameśāni yadi vighnaparāyaṇaḥ /	daridraH parameSAni yadi viGna-parAyaNaH /
   ādyante mahatīṃ pūjāṃ diksahasraṃ japen manum // MBhT_13.23	Adi-ante mahatIm pUjAm diS-sahasram japet manum // MBhT_13.23
   sahasraikaṃ hunet paścāt sarvavighnasya śāntaye /	sahasra-ekam hunet paScAt sarva-viGnasya SAntaye /
   kumbhatoyaiḥ snāpayitvā punar mālāṃ pradāpayet // MBhT_13.24	kumBa-toyEH snApayitvA punar mAlAm pradApayet // MBhT_13.24
   anenaiva vidhānena vighnajālair na lipyate // MBhT_13.25	anena-eva viDAnena viGna-jAlEH na lipyate // MBhT_13.25
   Mātṛkābhedatantra, caturdaśaḥ paṭalaḥ	MAtRkA-Beda-tantra, caturdaSaH pawalaH
   śrīcaṇḍikovāca /	SrI-caNxikA-uvAca /
   mantradhāraṇamātreṇa tatkṣaṇe tanmayo bhavet /	mantra-DAraNa-mAtreNa tad-kzaNe tad-mayaH Bavet /
   jīvātmā kuṇḍalīmadhye pradīpakalikā yathā // MBhT_14.1	jIvAtmA kuNxalI-maDye pradIpa-kalikA yaTA // MBhT_14.1
   nijeṣṭadevatārūpā dehasaṃsthā ca kuṇḍalī /	nija-izwa-devatA-rUpA deha-saMsTA ca kuNxalI /
   bhujyate saiva dehasthā kā cintā sādhakasya ca /	Bujyate sA-eva deha-sTA kA cintA sADakasya ca /
   tan me brūhi mahādeva yady ahaṃ tava vallabhā // MBhT_14.2	tat me brUhi mahAdeva yadi aham tava vallaBAH // MBhT_14.2
   śrīśaṃkara uvāca /	SrI-SaMkaraH uvAca /
   bhogas tu trividho devi divyavīrapaśukramāt /	BogaH tu triviDaH devi divya-vIra-paSu-kramAt /
   nirlipto divyabhāvasthaḥ kuṇḍalī bhujyate yadi // MBhT_14.3	nirliptaH divya-BAva-sTaH kuNxalI Bujyate yadi // MBhT_14.3
   ajihvāntā kuṇḍalinī vīrasya vīravandite /	ajihvA-antA kuNxalinI vIrasya vIra-vandite /
   mahādevyāḥ prītaye ca prasādaṃ bhujyate paśuḥ // MBhT_14.4	mahAdevyAH prItaye ca prasAdam Bujyate paSuH // MBhT_14.4
   dvijāter divyabhāvaś ca sadā nirvāṇadāyakaḥ /	dvijAteH divya-BAvaH ca sadA nirvANa-dAyakaH /
   vipro vīraś ca nirvāṇī bhavaty eva na saṃśayaḥ // MBhT_14.5	vipraH vIraH ca nirvANI Bavati eva na saMSayaH // MBhT_14.5
   sāyujyādi mahāmokṣaṃ niyuktaṃ kṣatriyādiṣu /	sAyujya-Adi mahAmokzam niyuktam kzatriya-Adizu /
   paśunā bhaktiyuktena prasādaṃ bhujyate yadi // MBhT_14.6	paSunA Bakti-yuktena prasAdam Bujyate yadi // MBhT_14.6
   svargabhogī bhavaty eva maraṇe nādhikāritā /	svarga-BogI Bavati eva maraNe na-aDikAri-tA /
   janmāntaram avāpnoti mahādevyāḥ prasādataḥ // MBhT_14.7	janma-antaram avApnoti mahAdevyAH prasAdataH // MBhT_14.7
   divyavīramate dṛṣṭir jāyate nātra saṃśayaḥ /	divya-vIra-mate dRzwiH jAyate na-atra saMSayaH /
   divyavīraprasādena nirvāṇī nātra saṃśayaḥ // MBhT_14.8	divya-vIra-prasAdena nirvANI na-atra saMSayaH // MBhT_14.8
   prasādabhogī yo devi sa paśur nātra saṃśayaḥ /	prasAda-BogI yaH devi sa paSuH na-atra saMSayaH /
   maraṇe nādhikāro 'sti paśubhāvasthitasya ca // MBhT_14.9	maraNe na-aDikAraH asti paSu-BAva-sTitasya ca // MBhT_14.9
   naiva muktir bhavet tasya janma cāpnoti niścitam // MBhT_14.10	na-eva muktiH Bavet tasya janma ca-Apnoti niScitam // MBhT_14.10
   śrīcaṇḍikovāca /	SrI-caNxikA-uvAca /
   vada me parameśāna divyavīrasya lakṣaṇam /	vada me parameSAna divya-vIrasya lakzaNam /
   yat kṛte divyavīrasya mahāmuktir bhaviṣyati // MBhT_14.11	yat kRte divya-vIrasya mahAmuktiH Bavizyati // MBhT_14.11
   śrīśaṃkara uvāca /	SrI-SaMkaraH uvAca /
   sākṣād brahmamayī devī cābhiśaptā ca vāruṇī /	sAkzAt brahma-mayI devI ca-aBiSaptA ca vAruNI /
   śāpamocanamātreṇa brahmarūpā sudhā parā // MBhT_14.12	SApa-mocana-mAtreNa brahma-rUpA suDA parA // MBhT_14.12
   nivedanān mahādevyai tat tad devī bhavet kila /	nivedanAt mahAdevyE tat tat devI Bavet kila /
   mūlādhārāt kuṇḍalinīm ājihvāntāṃ vibhāvayet // MBhT_14.13	mUlADArAt kuNxalinIm AjihvA-antAm viBAvayet // MBhT_14.13
   tanmukhe dānamātreṇa jñānavān sādhako bhavet /	tad-muKe dAna-mAtreNa jQAnavAn sADakaH Bavet /
   yathaiva kuṇḍalī devī dehamadhye vyavasthitā // MBhT_14.14	yaTA-eva kuNxalI devI deha-maDye vyavasTitAH // MBhT_14.14
   tathaiva vāruṇīṃ dhyāyet kalāṅge sveṣṭadevatām /	taTA-eva vAruNIm DyAyet kalA-aFge sva-izwadevatAm /
   kuṇḍalyā samabhāvena śaktivaktre pradāpayet // MBhT_14.15	kuNxalyA sama-BAvena Sakti-vaktre pradApayet // MBhT_14.15
   ātmocchiṣṭaṃ mahāpūtaṃ tanmukhāt paramāmṛtam /	Atma-ucCizwam mahA-pUtam tad-muKAt parama-amRtam /
   avaśyam eva gṛhṇīyāt tādātmyena varānane // MBhT_14.16	avaSyam eva gRhNIyAt tAdAtmyena varAnane // MBhT_14.16
   utsṛṣṭādivicāro 'pi kadācin nāsti brahmaṇi /	utsRzwa-Adi-vicAraH api kadAcid na-asti brahmaNi /
   gaṅgātoyaṃ paraṃ brahma prasādaṃ kasya tad vada // MBhT_14.17	gaFgA-toyam param brahma prasAdam kasya tat vada // MBhT_14.17
   gaṅgāsāgaratoyaṃ vā prasādaṃ kasya vā bhavet /	gaFgAsAgara-toyam vA prasAdam kasya vA Bavet /
   śṛṇu devi pravakṣyāmi tajjale snānamātrataḥ // MBhT_14.18	SRNu devi pravakzyAmi tad-jale snAna-mAtrataH // MBhT_14.18
   muktibhāgī bhaven martyaḥ snānāvagāhanāt kila /	mukti-BAgI Bavet martyaH snAna-avagAhanAt kila /
   pādādimastakāntaṃ vai snānakāle pramajjati // MBhT_14.19	pAda-Adi-mastaka-antam vE snAna-kAle pramajjati // MBhT_14.19
   pādasparśo na doṣāya parabrahmaṇi śailaje /	pAda-sparSaH na dozAya para-brahmaNi SElaje /
   paramātmani līne ca tathaiva parameśvari // MBhT_14.20	paramAtmani lIne ca taTA-eva parameSvari // MBhT_14.20
   iti te kathitaṃ devi divyavīrasya lakṣaṇam /	iti te kaTitam devi divya-vIrasya lakzaNam /
   vīratantre ca kathitaṃ māhātmyaṃ prāṇavallabhe // MBhT_14.21	vIratantre ca kaTitam mAhAtmyam prANa-vallaBe // MBhT_14.21
   śṛṇu devi pravakṣyāmi sādhikāyāś ca lakṣaṇam /	SRNu devi pravakzyAmi sADikAyAH ca lakzaNam /
   divyaśaktir vīraśaktir guruśaktis tathā parā // MBhT_14.22	divya-SaktiH vIra-SaktiH guru-SaktiH taTA parAH // MBhT_14.22
   kulaśaktiḥ kāminī ca navaśaktiḥ kumārikā /	kula-SaktiH kAminI ca nava-SaktiH kumArikAH /
   śrīguruṃ pūjayed bhaktyā svadehadānapūrvakam // MBhT_14.23	SrI-gurum pUjayet BaktyA sva-deha-dAna-pUrvakam // MBhT_14.23
   anyathā tu svadehasya nigraho jāyate dhruvam /	anyaTA tu sva-dehasya nigrahaH jAyate Druvam /
   saptajanmani sā devī pukkasī pativarjitā // MBhT_14.24	sapta-janmani sA devI pukkasI pati-varjitAH // MBhT_14.24
   śivaṃ matvā svakāntaṃ ca pūjāsādhanam ācaret /	Sivam matvA sva-kAntam ca pUjA-sADanam Acaret /
   kadācin na yajec cānyaṃ puruṣaṃ parameśvari // MBhT_14.25	kadAcid na yajet ca-anyam puruzam parameSvari // MBhT_14.25
   anyasya yajanāc caṇḍi sarvanāśo bhaved dhruvam /	anyasya yajanAt caNxi sarva-nASaH Bavet Druvam /
   kāntasyāyurvihīnatvaṃ vipatiṃ ca pade pade // MBhT_14.26	kAntasya-AyuH-vihIna-tvam vipatim ca pade pade // MBhT_14.26
   dhananāśo bhaven nityaṃ devyāḥ krodhaś ca jāyate /	Dana-nASaH Bavet nityam devyAH kroDaH ca jAyate /
   avaśyaṃ pūjayen nityaṃ gurudevaṃ sanātanam // MBhT_14.27	avaSyam pUjayet nityam guru-devam sanAtanam // MBhT_14.27
   bhadrābhadravicāraṃ ca yā karoti gurusthale /	BadrA-Badra-vicAram ca yA karoti guru-sTale /
   tasyā mantraṃ krodhayuktaṃ vipattiś ca pade pade // MBhT_14.28	tasyAH mantram kroDa-yuktam vipattiH ca pade pade // MBhT_14.28
   varaṃ janamukhān nindā varaṃ prāṇān parityajet /	varam jana-muKAt nindA varam prANAn parityajet /
   tathāpi pūjayed devaṃ sākṣān nirvāṇadāyakam // MBhT_14.29	taTA-api pUjayet devam sAkzAt nirvANa-dAyakam // MBhT_14.29
   sadā bhayaṃ ca kāpaṭyaṃ varjayed gurupūjane // MBhT_14.30	sadA Bayam ca kApawyam varjayet guru-pUjane // MBhT_14.30
   śrīguros tejasaṃ bhaktyā yadi dhāraṇam ācaret /	SrI-guroH tejasam BaktyA yadi DAraNam Acaret /
   satyaṃ satyaṃ punaḥ satyaṃ kāśī sā nātra saṃśayaḥ // MBhT_14.31	satyam satyam punar satyam kASI sA na-atra saMSayaH // MBhT_14.31
   abhaktyā parameśāni yadi dhāraṇam ācaret /	aBaktyA parameSAni yadi DAraNam Acaret /
   japapūjādikaṃ tasyāḥ saṃdahet tena tejasā // MBhT_14.32	japa-pUjA-Adikam tasyAH saMdahet tena tejasA // MBhT_14.32
   śrīcaṇḍikovāca /	SrI-caNxikA-uvAca /
   sapatnīkaṃ yajed devaṃ guruṃ nirvāṇadāyakam /	sa-patnIkam yajet devam gurum nirvANa-dAyakam /
   tasya saṅgaṃ parityajya katham ātmaniyojanam // MBhT_14.33	tasya saFgam parityajya kaTam Atma-niyojanam // MBhT_14.33
   śrīśaṃkara uvāca /	SrI-SaMkaraH uvAca /
   śṛṇu devi pravakṣyāmi guror ājñānusārataḥ /	SRNu devi pravakzyAmi guroH AjQA-anusArataH /
   dhārayet tejasaṃ bhaktyā svayaṃ lipsāvivarjitā // MBhT_14.34	DArayet tejasam BaktyA svayam lipsA-vivarjitAH // MBhT_14.34
   gurupatnyāś cātmajaś ca śrīguror ātmajo yataḥ /	guru-patnyAH ca-AtmajaH ca SrI-guroH AtmajaH yatas /
   gurupatnī guruḥ sākṣād guruputro na saṃśayaḥ // MBhT_14.35	guru-patnI guruH sAkzAt guru-putraH na saMSayaH // MBhT_14.35
   ekasya pūjanāt kānta ubhayoḥ pūjanaṃ bhavet /	ekasya pUjanAt kAntaH uBayoH pUjanam Bavet /
   guruputro gaṇeśaś ca guruputraḥ ṣaḍānanaḥ // MBhT_14.36	guru-putraH gaNeSaH ca guru-putraH zaxAnanaH // MBhT_14.36
   ekaṃ gurusutaṃ kānte pūjane yā sadā ratā /	ekam guru-sutam kAnte pUjane yA sadA ratA /
   anyaṃ gurusutaṃ kānte pūjayen na kadācana // MBhT_14.37	anyam guru-sutam kAnte pUjayet na kadAcana // MBhT_14.37
   vīraṃ vā divyamūrtiṃ vā kadācin na hi pūjayet /	vIram vA divya-mUrtim vA kadAcid na hi pUjayet /
   ekasya pūjanād devi mahāsiddhīśvaro bhavet // MBhT_14.38	ekasya pUjanAt devi mahA-sidDi-ISvaraH Bavet // MBhT_14.38
   ubhayos trīṇi catvāri yā nārī pūjanaṃ caret /	uBayoH trINi catvAri yA nArI pUjanam caret /
   tasyāḥ samastaṃ viphalaṃ dhyānādijapapūjanam // MBhT_14.39	tasyAH samastam viPalam DyAna-Adi-japa-pUjanam // MBhT_14.39
   yadi bhāgyavaśād devi ekaṃ gurusutaṃ labhet /	yadi BAgya-vaSAt devi ekam guru-sutam laBet /
   manojñaṃ śāstravettāraṃ nigrahānugrahe ratam // MBhT_14.40	manojQam SAstra-vettAram nigraha-anugrahe ratam // MBhT_14.40
   sundaraṃ yauvanonmattaṃ gurutulyaṃ jitendriyam /	sundaram yOvana-unmattam guru-tulyam jita-indriyam /
   prāṇānte 'pi ca kartavyaṃ pūjanaṃ mokṣadāyakam // MBhT_14.41	prANAnte api ca kartavyam pUjanam mokza-dAyakam // MBhT_14.41
   no yajed yadi mohena saiva pāpamayī bhavet // MBhT_14.42	naH yajet yadi mohena sA-eva pApa-mayI Bavet // MBhT_14.42
