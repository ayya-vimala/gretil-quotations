   oṃ ity etad akṣaram idaṃ sarvaṃ tasyopavyākhyānaṃ bhūtaṃ bhavad bhaviṣyad	om iti etat akzaram idam sarvam tasya-upavyAKyAnam BUtam Bavat Bavizyat-
   iti sarvam oṃkāra eva |	iti sarvam oMkAraH eva |
   yac cānyat trikālātītaṃ tad apy oṃkāra eva || MandUp_1 ||	yat ca-anyat tri-kAla-atItam tat api oMkAraH eva || MandUp_1 ||
   sarvaṃ hy etad brahmāyam ātmā brahma so 'yam ātmā catuṣpāt || MandUp_2 ||	sarvam hi etat brahmA-ayam AtmA brahma saH ayam AtmA catuzpAd || MandUp_2 ||
   jāgaritasthāno bahiḥprajñaḥ saptāṅga ekonaviṃśatimukhaḥ sthūlabhug	jAgarita-sTAnaH bahis-prajQaH sapta-aFgaH ekonaviMSati-muKaH sTUla-Buj-
   vaiśvānaraḥ prathamaḥ pādaḥ || MandUp_3 ||	vESvAnaraH praTamaH pAdaH || MandUp_3 ||
   svaprasthāno 'ntaḥprajñaḥ saptāṅga ekonaviṃśatimukhaḥ	sva-prasTAnaH antar-prajQaH sapta-aFgaH ekonaviMSati-muKaH
   praviviktabhuktaijaso dvitīyaḥ pādaḥ || MandUp_4 ||	pravivikta-Buj-tEjasaH dvitIyaH pAdaH || MandUp_4 ||
   yatra supto na kañcana kāmaṃ kāmayate na kañcana svapnaṃ paśyati tat	yatra suptaH na kaQcana kAmam kAmayate na kaQcana svapnam paSyati tat-
   suṣuptam |	suzuptam |
   suṣuptasthāna ekībhūtaḥ prajñānaghana evāndamayo hy ānandabhukcetomukhaḥ	suzupta-sTAnaH ekIBUtaH prajQAna-GanaH eva-anda-mayaH hi Ananda-Buj-cetomuKaH
   prājñaḥ tṛtīyaḥ pādaḥ || MandUp_5 ||	prAjQaH tRtIyaH pAdaH || MandUp_5 ||
   eṣaḥ sarveśvara eṣa sarvajña eṣo 'ntaryāmy eṣa yoniḥ sarvasya	ezaH sarveSvaraH eza sarvajQaH ezaH antaryAmi eza yoniH sarvasya
   prabhavāpyayau hi bhūtānām || MandUp_6 ||	praBava-apyayO hi BUtAnAm || MandUp_6 ||
   nāntaḥprajñaṃ na bahiḥprajñaṃ nobhayataḥprajñaṃ na prajñānaghanaṃ na	na-antar-prajQam na bahis-prajQam na-uBayatas-prajQam na prajQAna-Ganam na
   prajñaṃ nāprajñam |	prajQam na-aprajQam |
   adṛṣṭam avyavahāryam agrāhyam alakṣaṇam acintyam avyapadeśyam	adRzwam avyavahAryam agrAhyam alakzaNam acintyam avyapadeSyam
   ekātmapratyayasāraṃ prapañcopaśamaṃ śāntaṃ śivam advaitaṃ caturthaṃ	eka-Atma-pratyaya-sAram prapaQca-upaSamam SAntam Sivam advEtam caturTam
   manyante |	manyante |
   sa ātmā sa vijñeyaḥ || MandUp_7 ||	saH AtmA sa vijQeyaH || MandUp_7 ||
   so 'yam ātmādhyakṣaram oṃkāraḥ |	saH ayam Atma-aDyakzaram oMkAraH |
   adhimātraṃ pādā mātrā mātrāśca pādā akāra ukāro makāra iti || MandUp_8 ||	aDimAtram pAdAH mAtrAH mAtrAH-ca pAdAH akAraH ukAraH makAraH iti || MandUp_8 ||
   jāgaritasthāno vaiśvānaraḥ akāraḥ prathamā mātrāpterādimattvād vā |	jAgarita-sTAnaH vESvAnaraH akAraH praTamA mAtR-ApteH-Adimat-tvAt vA |
   āpnoti ha vai sarvān kāmān ādiś ca bhavati ya evaṃ veda || MandUp_9 ||	Apnoti ha vE sarvAn kAmAn AdiH ca Bavati yaH evam veda || MandUp_9 ||
   svapnasthānas taijasa ukāro dvitīyā mātrotkarṣād ubhayatvād vā |	svapna-sTAnaH tEjasaH ukAraH dvitIyA mAtrA-utkarzAt uBaya-tvAt vA |
   utkarṣati ha vai jñānasaṃtatiṃ |	utkarzati ha vE jQAna-saMtatim |
   samānaś ca bhavati |	samAnaH ca Bavati |
   nāsyābrahmavit kule bhavati ya evaṃ veda || MandUp_10 ||	na-asya-abrahma-vid kule Bavati yaH evam veda || MandUp_10 ||
   suṣuptasthānaḥ prājño makāraḥ tṛtīyā mātrā miter apīter vā |	suzupta-sTAnaH prAjQaH makAraH tRtIyA mAtrA miteH apIteH vA |
   minoti ha vā idaṃ sarvam apītiś ca bhavati ya evaṃ veda || MandUp_11 ||	minoti ha vE idam sarvam api-itiH ca Bavati yaH evam veda || MandUp_11 ||
   amātraś caturtho 'vyavahāryaḥ prapañcopaśamaḥ śivo 'dvaitaḥ |	amAtraH caturTaH avyavahAryaH prapaQca-upaSamaH SivaH advEtaH |
   evam oṃkāra ātmaiva |	evam oMkAraH AtmA-eva |
   saṃviśaty ātmanātmānaṃ ya evaṃ veda || MandUp_12 ||	saMviSati AtmanA-AtmAnam yaH evam veda || MandUp_12 ||
