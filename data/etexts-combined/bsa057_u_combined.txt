   Dharmakīrti: Nyāyabindu Prakaraṇakārikā	Dharma kIrti: NyAya bindu PrakaraNa kArikA
   Sūtrapāṭhaḥ	SUtra pAWaH
   1 prathamaḥ pratyakṣaparicchedaḥ	1 praTamaH pratyakza paricCedaH
   1/1 samyagjñānapūrvikā sarvapuruṣārthasiddhiriti tadvayutpādayate /	1/1 samyak jQAna pUrvikA sarva puruza arTa sidDiH iti tadvayutpAdayate /
   1/2 dvividhaṃ samyagjñānam /	1/2 dviviDam samyak jQAnam /
   1/3 pratyakṣam, anumānaṃ ceti /	1/3 pratyakzam, anumAnam ca iti /
   1/4 tatra pratyakṣaṃ kalpanāpoḍhamabhrāntam /	1/4 tatra pratyakzam kalpanA apoXam aBra antam /
   1/5 abhilāpasaṃsargayogyapratibhāsapratītiḥ kalpanā	1/5 aBilApa saMsarga yogya pratiBAsa pratItiH kalpanA
   1/6 tayā rahitaṃ timirāśubhramaṇanauyānasambhramādyanāhitavibhramaṃ jñānaṃ	1/6 tayA rahitam timira ASu BramaNa nOyAna samBrama Adi anAhita viBramam jQAnam
   pratyakṣam /	pratyakzam /
   1/7 taccaturvidham /	1/7 tat caturviDam /
   1/8 indriyajñānam / (1)	1/8 indriya jQAnam / (1)
   1/9 svaviṣayānantaraviṣayasahakāriṇendriyajñānena samanantarapratyayena	1/9 sva vizaya anantara vizaya sahakAriNA indriya jQAnena samanantara pratyayena
   janitaṃ tanmanovijñānam / (2)	janitam tad manaH vijQAnam / (2)
   1/10 sarvacittacaittānāmātmasaṃvedanam / (3)	1/10 sarva citta cEttAnAm Atma saMvedanam / (3)
   1/11 bhūtārthabhāvanāprakarṣaparyantajaṃ yogijñānaṃ ceti / (4)	1/11 BUta arTa BAvanA prakarza paryanta jam yogi jQAnam ca iti / (4)
   1/12 tasya viṣayaḥ svalakṣaṇam /	1/12 tasya vizayaH sva lakzaNam /
   1/13 yasyārthasya sannidhānāsannidhānābhyāṃ	1/13 yasya arTasya sanniDAna AsanniDAnAByAm
   jñānapratibhāsabhedastatsvalakṣaṇam /	jQAna pratiBAsa BedaH tad sva lakzaNam /
   1/14 tadeva paramārthasat /	1/14 tat eva paramArTa sat /
   1/15 arthakriyāsāmarthyalakṣaṇatvād vastunaḥ /	1/15 arTa kriyA sAmarTya lakzaNa tvAt vastunaH /
   1/16 anyat sāmānyalakṣaṇam	1/16 anyat sAmAnya lakzaNam
   1/17 so 'numānasya viṣayaḥ /	1/17 saH anumAnasya vizayaH /
   1/18 atdeva ca pratyakṣaṃ jñānaṃ pramāṇaphalam /	1/18 atdeva ca pratyakzam jQAnam pramANa Palam /
   1/19 arthapratītirūpatvāt /	1/19 arTa pratIti rUpa tvAt /
   1/20 arthasārūpyamasya pramāṇam /	1/20 arTa sArUpyam asya pramANam /
   1/21 tadvaśādarthapratītisiddhareti /	1/21 tad vaSAt arTa pratIti sidDarA iti /
   iti prathamaḥ pratyakṣaparicchedaḥ //	iti praTamaH pratyakza paricCedaH //
   dvitīyaḥ svārthānumānaparicchedaḥ	dvitIyaH sva arTa anumAna paricCedaH
   2/1 anumānaṃ dvidhā /	2/1 anumAnam dviDA /
   2/2 svārtha parārtha ca /	2/2 sva arTa para arTa ca /
   2/3 tatra svārtha trirūpālliṅgād yadanumeye jñānaṃ tadanumānam /	2/3 tatra sva arTa trirUpAt liFgAt yat anumeye jQAnam tad anumAnam /
   2/4 pramāṇalakṣaṇavyavasthātrāpi pūrvavat /	2/4 pramANa lakzaNa vyavasTAtrA api pUrvavat /
   2/5 trairūpyaṃ punarliṅgasyānumeye sattvameva, sapakṣa eva sattvam,	2/5 trErUpyam punar liFgasya anumeye sattvam eva, sa pakzaH eva sattvam,
   asapakṣe cāsattvameva niścitam /	asapakze ca asattvam eva niScitam /
   2/6 anumeyo 'tra jijñāsitaviśeṣo dharmī /	2/6 anumeyaH atra jijQAsita viSezaH DarmI /
   2/7 sādhyadharmasāmānyena samāno 'rthaḥ sapakṣa /	2/7 sADya Darma sAmAnyena samAnaH arTaH sa pakza /
   2/8 na sapakṣo 'sapakṣaḥ /	2/8 na sa pakzaH asapakzaH /
   2/9 tato 'nyastadviruddhastadabhāvaśceti	2/9 tatas anyaH tad virudDaH tad aBAvaH ca iti
   2/10 trirūpāṇi ca trīṇyeva liṅgāni /	2/10 trirUpANi ca trINi eva liFgAni /
   2/11 anupalabdhiḥ svabhāvaḥ kārya ceti /	2/11 anupalabDiH svaBAvaH kArya ca iti /
   2/12 tatrānupalabdhiryathā  na pradeśaviśeṣe kvacid ghaṭaḥ,	2/12 tatra anupalabDiH yaTA na pradeSa viSeze kvacid GawaH,
   upalabdhikṣaṇaprāptasyānupalabdheriti /	upalabDi kzaNa prAptasya anupalabDeH iti /
   2/13 upalabdhilakṣaṇaprāptirūpalambhapratyayāntarasākalyaṃ	2/13 upalabDi lakzaNa prApti rUpa lamBa pratyaya antara sAkalyam
   svabhāvaviśeṣaśca /	svaBAva viSezaH ca /
   2/14 yaḥ svabhāvaḥ satsvanyeṣūṣalambhapratyayeṣu san pratyakṣa eva	2/14 yaH svaBAvaH sat svanyezu Uza lamBa pratyayezu san pratyakzaH eva
   bhavati, sa svabhāvaviśeṣaḥ /	Bavati, sa svaBAva viSezaH /
   2/15 svabhāvaḥ svasattāmātraprabhāvini sādhyadharme hetuḥ /	2/15 svaBAvaH sva sattA mAtra praBAvini sADya Darme hetuH /
   2/16 yathā  vṛkṣo 'yaṃ śiśapātvāditi /	2/16 yaTA vRkzaH ayam SiSapA tvAt iti /
   2/17 kārya yathā  bahniratra dhūmāditi /	2/17 kArya yaTA bahniH atra DUmAt iti /
   2/18 atra dvau vastusādhanau / ekaḥ pratiṣedhahetuḥ /	2/18 atra dvO vastu sADanO / ekaH pratizeDa hetuH /
   2/19 svabhāvapratibandhe hi satyartho 'rtha gamayet /	2/19 svaBAva pratibanDe hi satyarTaH arTa gamayet /
   2/20 tadapratibaddhasya tadavyabhicāraniyamābhāvāt /	2/20 tad apratibadDasya tat avyaBicAra niyama aBAvAt /
   2/21 sa ca pratibandhaḥ sādhye 'rthe liṅgasya /	2/21 sa ca pratibanDaH sADye arTe liFgasya /
   2/22 vastutastādātmyāt tadutpatteśca /	2/22 vastutas tAt AtmyAt tad utpatteH ca /
   2/23 atatsvabhāvasyātadutpatteśca tatrāpratibaddhasvabhāvatvāt /	2/23 atad svaBAvasya Atad utpatteH ca tatra apratibadDa svaBAva tvAt /
   2/24 te ca tādātmyatadutpattī svabhāvakāryayoreveti tābhyāmeva	2/24 te ca tAdAtmya tad utpattI svaBAva kAryayoH eva iti tAByAm eva
   vastusiddhiḥ /	vastu sidDiH /
   2/25 pratiṣedhasiddhirapi yathoktāyā evānupalabdheḥ /	2/25 pratizeDa sidDiH api yaTA uktAyAH eva anupalabDeH /
   2/26 sati vastuni tasyā asambhavāt /	2/26 sati vastuni tasyAH asamBavAt /
   2/27 anyathā cānupalabdhilakṣaṇaprāpteṣu	2/27 anyaTA ca anupalabDi lakzaNa prAptezu
   deśakālasvabhāvaviprakṛṣṭeṣvartheṣvātmapratyakṣanivṛtterabhavaniścayābhāvāt	deSa kAla svaBAva viprakRzwezu arTezu Atma pratyakza nivRtteH aBava niScaya aBAvAt
   2/28 amūḍhasmṛtisaṃskārasyātītasya vartamānasya ca pratipattṛpratyakṣasya	2/28 amUXa smRti saMskArasya atItasya vartamAnasya ca pratipattR pratyakzasya
   nivṛttirabhāvavyavahāraprasādhanī /	nivRttiH aBAva vyavahAra prasADanI /
   2/29 tasyā evābhāvaniścayāt /	2/29 tasyAH eva aBAva niScayAt /
   2/30 sā ca prayogabhedādekādaśaprakārā /	2/30 sA ca prayoga BedAt ekAdaSa prakArAH /
   2/31 svabhāvānupalabdhiryathā  nātra dhūma	2/31 svaBAva anupalabDiH yaTA na atra DUma
   upalabdhilakṣaṇaprāptasyānupalabdheriti / (1)	upalabDi lakzaNa prAptasya anupalabDeH iti / (1)
   2/32 kāryānupalabdhiryathā  nātrāpratibaddhasāmarthyāni dhūmakāraṇāni	2/32 kArya anupalabDiH yaTA na atra apratibadDa sAmarTyAni DUma kAraNAni
   santi, dhūmābhāvāditi / (2)	santi, DUma aBAvAt iti / (2)
   2/33 vyāpakānupalabdhiryathā  nātra śiśapā, vṛkṣābhāvāditi / (3)	2/33 vyApaka an upalabDiH yaTA na atra SiSapA, vRkza aBAvAt iti / (3)
   2/34 svabhāvaviruddhopalabdhiryathā  nātra śītasparśo vahneriti / (4)	2/34 svaBAva virudDa upalabDiH yaTA na atra SIta sparSaH vahneH iti / (4)
   2/35 viruddhakāryopalabdhiryathā  nātra śītasparśo dhūmāditi / (5)	2/35 virudDa kArya upalabDiH yaTA na atra SIta sparSaH DUmAt iti / (5)
   2/36 viruddhavyāptopalabdhiryathā  na dhruvabhāvī bhūtasyāpi bhāvasya	2/36 virudDa vyApta upalabDiH yaTA na Druva BAvI BUtasya api BAvasya
   vināśaḥ, hetvantarāpekṣaṇāditi / (6)	vinASaH, hetu antara apekzaNAt iti / (6)
   2/37 kāryaviruddhopalabdhiryathā  nehāpratilbaddhasāmarthyāni śītakāraṇāni	2/37 kArya virudDa upalabDiH yaTA na iha apratilbadDa sAmarTyAni SIta kAraNAni
   santi, vahneriti / (7)	santi, vahneH iti / (7)
   2/38 vyāpakaviruddhopalabdhiryathā  nātra tuṣāraspaśo vahneriti / (8)	2/38 vyApaka virudDa upalabDiH yaTA na atra tuzAraspaSaH vahneH iti / (8)
   2/39 kāraṇānupalabdhiryathā  nātra dhūmo vahnyabhāvāditi / (9)	2/39 kAraNa anupalabDiH yaTA na atra DUmaH vahni aBAvAt iti / (9)
   2/40 kāraṇaviruddhopalabdhiryathā  nāsya romaharṣādiviśeṣāḥ,	2/40 kAraNa virudDa upalabDiH yaTA na asya romaharza Adi viSezAH,
   sannihitadahanaviśeṣatvāditi / (10)	sannihita dahana viSeza tvAt iti / (10)
   2/41 kāraṇaviruddhakāyapilabdhiryathā  na	2/41 kAraNa virudDakAyapilabDiH yaTA na
   romaharṣādiviśeṣayuktapuruṣāvānayaṃ pradeśaḥ, dhūmāditi / (11)	roma harza Adi viSeza yukta puruza avAn ayam pradeSaH, DUmAt iti / (11)
   2/42 ime sarve kāryānupalabdhyādayo daśānupalabdhiprayogāḥ	2/42 ime sarve kArya anupalabDi AdayaH daSa anupalabDi prayogAH
   svabhāvānupalabdhau saṃgrahamupayānti /	svaBAva anupalabDO saMgraham upayAnti /
   2/43 pāramparyeṇārthāntaravidhipratiṣedhābhyāṃ prayogabhede 'pi /	2/43 pAramparyeNa arTa antara viDi pratizeDAByAm prayoga Bede api /
   2/44 prayogadarśanābhyāsāt svayamapyevaṃ vyavacchedapratītirbhavati	2/44 prayoga darSana aByAsAt svayam api evam vyavacCeda pratItiH Bavati
   svārthe 'pyanumāne 'syāḥ prayoganirdeśaḥ /	sva arTe api anumAne asyAH prayoga nirdeSaH /
   2/45 sarvatra cāsyāmabhāvavyavahārasādhanyāmanupalabdhau yeṣāṃ	2/45 sarvatra ca asya AmaBAva vyavahAra sADanyAm anupalabDO yezAm
   svabhāvaviruddhadīnāmupalabdhyā kāraṇādīnāmanupalabdhyā ca pratiṣedha	svaBAva virudDa dInAm upalabDyA kAraNa AdInAm anupalabDyA ca pratizeDa
   uktasteṣāmupalabdhilakṣaṇaprāptānāmevipalabdhiśca veditavyā /	uktaH tezAm upalabDi lakzaNa prAptAnAm evipa labDiH ca veditavyA /
   2/46 anyeṣāṃ virodhakāryakāraṇabhāvāsiddheḥ /	2/46 anyezAm viroDa kArya kAraNa BAva asidDeH /
   2/47 viprakṛṣṭaviṣayā punaranupalabdhiḥ pratyakṣānumānanivṛttilakṣaṇā	2/47 viprakRzwa vizayA punar anupalabDiH pratyakza anumAna nivRtti lakzaNA
   saṃśayahetuḥ /	saMSaya hetuH /
   2/48 pramāṇanivṛttāvapyarthābhāvāsiddheriti /	2/48 pramANa nivRttO= api arTa aBAva AsidDeH iti /
   iti dvitīyaḥ svārthānumānaparicchedaḥ //	iti dvitIyaH sva arTa anumAna paricCedaH //
   tṛtīyaḥ parārthānumānaparicchedaḥ	tRtIyaH para arTa anumAna paricCedaH
   3/1 trirūpaliṅgākhyānaṃ parārthamanumānam /	3/1 triru upa liFga AKyAnam para arTam anumAnam /
   3/2 kāraṇe kāryopacārāt /	3/2 kAraNe kArya upacArAt /
   3/3 tad dvividham /	3/3 tat dviviDam /
   3/4 prayogabhedāt /	3/4 prayoga BedAt /
   3/5 sādhamyavadvaidhamyavacca /	3/5 sADamya vat vEDamya vat ca /
   3/6 nānāyorarthataḥ kaścid bhedaḥ /	3/6 nAnA yoH arTataH kaScid BedaH /
   3/7 anyatra prayogabhedāt /	3/7 anyatra prayoga BedAt /
   3/8 tatra sādharmyavatprayogaḥ  yadupalabdhilakṣaṇaprāptaṃ sannopalabhyate	3/8 tatra sADarmya vat prayogaH yat upalabDi lakzaNa prAptam sanna upalaByate
   so 'sad vyavahāraviṣayaḥ siddhaḥ / yathā  anyo dṛṣṭaḥ kaścid śaśaviṣāṇādiḥ	saH asat vyavahAra vizayaH sidDaH / yaTA anyaH dRzwaH kaScid SaSavizANa AdiH
   / nopalabhyate ca kvacit pradeśaviśeṣe upalabdhilakṣaṇaprāpo ghaṭa	/ na upalaByate ca kvacid pradeSa viSeze upalabDi lakzaNa prApaH Gawa
   ityanupalabdhiprayogaḥ /	iti anupalabDi prayogaH /
   3/9 tathā svabhāvahetoḥ prayogaḥ  yat sat tat sarvamanityam, yathā	3/9 taTA svaBAva hetoH prayogaH yat sat tat sarvam anityam, yaTA
   ghaṭādiriti śuddhasya svabhāvahetoḥ prayogaḥ /	GawAdiH iti SudDasya svaBAva hetoH prayogaH /
   3/10 yadutpattimat tadanityamiti svabhāvabhūtadharmabhedena svabhāvasya	3/10 yat utpattimat tat anityam iti svaBAva BUta Darma Bedena svaBAvasya
   prayogaḥ /	prayogaH /
   3/11 yat kṛtakaṃ tadanityamityupādhibhedena /	3/11 yat kRtakam tat anityam iti upADi Bedena /
   3/12 apekṣitaparavyāpāro hi bhāvaḥ svabhāvaniṣpattau kṛtaka iti /	3/12 apekzita para vyApAraH hi BAvaH svaBAva nizpattO kRtakaH iti /
   3/13 evaṃ prayatnāntarīyaka  pratyayabhedabheditvādayo 'pi draṣṭavyāḥ /	3/13 evam prayatna AntarIyaka pratyaya Beda Bedi tva AdayaH api drazwavyAH /
   3/14 sannutpattimān kṛtako vā śabda iti pakṣadharmopadarśanam /	3/14 san= utpattimAn kRtakaH vA SabdaH iti pakza Darma upadarSanam /
   3/15 sarva ete sādhanadharmā yathāsvaṃ pramāṇaiḥ	3/15 sarve ete sADana DarmAH yaTAsvam pramANEH
   siddhasādhanadharmamātrānubandhe eva sādhyadharme 'vagantavyāḥ /	sidDa sADana Darma mAtra anubanDe eva sADya Darme avagantavyAH /
   3/16 tasyaiva tatsvabhāvatvāt /	3/16 tasya eva tad svaBAva tvAt /
   3/17 svabhāvasya ca hetutvāt /	3/17 svaBAvasya ca hetu tvAt /
   3/18 vastutastayostādātmyam /	3/18 vastutas tayoH tAdAtmyam /
   3/19 tanniṣpattāvaniṣpannasya tatsvabhāvatvābhāvāt /	3/19 tad nizpatta a= anizpannasya tad svaBAva tva aBAvAt /
   3/20 vyabhicārasambhavācca /	3/20 vyaBicAra samBavAt ca /
   3/21 kāryahetoḥ prayogaḥ   yatra dhūmastatrāgniḥ / yathā mahānasādau /	3/21 kArya hetoH prayogaH  yatra DUmaH tatra agniH / yaTA mahAnasa AdO /
   asti ceha dhūma iti /	asti ca iha DUmaH iti /
   3/22 ihāpi siddhe eva kāryakāraṇabhāve kāraṇe sādhye kāryaheturvaktavyaḥ /	3/22 iha api sidDe eva kArya kAraNa BAve kAraNe sADye kArya hetuH vaktavyaH /
   3/23 vaidharmyavataḥ prayogaḥ  yat sadupalabdhilakṣaṇaprāptaṃ	3/23 vEDarmyavataH prayogaH yat sat upalabDi lakzaNa prAptam
   tadupalabhyata eva / yathā nīlādiviśeṣaḥ / na	tat upalaByate eva / yaTA nIla Adi viSezaH / na
   caivamihopalabdhilakṣaṇaprāptasya sata	ca evam iha upalabDi lakzaNa prAptasya sata
   upalabdhirghaṭasyetyanupalabdhiprayogaḥ /	upalabDiH Gawasya iti anupalabDi prayogaH /
   3/24 asatyanityatve, nāsti sattvamutpattimattvaṃ kṛtakatvaṃ vā / saṃśca	3/24 asatya nitya tve, na asti sattvam utpattimat tvam kRtaka tvam vA / san= ca
   śabda utpattimān kṛtako veti svabhāvahetoḥ prayogaḥ /	SabdaH utpattimAn kRtakaH vA iti svaBAva hetoH prayogaH /
   3/25 asatyagnau na bhavatyeva dhūmaḥ / atra cāsti dhūma iti kāryahetoḥ	3/25 asati agnO na Bavati eva DUmaH / atra ca asti DUmaH iti kArya hetoH
   prayogaḥ /	prayogaH /
   3/26 sādharmyeṇāpi hi prayoge 'rthād vaidharmyagatiriti /	3/26 sADarmyeNa api hi prayoge arTAt vEDarmya gatiH iti /
   3/27 asati tasmin sādhyena hetoranvayābhāvāt /	3/27 asati tasmin sADyena hetoH anvaya aBAvAt /
   3/28 tathā vaidharmyeṇāpyanvayagatiḥ /	3/28 taTA vEDarmyeNa api anvaya gatiH /
   3/29 asati tasmin sādhyābhāve hetvabhāvasyāsiddheḥ /	3/29 asati tasmin sADya aBAve hetu aBAvasya asidDeH /
   3/30 nahi svabhāvapratibandhe 'satyekasya nivṛttāvaparasya niyamena	3/30 na hi svaBAva pratibanDe asati ekasya nivRttO= aparasya niyamena
   nivṛttiḥ /	nivRttiH /
   3/31 sa ca dviprakāraḥ  sarvasya	3/31 sa ca dvi prakAraH sarvasya
   tādātmyalakṣaṇastadutpatilakṣaṇaścetyuktam /	tAdAtmya lakzaNaH tad utpati lakzaNaH ca iti uktam /
   3/32 tena hi nivṛtti kathayatā pratibandho darśanīyaḥ / tasmāt	3/32 tena hi nivRtti kaTayatA pratibanDaH darSanIyaH / tasmAt 
   nivṛttivacanamākṣiptapratibandhopadarśanameva bhavati / yacca	nivRtti vacanam Akzipta pratibanDa upadarSanam eva Bavati / yat ca
   pratibandhopadarśanaṃ tadevānvayavacanamityekenāpi vākyenānvayamukhena	pratibanDa upadarSanam tat eva anvaya vacanam iti ekena api vAkyena anvaya muKena
   vyatirekamukhena vā prayuktena sapakṣāsapakṣayorliṅgasya	vyatireka muKena vA prayuktena sa pakza Asa pakzayoH liFgasya
   sadasattvakhyāpanaṃ kṛtaṃ bhavatīti nāvaśayaṃ vākyadvayaprayogaḥ /	sat asat tva KyApanam kRtam Bavati iti na avaSayam vAkya dvaya prayogaH /
   3/33 anupalabdhāvapi   yat sad upalabdhilakṣaṇaprāptaṃtadupalabhyata	3/33 anupalabDO= api  yat sat upalabDi lakzaNa prAptaMtat upalaByata
   evetyukte, anupalabhyamānaṃ tādṛśamasaditi pratīreranvayasiddhiḥ /	eva iti ukte, anupalaByamAnam tAdRSam asat iti pratIreH anvaya sidDiH /
   3/34 dvayorapyanayoḥ prayogayornāvaśyaṃ pakṣanirdeśaḥ /	3/34 dvayoH api anayoH prayogayoH na avaSyam pakza nirdeSaH /
   3/35 yasmāt sādharmyavatprayoge 'pi yadupalabdhilakṣaṇaprāptaṃ	3/35 yasmAt sADarmya vat prayoge api yat upalabDi lakzaNa prAptam
   sannopalabhyate, so 'sadvayavahāraviṣayaḥ / nopalabhyate	sanna upalaByate, saH asa dvaya vahAra vizayaH / na upalaByate
   cātropalabdhilakṣaṇaprāpto ghaṭa ityukte sāmarthyādeva neha ghaṭa iti	ca atra upalabDi lakzaNa prAptaH GawaH iti ukte sAmarTyAt eva na iha GawaH iti
   bhavati /	Bavati /
   3/36 tathā vaidharmyavatprayoge 'pi  yaḥ sad vyavahāraviṣaya	3/36 taTA vEDarmya vat prayoge api yaH sat vyavahAra vizaya
   upalabdhilakṣaṇaprāptaḥ sa upalabhyata eva / na tathātra tādṛśo ghaṭa	upalabDi lakzaNa prAptaH saH upalaByate eva / na taTA atra tAdRSaH Gawa
   upalabhyate  ityukte sāmarthyādeva neha sadvayavahāraviṣaya iti bhavati /	upalaByate iti ukte sAmarTyAt eva na iha sa dvayavahAra vizayaH iti Bavati /
   3/37 kīdṛśaḥ punaḥ pakṣa iti nirdeśyaḥ?	3/37 kIdRSaH punar pakzaH iti nirdeSyaH?
   3/38 svarūpeṇaiva svayamiṣṭo 'nirākṛtaḥ pakṣa iti /	3/38 sva rUpeNa eva svayam izwaH anirAkRtaH pakzaH iti /
   3/39 svarūpeṇeti sādhyatveneṣṭaḥ /	3/39 svarUpeNa iti sADya tvena izwaH /
   3/40 svarūpeṇaiveti sādhyatvenaiveṣṭo na sādhanatvenāpi /	3/40 sva rUpeNa eva iti sADya tvena eva izwaH na sADana tvena api /
   3/41 yathā śabdasyānityatve sādhye cākṣuṣatvaṃ hetuḥ, śabde 'siddhatvāt	3/41 yaTA Sabdasya anitya tve sADye cAkzuza tvam hetuH, Sabde asidDa tvAt 
   sādhyaṃ bhavatīti na punastadiha sādhyatvenaiveṣṭam,	sADyam Bavati iti na punar tat iha sADya tvena eva izwam,
   sādhanatvenāpyabhidhānāt /	sADana tvena api aBiDAnAt /
   3/42 svayamiti vādinā /	3/42 svayam iti vAdinA /
   3/43 yastadā sādhanamāha /	3/43 yaH tadA sADanam Aha /
   3/44 etena yadyapi kvacicchāstre sthitaḥ sādhanamāha, tacchāstrakāreṇa	3/44 etena yadi api kvacid SAstre sTitaH sADanam Aha, tad SAstra kAreNa
   tasmin dharmiṇyanekadharmābhyupagame 'pi yastadā tena vādinā dharmaḥ	tasmin DarmiNI aneka Darma aByupagame api yaH tadA tena vAdinA DarmaH
   svayaṃ sādhayitu miṣṭaḥ sa eva sādhyo netara ityuktaṃ bhavati /	svayam sADayitu mizwaH saH eva sADyaH na itaraH iti uktam Bavati /
   3/45 iṣṭa iti yatrārthe vivādena sādhanamupanyastaṃ tasya siddhimicchatā	3/45 izwaH iti yatra arTe vivAdena sADanam upanyastam tasya sidDim icCatA
   so 'nukto 'pi vacanena sādhyo bhavati /	saH anuktaH api vacanena sADyaH Bavati /
   3/46 tadadhikaraṇatvād vivādasya /	3/46 tad aDikaraNa tvAt vivAdasya /
   3/47 yathā parārthāścakṣurādayaḥ saṅghātatvācchayanāsanādyaṅgavaditi /	3/47 yaTA para arTAH cakzuH AdayaH saFGAta tvAt Sayana Asana Adi aFga vat iti /
   atrātmārthā ityanuktāvapyātmārthataiva sādhyā / tena noktamātrameva	atra Atma arTAH iti anuktO= api Atma arTa tA eva sADyAH / tena na ukta mAtram eva
   sādhyam  ityuktaṃ bhavati /	sADyam iti uktam Bavati /
   3/48 anirākṛta iti  etallakṣaṇayoge 'pi yaḥ sādhayitumiṣṭo 'pyarthaḥ	3/48 anirAkRtaH iti etad lakzaNa yoge api yaH sADayitum izwaH api arTaH
   pratyakṣānumānapratītisvavacanairnirākriyate, na sa pakṣa iti	pratyakza anumAna pratIti sva vacanEH nirAkriyate, na sa pakzaH iti
   pradarśanārtham /	pradarSana arTam /
   3/49 tatra pratyakṣanirākṛto yathā  aśrāvaṇaḥ śabda iti / (1)	3/49 tatra pratyakza nirAkRtaH yaTA aSrAvaNaH SabdaH iti / (1)
   3/50 anumānanirākṛto yathā  nityaḥ śabda iti / (2)	3/50 anumAna nirAkRtaH yaTA nityaH SabdaH iti / (2)
   3/51 pratītinirākṛto yathā  acandraḥ śaśīti / (3)	3/51 pratIti nirAkRtaH yaTA acandraH SaSI iti / (3)
   3/52 svavacananirākṛto yathā  nānumānaṃ pramāṇamiti / (4)	3/52 sva vacana nirAkRtaH yaTA na anumAnam pramANam iti / (4)
   3/53 iti catvāraḥ pakṣābhāsa nirākṛtā bhavanti /	3/53 iti catvAraH pakza ABAsa nirAkRtAH Bavanti /
   3/54 evaṃ siddhasya asiddhasyāpi sādhanatvenābhimatasya, svayaṃ vādinā	3/54 evam sidDasya asidDasya api sADana tvena aBimatasya, svayam vAdinA
   tadā sādhayitumaniṣṭasya, uktamātrasya, nirākṛtasya ca viparyeṇa sādhya	tadA sADayitum anizwasya, ukta mAtrasya, nirAkRtasya ca viparyeNa sADya
   iti / tenaiva svarūpeṇābhimato vādina iṣṭo 'nirākṛtaḥ pakṣa iti	iti / tena eva sva rUpeNa aBimataH vAdinaH izwaH anirAkRtaH pakzaH iti
   pakṣalakṣaṇamanavadyaṃ darśitaṃ bhavati /	pakza lakzaNam anavadyam darSitam Bavati /
   3/55 trirūpaliṅgākhyānaṃ parārthānumānamityuktam / tatra trayāṇāṃ	3/55 triru upa liFga AKyAnam para arTa anumAnam iti uktam / tatra trayANAm
   rūpāṇāmekasyāpi rūpasyānukto sādhanābhāsaḥ /	rUpANAm ekasya api rUpasya anuktaH sADana ABAsaH /
   3/56 uktāvapyasiddhau sandehe vā pratipādyapratipādakayo /	3/56 uktO= api asidDO sandehe vA pratipAdya pratipAdakayaH /
   3/57 ekasya rūpasya dharmisambandhasyāsiddho sandehe vāsiddho hetvābhāsaḥ	3/57 ekasya rUpasya Darmi sambanDasya asidDaH sandehe vA asidDaH hetvABAsaH
   3/58 yathā   'anityaḥ śabdaḥ' iti sādhye cākṣuṣatvamubhayāsiddham /	3/58 yaTA  aanityaH SabdaH a iti sADye cAkzuza tvam uBaya asidDam /
   3/59 'cetanāstaravaḥ' iti sādhye sarvatvagapaharaṇe maraṇaṃ	3/59 acetanAH taravaH a iti sADye sarva tvac apa haraNe maraNam
   prativādyasiddham, vijñānendriyāyurnirodhalakṣaṇasya	prativAdya sidDam, vijQAna indriya AyuH niroDa lakzaNasya
   maraṇasyānenābhyupagamāt, tasya ca taruṣvasambhavāt /	maraNa sya anena aByupagamAt, tasya ca taruzu asamBavAt /
   3/60 'acetanāḥ sukhādaya' iti sādhye utpattimattvam, anityatvaṃ va	3/60 aacetanAH suKa Adaya a iti sADye utpattimat tvam, anitya tvam va
   sāṃkhyasya svayaṃ vādino 'siddham /	sAMKyasya svayam vAdinaH asidDam /
   3/61 tathā svayaṃ tadāśrayaṇasya vā sandehe 'siddhiḥ /	3/61 taTA svayam tad ASrayaNasya vA sandehe asidDiH /
   3/62 yathā vāṣpādibhāvena sandihyamāno bhūtasaṅghāto	3/62 yaTA vA azpa Adi BAvena sandihyamAnaH BUta saFGAtaH 
   'gnisiddhāvupadiśyamānaḥ sandigdhāsiddhaḥ /	agni sidDO= upadiSyamAnaH sandigDa asidDaH /
   3/63 yatheha nikuñje mayūraḥ kekāyitāditi /	3/63 yaTA iha nikuQje mayUraH kekAyitAt iti /
   3/64 tadāpātadeśabhrame /	3/64 tad ApAta deSa Brame /
   3/65 dharmyasiddhāvapyasiddhaḥ  yathā sarvagata ātmeti sādhye	3/65 Darmya sidDO= api asidDaH yaTA sarva gataH AtmA iti sADye
   sarvatropalabhyamānaguṇatvam /	sarvatra upalaByamAna guNa tvam /
   3/66 tathaikasya rūpasyāsapakṣe 'sattvasyasiddhāvanaikāntiko hetvābhāsaḥ /	3/66 taTA ekasya rUpasya Asapakze asattvasyasidDO= anEkAntikaH hetvABAsaH /
   3/67 yathā śabdasyānityatvādike dharme sādhye prameyatvādiko dharmaḥ	3/67 yaTA Sabdasya anitya tva Adike Darme sADye prameya tva AdikaH DarmaH
   sapakṣavipakṣayoḥ sarvatraikadeśe vā vartamānaḥ /	sa pakza vipakzayoH sarvatra eka deSe vA vartamAnaH /
   3/68 tathā  asyaiva rūpasya sandehe 'pyanaikāntika eva /	3/68 taTA asya eva rUpasya sandehe api anEkAntikaH eva /
   3/69 yathāsarvajñaḥ kaścidvivakṣitaḥ puruṣo rājādimān veti sādhye	3/69 yaTA sarva jQaH kaScid vivakzitaH puruzaH rAja AdimAn vA iti sADye
   vaktṛtvādiko dharmaḥ sandigdhavipakṣavyāvṛttikaḥ /	vaktR tva AdikaH DarmaH sandigDa vipakza vyAvRttikaH /
   3/70 'sarvajño vaktā nopalabhyate'	3/70 asarvajQaH vaktA na upalaByate a
   ityevamprakārasyānupalambhasyādṛśyātmaviṣayatvena sandehahetutvāt / tato	iti evamprakArasya anupalamBasya adRSya Atma vizaya tvena sandeha hetu tvAt / tatas 
   'sarvajñaviparyād vaktṛtvādervyāvṛttiḥ sandigdhā /	asarvajQa viparyAt vaktR tva AdeH vyAvRttiH sandigDA /
   3/71 vaktṛtvasarvajñatvayorvirodhābhāvācca yaḥ sarvajñaḥ sa vaktā na	3/71 vaktR tva sarvajQa tvayoH viroDa aBAvAt ca yaH sarvajQaH sa vaktA na
   bhavatītyadarśane 'pi vyatireko na sidhyanti, sandehāt /	Bavati iti adarSane api vyatirekaH na siDyanti, sandehAt /
   3/72 dvividho hi padārthānāṃ virodha /	3/72 dviviDaH hi padArTAnAm viroDaH /
   3/73 avikalakāraṇasya bhavato 'nyabhāve 'bhāvād virodhagatiḥ	3/73 avikala kAraNasya BavataH anya BAve aBAvAt viroDa gatiH
   3/74 śītoṣṇasparśavat /	3/74 SIta uzNa sparSa vat /
   3/75 parasparaparihārasthitalakṣaṇatayā vā bhāvābhāvavat /	3/75 paraspara parihAra sTita lakzaNa tayA vA BAva aBAva vat /
   3/76 sa ca dvividho 'pi virodho vaktṛtvasarvajñatvayorna sambhavati /	3/76 sa ca dviviDaH api viroDaH vaktR tva sarvajQa tvayoH na samBavati /
   3/77 na cāviruddhavidheranupalabdhāvapyabhāvagatiḥ /	3/77 na ca avirudDa viDeH anupalabDO= api aBAva gatiH /
   3/78 rāgādīnāṃ vacanādeśca kāryakāraṇabhāvāsiddheḥ /	3/78 rAga AdInAm vacana AdeH ca kArya kAraNa BAva asidDeH /
   3/79 arthāntarasya cākāraṇasya nivṛttau na vacanādernivṛttiḥ /	3/79 arTa antarasya ca akAraNasya nivRttO na vacana AdeH nivRttiH /
   3/80 iti sandigdhavyatireko 'naikāntiko vacanādiḥ /	3/80 iti sandigDa vyatirekaH anEkAntikaH vacana AdiH /
   3/81 dvayo rūpayorviparyayasiddhau viruddhaḥ /	3/81 dvayoH rUpayoH viparyaya sidDO virudDaH /
   3/82 kayordvayoḥ?	3/82 kayoH dvayoH?
   3/83 sapakṣe sattvasya, asapakṣe cāsattvasya / yathā kṛtatvaṃ	3/83 sa pakze sattvasya, asapakze ca asattvasya / yaTA kRta tvam
   prayatnānantarīya katvaṃ ca nityatve sādhye viruddho hetvābhāsaḥ /	prayatna anantarIya katvam ca nitya tve sADye virudDaH hetvABAsaH /
   3/84 anayoḥ sapakṣe 'sattvam, asapakṣe ca sattvamiti viparyayasiddhiḥ /	3/84 anayoH sa pakze asattvam, asapakze ca sattvam iti viparyaya sidDiH /
   3/85 etau ca sādhyaviparyayasādhanād viruddhau /	3/85 etO ca sADya viparyaya sADanAt virudDO /
   3/86 nanu ca tṛtīyo 'pīṣṭavighātakṛd viruddhaḥ /	3/86 nanu ca tRtIyaH api izwa viGAta kRt virudDaH /
   3/87 yathā parārthāścakṣurādayaḥ saṅghātatvāccayanāsanādyaṅgavaditi /	3/87 yaTA para arTAH cakzuH AdayaH saFGAta tvAt cayana Asana Adi aFga vat iti /
   3/88 tadiṣṭāsaṃhatapārārthyaviparyayasādhanād viruddhaḥ /	3/88 tad izwa asaMhata pArArTya viparyaya sADanAt virudDaH /
   3/89 sa iha kasmānnoktaḥ?	3/89 saH iha kasmAt na uktaH?
   3/90 anayorevāntarbhāvāt /	3/90 anayoH eva antarBAvAt /
   3/91 nahyayamābhyāṃ sādhyāviparyayasādhanatvena bhidyate /	3/91 na hi ayamAByAm sADya aviparyaya sADana tvena Bidyate /
   3/92 nahīṣṭoktayoḥ sādhyatvena kaścidviśeṣa iti /	3/92 na hi izwa uktayoH sADya tvena kaScid viSezaH iti /
   3/93 dvayo rūpayorekasyāsiddhāvaparasya ca sandehe 'naikāntika /	3/93 dvayoH rUpayoH ekasya asidDO= aparasya ca sandehe anEkAntikaH /
   3/94 yathā vītarāgaḥ kaścit sarvajño vā, vaktṛtvāditi / vyatireko	3/94 yaTA vIta rAgaH kaScid sarvajQaH vA, vaktR tvAt iti / vyatirekaH 
   'trāsiddhaḥ / sandigdho 'nvayaḥ /	atra asidDaH / sandigDaH anvayaH /
   3/95 sarvajñavītarāgayorviprakarṣād vacanādestatra sattvamasattvaṃ vā	3/95 sarvajQa vIta rAgayoH viprakarzAt vacana AdeH tatra sattvam asat tvam vA
   sandigdham	sandigDam
   3/96 anayoreva dvayo rūpayoḥ sandehe 'naikāntikaḥ /	3/96 anayoH eva dvayoH rUpayoH sandehe anEkAntikaH /
   3/97 yathā sātmakaṃ jīvaccharīraṃ prāṇādimattvāditi /	3/97 yaTA sa Atmakam jIvat SarIram prANa AdimattvAt iti /
   3/98 na hi sātmakanirātmakābhyāmanyo rāśirasti yatrāyaṃ prāṇādirvarteta /	3/98 na hi sa Atmaka nirAtmakAByAm anyaH rASiH asti yatra ayam prANa AdiH varteta /
   3/99 ātmano vṛttivyavacchedābhyāṃ sarvasaṃgrahāt /	3/99 AtmanaH vRtti vyavacCedAByAm sarva saMgrahAt /
   3/100 nāpyanayorekatra vṛttiniścayaḥ /	3/100 na api anayoH ekatra vRtti niScayaH /
   3/101 sātmakatvenānātmakatvena vā prasiddhe prāṇāderasiddheḥ /	3/101 sa Atmaka tvena anAtmaka tvena vA prasidDe prANa AdeH asidDeH /
   3/102 tasmājjīvaccharīrasambandhī prāṇādiḥ sātmakādanātmakācca sarvasmād	3/102 tasmAt jIvat SarIra sambanDI prANa AdiH sa AtmakAt ana AtmakAt ca sarvasmAt 
   vyāvṛttatvenāsiddhestābhyāṃ na vyatiricyate /	vyAvRtta tvena asidDeH tAByAm na vyatiricyate /
   3/103 na tatrānveti /	3/103 na tatra anveti /
   3/104 ekātmanyapyasiddheḥ /	3/104 eka Atmani api asidDeH /
   3/105 nāpi sātmakādanātmakācca tasyānvayavyatirekayorabhāvaniścayaḥ /	3/105 na api sa AtmakAdana AtmakAt ca tasya anvaya vyatirekayoH aBAva niScayaH /
   3/106 ekābhāvaniścayasyāparabhāvaniścayanāntarīyakatvāt /	3/106 eka aBAva niScayasya apara BAva niScayana AntarIyaka tvAt /
   3/107 anvayavyatirekayoranyonyavyavachedarūpatvāt, tata	3/107 anvaya vyatirekayoH anyonya vyavaCeda rUpa tva at, tata
   evānvayavyatirekayoḥ sandehādanaikāntikaḥ /	eva anvaya vyatirekayoH sandehAt anEkAntikaH /
   3/108 sādhyetarayorato niścayābhāvāt /	3/108 sADyetarayoH atas niScaya aBAvAt /
   3/109 evameṣāṃ trayāṇāṃ rūpāṇāmekaikasya dvayordvayorvā rūpayorasiddhau	3/109 evam ezAm trayANAm rUpANAm ekEkasya dvayoH dvayoH vA rUpayoH asidDO
   sandehe vā yathāyogamasiddhaviruddhānaikāntikāstrayo hetvābhāsāḥ /	sandehe vA yaTAyogam asidDa virudDa anEkAntikAH trayaH hetvABAsAH /
   3/110 viruddhāvyabhicāryapi saṃśayaheturuktaḥ / sa iha kasmānnoktaḥ?	3/110 virudDa avyaBicArI api saMSaya hetuH uktaH / saH iha kasmAt na uktaH?
   3/111 anumānaviṣaye 'sambhavāt /	3/111 anumAna vizaye asamBavAt /
   3/112 na hi sambhavo 'sti kāryasvasvabhāvayoruktalakṣaṇayoranupalambhasya	3/112 na hi samBavaH asti kArya sva svaBAvayoH ukta lakzaNayoH anupalamBasya
   ca viruddhatāyāḥ /	ca virudDa tAyAH /
   3/113 na cānyo 'vyabhicārī /	3/113 na ca anyaH avyaBicArI /
   3/114 tasmādavastudarśanabalapravṛttamāgamaśrayamanumānamāśritva	3/114 tasmAt avastu darSana bala pravRttam Agama Srayam anumAnam ASritva
   tadarthavicāreṣu viruddhāvyabhicārī sādhanadoṣa uktaḥ /	tad arTa vicArezu virudDa avyaBicArI sADana dozaH uktaH /
   3/115 śāstrakārāṇāmartheṣu bhrāntyā viparītasvabhāvopasaṃhārasambhavāt /	3/115 SAstra kArANAm arTezu BrAntyA viparIta svaBAva upasaMhAra samBavAt /
   3/116 na hyasya sambhavo yathāvasthitavastusthitiṣvātmakāryānupalambheṣu /	3/116 na hi asya samBavaH yaTA avasTita vastu sTitizu Atma kAryAn upalamBezu /
   3/117 tatrodāharaṇam  yat sarvadeśasthitaiḥ	3/117 tatra udAharaNam yat sarva deSa sTitEH
   svasambandhibhiryugapadabhisambadhyate tat sarvagatam / yathākāśam /	sva sambanDiBiH yugapad aBisambaDyate tat sarva gatam / yaTA AkASam /
   abhisambadhyate ca sarvadeśāvasthitaiḥ svasambandhibhiryugapat sāmānyamiti	aBisambaDyate ca sarva deSa avasTitEH sva sambanDiBiH yugapad sAmAnyam iti
   3/118 tatsambandhisvabhāvamātrānubandhinī taddeśasannihitasvabhāvatā /	3/118 tad sambanDi svaBAva mAtra anubanDinI tad deSa sannihita svaBAva tA /
   3/119 na hi yo yatra nāsti sa taddeśamātmanā vyāpnotīti	3/119 na hi yaH yatra na asti sa tad deSam AtmanA vyApnoti iti
   svabhāvahetuprayogaḥ /	svaBAva hetu prayogaH /
   3/120 dvitīyo 'pi prayogaḥ  yadupalabdhilakṣaṇaprāptaṃ sannopalabhyate na	3/120 dvitIyaH api prayogaH yat upalabDi lakzaNa prAptam sanna upalaByate na
   tat tatrāsti / tadyathā  kvacidavidyamānā ghaṭaḥ / nopalabhyate	tat tatra asti / tat yaTA kvacid avidyamAnA GawaH / na upalaByate
   copalabdhilakṣaṇaprāptaṃ sāmānyaṃ vyaktyantarāleṣviti / ayamanupalambhaḥ	ca upalabDi lakzaNa prAptam sAmAnyam vyakti antarAlezu iti / ayam anupalamBaH
   svabhāvaśca parasparaviruddhārthasādhanādekatra saṃśayaṃ janayataḥ /	svaBAvaH ca paraspara virudDa arTa sADanAt ekatra saMSayam janayataH /
   3/121 trirūpo heturuktaḥ / tāvatā nārthapratītiriti napṛthagdṛṣṭānto nāma	3/121 trirUpaH hetuH uktaH / tAvatA na arTa pratItiH iti na pRTak dRzwAntaH nAma
   sādhanāvayava kaścit / tena nāsya lakṣaṇaṃ pṛthagucyateḥ gatārthatvāt /	sADana avayava kaScid / tena na asya lakzaNam pRTak ucyateH gata arTa tvAt /
   3/122 hetoḥ sapakṣaḥ eva sattvamasapakṣācca sarvato vyāvṛtto	3/122 hetoH sa pakzaH eva sattvam asapakzAt ca sarvatas vyAvRttaH 
   rūpamuktamabhadena / punarviśeṣeṇa	rUpam uktam aBadena / punar viSezeNa
   kāryasvabhāvayoruktalakṣaṇayorjanmatanmātranubandho daśanīyāvuktau / tacca	kArya svaBAvayoH ukta lakzaNayoH janma tanmAtR anubanDaH daSanIyO= uktO / tat ca
   darśayatā  yatra dhūmastatrāgniḥ, asatyagnau na kvacid dhūmā yathā	darSayatA yatra DUmaH tatra agniH, asati agnO na kvacid DUmAH yaTA
   mahānasetarayoḥ / yatra kṛtakatvaṃ tatrānityatvam, anityatvābhāve	mahAn asa itarayoH / yatra kRtaka tvam tatra anitya tvam, anitya tva aBAve
   kṛtakatvāsambhavo yathā ghaṭākāśayoriti darśanīyam / na hyanyathā	kRtaka tva asamBavaH yaTA Gawa AkASayoH iti darSanIyam / na hi anyaTA
   sapakṣavipakṣayāḥ sadasattve yathoktaprakāre śakye daśayitum /	sa pakza vipakzayAH sat asat tve yaTA ukta prakAre Sakye daSayitum /
   tatkāryatāniyamaḥ kāryaliṅgasya, svabhāvaliṅgasya ca svabhāvena vyāptiḥ /	tad kAryatA niyamaH kArya liFgasya, svaBAva liFgasya ca svaBAvena vyAptiH /
   asmiścārthe darśite darśita eva dṛṣṭāntā bhavatiḥ, etāvanmātrarūpatvān	asmiH ca arTe darSite darSitaH eva dRzwAntA BavatiH, etAvat mAtra rUpa tvAt 
   tasyeti /	tasya iti /
   3/123 etenaiva dṛṣṭāntadoṣā api nirastā bhavanti /	3/123 etena eva dRzwAnta dozAH api nirastAH Bavanti /
   3/124 yathā nityaḥ śabdo 'mūrtatvāt, karmavat paramāṇuvad ghaṭavaditi /	3/124 yaTA nityaH SabdaH amUrta tva at, karma vat paramANu vat Gawa vat iti /
   ete dṛṣṭāntābhāsāḥ sādhyasādhanadharmobhayāvikalāḥ /	ete dRzwAnta ABAsAH sADya sADana Darma uBaya avikalAH /
   3/125 tathā sandigdhasādhyadharmādayaśca / yathā  rāgādimānayaṃ vacanād	3/125 taTA sandigDa sADya Darma AdayaH ca / yaTA rAga Adi mAnayam vacanAt 
   rathyāpuruṣavat / maraṇadharmāyaṃ puruṣo rāgādimattvād rathyāpuruṣavat /	raTyA puruza vat / maraNa Darma ayam puruzaH rAga AdimattvAt raTyA puruza vat /
   asarvajño 'yaṃ(puruṣo) rāgādimattvād rathyāpuruṣavaditi /	asarva jQaH ayaM(puruzaH ) rAga AdimattvAt raTyA puruza vat iti /
   3/126 tathānanvayo 'pradarśitānvayaśca / yathā  yo vaktā sa rāgādimān,	3/126 taTA ananvayaH apradarSita anvayaH ca / yaTA yaH vaktA sa rAga AdimAn,
   iṣṭapuruṣavat / anityaḥ śabdaḥ kṛtakatvād ghaṭavaditi /	izwa puruza vat / anityaH SabdaH kRtaka tvAt Gawa vat iti /
   3/127 tathā viparītānvayaḥ  yadanityaṃ tat kṛtakamiti /	3/127 taTA viparIta anvayaH yat anityam tat kRtakam iti /
   3/128 sādharmyeṇa dṛṣṭāntadoṣāḥ /	3/128 sADarmyeNa dRzwAnta dozAH /
   3/129 vaidharmyeṇāpi  paramāṇuvat karmavad ākāśavaditi	3/129 vEDarmyeNa api paramANu vat karma vat AkASa vat iti
   sādhyādyavyatirekiṇaḥ /	sADyAdi a vyatirekiNaH /
   3/130 tathā sandigdhasādhyavyatirekādayaḥ / yathā  asarvajñāḥ kapilādayo	3/130 taTA sandigDa sADya vyatireka AdayaH / yaTA asarva jQAH kapilAdayaH 
   'nāptā vā avidyamānasarvajñatāptatāliṅgabhutapramāṇātiśayaśāsanatvāditi /	anAptAH vA avidyamAna sarvajQa tA Apta tA liFga Buta pramANa atiSaya SAsana tvAt iti /
   atra vaidharmyodāharaṇam  yaḥ sarvajña āpto vā sa jyotirjñānādikamu	atra vEDarmya udAharaNam yaH sarvajQa AptaH vA sa jyotiH jQAna Adikam u
   padiṣṭavān / yathā  ṛṣabhavardhamānādiriti / tatrāsarvajñatānāptatayoḥ	padizwavAn / yaTA RzaBa varDamAna AdiH iti / tatra asarvajQa tAn Apta tayoH
   sādhyadharmayoḥ sandigdho vyatirekaḥ /	sADya DarmayoH sandigDaH vyatirekaH /
   3/131 sandigdhasādhanavatireko yathā  na trayividā brāhmaṇe grāhyavacana	3/131 sandigDa sADana vatiH ekaH yaTA na trayividAH brAhmaNe grAhya vacana
   kaścid vivikṣitaḥ puruṣo rāgādimattvāditi / atra vedharmyodāharaṇam  ye	kaScid vivikzitaH puruzaH rAga AdimattvAt iti / atra veDarmya udAharaNam ye
   grāhyavacanā na te rāgādimantaḥ, tadyathā gautamādayo dharmaśāstrāṇāṃ	grAhya vacanAH na te rAga AdimantaH, tat yaTA gOtama AdayaH Darma SAstrANAm
   praṇetāra iti / gautamādibhyo rāgādimattvasya sādhanadharmasya vyāvṛttiḥ	praNetAraH iti / gOtama AdiByaH rAga Adimattvasya sADana Darmasya vyAvRttiH
   sandigdhā /	sandigDA /
   3/132 sandigdhobhayavyatireko yathā  avitarāgāḥ kapilādayaḥ,	3/132 sandigDa uBaya vyatirekaH yaTA avita rAgAH kapila AdayaH,
   parigrahāgrahayogāditi / atra vaidharmyaṇodāharanam  yo vītarāgo na tasya	parigraha agraha yogAt iti / atra vEDarmyaNa udAharanam yaH vIta rAgaH na tasya
   parigrahāgraha, yatharṣabhāderiti /	parigraha agraha, yaTa RzaBa AdeH iti /
   ṛṣabhāderavītarāgatvaparigrahāgrahayogayoḥ sādhyasādhanadharmayoḥ	RzaBAt eH avIta rAga tva parigraha Agraha yogayoH sADya sADana DarmayoH
   sandigdho vyatiraikaḥ /	sandigDaH vyatirEkaH /
   3/133 avyatireko yathā  avītarāgo 'yaṃ vaktṛtvāt / vaidharmyeṇodāharaṇam  	3/133 avyatirekaH yaTA avIta rAgaH ayam vaktR tvAt / vEDarmyeNa udAharaNam  
   yatrāvītarāgatvaṃ nāsti, na sa vaktā / yathā   upalakhaṇḍa iti /	yatra avIta rAga tvam nAsti, na sa vaktA / yaTA  upalaKaNxaH iti /
   yadyapyupalakhaṇḍādubhayaṃ vyāvṛtta tathāpi sarvo vītarāgo na vakteti	yadi api upala KaNxAt uBayam vyAvRtta taTA api sarvaH vIta rAgaH na vaktA iti
   vyāptyā vyatiraikāsiddheravyatirakaḥ /	vyAptyA vyatirEka asidDeH avyatirakaH /
   3/134 apradarśitavyatireko yathā  anityaḥ śabdaḥ kṛtakatvādākāśavaditi	3/134 apradarSita vyatirekaH yaTA anityaH SabdaH kRtaka tvAt AkASa vat iti
   vaidharmyeṇa /	vEDarmyeNa /
   3/135 viparītavyatireko yathā  yadakṛtaka tannityaṃ bhavatīti	3/135 viparIta vyatirekaH yaTA yat akRtaka tat nityam Bavati iti
   3/136 na hyebhirdṛṣṭāntābhāsairhetoḥ sāmānyalakṣaṇaṃ sapakṣa eva sattvaṃ	3/136 na hi eBiH dRzwAnta ABAsEH hetoH sAmAnya lakzaNam sa pakzaH eva sattvam
   vipakṣo ca sarvatrāsattvameva niścayena śakyaṃ darśayituṃ viśeṣalakṣaṇaṃ	vipakzaH ca sarvatra asattvam eva niScayena Sakyam darSayitum viSeza lakzaNam
   vā / tadarthāpattyaiṣāṃ nirāso draṣṭavyaḥ /	vA / tad arTApattyA ezAm nirAsaH drazwavyaH /
   3/137 dūṣaṇā nyūnatādyuktiḥ /	3/137 dUzaNA nyUna tAdi uktiH /
   3/138 ye pūrvaṃ nyūnatādayaḥ sādhanadoṣā uktāsteṣāmudbhāvanaṃ dūṣaṇam /	3/138 ye pUrvam nyUna tA AdayaH sADana dozAH uktAH tezAm udBAvanam dUzaNam /
   tena pareṣṭārthasiddhipratibandhāt /	tena para izwa arTa sidDi pratibanDAt /
   3/139 dūṣaṇābhāsāstu jātayaḥ /	3/139 dUzaNa ABAsAH tu jAtayaH /
   3/140 abhūtadoṣodbhāvanāni jātyuttaraṇīti /	3/140 aBUta doza udBAvanAni jAti uttaraNI iti /
   iti tṛtīyaḥ parārthānumānaparicchedaḥ //	iti tRtIyaH para arTa anumAna paricCedaH //
   nyāyabinduprakaraṇaṃ samāptam	nyAya bindu prakaraNam samAptam
