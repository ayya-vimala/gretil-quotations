   saptama ucchvāsaḥ	saptamaH ucCvAsaH
   aṅganavedī vasudhā kulyā jaladhiḥ sthalī ca pātālam /	aFgana-vedI vasuDA kulyA jalaDiH sTalI ca pAtAlam /
   valmīkaśca sumeruḥ kṛtapratijñasya vīrasya // 7.1 //	valmIkaH-ca sumeruH kRta-pratijQasya vIrasya // 7.1 //
   dhṛtadhanuṣi bāhuśālini śailā na namanti yattadāścaryam /	DRta-Danuzi bAhu-SAlini SElAH na namanti yat-tat-AScaryam /
   ripusaṃjñakeṣu gaṇanā kaiva varākeṣu kākeṣu // 7.2 //	ripu-saMjQakezu gaNanA kA-eva varAkezu kAkezu // 7.2 //
   atha vyīteṣu ca keṣuciddivaseṣu mauhūrtikamaṇḍalena śataśaḥ sugaṇite	aTa vyItezu ca kezucid-divasezu mOhUrtika-maNxalena SataSas su-gaNite
   supraśaste 'hani datte catasṛṇāmapi diśāṃ vijayayogye daṇḍayātrālagne	su-praSaste ahani datte catasRNAm-api diSAm vijaya-yogye daNxa-yAtrA-lagne
   salilamokṣaviśāradaiḥ śāradairivāmbhodharaiḥ kāladhautaiḥ śātakaumbhaiśca	salila-mokza-viSAradEH SAradEH-iva-amBoDarEH kAla-DOtEH SAtakOmBEH-ca
   kumbhaiḥ snātvā viracayya paramayā bhaktyā bhagavato	kumBEH snAtvA viracayya paramayA BaktyA BagavataH-
   nīlalohitasyārcāmudarciṣaṃ hutvā pradakṣiṇāvartaśikhākalāpamāśuśukṣaṇiṃ,	nIlalohitasya-arcAm-udarcizam hutvA pradakziNa-Avarta-SiKA-kalApam-ASu-SukzaNiM,
   dattvā dvijebyo ratnavanti rājatāni jātarūpamayāni ca	dattvA dvijebyaH ratnavanti rAjatAni jAtarUpa-mayAni ca
   sahasraśastilapātrāṇi kanakapatralatālaṅkṛtaśaphaśṛṅgaśikharā	sahasraSas-tila-pAtrANi kanaka-patra-latA-alaFkRta-SaPa-SRFga-SiKarA
   gāścārbudaśaḥ, samupaviśya vitatavyāghracarmaṇi bhadrāsane vilipya	gAH-ca-arbudaSaH, samupaviSya vitata-vyAGra-carmaNi BadrAsane vilipya
   prathamaviliptāyudho nijayaśodhavalenācaraṇataścandanena śarīraṃ,	praTama-vilipta-AyuDaH nija-yaSaH-Davalena-AcaraNataH-candanena SarIraM,
   paridhāya rājahaṃsamithunalakṣmaṇī sadṛśe dukūle, parameśvaracihnabhūtāṃ	pariDAya rAjahaMsa-miTuna-lakzmaNI sadRSe dukUle, parameSvara-cihna-BUtAm
   śaśikalāmiva kalpayitvā sitakusumamuṇḍamālikāṃ śirasi, nītvā	SaSi-kalAm-iva kalpayitvA sita-kusuma-muNxa-mAlikAm Sirasi, nItvA
   karṇābharaṇamarakatamayūkhamiva karṇagocaratāṃ gorocanācchuritamabhinavaṃ	karNa-ABaraNa-marakatama-yUKam-iva karNa-gocara-tAm gorocanA-AcCuritam-aBinavam
   dūrvāpallavaṃ, vinyasya saha śāsanavalayena gamanamahgalapratisaraṃ	dUrvA-pallavan, vinyasya saha SAsana-valayena gamana-mahgala-pratisaram
   prakoṣṭhe,	prakozWe,
   paripūjitaprahṛṣṭapurohitakaraprakīryamāṇaśāntisalilasīkaranikarābhyukṣitaśirāḥ	paripUjita-prahRzwa-purohita-kara-prakIryamANa-SAnti-salila-sIkara-nikara-aByukzita-SirAH
   saṃpreṣya mahārhāṇi vāhanāni bahalaratnālokaliptakakubhi ca bhūṣaṇāni	saMprezya mahArhANi vAhanAni bahala-ratna-Aloka-liptaka-kuBi ca BUzaNAni
   bhūbhujāṃ savibhajya, kliṣṭakārpaṭikakulaputralokamocitaiḥ prasādadānaiśca	BUBujAm sa-viBajya, klizwa-kArpawika-kula-putra-lokam-ocitEH prasAda-dAnEH-ca
   vimucya bandhanāni sakalāni, niyujya tatkālasmaraṇasphuraṇena	vimucya banDanAni sakalAni, niyujya tad-kAla-smaraNa-sPuraNena
   kathitātmānamiva cāṣṭādaśadvīpajetavyādhikāre dakṣiṇaṃ	kaTita-AtmAnam-iva ca-azwAdaSa-dvIpa-jetavya-aDikAre dakziNam
   bhujastambhamahamahamikayā sevakairiva sanimittairapi samagrairagrato	Buja-stamBam-aham-ahamikayA sevakEH-iva sa-nimittEH-api samagrEH-agratas-
   bhavadbhiḥ pramuditaprajājanyamānajayaśabdakolāhalo hiraṇyagarbha iva	BavadBiH pramudita-prajA-janyamAna-jaya-Sabda-kolAhalaH hiraNyagarBaH iva
   brahnāṇḍātkṛtayugakaraṇāya bhavanānnirjagāma /	brahna-aNxAt-kRta-yuga-karaNAya BavanAt-nirjagAma /
   nātidūre ca nagarādupasarasvati nirmite mahati tṛṇamaye,	na-ati-dUre ca nagarAt-upasarasvati nirmite mahati tRNa-maye,
   samuttambhitatuṅgatoraṇe, vedīvinihitapallavalalāmahemakalaśe,	samuttamBita-tuFga-toraNe, vedI-vinihita-pallava-lalAma-hema-kalaSe,
   baddhavanamālādāmni, dhavaladhvajasālini, bhramacchuklavāsasi,	badDa-vanamAlA-dAmni, DavalaDvaja-sAlini, Bramat-Sukla-vAsasi,
   paṭhaddvijanmani mandire prasthānamakarot /	paWat-dvijanmani mandire prasTAnam-akarot /
   tatrasthasya cāsya grāmākṣapaṭalikaḥ sakalakaraṇiparikaraḥ "karotu devo	tatrasTasya ca-asya grAma-akza-pawalikaH sakala-karaNi-parikaraH "karotu devaH-
   divasagrahaṇamadyaivāvandhyaśāsanaḥ śāsanānām' ityabhidhāya	divasa-grahaNam-adya-eva-avanDya-SAsanaH SAsanAnAm-a iti-aBiDAya
   vṛṣāṅkāmabhinavaghaṭitāṃ hāṭakamayīṃ mudrāṃ samupaninye /	vRzAFkAm-aBinava-GawitAm hAwaka-mayIm mudrAm samupaninye /
   jagrāha ca tāṃ rājā /	jagrAha ca tAm rAjA /
   samupasthāpite ca prathamata eva mṛtpiṇḍe paribhraśya karakamalādadhomukhī	samupasTApite ca praTamatas eva mRd-piNxe pariBraSya kara-kamalAt-aDomuKI
   mahītale papāta mudrā /	mahI-tale papAta mudrA /
   mandāśyānapaṅkapaṭale mṛdumṛdi sarasvatītīre parisphuṭaṃ vyarājanta rājayo	mandASyAna-paFka-pawale mRdu-mRdi sarasvatI-tIre parisPuwam vyarAjanta rAjayo
   varṇānām /	varNAnAm /
   amaṅgalāśaṅkini ca viṣīdati parijane	amaFgalA-SaFkini ca vizIdati parijane
   narapatirakaronmanasyetat--"atattvadarśinyo hi bhavantyavidagdhānāṃ dhiyaḥ	narapatiH-akarot-manasi-etat---"a-tattva-darSinyaH hi Bavanti-avidagDAnAm DiyaH
   tathā hi--ekaśāsanamudrāṅkā bhūrbhavato bhaviṣyatīti niveditamapi	taTA hi--eka-SAsana-mudrA-aFkA BUH-BavataH Bavizyati-iti niveditam-api
   nimittenānyathā gṛhṇanti grāmyāḥ' /	nimittena-anyaTA gRhNanti grAmyAH-a /
   ityabhinandya manasā mahānimittaṃ tatsīrasahasrasaṃmitasīmnāṃ grāmāṇāṃ	iti-aBinandya manasA mahA-nimittam tad-sIra-sahasra-saMmita-sImnAm grAmANAm
   śatamadād dvijebhyaḥ /	SatamadAt dvijeByaH /
   nināya ca tatra taṃ divasam /	ninAya ca tatra tam divasam /
   pratipannāyāṃ sarvaryāṃ saṃmānitasarvarājalokaḥ suṣvāpa /	pratipannAyAm sarvaryAm saMmAnita-sarva-rAja-lokaH suzvApa /
   atha galati tṛtīye yāme suptasamastasanattvaniḥśabde	aTa galati tRtIye yAme supta-samasta-sanattva-niHSabde
   dikkuñjarajṛmbhamāṇagambhīradhvaniratāḍhyata prayāṇapaṭahaḥ /	diS-kuQjara-jRmBamANa-gamBIra-Dvani-ratAXyata prayANa-pawahaH /
   agrataḥ sthitvā ca muhūrtamiva punaḥ prayāṇakrośasaṃkhyāpakāḥ	agratas sTitvA ca muhUrtam-iva punar prayANa-kroSa-saMKyApakAH
   spaṣṭamaṣṭāvadīyanta prahārāḥ paṭahe paṭīyāṃsaḥ /	spazwam-azwAvadIyanta prahArAH pawahe pawIyAMsaH /
   atha galati tṛtīye yāme suptasamastasattvaniḥśabde	aTa galati tRtIye yAme supta-samasta-sattva-niHSabde
   dikkuñjarajṛmbhamāṇagambhīradhvaniratāḍyata prayāṇapaṭahaḥ agrataḥ sthitvā	diS-kuQjara-jRmBamANa-gamBIra-DvaniH-atAxyata prayANa-pawahaH agratas sTitvA
   ca muhūrtamiva punaḥ prayāṇakrīśasaṃkhyāpakāḥ spaṣṭamaṣṭāvadīyanta	ca muhUrtam-iva punar prayANa-krISa-saMKyApakAH spazwam-azwAvadIyanta
   prahārāḥ paṭahe paṭīyāṃsaḥ /	prahArAH pawahe pawIyAMsaH /
   tato raṭatpaṭahe, nandannāndīke, guñjadguñje, kūjatkāhale,	tatas rawat-pawahe, nandannAndIke, guQjat-guQje, kUjat-kAhale,
   śabdāyamānaśaṅkhe, kramopacīyamānakaṭakakalakale,	SabdAyamAna-SaFKe, krama-upacIyamAna-kawaka-kalakale,
   parijanotthāpanavyāpṛtavyavahāriṇi,	parijana-utTApana-vyApRta-vyavahAriNi,
   drutadrughaṇaghātaghaṭyamānakoṇikākīlakolāhalakalitakakubhi,	druta-dru-GaNa-GAta-GawyamAna-koNikA-kIla-kolAhala-kalita-kakuBi,
   balādhikṛtabadhyamānapāṭīpatipeṭake,	bala-aDikRta-baDyamAna-pAwI-pati-pewake,
   janajvalitolkāsahasrālokalupyamānatriyāmātamasi,	janajvalita-ulkA-sahasra-Alokalupya-mAna-triyAmAtamasi,
   yāmaceṭīcaraṇacalanotthāpyamānakāmimithune,	yAma-cewI-caraNa-calana-utTApyamAna-kAmi-miTune,
   kaṭukakaṭukanirdeśanaśyannidronmiṣanniṣādini,	kawuka-kawuka-nirdeSa-naSyat-nidrA-unmizat-nizAdini,
   prabuddhahāstikaśūnyīkriyamāṇaśayyāgṛhe, suptotthitāśvīyavidhūyamānasaṭeṣa	prabudDa-hAstika-SUnyI-kriyamANa-SayyA-gRhe, supta-utTita-ASvIya-viDUyamAna-saweza
   raṭatkaṭakamukharakhanitrakhanyamānakṣoṇīpāśe,	rawat-kawaka-muKara-Kanitra-KanyamAna-kzoNI-pASe,
   samutkīlyamānakīlaśiñjānāhiñjīre,	samutkIlyamAna-kIla-SiQjA-na-ahiQjIre,
   upanīyamānanigaḍatālakalaravottālaturaṅgataraṅgyamāṇakhurapuṭe,	upanIyamAna-nigaxa-tAla-kalarava-uttAla-turaFga-taraFgyamANa-Kura-puwe,
   leśikamucyamānamadasyandidantisaṃdānaśṛṅkhalākhanakhananinādanirbharabharitadaśadiśi,	leSikam-ucyamAna-mada-syandi-danti-saMdAna-SRFKala-AKana-Kana-ninAda-nirBara-Barita-daSa-diSi,
   bhāsapūlakaprahārapramṛṣṭapāṃsulakaripṛṣṭhatrasāryamāṇaprasphoṭitapramṛṣṭacarmaṇi,	BAsa-pUlaka-prahAra-pramRzwa-pAMsula-kari-pRzWatra-sAryamANa-prasPowita-pramRzwa-carmaNi,
   gṛhacintakaceṭakasaṃveṣṭyamānapaṭapuṭīkāṇḍapaṭamaṇḍapaparivastrāvitānake,	gRha-cintaka-cewaka-saMvezwya-mAna-pawa-puwI-kANxa-pawa-maNxapa-parivastrOvitAnake,
   kīlakalāpāpūryamāṇacipiṭacarmapuṭe, saṃbhāṇḍāyamānabhāṇḍāgāriṇi,	kIla-kalApa-ApUryamANa-cipiwa-carma-puwe, saMBANxAyamAna-BANxa-agAriNi,
   bhāṇḍāgāravahanasaṃvāhyamānabahunālīvāhike,	BANxAgAra-vahana-saMvAhyamAna-bahunAlI-vAhike,
   niṣādiniścalānekānekapāropyamāṇakośakalaśapīḍāpīḍasaṃkaṭāyamānasāmantaukasi,	nizAdi-niScala-aneka-aneka-pAropyamANa-koSa-kalaSa-pIxA-pIxa-saMkawAyamAna-sAmantOka-si,
   dūragatadakṣadāserakakṣipraprakṣipyamāṇopakaraṇasaṃbhārabhriyamāṇaduṣṭadantini,	dUra-gata-dakza-dAsera-kakzipra-prakzipyamANa-upakaraNa-saMBAra-BriyamANa-duzwa-dantini,
   tiryagānamajjāghanikarakṛcchrākṛṣṭalambamānaparatantratundilacundījanajanitajanahāse,	tiryagAna-majja-aGani-kara-kRcCra-AkRzwa-lamba-mAna-paratantra-tundila-cundI-jana-janita-jana-hAse,
   pīḍyamānaśāraśārivaratrāguṇagrāhitagātravihārabṛṃhadbahubṛhadunmadakariṇi,	pIxyamAna-SAra-SAri-varatrAguNa-grAhita-gAtra-vihAra-bRMhat-bahu-bRhat-unmada-kariNi,
   karighaṭāghaṭamānaghaṇṭāṭāṅkārakriyamāṇakarṇajvare,	kari-GawA-GawamAna-GaNwA-AwAFkAra-kriyamANa-karNa-jvare,
   pṛṣṭhapratiṣṭhāpyamānakaṇṭhālakakadarthitakūjatkarabhe,	pRzWa-pratizWApyamAna-kaNWa-alaka-kadarTita-kUjat-karaBe,
   abhijātarājaputrapreṣyamāṇa kupyayuktākulakulīnakulaputrakalatravāhane,	aBijAta-rAja-putra-prezyamANa kupya-yukta-Akula-kulI-nakula-putra-kalatra-vAhane,
   gamanavelāvipralabdhavāraṇādhoraṇānviṣyamāṇanavasevake,	gamana-velA-vipralabDa-vAraNa-aDoraNAn-vizyamANa-nava-sevake,
   prasādavittapattinīyamānanarapativallabhavāravājini,	prasAda-vittapattinIya-mAna-nara-pati-vallaBa-vAra-vAjini,
   cārucārabhaṭasanyanyasyamānanāsīramaṇḍalāḍambarasthūlasthāsake,	cAru-cAra-Bawa-sani-anyasya-mAna-na-AsIra-maNxala-Axambara-sTUla-sTAsake,
   sthānapālaparyamāṇalambamānalavaṇakalāyīkiṅkiṇīnālīsanāthasaṃkalitatalasārake,	sTAnapAla-paryamANa-lambamAna-lavaNa-kalAyI-kiFkiNI-nAlI-sanATa-saMkalita-tala-sArake,
   kuṇḍalīkṛtāvarakṣaṇījālajaṭilavallabhapālāśvadhaṭāniveśyamānasākhāmṛge,	kuNxalIkRta-avarakzaNI-jAla-jawila-valla-Ba-pAla-aSva-DawA-niveSya-mAna-sAKAmRge,
   parivardhakākṛṣyamāṇārdhajandhaprābhātikayogyāśanaprārohake,	parivarDaka-AkRzyamANa-arDa-janDa-prABAtika-yogya-aSana-prArohake,
   vyakrośīvijṛmbhamāṇaghāsikaghoṣe,	vyakroSI-vijRmBamANa-GAsika-Goze,
   gamanasaṃbhramabhraṣṭabhramaduttuṇḍataruṇaturaṅgamatanyamānānekamandurāvimarde,	gamana-saMBrama-Brazwa-Bramat-uttuNxa-taruNa-turaFgamatanyamAna-aneka-mandura-avimarde,
   sajjīkṛtakareṇukārohāhvānasatvarasundarīdīyamānamukhālepane,	sajjIkRta-ka-reNukA-roha-AhvAnasatvara-sundarI-dIyamAna-muKa-Alepane,
   calitamātaṅgaturaṅgapradhāvitaprākṛtaprātiveśikalokaluṇṭhyamānanirghāsasasyasaṃcaye,	calita-mAtaFga-turaFga-praDAvita-prAkRta-prAtiveSika-loka-luNWyamAna-nirGAsa-sasya-saMcaye,
   saṃcaraccelacakrākāntacakrīvati,	saMcarat-cela-cakrAkAnta-cakrIvati,
   cakracītkārigantrīgaṇagṛhyamāṇaprahatavartmani,	cakra-cIt-kAri-gantrI-gaNa-gRhyamANa-prahata-vartmani,
   akāṇḍakoḍḍīyamānabhāṇḍabharitānaḍuhi,	akANxaka-uxxIyamAna-BANxa-Barita-anaxuhi,
   nikaṭaghāsalābhalubhyallambamānaprathamaprasāryamāṇasārasaurabheye,	nikawa-GAsa-lABa-luByat-lambamAna-praTama-prasAryamANa-sAra-sOraBeye,
   pramukhapravartyamānamahāsamāmantamahānase, puraḥpradhāvaddhvajavāhini,	pramuKa-pravartyamAna-mahA-samAmanta-mahAnase, puras-praDAvat-Dvaja-vAhini,
   priyaśatopalabhyamānasaṃkaṭakuṭīrakāntarālaniḥsaraṇe,	priya-Sata-upalaByamAna-saMkawa-kuwIraka-antarAla-niHsaraNe,
   karicaraṇadalitamaṭhikotthitalokaloṣṭahanyamānameṇṭhakriyamāṇāsannasākṣiṃṇi,	kari-caraNa-dalita-maWikA-utTita-loka-lozwa-hanyamAna-meNWa-kriyamANa-Asanna-sAkziMNi,
   saṃghaṭṭavighaṭṭamānavyāghrapallīpalāyamānakṣudrakuṭumbake,	saMGawwa-viGawwamAna-vyAGra-pallI-palAyamAna-kzudra-kuwumbake,
   kalakalopadravadravaddraviṇabalīvardavidrāṇavaṇiji,	kalakala-upadravadravat-draviNa-balI-varda-vidrANa-vaNiji,
   puraḥsaradīpikālokaviralāyamānalokotpīḍāprasthitāntaḥpurakariṇīkadambake,	puraHsaradIpikA-loka-viralAyamAna-loka-utpIxA-prasTita-antaHpura-kariNI-kadambake,
   hayārohāhūyamānalambitaśuni,	haya-Aroha-AhUyamAna-lambita-Suni,
   sarabhasacaraṇanipatananiścalagamanasukhāyamānakhakkhaṭastūyamānatuṅgataṅgaṇaguṇe,	sa-raBasa-caraNa-nipatana-niScala-gamana-suKAyamAna-KakKawaH-tUyamAna-tuFga-taFgaNa-guNe,
   srastavesaravisaṃvādisīdaddākṣiṇātyasādini, rojajagdhajagati	srasta-vesara-visaMvAdi-sIdat-dAkziNAtyasAdini, roja-jagDa-jagati
   prayāṇasamaye,	prayANa-samaye,
   pratidiśamāgacchadbhirgajavadhūsamārūḍhairādhoraṇairūrdhvadhriyamāṇahemapatrabhaṅgaśāraśārṅgaiḥ,	pratidiSam-AgacCadBiH-gaja-vaDU-samArUXa-EH-ADoraNEH-UrDva-DriyamANa-hema-patra-BaFga-SAra-SArFgEH,
   antarāsanāsīnāntaraṅgagṛhītāsibhiḥ, tāmbūlikavidhūyamānacāmarapallavaiḥ,	antara-Asana-AsIna-antaraFga-gRhIta-asiBiH, tAmbUlika-viDUyamAna-cAmara-pallavEH,
   paścimāsanikārpitabhastrābharaṇabhindipālapūliṅkaiḥ,	paScima-AsanikA-arpita-BastrA-ABaraNa-BindipAla-pUliFkEH,
   patralatākuṭilakaladhautanalakapallavitaparyāṇaiḥ,	patra-latA-kuwila-kalaDOta-nalaka-pallavita-paryANEH,
   paryāṇapakṣakaparikṣepapaṭṭikābandhaniścalapaṭṭopadhānasthirāvadhānaiḥ,	paryANa-pakzaka-parikzepa-pawwikA-banDa-niScala-pawwa-upaDAna-sTira-avaDAnEH,
   pracalapādaphalikāsphālanasphāyamānapadabandhamaṇiśilāśabdaiḥ,	pracala-pAda-PalikA-sPAla-na-sPAyamAna-pada-banDa-maNi-SilA-SabdEH,
   uccitranetrasukumārasvasthānasthagitajaṅghākāṇḍaiśca	uccitra-netra-sukumAra-sva-sTAna-sTagita-jaFGA-kANxEH-ca
   kārdamikapaṭakalmāṣitapiśaṅgapiṅgaiḥ,	kArdamika-pawa-kalmAzita-pi-SaFga-piFgEH,
   alinīlamasṛṇasatulāsamutpāditasitāsamāyogaparabhāgaiścāvadātadehavaṇarvirājamānarājāvartamecakaiḥ,	ali-nIla-masRNa-sa-tulA-samutpAdita-sitA-samAyoga-para-BAgEH-ca-avadAta-deha-vaNarvi-rAjamAna-rAja-Avarta-mecakEH,
   kañcukaiścāpacitacīnacolakaiśca tāramuktāstabakitastavarakavārabāṇaiśca	kaQcukEH-ca-apacita-cIna-colakEH-ca tAra-muktA-astabaki-tastavaraka-vAra-bANEH-ca
   nānākaṣāyakarburakūpasikaiśya śukapicchacchāyācchādanakaiśca	nAnA-kazAya-karbura-kUpa-sikESya SukapicCa=-CAyA-AcCAdanakEH-ca
   vyāyāmolluptapārśvapraviṣṭacāruśastraśca	vyAyAma-ullupta-pArSva-pravizwa-cAru-SastraH-ca
   gativaśavellitahāralatāgalallolakuṇḍalonmocanapradhāvitaparijanaiḥ,	gati-vaSa-vellita-hAra-latA-galat-lola-kuNxala-unmocana-praDAvita-parijanEH,
   cāmīkarapatrāṅkurakarṇapūrakavighaṭṭamānavācālavālapāśaiścoṣṇīṣapaṭṭāvaṣṭabdhakarṇotpalanālaiśca	cAmIkara-patra-aFkura-karNapUraka-viGawwamAna-vAcA-la-vAla-pASEH-ca-uzNIza-pawwa-avazwabDa-karNa-utpala-nAlEH-ca
   kuṅkumarāgakomalottarīyāntaritottamāhgaiśca	kuFkuma-rAga-komala-uttarIya-antarita-uttama-ahgEH-ca
   cūḍāmaṇikhaṇḍakhacitakṣaumacolaiśya	cUxAmaNi-KaNxa-Kacita-kzOma-cola-ESya
   māyūrātapatrāyamāṇaśekharaṣaṭpadapaṭalaiśca	mAyUra-Atapa-trAyamANa-SeKara-zawpada-pawalEH-ca
   mārgāgataśārikaśārivāhavegadaṇḍaiḥ,	mArga-Agata-SArika-SAri-vAha-vega-daNxEH,
   punaścañcaccāmarakirmīrakārdaraṅgacarmamaṇḍalamaṇḍanoḍḍīyamānacaṭulaḍāmaracārabhaṭabharitabhuvanāntaraiḥ,	punar-caQcat-cAmara-kirmIrakArdaraFga-carma-maNxala-maNxana-uxxIyamAna-cawulaxA-amara-cAra-Bawa-Barita-Buvana-antarEH,
   āskandatkāmbojavājiśataśiñjānajātarūpāyānaravamukharitadiṅmukhaiśca	Askandat-kAmboja-vAji-Sata-SiQjAna-jAtarUpa-AyAna-rava-muKarita-diFmuKEH-ca
   nirdayaprahatalambāpaṭahaśatapaṭuravabadhirīkṛtaśravaṇavivaraiḥ,	nirdaya-prahata-lambA-pawaha-Sata-pawu-H-ava-baDirI-kRta-SravaNa-vivarEH,
   udghoṣyamāṇanāmabhiḥ, unmukhapādātapratipālyamānājñāpātai rājabhirāpupūre	udGozyamANa-nAmaBiH, unmuKa-pAdAta-pratipAlyamAna-AjQApAtEH rAjaBirApu-pUre
   rājadvāram /	rAja-dvAram /
   udite ca bhagavati dinakṛti rājñaḥ samāyogagrahaṇasamayaśaṃsī sasvāna	udite ca Bagavati dina-kRti rAjQaH samAyoga-grahaNa-samaya-SaMsI sa-svAna
   saṃjñāśaṅkho muhurmuhuḥ /	saMjQA-SaFKaH muhur-muhur /
   atha na cirādiva prathamaprayāṇa eva digvijayāya diggajasamāgamamiva	aTa na cirAt-iva praTama-prayANaH eva digvijayAya diggaja-samAgamam-iva
   gamanavilolakarṇatāladolāvilāsaiḥ kurvāṇayā kareṇukayā	gamana-vilola-karNa-tAla-dolA-vilAsEH kurvANayA kareNukayA
   siddhayātrayohyamānaḥ, vaidūryadaṇḍavikaṭenopari	sidDa-yAtrayA-uhyamAnaH, vEdUrya-daNxa-vikawena-upari
   pratyuptapajharāgakhaṇḍamayūkhakhacitatayā sūryodayadarśanakopādiva	pratyupta-paJa-rAga-KaNxa-mayUKa-Kacita-tayA sUrya-udaya-darSana-kopAt-iva
   lohitāyatayā dhriyamāṇena maṅgalātapatreṇa kadalīgarbhābhyadhikamradimnā	lohita-AyatayA DriyamANena maFgala-AtapatreNa kadalI-garBa-aByaDikamra-dimnA
   navanetranirmitena dvitīya iva bhogināmadhipatiraṅgalagnena	nava-netra-nirmitena dvitIyaH iva BoginAm-aDipatiH-aFga-lagnena
   kañcukenāmṛtamathanadivasa iva kṣīrodaphenapaṭaladhavalāmbaravāhī, bāla	kaQcukena-amRta-maTana-divasaH iva kzIra-uda-Pena-pawala-Davala-ambara-vAhI, bAla
   eva pārijātapādapa ivākhaṇḍalabhūmimārūḍhaḥ,	eva pArijAta-pAdapaH iva-AKaNxala-BUmim-ArUXaH,
   vidhūyamānacāmaramarudvidhūtakarṇapūrakusumamañjarīrajasā	viDUyamAna-cAmara-marut-viDUta-karNapUra-kusuma-maQjarI-rajasA
   sakalabhuvanavaśīkaraṇacūrṇenevadiśaśchurayannabhimukhacūḍāmaṇighaṭamānapāṭalapratibimbamudayamānaṃ	sakala-Buvana-vaSIkaraNa-cUrNena-iva-diSaH-Curayan=-aBimuKa-cUxAmaNi-GawamAna-pAwala-pratibimbam-udaya-mAnam
   savitāramapi pibanniva tejasā bahalatāmbūlasindūracchuritayā vilabhamāna	savitAram-api piban=-iva tejasA bahala-tAmbUla-sindUracCuritayA vilaBamAna
   iva dvīpāntarāṇyoṣṭhamudrayānurāgasya sphuranmahāhāramarīcicakravālāni	iva dvIpa-antarANi-ozWa-mudraya-anurAgasya sPurat-mahA-AhAra-marIci-cakravAlAni
   cāmarāṇīva diśo 'pi grāhayan, rājakekṣaṇotkṣiptatribhāgayā trīnapi lokān	cAmarANi-iva diSaH api grAhayan, rAjaka-IkzaNa-utkzipta-tri-BAgayA trIn-api lokAn
   karadānāyājñāpayanniva savibhramaṃ bhrūlatayā drāghīyasā bāhuprākāreṇa	kara-dAnAya-AjQApayan=-iva sa-viBramam BrU-latayA drAGIyasA bAhu-prAkAreNa
   parikṣipanniva rirakṣayā saptāpi sāgaramahākhātānakhilamiva	parikzipan=-iva rirakzayA sapta-api sAgara-mahA-KAtAn-aKilam-iva
   kṣorodamādhuryamādāyodgatayā lakṣmyā samupagūḍhaḥ, gāḍhamamṛtamaya iva	kzoroda-mADuryam-AdAya-udgatayA lakzmyA samupagUXaH, gAXam-amRta-mayaH iva
   pīyamānaḥ kutūhalottānakaṭakalokalocanasahasraaiḥ snehārdreṣu rājñāṃ	pIyamAnaH kutUhala-uttAna-kawaka-loka-locana-sahasraEH sneha-Ardrezu rAjQAm
   hṛdayeṣu guṇagauraveṇa majjanniva, limpannivasaubhāgyadraveṇa	hRdayezu guNa-gOraveNa majjat-=-iva, limpan=-iva-sOBAgya-draveNa
   draṣṭṝṇāmamarapatirivāgrajavadhakalahkaprakṣālanākulaḥ, pṛthuriva	drazwLNAm-amara-patiH-iva-agraja-vaDa-ka-lahka-prakzAlana-AkulaH, pRTuH-iva
   pṛthivīpariśodhanāvadhānasaṃkalitasakalamahībhṛtsamutsāraṇaḥ,	pRTivI-pariSoDana-avaDAna-saMkalita-sakala-mahIBRt-samutsAraNaH,
   puraḥsarairālokakārakaiḥ sahasrasaṃkhyairarka iva	puraHsarEH-Aloka-kArakEH sahasra-saMKyEH-arkaH iva
   kiraṇairadhikāracāturyacañcalacaraṇairvyavasthāsthāpananiṣṭhuraiḥ	kiraNEH-aDikAra-cAturya-caQcala-caraNEH-vyavasTA-sTApana-nizWurEH
   bhayapalāyamānalokotpīḍāntaritā dasāpi diśo grāhayadbhiriva,	Baya-palAyamAna-loka-utpIxA-antaritA dasA-api diSaH grAhayadBiH-iva,
   calitakadalikāsaṃpātapītapracāraṃ pavanamapi vinaye sthāpayadbhiriva,	calita-kadalikA-saMpAta-pIta-pracAram pavanam-api vinaye sTApayadBiH-iva,
   drutacaraṇoddhūtadhūlipaṭalāvadhūtān dinakarakilaṇānapyutsārayadbhiriva,	druta-caraNa-udDUta-DUli-pawala-avaDUtAn dinakara-kilaNAn-api-utsArayadBiH-iva,
   kanakavetralatālokavikṣipyamāṇaṃ dinamapi dūrīkurvadbhiriva,	kanaka-vetra-latA-loka-vikzipyamANam dinam-api dUrIkurvadBiH-iva,
   daṇḍibhiritastataḥ samutsāryamāṇajanasamūho nirjagāma narapatiḥ /	daNxiBiH-itas-tatas samutsAryamANa-jana-samUhaH nirjagAma narapatiH /
   avanamati ca vinayanamitavapuṣi, bhayacakitamanasi,	avanamati ca vinaya-namita-vapuzi, Baya-cakita-manasi,
   calanaśithilamaṇikanakamukuṭakiraṇanikaraparikararuciraśirasi,	calana-SiTila-maNi-kanaka-mukuwa-kiraNa-nikara-parikara-rucira-Sirasi,
   vilulitakusumaśekhararajasi rājacakre, prabhāmucāṃ	vilulita-kusuma-SeKara-rajasi rAja-cakre, praBAmucAm
   cūḍāmaṇīnāmavāñcastiryañca udañcaśca cañcanto marīcayaścāparāśaya iva	cUxAmaNInAm-avAQcaH-tiryaQca udaQcaH-ca caQcantaH marIcayaH-ca-aparASaye iva
   suśakunasaṃpādanāya celuḥ /	su-Sakuna-saMpAdanAya celuH /
   meghāyamānareṇumeduraṃ mandiraśikhaṇḍina iva khamuḍḍīyamānāḥ	meGAyamAna-reNu-meduram mandira-SiKaNxinaH iva KamuxxIyamAnAH
   komalakalpapādapapallavavandanamālāḥ kalāpā ivābadhyanta digdvāreṣu	komala-kalpa-pAdapa-pallava-vandana-mAlAH kalApAH iva-AbaDyanta diS-dvArezu
   dikpālaiḥ /	dikpAlEH /
   praṇamyamānaśca netravibhāgaiścakaṭākṣaiśca	praNamyamAnaH-ca netra-viBAgEH-ca-kawAkzEH-ca
   samagrekṣitairbhrūvañcitaiścārdhasmitaiśca parihāsaiśca chekālāpaiśca	samagra-IkzitEH-BrU-vaQcitEH-ca-arDa-smitEH-ca parihAsEH-ca Ceka-AlApEH-ca
   kuśalapraśnaiśca	kuSala-praSnEH-ca
   pratipraṇāmaiśconmattabhrūvīkṣitaiścājñādānaiścākrīṇanniva mānamayān	pratipraNAmEH-ca-unmatta-BrU-vIkzitEH-ca-AjQA-dAnEH-ca-AkrINan=-iva mAna-mayAn
   prāṇān praṇayadānaiḥ pravīrāṇāṃ vīro yathānurūpaṃ vibabhāja rājakam /	prANAn praNaya-dAnEH pravIrANAm vIraH yaTA-anurUpam vibaBAja rAjakam /
   atha prasthite rājani bahalakalakalatrastadiṅnāgaśūtkārarava	aTa prasTite rAjani bahala-kalakala-trasta-diFnAga-SUtkAra-rava
   ivetastatastastāra tāratarastūryāṇāṃ pratidhvanirāśātaṭeṣu /	iva-itas-tatas-taH-tAra tArataraH-tUryANAm pratiDvani-rASA-tawezu /
   diggajebhyaḥ prakupitānāṃ triprasrutānāṃ kariṇāṃ	diggajeByaH prakupitAnAm tri-prasrutAnAm kariNAm
   madaprasravaṇavīthībhiralikulakālībhiḥ kālindīveṇikāsahasrāṇīva sasyandire	mada-prasravaNa-vITIBiH-ali-kula-kAlIBiH kAlindI-veNikA-sahasrANi-iva sasyandire
   sindūrareṇurāśibhiraruṇāyamānabimbe ravāvastamayasamayaṃ śaśaṅkire	sindUra-reNu-rASiBiH-aruNAyamAna-bimbe ravO=-asta-maya-samayam SaSaFkire
   śakunayaḥ /	SakunayaH /
   kariṇāṃ ṣaṭpadakolāhalamāṃsalaiḥ karṇatālaniḥsvanaistirodadhire	kariNAm zawpada-kolAhala-mAMsalEH karNa-tAla-niHsvanEH-tirA-udaDire
   dundubhidhvanayaḥ /	dunduBi-DvanayaH /
   dodhūyamānaśca sacarācaramācacāma cāmarasaṃghāto viśvam /	doDUyamAnaH-ca sacarAcaram-AcacAma cAmara-saMGAtaH viSvam /
   aśvīyaśvāsanikṣiptaiḥ śiśvinde	aSvIya-SvAsa-nikziptEH SiSvinde
   sitasindhuvāradāmaśucibhirnirantaramantarikṣaṃ phenipaṇḍaiḥ /	sita-sinDuvAra-dAm-a-SuciBiH-nirantaram-antarikzam Peni-paNxEH /
   piṇḍībhūtatagarastabakapāṇḍurāṇi papuriva parasparasaṃghaṭṭanaṣṭāṣṭadiśaṃ	piNxIBUta-tagara-stabaka-pANxurANi papuH-iva paraspara-saMGawwa-nazwA-azwa-diSam
   divasamuccacāmīkaradaṇḍānyātapatravanāni /	divasam-ucca-cAmIkara-daNxAni-Atapatra-vanAni /
   rajorajanīnimīlito mukuṭamaṇiśilāvalībālātapena vicakāsa vāsaraḥ /	rajaH-rajanI-nimIlitaH mukuwa-maNi-SilA-AvalI-bAla-Atapena vicakAsa vAsaraH /
   rājatairhiraṇyaiśca maṇḍanakabhāṇḍamaṇḍalairhradamānairhiratīkṛtāḥ	rAjatEH-hiraNyEH-ca maNxanaka-BANxa-maNxalEH-hradamAnEH-hiratIkRtAH
   parihrādā harito badhiratāṃ dadhuḥ /	parihrAdAH haritaH baDira-tAm daDuH /
   aripratāpānalanirmūlanāyeva madoṣmaśīkaraiḥ śiśekire kariṇaḥ kakubhāṃ	ari-pratApa-anala-nirmUlanAyA-iva mada-Uzma-SIkarEH SiSekire kariNaH kakuBAm
   cakram /	cakram /
   cakṣuṣāmunmeṣaṃ mumuṣustaḍiccañcalāni cūḍāmaṇīnāmarcīṣi /	cakzuzAm-unmezam mumuzuH-taxit-caQcalAni cUxAmaNInAm-arcIzi /
   svayamapi visiṣmiye balānāṃ bhūpālaḥ	svayam-api visizmiye balAnAm BUpAlaH
   sarvatovikṣiptacakṣuścādrākṣīdāvāsasthānasakāśāt pratiṣṭhamānaṃ	sarvatas-vikzipta-cakzuH-ca-adrAkzIt-AvAsa-sTAna-sakASAt pratizWamAnam
   svandhāvāram, adhokṣajakukṣeriva yugādau niṣpatantaṃ jīvalokam,	su-anDO=-Aram, aDokzaja-kukzeH-iva yuga-AdO nizpatantam jIva-lokam-,
   ambhonidhimiva kumbhabhuvo vadanāt plāvitabhuvanamudbhavantam,	amBoniDim-iva kumBaBuvaH vadanAt plAvita-Buvanam-udBavantam,
   arjunabāhudaṇḍasahasrasaṃpiṇḍitonmuktamiva sahasradhā pravartamānaṃ	arjuna-bAhu-daNxa-sahasra-saMpiNxita-unmuktam-iva sahasraDA pravartamAnam
   pravāhaṃ narmadāyāḥ /	pravAham narmadAyAH /
   "prasara tāta /	"prasara tAta /
   bhāva, kiṃ vilambase? laṅghati turaṅgamaḥ /	BAva, kim vilambase? laFGati turaFgamaH /
   bhadra, bhagnacaraṇa iva saṃcarasiyāvadamī puraḥsarāḥ sarabhasamupari	Badra, Bagna-caraNaH iva saMcarasiyA-avat-amI puraHsarAH saraBasam-upari
   patanti /	patanti /
   vāhayasi kimuṣṭram? na paśyasi nirdaya, niḥśūkaśiśukaṃ śayānam? vatsa	vAhayasi kim-uzwram? na paSyasi nirdaya, niHSUka-SiSukam SayAnam? vatsa
   rāmila, rajasi yathā na nasyasi tathā samīpe bhava, kiṃ na paśyasi galati	rAmila, rajasi yaTA na nasyasi taTA samIpe Bava, kim na paSyasi galati
   śaktuprasevakaḥ? kimevamitvara, tvarase /	Saktu-prasevakaH? kim-evam-itvara, tvarase /
   saurabheya, saraṇimapahāya hayamadhyaṃ dhāvasi? dhīvari, viśasi, gantukāmā	sOraBeya, saraNim-apahAya haya-maDyam DAvasi? DIvari, viSasi, gantu-kAmA
   mātahgi, mātaṅgamārgam /	mAtahgi, mAtaFga-mArgam /
   aṅga, galati tiraścīnā caṇakagoṇī /	aFga, galati tiraScInA caNaka-goNI /
   gaṇayasi na māmāraṭantam? avaṭamataṭenāvatarasi /	gaNayasi na mAm-Arawantam? avawama-tawena-avatarasi /
   sukhamāssva svairiṇi /	suKam-Assva svEriNi /
   sauvīraka, kumbho bhagnaḥ /	sOvIraka, kumBaH BagnaH /
   mantharaka khādiṣyasi gataḥ sannikṣum /	manTaraka KAdizyasi gataH san=-ikzum /
   ukṣāṇaṃ prasādaya /	ukzANam prasAdaya /
   kiyacciramuccinoṣi ceṭa, badarāṇi? dūraṃ gantavyam /	kiyat-ciram-uccinozi cewa, badarANi? dUram gantavyam /
   kimadyaiva vidrāsi droṇaka, drāghīyasī daṇḍayātrā, vinaikena niṣṭhurakeṇa	kim-adya-eva vidrA-asi droNaka, drAGIyasI daNxa-yAtrA, vinA-ekena nizWurakeNa
   niṣkreyamasmākam /	nizkreyam-asmAkam /
   agrataḥ panthāḥ sthapuṭaka, sthāvara, yathā na bhanakṣi phaṇitasthālīṃ,	agratas panTAH sTa-puwaka, sTAvara, yaTA na Bana-kzi PaNita-sTAlIM,
   garīyān gaṇḍakataṇḍulabhārako na nirvahati damyaḥ /	garIyAn gaNxaka-taNxula-BArakaH na nirvahati damyaH /
   dāsaka, māṣīṇāmamuto drāgdātreṇa mukhaghāsapūlakaṃ lunīhi /	dAsaka, mAzINAm-amutas drAgdAtreNa muKa-GAsa-pUlakam lunIhi /
   ko jānāti yavasagataṃ gatānām /	kaH jAnAti yavasa-gatam gatAnAm /
   dhava, vāraya balīvardān, vāhīkarakṣitaṃ kṣetramidam /	Dava, vAraya balIvardAn, vAhIka-rakzitam kzetram-idam /
   lambitā śakaṭī /	lambitA SakawI /
   śākkaraṃ dhurandharaṃ dhuri dhavalaṃ niyuṅkṣva /	SAkkaram DuranDaram Duri Davalam niyuFkzva /
   yakṣapālita, pramadāḥ pinakṣi /	yakza-pAlita, pramadAH pinakzi /
   akṣiṇī kiṃ te sphuṭite /	akziNI kim te sPuwite /
   hata hastipaka, nedīyasi karikaradaṇḍe samadaḥsaṃmardakardame skhalasi /	hata hastipaka, nedIyasi kari-kara-daNxe samadaH-saMmarda-kardame sKalasi /
   bhrātarbhāvavidhurabandho, uddhara paṅkādanaḍvāham /	BrAtar-BAva-viDura-banDo, udDara paFkAt-anaxvAham /
   ita ehi māṇavaka, ghanebhaghaṭāsaṃghaṭṭasaṃkaṭe nāsti nistaraṇasaraṇiḥ' /	itas ehi mANavaka, Gana-iBa-Gawa-asaMGawwa-saMkawe na-asti nistaraNa-saraNiH-a /
   ityevamādipravartamānānekasaṃlāpaṃ vkacit	iti-evamAdi-pravartamAna-aneka-saMlApam vkacid-
   svecchāmṛditoddāmasasyaghāsavighasasukhasaṃpannānnapuṣṭaiḥ kelikalaiḥ	sva-icCA-mRdita-uddAma-sasya-GAsa-viGasa-suKa-saMpanna-anna-puzwEH keli-kalEH
   kilakilāyamānairmeṇṭhavaṇṭhavaṭharalambanaleśikaluṇṭhakaceṭaśāṭacaṇḍālamaṇḍalairāṇḍīraiḥ	kila-kilAyamAnEH-meNWa-vaNWa-vaWara-lamba-naleSika-luNWaka-cewaSAwa-caNxAla-maNxala-eH-ANxIrEH
   stūyamānam, vkavidasahāyaiḥ	stUyamAnam, vkavida-sahAyEH
   kleśārjitakugrāmakuṭumbisaṃpāditasīdatsaurabheyaśambalasaṃvāhanāyāsāvegāgatasaṃyogaiḥ	kleSa-arjita-kugrAma-kuwumbi-saMpAdita-sIdat-sOraBeya-Sambala-saMvAhanAyAsO=-ega-Agata-saMyogEH
   svayaṃ gṛhītagṛhopaskaraṇaiḥ "iyamekā kathañciddaṇḍayātrā yātu /	svayam gRhIta-gRha-upaskaraNEH "iyam-ekA kaTaQcid-daNxa-yAtrA yAtu /
   yātu pātālatalaṃ tṛṣṇa bhūterabhavaniḥ /	yAtu pAtAla-talam tRzNa BUteH-aBavaniH /
   bhavatu śivam /	Bavatu Sivam /
   sevāṃ karotu /	sevAm karotu /
   svasti sarvaduḥkhakūṭāya kaṭakāya' iti	svasti sarva-duHKa-kUwAya kawakAya-a iti
   durvidhavṛddhakulaputrakairnindyamānam,	durviDa-vRdDa-kula-putrakEH-nindyamAnam,
   vkacidatitīkṣṇasalilasrotaḥpātinaugatairiva grathitairiva	vkacit-ati-tIkzNa-salila-srotaH-pAtinOgatEH-iva graTitEH-iva
   paṅktibhūtairjanairatidrutam, dravadbhiḥ	paFkti-BUtEH-janEH-atidrutam, dravadBiH
   kṛṣṇakaṭhinaskandhagurulaguḍairgṛhītasauvarṇapādapīṭhīkarahkakalaśapatadgrahāvagrāhaiḥ	kRzNa-kaWina-skanDa-gurula-guxEH-gRhIta-sOvarNa-pAda-pIWIka-rahka-kalaSapa-tat-graha-avagrAhEH
   pratyāsannapārthivopakaraṇagrahaṇagarvadurvāraiḥ savaṃmeva bahiḥ	pratyAsanna-pArTiva-upakaraNa-grahaNa-garva-durvArEH sa-vaMmA-iva bahis-
   kārayadbhirbhūpatibhṛtakabhārikairmahānasopakaraṇavāhibhiśca	kArayadBiH-BUpati-BRtaka-BArikEH-mahAnasa-upakaraNa-vAhiBiH-ca
   baddhavarāhavardhravārdhīṇasairlambamānahariṇacaṭukacaṭakajūṭajaṭi laiḥ	badDa-varAha-varDravArDINasEH-lamba-mAna-hariNa-cawuka-cawaka-jUwa-jawi lEH
   śiśuśaśakaśākapatravetrāgrasaṃgrahasaṃgrāhibhiḥ	SiSu-SaSaka-SAka-patra-vetra-agra-saMgraha-saMgrAhiBiH
   śuklakarpaṭaprāvṛtamukhaikadeśadatārdramudrāguptagorasabhaṇḍaistalakatāpakatāpikāhastakatāmracarukakaṭāhasaṃkaṭapiṭakabhārikaiḥ	Sukla-karpawa-prAvRta-muKa-eka-deSa-datA-Ardra-mudrA-gupta-gorasa-BaNxEH-talaka-tApaka-tApikA-hastaka-tAmra-caruka-kawAha-saMkawa-piwaka-BArikEH
   samutsāryamāṇapurovartijanam, vkacit "klośo 'smākam /	samutsAryamANa-puras-varti-janam, vkacid "kloSaH asmAkam /
   phalakāle 'nya eva viṭāḥ samupasthāsyante' iti mukharaiḥ pade pade patatāṃ	Pala-kAle anyaH eva viwAH samupasTAsyante-a iti muKarEH pade pade patatAm
   durbalabalīvardānāṃ niyuktaiḥ skhalane khalaceṭakeḥ	durbala-balIvardAnAm niyuktEH sKalane Kala-cewakeH
   khedyamānāṃsaṃvibhaktakulaputralokam,	KedyamAnAMsaMviBakta-kula-putra-lokam,
   kvacinnarapatidarśanakutūhalādubhayataḥ	kvacid-narapati-darSana-kutUhalAt-uBayatas-
   prajavitapradhāvitagrāmeyakajanapadam,	prajavita-praDAvita-grAmeyaka-janapadam,
   mārgagrāmanirgatairāgrahārikajālmaiśca	mArga-grAma-nirgatEH-AgrahArika-jAlmEH-ca
   puraḥsarajaranmahattarottambhitāmbhaḥkumbhairupāyanīkṛtadadhiguḍakhaṇḍakusumakaraṇḍakairghaṭitapeṭakaiḥ	puraHsara-jaran-mahat-tara-uttamBita-amBaH-kumBEH-upAyanIkRta-daDi-guxa-KaNxa-kusuma-karaNxakEH-Gawita-pewakEH
   sarabhasaṃ samutsarpadbhiḥ	sa-raBasam samutsarpadBiH
   prakupitapracaṇjadaṇjivitrāsanavidrutairdūragatairapi skhaladbhirapi	prakupita-pracaNja-daNji-vitra-Asana-vidrutEH-dUra-gatEH-api sKaladBiH-api
   patadbhirapi narendranihitadṛṣṭibhirasato 'pi	patadBiH-api narendra-nihita-dRzwiBiH-asataH api
   pūrvabhogapatidoṣānudbhāvayadbhiradhikrāntāyuktakaśatāni ca	pUrva-Bogapati-doza-anudBAvayadBiH-aDikrAnta-ayuktaka-SatAni ca
   śaṃsadbhiścirantanacāṭāparādhāścābhidadhānairuddhūyamānadhūlipaṭalam,	SaMsadBiH-cirantana-cAwA-parADAH-ca-aBidaDAnEH-udDUyamAna-DUli-pawalam,
   kvacidekāntapravṛttāśvavāracakracarvyamāṇāgāmigauḍavimṛgyamāṇasasyasaṃrakṣaṇam,	kvacid-ekAnta-pravRtta-aSva-vAra-cakra-carvyamANA-gAmi-gOxa-vimRgyamANa-sasya-saMrakzaNam,
   aparairādiṣṭaparipālakapuruṣaparituṣṭaiḥ "dharmaḥpratyakṣo devaḥ' iti	aparEH-Adizwa-paripAlaka-puruza-parituzwEH "DarmaH-pratyakzaH devaH-a iti
   stutīrātanghadbiḥ, aparairlūyamānaniṣpannasasyaprakaṭitaviṣādaiḥ	stutIrAtan-GadbiH, aparEH-lUya-mAna-nizpanna-sasya-prakawita-vizAdEH
   kṣetraśucā sakuṭumbakaireva nirgataiḥ prarūḍhaprāṇacchedaiḥ	kzetra-SucA sa-kuwumbakEH-eva nirgatEH prarUXa-prANa=-CedEH
   paritāpatyājitabhayaiḥ "vka rājā, kuto rājā? ko dṛśo vā rājā?' iti	paritApatya-ajita-BayEH "vka rAjA, kutas rAjA? kaH dRSaH vA rAjA?-a iti
   prārabdhanaranāthanindam, śaśakaiśca kaiścitpade pade	prArabDa-nara-nATa-nindam, SaSakEH-ca kEScid-pade pade
   prajavipracamḍadaṇḍapāṇipeṭakānubaddhairgiriguḍakairiva	prajavipracamxa-daNxa-pANi-pewaka-anubadDEH-giri-guxakEH-iva
   hanyamānairitastataḥ saṃcaradbhiḥ,	hanyamAnEH-itas-tatas saMcaradBiH,
   aparairyugapatparāpatitamahājanagrastaistilaśo	aparEH-yugapad-para-Apatita-mahA-jana-grastEH-tilaSas-
   vilupyamānairanekajantujahghāntarālaniḥsaraṇakuśalibhiḥ	vilupyamAnEH-aneka-jantu-jahGA-antarAla-niHsaraNa-kuSaliBiH
   kuṭilikāvyaṃsitasādibahuśvabhiḥ patalloṣṭalaguḍakoṇakuṭhārakīla	kuwilikA-vyaMsita-sAdi-bahu-SvaBiH patat-lozwala-guxa-koNa-kuWAra-kIla
   kuddālkhanitradātrayaṣṭivṛṣṭibhirapi niḥsaradbhirāyuṣo balātkṛtakalakalam,	kuddAlKanitra-dAtra-yazwi-vRzwiBiH-api niHsaradBiH-AyuzaH balAtkRta-kalakalam,
   anyatra saṃghaśo ghāsikairbusadhūlidhūsaritaghāsajālajālakitajaghanaiśca	anyatra saMGaSas GAsikEH-busa-DUli-DU-sarita-GAsa-jAla-ja-alakita-jaGanEH-ca
   purāṇaparyāṇaikadeśadolāyamānadātraiśca	purANa-paryANa-eka-deSa-dolAyamAna-dAtrEH-ca
   sīrṇorṇāśakalaśithilamalinamalakuthaiśca	sIrNa-UrNA-Sakala-SiTila-malina-mala-kuTEH-ca
   prabhuprasādīkṛtapāṭitapaṭaccaracalaccolakadhāribhiśca	praBu-prasAdIkRta-pAwita-pawat-cara-calat-colaka-DAriBiH-ca
   dāvamānairuddhūyamānadhūlipaṭalam,	dAva-mAnEH-udDUyamAna-DUli-pawalam,
   vkacidekāntapravṛttāsvavāracakracarcyamānāgāmigauḍavigraham,	vkacid-ekAnta-pravRtta-asu-avAra-cakra-carcyamAna-AgAmi-gOxa-vigraham,
   vkacitpaṅkitapradeśapūraṇādeśākulasakalalokalūyamānatṛṇapūlakam,	vkacid-paFkita-pradeSa-pUraNa-AdeSa-Akula-sakala-loka-lUya-mAna-tRNa-pUlakam,
   vkacittalavartivetrivetravitrāsyamānaśākhiśikharagatavikrośādvivādibrāhnaṇam,	vka-cittalavarti-vetri-vetra-vitrAsya-mAna-SAKi-SiKara-gata-vikroSAt-vivAdi-brAhnaNam,
   vkacitkuluṇṭhakapāśaviveṣṭyamānagrāmīṇagrāmākṛṣṭakauleyakam,	vkacid-kuluNWaka-pASa-vivezwyamAna-grAmINa-grAma-AkRzwa-kOleyakam,
   vkacidanyonyavibhavasparthoddhurarājaputravāhyamānavājisaṃghaṭṭamaṇḍitam,	vkacit-anyonya-viBava-sparTa-udDura-rAja-putra-vAhyamAna-vAji-saMGawwa-maNxitam,
   anekavṛttāntatayā kautukajananam, pralayajaladhimiva jagadgrāsagrahaṇāya	aneka-vRttAnta-tayA kOtuka-jananam, pralaya-jalaDim-iva jagat-grAsa-grahaNAya
   pravṛttam, pātālamiva mahrābhogināṃ guptaye samutpāditam, kailāsamiva	pravRttam, pAtAlam-iva mahrABoginAm guptaye samutpAditam, kElAsam-iva
   parameśvaravasataye sṛṣṭam, dṛsyamānasakalaprāṇiparyāyaṃ	parameSvara-vasataye sRzwam, dRsyamAna-sakala-prANi-paryAyam
   caturyugasargakośamiva prajāpatīnāṃ kleśabahulamapi tapaḥkaraṇamitra	caturyuga-sarga-koSam-iva prajApatInAm kleSa-bahulam-api tapaH-karaNa-mitra
   kramakāriṇaṃ kalyāṇānām, evaṃ ca vīkṣyamāṇaḥ kaṭakaṃ jagāṃma /	krama-kAriNam kalyANAnAm, evam ca vIkzyamANaH kawakam jagAMma /
   āsannavartināṃ ca "tatrabhavatā māndhātrā pravartitāḥ panthāno digvijayāya	Asanna-vartinAm ca "tatra-BavatA mAnDAtrA pravartitAH panTAnaH digvijayAya
   apratihataratharaṃhasā raghuṇā laghunaiva kālenākāri kakubhāṃ prasādanam /	apratihata-raTa-raMhasA raGuNA laGunA-eva kAlena-akAri kakuBAm prasAdanam /
   śarāsanadvitīyaḥ karadīcakāra cakraṃ	SarAsana-dvitIyaH karadIcakAra cakram
   kramāgatabhujabalābhijanadhanamadāvaliptānāṃ bhūbhujāṃ pāṇḍuḥ /	krama-Agata-Buja-bala-aBijana-Dana-mada-avaliptAnAm BUBujAm pANxuH /
   pāṇḍavaḥ savyasācī jīnaviṣayamatikramyarājasūyasaṃpade	pANxavaH savyasAcI jIna-vizayam-atikramya-rAjasUya-saMpade
   krudhyadgandharvadhanuṣkoṭiṭāṅkārakūjitakuñjaṃ hemakūṭaparvataṃ parājaiṣṭa	kruDyat-ganDarva-Danuzkowiwa-aFkAra-kUjita-kuQjam hema-kUwa-parvatam parAjEzwa
   saṃkalpāntarito vijayastarasvinām /	saMkalpa-antaritaH vijayaH-tarasvinAm /
   sahimahimavadvyavahito 'pyuvāha bāhubalavyatikarakātaraḥ karaṃ	sahima-himavat-vyavahitaH api-uvAha bAhu-bala-vyatikara-kAtaraH karam
   kauraveśvarasya kiṅkara ivākṛtī drumaḥ /	kOrava-ISvarasya kiFkaraH iva-AkRtI drumaH /
   nātijigīṣavaḥ khalu pūrve yenālpa eva bhūbhāge bhūyāṃso	na-ati-jigIzavaH Kalu pUrve yena-alpe eva BU-BAge BUyAMsaH-
   bhagadattadantavakrakrāthakarṇakau	Bagadatta-danta-vakra-krATa-karNakO
   ravaśiśupālasālvajarāsaṃdhasindhurājaprabhṛtayo 'bhavan bhūpatayaḥ /	rava-SiSupAla-sAlvajarAsaMDa-sinDu-rAja-praBRtayaH aBavan BUpatayaH /
   saṃtuṣṭo rājā yudhiṣṭhiro yo hyasahata samīpa eva	saMtuzwaH rAjA yuDizWiraH yaH hi-asahata samIpaH eva
   dhanañjayajayajanitajagatkampaḥ kiṃpuruṣāṇāṃ rājyam /	DanaQjaya-jaya-janita-jagat-kampaH kiMpuruzANAm rAjyam /
   alasaścaṇḍakośo yo na prāvikṣat kṣmāṃ jitvā strīrājyam /	alasaH-caNxakoSaH yaH na prAvikzat kzmAm jitvA strI-rAjyam /
   hrasīya evāntaraṃ tuṣāragirigandhamādanayoḥ utsāhinaḥ /	hrasIyaH eva-antaram tuzAra-giri-ganDamAdanayoH utsAhinaH /
   kiṣkuḥ turuṣkaviṣayaḥ /	kizkuH turuzka-vizayaH /
   prādeśaḥ pārasīkadeśaḥ /	prAdeSaH pArasIka-deSaH /
   śaśapadaṃ śakaśthānam /	SaSa-padam Saka-STAnam /
   adṛśyamānapratihāre pāriyātre yātraiva śithilā /	adRSyamAna-pratihAre pAriyAtre yAtrA-eva SiTilA /
   śauryaśulkaḥ sulabho dakṣiṇāpathaḥ /	SOrya-SulkaH sulaBaH dakziNApaTaH /
   dakṣiṇārṇavakallolānilacalitacandanalatāsaurabhasundarīkṛtadarīmand	dakziNa-arNava-kallola-anila-calita-candana-latA-sOraBa-sundarIkRta-darI-mand
   irāddardurādadrernedīyasi malayo malayalagna eva ca mahendraḥ' /	irAt-dardurAt-adreH-nedIyasi malayaH malaya-lagnaH eva ca mahA-indraH-a /
   ityevaṃprāyānudyogadyotakānāmālāpān pārthivakumārāṇāṃ bāhuśālināṃ	iti-evaMprAyAn-udyoga-dyotakAnAm-AlApAn pArTiva-kumArANAm bAhu-SAlinAm
   śṛṇvannevāsasādāvāsam /	SRNvan=-eva-AsasAda-AvAsam /
   mandiradvāri cobhayataḥ sabahumānaṃ brūlatābhyāṃ visarjitarājalokaḥ	mandira-dvAri ca-uBayatas sa-bahu-mAnam brUlatAByAm visarjita-rAja-lokaH
   praviśya cāvatatāra bāhyāsthānamaṇḍapasthāpitamāsanamācakrāma /	praviSya ca-avatatAra bAhya-AsTAna-maNxapa-sTApitam-Asanam-AcakrAma /
   apāstasamāyogaśca kṣaṇamāsiṣṭa /	apAsta-samAyogaH-ca kzaNam-Asizwa /
   atha tatra pratīhāraḥ pṛthivīpṛṣṭhapratiṣṭhāpitapāṇipallavo	aTa tatra pratIhAraH pRTivI-pRzWa-pratizWApita-pANipallavaH-
   vijñāpitavān--"deva! prāgjyotiṣeśvareṇa kumāreṇa prahito haṃsaveganāmā	vijQApitavAn---"deva! prAgjyotiza-ISvareNa kumAreNa prahitaH haMsa-vega-nAmA
   dūto 'ntaraṅgastoraṇamadhyāste' iti /	dUtaH antaraFgaH-toraNam-aDyAste-a iti /
   rājā tu "tamāśu praveśaya' iti sādaramādideśa /	rAjA tu "tam-ASu praveSaya-a iti sAdaram-AdideSa /
   atha dakṣatayā kṣitipālādarācca pratīhāraḥ svayameva niragāt /	aTa dakza-tayA kzitipAla-AdarAt-ca pratIhAraH svayam-eva niragAt /
   anantaraṃ ca haṃsavegaḥ savinayamākṛtyaiva	anantaram ca haMsa-vegaH sa-vinayam-AkRtya-eva
   nayanānandasaṃpādanasubhagābhogabhadratayā samullaṅghyamānaguṇagarimā	nayana-Ananda-saMpAdana-suBaga-ABoga-Badra-tayA samullaFGyamAna-guNa-garimA
   prabhūtaprābhṛtabhṛtāṃ puruṣāṇāṃ samūhena mahatānugamyamānaḥ praviveśa	praBUta-prABRta-BRtAm puruzANAm samUhena mahatA-anugamyamAnaH praviveSa
   rājamandiram /	rAja-mandiram /
   ārādeva pañcāhgāliṅgitāṅganaḥ praṇāmamakarot /	ArAt-eva paQca-Ahga-AliFgita-aFganaH praNAmam-akarot /
   "ehyehi' iti sabahumānamāhūtaśca pradāvito 'pasṛtaḥ	"ehi-ehi-a iti sa-bahu-mAnam-AhUtaH-ca pradAvitaH apasRtaH
   pādapīṭhaluṭhitalalāṭalekho nyastahastaḥ pṛṣṭhe pārthivenopasṛtya bhūyo	pAda-pIWa-luWita-lalAwa-leKaH nyasta-hastaH pRzWe pArTivena-upasRtya BUyo
   namaścakre /	namaH-cakre /
   snigdhanarendaradṛṣṭyā nirdiṣṭamaviprakṛṣṭaṃ sa pradeśamadhyāste /	snigDa-narendara-dRzwyA nirdizwam-aviprakRzwam sa pradeSam-aDyAste /
   tato rājā tiraścīṃ tanumīṣadiva dadhānaścāmaragrāhiṇīmantarālavartinīṃ	tatas rAjA tiraScIm tanum-Izat-iva daDAnaH-ca-amara-grAhiNIm-antarAla-vartinIm
   samutsārya saṃmukhīnastaṃ sapraśrayaṃ papraccha--"haṃsavega!	samutsArya saMmuKInaH-tam sa-praSrayam papracCa---"haMsa-vega!
   śrīmānkaccitkuśalī kumāraḥ?' iti /	SrImAn-kaccit-kuSalI kumAraHaH-a iti /
   sa tamanvavādīt--"adya kuśalī yenaivaṃ snehasnapitayā sauhārdadravārdrayā	sa tam-anvavAdIt--"adya kuSalI yena-evam sneha-snapitayA sOhArda-drava-ArdrayA
   sagauravaṃ girā pṛcchati devaḥ' iti /	sa-gOravam girA pRcCati devaH-a iti /
   sthitvā ca muhūrttamiva punaḥ sa	sTitvA ca muhUrttam-iva punar sa
   caturamuvāca--"caturambhodhibhogabhūtibhājanabhūtasya devasya	caturam-uvAca--"catur-amBoDi-Boga-BUti-BAjana-BUtasya devasya
   sadbhāvagarbhamapahāya hṛdayamekamanyadanurūpaṃ prābhṛtameva durlabhaṃ	sadBAva-garBam-apahAya hRdayam-ekam-anyat-anurUpam prABRtam-eva durlaBam
   loke tathāpyasmatsvāminā saṃdeśamaśūnyatāṃ nayatā pūrvajopārjitaṃ	loke taTA-api-asmad-svAminA saMdeSam-aSUnyatAm nayatA pUrvaja-upArjitam
   vāruṇātapatramābhogākhyamanurūpasthānanyāsena kṛtārthīkṛtametat /	vAruNa-Atapatram-ABoga-AKyam-anurUpa-sTAna-nyAsena kRtArTIkRtam-etat /
   asya ca kutūhalakṛnti bahūnyāścaryāṇi dṛsyante /	asya ca kutUhala-kRnti bahUni-AScaryANi dRsyante /
   tathā hi--pratidivasaṃ praviśati śaityahetośchāyāyāḥ kiraṇasahasrādekaikaḥ	taTA hi---pratidivasam praviSati SEtya-hetoH-CAyAyAH kiraNa-sahasrAt-ekEkaH
   somasya raśmirasmin /	somasya raSmiH-asmin /
   yasminpraviṣṭe pradhyānānantaraṃ svādavo	yasmin-pravizwe praDyAna-anantaram svAdavaH-
   dantavīṇopadeśācāryāścyotanticandrabhāsāmambhasāṃ maṇiśalākābhyo	danta-vINa-upadeSa-AcAryAH-cyotanti-candra-BAsAm-amBasAm maNi-SalAka-aByaH-
   yāvadicchamacchā dhārāḥ /	yAvat-icCam-acCAH DArAH /
   pracetā iva yaścaturṇāmarṇavānāmadhipatirbhūto bhāvī vā tamidamanugṛhṇāti	pracetAH iva yaH-caturNAm-arNavAnAm-aDipatiH-BUtaH BAvI vA tam-idam-anugRhNAti
   cchāyayā netaram /	cCAyayA na-itaram /
   idaṃ ca na saptārcirdahati, na pṛṣadaśvo harati, nodakamārdrayati, na	idam ca na saptArciH-dahati, na pRzadaSvaH harati, na-udakam-Ardrayati, na
   rajāṃsi malinayanti, na jarā jarjarayatīti /	rajAMsi malinayanti, na jarA jarjarayati-iti /
   etattāvadanugṛhṇātu dṛśā devaḥ saṃdeśamapi visrabdhaṃ śroṣyati' /	etat-tAvat-anugRhNAtu dRSA devaH saMdeSam-api visrabDam Srozyati-a /
   ityevamabhidhāya vivṛtyātmīyaṃ puruṣamabhyadhāt--"uttiṣṭha! darśaya	iti-evam-aBiDAya vivRtya-AtmIyam puruzam-aByaDAt--"uttizWa! darSaya
   devasya' iti /	devasya-a iti /
   sa ca vacanānantaramutthāya pumānūrdhvīcakāra taddhautadukūlakalpitācca	sa ca vacana-anantaram-utTAya pumAn-UrDvI-cakAra tad-DOta-dukUla-kalpitAt-ca
   nicolakādakoṣīt /	nicolakAt-akozIt /
   ākṛṣyamāṇa eva ca yasminnatisitamahasi sarabhasamahāsīva hareṇa,	AkRzyamANaH eva ca yasmin=-atisita-mahasi saraBasa-mahAsi-iva hareNa,
   rasātalādudalāsīva śeṣaphaṇiphaṇāphalakamaṇḍalena, asthāyīva	rasAtalAt-udala-Asi-iva Seza-PaNi-PaNA-Pala-kamaNxalena, asTAyi-iva
   cakrībhūyāntarikṣe kṣīrodena, aghaṭīva gaganāṅgane gīṣṭhībandhaḥ śāradena	cakrIBUya-antarikze kzIrodena, aGawI-iva gagana-aFgane gIzWI-banDaH SAradena
   balāhakavyahaina, viśrāntamiva vitatapakṣatinā viyati	balAhaka-vyaha-ena, viSrAntam-iva vitata-pakzatinA viyati
   pātāmahavimānahaṃsayūthena, atrinetranirgatasya	pAtAmaha-vimAna-haMsa-yUTena, atri-netra-nirgatasya
   dhavaladhāmamaṇḍalamanoharo dṛṣṭa iva janena janmadivasaḥ kumudabandhoḥ	Davala-DAma-maNxala-manoharaH dRzwaH iva janena janma-divasaH kumuda-banDoH
   pratyakṣīkṛta ivodgamanakṣaṇo nārāyaṇanābipuṇḍarīkasya, āhiteva	pratyakzIkRtaH iva-udgama-nakzaNaH nArAyaNa-nAbi-puNxarIkasya, AhitA-iva
   kīmudīpradoṣadarśanānandatṛptirakṣṇām, udamāṅkṣīdiva	kImudI-pradoza-darSana-Ananda-tRptiH-akzNAm, udamAFkzIt-iva
   mandākinīpulinamaṇḍalaṃ mahadambarodare, parivartita iva divasaḥ	mandAkinI-pulina-maNxalam mahat-ambara-udare, parivartitaH iva divasaH
   paurṇamāsīniśayā, mandaṃmandamindūdayasaṃdehadūyamānamānasairvighaṭitaṃ	pOrNamAsI-niSayA, mandaMman-dam-indu-udaya-saMdeha-dUyamAna-mAnasEH-viGawitam
   ghaṭamānacañcucyutamṛṇālakoṭibhirāsannakamalinīcakravākamithunaiḥ,	GawamAna-caQcu-cyuta-mRNAla-kowiBiH-Asanna-kamali-nI-cakravAka-miTunEH,
   śarajjaladharapaṭalāśaṅkāsaṃkocitakekāravamūkamukhapuṭaiḥ parāṅmukhībhūtaṃ	Sarad-jalaDara-pawala-ASaFkA-saMkocita-kekAravamUka-muKa-puwEH parAFmuKIBUtam
   bhavanaśikhaṇḍimaṇḍalaiḥ,	Bavana-SiKaNxi-maNxalEH,
   prabuddhamābaddhacandrānandoddāmoddaladdalapuṭāṭṭahāsaviśadaṃ	prabudDam-AbadDa-candra-Ananda-uddAma-uddala-t-dala-puwa-awwahAsa-viSadam
   kumudaṣaṇḍaiḥ /	kumuda-zaNxEH /
   citrīyamāṇacetāśca sarājako rājā daṇḍānusārādhirohiṇyā dṛṣṭyā	citrIyamANa-cetAH-ca sa-rAjakaH rAjA daNxa-anusAra-aDirohiNyA dRzwyA
   sādaramaikṣiṣṭa tattiṃlakamiva tribhuvanasya, śaiśavamiva śvetadvīpasya,	sAdaram-Ekzizwa tat-tiMlakam-iva triBuvanasya, SESavam-iva SvetadvIpasya,
   aṃśāvatāramiva śaradindoḥ, hṛdayamiva dharmasya, niveśamiva śaśilokasya,	aMSa-avatAram-iva Sarad-indoH, hRdayam-iva Darmasya, niveSam-iva SaSi-lokasya,
   dantamaḍalakadyutidhavalaṃ mukhamiva cakravartitvasya,	danta-maxalaka-dyuti-Davalam muKam-iva cakravarti-tvasya,
   mauktikajālaparikarasitaṃ sīmantacakramiva divaḥ,	mOktika-jAla-parikara-sitam sImanta-cakram-iva divaH,
   bahalajyotsnāśuklodaramaindavamiva pariveṣavalayaṃ	bahala-jyotsnA-Sukla-udaram-Endavam-iva pariveza-valayam
   śauklyāpahasitaśaṅkhaśrīkaṃ śravaṇamaṇḍalamiva niścalatāṃ	SOklya-apahasita-SaFKa-SrIkam SravaNa-maNxalam-iva niScala-tAm
   gatamairāvatasya, śvetagaṅgāvartapāṇḍuraṃ padamiva tribhuvanavandanīyaṃ	gatam-ErAvatasya, Sveta-gaFgA-Avarta-pANxuram padam-iva triBuvana-vandanIyam
   trivikramasya, pracetasaścūḍāmaṇimarīciśikhābhiriva	trivikramasya, pracetasaH-cUxAmaNi-marIci-SiKABiH-iva
   śliṣṭhābhirmānasabisatantumayībhiścāmarikāvalībhirviracitapariveṣam, upari	SlizWABiH-mAnasa-bisa-tantu-mayIBiH-ca-amarikA-AvalIBiH-viracita-parivezam, upari
   cakravartilakṣmīnūpurasvanaśravaṇadohadaniścaleneva lakṣmaṇā vitatapatreṇa	cakravarti-lakzmI-nUpura-svana-SravaNa-dohada-niScalena-iva lakzmaNAH vitata-patreNa
   haṃsena sanāthīkṛtaśikharam, sparśavatā ca prabhāvastambhitena	haMsena sanATIkRta-SiKaram, sparSavatA ca praBAva-stamBitena
   mandākinīmṛṇālena mukulitaphaṇena vāsukineva nītena daṇḍatāṃ dyotamānam,	mandAkinI-mRNAlena mukulita-PaNena vAsukineva nItena daNxa-tAm dyotamAnam,
   dhavalimnā kṣālayadiva nakṣatrapatham, prabāpravāhaprathimnā prāvṛṇvadiva	DavalimnA kzAlayat-iva nakzatra-paTam, prabA-pravAha-praTimnA prAvRNvat-iva
   divasam, samucchrāyeṇādhaḥkurvadiva divam, uparisthitamiva	divasam, samucCrAyeNa-aDaHkurvat-iva divam, upari-sTitam-iva
   sarvamaṅgalānām, śvetamaṇḍapamiva śriyaḥṣa stabakamiva brahnastambasya,	sarva-maFgalA-nAm, Sveta-maNxapam-iva SriyaHza stabakam-iva brahna-stambasya,
   nābhimaṇḍalamiva jyotsnāyāḥ, viśadahāsamiva kīrteḥ, phenarāśimiṃva	nABi-maNxalam-iva jyotsnAyAH, viSada-hAsam-iva kIrteH, Pena-rASim-iMva
   khaḍgadhārājalānām, yaśaḥ paṭalamiva śauryaśālitāyāḥ, trailaukyādbhutaṃ	Kaxga-DArA-jalA-nAm, yaSaH pawalam-iva SOrya-SAlitAyAH, trElOkya-adButam
   mahacchatram /	mahat-Catram /
   dṛṣṭe tasmin rājñā prathame śeṣamapi prābhṛtaṃ prakāśayāñcakruḥ krameṇa	dRzwe tasmin rAjQA praTame Sezam-api prABRtam prakASayAQcakruH krameNa
   kārmāḥ /	kArmAH /
   tadyathā parārdhyaratnāṃśuśoṇīkṛtadigbhāgān,	tat-yaTA parArDya-ratna-aMSu-SoNIkRta-digBAgAn,
   bhagadattaprabhṛtikhyātapārthivaparāgatānāhatalakṣaṇānalaṅkārān,	Bagadatta-praBRti-KyAta-pArTiva-parAgatAn-Ahata-lakzaNAn-alaFkArAn-,
   prabālepināṃ ca cūḍāmaṇīnāṃ samutkarṣān, kṣīrodadherdhavalatāhetūniva	prabAlepinAm ca cUxAmaNInAm samutkarzAn, kzIrodaDeH-Dava-latA-hetUn-iva
   hārān, anekarāgaruciravetrakaraṇḍakuṇḍalīkṛtāni śaraccandramarīciruñci	hArAn, aneka-rAga-rucira-vetra-karaNxa-kuNxalIkRtAni Sarad-candra-marIciruQci
   śaucakṣamāṇi kṣaumāṇi, kuśalaśilpilokollikhitānāṃ ca	SOca-kzamANi kzOmANi, kuSala-Silpi-loka-ulliKitAnAm ca
   śuktiśaṅkhagalvarkapramukhānāṃ pānabājanānāṃ nicayān, nicolakarakṣitarucāṃ	Sukti-SaFKa-galu-arka-pramuKAnAm pAna-bAjanAnAm nicayAn, nicolaka-rakzita-rucAm
   ca rucirakāñcanapatrabhaṅgabhaṅgurāṇāmatibandhurapariveśānāṃ	ca rucira-kAQcana-patra-BaFga-BaFgurANAm-ati-banDura-pariveSAnAm
   kārdaraṅgacarmaṇāṃ saṃbhārān, bhūrjatvakkomalāḥ sparśavatīrjātīpaṭṭikāḥ,	kArdaraFga-carmaNAm saMBArAn, BUrja-tvak-komalAH sparSavatIH-jAtI-pawwikAH,
   citrapaṭānāṃ ca mradīyasāṃ samūrukopadhānādīn vikārān,	citra-pawAnAm ca mradIyasAm sa-mUru-kopa-DAna-AdIn vikArAn-,
   priyaṅguprasavapiṅgalatvañci cāsanāni	priyaFgu-prasava-piFgala-tvaQci ca-AsanAni
   vetramayānyaguruvalkalakalpitasañcayāni ca subhāṣitabhāñji pustakāni,	vetra-mayAni-aguru-valkala-kalpita-saQcayAni ca su-BAzita-BAQji pustakAni,
   pariṇatapāṭalapaṭolatviṃṣi ca taruṇahārītaharinti kṣīrakṣārīṇi ca pūgānāṃ	pariNata-pAwala-pawola-tviMzi ca taruNa-hArIta-harinti kzIra-kzArINi ca pUgAnAm
   pallavavalambīni sarasāni phalāni, sahakāralatārakānāṃ ca	pallava-valambIni sarasAni PalAni, sahakArala-tArakAnAm ca
   kṛṣṇāgurutailasya ca kupitakapikapolakapilakāpotikāpalāśakośīkavacitāṅgīḥ	kRzNa-aguru-tElasya ca kupita-kapi-kapola-kapilakA-potikA-palASa-koSI-kavacita-aFgIH
   sthavīyasīrvaiṇavīrnāḍośca paṭṭasūtraprasevakārpitāṃśca	sTavIyasi-IH-vENavIrnAxoH-ca pawwasUtra-prasevaka-arpitAn=-ca
   bhinnāñjanavarṇasya kṛṣṇāguruṇo guruparitāpamuṣaśca gośīrṣacandanasya,	BinnAQjana-varNasya kRzNa-aguruNaH guru-paritApa-muzaH-ca goSIrza-candanasya,
   tuṣāraśilāśakalaśiśirasvacchasitasya ca karpūrasya, kastūrikākośakānāṃ ca	tuzAra-SilA-Sakala-SiSira-svacCa-sitasya ca karpUrasya, kastUrikA-koSakAnAm ca
   pakkaphalajūṭajaṭilānāṃ ca kakkolapallavānām, lavaṅgapuṣpamañjarīṇāṃ	pakka-Pala-jUwa-jawilAnAm ca kakkola-pallavA-nAm, lavaFga-puzpa-maQjarINAm
   jātīphalastabakānāṃ ca rāśīn,	jAtIPala-stabakAnAm ca rASIn,
   atimadhuramadhurasāmodanirhāriṇīśvollakakalaśīḥ sitāsitasya ca	ati-maDura-maDu-ra-sa-Amoda-nirhAriNI-Sva-ullaka-kalaSIH sita-asitasya ca
   cāmarajātasya nicayān, avalambamānatūlikālābukāṃsca	cAmara-jAtasya nicayAn, avalambamAna-tUlikA-lAbukAn=-ca
   likhitānekalekhyaphalakasaṃpuṭān, kutūhalakṛnti ca	liKita-aneka-leKya-Palaka-saMpuwAn, kutUhala-kRnti ca
   kanakaśṛṅkhalāniyamitagrīvāṇāṃ kiṃnnarāṇāṃ ca vanamānuṣāṇāṃ ca	kanaka-SRFKalA-niyamita-grIvANAm kiMnnarANAm ca vanamAnuzANAm ca
   jīvañjīvakānāṃ ca jalamānuṣāṇāṃ ca mithunāni, parimalāmoditakakubhaśca	jIvaQjIvakAnAm ca jala-mAnuzANAm ca miTunAni, parimala-Amodita-kakuBaH-ca
   kastūrikākuraṅgān, gehaparisaraṇaparicitāśca camarīḥ	kastUrikA-kuraFgAn, geha-parisaraNa-paricitAH-ca camarIH
   cāmīkararasacitravetrapañjarāntargatāṃśca bahusubhāṣitajalpākajihvāṃśca	cAmIkara-rasa-citra-vetra-paQjara-antargatAn=-ca bahu-suBAzita-jalpAka-jihvAn=-ca
   sukaśārikāprabhṛtīnpakṣiṇaḥ pravālapañjaragatāṃśca cakorān	suka-SArikA-praBRtIn-pakziNaH pravAla-paQjara-gatAn=-ca cakorAn
   jalahastināmudagrakumbhamuktāphaladāmadanturāṇi ca dantakāṇḍakuṇḍalāni /	jala-hastinAm-udagra-kumBa-muktAPala-dAma-danturANi ca danta-kANxa-kuNxalAni /
   rājā tu chatradarśanātprahṛṣṭahṛdayaḥ prathamaprayāṇe śobhananimitamiti	rAjA tu Catra-darSanAt-prahRzwa-hRdayaH praTama-prayANe SoBana-nimitam-iti
   manasā jagrāha /	manasA jagrAha /
   haṃsavegaṃ ca prīyamāṇo babhāṣe--"bhadra! sakalaratnadhāmnaḥ	haMsa-vegam ca prIyamANaH baBAze---"Badra! sakala-ratna-DAmnaH
   paramesvaraśirodhāraṇārhasyāsya mahātapatrasya mahārṇavādiva	paramesvara-SiraH-DAraNa-arhasya-asya mahA-tapatrasya mahA-arNavAt-iva
   kumudabāndhavasya kumārāllābho na vismāya /	kumuda-bAnDavasya kumArAt-lABaH na vismAya /
   bālavidyāḥ khalu mahatāmupakṛtayaḥ' iti /	bAla-vidyAH Kalu mahatAm-upakRtayaH-a iti /
   apanīte ca tasmātpradeśātprābhṛtasaṃbhāre kṣaṇamiva sthitvā "haṃsavega!	apanIte ca tasmAt-pradeSAt-prABRta-saMBAre kzaNam-iva sTitvA "haMsa-vega!
   viśramyatām' iti pratīhārabhavanaṃ visarjayāṃbabhūva /	viSramyatAm-a iti pratIhAra-Bavanam visarjayAMbaBUva /
   svayamapyutthāya snātvā maḍgalākāṅkṣī prāṅmukhaḥ prāviśadābhogasya chāyām	svayam-api-utTAya snAtvA maxgala-AkAFkzI prAFmuKaH prAviSat-ABogasya CAyAm
   atha viśata evāsya chāyājanmanā jaḍimnā cūḍhāmaṇitāmanīyateva	aTa viSataH eva-asya CAyA-janmanA jaximnA cUXAmaNi-tAm-anIya-tA-iva
   śaśibimbamambubindumucaścucumburiva candrakāntamaṇayo lalāṭataṭaṃ	SaSi-bimbam-ambu-bindu-mucaH-cucumbuH-iva candrakAnta-maNayaH lalAwa-tawam
   karpūrareṇava iva vyalīyanta locanayūgale gale	karpUra-reNavaH iva vyalIyanta locana-yUgale gale
   galattuhinakaṇanikarakṛtanīhārā hārā ivāvabadhyanta	galat-tuhina-kaNa-nikara-kRta-nIhArAH hArAH iva-avabaDyanta
   haricandanarasāsāreṇevāpāti saṃtatamurasi kumudamayamiva	haricandana-rasa-AsAreNa-iva-apAti saMtatam-urasi kumuda-mayam-iva
   hṛdayamabhavadatiśiśiramantarhitahimaśileva vilīyamānā vyalimpadaṅgāni /	hRdayam-aBavat-ati-SiSiram-antarhita-hima-SilA-iva vilIyamAnAH vyalimpadaFgAni /
   jātavismayaścākaronmanasi "ekamajaryaṃ saṃgatamapahāya kāstyānyā	jAta-vismayaH-ca-akarot-manasi "ekam-ajaryam saMgatam-apahAya kAstyA-anyA
   pratikauśalike'ti /	pratikOSalike-ati /
   āhārakāle ca hasavegāya dhavalakarpaṭaprāvṛtadhautanālikeraparigṛhītaṃ	AhAra-kAle ca hasa-vegAya Davala-karpawa-prAvRta-DOta-nAlikera-parigRhItam
   viliptaśeṣaṃ candanamahgaspṛṣṭe ca vāsasī	vilipta-Sezam candana-mahga-spRzwe ca vAsasI
   śarattārakākāratāramuktāstabakitapadaṃ pariveśaṃ nāma kaṭisūtrakam	SarattArakAkAratAramuktAstabakitapadam pariveSam nAma kawi-sUtrakam
   atimahārhapajharāgālokalohitīkṛtadivasaṃ ca taraṅgakaṃ nāma karṇābharaṇaṃ	ati-mahArha-paJarAga-Aloka-lohitIkRta-divasam ca taraFgakam nAma karNa-ABaraNam
   prabūtaṃ ca bhojyajātaṃ prāhiṇot /	prabUtam ca Bojya-jAtam prAhiNot /
   evaṃprāyeṇa ca krameṇa jagāma divasaḥ /	evaMprAyeNa ca krameNa jagAma divasaH /
   tataḥ kaṭakasthalabalabahaladhūlidhūsaritavapuraṃśumālī	tatas kawaka-sTala-bala-bahala-DUli-DUsarita-vapuH-aMSumAlI
   malīmasamaṅgamivakṣālayitumaparajalanidhimavātarat /	malIm-asamaFgam-iva-kzAlayitum-apara-jalaniDim-avAtarat /
   ābhogātapatrapradānavārtāmiva nivedayituṃ varuṇāya vāruṇīṃ diśamayāsīt /	ABoga-Atapatra-pradAna-vArtAm-iva nivedayitum varuNAya vAruNIm diSamaya-AsIt /
   mukulāyamānasakalakamalavanā pramukha eva baddhasevāñjalipuṭeva sadvīpā	mukulAyamAna-sakala-kamala-vanA pramuKaH eva badDa-sevA-aQjali-puwA-iva sa-dvIpA
   bhūrabhūd bhūpateḥ /	BUH-aBUt BUpateH /
   bhūpālānurāgamya iva nikhilajīvalokalokāñjalibaddhabandurjagajjagrāha	BUpAla-anurAgamyaH iva niKila-jIva-loka-loka-aQjali-badDa-banduH-jagat-jagrAha
   saṃdhyārāgaḥ /	saMDyA-rAgaH /
   gauḍāparādhaśaṅkinīva śyāmatāṃ prapede dikprācī /	gOxa-aparADa-SaFkinI-iva SyAma-tAm prapede diS-prAcI /
   pracitatimiranivahā nirvāṇānyanṛpapratāpānalakalāpeva	pracita-timira-nivahAH nirvANa-ani-anRpa-pratApa-anala-kalApa-iva
   kālimānamatānīnmedinī /	kAli-mAnam-atAnIt-medinI /
   medinīśapradhoṣāsthānapuṣpanikaramiva	medinISa-praDozA-sTAna-puzpa-nikaram-iva
   vikacatagararuciramavacakaruruḍunikaramaviralaṃ kakubhaḥ /	vikaca-tagara-ruciram-avacakaruruxu-nikaram-aviralam kakuBaH /
   skandhāvāragandhagajamadāmodadhāvitasyeva mārgo viyati virarāja	skanDAvAra-ganDa-gaja-mada-Amoda-DAvitasya-iva mArgaH viyati virarAja
   rajaḥpāṇḍurairāvatasya /	rajaH-pANxuH-ErAvatasya /
   kupitanṛpavyāghrāghrātāmupasṛṣṭāmiva pauruṣṭutīṃ vihāya	kupita-nRpa-vyAGra-AGrAtAm-upasRzwAm-iva pOruzwutIm vihAya
   vihāyastalamāruroha rohiṇīramaṇaḥ /	vihAyaH-talam-Aruroha rohiNI-ramaNaH /
   prayāṇavārtā iva māninīnāṃ hṛdayabhedinyo yayurindudīdhitayo daśa diśaḥ /	prayANa-vArtAH iva mAninInAm hRdaya-BedinyaH yayuH-indu-dIDitayaH daSa diSaH /
   navanṛpadaṇḍayātrātrāsāturā iva taralitasattvavṛttayaścukṣubhuḥ patayo	nava-nRpa-daNxa-yAtrA-trAsa-AturAH iva taralita-sattva-vRttayaH-cukzuBuH patayaH-
   vāhinīnām /	vAhinInAm /
   cinteva bhūbhṛtāṃ hṛdayāni viveśa guhāvivarāṇi	cintA-iva BUBRtAm hRdayAni viveSa guhA-vivarANi
   vimuktasarvāśātimirasaṃtatiḥ /	vimukta-sarva-ASA-timira-saMtatiH /
   pratisāmantacakṣuṣāmiva nanāśa nidrā kumudavanānām /	pratisAmanta-cakzuzAm-iva nanASa nidrA kumuda-vanAnAm /
   asyāṃ ca velāyāṃ vitatavitānatalavartī narendro "yāta tāvat' iti	asyAm ca velAyAm vitata-vitAna-tala-vartI narendraH "yAta tAvat-a iti
   visarjyānujīvino haṃsavegamādiṣṭavān--"kathaya saṃdeśam' iti /	visarjya-anujIvinaH haMsa-vegam-AdizwavAn---"kaTaya saMdeSam-a iti /
   praṇamya sa kathayituṃ prāstāvīt--"deva! purā	praNamya sa kaTayitum prAH-tAvIt--"deva! purA
   mahāvarāhasaṃparkasaṃbhūtagarbhayā bhagavatyā bhuvā narako nāma sūnurasāvi	mahAvarAha-saMparka-saMBUta-garBayA BagavatyA BuvA narakaH nAma sUnu-H-asAvi
   rasātale /	rasAtale /
   vīrasya sayasyābhavanbhālya eva pādapraṇāmapraṇayinaścūḍāmaṇayo	vIrasya sayasya-aBavan-BAlyaH eva pAda-praNAma-praNayinaH-cUxAmaNayo
   lokapālānām /	lokapAlAnAm /
   yasya ca tribhuvanabhujo bhujaśauṇḍasya	yasya ca triBuvana-BujaH Buja-SONxasya
   bhavanakamalinīcakravākīkopakuṭilakaṭākṣekṣito 'pi	Bavana-kamalinI-cakravAkI-kopa-kuwila-kawAkza-IkzitaH api
   bhayacakitāruṇaparivartitaratho nājñayā vinā ravirastamavrājīt /	Baya-cakita-aruNa-parivartita-raTaH na-AjQayA vinA raviH-aH-tam-avrAjIt /
   yaśca varuṇasya bahirvṛtti hṛdayamidamātapatramahārṣīt /	yaH-ca varuNasya bahis-vRtti hRdayam-idam-Atapatra-mahArzIt /
   mahātmanastasyānvaye bhagadattapuṣpadattavajradattaprabhṛtiṣu vyatīteṣu	mahAtmanaH-tasya-anvaye Bagadatta-puzpa-datta-vajra-datta-praBRtizu vyatItezu
   bahuṣu merūpameṣu mahatsu mahīpāleṣu pramautro mahārājabhūtivarmaṇaḥ	bahuzu meru-upamezu mahatsu mahIpAlezu pramOtraH mahA-rAja-BUtivarmaNaH
   pautraścandramukhavarmaṇaḥ putro devasya kailāsasthirasthiteḥ	pOtraH-candra-muKavarmaNaH putraH devasya kElAsa-sTira-sTiteH
   sthitivarmaṇaḥ susthiravarmā nāma mahārājādhirājo jajñe tejasāṃ	sTitivarmaNaH susTiravarmA nAma mahA-rAja-aDirAjaH jajQe tejasAm
   rāśirmṛgāṅka iti yaṃ janā jaguḥ /	rASiH-mRgAFkaH iti yam janAH jaguH /
   yo 'yamagrajenevājāyata sahaivāhaṅkāreṇa /	yaH ayam-agrajena-iva-ajAyata saha-eva-ahaFkAreNa /
   yaśca bāla eva prītyā dvijātīnaprītyā cārātīnsamagrānpratigrahānagrāhayat	yaH-ca bAlaH eva prItyA dvijAtIna-prItyA ca-arAtIn-samagrAn-pratigrahAn-agrAhayat-
   yatra cātidurlabhaṃ lavaṇālayasaṃbhūtāyāḥ paraṃ mādhuryamabhūllakṣmyāḥ /	yatra ca-ati-durlaBam lavaNa-Alaya-saMBUtAyAH param mADuryam-aBUt-lakzmyAH /
   tathā ca yo vāhinīnāthānāṃ śaṅkhāñjahāra na ratnāni, pṛthivyāḥ sthairyaṃ	taTA ca yaH vAhinI-nATAnAm SaFKAn-jahAra na ratnAni, pRTivyAH sTEryam
   jagrāha na karam, avanibhṛtāṃ gauravamādatta na naiṣṭhuryam /	jagrAha na karam, avani-BRtAm gOravam-Adatta na nEzWuryam /
   tasya ca sugṛhītanāmno devasya devyāṃ śyāmādevyāṃ	tasya ca su-gRhIta-nAmnaH devasya devyAm SyAmAdevyAm
   bhāskaradyutirbhāskaravarmāparanāmā tanayaḥ saṃtanorbāgīrathyāṃ bhīṣma iva	BAskara-dyutiH-BAskara-varmA-apara-nAmA tanayaH saMtanoH-bAgIraTyAm BIzmaH iva
   kumāraḥ samabhavat /	kumAraH samaBavat /
   ayamasya ca śaiśavādārabya saṃkalpaḥ stheyānsthāṇupādāravindadvayādṛte	ayam-asya ca SESavAt-Arabya saMkalpaH sTeyAn-sTANu-pAda-aravinda-dvayAt-Rte
   nāhamanyaṃ namaskuryāmitir idṛśaścāyaṃ	na-aham-anyam namaskurya-amitiH idRSaH-ca-ayam
   manorathastribhuvanadurlabhastrayāṇāmanyatamena saṃpadyate	manoraTaH-triBuvana-durlaBaH-trayANAm-anyatamena saMpadyate
   sakalabuvanavijayena vā mṛtyunā vā yadi vā	sakala-buvana-vijayena vA mRtyunA vA yadi vA
   prajaṇḍapratāpajvalanajanitadigdāhena jagatyekavīreṇa devopamena mitreṇa /	prajaNxa-pratApa-jvalana-janita-digdAhena jagati-eka-vIreNa deva-upamena mitreNa /
   maitrī ca prāyaḥ kāryavyapekṣiṇī kṣeṇībhṛtām /	mEtrI ca prAyas kArya-vyapekziNI kzeNIBRtAm /
   kāryaṃ ca kīdṛśaṃ nāma tadbhavedyadupanyasyamānamupanayenmitratāṃ devam /	kAryam ca kIdRSam nAma tat-Bavet-yat-upanyasyamAnam-upanayet-mitra-tAm devam /
   devasya hi yaśāṃsi sañcicīṣato bahiraṅgabhūtāni dhanāni /	devasya hi yaSAMsi saQcicIzataH bahis-aFga-BUtAni DanAni /
   bāhāveva ca kevale niṣaṇṇasya śeṣāvayavānāmapi sāhāyakasaṃpādanamanoratho	bAhO=-eva ca kevale nizaNNasya Seza-avayavAnAm-api sAhAyaka-saMpAdana-manoraTaH-
   niravakāśaḥ kimuta bāhyajanasya /	niravakASaH kim-uta bAhya-janasya /
   catuḥsāgaragrāmagrahaṇaghasmarasya pṛthivyekadeśadānopanyāsenāpi kā tuṣṭiḥ	catur-sAgara-grAma-grahaNa-Gasmarasya pRTivI-eka-deSa-dAna-upanyAsena-api kA tuzwiH
   abhirūpakanyāviśrāṇanavilobhanamapi	aBirUpa-kanyA-viSrANana-viloBanam-api
   lakṣmīmukhāravindadarśanadurlalitadṛṣṭerakiñcitkaram /	lakzmI-muKa-aravinda-darSana-durlalita-dRzweH-akiQcitkaram /
   evamaghaṭamānasakalopāyasaṃpāditapadārthe 'sminprārthanāmātrakameva	evam-aGawa-mAna-sakala-upAya-saMpAdita-padArTe asmin-prArTanA-mAtrakam-eva
   kevalamanurudhyamānaḥ śṛṇotu devaḥ /	kevalam-anuruDyamAnaH SRNotu devaH /
   prāgjyotiṣesvaro hi devena sahaikapiṅga ivānahgadviṣā, daśaratha iva	prAgjyotizesvaraH hi devena saha-eka-piFgaH iva-anahga-dvizA, daSaraTaH iva
   gotrabhidā, dhanañjaya iva puṣkarākṣeṇa, vakartana iva duryodhanena,	gotra-BidA, DanaQjayaH iva puzkarAkzeNa, vakartanaH iva duryoDanena,
   malayānila iva mādhavena, ajaryaṃ saṃgatamicchati /	malaya-anilaH iva mADavena, ajaryam saMgatam-icCati /
   yadi ca devasyāpi maitrīyati hṛdayamavagacchati ca paryāyāntaritaṃ	yadi ca devasya-api mEtrIyati hRdayam-avagacCati ca paryAya-antaritam
   dāsyamanutiṣṭhanti suhṛda iti tataḥ kimāsyate samājñāpyatāmanubhavatu	dAsyam-anutizWanti suhRdaH iti tatas kim-Asyate samAjQApyatAm-anuBavatu
   viṣṇormandaragiririva	vizNoH-mandara-giriH-iva
   vikaṭakeyūrakoṭimaṇivighaṭṭanavkaṇitakaṭakamaṇiśilāśakalāni gāḍhopagūḍhāni	vikawa-keyUra-kowi-maNi-viGawwa-navkaNita-kawaka-maNi-SilA-SakalAni gAXa-upagUXAni
   devasya kāmarūpādhipatiḥ /	devasya kAmarUpa-aDipatiH /
   asminnātṛpteranavaratavimalalāvaṇyasaubhāgyasudhānirjhariṇi mukhaśaśini	asmin=-AtRpteH-anavarata-vimala-lAvaNya-sOBAgya-suDA-nirJariNi muKa-SaSini
   cirāccakṣuṣī lālayatu prāgjyotiṣeśvaraśrīḥ /	cirAt-cakzuzI lAlayatu prAgjyotiza-ISvara-SrIH /
   nābhinandati ceddevaḥ praṇayamājñāpayatu kiṃ kathanīyaṃ mayā svāmina' iti	na-aBinandati ced-devaH praNayam-AjQApayatu kim kaTanIyam mayA svAmina-a iti
   viratavacasi tasminbhūpālaḥ pūrvopalabdhaireva	virata-vacasi tasmin-BUpAlaH pUrva-upalabDEH-eva
   gurubhirguṇairāropitabahumānaḥ kumāre sudūramābhogātapatravyatikareṇa tu	guruBiH-guNEH-Aropita-bahu-mAnaH kumAre su-dUram-ABoga-Atapatra-vyatikareNa tu
   parāṃ koṭimāropite premṇi lajjamāna iva sādaraṃ jagāda--"haṃsavega!	parAm kowim-Aropite premNi lajjamAnaH iva sa-Adaram jagAda--"-haMsa-vega!
   kathamiva tādṛśi mahātmani mahābhijane puṇyarāśau guṇīnāṃ prāgrahare	kaTam-iva tAdRSi mahAtmani mahA-aBijane puNya-rASO guNInAm prAgrahare
   parokṣasuhṛdi snihyati madvidhasyānyathā svapne 'pi pravarteta manaḥ /	parokza-suhRdi snihyati madviDasya-anyaTA svapne api pravarteta manaH /
   sakalajagaduttāpanapaṭavo 'pi śiśirāyante tribuvananayanānandakare	sakala-jagat-uttApana-pawavaH api SiSirAyante tribuvana-nayana-Ananda-kare
   kamalākare karāstigmatejasaḥ. subahuguṇakrītāsca ke vayaṃ sakhyasya /	kamala-Akare karAH-tigma-tejasaH. su-bahu-guNa-krItAH-ca ke vayam saKyasya /
   sajjanamādhuryāṇāmabhṛtadāsyo daśa diśaḥ /	sat-jana-mADuryANAm-aBRta-dAsyaH daSa diSaH /
   ekāntāvadātottānasvabhāvasaṃbhṛtasādṛśyasya kumudasya kṛte kenābhihitaḥ	ekAnta-avadAta-uttAna-svaBAva-saMBRta-sAdRSyasya kumudasya kRte kena-aBihitaH
   śiśiraraśmiḥ /	SiSira-raSmiH /
   śreyāṃśca saṃkalpaḥ kumārasya svayaṃ bāhuśālī mayi ca samālambitaśarāsane	SreyAn=-ca saMkalpaH kumArasya svayam bAhu-SAlI mayi ca samAlambita-SarAsane
   suhṛdi harādṛte kamanyaṃ namasyati /	suhRdi harAt-Rte kam-anyam namasyati /
   saṃvardhitā me prītiramunā saṃkalpena /	saMvarDitA me prItiH-amunA saMkalpena /
   avalepini paśāvapi kesariṇi bahumāno hṛdayasya kiṃ punaḥ suhṛdi /	avalepini paSO=-api kesariNi bahu-mAnaH hRdayasya kim punar suhRdi /
   tattathā yateṣāḥ yathā na ciramiyamasmānkleśayati kumāradarśanotkaṇṭhā'	tat-taTA yatezAH yaTA na ciram-iyam-asmAn-kleSayati kumAra-darSana-utkaNWA-a
   iti /	iti /
   haṃsavegastu vijñāpayāṃbabhūva--"deva! kimaparamidānīṃ	haMsavegaH-tu vijQApayAMbaBUva---"deva! kim-aparam-idAnIm
   kleśayatyabhijātamabhihitaṃ deveva /	kleSayati-aBijAtam-aBihitam deveva /
   sevābhīravo hi santaḥ, tatrāpi viśeṣeṇāyamahaṅkāradhano vaiṣṇavo vaṃśaḥ /	sevA-BIravaH hi santaH, tatra-api viSezeNa-ayam-ahaFkAra-DanaH vEzNavaH vaMSaH /
   āstāṃ tāvadasmatsvāmivaṃśaḥ /	AstAm tAvat-asmad-svAmi-vaMSaH /
   paśyatu devaḥ puruṣasya hi sevāṃ prati durjananyevātivṛddhayā durgatyā	paSyatu devaH puruzasya hi sevAm prati durjanani-eva-ati-vRdDayA durgatyA
   vābhimukhīkriyamāṇasya, kuṭumbinyevāsaṃtuṣṭayā tṛṣṇayā vā preryamāṇasya,	vA-aBimuKIkriyamANasya, kuwumbinI-eva-asaMtuzwayA tRzNayA vA preryamANasya,
   durapatyairiva	durapatyEH-iva
   yauvanajanitairnānābhilāṣibhirasatsaṃkalpairvākulīkriyamāṇasya,	yOvana-janitEH-nAnA-aBilAziBiH-asat-saMkalpEH-vAkulIkriyamANasya,
   jaratkumārīmiva paramārgaṇayogyāmatimahatīṃ vā avasthāṃ paśyataḥ, stagṛhe	jarat-kumArIm-iva para-mArgaNa-yogyA-m-ati-mahatIm vA avasTAm paSyataH, stagRhe
   durbandhubhiriva duḥsthitaiḥ samagrairgrahairvā grāhyamāṇasyābhiyogaṃ,	durbanDuBiH-iva duHsTitEH samagrEH-grahEH-vA grAhyamANasya-aBiyogaM,
   purātanairatidustyajairbhṛtyairiva malinaiḥ karmabhirvānuvartyamānasya,	purAtanEH-ati-dustyajEH-BRtyEH-iva malinEH karmaBiH-vA-anuvartyamAnasya,
   sakalaśarīrasaṃtāpakaraṃ karīṣāgnimiva duṣkṛtinaḥ kṛtacittsya saṃpraveṣṭuṃ	sakala-SarIra-saMtApa-karam karIza-agnim-iva duzkRtinaH kRta-cittsya saMpravezwum
   rājakulamupahatasakalendriyaśakteriva mithyaiva	rAja-kulam-upahata-sakala-indriya-SakteH-iva miTyA-eva
   hṛdayagataviṣayagrāmagrahaṇābhilāṣasya, prathamameva toraṇatale	hRdaya-gata-vizaya-grAma-grahaNa-aBilAzasya, praTamam-eva toraNa-tale
   vantanamālākisalayasyeva śuṣyato dvārarakṣibhirniruddhasya, pīḍitasya	vantana-mAlA-kisalayasya-iva SuzyataH dvAra-rakziBiH-nirudDasya, pIxitasya
   praviśato dvāre hariṇasyevāparairhanyamānasya, karikarmacarmapuṭasyeva	praviSataH dvAre hariNasya-iva-aparEH-hanyamAnasya, kari-karma-carma-puwasya-iva
   muhurmuhuḥ pratihāramaṇḍalakaraprahārairnirasyamānasya,	muhur-muhur pratihAra-maNxala-kara-prahArEH-nirasyamAnasya,
   nidhipādapaprarohasyeva draviṇābilāṣādadhomukhībhavataḥ,	niDi-pAdapa-prarohasya-iva draviNa-abilAzAt-aDomuKI-BavataH,
   dūramamārgaṇasyāpyativiprakṛṣṭavivṛtavisarjitasyodvegaṃ vrajataḥ,	dUram-amArgaNasya-api-ati-viprakRzwa-vivRta-visarjitasya-udvegam vrajataH,
   akaṇṭakasyāpi caraṇatalalagnasyākṛṣya kṣepīyaḥ kṣipyamāṇasya,	akaNwakasya-api caraNa-tala-lagnasya-AkRzya kzepIyaH kzipyamANasya,
   amakaraketorapyakālopasarpaṇāprakupiteśvaradṛṣṭidagdhasya,	amakara-ketoH-api-akAla-upasarpaNa-aprakupita-ISvara-dRzwi-dagDasya,
   pralayamupagacchataḥ kaperiva kopanirbhartsitasyāpyabhinnamukharāgasya,	pralayam-upagacCataH kapeH-iva kopa-nirBartsitasya-api-aBinna-muKa-rAgasya,
   brahnagna iva pratidivasavandanodghṛṣṭaśiraḥkapālasya,	brahnagnaH iva pratidivasa-vandana-udGRzwa-SiraH-kapAlasya,
   sparśarahitasyāśubhakarmāṇi nirvahataḥ, triśaṅkorivobhayalokabhraṣṭasya	sparSa-rahitasya-aSuBa-karmANi nirvahataH, tri-SaFkoH-iva-uBaya-loka-Brazwasya
   naktandinamavākśirasastiṣṭhataḥ, vājina iva kavalavaśena	naktandinam-avAkSirasaH-tizWataH, vAjinaH iva kavala-vaSena
   sukhavāhyamātmānaṃ vidadhānasya, anaśanaśāyina iva	suKa-vAhyam-AtmAnam vidaDAnasya, anaSana-SAyinaH iva
   hṛdayasthāpitajīvanāśasya, śarīraṃ kṣapayataḥ śuna iva	hRdaya-sTApita-jIvanASasya, SarIram kzapayataH SunaH iva
   nijadāraparāhmukhasya, jaghanyakarmalagnamā mānaṃ tāḍayataḥ,	nija-dAra-parAhmuKasya, jaGanya-karma-lagnamAH mAnam tAxayataH,
   pretasyevānucitabhūmidīyamānānnapiṇḍasya, balibhuja iva	pretasya-iva-anucita-BUmi-dIyamAna-anna-piNxasya, bali-BujaH iva
   jihvālaulyopayuktapuruṣavarcaso vṛthā vihitāyuṣo jīvitaḥ,	jihvA-lOlya-upayukta-puruza-varcasaH vRTA vihita-AyuzaH jIvitaH,
   śmaśānapādapāniva piśācaraya dagdhabhūtyā	SmaSAna-pAdapAn-iva piSAcaraya dagDa-BUtyA
   paruṣīkṛtānrājavallabhānupasarpataḥ	paruzIkRtAn-rAja-vallaBAn-upasarpataH
   viparītajihvājanitamādhuryairoṣṭhamātraprakaṭitarāgai rājaśukālāpaiḥ	viparIta-jihvA-janita-mADuryEH-ozWa-mAtra-prakawita-rAgEH rAja-Suka-AlApEH
   śiśoriva mugdhavilobhyamānasya, vetālasyeva narendraprabhāvāviṣṭasya na	SiSoH-iva mugDa-viloByamAnasya, vetAlasya-iva narendra-praBOva-Avizwasya na
   kiñcinnācarataḥ, citradhanuṣa ivālīkaguṇādhyāropaṇaikakriyānityanamrasya	kiQcinnAcarataH, citra-DanuzaH iva-alIka-guNa-aDyAropaNa-eka-kriyA-nitya-namrasya
   nirvāṇatejasaḥ, saṃmārjanīsamupārjitarajaso 'vakarakūṭasyeva	nirvANa-tejasaH, saMmArjanI-samupArjita-rajasaH avakara-kUwasya-iva
   nirmālyavāhinaḥ, kaphavikāriṇa iva dine dine kaṭukairudvejyamānasya,	nirmAlya-vAhinaH, kaPa-vikAriNaH iva dine dine kawukEH-udvejyamAnasya,
   saugatasyevārthaśūnyavijñaptijanitavairāgyasya kāṣāyāṇyabhilaṣataḥ,	sOgatasya-iva-arTa-SUnya-vijQapti-janita-vErAgyasya kAzAyANi-aBilazataH,
   niśāsvapi mātṛbalipiṇḍasyeva dikṣu vikṣipyamāṇasya, aśaucagatasyeva	niSAsu-api mAtR-bali-piNxasya-iva dikzu vikzipyamANasya, aSOca-gatasya-iva
   kuśayanacanitasamadhikataraduḥkhavṛtteḥ, tulāyantrasyeva	kuSayana-canita-sam-aDikatara-duHKa-vRtteH, tulAyantrasya-iva
   paścātkṛtagauravasya toyārthamapi namataḥ, atikṛpaṇasya śirasā	paScAt-kRta-gOravasya toya-arTam-api namataH, ati-kRpaNasya SirasA
   kevalenāsaṃtuṣṭasya vacasāpi pādau spṛśataḥ,	kevalena-asaMtuzwasya vacasA-api pAdO spRSataH,
   nirdayavetrivetratāḍanatrastayeva trapayātyaktasya,	nirdaya-vetri-vetra-tAxanatrastayA-iva trapayA-tyaktasya,
   dainyasaṃkocitahṛdayahṛtāvakāśayevāhopuruṣikayā parivarjitasya,	dEnya-saMkocita-hRdaya-hRta-avakASayevAhopuruzikayA parivarjitasya,
   kutsitakarmā ṅgīkaraṇakupitayevonnatyā viyuktasya, dhanaśraddhayā	kutsita-karmA FgIkaraNa-kupita-yA-iva-unnatyAH viyuktasya, Dana-SradDayA
   kleśānupārjayataḥ. svavṛddhibuddhyāvamānaṃ saṃvardhayato mūḍhasya, satyapi	kleSAnupArjayataH. sva-vRdDi-budDyA-avamAnam saMvarDayataH mUXasya, sati-api
   vividhakusumādhivāsasurabhiṇi vane tṛṣṇāyāñjalimuparacayataḥ,	viviDa-kusuma-aDivAsa-suraBiNi vane tRzNAya-aQjalim-uparacayataH,
   kulaputrasyāpi kṛtāgasa iva bhītabhītasya samīpamupasarpataḥ,	kula-putrasya-api kRta-AgasaH iva BIta-BItasya samIpam-upasarpataH,
   darśanīyasyāpyālekhyakusumasyeva niṣphalajanmanaḥ, viduṣo 'pi	darSanIyasya-api-AleKya-kusumasya-iva nizPala-janmanaH, viduzaH api
   vedheyasyevāpaśabdamukhasya, śaktimato 'pi śvitriṇa iva	veDeyasya-iva-apa-Sabda-muKasya, SaktimataH api SvitriNaH iva
   saṃkocitakarayugalasya, samasamutkarṣeṣu niragnipacyamānasya,	saMkocita-kara-yuga-lasya, sama-samutkarzezu niragni-pacyamAnasya,
   nīcasamīkaraṇeṣu nirucchvāsaṃmriyamāṇasya, paribhavaistṛṇīkṛtasya,	nIca-samIkaraNezu nirucCvAsaMmriyamANasya, pariBavEH-tRNIkRtasya,
   duḥkhānilenānirvṛterjvalataḥ, bhaktasyāpyabhaktasya, nirūṣmaṇaḥ	duHKa-anilena-anirvRteH-jvalataH, Baktasya-api-aBaktasya, nirUzmaNaH
   saṣantāpayato bandhūn, vimānasyāpyagatikasya, cyutagauravasyāpyadhastād	sazantApayataH banDUn, vimAnasya-api-agatikasya, cyuta-gOravasya-api-aDastAt-
   gacchataḥ, niḥsattvasyāpi mahāmāṃsavikrayaṃ kurvataḥ,	gacCataH, niHsattvasya-api mahAmAMsa-vikrayam kurvataH,
   nirmadasyāpyasvatantravṛtteḥ, ayogino 'pi dhyānavaśokṛtātmanaḥ,	nirmadasya-api-asvatantra-vRtteH, ayoginaH api DyAna-vaSaH-kRta-AtmanaH,
   śayyotthāyaṃ praṇamato dagdhamuṇḍasya, gotravidūṣakasya naktandinaṃ	SayyA-utTAyam praNamataH dagDa-muNxasya, gotra-vidUzakasya naktandinam
   nṛtyato manasvijanaṃ hāsayataḥ, kulāhgārasya vaṃśaṃ dahataḥ, nṛpaśostṛṇe	nRtyataH manasvi-janam hAsayataH, kula-AhgArasya vaMSam dahataH, nRpaSostRNe
   'pi labde kandharāmavanamayataḥ, jaṭharaparipūraṇamātraprayojanajanmano	api labde kanDarAm-avanamayataH, jaWara-paripUraNa-mAtra-prayojana-janmanaH-
   māṃsapiṇḍasya garbharogasyamātuḥ, apuṇyānāṃ kamaṇāmācaraṇād bhṛtakasya kiṃ	mAMsa-piNxasya garBa-rogasyamAtuH, apuNyAnAm kamaNAmAcaraNAt BRtakasya kim
   prāyaścittam, kā pratipattikriyā, vka gatasya śāntiḥ, kīdṛśaṃ jīvitam, kaḥ	prAyaScittam, kA pratipatti-kriyA, vka gatasya SAntiH, kIdRSam jIvitam, kaH
   puruṣābhimānaḥ, kiṃnāmāno vilāsāḥ, kīdṛśo bhogaśraddhā, prabalapaṅka iva	puruza-aBimAnaH, kiMnAmAnaH vilAsAH, kIdRSaH Boga-SradDA, prabala-paFkaH iva
   sarvamadhastānnayati dāruṇo dāsaśabdaḥ dhiktaducchvasitamupayātu nidhanaṃ	sarvam-aDastAt-nayati dAruNaH dAsa-SabdaH Dik-tad-ucCvasitam-upayAtu niDanam
   dhanam, abhavanirbhūterastu tasyā namo bhagavadbhyastebhyaḥ	Danam, aBava-nirBUteH-aH-tu tasyAH namaH BagavadByaH-teByaH
   sukhebhyastasyāyamañjaliraiśvaryasya tiṣṭhatu dūra eva sā śrīḥ śivaṃ sa	suKeByaH-tasya-ayam-aQjaliH-ESvaryasya tizWatu dUraH eva sA SrIH Sivam sa
   paricchadaḥ karotu yadarthamuttamāṅgaṃ gā	paricCadaH karotu yad-arTam-uttamAFgam gA
   gamiṣyatyaśāpānugrahakṣamastapasvī mukhapriyarataḥ klībo pūtimāṃsamayaḥ	gamizyati-aSApa-anugraha-kzamaH-tapasvI muKa-priya-rataH klIbaH pUti-mAMsa-mayaH
   kṛmiragaṇyamāno narakaḥ, pādarajodhūsarottamāhgo jaṅgamaḥ pādapīṭhaḥ	kRmiH-agaNyamAnaH narakaH, pAda-rajaH-DUsara-uttamA-hgaH jaFgamaH pAda-pIWaH
   puṃskokilaḥ kākuvkaṇiteṣu, śikhī mukhakarakekāsu, sthūlakūrma	puMskokilaH kAkuvkaNita-izu, SiKI muKa-kara-kekAsu, sTUlakUrma
   kroḍakaṣaṇeṣu, śvā nīcacāṭukaraṇeṣu, kṛkalāsaḥ śiroviḍambanāsu, jāhaka	kroxa-kazaNezu, SvA nIca-cAwu-karaNezu, kRkalAsaH SiraH-vixambanAsu, jAhaka
   ātmasaṃkocaneṣu, veṇurmūrcchanāsu, veśyākāyaḥ karaṇabandhakleśeṣu, palālaṃ	Atma-saMkocana-izu, veNuH-mUrcCanAsu, veSyA-kAyaH karaNa-banDa-kleSa-izu, palAlam
   sattvaśāliṣu, pratipādakaḥ pādasaṃvāhanāsu, kandukaḥ karatalatāḍaneṣu,	sattva-SAlizu, pratipAdakaH pAda-saMvAhana-asu, kandukaH kara-tala-tAxanezu,
   vīṇādaṇḍaḥ koṇābighāteṣu, varākaḥ sevako 'pi martyamadhye rājilo 'pi vā	vINA-daNxaH koNA-biGAta-izu, varAkaH sevakaH api martya-maDye rAjilaH api vA
   bhogī, pulāko 'pi vā kalamo, varaṃ kṣaṇamapi kṛtā mānavatā mānavatā na	BogI, pulAkaH api vA kalamo, varam kzaNam-api kRtA mAnavatA mAnavatA na
   mato namatastrailokyādhirājyopabhogo 'pi manasvinaḥ /	mataH namataH-trElokya-aDirAjya-upaBogaH api manasvinaH /
   tadevamabhinanditāsmadīyapraṇayo devo 'pi divasaiḥ katipayaireva parāgataḥ	tat-evam-aBinandita-asmadIya-praNayaH devaH api divasEH katipayEH-eva parAgataH
   prāgjyotiṣeśvara iti karotu cetasi' ityuktvā tūṣṇīmabhūt /	prAgjyotiza-ISvaraH iti karotu cetasi-a iti-uktvA tUzNIm-aBUt /
   cirācca namaskṛtya nirjagāma /	cirAt-ca namaskRtya nirjagAma /
   rājāpi rajanīṃ tāṃ kumāradarśanautsukyasvīkṛtahṛdayaḥ samanaiṣīt /	rAjA-api rajanIm tAm kumAra-darSana-Otsukya-svIkRta-hRdayaH samanEzIt /
   ātmārpaṇaṃ hi mahatāmamūlamantramayaṃ vaśīkaraṇam /	Atma-arpaNam hi mahatAm-amUlamantra-mayam vaSIkaraNam /
   prabāte ca prabhūtaṃ pratiprābhṛtaṃ pradhānapratidūtādhiṣṭhitaṃ dattvā	prabAte ca praBUtam pratiprABRtam praDAna-pratidUta-aDizWitam dattvA
   haṃsavegaṃ prāhiṇot /	haMsa-vegam prAhiNot /
   ātmanāpi tataḥ prabhṛti prayāṇakairanavaratairabhyamitraṃ prāvartata /	AtmanA-api tatas praBRti prayANakEH-anavaratEH-aByamitram prAvartata /
   kadācittu rājyavardhanabhujabalopārjitamaśeṣaṃ	kadAcid-tu rAjya-varDana-Buja-bala-upArjitam-aSezam
   mālavarājasādhanamādāyāgataṃ samīpa evāvāsitaṃ lekhahārakādbhaṇḍimaśṛṇot /	mAlava-rAja-sADanam-AdAya-Agatam samIpaH eva-AvAsitam leKa-hArakAt-BaNxim-aSRNot /
   śrutvā cābhinavībhūtabhrātṛśokahutāśanastaddarśanakātarahṛdayo babhūva	SrutvA ca-aBinavIBUta-BrAtR-Soka-hutASanaH-tad-darSana-kAtara-hRdayaH baBUva
   mūrcchāndhakāramiva viveśātiṣṭhacca samutsṛṣṭasakalavyāpāraḥ	mUrcCA-anDakAram-iva viveSa-atizWat-ca samutsRzwa-sakala-vyApAraH
   pratīhāranivāraṇanibhṛtaniḥśabdaparijane nijamandire	pratIhAra-nivAraNa-niBRta-niHSabda-parijane nija-mandire
   sarājakaparivārastadāgamanamudīkṣamāṇo muhūrtam /	sa-rAjaka-parivAraH-tad-Agamanam-udIkzamANaH muhUrtam /
   atha bhaṇḍirekenaiva vājinā katipayakulaputraparivṛto malinavāsā	aTa BaNxiH-ekena-eva vAjinA katipaya-kula-putra-parivRtaH malina-vAsA
   ripuśaraśalyapūritena nikhātabahulohakīlakaparikararakṣitasphuṭaneneva	ripu-Sara-Salya-pUritena niKAta-bahu-loha-kIlaka-parikara-rakzita-sPuwanena-iva
   hṛdayena, hṛdayalagnaiḥ svāmisatkṛtairiva śmaśrubhiḥ, śucaṃ	hRdayena, hRdaya-lagnEH svAmi-satkRtEH-iva SmaSruBiH, Sucam
   samupadarśayandūrīkṛtavyāyāmaśithilabhujadaṇḍadolāyamānamaṅgalavalayaikaśeṣālahkṛtiranādaropayuktatāmbūlaviralarāgeṇa	samupadarSayan-dUrIkRta-vyAyAma-SiTila-Buja-daNxa-dolAyamAna-maFgala-valaya-eka-Seza-alahkRtiH-anAdara-upayukta-tAmbUla-virala-rAgeNa
   śokadahanadahyamānasya hṛdayasyāṅgāreṇeva,	Soka-dahana-dahyamAnasya hRdayasya-aFgAreNa-iva,
   dīrghaniḥśvāsaveganirgatenādhareṇa śuṣyatā	dIrGa-niHSvAsa-vega-nirgatena-aDareNa SuzyatA
   svāmivirahavidhṛtajīvitāparādhavailakṣyādiva, bāṣpavāripaṭalena paṭeneva	svAmi-viraha-viDRta-jIvita-aparADa-vElakzya-At-iva, bAzpa-vAri-pawalena pawena-iva
   prāvṛtavadanaḥ, viśanniva durbalībhūtaiḥ svāhgamapatrapayāhgairvamanniva	prAvRta-vadanaH, viSan=-iva durbalIBUtEH sva-Ahgama-patra-payAhgEH-vaman=-iva
   ca vṣathībhūtabhujoṣmāṇamāyatairniḥśvasitaiḥ, pātakīva, aparādhīva,	ca vzaTIBUta-Buja-UzmANam-AyatEH-niHSvasitEH, pAtakI-iva, aparADi-iva,
   drohīva, muṣita iva, chalita iva, yūthapatipatanaviṣaṇṇa iva	drohi-iva, muzitaH iva, CalitaH iva, yUTa-pati-patana-vizaNNaH iva
   vegadaṇḍavāraṇaḥ, sūryāstamayaniḥśrīka iva kamalākaraḥ,	vega-daNxa-vAraNaH, sUrya-astamaya-niHSrIkaH iva kamala-AkaraH,
   duryodhananidhanadurmanā iva drauṇiḥ, apahṛtaratna iva sāgaro	duryoDana-niDana-durmanAH iva drONiH, apahRta-ratnaH iva sAgaraH-
   rājadvāramājagāma /	rAja-dvAram-AjagAma /
   avatīrya ca turahgamādavanatamukho viveśa rājamandiram /	avatIrya ca turahgamAt-avanata-muKaH viveSa rAja-mandiram /
   dūrādeva ca vimuktākrandaḥ papāta pādayoḥ /	dUrAt-eva ca vimukta-AkrandaH papAta pAdayoH /
   avanipatirapi dṛṣṭvā tamutthāya praviralaiḥ padaiḥ pratyudgamyotthāpya ca	avanipatiH-api dRzwvA tam-utTAya praviralEH padEH pratyudgamya-utTApya ca
   gāḍhamupagūhya kaṇṭhe karuṇamaticiraṃ ruroda /	gAXam-upagUhya kaNWe karuNam-ati-ciram ruroda /
   śithilībhūtamanyuveghaśca pureva punarāgatya nijāsane niṣasāda /	SiTilIBUta-manyu-veGaH-ca purA-iva punar-Agatya nija-Asane nizasAda /
   prathamaprakṣālitamukhe ca bhaṇḍau mukhamakṣālayat /	praTama-prakzAlita-muKe ca BaNxO muKam-akzAlayat /
   samatikrānte ca kiyatyapi kālakalākalāpe bhrātṛmaraṇavṛttāntamaprākṣīt /	samatikrAnte ca kiyati-api kAla-kalA-kalApe BrAtR-maraNa-vRttAntam-aprAkzIt /
   athākathayacca yathāvṛttamakhilaṃ bhaṇḍiḥ /	aTa-akaTayat-ca yaTAvRttam-aKilam BaNxiH /
   atha narapatistamuvāca--"rājyaśrīvyatikaraḥ kaḥ?' iti /	aTa narapatiH-tam-uvAca--"rAjya-SrI-vyatikaraH kaH?-a iti /
   sa punaravādīt--"deva! deva bhūyaṃ gate deve rājyavardhane guptanāmnā ca	sa punar-avAdIt--"deva! deva BUyam gate deve rAjya-varDane gupta-nAmnA ca
   gṛhīte kuśasthale devī rājyaśrīḥ paribhraśya bandhanādvindhyāṭavīṃ	gRhIte kuSasTale devI rAjya-SrIH pariBraSya banDanAt-vinDya-awavIm
   saparivārā praviṣṭeti lokato vārtāmaśṛṇavam /	sa-parivArA pravizwA-iti lokataH vArtAm-aSRNavam /
   anveṣṭārastu tāṃ prati prabhūtāḥ prahitā janā nādyāpi nivartante' iti /	anvezwAraH-tu tAm prati praBUtAH prahitAH janAH na-adya-api nivartante-a iti /
   taccākarṇya bhūpatirabravīt--"kimanyairanupadibiḥ yatra sā tatra	tat-ca-AkarNya BUpatiH-abravIt---"kim-anyEH-anupadibiH yatra sA tatra
   parityaktānyakṛtyaḥ svayamevāhaṃ yāsyāmi /	parityakta-anya-kRtyaH svayam-eva-aham yAsyAmi /
   bhavānapi kaṭakamādāya pravartatāṃ gauḍābhimukham' /	BavAn-api kawakam-AdAya pravartatAm gOxa-aBimuKam-a /
   ityuktvā cotthāya snānabhuvamagāt /	iti-uktvA ca-utTAya snAna-Buvam-agAt /
   kāritaśokaśmaśruvapanakarmaṇā ca mahāpratīhārabhavanasnātena,	kArita-Soka-SmaSru-vapana-karmaNA ca mahA-pratIhAra-Bavana-snAtena,
   śārīrikavasanakusumāṅgarāgālaṅkārapreṣaṇaprakaṭitaprasādeva bhaṇḍinā	SArIrika-vasana-kusuma-aFgarAga-alaFkAra-prezaNa-prakawita-prasAda-iva BaNxinA
   sārdhamabhukta, nināya ca tenaiva saha vāsaram /	sArDam-aBukta, ninAya ca tena-eva saha vAsaram /
   athāparedyuruṣasyeva bhaṇḍirbhūpālamupasṛtya vyajñāpayat--"paśyatu devaḥ	aTa-aparedyus-uzasya-iva BaNxiH-BUpAlam-upasRtya vyajQApayat--"paSyatu devaH
   śrīrājyavardhanabhujabalārjitaṃ sādhanaṃ saparibarhaṃ mālavarājasya' iti /	SrI-rAjya-varDana-Buja-bala-arjitam sADanam sa-paribarham mAlava-rAjasya-a iti /
   narapatinā sa "evaṃ kriyatām' ityabhyanujñāto darśayābabhūva /	narapatinA sa "evam kriyatAm-a iti-aByanujQAtaH darSaya-AbaBUva /
   tadyāthā--anavaratagalitamadamadirāmodamukharamadhukarajūṭajaṭilakaraṭapaṭṭapaṅkilagaṇḍān,	tad-yATA--ana-varata-galita-mada-madira-Amoda-muKara-maDukara-jUwa-jawila-karawa-pawwa-paFkila-gaNxAn-,
   gaṇḍaśailāniva jahgamān, gambhīragarjitaravāñjaladharāniva	gaNxa-SElAn-iva jahgamAn, gamBIra-garjita-ravAn-jala-DarAn-iva
   mahīmavatīrṇānutphullasaptacchadavanāmodamucaḥ, śaraddivasāniva	mahIm-avatIrNa-anutPulla-saptacCada-vana-Amoda-mucaH, Sarad-divasAn-iva
   puñjabhūtān, anekasahasrasaṃkhyānkariṇaḥ,	puQja-BUtAn, aneka-sahasra-saMKyAn-kariNaH,
   cārucāmīkaracitracāmaramaṇḍalamanoharāṃśca hariṇaraṃhaso harīn,	cAru-cAmIkara-citra-cAmara-maNxala-manoharAn=-ca hariNa-raMhasaH harIn,
   bālātapavisaravarṣiṇāṃ ca kriraṇairanekendrāyudhīkṛtadaśadiśāmalaṅkārāṇāṃ	bAla-Atapa-visara-varziNAm ca kriraNEH-aneka-indrAyuDI-kRta-daSa-diSAm-alaFkArANAm
   viśeṣān, vismayakṛtaḥ smaronmāditamālavīkucaparimaladurlalitāṃśca	viSezAn, vismaya-kRtaH smara-unmAditam-AlavI-kuca-parimala-durlalitAn=-ca
   nijajyotsnāpūraplāvitadigantānapi tārānhārān, uḍupatipādasaṃcayaśūcīni	nija-jyotsnA-pUra-plAvita-diS-antAn-api tArAn-hArAn, uxupati-pAda-saMcaya-SUcIni
   nijayaśāṃsīva bālavyajanāni, jātarūpamayanālaṃ ca nivāsapuṇḍarīkamiva	nija-yaSAMsi-iva bAla-vyajanAni, jAtarUpa-maya-nAlam ca nivAsa-puNxarIkam-iva
   śriyaḥ śvetamātapatram, apsarasa iva bahusamararasasāhasānurāgāvatīrṇā	SriyaH Svetam-Atapatram, apsarasaH iva bahu-samara-rasa-sAhasa-anurAga-avatIrNA
   vāravilāsinīḥ, siṃhāsanaśayanāsandīprabhṛtīni rājyopakaraṇāni,	vAra-vilAsinIH, siMhAsana-Sayana-AsandI-praBRtIni rAjya-upakaraNAni,
   kālāyasaniśyalīkṛtacaraṇayugalaṃ ca sakalaṃ mālavarājalokam, aśeṣāṃśca	kAlAyasa-niSyalIkRta-caraNa-yugalam ca sakalam mAlava-rAja-lokam, aSezAn=-ca
   sasaṃkhyālekhyapatrān, sālaṅkārāpīḍapīḍān kośakalaśān /	sa-saMKyA-leKya-patrAn, sa-alaFkAra-ApIxa-pIxAn koSa-kalaSAn /
   athālocya tatsarvamavanipālaḥ svīkartuṃ yathādhikāramādiśadadhyakṣān	aTa-Alocya tat-sarvam-avanipAlaH svIkartum yaTA-aDikAram-AdiSat-aDyakzAn
   anyasmiṃścāhani hayaireva svasāramanveṣṭumuccacāla vindhyāṭavīmavāpa ca	anyasmin=-ca-ahani hayEH-eva svasAram-anvezwum-uccacAla vinDya-awavIm-avApa ca
   parimitaireva prayāṇakaistām /	parimitEH-eva prayANakEH-tAm /
   atha praviśandūrādeva dahyamānaṣaṣṭikabusavisaravisārivibhāvasūnāṃ	aTa praviSan-dUrAt-eva dahyamAna-zazwika-busa-visara-visAri-viBAva-sUnAm
   vanyadhānyabījadhānīnāṃ dhūmena dhūsarimāṇamādadhānaiḥ	vanya-DAnya-bIja-DAnInAm DUmena DUsarimANam-AdaDAnEH
   śuṣkaśākhāsaṃcayaracitagovāṭaveṣṭitavikaṭavaṭaiḥ,	Suzka-SAKA-saMcaya-racita-go-vAwa-vezwita-vikawa-vawEH,
   vyāpāditavatsarūpakaroṣāviṣṭagopālakalpitavyāgramantraiḥ,	vyApAdita-vat-sa-rUpaka-roza-Avizwa-gopAla-kalpitavyAgra-mantrEH,
   ayantritavanapālahaṭhahriyamāṇaparagrāmīṇakāṣṭhikakuṭhāraiḥ,	ayantrita-vana-pAla-haWa-hriyamANa-para-grAmINa-kAzWika-kuWArEH,
   gahanatarukhaṇḍanirmitacāmuṇḍāmaṇḍapairvanapradeśaiḥ,	gahana-taru-KaNxa-nirmitacAmuNxAmaNxapEH-vana-pradeSEH,
   prakāsyamānamaṭavīprāyaprāntatayā kuṭumbabharaṇākulaiḥ	prakAsyamAnam-awavI-prAya-prAnta-tayA kuwumba-BaraNa-AkulEH
   kuddālaprāyakṛṣibhiḥ kṛṣīvalairabalavadbhiruccabhāgabāṣitena	kuddAla-prAya-kRziBiH kRzI-valEH-abalavadBiH-ucca-BAga-bAzitena
   bhajyamānabhūriśālikhalakṣetrakhaṇḍalakamalpāvakāśaiśca kāpitaiḥ,	BajyamAna-BUriSAli-Kala-kzetra-KaNxalakam-alpa-avakASEH-ca kApitEH,
   kālāyasairiva kṛṣṇamṛttikākaṭhinaiḥ,	kAlAyasEH-iva kRzNamRttikA-kaWinEH,
   sthānasthānaskathāpitasthāṇūtthitasthūlapallavaiḥ	sTAna-sTAna-skaTA-pita-sTANu-utTita-sTUla-pallavEH
   durupagamaśyāmākaprarūḍhibhiralambusabahulaiḥ,	durupagama-SyAmAka-prarUXiBiH-alambu-sa-bahulEH,
   avirahitakokilākṣakṣupairviralaviralaiḥ kedāraiḥ,	avirahita-kokilAkza-kzupEH-virala-viralEH kedArEH,
   kṛcchrātkṛṣyamāṇairnātiprabhūtapravṛttagatāgatāprahatabhuvamupakṣetramuparacitairuccairmañcaiśca	kRcCrAt-kRzyamANEH-na-ati-praBUta-pravRtta-gata-AgatA-prahata-Buvam-upakzetram-uparacitEH-uccEs-maQcEH-ca
   sūcyamānaśvāpadopadravaṃ, diśi diśi ca pratimārgadrumakṛtānāṃ	sUcyamAna-SvApada-upadravan, diSi diSi ca pratimArga-druma-kRtAnAm
   pathikapādaprasphoṭanadhūlidhūsarairnavapallavairlāñjhitacchāyānām,	paTika-pAda-prasPowana-DUli-DUsarEH-nava-pallavEH-lAQJita=-CAyAnAm,
   aṭavīsulabhasālakusumastabakāñcitanavakhātakūpikopakaṇṭhapratiṣṭhitanāśasphuṭānāmacchidrakaṭakalpitakuṭīrakāṇām,	awavI-sulaBa-sAla-kusuma-staba-ka-AQcita-nava-KAta-kUpikA-upakaNWa-pratizWita-nASa-sPuwAnAm-acCidra-kawa-kalpita-kuwIrakANAm-,
   kuṭilakīṭaveṇīveṣṭyamānasaktuśāraśarāvaśreṇīśritānām,	kuwila-kIwa-veNI-vezwyamAna-saktu-SAra-Sara-ava-SreNI-SritAnAm-,
   adhvagajanajagdhajambūphalāsthiśabalasamīpabhuvām,	aDva-gajana-jagDa-jambU-Pala-asTi-Sabala-samIpa-BuvAm,
   uddhūlitadhūlīkadambastabakaprakarapulakinīnām,	udDUlita-DUlI-kadamba-stabaka-prakara-pulakinInAm,
   kaṇṭakitakarkarīcakrākrāntakāṣṭhamañcikāmuṣitatṛṣām,	kaNwakita-karkarI-cakra-AkrAnta-kAzWa-maQcikA-muzita-tRzAm,
   timyattalaśītalasikatilakalaśīśamitaśramāṇām,	timyat-tala-SIta-lasika-tila-kalaSI-Samita-SramANAm-,
   āśyānaśaivalaśyāmalitāliñjarajāyamānajalajaḍimnām,	ASyAna-SEvala-SyAmalita-AliQjara-jAyamAna-jala-jaximnAm,
   udakumbhākṛṣṭapāṭalaśarkarāśakalaśiśirīkṛtadiśām,	uda-kumBa-AkRzwa-pAwala-SarkarA-Sakala-SiSirIkRta-diSAm,
   ghaṭamukhaghaṭitakaṭahārapāṭalapuṣpapuṭānām,	Gawa-muKa-Gawita-kawa-hAra-pAwala-puzpa-puwAnAm-,
   śīkarapulakitapallavapūlīpālyamānaśoṣyasarasaśiśusahakāraphalajūṭījaṭilasthāṇūnām,	SIkara-pulakita-pallava-pUlI-pAlyamAna-Sozya-sarasa-SiSu-sahakAra-Pala-jUwI-jawila-sTANUnAm,
   viśrāmyatkārpaṭikapeṭakaparipāṭīpīyamānapayasāmaṭavīpraveśaprapāṇāṃ	viSrAmyat-kArpawika-pewaka-paripAwI-pIyamAna-payasAm-awavI-praveSa-prapANAm
   śaityena tyājayantamiva graiṣmamūṣmaṇāṃ vkacidanyatra	SEtyena tyAjayantam-iva grEzmam-UzmaNAm vkacid-anyatra
   grāhayantamivāṅgārīyadārusaṃgrahadāhibhiḥ vyokāraiḥ, sarvataśca	grAhayantam-iva-aFgArIya-dAru-saMgraha-dAhiBiH vyokArEH, sarvatas-ca
   prātiveśyaviṣayavāsinā	prAtiveSya-vizaya-vAsinA
   samāsannagrāmagṛhasthagṛhasthāpitasthaviraparipālyamānapātheyasthagitena	samAsanna-grAma-gRhasTa-gRha-sTApita-sTavira-paripAlyamAna-pATeya-sTagitena
   kṛtadāruṇadāruvyāyāmayogyāṅgābyaṅgena	kRta-dAruNa-dAru-vyAyAma-yogya-aFga-abyaFgena
   skandhādyāsitakaṭhorakuṭhārakaṇṭhalambamānaprātarāśapuṭena	skanDa-AdyAsita-kaWora-kuWAra-kaNWa-lambamAna-prAtarASa-puwena
   pāṭaccarapratyavāyapratipannapaṭaccareṇa	pAwaccara-pratyavAya-pratipanna-pawaccareNa
   kālavetrakatriguṇavratativalayapāśagrathitagrīvāgrathitaiḥ	kAla-vetraka-triguNa-vrata-ti-valaya-pASa-graTita-grIvA-graTitEH
   patravīṭāvṛtamukhaiḥ, boṭakūṭairūḍhavāriṇā	patra-vIwa-AvRta-muKEH, bowakUwa-erUXa-vAriNA
   puraḥsarabaladbalīvardayugasareṇa naikaṭikakuṭumbikalokena	puraHsara-balat-balIvarda-yuga-sareNa nEkawika-kuwumbika-lokena
   kāṣṭhasaṃgrahārthamaṭavīṃ praviśatā	kAzWa-saMgraha-arTam-awavIm praviSatA
   svāpadavyadhanavyavadhānabahalīsamāropitakuṭīkṛtakūṭapāśaiśca	svApadavyaDana-vyavaDAna-bahalI-samAropita-kuwIkRta-kUwa-pASEH-ca
   gṛhītamṛgatantutantrījālavalayavāguraiḥ,	gRhIta-mRga-tantu-tantrI-jAla-valaya-vAgurEH,
   bahirvyādairvicaradbhiraṃsāvasaktavītaṃsavyālambamānabālapāśikaiśca	bahis-vyAdEH-vicaradBiH-aMsa-avasakta-vItaMsa-vyAlambamAna-bAla-pASikEH-ca
   saṃgṛhītagrāhakakrakarakapiñjalādipañjarakaiḥ śākunikaiḥ,	saMgRhIta-grAha-ka-kra-kara-kapiQjala-Adi-paQjarakEH SAkunikEH,
   saṃcaradbhiścyutalāsakaleśalipralatāvadhūlaṭvālampaṭānāṃ capeṭakaiḥ,	saMcaradBiH-cyuta-lAsa-ka-leSali-pralatA-vaDU-lawvA-lampawAnAm capewakEH,
   pāśakaśiśūnāmaṭadbhiḥ	pASaka-SiSUnAm-awadBiH
   tṛṇastambāntaritatittiritaralāyamānakauleyakakulacāṭukāraiścaladviṃhagamṛgayāṃ	tRNa-stamba-antarita-tittiri-taralAyamAna-kOleyaka-kula-cAwu-kArEH-calat-viMha-ga-mRgayAm
   mṛgayuyuvabhiḥ krīḍadbhiḥ, puriṇatacakravākakaṇṭhakaṣāyarucāṃ śīdhavyānāṃ	mRgayu-yuvaBiH krIxadBiH, puriNata-cakravAka-kaNWa-kazAya-rucAm SIDavyAnAm
   valkalānāṃ kalāpān, nāticiroddhṛtānāṃ ca dhātutviṣāṃ dhātakīkusumānāṃ	valkalAnAm kalApAn, na-ati-cira-udDRtAnAm ca DAtu-tvizAm DAtakI-kusumAnAm
   goṇīragaṇitāḥ picavyānāṃ cātasīgaṇapaṭṭamūlakānāṃ puṣkalānsaṃbārān,	goNIra-gaNitAH picavyAnAm ca-atasI-gaNa-pawwamUlakAnAm puzkalAn-saMbArAn-,
   bhārāṃśca madhuno mākṣikasya mayūrāṅgajasyākliṣṭamadhūcchiṣṭacakramālānāṃ	BArAn=-ca maDunaH mAkzikasya mayUra-aFga-jasya-aklizwa-maDUcCizwa-cakra-mAlAnAm
   lambamānalāmajjakamuñjajūṭajaṭānāmapatvacāṃ khadirakāṣṭhānāṃ kuṣṭhasya	lambamAnalA-majjakamuQja-jUwa-jawAnAm-apatvacAm Kadira-kAzWAnAm kuzWasya
   kaṭhorakesarisaṭābhārababhruṇaśca rodhrasya bhūyaso bhārakān, lokenādāya	kaWora-kesari-sawA-BAra-baBruNaH-ca roDrasya BUyasaH BArakAn, lokena-AdAya
   vrajatā	vrajatA
   pravicitavividhavanaphalapūritapiṭakamastakābhiścābhyarṇagrāmagatvarībhistvaramāṇābhirvikrayacintāvyagrābhirgrāmeyakābhirvyāptadigantaramitastataśca	pravicita-viviDa-vana-Pala-pUrita-piwaka-mastakABiH-ca-aByarNa-grAma-ga-tvarIBiH-tvaramANABiH-vikraya-cintA-vyagrABiH-grAmeyakABiH-vyApta-diS-antar
   yuktaśūraśakuraśāvkarāṇāṃ purāṇapāṃsūtkirakarīṣakūṭavāhinīnāṃ	yukta-SUra-SakuraSAvkarANAm purANa-pAMsu-utkira-karIza-kUwa-vAhinInAm
   dhūrgatadhūlidhūsarasairibhasaroṣasvarasāryamāṇānāṃ	DUrgata-DUli-DUsara-sEriBasa-roza-svara-sAryamANAnAm
   saṃkrīḍaccaṭulacakracītkāriṇīnāṃ śakaṭaśreṇīnāṃ saṃpātaiḥ,	saMkrIxat-cawula-cakra-cIt-kAriNInAm Sakawa-SreNInAm saMpAtEH,
   saṃpādyamānadurbalorvīvirūkṣakṣetrasaṃskāramārakṣakṣiptadāntavāhakadaṇḍoḍḍīyamānahariṇahelālaṅghitatuṅgavaiṇavavṛtibhiśca	saMpAdyamAna-durbala-urvI-virUkza-kzetra-saMskAram-Arakza-kzipta-dAnta-vAha-kadaNxa-uxxIyamAna-hariNa-helA-alaFGita-tuFga-vENava-vRtiBiH-ca
   nikātagaurakaraṅkaśaṅkhuśaṅkitaśaśakaśakalitatuṅgaśuṅgaiḥ,	nikAta-gOra-karaFka-SaFKu-SaFkita-SaSaka-Sakalita-tuFga-SuFgEH,
   prayatnaprabhṛtaviśaṅkaṭavicapairvācairaikṣavaiḥ,	prayatna-praBRta-viSaFkawa-vicapEH-vAcEH-EkzavEH,
   kārmukakarmaṇyavaṃśaviṭapasaṃkaṭaiḥ, kaṇṭakitakarañjarājiduṣpraveśyaiḥ,	kArmuka-karmaNi-a-vaMSa-viwapa-saMkawEH, kaNwakita-karaQja-rAji-duzpraveSyEH,
   urubūkavacāvaṅgakasurasasūraṇaśigrugranthiparṇagavedhukāgarmudgulmagahanagṛhavāṭikaiḥ,	urubUka-vacA-vaFgaka-surasa-sUraNa-Sigru-granTi-parNa-gaveDukA-garmut-gulma-gahana-gRha-vAwikEH,
   nikhātoccakāṣṭhāropitakāṣṭhālukalatāpratānavihitacchāyaiḥ,	niKAta-ucca-kAzWA-Aropita-kAzWa-aluka-latA-pratAna-vihita=-CAyEH,
   parimaṇḍalabadarīmaṇḍapakatalanikhātakhādirakīlabaddhavatsarūpaiḥ,	parimaNxala-badarI-maNxapaka-tala-niKAta-KAdira-kIla-badDa-vat-sarUpEH,
   kathamapi	kaTam-api
   kukkuṭaraṭitānumīyamānasaṃniveśairahganāgastistambhatalaviracitapakṣi	kukkuwa-rawita-anumIyamAna-saMniveSEH-ahgana-agasti-stamBa-tala-viracita-pakzi
   pūpikāvāpikairvikīrṇabadarapāṭalapaṭalaiḥ,	pUpikA-vApikEH-vikIrNa-badara-pAwala-pawalEH,
   veṇupoṭadalanalakalitaśaramayavṛtivihitabhittibhiḥ,	veNu-powa-dala-nala-kalita-Sara-maya-vRti-vihita-BittiBiH,
   kiṃśukagorocanāracitamaṇḍalamaṇḍapabalvajabaddhāṅgārarāśibhiḥ,	kiMSuka-gorocanA-racita-maNxala-maNxapa-balvaja-badDa-aFgAra-rASiBiH,
   śālmalīphalatūlasaṃcayabahulaiḥ,	SAlmalI-Pala-tUla-saMcaya-bahulEH,
   saṃnihitanalaśāliśālūkakhaṇḍakumudabījaveṇutaṇḍulaiḥ,	saMnihita-nala-SAli-SAlUka-KaNxa-kumuda-bIja-veNu-taNxulEH,
   saṃgṛhītatamālabījaiḥ,	saMgRhIta-tamAla-bIjEH,
   bhasmamalinamlānakāśmaryakūṭvayādhṛtakaṭairāśyānarājādanamadanaphalasphītairmadhūkāsavamadyaprāyaiḥ,	Basma-malina-mlAna-kASmarya-kUwvayA-DRta-kawEH-ASyAna-rAjAdana-madana-Pala-sPItEH-maDUka-Asava-madya-prAyEH,
   kusumbhakumbhagaṇḍakusūlairavirahitarājamāṣatrapuṣakarkaṭikākūṣmāṃṇḍālābubījaiḥ,	kusumBa-kumBa-gaNxa-kusUlEH-avirahita-rAjamAzatra-puza-karkawikA-kUzmAMNxa-alAbu-bIjEH,
   poṣyamāṇavanabiḍālamāludhānanakulaśālijātajātakādibhiraṭavīkuṭumbināṃ	pozyamANa-vana-bixAla-mAlu-DAna-nakula-SAli-jAta-jAtaka-AdiBiH-awavI-kuwumbinAm
   gṛhairupetaṃ vanagrāmakaṃ dadarśa /	gRhEH-upetam vana-grAmakam dadarSa /
   tatraiva ca taṃ divasamatyavāhayaditi /	tatra-eva ca tam divasam-atyavAhayat-iti /
   iti śrīmahākavibāṇabhaṭṭakṛtau harṣacarite chatralabdhirnāma saptama	iti SrI-mahAkavi-bANa-Bawwa-kRtO harza-carite CatralabDiH-nAma saptama
   ucchvāsa	ucCvAsa
