   adyāpi tāṃ kanakacampakadāmagaurīṃ phullāravindavadanāṃ tanuromarājīm /	adya-api tAm kanaka-campaka-dAma-gOrIm Pulla-aravinda-vadanAm tanu-romarAjIm /
   suptotthitāṃ madanavihvalalālasāṅgīṃ vidyāṃ pramādaguṇitām iva cintayāmi	supta-utTitAm madana-vihvala-lAlasa-aFgIm vidyAm pramAda-guNitAm iva cintayAmi
   // BiCaup_1 //	// BiCOp_1 //
   adyāpi tāṃ śaśimukhīṃ navayauvanāḍhyāṃ pīnastanīṃ punar ahaṃ yadi	adya-api tAm SaSi-muKIm nava-yOvana-AXyAm pIna-stanIm punar aham yadi
   gaurakāntim /	gOra-kAntim /
   paśyāmi manmathaśarānalapīḍitāṅgīṃ gātrāṇi saṃprati karomi suśītalāni //	paSyAmi manmaTa-Sara-anala-pIxita-aFgIm gAtrANi saMprati karomi su-SItalAni //
   BiCaup_2 //	BiCOp_2 //
   adyāpi tāṃ yadi punaḥ kamalāyatākṣīṃ paśyāmi pīvarapayodharabhārakhinnām /	adya-api tAm yadi punar kamala-Ayata-akzIm paSyAmi pIvara-payoDara-BAra-KinnAm /
   saṃpīḍya bāḥuyugalena pibāmi vaktram unmattavan madhukaraḥ kamalaṃ	saMpIxya bAHu-yugalena pibAmi vaktram unmatta-vat maDukaraH kamalam
   yatheṣṭam // BiCaup_3 //	yaTezwam // BiCOp_3 //
   adyāpi tāṃ nidhuvanaklamaniḥsahāṅgīm āpāṇḍugaṇḍapatitālakakuntalālim /	adya-api tAm niDuvana-klama-niHsaha-aFgIm ApANxu-gaNxa-pati-tAlaka-kuntalAlim /
   pracchannapāpakṛtamantharam āvahantīṃ kaṇṭhāvasaktabāhulatāṃ smarāmi //	pracCanna-pApa-kRta-manTaram AvahantIm kaNWa-avasakta-bAhu-latAm smarAmi //
   BiCaup_4 //	BiCOp_4 //
   adyāpi tāṃ suratajāgaraghūrṇamāna tiryagvalattaralatārakam āyatākṣīm /	adya-api tAm surata-jAgara-GUrNamAna tiryak-valat-tarala-tArakam Ayata-akzIm /
   śṛṅgārasārakamalākararājahaṃsīṃ vrīḍāvinamravadanām uṣasi smarāmi //	SRFgAra-sAra-kamala-Akara-rAjahaMsIm vrIxA-vinamra-vadanAm uzasi smarAmi //
   BiCaup_5 //	BiCOp_5 //
   adyāpi tāṃ yadi punaḥ śravaṇāyatākṣīṃ paśyāmi dīrghavirahajvaritāṅgayaṣṭim	adya-api tAm yadi punar SravaNa-Ayata-akzIm paSyAmi dIrGa-viraha-jvarita-aFga-yazwim
   aṅgair ahaṃ samupaguhya tato 'tigāḍhaṃ nonmīlayāmi nayane na ca tāṃ	aFgEH aham samupaguhya tatas ati-gAXam na-unmIlayAmi nayane na ca tAm
   tyajāmi // BiCaup_6 //	tyajAmi // BiCOp_6 //
   adyāpi tāṃ suratatāṇḍavasūtradhārīṃ pūrṇendusundaramukhīṃ madavihvalāṅgīm	adya-api tAm surata-tANxava-sUtra-DArIm pUrNa-indu-sundara-muKIm mada-vihvala-aFgIm
   tanvīṃ viśālajaghanastanabhāranamrāṃ vyālolakuntalakalāpavatīṃ smarāmi //	tanvIm viSAla-jaGana-stana-BAra-namrAm vyAlola-kuntala-kalApavatIm smarAmi //
   BiCaup_7 //	BiCOp_7 //
   adyāpi tāṃ masṛṇacandanapaṅkamiśra- kastūrikāparimalotthavisarpigandhām /	adya-api tAm masRNa-candana-paFka-miSra kastUrikA-parimala-utTa-visarpi-ganDAm /
   anyonyacañcupuṭacumbanalagnapakṣma yugmābhirāmanayanāṃ śayane smarāmi //	anyonya-caQcu-puwa-cumbana-lagna-pakzma yugma-aBirAma-nayanAm Sayane smarAmi //
   BiCaup_8 //	BiCOp_8 //
   adyāpi tāṃ nidhuvane madhupānaraktām līlādharāṃ kṛśatanuṃ capalāyatākṣīm /	adya-api tAm niDuvane maDu-pAna-raktAm lIlA-DarAm kRSa-tanum capala-Ayata-akzIm /
   kāśmīrapaṅkamṛganābhikṛtāṅgarāgāṃ karpūrapūgaparipūrṇamukhīṃ smarāmi //	kASmIra-paFka-mRganABi-kRta-aFgarAgAm karpUra-pUga-paripUrNa-muKIm smarAmi //
   BiCaup_9 //	BiCOp_9 //
   adyāpi tat kanakagaurakṛtāṅgarāgaṃ prasvedabinduvitataṃ vadanaṃ priyāyāḥ /	adya-api tat kanaka-gOra-kRta-aFgarAgam prasveda-bindu-vitatam vadanam priyAyAH /
   ante smarāmi ratikhedavilolanetraṃ rāhūparāgaparimuktam ivendubimbam //	ante smarAmi rati-Keda-vilola-netram rAhu-uparAga-parimuktam iva-indu-bimbam //
   BiCaup_10 //	BiCOp_10 //
   adyāpi tanmanasi saṃparivartate me rātrau mayi kṣutavati kṣitipālaputryā /	adya-api tat-manasi saMparivartate me rAtrO mayi kzutavati kzitipAla-putryAH /
   jīveti maṅgalavacaḥ parihṛtya kopāt karṇe kṛtaṃ kanakapatram anālapantyā	jIva-iti maFgala-vacaH parihRtya kopAt karNe kRtam kanaka-patram anAlapantyA
   // BiCaup_11 //	// BiCOp_11 //
   adyāpi tat kanakakuṇḍalaghṛṣṭagaṇḍam āsyaṃ smarāmi viparītaratābhiyoge /	adya-api tat kanaka-kuNxala-GRzwa-gaNxam Asyam smarAmi viparIta-rata-aBiyoge /
   āndolanaśramajalasphuṭasāndrabindu muktāphalaprakaravicchuritaṃ priyāyāḥ	Andolana-Srama-jala-sPuwa-sAndra-bindu muktAPala-prakara-vicCuritam priyAyAH
   // BiCaup_12 //	// BiCOp_12 //
   adyāpi tatpraṇayabhaṅgagurudṛṣṭipātaṃ tasyāḥ smarāmi	adya-api tad-praNaya-BaFga-guru-dRzwi-pAtam tasyAH smarAmi
   rativibhramagātrabhaṅgam /	rati-viBrama-gAtra-BaFgam /
   vastrāñcalaskhalatacārupayodharāntaṃ dantacchadaṃ daśanakhaṇḍanamaṇḍanaṃ	vastra-aQcala-sKalata-cAru-payoDara-antam dantacCadam daSana-KaNxana-maNxanam
   ca // BiCaup_13 //	ca // BiCOp_13 //
   adyāpy aśokanavapallavaraktahastāṃ muktāphalapracayacumbitacūcukāgrām /	adya-api aSoka-nava-pallava-rakta-hastAm muktAPala-pracaya-cumbita-cUcuka-agrAm /
   antaḥ smitocchvasitapāṇḍuragaṇḍabhittiṃ tāṃ vallabhāmalasahaṃsagatiṃ	antar smita-ucCvasita-pANxura-gaNxa-Bittim tAm vallaBAm-alasa-haMsa-gatim
   smarāmi // BiCaup_14 //	smarAmi // BiCOp_14 //
   adyāpi tat kanakareṇughanorudeśe nyastaṃ smarāmi nakharakṣatalakṣma tasyāḥ	adya-api tat kanaka-reNu-Gana-Uru-deSe nyastam smarAmi naKara-kzata-lakzma tasyAH
   ākṛṣṭahemarucirāmbaram utthitāyā lajjāvaśāt karaghṛtaṃ ca tato vrajantyāḥ	AkRzwa-hema-rucira-ambaram utTitAyAH lajjA-vaSAt kara-GRtam ca tatas vrajantyAH
   // BiCaup_15 //	// BiCOp_15 //
   adyāpi tāṃ vidhṛtakajjalalolanetrāṃ pṛthvīṃ prabhūtakusumākulakeśapāśām /	adya-api tAm viDRta-kajjala-lola-netrAm pRTvIm praBUta-kusuma-Akula-keSapASAm /
   sindūrasaṃlulitamauktikadantakāntim ābaddhahemakaṭakāṃ rahasi smarāmi //	sindUra-saMlulita-mOktika-danta-kAntim AbadDa-hema-kawakAm rahasi smarAmi //
   BiCaup_16 //	BiCOp_16 //
   adyāpi tāṃ galitabandhanakeśapāśāṃ srastasrajaṃ	adya-api tAm galita-banDana-keSapASAm srasta-srajam
   smitasudhāmadhurādharauṣṭhīm /	smita-suDA-maDura-aDara-ozWIm /
   pīnonnatastanayugoparicārucumban muktāvalīṃ rahasi loladṛśam smarāmi //	pIna-unnata-stana-yuga-uparicAru-cumban muktA-AvalIm rahasi lola-dRSam smarAmi //
   BiCaup_17 //	BiCOp_17 //
   adyāpi tāṃ dhavalaveśmani ratnadīpa mālāmayūkhapaṭalair dalitāndhakāre /	adya-api tAm Davala-veSmani ratna-dIpa mAlA-mayUKa-pawalEH dalita-anDakAre /
   prāptodyame rahasi saṃmukhadarśanārthaṃ lajjābhayārthanayanām anucintayāmi	prApta-udyame rahasi saMmuKa-darSana-arTam lajjA-Baya-arTa-nayanAm anucintayAmi
   // BiCaup_18 //	// BiCOp_18 //
   adyāpi tāṃ virahavahninipīḍitāṅgīṃ tanvīṃ kuraṅganayanāṃ surataikapātrīm /	adya-api tAm viraha-vahni-nipIxita-aFgIm tanvIm kuraFga-nayanAm surata-eka-pAtrIm /
   nānāvicitrakṛtamaṇḍanam āvahantīṃ tāṃ rājahaṃsagamanāṃ sudatīṃ smarāmi //	nAnA-vicitra-kRta-maNxanam AvahantIm tAm rAjahaMsa-gamanAm sudatIm smarAmi //
   BiCaup_19 //	BiCOp_19 //
   adyāpi tāṃ vihasitāṃ kucabhāranamrāṃ muktākalāpadhavalīkṛtakaṇṭhadeśām /	adya-api tAm vihasitAm kuca-BAra-namrAm muktA-kalApa-DavalIkRta-kaNWa-deSAm /
   tat kelimandaragirau kusumāyudhasya kāntāṃ smarāmi rucirojjvalapuṣpaketum	tat keli-mandara-girO kusumAyuDasya kAntAm smarAmi rucira-ujjvala-puzpaketum
   // BiCaup_20 //	// BiCOp_20 //
   adyāpi tāṃ cāṭuśatadurlalitocitārthaṃ tasyāḥ smarāmi surataklamavihvalāyāḥ	adya-api tAm cAwu-Sata-durlalita-ucita-arTam tasyAH smarAmi surata-klama-vihvalAyAH
   avyaktaniḥsvanitakātarakathyamāna saṃkīrṇavarṇaruciraṃ vacanaṃ priyāyāḥ //	avyakta-niHsvanita-kAtara-kaTyamAna saMkIrNa-varNa-ruciram vacanam priyAyAH //
   BiCaup_21 //	BiCOp_21 //
   adyāpi tāṃ surataghūrṇanimīlitākṣīṃ srastāṅgayaṣṭigalitāṃśukakeśapāśām /	adya-api tAm surata-GUrNa-nimIlita-akzIm srasta-aFga-yazwi-galita-aMSuka-keSapASAm /
   śṛṅgāravāriruhakānanarājahaṃsīṃ janmāntare 'pi nidhane 'py anucintayāmi //	SRFgAra-vAriruha-kAnana-rAjahaMsIm janma-antare api niDane api anucintayAmi //
   BiCaup_22 //	BiCOp_22 //
   adyāpi tāṃ praṇayinīṃ mṛgaśāvakākṣīṃ pīyūṣapurṇakucakumbhayugaṃ vahantīm /	adya-api tAm praNayinIm mRga-SAvaka-akzIm pIyUza-purNa-kuca-kumBa-yugam vahantIm /
   paśyāmy ahaṃ yadi punar divasāvasāne svargāpavarganararājasukhaṃ tyajāmi	paSyAmi aham yadi punar divasa-avasAne svarga-apavarga-nara-rAja-suKam tyajAmi
   // BiCaup_23 //	// BiCOp_23 //
   adyāpi tāṃ kṣititale varakāminīnāṃ sarvāṅgasundaratayā prathamaikarekhām /	adya-api tAm kziti-tale vara-kAminInAm sarva-aFga-sundara-tayA praTama-eka-reKAm /
   śṛṅgāranāṭakarasottamapānapātrīṃ kāntāṃ smarāmi kusumāyudhabāṇakhinnām //	SRFgAra-nAwaka-rasa-uttama-pAna-pAtrIm kAntAm smarAmi kusumAyuDa-bANa-KinnAm //
   BiCaup_24 //	BiCOp_24 //
   adyāpi tāṃ stimitavastram ivāṅgalagnāṃ prauḍhapratāpamadanānalataptadeham	adya-api tAm stimita-vastram iva-aFga-lagnAm prOXa-pratApa-madana-anala-tapta-deham
   bālām anāthaśaraṇām anukampanīyāṃ prāṇādhikāṃ kṣaṇam ahaṃ na hi vismarāmi	bAlAm anATa-SaraNAm anukampanIyAm prANa-aDikAm kzaNam aham na hi vismarAmi
   // BiCaup_25 //	// BiCOp_25 //
   adyāpi tāṃ prathamato varasundarīṇāṃ snehaikapātraghaṭitām avanīśaputrīm /	adya-api tAm praTamatas vara-sundarINAm sneha-eka-pAtra-GawitAm avanISa-putrIm /
   haṃhojanā mama viyogahutāśano 'yaṃ soḍhuṃ na śakyateti praticintayāmi //	haMhojanAH mama viyoga-hutASanaH ayam soXum na SakyatA-iti praticintayAmi //
   BiCaup_26 //	BiCOp_26 //
   adyāpi vismayakarīṃ tridaśān vihāya buddhir balāc calati me kim ahaṃ	adya-api vismaya-karIm tridaSAn vihAya budDiH balAt calati me kim aham
   karomi /	karomi /
   jānann api pratimuhūrtam ihāntakāle kānteti vallabhatareti mameti dhīrā //	jAnan api pratimuhUrtam iha-anta-kAle kAntA-iti vallaBatarA-iti mama-iti DIrAH //
   BiCaup_27 //	BiCOp_27 //
   adyāpi tāṃ gamanam ity uditaṃ madīyaṃ śrutvaiva bhīruhariṇīm iva	adya-api tAm gamanam iti uditam madIyam SrutvA-eva BIru-hariNIm iva
   cañcalākṣīm /	caQcala-akzIm /
   vācaḥ skhaladvigaladāśrujalākulākṣīṃ saṃcintayāmi guruśokavinamravaktrām	vAcaH sKalat-vigalada-aSru-jala-Akula-akzIm saMcintayAmi guru-Soka-vinamra-vaktrAm
   // BiCaup_28 //	// BiCOp_28 //
   adyāpi tāṃ sunipuṇaṃ yatatā mayāpi dṛṣṭaṃ na yat sadṛśatovadanaṃ kadācit /	adya-api tAm su-nipuNam yatatA mayA-api dRzwam na yat sadRSataH-vadanam kadAcid /
   saundaryanirjitarati dvijarājakānti kāntām ihātivimalatvamahāguṇena //	sOndarya-nirjita-rati dvijarAja-kAnti kAntAm iha-ati-vimala-tva-mahA-guNena //
   BiCaup_29 //	BiCOp_29 //
   adyāpi tāṃ kṣaṇaviyogaviṣopameyāṃ saṅge punar bahutarām amṛtābhiṣekām /	adya-api tAm kzaNa-viyoga-viza-upameyAm saFge punar bahutarAm amRta-aBizekAm /
   tāṃ jīvadhāraṇakarīṃ madanātapatrām udvattakeśanivahāṃ sudatīṃ smarāmi //	tAm jIva-DAraNa-karIm madana-AtapatrAm udvatta-keSa-nivahAm sudatIm smarAmi //
   BiCaup_30 //	BiCOp_30 //
   adyāpi vāsagṛhato mayi nīyamane durvārabhīṣaṇakarair yamadūtakalpair /	adya-api vAsagRhataH mayi nIyamane durvAra-BIzaNa-karEH yama-dUta-kalpEH /
   kiṃ kiṃ tayā bahuvidhaṃ na kṛtaṃ madarthe vaktuṃ na pāryateti vyathate	kim kim tayA bahuviDam na kRtam mad-arTe vaktum na pAryata-iti vyaTate
   mano me // BiCaup_31 //	manaH me // BiCOp_31 //
   adyāpi me niśi divā hṛdayaṃ dunoti pūrṇendusundaramukhaṃ mama vallabhāyāḥ	adya-api me niSi divA hRdayam dunoti pUrNa-indu-sundara-muKam mama vallaBAyAH
   lāvaṇyanirjitaratikṣatikāmadarpaṃ bhūyaḥ puraḥ pratipadaṃ na vilokyate yat	lAvaNya-nirjita-rati-kzati-kAma-darpam BUyas puras pratipadam na vilokyate yat-
   // BiCaup_32 //	// BiCOp_32 //
   adyāpi tām avahitāṃ manasācalena saṃcintayāmi yuvatīṃ mama jīvitāśām /	adya-api tAm avahitAm manasA-acalena saMcintayAmi yuvatIm mama jIvita-ASAm /
   nānyopabhuktanavayauvanabhārasārāṃ janmāntare 'pi mama saiva gatir yathā	na-anya-upaBukta-nava-yOvana-BAra-sArAm janma-antare api mama sA-eva gatiH yaTA
   syāt // BiCaup_33 //	syAt // BiCOp_33 //
   adyāpi tadvadanapaṅkajagandhalubdha bhrāmyaddvirephacayacumbitagaṇḍadeśām	adya-api tad-vadana-paFkaja-ganDa-lubDa BrAmyat-dvirePa-caya-cumbita-gaNxa-deSAm
   līlāvadhūtakarapallavakaṅkaṇānāṃ kvāṇo vimūrcchati manaḥ sutarāṃ madīyam	lIlA-avaDUta-kara-pallava-kaFkaNAnAm kvANaH vimUrcCati manaH sutarAm madIyam
   // BiCaup_34 //	// BiCOp_34 //
   adyāpi tāṃ nakhapadaṃ stanamaṇḍale yad dattaṃ mayāsyamadhupānavimohitena /	adya-api tAm naKa-padam stana-maNxale yat dattam mayA-Asya-maDu-pAna-vimohitena /
   udbhinnaromapulakair bahubhiḥ samantāj jāgarti rakṣati vilokayati smarāmi	udBinna-roma-pulakEH bahuBiH samantAt jAgarti rakzati vilokayati smarAmi
   // BiCaup_35 //	// BiCOp_35 //
   adyāpi kopavimukhīkṛtagantukāmā noktaṃ vacaḥ pratidadāti yadaiva vaktram /	adya-api kopa-vimuKIkRta-gantu-kAmAH na-uktam vacaH pratidadAti yadA-eva vaktram /
   cumbāmi roditi bhṛśaṃ patito 'smi pāde dāsas tava priyatame bhaja maṃ	cumbAmi roditi BRSam patitaH asmi pAde dAsaH tava priyatame Baja mam
   smarāmi // BiCaup_36 //	smarAmi // BiCOp_36 //
   adyāpi dhavati manaḥ kim ahaṃ karomi sārdhaṃ sakhībhir api vāsagṛhaṃ	adya-api Davati manaH kim aham karomi sArDam saKIBiH api vAsagRham
   sukānte /	sukAnte /
   kāntāṅgasaṃgaparihāsavicitranṛtye krīḍābhirāmeti yātu madīyakālaḥ //	kAnta-aFga-saMga-parihAsa-vicitra-nRtye krIxA-aBirAmA-iti yAtu madIya-kAlaH //
   BiCaup_37 //	BiCOp_37 //
   adyāpi tāṃ jagati varṇayituṃ na kaś cic chaknoty adṛṣṭasadṛśīṃ ca	adya-api tAm jagati varNayitum na kaH cit Saknoti adRzwa-sadRSIm ca
   parigrahaṃ me /	parigraham me /
   dṛṣṭaṃ tayor sadṛśayor khalu yena rūpaṃ śakto bhaved yadi saiva naro na	dRzwam tayoH sadRSayoH Kalu yena rUpam SaktaH Bavet yadi sA-eva naraH na
   cānyaḥ // BiCaup_38 //	ca-anyaH // BiCOp_38 //
   adyāpi tāṃ na khalu vedmi kim īśapatnī śāpaṃ gatā surapater atha	adya-api tAm na Kalu vedmi kim ISa-patnI SApam gatA surapateH aTa
   kṛṣṇalakṣmī /	kRzNa-lakzmI /
   dhātraiva kiṃ nu jagataḥ parimohanāya sā nirmitā yuvatiratnadidṛkṣayā vā	DAtrA-eva kim nu jagataH parimohanAya sA nirmitA yuvati-ratna-didRkzayA vA
   // BiCaup_39 //	// BiCOp_39 //
   adyāpi tannayanakajjalam ujjvalāsyaṃ viśrāntakarṇayugalaṃ parihāsahetor /	adya-api tat-nayana-kajjalam ujjvala-Asyam viSrAnta-karNa-yugalam parihAsa-hetoH /
   paśye tavātmani navīnapayodharābhyāṃ kṣīṇāṃ vapur yadi vinaśyati no na	paSye tava-Atmani navIna-payoDarAByAm kzINAm vapuH yadi vinaSyati naH na
   doṣaḥ // BiCaup_40 //	dozaH // BiCOp_40 //
   adyāpi nirmalaśaracchaśigaurakānti ceto muner api haret kim utāsmadīyam /	adya-api nirmala-Sarad-SaSi-gOra-kAnti cetaH muneH api haret kim uta-asmadIyam /
   vaktraṃ sudhāmayam ahaṃ yadi tat prapadye cumban pibāmy avirataṃ vyadhate	vaktram suDA-mayam aham yadi tat prapadye cumban pibAmi aviratam vyaDate
   mano me // BiCaup_41 //	manaH me // BiCOp_41 //
   adyāpi tat kamalareṇusugandhagandhi tatpremavāri makaradhvajapātakāri /	adya-api tat kamala-reNu-suganDa-ganDi tad-prema-vAri makaraDvaja-pAta-kAri /
   prāpnomy ahaṃ yadi punaḥ surataikatīrthaṃ prāṇāṃs tyajāmī niyataṃ	prApnomi aham yadi punar surata-ekatIrTam prANAn tyajAmI niyatam
   tadavāptihetor // BiCaup_42 //	tad-avApti-hetoH // BiCOp_42 //
   adyāpy aho jagati sundaralakṣapūrṇe 'nyānyam uttamaguṇādhikasaṃprapanne /	adya-api aho jagati sundara-lakza-pUrNe anyAnyam uttama-guNa-aDika-saMprapanne /
   anyābhir apy upamituṃ na mayā ca śakyaṃ rūpaṃ tadīyam iti me hṛdaye	anyABiH api upamitum na mayA ca Sakyam rUpam tadIyam iti me hRdaye
   vitarkaḥ // BiCaup_43 //	vitarkaH // BiCOp_43 //
   adyāpi sā mama manastaṭinī sadāste romāñcavīcivilasadvipulasvabhāvā% /	adya-api sA mama manaH-tawinI sadA-Aste romAQca-vIci-vilasat-vipula-svaBAvA% /
   kādambakeśararuciḥ kṣatavīkṣaṇaṃ māṃ gātraklamaṃ kathayatī priyarājahaṃsī	kAdamba-keSara-ruciH kzata-vIkzaNam mAm gAtra-klamam kaTayatI priya-rAjahaMsI
   // BiCaup_44 //	// BiCOp_44 //
   adyāpi sā hi navayauvanasundarāṅgī romāñcavīcivilasaccapalāṅgayaṣṭiḥ /	adya-api sA hi nava-yOvana-sundara-aFgI romAQca-vIci-vilasat-capala-aFga-yazwiH /
   matsvāntasārasacaladvirahoccapaṃkāt kiṃcidgamaṃ prathayati priyarājahaṃsī	mad-sva-antasArasa-calat-viraha-uccapaMkAt kiMcid-gamam praTayati priya-rAjahaMsI
   // BiCaup_44* //	// BiCOp_44* //
   adyāpi tāṃ nṛpatī śekhararājaputrīṃ saṃpūrṇayauvanamadālasaghūrṇanetrīm /	adya-api tAm nRpatI SeKara-rAja-putrIm saMpUrNa-yOvana-mada-alasa-GUrNa-netrIm /
   gandharvayakṣasurakiṃnaranāgakanyāṃ svargād aho nipatitām iva cintayāmi //	ganDarva-yakza-sura-kiMnara-nAga-kanyAm svargAt aho nipatitAm iva cintayAmi //
   BiCaup_45 //	BiCOp_45 //
   adyāpi tāṃ nijavapuḥ kṛśavedimadhyām uttuṃgasaṃbhṛtasudhāstanakumbhayugmām	adya-api tAm nija-vapuH kRSa-vedi-maDyAm uttuMga-saMBRta-suDA-stana-kumBa-yugmAm
   nānāvicitrakṛtamaṇḍamaṇḍitāṅgī suptotthitāṃ niśi divā na hi vismarāmi //	nAnA-vicitra-kRta-maNxa-maNxita-aFgI supta-utTitAm niSi divA na hi vismarAmi //
   BiCaup_46 //	BiCOp_46 //
   adyāpi tāṃ kanakakāntimadālasāṅgīṃ vrīḍotsukāṃ nipatitām iva ceṣṭamānām /	adya-api tAm kanaka-kAnti-mada-alasa-aFgIm vrIxA-utsukAm nipatitAm iva cezwamAnAm /
   agāṃgasaṃgaparicumbanajātamohāṃ tāṃ jīvanauṣadhim iva pramadāṃ smarāmi //	agAMga-saMga-paricumbana-jAta-mohAm tAm jIvana-ozaDim iva pramadAm smarAmi //
   BiCaup_47 //	BiCOp_47 //
   adyāpi tatsuratakelinirastrayuddhaṃ bandhopabandhapatanotthitaśūnyahastam	adya-api tad-surata-keli-nirastra-yudDam banDa-upabanDa-patana-utTita-SUnya-hastam
   dantauṣṭhapīḍananakhakṣataraktasiktaṃ tasyā smarāmi	danta-ozWa-pIxana-naKa-kzata-rakta-siktam tasyAH smarAmi
   ratibandhuraniṣṭhuratvam // BiCaup_48 //	rati-banDura-nizWura-tvam // BiCOp_48 //
   adyāpy ahaṃ varavadhūsuratopabhogaṃ jīvāmi nānyavidhinā kṣaṇam antareṇa /	adya-api aham vara-vaDU-surata-upaBogam jIvAmi na-anya-viDinA kzaNam antareNa /
   tad bhrātaro maraṇam eva hi duḥkha śāntyai vijñāpayāmi bhavatas tvaritaṃ	tat BrAtaraH maraNam eva hi duHKa SAntyE vijQApayAmi BavataH tvaritam
   lunīdhvam // BiCaup_49 //	lunIDvam // BiCOp_49 //
   adyāpi nojjhati haraḥ kila kālakūṭaṃ kūrmo bibharti dharaṇīṃ khalu	adya-api na-ujJati haraH kila kAlakUwam kUrmaH biBarti DaraNIm Kalu
   pṛṣṭabhāge /	pRzwa-BAge /
   ambhonidhir vahati duḥsahavaḍavāgnim aṅgīkṛtaṃ sukṛtinaḥ paripālayanti //	amBoniDiH vahati duHsaha-vaxavAgnim aFgIkRtam sukRtinaH paripAlayanti //
   BiCaup_50 //	BiCOp_50 //
