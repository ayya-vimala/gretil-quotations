   PADA MARKERS	PADAH MARKERS
   For a four-pada verse:	FoH a fouH--pada verse:
   For a six-pada verse:	FoH a six-pada verse:
   pūrvabhāgaḥ	pUrva-BAgaH
   saudhe tuṅge saha dayitayā ko 'pi saṅkrīḍamānaḥ $ prāpa svāpaṃ	sODe tuFge saha dayitayA kaH api saFkrIxamAnaH $ prApa svApam
   paramapuruṣaḥ śeṣabhoge śriyeva &	parama-puruzaH Seza-Boge SriyA-iva &
   citrā daivī gatiriyamasau śailajāmaṇḍitāyāṃ % kāñcyāṃ kampātaṭabhuvi	citrA dEvI gatiH-iyam-asO SElajA-maNxitAyAm % kAQcyAm kampA-tawa-Buvi
   tayānanvito budhyate sma // Kok_1.1 //	tayA-ananvitaH buDyate sma // Kok-_1.1 //
   tvāmāninyuḥ subhaga śayitaṃ līlayā nīlakeśyo $ draṣṭuṃ devaṃ varuṇapurataḥ	tvAm-AninyuH suBaga Sayitam lIlayA nIla-keSyaH $ drazwum devam varuNa-puratas-
   sampatantyo vimānaiḥ &	sampatantyaH vimAnEH &
   atrāmuñcannapi bhagavatīkiṅkaroktyā saśaṅkāḥ % śuśrāvetthaṃ sa	atra-amuQcan=-api BagavatI-kiFkara-uktyA sa-SaFkAH % SuSrAva-itTam sa
   punaravapussaṅgrahāṃ vyomni vāṇīm // Kok_1.2 //	punar-avapu-ssaFgrahAm vyomni vANIm // Kok-_1.2 //
   kṣetre cāsmin sakalavipadāṃ bhañjane pañca māsān $ āsīthāścet	kzetre ca-asmin sakala-vipadAm BaQjane paQca mAsAn $ AsITAH-ced-
   priyajanaviyogārtirūrdhvaṃ na te syāt &	priya-jana-viyoga-ArtiH-UrDvam na te syAt &
   ākarṇyemāṃ punariti tathā saiṣa cakre nivāsaṃ % kleśo bhūyānapi bahumataḥ	AkarNya-imAm punar-iti taTA sa-eza cakre nivAsam % kleSaH BUyAn-api bahu-mataH
   ślāghyate cedudarkaḥ // Kok_1.3 //	SlAGyate ced-udarkaH // Kok-_1.3 //
   tatra dvitrān priyasahacarīviprayogātidīrghān $ kāmārto 'yaṃ śivaśiva	tatra dvitrAn priya-sahacarI-viprayoga-ati-dIrGAn $ kAma-ArtaH ayam Siva-Siva
   samullaṅghya māsān kathañcit &	samullaFGya mAsAn kaTaQcid &
   caitrārambhe samuditamadhuśrīkaṭākṣābhirāmaṃ % cūtāṅkūrāsvadanarasikaṃ	cEtra-AramBe samudita-maDu-SrI-kawAkza-aBirAmam % cUta-aFkUra-Asvadana-rasikam
   kokilaṃ sandadarśa // Kok_1.4 //	kokilam sanda-darSa // Kok-_1.4 //
   taṃ kūjantaṃ kalamadhurayā pañcamasvānabhaṅgyā $ kāntālāpasmaraṇavivaśaḥ	tam kUjantam kala-maDurayA paQcama-svAna-BaFgyA $ kAnta-AlApa-smaraNa-vivaSaH
   kiñcidārādupetya &	kiQci-d-ArAt-upetya &
   datvā netrāñjalipuṭabhṛtairarghyamaśrupravāhair % jātāśvāsaḥ sphuṭamiti	datvA netra-aQjali-puwa-BRtEH-arGyam-aSru-pravAhEH % jAta-ASvAsaH sPuwam-iti
   girā śrāvyayā sandideśa // Kok_1.5 //	girA SrAvyayA sandideSa // Kok-_1.5 //
   atrāyāhi priyasakha nanu svāgataṃ paśya pārśve $	atra-AyAhi priya-saKa nanu svAgatam paSya pArSve $
   pratyagrodyanmadhurasakaṇasvedinīṃ cūtavallīm &	pratyagra-udyat-maDu-rasa-kaNa-svedinIm cUtavallIm &
   tvatsamparkaṃ subhaga niyataṃ kāṅkṣate 'sau vilolā % lolambākṣī	tvad-samparkam suBaga niyatam kAFkzate asO vilolA % lolamba-akzI
   calakisalayairāhvayantī sarāgā // Kok_1.6 //	cala-kisalayEH-AhvayantI sa-rAgAH // Kok-_1.6 //
   antastoṣaṃ mama vitanuṣe hanta jāne bhavantaṃ $	antar-tozam mama vitanuze hanta jAne Bavantam $
   skandhāvāraprathamasubhaṭaṃ pañcabāṇasya rājñaḥ &	skanDAvAra-praTama-su-Bawam paQcabANasya rAjQaH &
   kūjāvyājāddhitamupadiśan kokilāvyājabandho % kāntaiḥ sākaṃ nanu ghaṭayase	kUjA-vyAjAt-hitam-upadiSan kokilA-vyAja-banDaH % kAntEH sAkam nanu Gawayase
   kāminīrmānabhājaḥ // Kok_1.7 //	kAmi-nIH-mAna-BAjaH // Kok-_1.7 //
   vācālaṃ mā parabhṛta kṛthā māṃ priyāviprayuktaṃ $ prāyaḥ prāptaṃ	vAcAlam mA paraBRta kRTAH mAm priyA-viprayuktam $ prAyas prAptam
   praṇayavacanaṃ tvādṛśe mādṛśānām &	praNaya-vacanam tvAdRSe mAdRSAnAm &
   kiñcillīnāṃ kisalayapuṭe kokilāmākulātmā % tvaṃ cāpaśyan bata virahiṇāṃ	kiQcid-lInAm kisalaya-puwe kokilAm-Akula-AtmA % tvam ca-apaSyan bata virahiNAm
   yena jānāsi tāpam // Kok_1.8 //	yena jAnAsi tApam // Kok-_1.8 //
   yāvatkālaṃ mahitapatagādhīśa kārye niyoktuṃ $ saṅkocaṃ me vrajati rasanā	yAvatkAlam mahita-pataga-aDISa kArye niyoktum $ saFkocam me vrajati rasanA
   sandidikṣormṛgākṣyāḥ &	sandidikzoH-mRga-akzyAH &
   tāvatkālaṃ tava ca hṛdayaṃ tāntimetīti śaṅke % dīnāpannapraṇayaghaṭane	tAvatkAlam tava ca hRdayam tAntim-eti-iti SaFke % dIna-Apanna-praNaya-Gawane
   dīrghasūtretarasya // Kok_1.9 //	dIrGasUtra-itarasya // Kok-_1.9 //
   sandeśaṃ me naya khagapate sādhaya bhrātṛkṛtyaṃ $ santāpārtāṃ suvacana	sandeSam me naya Kaga-pate sADaya BrAtR-kRtyam $ santApa-ArtAm su-vacana
   samāśvāsaya preyasīṃ me &	samASvAsaya preyasIm me &
   kāntodantaḥ suhṛdupanato viprayogārditānāṃ % prāyaḥ strīṇāṃ bhavati kimapi	kAnta-udantaH suhRd-upanataH viprayoga-arditAnAm % prAyas strINAm Bavati kim-api
   prāṇasandhāraṇāya // Kok_1.10 //	prANa-sanDAraNAya // Kok-_1.10 //
   gantavyaste tridivavijayī maṅgalāgreṇa deśaḥ $ prāptaḥ khyātiṃ	gantavyaH-te tridiva-vijayI maFgala-agreNa deSaH $ prAptaH KyAtim
   vihitatapasaḥ prāgjayantasya nāmnā &	vihita-tapasaH prAc-jayantasya nAmnA &
   pāre cūrṇyāḥ parisarasamāsīnagovindavakṣo- %	pAre cUrNyAH parisara-samAsIna-govinda-vakzo %
   lakṣmīvīkṣāvivalanasudhāśītalaḥ keraleṣu // Kok_1.11 //	lakzmI-vIkzA-vivalana-suDA-SItalaH keralezu // Kok-_1.11 //
   tatra drakṣyasyakhilamahilāmaulimālāyamānāṃ $ bālāmenāṃ niyatamadhunā	tatra drakzyasi-aKila-mahilA-mOli-mAlAyamAnAm $ bAlAm-enAm niyata-maDunA
   madviyogena dīnām &	mad-viyogena dInAm &
   kalyāṇī sā kanakakadalīkandalīkomalāṅgī % kandarpāgniṃ kathamiva	kalyANI sA kanaka-kadalI-kandalI-komala-aFgI % kandarpa-agnim kaTam-iva
   kukūlāgnikalpaṃ saheta // Kok_1.12 //	kukUla-agni-kalpam saheta // Kok-_1.12 //
   adhvānaṃ te hitamupadiśāmyaśrameṇaiva gantuṃ $	aDvAnam te hitam-upadiSAmya-SrameNa-eva gantum $
   snigdhacchāyaistarubhirabhitaḥ śāntagharmapracāram &	snigDa=-CAyEH-taruBiH-aBitas SAnta-Garma-pracAram &
   saṃskartāsi dhruvamupagato yatra patrīndra teṣām % uddāmānāmapi	saMskartAsi Druvam-upagataH yatra patri-indra tezAm % uddAmAnAm-api
   navanavodyānalīlāyitānām // Kok_1.13 //	nava-nava-udyAna-lIlAyitAnAm // Kok-_1.13 //
   śrīkāmākṣyā vinatamamarairutsavaṃ phālgunākhyaṃ $ dṛṣṭvā yāntyaḥ	SrI-kAma-akzyAH vinatam-amarEH-utsavam PAlguna-AKyam $ dRzwvA yAntyaH
   svabhavanamupārūḍhanānāvimānāḥ &	sva-Bavanam-upArUXa-nAnA-vimAnAH &
   tvatsaṃllāpaśravaṇataralāḥ paścimāmbhodhivelā- % paryantaṃ te	tvad-saM=-lApa-SravaNa-taralAH paScima-amBoDi-velA % paryantam te
   varuṇanagarīmañjuvācaḥ sahāyāḥ // Kok_1.14 //	varuNa-nagarI-maQju-vAcaH sahAyAH // Kok-_1.14 //
   ākarṣantaḥ pratinavalatāpuṣpagandhopahārān $ āsiñcantaḥ saraṇimabhitaḥ	AkarzantaH pratinava-latA-puzpa-ganDa-upahArAn $ AsiQcantaH saraNim-a-Bitas-
   śītalaiḥ śīthuleśaiḥ &	SItalEH SITu-leSEH &
   bhṛṅgīnādairmadhuramadhuraṃ vyāharanto valante % kampākūlopavanapavanā	BRFgI-nAdEH-maDura-maDuram vyAharantaH valante % kampA-kUla-upavana-pavanA
   bandhavaste 'nukūlāḥ // Kok_1.15 //	banDavaH-te anukUlAH // Kok-_1.15 //
   vandasvārāt priyasakha punardarśanāyātra śaureḥ $ kāñcībhartuḥ	vandasva-ArAt priya-saKa punar-darSanAya-atra SOreH $ kAQcI-BartuH
   karigiritaṭe puṇyamenaṃ vimānam &	karigiri-tawe puNyam-enam vimAnam &
   ādhatte yat kanakavalabhīnīḍalīnaiḥ kapotair %	ADatte yat kanaka-valaBI-nIxa-lInEH kapotEH %
   adyāpyambhoruhabhavamakhālagnadhūmābhiśaṅkām // Kok_1.16 //	adya-api-amBoruha-Bava-maKa-Alagna-DUma-aBiSaFkAm // Kok-_1.16 //
   pīṭheṣvaṣṭādaśasu mahitaṃ kāmapīṭhaṃ bhajethāḥ $ pārekampaṃ svayamiha parā	pIWezu-azwAdaSasu mahitam kAma-pIWam BajeTAH $ pArekampam svayam-iha parA
   devatā sannidhatte &	devatA sanniDatte &
   sabhrūcāpaṃ nayanajaladaṃ prāpya yasyāḥ kṛpāpaṃ % tuṇḍīrakṣmā	sa-BrU-cApam nayana-jaladam prApya yasyAH kRpApam % tuNxIrakzmA
   sulabhakavitāsasyavṛddhiḥ samindhe // Kok_1.17 //	sulaBa-kavi-tA-sasya-vRdDiH saminDe // Kok-_1.17 //
   uḍḍīyāsmād bakulasarasāt sa tvamudyānadeśāt $ prādakṣiṇyād vraja parisare	uxxIya-asmAt bakula-sarasAt sa tvam-udyAna-deSAt $ prAdakziNyAt vraja parisare
   puṇyamekāmravṛkṣam &	puNyam-ekAmra-vRkzam &
   mūle yasya prakṛtisubhage muktakailāsalobho % devaḥ sākṣādvasati	mUle yasya prakRti-suBage mukta-kElAsa-loBaH % devaH sAkzAt-vasati
   valayāṅkāhvayaścandracūḍaḥ // Kok_1.18 //	valaya-aFka-AhvayaH-candracUxaH // Kok-_1.18 //
   dṛṣṭvā śambhuṃ gaganasaraṇāvujjihāne tvayi drāk $	dRzwvA SamBum gagana-saraNO=-ujjihAne tvayi drAk $
   pakṣadvandvavyajanapavanoccālitābhyo latābhyaḥ &	pakza-dvandva-vyajana-pavana-uccAlitAByaH latAByaH &
   utthāsyanti bhramarataruṇāḥ siktadehā marandair %	utTAsyanti Bramara-taruNAH sikta-dehAH marandEH %
   udyānaśrīprahitasajalāpāṅgabhaṅgānukārāḥ // Kok_1.19 //	udyAna-SrI-prahita-sajala-apAFga-BaFga-anukArAH // Kok-_1.19 //
   spaṣṭālakṣyastvayi pika samālambamāne 'mbarāntaṃ $ kāñcīdeśaḥ kimapi	spazwa-AlakzyaH-tvayi pika samAlambamAne ambara-antam $ kAQcI-deSaH kim-api
   vasudhāṃ bhūṣayan gauraveṇa &	vasuDAm BUzayan gOraveNa &
   tatsaundaryāpahṛtahṛdayo mā vilambasva gantuṃ % bandhutrāṇād bahumatipadaṃ	tad-sOndarya-apahRta-hRdayaH mA vilambasva gantum % banDu-trANAt bahu-mati-padam
   nāparaṃ tvadvidhānām // Kok_1.20 //	na-aparam tvadviDAnAm // Kok-_1.20 //
   āśāṃ pāśāyudhatilakitāmāśrayannāttavegaḥ $	ASAm pASa-AyuDa-tilakitAm-ASrayan=-Atta-vegaH $
   kūlonmīlatkramukakuhalīcāmarāndolitormim &	kUla-unmIlat-kramuka-kuhalI-cAmara-Andolita-Urmim &
   drakṣyasyagre vikacakamalodgandhimādhvīkapānāt %	drakzyasi-agre vikaca-kamala-udganDi-mADvIka-pAnAt %
   kṣībakṣībabhramarataruṇīsevitāṃ kṣīrasindhum // Kok_1.21 //	kzIba-kzIba-Bramara-taruNI-sevitAm kzIrasinDum // Kok-_1.21 //
   pakṣodyautaiḥ pataga purajitkandharākāṇḍanīlair $ vyāptābhogā	pakza-udyOtEH pataga purajit-kanDarA-kANxa-nIlEH $ vyApta-ABogA
   visṛmaratarairvyoma sīmantayantī &	visRmaratarEH-vyoma sImantayantI &
   suvyaktaṃ te gamanasaraṇiḥ sūtrayedūrdhvamasyāḥ %	su-vyaktam te gamana-saraNiH sUtrayet-UrDvam-asyAH %
   sindhusnehopagatayamunāveṇivīthīvilāsam // Kok_1.22 //	sinDu-sneha-upagata-yamunA-veNi-vITI-vilAsam // Kok-_1.22 //
   cūte cūte kusumakalikāṃ tvāṃ ca dṛṣṭvā sametaṃ $	cUte cUte kusuma-kalikAm tvAm ca dRzwvA sametam $
   bālāśokāhananamaruṇairaṅghribhistanvatīnām &	bAla-aSoka-ahananam-aruNEH-aFGriBiH-tanvatInAm &
   tanvaṅgīnāṃ śravaṇasubhagairnūpurāṇāṃ virāvair % vācālāḥ	tanvaFgInAm SravaNa-suBagEH-nUpurANAm virAvEH % vAcAlAH
   syurniyatamabhitaḥ kūlamārāmasīmāḥ // Kok_1.23 //	syuH-niyatam-aBitas kUlam-ArAma-sImAH // Kok-_1.23 //
   snātottīrṇāḥ sajalakaṇikāsundarorojakumbhāḥ $ śyāmāpaṅkaiḥ śubhaparimalaiḥ	snAta-uttIrNAH sa-jala-kaNikA-sundara-Uroja-kumBAH $ SyAmA-paFkEH SuBa-parimalEH
   spṛṣṭamāṅgalyabhūṣāḥ &	spRzwa-mAFgalya-BUzAH &
   tīre tasyā dramiḍasudṛśo darśanīyā vilokya % prāyo bhāvī kṣaṇamiva sakhe	tIre tasyAH dramixa-su-dRSaH darSanIyAH vilokya % prAyas BAvI kzaNam-iva saKe
   gacchataste vilambaḥ // Kok_1.24 //	gacCataH-te vilambaH // Kok-_1.24 //
   dhūmastomaiḥ savanajanitairdhūsaropāntavṛkṣāḥ $	DUma-stomEH savana-janitEH-DUsara-upAnta-vRkzAH $
   prauḍhaślāghyairmukharitamaṭhāḥ pāvanairbrahmaghoṣaiḥ &	prOXa-SlAGyEH-muKarita-maWAH pAvanEH-brahma-GozEH &
   ruddhābhogā dvijavaravidhisnānapūtaistaṭākair % draṣṭavyāste tadanu	rudDa-ABogAH dvijavara-viDi-snAna-pUtEH-tawAkEH % drazwavyAH-te tadanu
   saritaṃ dakṣiṇenāgrahārāḥ // Kok_1.25 //	saritam dakziNena-agrahArAH // Kok-_1.25 //
   sā vaidagdhī śrutiṣu sa punaḥ sarvaśāstrāvagāhas $	sA vEdagDI Srutizu sa punar sarva-SAstra-avagAhaH $
   taccāmlānaprasarasarasaṃ niṣkalaṅkaṃ kavitvam &	tat-ca-amlAna-prasara-sarasam nizkalaFkam kavi-tvam &
   tatratyānāṃ kimiha bahunā sarvametat paṭhantaḥ % śṛṅge śṛṅge gṛhaviṭapināṃ	tatratyAnAm kim-iha bahunA sarvam-etat paWantaH % SRFge SRFge gRha-viwapinAm
   spaṣṭayiṣyanti kīrāḥ // Kok_1.26 //	spazwayizyanti kIrAH // Kok-_1.26 //
   tānullaṅghya smitakuvalayasnigdhamutkandharāṇāṃ $ colastrīṇāmayi	tAn-ullaFGya smita-kuvalaya-snigDam-utkanDarANAm $ cola-strINAm-ayi
   saphalayan netramutpakṣmamālam &	saPalayan netram-utpakzma-mAlam &
   vilvakṣetraṃ viśa paśupaterveśma nīvāsamīrair %	vilva-kzetram viSa paSupateH-veSma nIvA-sam-IrEH %
   dhūtālindadhvajapaṭaśikhairnūnamāhūyamānaḥ // Kok_1.27 //	DUta-alinda-Dvaja-pawa-SiKEH-nUnam-AhUyamAnaH // Kok-_1.27 //
   kāmaḥ svāmī kila śalabhatāmāpa netrasphuliṅge $ mā mā bhaiṣīriti	kAmaH svAmI kila SalaBa-tAm-Apa netra-sPuliFge $ mA mA BEzIH-iti
   bhavabhido darśanāccandramauleḥ &	Bava-BidaH darSanAt-candramOleH &
   śyāmā varṇe vacasi madhurā cañcalā dṛgvilāse % vāmotsaṅge lasati karuṇā	SyAmA varNe vacasi maDurA caQcalA dRS-vilAse % vAma-utsaFge lasati karuNA
   kāpi kāmaṃ duhānā // Kok_1.28 //	kA-api kAmam duhAnA // Kok-_1.28 //
   pakṣisvānaiḥ paṭumadakalaiḥ svāgatāni bruvāṇā $ vyākīrṇārghyāḥ	pakzi-svAnEH pawu-mada-kalEH svAgatAni bruvANAH $ vyAkIrNa-arGyAH
   kusumamadhubhirvījayantaḥ pravālaiḥ &	kusuma-maDuBiH-vIjayantaH pravAlEH &
   tatrārāmāḥ surabhisacivaṃ tvāṃ sakhe mānayeyus % tulyaprītirbhavati hi	tatra-ArAmAH suraBi-sacivam tvAm saKe mAnayeyuH % tulya-prItiH-Bavati hi
   jano rājavadrājamitre // Kok_1.29 //	janaH rAja-vat-rAja-mitre // Kok-_1.29 //
   kāle tasmin karadhṛtagalannīvayo vārakāntāḥ $ sambhogānte	kAle tasmin kara-DRta-galat-nIvayaH vAraka-antAH $ samBoga-ante
   nibiḍalatikāmandirebhyaścalantyaḥ &	nibixa-latikA-mandireByaH-calantyaH &
   vītasvedāstava viharataḥ pakṣapālīsamīrair %	vIta-svedAH-tava viharataH pakzapAlI-samIrEH %
   ākhinnabhrūvalanamalasairarcayiṣyantyapāṅgaiḥ // Kok_1.30 //	AKinna-BrU-valanam-alasEH-arcayizyanti-apAFgEH // Kok-_1.30 //
   bhūyo gacchan janapadamimaṃ sa tvamullaṅghya colān $	BUyas gacCan janapadam-imam sa tvam-ullaFGya colAn $
   ālokethāstaralahariṇīnetratāpiñchitāni &	AlokeTAH-tarala-hariNI-netra-tA-piQCitAni &
   kāntārāṇi prasavaśayanaiśchinnaguñjākalāpaiḥ % kuñje kuñje	kAntArANi prasava-SayanEH-Cinna-guQjA-kalApEH % kuQje kuQje
   kathitaśabaradvandvalīlāyitāni // Kok_1.31 //	kaTita-Sabara-dvandva-lIlAyitAni // Kok-_1.31 //
   tatratyāstvāṃ kusumakalikāśīthudhārāṃ vamanto $ nīrandhreṣu skhalitagatayo	tatratyAH-tvAm kusuma-kalikA-SITu-DArAm vamantaH $ nIranDrezu sKalita-gatayo
   nirjharīśīkareṣu &	nirJarI-SIkarezu &
   vallīḍolāviharadaṭavīdevatālālanīyāḥ % seviṣyante	vallIxolA-vihara-dawavI-devatA-lAlanIyAH % sevizyante
   capalacamarībālabhārāssamīrāḥ // Kok_1.32 //	capala-camarI-bAla-BAra-AssamIrAH // Kok-_1.32 //
   cumban bimbādharamiva navaṃ pallavaṃ śīthugarbhaṃ $ prāptāśleṣaḥ stana iva	cumban bimba-aDaram-iva navam pallavam SITu-garBam $ prApta-ASlezaH stanaH iva
   nave korake kāmacārī &	nave korake kAma-cArI &
   bhoktāsi tvaṃ kamapi samayaṃ tatra mākandavallīḥ % kāntārāge sati vikasite	BoktAsi tvam kam-api samayam tatra mAkandavallIH % kAntA-rAge sati vikasite
   kaḥ pumāṃstyaktumīṣṭe // Kok_1.33 //	kaH pumAn=-tyaktum-Izwe // Kok-_1.33 //
   daṣṭvā cañcvā kanakakapiśā mañjarīścūtaṣaṇḍāt $	dazwvA caQcvA kanaka-kapiSAH maQjarIH-cUta-zaNxAt $
   pakṣacchāyāśabalitanabhobhāgamudgatvaraṃ tvām &	pakza=-CAyA-Sabalita-naBaH-BAga-mudga-tvaram tvAm &
   vidyutvantaṃ navajaladharaṃ manyamānāḥ salīlaṃ % nartiṣyanti priyasakha	vidyutvantam nava-jalaDaram manyamAnAH sa-lIlam % nartizyanti priya-saKa
   calatpiñchabhārā mayūrāḥ // Kok_1.34 //	calat-piQCa-BArAH mayUrAH // Kok-_1.34 //
   dṛśyā dūre tadanu laharīsampatadrājahaṃsā $ sā kāverī madajalajharī	dRSyA dUre tadanu laharI-sampatat-rAjahaMsA $ sA kAverI mada-jala-JarI
   sahyadantāvalasya &	sahya-danta-Avalasya &
   meghaśyāmo bhujagaśayano medinīhārayaṣṭer % madhye yasyā marataka iva	meGa-SyAmaH Bujaga-SayanaH medinI-hAra-yazweH % maDye yasyAH maratakaH iva
   prekṣyate raṅganāthaḥ // Kok_1.35 //	prekzyate raFganATaH // Kok-_1.35 //
   puṇyānasyāstaṭabhuvi purīkharvaṭagrāmaruddhān $ udyānadruprasavasurabhīn	puNyAn-asyAH-tawa-Buvi purI-Karvawa-grAma-rudDAn $ udyAna-dru-prasava-suraBIn
   hosalān gāhamānaḥ &	hosalAn gAhamAnaH &
   lakṣmīnārāyaṇapuramiti khyātamantarmurāreḥ % prāpyāvāsaṃ bhava pikapate	lakzmI-nArAyaNa-puram-iti KyAtam-antar-mura-areH % prApya-AvAsam Bava pikapate
   pāvanānāṃ purogaḥ // Kok_1.36 //	pAvanAnAm purogaH // Kok-_1.36 //
   tatratyānāṃ ruciracikuranyastasaugandhikānāṃ $	tatratyAnAm rucira-cikura-nyasta-sOganDikAnAm $
   tāruṇyoṣmāñcitakucataṭīvitruṭatkañcukānām &	tAruNya-Uzma-AQcita-kuca-tawI-vitruwat-kaQcukAnAm &
   nāsāmuktābharaṇakiraṇonmiśramandasmitānāṃ % veśastrīṇāṃ bhavati vivaśo	nAsA-mukta-ABaraNa-kiraNa-unmiSra-manda-smitAnAm % veSa-strINAm Bavati vivaSaH-
   vibhramairdarpako 'pi // Kok_1.37 //	viBramEH-darpakaH api // Kok-_1.37 //
   tāścenmānagrathitahṛdayāḥ sannatān nādri yeran $ kāntāḥ kāntān parabhṛta	tAH-ced-mAna-graTita-hRdayAH sannatAn na-adri yeran $ kAntAH kAntAn paraBRta
   kuhūkāramekaṃ vimuñca &	kuhUkAram-ekam vimuQcaH &
   santu trasyannijanijavadhūdorlatāliṅgitānāṃ %	santu trasyat-nija-nija-vaDU-dos-latA-AliFgitAnAm %
   yūnāmārdrasmitasahacarāstvayyapāṅgānuṣaṅgāḥ // Kok_1.38 //	yUnAm-Ardra-smita-sahacarAH-tvayi-apAFga-anuzaFgAH // Kok-_1.38 //
   krīḍantīnāṃ mukharitalatāmandiraṃ khecarīṇāṃ $ bhūṣānādairbhuvanaviditaṃ	krIxantInAm muKarita-latA-mandiram KecarINAm $ BUzA-nAdEH-Buvana-viditam
   sahyaśailaṃ śrayethāḥ &	sahya-SElam SrayeTAH &
   kṣatradhvaṃsāt svayamuparato viprasātkṛtya kṛtsnaṃ % pṛthvīcakraṃ	kzatra-DvaMsAt svayam-uparataH viprasAtkRtya kRtsnam % pRTvI-cakram
   bhṛgukulapatiryattaṭe sannidhatte // Kok_1.39 //	BRgu-kula-patiH-yat-tawe sanniDatte // Kok-_1.39 //
   tvañcaddhūmān davahutabhujo jvālamālājaṭālān $ valgadbhṛṅgān vanaviṭapino	tu-aQcat-DUmAn dava-hutaBujaH jvAla-mAlA-jawAlAn $ valgat-BRFgAn vana-viwapinaH-
   bhāsurān pallavaughaiḥ &	BAsurAn pallava-oGEH &
   dṛṣṭvā dūrādanuminutamāmuṣṇaśītaiḥ samīraiḥ % sandigdhāyāṃ vipadi	dRzwvA dUrAt-anuminutamAm-uzNa-SItEH samIrEH % sandigDAyAm vipadi
   sahasāvṛttirārtiṃ hi sūte // Kok_1.40 //	sahasA-AvRttiH-Artim hi sUte // Kok-_1.40 //
   dṛṣṭvā tatrāmalakadharaṇīmandiraṃ śārṅgapāṇiṃ $ tasmācchailāttaṭamavataran	dRzwvA tatra-Amalaka-DaraNI-mandiram SArFga-pANim $ tasmAt-SElAt-tawam-avataran
   kiñcidākuñcya pakṣau &	kiQcid-AkuQcya pakzO &
   kūle 'mbhodheḥ kramukakalilāṃ keralakṣoṇimagre % paśya sphītāṃ	kUle amBoDeH kramuka-kalilAm kera-lakzoNim-agre % paSya sPItAm
   bhṛgusutabhujāvikramopakramaṃ yā // Kok_1.41 //	BRgu-suta-Buja-avikrama-upakramam yA // Kok-_1.41 //
   prāptavyaste yadi kṛtamaho vāṅmayītīravāsī $ devo	prAptavyaH-te yadi kRtamaho vAc-mayI-tIra-vAsI $ devaH-
   dakṣādhvaravimathanoḍḍāmaraścandracūḍaḥ &	dakza-aDvara-vimaTana-uxxAmaraH-candracUxaH &
   āste śātatriśikhaśikhayā dārukaṃ jaghnuṣī sā % yasyādūre	Aste SAtatri-SiKa-SiKayA dArukam jaGnuzI sA % yasya-adUre
   mṛgapatiśirastasthuṣī bhadrakālī // Kok_1.42 //	mRgapati-SiraH-tasTuzI BadrakAlI // Kok-_1.42 //
   siktaḥ svacchairjharajalakaṇaistaṃ bhaja vyomni tiṣṭhan $	siktaH svacCEH-Jara-jala-kaNEH-tam Baja vyomni tizWan $
   muktācchannāsitanavapaṭīkāyamānāyamānaḥ &	muktA-acCannAsita-nava-pawIkAyam-AnAyamAnaH &
   dhvāṅkṣabhrāntyā yadi parijanāstvāṃ samutsārayeran % kūjāṃ kiñcit kuru	DvAFkza-BrAntyA yadi parijanAH-tvAm samutsArayeran % kUjAm kiQcid kuru
   nanu girā vyajyate sannasaṃśca // Kok_1.43 //	nanu girA vyajyate sannasan=-ca // Kok-_1.43 //
   itthaṃ bhaktyā puramathanamārādhya labdhaprasādaḥ $ kṛṣṭaḥ kṛṣṭaḥ pathi	itTam BaktyA pura-maTanam-ArADya labDa-prasAdaH $ kRzwaH kRzwaH paTi
   pathi sakhe keralīnāṃ kaṭākṣaiḥ &	paTi saKe keralInAm kawAkzEH &
   uccaiḥ saudhairuḍugaṇagatīrūrdhvamutsārayantīṃ % phullārāmāṃ praviśa	uccEs sODEH-uxu-gaNa-gatIH-UrDvam-utsArayantIm % Pulla-ArAmAm praviSa
   puralīkṣmābhṛtāṃ rājadhānīm // Kok_1.44 //	puralIkzmABRtAm rAjaDAnIm // Kok-_1.44 //
   yeṣāṃ vaṃśe samajani hariścandranāmā narendraḥ $ pratyāpattiḥ pataga	yezAm vaMSe samajani hariScandra-nAmA narendraH $ pratyApattiH pataga
   yadupajñaṃ ca kaumārilānām &	yat-upajQam ca kOmArilAnAm &
   yuddhe yeṣāmahitahataye caṇḍikā sannidhatte % teṣāmeṣāṃ stutiṣu na bhavet	yudDe yezAm-ahita-hataye caNxikA sanniDatte % tezAm-ezAm stutizu na Bavet-
   kasya vaktraṃ pavitram // Kok_1.45 //	kasya vaktram pavitram // Kok-_1.45 //
   putrasyāsau priyasakha iti prītigarbhaiḥ kaṭākṣair $ dṛṣṭastasyāṃ puri	putrasya-asO priya-saKaH iti prIti-garBEH kawAkzEH $ dRzwaH-tasyAm puri
   viharatā rukmiṇīvallabhena &	viharatA rukmiNI-vallaBena &
   tasyaivāgre sadayamabalālūnasūnapravāle % bālodyāne kvacana viharan	tasya-eva-agre sat-ayam-abalA-lUna-sUna-pravAle % bAla-udyAne kvacana viharan
   mārgakhedaṃ vijahyāḥ // Kok_1.46 //	mArga-Kedam vijahyAH // Kok-_1.46 //
   kelīyānakvaṇitaraśanā komalābhyāṃ padābhyām $ ālīhastārpitakaratalā tatra	kelI-yAna-kvaNita-raSanA komalAByAm padAByAm $ AlI-hasta-arpita-kara-talA tatra
   cedāgatā syāt &	ced-AgatA syAt &
   svātī nāma kṣitipatisutā sevituṃ devamasyāḥ % svairālāpaistava pika girāṃ	svAtI nAma kzitipati-sutA sevitum devam-asyAH % svEra-AlApEH-tava pika girAm
   kāpi śikṣā bhavitrī // Kok_1.47 //	kA-api SikzA BavitrI // Kok-_1.47 //
   tāmāyāntīṃ stanabharaparitrastabhugnāvalagnāṃ $ svedacchedacchuritavadanāṃ	tAm-AyAntIm stana-Bara-paritrasta-Bugna-avalagnAm $ sveda=-Ceda=-Curita-vadanAm
   śroṇibhāreṇa khinnām &	SroNi-BAreNa KinnAm &
   kiñciccañcūkalitakalikāśīthubhāreṇa siñceś % cañcaccillīcalanasubhagān	kiQcid-caQcU-kalita-kalikA-SITu-BAreNa siQceH % caQcat-cillI-calana-suBagAn
   lapsyase 'syāḥ kaṭākṣān // Kok_1.48 //	lapsyase asyAH kawAkzAn // Kok-_1.48 //
   kañcitkālaṃ dhutakisalayācchādanaṃ saprakampaṃ $	kaQcid-kAlam Duta-kisalaya-AcCAdanam sa-prakampam $
   pratyākhyātabhramarataruṇā mañjarī bhujyamānā &	pratyAKyAta-Bramara-taruNA maQjarI BujyamAnAH &
   yātrodyukte subhaga bhavati vyañjayedātmasādaṃ %	yAtrA-udyukte suBaga Bavati vyaQjayet-Atma-sAdam %
   muktāścyotanmadhurasamiṣānmuñcatī bāṣpaleśam // Kok_1.49 //	muktAH-cyotan-maDura-samizAn-muQcatI bAzpa-leSam // Kok-_1.49 //
   digyātavyā yadapi bhavato dakṣiṇā rakṣaṇārthaṃ $ matprāṇānāṃ punarapi	digyAtavyAH yat-api BavataH dakziNA rakzaNa-arTam $ mad-prANAnAm punar-api
   sakhe paścimāmeva yāyāḥ &	saKe paScimAm-eva yAyAH &
   dhūtārāmaṃ mukuṭataṭinīmārutaistatra śambhoḥ % sampadgrāmaṃ yadi na	DUta-ArAmam mukuwa-tawinI-mArutEH-tatra SamBoH % sampad-grAmam yadi na
   bhajase janmanā kiṃ bhṛtena // Kok_1.50 //	Bajase janmanA kim BRtena // Kok-_1.50 //
   saudhaistuṅgairhasadiva sudhākṣālitai rājatādriṃ $ tejorāśeḥ praviśa	sODEH-tuFgEH-hasat-iva suDA-kzAlitEH rAjata-adrim $ tejaH-rASeH praviSa
   bhavanaṃ dhūrjaṭerūrjitaṃ tat &	Bavanam DUrjaweH-Urjitam tat &
   pārśve pārśve paricitanamaskārajātaśramāṇāṃ % kṣmādevānāṃ	pArSve pArSve paricita-namaskAra-jAta-SramANAm % kzmA-devAnAm
   kṣaṇamanubhavaṃstālavṛntasya līlām // Kok_1.51 //	kzaNam-anuBavan=-tAlavRntasya lIlAm // Kok-_1.51 //
   utkīrṇānāṃ kanakavalabhīṣūdgato viṣkirāṇāṃ $ tyaktāśaṅkaṃ praṇama giriśaṃ	utkIrNAnAm kanaka-valaBIzu-udgataH vizkirANAm $ tyakta-ASaFkam praNama giriSam
   dhyānaniṣkampagātraḥ &	DyAna-nizkampa-gAtraH &
   kaṇṭhacchāyā pratiphalati kiṃ bharturityadriputryā % nidhyātaḥ san	kaNWa=-CAyA pratiPalati kim BartuH-iti-adri-putryA % niDyAtaH san
   kutukanibhṛtairnetrapātaiḥ pavitraiḥ // Kok_1.52 //	kutuka-niBRtEH-netra-pAtEH pavitrEH // Kok-_1.52 //
   śrīnandibhrūniyamitamithorodhamābaddhasevān $ brahmendrādyān kvacana	SrI-nandi-BrU-niyamita-miTas-roDam-AbadDa-sevAn $ brahma-indra-AdyAn kvacana
   vibudhān sādaraṃ vīkṣamāṇaḥ &	vibuDAn sa-Adaram vIkzamANaH &
   gāyantīnāṃ kvacidapi sakhe komalān kinnarīṇāṃ % vīṇārāvānupaśṛṇu	gAyantInAm kvacid-api saKe komalAn kinnarINAm % vINA-rAvAn-upaSRNu
   bhavatkūjitenāviśiṣṭān // Kok_1.53 //	Bavat-kUjitena-aviSizwAn // Kok-_1.53 //
   divyaiśvaryaṃ diśasi bhajatāṃ vartase bhikṣamāṇo $ gaurīmaṅke vahasi	divya-ESvaryam diSasi BajatAm vartase BikzamANaH $ gOrIm-aFke vahasi
   bhasitaṃ pañcabāṇaṃ cakartha &	Basitam paQcabANam cakarTa &
   kṛtsnaṃ vyāpya sphurasi bhuvanaṃ mṛgyase cāgamāntaiḥ % kaste tattvaṃ	kRtsnam vyApya sPurasi Buvanam mRgyase ca-Agama-antEH % kaH-te tattvam
   prabhavati paricchettumāścaryasindho // Kok_1.54 //	praBavati paricCettum-AScarya-sinDaH // Kok-_1.54 //
   itthaṃ stutvā bahirupavanopāntamākandaśṛṅge $ yāvadbhānurvrajati caramaṃ	itTam stutvA bahis-upavana-upAnta-mAkanda-SRFge $ yAvat-BAnuH-vrajati caramam
   bhūdharaṃ tāvadāssva &	BUDaram tAvat-Assva &
   drakṣyasyanvaksaphalanayanaṃ tāṇḍavānīndumauler %	drakzyasi-anvaksa-Pala-nayanam tANxavAni-indumOleH %
   lāsyakrīḍālalitagirijāpāṅgasambhāvitāni // Kok_1.55 //	lAsya-krIxA-lalita-girija-apAFga-samBAvitAni // Kok-_1.55 //
   tasmin kāle balimahajuṣāṃ vāravāmālakānāṃ $ sthālīcakre stanataṭadhṛte	tasmin kAle bali-maha-juzAm vAravAmAlakAnAm $ sTAlI-cakre stana-tawa-DRte
   sānurāge hṛdīva &	sa-anurAge hRdi-iva &
   bimbavyājādviśati bhavati syādamuṣyeti śaṅke % spaṣṭāṅkasya	bimba-vyAjAt-viSati Bavati syAt-amuzya-iti SaFke % spazwa-aFkasya
   kṣaṇamudayagasyendubimbasya lakṣmīḥ // Kok_1.56 //	kzaNam-udaya-gasya-indu-bimbasya lakzmIH // Kok-_1.56 //
   viṣvakkīrṇairiva paśupateḥ kandharākāntipuñjair $ vītāloke jagati	vizvak-kIrNEH-iva paSupateH kanDarA-kAnti-puQjEH $ vIta-Aloke jagati
   timirairvyomanīlābjabhṛṅgaiḥ &	timirEH-vyoma-nIla-abja-BRFgEH &
   viśrāntaḥ san kvacana vipule vṛkṣaśākhākuṭumbe % tāṃ tatraiva kṣapaya	viSrAntaH san kvacana vipule vRkza-SAKA-kuwumbe % tAm tatra-eva kzapaya
   rajanīṃ śrāntavisrastapakṣaḥ // Kok_1.57 //	rajanIm SrAnta-visrasta-pakzaH // Kok-_1.57 //
   velāvātāścaramajaladhervīcimāndolayantaḥ $ stokonnidraiḥ kumudamukulaiḥ	velA-vAtAH-carama-jalaDeH-vIcim-An-dolayantaH $ stoka-unnidrEH kumuda-mukulEH
   pītamuktāḥ sarassu &	pIta-muktAH sarassu &
   svedāṅkūrān suratajanitān subhruvāṃ corayantaḥ % seviṣyante niśi parabhṛta	sveda-aFkUrAn surata-janitAn suBruvAm corayantaH % sevizyante niSi paraBRta
   tvāṃ sukhena prasuptam // Kok_1.58 //	tvAm suKena prasuptam // Kok-_1.58 //
   prāptonmeṣe prathamaśikhariprasthadāvāgnikalpe $ bālāśokastabakarucire	prApta-unmeze praTama-SiKari-prasTa-dAva-agni-kalpe $ bAla-aSoka-stabaka-rucire
   bhānavīye mayūkhe &	BAnavIye mayUKe &
   prasthātuṃ tvaṃ punarapi sakhe prakramethāḥ prabhāte % svātmakleśaḥ	prasTAtum tvam punar-api saKe prakrameTAH praBAte % sva-Atma-kleSaH
   suhṛdupakṛtau tvādṛśānāṃ sukhāya // Kok_1.59 //	suhRd-upakRtO tvAdRSAnAm suKAya // Kok-_1.59 //
   padmopāntāduṣasi ramaṇe prāpnuvatyeva pārśvaṃ $ madhye mārajvaraparavaśāṃ	padma-upAntAt-uzasi ramaNe prApnuvati-eva pArSvam $ maDye mAra-jvara-para-vaSAm
   vīkṣamāṇo rathāṅgīm &	vIkzamANaH raTAFgIm &
   dūraṃ prāpte mayi vidhivaśāddūyamānāṃ sakhīṃ te % smāraṃ smāraṃ	dUram prApte mayi viDi-vaSAt-dUyamAnAm saKIm te % smAram smAram
   dviguṇagamanotsāha eva dhruvaṃ syāḥ // Kok_1.60 //	dviguNa-gamana-utsAhaH eva Druvam syAH // Kok-_1.60 //
   dṛṣṭvā devaṃ parisarajuṣaṃ śambare bālakṛṣṇaṃ $ lopāmudrāsakhatilakitaṃ	dRzwvA devam parisara-juzam Sambare bAla-kRzNam $ lopAmudrA-saKa-tilakitam
   diṅmukhaṃ bhūṣayiṣyan &	diFmuKam BUzayizyan &
   kolānelāvanasurabhilān yāhi yatra prathante % velātītaprathitavacasaḥ	kola-anelAvana-suraBilAn yAhi yatra praTante % velA-atIta-praTita-vacasaH
   śaṅkarādyāḥ kavīndrāḥ // Kok_1.61 //	SaFkara-AdyAH kavi-indrAH // Kok-_1.61 //
   unmajjadbhiḥ punariva javāt pakṣavadbhirgirīndrair $ vṛndairnāvāṃ	unmajjadBiH punar-iva javAt pakzavadBiH-giri-indrEH $ vRndEH-nAvAm
   bhujapaṭalikoḍḍāmarairgāhyamānam &	Buja-pawalikA-uxxAmarEH-gAhyamAnam &
   lakṣmījāneḥ śayanasadanaṃ puṣpavāṭaṃ purāreḥ % pākasthānaṃ nikhilamarutāṃ	lakzmI-jAneH Sayana-sadanam puzpa-vAwam purA-areH % pAka-sTAnam niKila-marutAm
   paśya vārānnidhānam // Kok_1.62 //	paSya vArAn-niDAnam // Kok-_1.62 //
   muktājālairdhavalapulinaṃ vīcimālāvikīrṇaiḥ $ kūlādhvānaṃ	muktA-jAlEH-Davala-pulinam vIci-mAlA-vikIrNEH $ kUla-aDvAnam
   kusumitatarusnigdhamālambamānaḥ &	kusumita-taru-snigDam-AlambamAnaH &
   deśāddeśaṃ vrajasi kutukottānamugdhānanānāṃ % vāmākṣīṇāṃ nayanaculakaiḥ	deSAt-deSam vrajasi kutuka-uttAna-mugDa-AnanAnAm % vAma-akzINAm nayana-culakEH
   sādaraṃ pīyamānaḥ // Kok_1.63 //	sa-Adaram pIyamAnaH // Kok-_1.63 //
   kuryāt prītiṃ tava nayanayoḥ kukkuṭakroḍanāma $ prāsādāgrollikhitagaganaṃ	kuryAt prItim tava nayanayoH kukkuwakroxa-nAmaH $ prAsAda-agra-ulliKita-gaganam
   pattanaṃ tat pratītam &	pattanam tat pratItam &
   yaddorvīryadraḍhimakaradībhūtarājanyavīrāḥ % śūrāgraṇyaḥ	yat-dos-vIrya-draXima-karadIBUta-rAjanya-vIrAH % SUra-agraNyaH
   śikharijaladhisvāminaḥ pālayanti // Kok_1.64 //	SiKari-jalaDi-svAminaH pAlayanti // Kok-_1.64 //
   gehe gehe navanavasudhākṣālitaṃ yatra saudhaṃ $ saudhe saudhe	gehe gehe nava-nava-suDA-kzAlitam yatra sODam $ sODe sODe
   surabhikusumaiḥ kalpitaṃ kelitalpam &	suraBi-kusumEH kalpitam keli-talpam &
   talpe talpe rasaparavaśaṃ kāminīkāntayugmaṃ % yugme yugme sa khalu viharan	talpe talpe rasa-para-vaSam kAminI-kAnta-yugmam % yugme yugme sa Kalu viharan
   viśvavīro manobhūḥ // Kok_1.65 //	viSva-vIraH manoBUH // Kok-_1.65 //
   vyarthaṃ karṇe navakuvalayaṃ vidyamāne kaṭākṣe $ bhāro hāraḥ	vyarTam karNe nava-kuvalayam vidyamAne kawAkze $ BAraH hAraH
   stanakalaśayorbhāsure mandahāse &	stana-kalaSayoH-BAsure manda-hAse &
   yatra snigdheṣvapi kacabhareṣveṇaśābekṣaṇānāṃ % mādyadbhṛṅge sati parimale	yatra snigDezu-api kaca-Barezu-eNa-SAba-IkzaNAnAm % mAdyat-BRFge sati parimale
   maṅgalāya prasūnam // Kok_1.66 //	maFgalAya prasUnam // Kok-_1.66 //
   yatra jñātvā kṛtanilayanāmindirāmātmakanyāṃ $ manye snehākulitahṛdayo	yatra jQAtvA kRta-nilayanAm-indirAm-Atma-kanyAm $ manye sneha-Akulita-hRdayaH-
   vāhinīnāṃ vivoḍhā &	vAhinInAm vivoXA &
   tattaddvīpāntaraśatasamānītaratnaughapūrṇaṃ % naukājālaṃ muhurupaharan	tad-tad-dvIpa-antara-Sata-samAnIta-ratna-oGa-pUrNam % nOkA-jAlam muhur-upaharan
   vīcibhiḥ śliṣyatīva // Kok_1.67 //	vIciBiH Slizyati-iva // Kok-_1.67 //
   tatsaudhāgreṣvaruṇadṛṣadāṃ sāndrasindūrakalpaṃ $ tejaḥpuñjaṃ kisalayadhiyā	tad-sODa-agrezu-aruNa-dRzadAm sAndra-sindUra-kalpam $ tejaH-puQjam kisalaya-DiyA
   carvituṃ mārabhethāḥ &	carvitum mAraBeTAH &
   dṛṣṭvā vātāyanavinihitairlocanābjaistaruṇyo %	dRzwvA vAtAyana-vinihitEH-locana-abjEH-taruNyaH %
   valgadvakṣoruhamupacitairhastatālairhaseyuḥ // Kok_1.68 //	valgat-vakzoruham-upacitEH-hasta-tAlEH-haseyuH // Kok-_1.68 //
   kṛṣṭvā dṛṣṭiṃ kathamapi tataḥ kautukānāṃ nidānād $ uḍḍīyethāḥ pathi	kRzwvA dRzwim kaTam-api tatas kOtukAnAm nidAnAt $ uxxIyeTAH paTi
   viṭapināṃ puṣpamādhvīṃ lihānaḥ &	viwapinAm puzpa-mADvIm lihAnaH &
   hāraṃ hāraṃ madanapṛtanākāhalaiḥ kaṇṭhanādair % utkaṇṭhānāṃ	hAram hAram madana-pRtanA-kAhalEH kaNWa-nAdEH % utkaNWAnAm
   janapadamṛgīlocanānāṃ manāṃsi // Kok_1.69 //	janapada-mRgI-locanAnAm manAMsi // Kok-_1.69 //
   brahmābhyāsapraśamitakalīn prāpya dīprān prakāśān $ śvetāraṇyaṃ vraja	brahma-aByAsa-praSamita-kalIn prApya dIprAn prakASAn $ SvetAraNyam vraja
   bahumataṃ dhāma mṛtyuñjayasya &	bahu-matam DAma mRtyuQjayasya &
   dṛṣṭvā dūre sakṛdapi janā yanna paśyantyavaśyaṃ % mṛtyorvaktraṃ	dRzwvA dUre sakRt-api janAH yat-na paSyanti-avaSyam % mRtyoH-vaktram
   niṭilaghaṭitabhrūkuṭīkaṃ kadācit // Kok_1.70 //	niwila-Gawita-BrU-kuwIkam kadAcid // Kok-_1.70 //
   sevyaṃ śambhoraruṇamurasastāḍanāddaṇdapāṇeḥ $ pādāmbhojaṃ	sevyam SamBoH-aruNam-urasaH-tAxanAt-daNdapANeH $ pAda-amBojam
   śikharitanayāpāṇisaṃvāhayogyam &	SiKari-tanayA-pANi-saMvAha-yogyam &
   yenākrānte sati giripatau loṣṭamānāsyacakraś % cakrandādhaḥkṛtabhujavano	yena-AkrAnte sati giripatO lozwa-mAna-Asya-cakraH % cakranda-aDas-kRta-Buja-vanaH-
   rakṣasāṃ cakravartī // Kok_1.71 //	rakzasAm cakravartI // Kok-_1.71 //
   pārśve yasya pravahati nilā nāma kallolinī sā $ sandhyānṛttabhramiṣu	pArSve yasya pravahati nilA nAma kallolinI sA $ sanDyA-nRtta-Bramizu
   patitā mastakājjāhnavīva &	patitA mastakAt-jAhnavI-iva &
   nāvākṣetrapraṇayi ramayākrāntadormadhyamāste % kūle yasyāḥ	nAvA-kzetra-praNayi ramayA-AkrAnta-dos-maDyam-Aste % kUle yasyAH
   kuvalayadalaśyāmalaṃ dhāma kiñcit // Kok_1.72 //	kuvalaya-dala-SyAmalam DAma kiQcid // Kok-_1.72 //
   sākaṃ kāntairmilati lalitaṃ keralīnāṃ kadambe $ matpreyasyāḥ priyasakha	sAkam kAntEH-milati lalitam keralInAm kadambe $ mad-preyasyAH priya-saKa
   mahāmāghasevāgatāyāḥ &	mahA-mAGa-sevA-AgatAyAH &
   pāyaṃ pāyaṃ mukhaparimalaṃ mohanaṃ yatra mattāḥ % prāyo 'dyāpi	pAyam pAyam muKa-parimalam mohanam yatra mattAH % prAyas adya-api
   bhramarakalabhā naiva jighranti padmān // Kok_1.73 //	Bramara-kalaBAH na-eva jiGranti padmAn // Kok-_1.73 //
   śaivālaughacchuritakamalā saikatasraṃsihaṃsā $ nītā kārśyaṃ	SEvAla-oGa=-Curita-kamalA sEkata-sraMsi-haMsA $ nItA kArSyam
   tapanakiraṇairvāsareṣveṣu sindhuḥ &	tapana-kiraNEH-vAsarezu-ezu sinDuH &
   ākīrṇāsyāmalakanikaraiḥ śroṇivibhraṃśikāñcīṃ % manye dīnāṃ virahadaśayā	AkIrNa-asya-Amalaka-nikarEH SroNi-viBraMSi-kAQcIm % manye dInAm viraha-daSayA
   preyasīṃ me 'nuyāyāt // Kok_1.74 //	preyasIm me anuyAyAt // Kok-_1.74 //
   śāstā tasyā yadi taṭapathaiḥ śambarakroḍavāsī $ tiṣṭhannaśve javini	SAstA tasyAH yadi tawa-paTEH Sambara-kroxa-vAsI $ tizWan=-aSve javini
   mṛgayākautukī sañcareta &	mRgayA-kOtukI saQcareta &
   lumpestasya śramajalakaṇān komalaiḥ pakṣavātair % bhūyāt prītyai laghu ca	lumpeH-tasya Srama-jala-kaNAn komalEH pakza-vAtEH % BUyAt prItyE laGu ca
   samaye sevanaṃ hi prabhūṇām // Kok_1.75 //	samaye sevanam hi praBUNAm // Kok-_1.75 //
   sarvotkṛṣṭā jagati viditāḥ keraleṣu dvijendrā $ vallīkauṇyostadapi mahimā	sarva-utkRzwA jagati viditAH keralezu dvijendrAH $ vallIkONyoH-tat-api mahimA
   kāpi madhyaśritānām &	kA-api maDya-SritAnAm &
   tatrāpyasyāḥ salilapavanā yatra yatra prathante % teṣāṃ teṣāmatiśayajuṣaḥ	tatra-api-asyAH salila-pavanAH yatra yatra praTante % tezAm tezAm-atiSaya-juzaH
   śīlavidyānubhāvāḥ // Kok_1.76 //	SIla-vidyA-anuBAvAH // Kok-_1.76 //
   īṣṭe teṣāṃ stutiṣu na guruḥ kā kathālpīyasāṃ no $ bhrātarbhūyaḥ śṛṇu	Izwe tezAm stutizu na guruH kA kaTA-alpIyasAm naH $ BrAtar-BUyas SRNu
   parimitaṃ prastutādyāvaśeṣam &	parimitam prastuta-Adya-avaSezam &
   tāmuttīrṇaḥ saritamamṛtasyandimākandavṛndān % deśān pūtān pata	tAm-uttIrNaH saritam-amRta-syandi-mAkanda-vRndAn % deSAn pUtAn pata
   guṇagaṇairnetranārāyaṇīyaiḥ // Kok_1.77 //	guNa-gaNEH-netra-nArAyaNIyEH // Kok-_1.77 //
   yaḥ prākpāṇigrahaṇasamaye śambhunā sānukampaṃ $ haste kṛtvā kathamapi	yaH prAc-pANigrahaNa-samaye SamBunA sa-anukampam $ haste kRtvA kaTam-api
   śanairaśmapṛṣṭhe nyadhāyi &	SanEs-aSma-pRzWe nyaDAyi &
   draṣṭavyo 'sau kisalayamṛdurmuktipuryālayāyāḥ % kātyāyanyā	drazwavyaH asO kisalaya-mRduH-mukti-puryAlayAyAH % kAtyAyanyA
   mahiṣamathanoḍḍāmaraḥ pādapadmaḥ // Kok_1.78 //	mahiza-maTana-uxxAmaraH pAda-padmaH // Kok-_1.78 //
   kiñcitpūrvaṃ raṇakhalabhuvi śrīmadadhyakṣayethās $	kiQcid-pUrvam raNa-Kala-Buvi SrImat-aDyakzayeTAH $
   tanmīmāṃsādvayakulaguroḥ sadma puṇyaṃ maharṣeḥ &	tat-mImAMsA-dvaya-kula-guroH sadma puNyam mahA-RzeH &
   vidvadvṛnde vivaditumanasyāgate yatra śaśvad- %	vidvat-vRnde vivaditu-manasi-Agate yatra SaSvad %
   vyākhyāśālāvalabhinilayastiṣṭhate kīrasaṅghaḥ // Kok_1.79 //	vyAKyA-SAla-avalaBi-nilayaH-tizWate kIra-saFGaH // Kok-_1.79 //
   śāstravyākhyā hariharakathā satkriyābhyāgatānām $ ālāpo vā yadi saha	SAstra-vyAKyA hari-hara-kaTA satkriyA-aByAgatAnAm $ AlApaH vA yadi saha
   budhairākṣipedasya cetaḥ &	buDEH-Akzipet-asya cetaH &
   tadvisrabdhadvijaparivṛte niṣkuṭādrau niṣaṇṇaḥ % kokūyethāḥ sa khalu	tad-visrabDa-dvija-parivRte nizkuwa-adrO nizaNNaH % kokUyeTAH sa Kalu
   madhurāṃ sūktimākarṇya tuṣyet // Kok_1.80 //	maDurAm sUktim-AkarNya tuzyet // Kok-_1.80 //
   ślāghyacchandasthitimayi mayā śobhane 'rthe niyuktaṃ $ śrāvyaṃ śabdaiḥ	SlAGya=-Canda-sTiti-mayi mayA SoBane arTe niyuktam $ SrAvyam SabdEH
   sarasasumanobhājamabhrāntavṛttim &	sarasa-sumanaH-BAjam-aBra-anta-vRttim &
   dūraprāptyā praśithilamiva tvāṃ sakhe kāvyakalpaṃ % dhīmān paśyet sa yadi	dUra-prAptyA praSiTilam-iva tvAm saKe kAvya-kalpam % DImAn paSyet sa yadi
   nanu te śuddha eva pracāraḥ // Kok_1.81 //	nanu te SudDaH eva pracAraH // Kok-_1.81 //
   pārśvādasya pracalitavataḥ pāvanānāharantaḥ $ kundasvacchān	pArSvAt-asya pracalitavataH pAvanAn-AharantaH $ kunda-svacCAn
   vṛṣapatimukhāsaktaromanthaphenān &	vRzapati-muKa-Asakta-romanTa-PenAn &
   chindyustāpaṃ tava vṛṣapurīsaṅginaḥ śaṅkarāṅka- %	CindyuH-tApam tava vRza-purI-saFginaH SaFkara-aFka %
   krīḍadgaurīkacataralanodgandhayo gandhavāhāḥ // Kok_1.82 //	krIxat-gOrI-kaca-taralana-udganDayaH ganDavAhAH // Kok-_1.82 //
   pūrvo bhāgaḥ stanabharanataḥ prekṣyate ceccalākṣaḥ $ paścādbhāgo	pUrvaH BAgaH stana-Bara-nataH prekzyate ced-cala-akzaH $ paScAt-BAgaH-
   lalitacikuro dṛśyate no nitambī &	lalita-cikuraH dRSyate naH nitambI &
   itthaṃ gauryā yugapadubhayaṃ draṣṭukāmo 'ṣṭamūrtir % mūrtidvandvaṃ vahati	itTam gOryAH yugapad-uBayam drazwu-kAmaH azwamUrtiH % mUrti-dvandvam vahati
   bhagavān yaḥ sa muktyai niṣevyaḥ // Kok_1.83 //	BagavAn yaH sa muktyE nizevyaH // Kok-_1.83 //
   bhūṣābhogiśvasitapavanaiḥ phālanetre pradīpte $	BUzA-Bogi-Svasita-pavanEH PAla-netre pradIpte $
   svinnasyendoramṛtapṛṣatairūrjitaṃ nirgaladbhiḥ &	svinnasya-indoH-amRta-pRzatEH-Urjitam nirgaladBiH &
   maulau yasya druhiṇaśirasāṃ maṇḍalaṃ maṇḍapāntaḥ % kṣmādevānāṃ	mOlO yasya druhiNa-SirasAm maNxalam maNxapa-antaH % kzmA-devAnAm
   śrutipadajuṣāṃ saṃśayānucchinatti // Kok_1.84 //	Sruti-pada-juzAm saMSayAn-ucCinatti // Kok-_1.84 //
   dvāropāntasthitikṛdaṇimāpāṅgadattehitārthair $	dvAra-upAnta-sTiti-kRt-aNimA-apAFgadatta-Ihita-arTEH $
   āśāpālairnibiḍitabahiḥprāṅgaṇaṃ sevamānaiḥ &	ASApAlEH-nibixita-bahis-prAFgaNam sevamAnEH &
   tasyādūre kanakabhavanaṃ pakṣapātāt praviṣṭaḥ % sampanmūrtiṃ praṇama	tasya-adUre kanaka-Bavanam pakzapAtAt pravizwaH % sampad-mUrtim praNama
   girijāṃ sā hi viśvasya mātā // Kok_1.85 //	girijAm sA hi viSvasya mAtA // Kok-_1.85 //
   saṃsarpadbhistanurucibharaiḥ saṅgamagrāmaśaures $ tāpiñchābhaiḥ	saMsarpadBiH-tanu-ruci-BarEH saFgamagrAma-SOreH $ tApin-SABEH
   stabakitatalaṃ gāhamāno vihāyaḥ &	stabakita-talam gAhamAnaH vihAyaH &
   tulyacchāyasmṛtanavatamālāvalīvāsasaukhyo % manye lokaiḥ kṣaṇamiva	tulya=-CAya-smRta-navata-mAlA-valI-vAsa-sOKyaH % manye lokEH kzaNam-iva
   pṛthaṅno vibhāviṣyase tvam // Kok_1.86 //	pRTak-naH viBAvizyase tvam // Kok-_1.86 //
   kālīvāsaṃ bhaja pathi mahat kānanaṃ yatra śaśvat $ sevāyāte tridaśanikare	kAlIvAsam Baja paTi mahat kAnanam yatra SaSvat $ sevA-AyAte tridaSa-nikare
   śrāddhadevaupavāhyam &	SrAdDadeva-OpavAhyam &
   bhūtairbhedyo balimahiṣa ityudbhaṭaiḥ kṛṣṭaśṛṅge % rajjugrāhaṃ rudati	BUtEH-BedyaH bali-mahizaH iti-udBawEH kRzwa-SRFge % rajju-grAham rudati
   vijayā rūḍhahāsaṃ ruṇaddhi // Kok_1.87 //	vijayA rUXa-hAsam ruNadDi // Kok-_1.87 //
   ramyāṃ harmyadhvajapaṭamarudvījitabradhnayugyām $ agre	ramyAm harmya-Dvaja-pawa-marut-vIjita-braDna-yugyAm $ agre
   paśyāñjanakhalapurīmāśritāṃ śaṅkareṇa &	paSya-aQjana-Kala-purIm-ASritAm SaFkareNa &
   yatrāśliṣṭo varayuvatibhiścumbati svinnagaṇḍaṃ % cūrṇīvātaḥ priya iva	yatra-ASlizwaH vara-yuvatiBiH-cumbati svinna-gaNxam % cUrNI-vAtaH priyaH iva
   ratiśrāntamāsyāravindam // Kok_1.88 //	rati-SrAntam-Asya-aravindam // Kok-_1.88 //
   sā ca prekṣyā saridanupadaṃ yatra kalmāṣitāyāṃ $	sA ca prekzyA sarit-anupadam yatra kalmAzitAyAm $
   majjanmāhodayapuravadhūkaṇṭhakastūrikābhiḥ &	majjan-mAhodaya-pura-vaDU-kaNWa-kastUrikABiH &
   raktāḥ padmāḥ kuvalayavanīsāmyamāpadyamānā % vijñāyante	raktAH padmAH kuvala-yavanI-sAmyam-ApadyamAnAH % vijQAyante
   sphuṭamahimadhāmodaye jṛmbhamāṇe // Kok_1.89 //	sPuwa-mahima-DAma-udaye jRmBamANe // Kok-_1.89 //
   cārusvacchā śapharanayanā cakravākastanaśrīḥ $ kallolabhrūḥ kamalavadanā	cAru-su-acCA SaPara-nayanA cakravAka-stana-SrIH $ kallola-BrUH kamala-vadanA
   kamraśaivālakeśā &	kamra-SEvAla-keSAH &
   saṃsevyā syāt sarasamadhurā sānukūlāvatīrṇair % durgāhānyairiti hi saraṇiḥ	saMsevyA syAt sarasa-maDurA sa-anukUla-avatIrNEH % durgAha-anyEH-iti hi saraNiH
   kāpi gāmbhīryabhājām // Kok_1.90 //	kA-api gAmBIrya-BAjAm // Kok-_1.90 //
   tvayyākāśe subhaga taṭinīṃ lambamāne salīlaṃ $ bimbaṃ dṛṣṭvā payasi	tvayi-AkASe suBaga tawinIm lambamAne sa-lIlam $ bimbam dRzwvA payasi
   maṇibhaṅgāmale kampamānam &	maNi-BaFga-amale kampamAnam &
   vīcīvegapracaladasitāmbhojinīgucchabuddhyā % kūjaṃ kūjaṃ madhuramalayaḥ	vIcI-vega-pracalat-asita-amBojinI-gucCa-budDyA % kUjam kUjam maDuram-alayaH
   kokila vyālaperan // Kok_1.91 //	kokila vyAlaperan // Kok-_1.91 //
   tīraṃ tasyāḥ prati gatavato dakṣiṇaṃ tatkṣaṇaṃ te $ deśaḥ	tIram tasyAH prati gatavataH dakziNam tad-kzaNam te $ deSaH
   sarvātiśayivibhavo dṛkpathetaḥ pratheta &	sarva-atiSayi-viBavaH dRS-paTetas praTeta &
   tāṃ jānīyā diśi diśi jayantākhyayā khyāyamānāṃ %	tAm jAnIyAH diSi diSi jayanta-AKyayA KyAyamAnAm %
   pratyādiṣṭatridivanagaraprābhavāṃ prāpyabhūmim // Kok_1.92 //	pratyAdizwa-tridiva-nagara-prABavAm prApya-BUmim // Kok-_1.92 //
   bālodyānaiḥ samadamahilābhuktavallīnikuñjaiḥ $	bAla-udyAnEH sa-mada-mahilA-Bukta-vallI-nikuQjEH $
   kelīhaṃsakṣubhitanagarabhrāntabhṛṅgaiḥ sarobhiḥ &	kelI-haMsa-kzuBita-nagara-BrAnta-BRFgEH saroBiH &
   ratnaśreṇīghaṭitaśikharairgopuraiḥ sā purī te % prāyaḥ prajñābharaṇa	ratna-SreNI-Gawita-SiKarEH-gopurEH sA purI te % prAyas prajQA-ABaraNa
   sugamā syādanāveditāpi // Kok_1.93 //	sugamA syAt-anAveditA-api // Kok-_1.93 //
   uttarabhāgaḥ	uttara-BAgaH
   lakṣmījanmasthitimanupamaiḥ pūritāṃ ratnajālair $ bhūbhṛdgarbhāṃ	lakzmI-janma-sTitim-anupamEH pUritAm ratna-jAlEH $ BUBRt-garBAm
   prakaṭitakaleśodayaślāghyavṛddhim &	prakawita-kaleSa-udaya-SlAGya-vRdDim &
   pāthorāśestanumiva parāṃ manyamāno viśālāṃ % yāmadhyāste sa khalu	pATaH-rASeH-tanum-iva parAm manyamAnaH viSAlAm % yAm-aDyAste sa Kalu
   nigamāmbhojabhṛṅgo rathāṅgī // Kok_2.1 //	nigama-amBoja-BRFgaH raTAFgI // Kok-_2.1 //
   vaktraupamyaṃ vahati vimalaṃ paśya pārśve sudhāṃśoḥ $ paścādbhāgaṃ sumukhi	vaktra-Opamyam vahati vimalam paSya pArSve suDAMSoH $ paScAt-BAgam su-muKi
   ramaṇairitthamāvedyamānāḥ &	ramaNEH-itTam-AvedyamAnAH &
   harmye yasyāṃ hariṇanayanāḥ kurvate 'smin kalaṅkaṃ % dṛṣṭvā serṣyā iva	harmye yasyAm hariNa-nayanAH kurvate asmin kalaFkam % dRzwvA sa-IrzyAH iva
   kuvalayādhyeyaśobhairapāṅgaiḥ // Kok_2.2 //	kuvalaya-aDyeya-SoBEH-apAFgEH // Kok-_2.2 //
   vīthyāṃ vīthyāṃ valaripuśilābhaṅgabaddhasthalāyāṃ $ sammūrchadbhiḥ	vITyAm vITyAm vala-ripu-SilA-BaFga-badDa-sTalAyAm $ sammUrCadBiH
   kiraṇapaṭalaistvadgarujjālanīlaiḥ &	kiraNa-pawalEH-tvad-garut-jAla-nIlEH &
   yatrārabdhe dinakarakarairapyahārye 'ndhakāre % lolākṣīṇāṃ bhavati divase	yatra-ArabDe dinakara-karEH-api-ahArye anDakAre % lola-akzINAm Bavati divase
   nirviśaṅko 'bhisāraḥ // Kok_2.3 //	nirviSaFkaH aBisAraH // Kok-_2.3 //
   yasyāṃ rātrau yuvativadanāmbhojasaundaryacauryāt $ satyaṃ	yasyAm rAtrO yuvati-vadana-amBoja-sOndarya-cOryAt $ satyam
   saudhadhvajapaṭaśikhāghṛṣṭabimbe himāṃśau &	sODa-Dvaja-pawa-SiKA-GRzwa-bimbe himAMSO &
   dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ % mūḍho loko vadati	dRzwvA kRzNam kiNa-maNi-kaNam hanta gAXam prarUXam % mUXaH lokaH vadati
   śaśako rohito 'nyattatheti // Kok_2.4 //	SaSakaH rohitaH anyat-taTA-iti // Kok-_2.4 //
   vīcīkṣiptā iva suradhunībālaśaivālamālā $ yatrodīrṇā	vIcI-kziptAH iva suraDunI-bAla-SEvAla-mAlA $ yatra-udIrNA
   maratakarucaścandraśālātalebhyaḥ &	marataka-rucaH-candraSAlA-taleByaH &
   ghāsabhrāntyā gaganapadavīdīrghapānthāyamānāś % cañcatprothaṃ	GAsa-BrAntyA gagana-padavI-dIrGa-pAnTAyamAnAH % caQcat-proTam
   taraṇituragāścarvituṃ prārabhante // Kok_2.5 //	taraNi-turagAH-carvitum prAraBante // Kok-_2.5 //
   yatrodyāne malinitadiśākuñjapuñje tarūṇāṃ $ śṛṅge lagnā	yatra-udyAne malinita-diSA-kuQja-puQje tarUNAm $ SRFge lagnA
   bhramarapaṭalīnirviśeṣāḥ payodāḥ &	Bramara-pawalI-nirviSezAH payodAH &
   vāpīṣvambūnyadhikasurabhīṇyutsṛjanti svakāle %	vApIzu-ambUni-aDika-suraBINi-utsRjanti sva-kAle %
   sopānāgrasphaṭikakiraṇojjṛmbhaṇāmreḍitāni // Kok_2.6 //	sopAna-agra-sPawika-kiraNa-ujjRmBaNa-AmrexitAni // Kok-_2.6 //
   anyāmagre mama maṇigṛhe bhuktavānityavādīr $ mugdhe kānto dhṛtanakhapadā	anyAm-agre mama maNi-gRhe BuktavAn-iti-avAdIH $ mugDe kAntaH DRta-naKa-padA
   bhittilīnā kimeṣā &	Bitti-lInA kim-ezA &
   itthaṃ yasyāṃ smitalavajuṣo hrepayante navoḍhāṃ %	itTam yasyAm smita-lava-juzaH hrepayante na-voXAm %
   sakhyastasyāstanumanupamāṃ bimbitāṃ darśayantyaḥ // Kok_2.7 //	saKyaH-tasyAH-tanum-anupamAm bimbitAm darSayantyaH // Kok-_2.7 //
   cillīvalyā dhanuṣi ghaṭite kṣipta evekṣukāṇḍo $ netropānte vahati śaratāṃ	cillIvalyAH Danuzi Gawite kziptaH eva-ikzu-kANxaH $ netra-upAnte vahati SaratAm
   nyastamevāravindam &	nyastam-eva-aravindam &
   romāvalyāmapi guṇadaśāṃ yatra bimbādharāṇāṃ % bibhrāṇāyāṃ madanavibhunā	romAvalyAm-api guNa-daSAm yatra bimba-aDarANAm % biBrANAyAm madana-viBunA
   bhraṃśitaivālimālā // Kok_2.8 //	BraMSitA-eva-ali-mAlA // Kok-_2.8 //
   śṛṅgārābdhiplava iva galadveṇi kamprastanaṃ tat $ bhraśyannīvi sthitamiti	SRFgAra-abDi-plavaH iva galat-veNi kampra-stanam tat $ BraSyat-nIvi sTitam-iti
   viṭā vīkṣya saṃśliṣya yatra &	viwAH vIkzya saMSlizya yatra &
   mugdhākṣīṇāṃ mukulitadṛśāṃ mohanāḍambarānte % bhūyaḥ śrāntaṃ punarapi	mugDa-akzINAm mukulita-dRSAm mohana-Axambara-ante % BUyas SrAntam punar-api
   ratodyogamudvelayanti // Kok_2.9 //	rata-udyogam-udvelayanti // Kok-_2.9 //
   yasyāṃ meghā harimaṇiśilāharmyaparyantabhājo $ na jñāyeran śravaṇasubhagaṃ	yasyAm meGAH hari-maNi-SilA-harmya-paryanta-BAjaH $ na jQAyeran SravaNa-suBagam
   garjitaṃ cenna dadyuḥ &	garjitam ced-na dadyuH &
   vidyudvallī punarapi navārabdhasaṃbhogalīlā- %	vidyut-vallI punar-api nava-ArabDa-saMBoga-lIlA %
   vellatkāntāvipulajaghanasrastakāñcīsamaiva // Kok_2.10 //	vellat-kAntA-vipula-jaGana-srasta-kAQcI-samA-eva // Kok-_2.10 //
   tasyāṃ lakṣmīramaṇanilayaṃ dakṣiṇenekṣaṇīyaṃ $ matkāntāyāḥ sadanamabhito	tasyAm lakzmI-ramaNa-nilayam dakziNena-IkzaNIyam $ mad-kAntAyAH sadanam-aBitas-
   veṣṭitaṃ ratnasālaiḥ &	vezwitam ratna-sAlEH &
   madhye saudhaṃ kanakaghaṭitaṃ bibhradūḍhacchadaughe % yasminnambhoruha iva	maDye sODam kanaka-Gawitam biBra-t-UXa=-Cada-oGe % yasmin=-amBoruhaH iva
   kanatkarṇike khelati śrīḥ // Kok_2.11 //	kanat-karNike Kelati SrIH // Kok-_2.11 //
   māhābhāgyaṃ ratipatibhujāḍambaraḥ paunaruktyāt $ kalyāṇaughaḥ sphurati	mAhABAgyam rati-pati-Buja-AxambaraH pOnaruktyAt $ kalyANa-oGaH sPurati
   rasikānantatāpyatra hīti &	rasikA-ananta-tA-api-atra hi-iti &
   eṣāmādyakṣaragaṇamupādāya baddhena nāmnā % mānyaṃ mārakkaranilayanaṃ	ezAm-Adi-akzara-gaNam-upAdAya badDena nAmnA % mAnyam mArakkara-nilayanam
   yatkavīndrā gṛṇanti // Kok_2.12 //	yat-kavi-indrAH gRNanti // Kok-_2.12 //
   līlāvāpī lasati lalitā tatra sopānamārge $	lIlA-vApI lasati lalitA tatra sopAna-mArge $
   māṇikyāṃśusphuraṇasatatasmeranālīkaṣaṇḍā &	mANikya-aMSu-sPuraNa-satata-smera-nAlIka-zaNxA &
   yatrāyāntyāḥ payasi vimale snātumasmatpriyāyā % manye yānābhyasanavidhaye	yatra-AyAntyAH payasi vimale snAtum-asmad-priyAyAH % manye yAna-aByasana-viDaye
   mallikākṣā vasanti // Kok_2.13 //	mallikA-akzAH vasanti // Kok-_2.13 //
   tasyāstīre punarupavanaṃ tatra cūto 'sti potas $ tvajjatīyaiḥ pika	tasyAH-tIre punar-upavanam tatra cUtaH asti potaH $ tvad-jatIyEH pika
   parivṛtaḥ pallavāsvādalubdhaiḥ &	parivRtaH pallava-AsvAda-lubDEH &
   pārśve cāsya stabakanamitā mādhavīmugdhavallī % preyasyā me pariṇayamahaṃ	pArSve ca-asya stabaka-namitA mADavI-mugDa-vallI % preyasyAH me pariNayam-aham
   prāpitau sādaraṃ yau // Kok_2.14 //	prApitO sa-Adaram yO // Kok-_2.14 //
   tasyādūre maratakatale hemabaddhālavālaḥ $ sikto mūle	tasya-adUre marataka-tale hema-badDa-AlavAlaH $ siktaH mUle
   himajalabharaiścampakaḥ kaścidāste &	hima-jala-BarEH-campakaH kaScid-Aste &
   labdhvā sakhyāstava sa sukṛtī smeravaktrābjarāgaṃ % sūte	labDvA saKyAH-tava sa sukRtI smera-vaktra-abja-rAgam % sUte
   tasyāstanulatikayā tulyavarṇaṃ prasūnam // Kok_2.15 //	tasyAH-tanu-latikayA tulya-varNam prasUnam // Kok-_2.15 //
   krīḍānṛtte bhavanaśikhināṃ dūramuktāhisaṅgā $ sāndracchāyāhṛtaravikarā	krIxA-nRtte Bavana-SiKinAm dUra-muktA-ahi-saFgA $ sAndra=-CAyA-AhRta-ravi-karA
   tatra pāṭīravāṭī &	tatra pAwIra-vAwI &
   madhye tasyāṃ sa khalu latikāmaṇḍapo ratnabhūmiḥ % śaśvadyasmin kimapi	maDye tasyAm sa Kalu latikA-maNxapaH ratna-BUmiH % SaSvat-yasmin kim-api
   valati smāvayoḥ premavallī // Kok_2.16 //	valati sma-AvayoH premavallI // Kok-_2.16 //
   snigdhaskandhasrutamadhurasaḥ kiñca tasyopakaṇṭhe $ kūjadbhṛṅgaḥ	snigDa-skanDa-sruta-maDu-rasaH kiQca tasya-upakaNWe $ kUjat-BRFgaH
   kuravakataruryaḥ kuraṅgekṣaṇāyāḥ &	kuravaka-taruH-yaH kuraFga-IkzaNAyAH &
   kāle kāle karikaraśirovibhramābhyāṃ bhujābhyām % āśliṣṭāṅgo vahati	kAle kAle kari-kara-SiraH-viBramAByAm BujAByAm % ASlizwa-aFgaH vahati
   mukulacchadmanā romabhedān // Kok_2.17 //	mukula=-CadmanA roma-BedAn // Kok-_2.17 //
   sthāneṣveṣu kvacana kathiteṣūtsukā puṣpaśayyām $ adhyāsīnā parijanakṛtāṃ	sTAnezu-ezu kvacana kaTitezu-utsukA puzpa-SayyAm $ aDyAsInA parijana-kRtAm
   sā na cedīkṣitā syāt &	sA na ced-IkzitA syAt &
   prāsādo 'syāḥ paramabhimataḥ ko 'pi māhendranīlas % tasmin dṛśyā taṭidiva	prAsAdaH asyAH param-aBimataH kaH api mAhendra-nIlaH % tasmin dRSyA tawit-iva
   ghane cārurūpā priyā me // Kok_2.18 //	Gane cAru-rUpA priyA me // Kok-_2.18 //
   sā netrāṇāmamṛtagulikā sṛṣṭisāro vidhātuḥ $ saundaryendoḥ prathamakalikā	sA netrANAm-amRta-gulikA sRzwi-sAraH viDAtuH $ sOndarya-indoH praTama-kalikA
   dīpikā bhūtadhātryāḥ &	dIpikAH BUtaDAtryAH &
   kandarpasya tribhuvanavibhoḥ kāñcanī ketuyaṣṭiḥ % śṛṅgārābdheḥ	kandarpasya triBuvana-viBoH kAQcanI ketu-yazwiH % SRFgAra-abDeH
   śaśadharakalā jīvitaṃ me dvitīyam // Kok_2.19 //	SaSaDara-kalA jIvitam me dvitIyam // Kok-_2.19 //
   paśyannenāṃ bahalasuṣamāmaṇḍalāntarnimagnāṃ $ madhye 'nyāsāmapi caladṛśāṃ	paSyan=-enAm bahala-suzamA-maNxala-antar-nimagnAm $ maDye anyAsAm-api cala-dRSAm
   jñāsyase no kathaṃ tvam &	jQAsyase no kaTam tvam &
   jyotsnājālasnapitabhuvanā tārakāṇāṃ samīpe % cāndrī mūrtiḥ kathaya jagato	jyotsnA-jAla-snapita-BuvanA tArakANAm samIpe % cAndrI mUrtiH kaTaya jagataH-
   jñāpyate kena rātrau // Kok_2.20 //	jQApyate kena rAtrO // Kok-_2.20 //
   sāndrāmodastimiranikaraścandramā niṣkalaṅkaḥ $ śailau haimau	sAndra-AmodaH-timira-nikaraH-candramAH nizkalaFkaH $ SElO hEmO
   bhramarapaṭalīkīlito vyomabhāgaḥ &	Bramara-pawalI-kIlitaH vyoma-BAgaH &
   kamraṃ cakraṃ mṛdukarikaradvandvamabje salīle % sarvaṃ	kamram cakram mRdu-kari-kara-dvandvam-abje sa-lIle % sarvam
   caitanmadanaghaṭitaṃ saumya sambhūya sābhūt // Kok_2.21 //	ca-etat-madana-Gawitam sOmya samBUya sA-aBUt // Kok-_2.21 //
   nīcīkurvantyalasavalitā netrapātāḥ kuraṅgān $ vīcīgarvaṃ harati nikhilaṃ	nIcIkurvanti-alasa-valitAH netra-pAtAH kuraFgAn $ vIcI-garvam harati niKilam
   vibhramāndolitā bhrūḥ &	viBrama-AndolitA BrUH &
   pāṇī kalpadrumakisalayaprābhavaṃ na kṣamete % vāṇī tasyā vahati bhavatāṃ	pANI kalpadruma-kisalaya-prABavam na kzamete % vANI tasyAH vahati BavatAm
   pañcamairbālamaitrīm // Kok_2.22 //	paQcamEH-bAla-mEtrIm // Kok-_2.22 //
   sā kāntiśceddravati kanakaṃ tanmukhaṃ cet ka induḥ $ sā ced	sA kAntiH-ced-dravati kanakam tad-muKam ced kaH induH $ sA ced-
   bimbādharamadhuratā tiktatāmeti mādhvī &	bimba-aDara-maDura-tA tikta-tAm-eti mADvI &
   sā vā tasyā yadi tanulatā mālatī lohatulyā % tau cedūrū	sA vA tasyAH yadi tanulatA mAlatI loha-tulyA % tO ced-UrU
   kanakakadalīstambhayoḥ kvāpi ḍambhaḥ // Kok_2.23 //	kanaka-kadalI-stamBayoH kvApi xamBaH // Kok-_2.23 //
   ukteṣveva prasajati punarnavyalāvaṇyasāreṣv $ aṅgeṣvasyā mama kathayato	uktezu-eva prasajati punar-navya-lAvaNya-sArezu $ aFgezu-asyAH mama kaTayataH-
   hanta vācāṃ pravṛttiḥ &	hanta vAcAm pravRttiH &
   tādṛgbhūte manasi vivaśe kinnu kurvīta seyaṃ % yadyacceto vimṛśati girāṃ	tAdRS-BUte manasi vivaSe kinnu kurvIta sA-iyam % yat-yat-cetaH vimRSati girAm
   tattadevābhidheyam // Kok_2.24 //	tat-tat-eva-aBiDeyam // Kok-_2.24 //
   adya prāyaḥ praṇayini mayi proṣite bhāgyadoṣāt $ kalpaprāyairahaha	adya prAyas praNayini mayi prozite BAgya-dozAt $ kalpa-prAyEH-ahaha
   divasairebhirutkaṇṭhamānā &	divasEH-eBiH-utkaNWa-mAnA &
   sañjāyeta prabalavirahodvejitā peśalāṅgī % mūrchadgharmajvaraparavaśā	saQjAyeta prabala-viraha-udvejitA peSala-aFgI % mUrCat-Garma-jvara-paravaSA
   nīlakaṇṭhīva khinnā // Kok_2.25 //	nIlakaNWI-iva KinnA // Kok-_2.25 //
   yatrāpāṅgadyutikavacite kiñcidutsārya keśān $ dattaḥ premṇā dinamanu mayā	yatra-apAFga-dyuti-kavacite kiQcid-utsArya keSAn $ dattaH premNA dinam-anu mayA
   dīrghikāraktapadmaḥ &	dIrGikA-rakta-padmaH &
   tasminnasyā bhavati niyataṃ hanta cintākulāyā % gaṇḍanyastaḥ karakisalayaḥ	tasmin=-asyAH Bavati niyatam hanta cintA-AkulAyAH % gaNxa-nyastaH kara-kisalayaH
   karṇajāhe 'vataṃsaḥ // Kok_2.26 //	karNa-jAhe avataMsaH // Kok-_2.26 //
   pakṣmaspandaḥ samajani sakhe paśyatormāṃ yayoḥ prāṅ- $ niṣpatrākṛnmayi tu	pakzma-spandaH samajani saKe paSyatoH-mAm yayoH prAF $ nizpatrAkRt-mayi tu
   vidhinā tādṛśe dūranīte &	viDinA tAdRSe dUra-nIte &
   antarbāṣpacchuraṇanibhṛte sāmprataṃ te mṛgākṣyā % netre	antar-bAzpa=-CuraNa-niBRte sAmpratam te mRga-akzyAH % netre
   dhattastuhinakaṇikādanturāmbhojadainyam // Kok_2.27 //	DattaH-tuhina-kaNikA-danturA-amBoja-dEnyam // Kok-_2.27 //
   sāndrāmodaṃ sapaṭu sadayaṃ sasmaraṃ sānutarṣaṃ $ sambhogānte muhurapi mayā	sAndra-Amodam sa-pawu sa-dayam sasmaram sa-anutarzam $ samBoga-ante muhur-api mayA
   sādaraṃ cumbito yaḥ &	sa-Adaram cumbitaH yaH &
   narmālāpasmitalavasudhāsecanairmucyamānas % tāmyatyuṣṇaśvasitapavanaiḥ so	narma-AlApa-smita-lava-suDA-secanEH-mucyamAnaH % tAmyati-uzNa-Svasita-pavanEH saH-
   'ti bimbādharo 'syāḥ // Kok_2.28 //	ati bimba-aDaraH asyAH // Kok-_2.28 //
   krīḍāśailau madananṛpateḥ kāntipūrasya kokau $ syātāṃ tasyā	krIxA-SElO madana-nRpateH kAnti-pUrasya kokO $ syAtAm tasyAH-
   dhruvamurasijau kiñcidāpāṇḍumūlau &	Druvam-urasijO kiQcid-ApANxu-mUlO &
   madviśleṣaḥ śaraduḍunibhāṃ tyājayan hāramālāṃ % manye bhīto vitarati	mad-viSlezaH Sarad-uxu-niBAm tyAjayan hAra-mAlAm % manye BItaH vitarati
   tayoraśrudhārābhiranyām // Kok_2.29 //	tayoH-aSru-DArABiH-anyAm // Kok-_2.29 //
   bhūṣāsvāsthāṃ yadapi jahatī tāṃ vahatyeva kāñcīṃ $ grāhaṃ grāhaṃ pṛthu	BUzAsu-AsTAm yat-api jahatI tAm vahati-eva kAQcIm $ grAham grAham pRTu
   pṛthu mayā mauktikaṃ gumbhitā yā &	pRTu mayA mOktikam gumBitA yA &
   śroṇībimbe sumahati tayā bhūṣite komalāṅgyāḥ % sālāvītāṃ sa kila madano	SroNI-bimbe su-mahati tayA BUzite komala-aFgyAH % sAlAvItAm sa kila madanaH-
   manyate rājadhānīm // Kok_2.30 //	manyate rAjaDAnIm // Kok-_2.30 //
   maccitākhyadvipaniyamanālānayordvandvamūrvoḥ $ śroṇībhārādalasamadhunā	mad-cita-AKya-dvipa-niyama-na-AlAnayoH-dvandvam-UrvoH $ SroNI-BArAt-alasa-maDunA
   jāyate khinnakhinnam &	jAyate Kinna-Kinnam &
   ārabdhānāṃ hara hara mayā yatra saṃvāhanānāṃ % nityaṃ jātā niravadhirasāḥ	ArabDAnAm hara hara mayA yatra saMvAhanAnAm % nityam jAtAH niravaDi-rasAH
   ke 'pi ke 'pyantarāyāḥ // Kok_2.31 //	ke api ke api-antarAyAH // Kok-_2.31 //
   ādvārāntaṃ madabhigamanāśaṅkayā cañcalākṣyā $ yātāyātaiḥ kisalayanibhau	AdvAra-antam mad-aBigamana-ASaFkayA caQcala-akzyAH $ yAta-AyAtEH kisalaya-niBO
   kliśyataḥ pādapadmau &	kliSyataH pAda-padmO &
   mithyāgotraskhalanamasakṛt prastutaṃ hanta yābhyāṃ % labdhuṃ pādapraṇatiṣu	miTyA-gotra-sKalanam-asakRt prastutam hanta yAByAm % labDum pAda-praNatizu
   mayā hanta santāḍanāni // Kok_2.32 //	mayA hanta santAxanAni // Kok-_2.32 //
   yadyapyasyāḥ kraśayati vapurvallarīṃ dīpyamāno $ viśleṣāgnirdviguṇayati	yadi-api-asyAH kraSayati vapuH-vallarIm dIpyamAnaH $ viSleza-agniH-dvi-guNayati
   tāṃ kintu lāvaṇyalakṣmīm &	tAm kintu lAvaNya-lakzmIm &
   taptāṃ taptāṃ nayati nitarāṃ tānavaṃ jātavedā % haimīṃ lekhāmapi tu	taptAm taptAm nayati nitarAm tAnavam jAtavedAH % hEmIm leKAm-api tu
   janayatyeva varṇaprakarṣam // Kok_2.33 //	janayati-eva varNa-prakarzam // Kok-_2.33 //
   pṛthvīreṇūnalakanikare netrayorbāṣpapūraṃ $ haste gaṇḍaṃ	pRTvI-reNu-un-alaka-nikare netrayoH-bAzpa-pUram $ haste gaNxam
   sitabisalatāhārajālaṃ stanāgre &	sita-bisa-latA-AhAra-jAlam stana-agre &
   śroṇyāṃ kṣaumaṃ malinamasṛṇaṃ sā vahatyeva hantety %	SroNyAm kzOmam malina-masRNam sA vahati-eva hantA-iti %
   āstāmetadbahuvilapitairmāstu kālātipātaḥ // Kok_2.34 //	AstAm-etat-bahu-vilapitEH-mA-astu kAla-atipAtaH // Kok-_2.34 //
   sthitvā cūte prathamakathite mugdhakāntādharābhaṃ $ daṣṭvā svairaṃ	sTitvA cUte praTama-kaTite mugDa-kAnta-aDara-ABam $ dazwvA svEram
   kisalayamatha prekṣaṇīyā tvayā sā &	kisalayam-aTa prekzaNIyA tvayA sA &
   pṛcchantī vā malayavapanaṃ praśrayānmatpravṛttiṃ % madvṛttāntaṃ kathaya	pRcCantI vA malaya-vapanam praSrayAt-mad-pravRttim % mad-vRttAntam kaTaya
   kaṭhinasyeti vā prārthayantī // Kok_2.35 //	kaWinasya-iti vA prArTayantI // Kok-_2.35 //
   chinte tāpaṃ himajalamayī cāndanī kinnu carcā $ mandaspandāḥ kimu	Cinte tApam hima-jala-mayI cAndanI kinnu carcA $ manda-spandAH kimu
   sukhakarā mārutāścāmarāṇām &	suKa-karAH mArutAH-cAmarANAm &
   pṛcchantīnāmiti savayasāṃ sātireke 'pi tāpe % smitvā ramyaṃ sakalamiti vā	pRcCantInAm-iti savayasAm sa-atireke api tApe % smitvA ramyam sakalam-iti vA
   cittamāśvāsayantī // Kok_2.36 //	cittam-ASvAsayantI // Kok-_2.36 //
   praspandante malayapavanā rundhi jālaṃ kavāṭaiḥ $ śambhornāmnā	praspandante malaya-pavanA runDi jAlam kavAwEH $ SamBoH-nAmnA
   śaragaṇamucaṃ bhīṣayeḥ pañcabāṇam &	Sara-gaNa-mucam BIzayeH paQcabANam &
   jīvañjīvaṃ visṛja carituṃ candrike candrikāyām % itthaṃ ceṭīṃ	jIvaQjIvam visRja caritum candrike candrikAyAm % itTam cewIm
   sajalanayanāmādiśantī muhurvā // Kok_2.37 //	sa-jala-nayanAm-AdiSantI muhur-vA // Kok-_2.37 //
   prāptālambā parijanakaraiḥ prāpya vā citraśālāṃ $ mugdhā	prApta-AlambA parijana-karEH prApya vA citra-SAlAm $ mugDA
   svasyāścaraṇapatitaṃ veti taṃ māṃ nirīkṣya &	svasyAH-caraNa-patitam vA-iti tam mAm nirIkzya &
   ehyuttiṣṭha priya na kupitāsmīti bāṣpākulākṣī % gāḍhāśleṣapracalitakarā	ehi-uttizWa priya na kupitA-asmi-iti bAzpa-Akula-akzI % gAXa-ASleza-pracalita-karA
   rudhyamānā sakhībhiḥ // Kok_2.38 //	ruDyamAnA saKIBiH // Kok-_2.38 //
   kopaṃ caṇḍi tyaja parijane daivamatrāparāddhaṃ $ yenākāṇḍe samaghaṭi	kopam caNxi tyaja parijane dEvam-atra-aparAdDam $ yena-akANxe samaGawi
   mahānāvayorviprayogaḥ &	mahAn-AvayoH-viprayogaH &
   itthaṃ baddhāñjali kṛtaruṣaṃ bhāvitāmagratastāṃ % sāhaṃbhūtā	itTam badDAQjali kRta-ruzam BAvitAm-agratas-tAm % sa-ahaMBUtA
   priyacaṭuśatairudyatā vānunetum // Kok_2.39 //	priya-cawu-SatEH-udyatA vA-anunetum // Kok-_2.39 //
   gaṇḍālambairlulitamalakairdhūsarairvaktrabimbaṃ $ dṛṣṭvā	gaNxa-AlambEH-lulita-malakEH-DUsarEH-vaktra-bimbam $ dRzwvA
   śuddhasphaṭikaghaṭite bimbitaṃ bhittibhāge &	SudDa-sPawika-Gawite bimbitam Bitti-BAge &
   antargehaṃ jaladaśakalairāvṛto rohitāṅkaḥ % kenānītaḥ pura iti bhiyā	antar-geham jalada-SakalEH-AvRtaH rohita-aFkaH % kena-AnItaH puras iti BiyA
   vyāharantī sakhīrvā // Kok_2.40 //	vyAharantI saKIH-vA // Kok-_2.40 //
   nidrāṃ prāptā kathamapi cirāttatra cālokinī māṃ $ śūnyāśleṣaṃ viracitavatī	nidrAm prAptA kaTam-api cirAt-tatra ca-alokinI mAm $ SUnya-ASlezam viracitavatI
   hanta ghātāt kucādryoḥ &	hanta GAtAt kuca-adryoH &
   nirbhindānā nijakaradhṛtaṃ kaṅkaṇaṃ srastaśeṣaṃ % paśyantīnāṃ nayanakamale	nirBindAnAH nija-kara-DRtam kaFkaNam srasta-Sezam % paSyantInAm nayana-kamale
   badhnatī vā sakhīnām // Kok_2.41 //	baDnatI vA saKInAm // Kok-_2.41 //
   vakti dhvāṅkṣaḥ suhṛdupagamaṃ dakṣiṇe kṣīravṛkṣe $ vāmaṃ netraṃ sphurati	vakti DvAFkzaH suhRd-upagamam dakziNe kzIravRkze $ vAmam netram sPurati
   sucirāducchvasityadya cetaḥ &	su-cirAt-ucCvasiti-adya cetaH &
   kiñca svānaḥ śravaṇamadhuro jāyate kokilānāṃ % prāṇeṣvāśāmiti kathamapi	kiQca svAnaH SravaNa-maDuraH jAyate kokilAnAm % prANezu-ASAm-iti kaTam-api
   bhrātarābadhnatī vā // Kok_2.42 //	BrAtarAbaDnatI vA // Kok-_2.42 //
   muktvā jīvāmyasusamamiti vrīlitā vismitā vā $ tatsaṅgāśā punariha paraṃ	muktvA jIvAmi-asu-samam-iti vrIlitAH vismitA vA $ tad-saFga-ASA punar-iha param
   heturityāsitā vā &	hetuH-iti-AsitAH vA &
   śocantī māṃ dayitamathavā viprayogāsahiṣṇuṃ % strīṇāṃ ceṣṭāsviti hi	SocantI mAm dayitam-aTavA viprayoga-asahizNum % strINAm cezwAsu-iti hi
   virahotthāsu diṅmātrametat // Kok_2.43 //	viraha-utTAsu diS-mAtram-etat // Kok-_2.43 //
   gāḍhāśleṣavyatikararasagranthanādūyamānaḥ $ sambhogānte svapanavidhaye yaḥ	gAXa-ASleza-vyatikara-rasa-granTanA-dUyamAnaH $ samBoga-ante svapana-viDaye yaH
   purā dhūyate sma &	purA DUyate sma &
   kaṇṭhotsaṅgānmama sa vidhinā vairiṇā dūrakṛṣṭo % vāmo bāhustvayi savidhage	kaNWa-utsaFgAt-mama sa viDinA vEriNA dUra-kRzwaH % vAmaH bAhuH-tvayi sa-viDage
   yāsyati spandamasyāḥ // Kok_2.44 //	yAsyati spandam-asyAH // Kok-_2.44 //
   vakturvaktraṃ tamasi bhavato naiva dṛśyeta rātrāv $ āmadhyāhnaṃ bhavati	vaktuH-vaktram tamasi BavataH na-eva dRSyeta rAtrO $ AmaDyAhnam Bavati
   niyamavyākulā vāsare sā &	niyama-vyAkulA vAsare sA &
   sahyasparśe sati ravikare tāmasahyasmarārtiṃ % matsandeśaṃ	sahya-sparSe sati ravi-kare tAm-asahi-asmara-Artim % mad-sandeSam
   maṇivalabhikāmāśritaḥ śrāvayethāḥ // Kok_2.45 //	maNi-valaBikAm-a-ASritaH SrAvayeTAH // Kok-_2.45 //
   tyaktvā cūtānapi kusumitānāgato matsamīpaṃ $ kinnveṣa syāt kamapi	tyaktvA cUtAn-api kusumita-an-AgataH mad-samIpam $ kinnu-eza syAt kam-api
   kuśalodantamākhyātukāmaḥ &	kuSala-udantam-AKyAtu-kAmaH &
   ityālībhirbhṛtajalakaṇaṃ pāṇināmṛṣṭanetraṃ % dṛṣṭaḥ spaṣṭākṣaramiti śanaiḥ	iti-AlIBiH-BRta-jala-kaNam pANinA-AmRzwa-netram % dRzwaH spazwa-akzaram-iti SanEs-
   śaṃsituṃ prakramethāḥ // Kok_2.46 //	SaMsitum prakrameTAH // Kok-_2.46 //
   amlānā te jayati kamanīyāṅgi maṅgalyabhūṣā $ patyuḥ pārśvāt suhṛdahamupeto	amlAnA te jayati kamanIya-aFgi maFgalya-BUzA $ patyuH pArSvAt suhRd-aham-upetaH-
   'smi sandeśahāraḥ &	asmi sandeSa-hAraH &
   jātaṃ viddhi śrutisukhagirāṃ kokilānāṃ kule māṃ % ye pañceṣoḥ kimapi	jAtam vidDi Sruti-suKa-girAm kokilAnAm kule mAm % ye paQca-izoH kim-api
   pathikākarṣaṇaṃ ṣaṣṭhamastram // Kok_2.47 //	paTika-AkarzaNam zazWam-astram // Kok-_2.47 //
   coleṣvāste sumukhi kuśalī tvatpriyaḥ pṛcchati tvāṃ $ kaccit kṣemaṃ bhajati	colezu-Aste su-muKi kuSalI tvad-priyaH pRcCati tvAm $ kaccit kzemam Bajati
   bhavatītyāttavācaṃ bhavantam &	Bavati-iti-Atta-vAcam Bavantam &
   bhūyobhūyaḥ kathaya kathayetyālapantyaśrumiśraiḥ %	BUyas-BUyas kaTaya kaTaya-iti-Alapanti-aSru-miSrEH %
   prītismerairmadiranayanā mānayiṣyatyapāṅgaiḥ // Kok_2.48 //	prIti-smerEH-madira-nayanA mAnayizyati-apAFgEH // Kok-_2.48 //
   evaṃ brūyāḥ punarajani yaḥ premakope mitho vāṃ $ jāte maune	evam brUyAH punar-ajani yaH prema-kope miTas vAm $ jAte mOne
   capalacapalastatkṣaṇaṃ pūrvamuktyām &	capala-capalaH-tad-kzaNam pUrvamuktyAm &
   tādṛkpremṇaściravirahiṇaḥ prāṇanāthasya vāṇī % seyaṃ mattaḥ śravaṇasarasā	tAdRS-premNaH-cira-virahiNaH prANanATasya vANI % sA-iyam mattaH SravaNa-sarasA
   śrūyatāṃ śrāvyabandhā // Kok_2.49 //	SrUyatAm SrAvya-banDAH // Kok-_2.49 //
   kalyāṇāṅgi priyasahacarīṃ tvāmanāsādayadbhir $ bāhyairakṣaiḥ saha	kalyANa-aFgi priya-sahacarIm tvAm-anAsAdayadBiH $ bAhyEH-akzEH saha
   paramahaṃ yāmi kāmapyavasthām &	param-aham yAmi kAm-api-avasTAm &
   dhanyaṃ cetaḥ punaridamahorātramanyānapekṣaṃ % tvayyāmagnaṃ bata nanu	Danyam cetaH punar-idam-ahorAtram-anya-anapekzam % tvayi-Amagnam bata nanu
   pṛthagbhāgyamapyekajānām // Kok_2.50 //	pRTak-BAgyam-api-eka-jAnAm // Kok-_2.50 //
   mādyadbhṛṅgaiḥ kumudapavanaistarjyamānasya ghorair $ ātaṅkākhye sarasi	mAdyat-BRFgEH kumuda-pavanEH-tarjyamAnasya GorEH $ AtaFka-AKye sarasi
   luṭhato hā niśīthe niśīthe &	luWataH hA niSITe niSITe &
   nidrāmūke jagati rudati śvāsacintājuṣo me % saṅkrandantaścaṭulanayane	nidrA-mUke jagati rudati SvAsa-cintA-juzaH me % saFkrandantaH-cawula-nayane
   cakravākāḥ sahāyāḥ // Kok_2.51 //	cakravAkAH sahAyAH // Kok-_2.51 //
   mohādvaitaṃ viharati dhṛtirlīyate jāḍyamīne $ bhātyunmādo bhramati	moha-advEtam viharati DRtiH-lIyate jAxya-mIne $ BAti-unmAdaH Bramati
   matirityādi so 'haṃ na vedmi &	matiH-ityAdi saH aham na vedmi &
   bāṇaṃ muñcan parisaracaro na svapan nāpi khādan % kṛtsnaṃ	bANam muQcan parisara-caraH na svapan na-api KAdan % kRtsnam
   jānātyalasagamane kevalaṃ pañcabāṇaḥ // Kok_2.52 //	jAnAti-alasa-gamane kevalam paQcabANaH // Kok-_2.52 //
   kāle cāsmin kanadalibhṛtaḥ kampitāgrapravālāḥ $ kamrā vallyaḥ kimapi	kAle ca-asmin kanat-ali-BRtaH kampita-agra-pravAlAH $ kamrAH vallyaH kim-api
   marutā cumbitā dakṣiṇena &	marutA cumbitAH dakziNena &
   kiñciddaṣṭādharakisalayāṃ prāṅmayā bhogakāle % sītkurvāṇāṃ dhutakaratalāṃ	kiQcid-dazwa-aDara-kisalayAm prAk-mayA Boga-kAle % sItkurvANAm Duta-kara-talAm
   tvāṃ priye smārayanti // Kok_2.53 //	tvAm priye smArayanti // Kok-_2.53 //
   aṃsālambiślathakacabharaṃ hastaruddhāmbarāntaṃ $ prākkrīḍānte tava	aMsa-Alambi-SlaTa-kaca-Baram hasta-rudDa-ambara-antam $ prAk-krIxA-ante tava
   maṇigavākṣopakaṇṭheṣu cāram &	maNi-gavAkza-upakaNWezu cAram &
   smāraṃ smāraṃ kathamapi mayā muhyatā sahyate 'sau % mando vāyuḥ sutanu	smAram smAram kaTam-api mayA muhyatA sahyate asO % mandaH vAyuH su-tanu
   bakulodbhedasaurabhyabandhuḥ // Kok_2.54 //	bakula-udBeda-sOraBya-banDuH // Kok-_2.54 //
   tīrtvā rātriṃ virahamahatīṃ tīvratāpāṃ kathañcid $ dṛṣṭvā bhānoḥ	tIrtvA rAtrim viraha-mahatIm tIvra-tApAm kaTaQcid $ dRzwvA BAnoH
   kiraṇamaruṇaṃ jambhaśatrordigante &	kiraNam-aruNam jamBa-SatroH-diS-ante &
   pratyudyāntīṃ tvaritamabalāṃ śliṣyate bhāgyasīmne % sāraṅgākṣi spṛhayati	pratyudyAntIm tvaritam-abalAm Slizyate BAgya-sImne % sAraFga-akzi spRhayati
   mano hanta cakrākhyayūne // Kok_2.55 //	manaH hanta cakra-AKya-yUne // Kok-_2.55 //
   utkaṇṭho 'smi tvaduditadhiyā mugdhahaṃsīnināde $ tvadbhūṣāyāṃ hariti	utkaNWaH asmi tvad-udita-DiyA mugDa-haMsI-ninAde $ tvad-BUzAyAm hariti
   satataṃ locane pātayāmi &	satatam locane pAtayAmi &
   tvatsaṃspṛṣṭe mama ca vapuṣi prema badhnāmi kānte % satyaṃ prāṇānapi	tvad-saMspRzwe mama ca vapuzi prema baDnAmi kAnte % satyam prANAn-api
   paramahaṃ tvatpriyān dhārayāmi // Kok_2.56 //	param-aham tvad-priyAn DArayAmi // Kok-_2.56 //
   tvaṃ cāhaṃ ca kṣitimupagatāvityaviśleṣacintā $ nindāvantau smara iti mitho	tvam ca-aham ca kzitim-upagatOviti-aviSleza-cintA $ nindAvantO smaraH iti miTas-
   vākyasambhedasaukhyam &	vAkya-samBeda-sOKyam &
   spṛśyete nau niśi śaśikarairaṅgake yaugapadyāt % tenāpyasti dviradagamane	spRSyete nO niSi SaSi-karEH-aFgake yOgapadyAt % tena-api-asti dvirada-gamane
   satyamāśleṣabuddhiḥ // Kok_2.57 //	satyam-ASleza-budDiH // Kok-_2.57 //
   hāhantāsminnasulabhamithodarśane viprayoge $ saivālambo mama bhagavatī	hAhanta-asmin=-asulaBa-miTas-darSane viprayoge $ sA-eva-AlambaH mama BagavatI
   bhāvanākalpavallī &	BAvanA-kalpavallI &
   tvāmāsīnāmasakṛdanayā gāḍhamāliṅgya rāgād % aṅkārūḍhāmalaghujaghane	tvAm-AsInAm-asakRt-anayA gAXam-AliFgya rAgAt % aFka-ArUXAm-alaGu-jaGane
   nocitaṃ vaktumanyat // Kok_2.58 //	na-ucitam vaktum-anyat // Kok-_2.58 //
   jātaṃ ceto madanasubhaṭasyādya yogyaṃ śaravyaṃ $ naikacchidraṃ	jAtam cetaH madana-su-Bawasya-adya yogyam Saravyam $ na-eka=-Cidram
   niyatamamutaḥ subhru vibhraṃśi dhairyam &	niyatam-amutas suBru viBraMSi DEryam &
   kālāt kṣīṇe punaravayave vardhate kevalaṃ no % tāpastīvrasmarahutabhujā	kAlAt kzINe punar-avayave varDate kevalam naH % tApaH-tIvra-smara-hutaBujA
   tasya varṇodgamo 'pi // Kok_2.59 //	tasya varNa-udgamaH api // Kok-_2.59 //
   evaṃprāyā na hi na virahe jīvituṃ santyupāyāḥ $ satyaṃ taistaiḥ	evaMprAyAH na hi na virahe jIvitum santi-upAyAH $ satyam tEH-tEH
   kṛtadhṛtirahaṃ prāṇimi prāṇanāthe &	kRta-DRtiH-aham prANimi prANanATe &
   niścityaivaṃ nirupamaguṇe sāhasebhyo nivṛttā % tvaṃ ca snānādiṣu savayasāṃ	niScitya-evam nirupama-guNe sAhaseByaH nivRttAH % tvam ca snAna-Adizu savayasAm
   prārthanāṃ mā niṣedhīḥ // Kok_2.60 //	prArTanAm mA nizeDIH // Kok-_2.60 //
   tīrṇaprāyo virahajaladhiḥ śailakanyāprasādāc $ cheṣaṃ māsadvitayamabale	tIrNa-prAyaH viraha-jalaDiH SEla-kanyA-prasAdAt $ Cezam mAsa-dvitayam-abale
   sahyatāṃ mā viṣīda &	sahyatAm mA vizIda &
   dhūpodgāraiḥ surabhiṣu tato bhīru saudhāntareṣu % krīḍiṣyāvo	DUpa-udgArEH suraBizu tatas BIru sODa-antarezu % krIxizyAvaH-
   navajaladharadhvānamandrāṇyahāni // Kok_2.61 //	nava-jalaDara-DvAna-mandrANi-ahAni // Kok-_2.61 //
   kacciccitte sphurati capalāpāṅgi cūrṇyāṃ kadācit $ srastottaṃsaṃ	kaccit-citte sPurati capala-apAFgi cUrNyAm kadAcid $ srasta-uttaMsam
   dhavalanayanaṃ dhautabimbādharoṣṭham &	Davala-nayanam DOta-bimba-aDara-uzWam &
   snānānte te mukhamupasakhi prekṣamāṇe mayi drāg- % vakṣodaghne payasi	snAna-ante te muKam-upasaKi prekzamANe mayi drAg % vakzaH-daGne payasi
   punarapyāvayormajjanaṃ tat // Kok_2.62 //	punar-api-AvayoH-majjanam tat // Kok-_2.62 //
   āśliṣyantaṃ viṭapabhujayā tatra vallīranekāḥ $ krīḍārāme kamapi taruṇaṃ	ASlizyantam viwapa-BujayA tatra vallIH-anekAH $ krIxA-ArAme kam-api taruNam
   vīkṣya mākandavṛkṣam &	vIkzya mAkanda-vRkzam &
   sācīkṛtya sphuradadharayā caṇḍi vaktraṃ bhavatyā % subhrūbhaṅgaḥ	sAcIkRtya sPurat-aDarayA caNxi vaktram BavatyA % suBrU-BaFgaH
   sajalakaṇikaḥ preṣito mayyapāṅgaḥ // Kok_2.63 //	sa-jala-kaNikaH prezitaH mayi-apAFgaH // Kok-_2.63 //
   pratyākhyātaḥ praṇayini ruṣā bimbito 'haṃ stane te $ sairandhryajñā	pratyAKyAtaH praNayini ruzA bimbitaH aham stane te $ sEranDrI-ajQA
   sthagayitumabhūccandanena pravṛttā &	sTagayitum-aBUt-candanena pravRttAH &
   mā pāṭīraṃ pulakini punaścātra limpeti śaṃsaty % ālīvṛnde smitajuṣi kṛtā	mA pAwIram pulakini punar-ca-atra limpa-iti SaMsati % AlI-vRnde smita-juzi kRtA
   dṛktvayā vrīlagarbhā // Kok_2.64 //	dRS-tvayA vrIla-garBAH // Kok-_2.64 //
   uccinvatyāḥ kisalayarucā pāṇinodyānapuṣpaṃ $ sākaṃ bhṛṅgaistava mayi	uccinvatyAH kisalaya-rucA pANinA-udyAna-puzpam $ sAkam BRFgEH-tava mayi
   mukhāmbhojasaurabhyalubdhe &	muKa-amBoja-sOraBya-lubDe &
   reṇutrastā iva sumanasāṃ dakṣiṇāḥ kelisakhyaḥ % kañcitkālaṃ	reNu-trastAH iva sumanasAm dakziNAH keli-saKyaH % kaQcid-kAlam
   karakisalayairapyadhurlocanāni // Kok_2.65 //	kara-kisalayEH-api-aDuH-locanAni // Kok-_2.65 //
   ityetasmānmama kuśalitāṃ viddhyabhijñānadānād $ bhūyaścaikaṃ śṛṇu	iti-etasmAt-mama kuSalitAm vidDi-aBijQAna-dAnAt $ BUyas-ca-ekam SRNu
   sahacarīṃ dhūtanaikānunītim &	sahacarIm DUta-nA-eka-AnunItim &
   kelīhaṃse smarajuṣi haṭhāccumbatīṣatstanantīṃ % tvaṃ tu smṛtvā kimapi	kelI-haMse smara-juzi haWAt-cumbati-Izat-stanantIm % tvam tu smRtvA kim-api
   bahalavrīlamālokathā mām // Kok_2.66 //	bahala-vrIlam-AlokaTA mAm // Kok-_2.66 //
   rāgo nāma truṭati viraheṇeti lokapravādas $ tvatsambaddho mama śataguṇaḥ	rAgaH nAma truwati viraheNa-iti loka-pravAdaH $ tvad-sambadDaH mama SataguNaH
   saṅgamādviprayoge &	saFgamAt-viprayoge &
   so 'yaṃ bhedo viṣayabhidayā saṅgame tvaṃ kilaikā % viśleṣe tu	saH ayam BedaH vizaya-BidayA saFgame tvam kila-ekA % viSleze tu
   tribhuvanamidaṃ jāyate tvanmayaṃ hi // Kok_2.67 //	triBuvanam-idam jAyate tvad-mayam hi // Kok-_2.67 //
   etatkṛtyaṃ priyasakha mama bhrāturārtasya kṛtvā $ nāsīraḥ syā jagati	etat-kRtyam priya-saKa mama BrAtuH-Artasya kRtvA $ na-AsIraH syAH jagati
   karuṇāśālināṃ saṃvibhāge &	karuNA-SAlinAm saMviBAge &
   śaṃsanti tvāṃ nanu parabhṛtaṃ śaiśave yadbhṛto 'nyaiḥ % patrivrātābharaṇa	SaMsanti tvAm nanu paraBRtam SESave yat-BRtaH anyEH % patri-vrAta-ABaraNa
   bharaṇenādya sa tvaṃ pareṣām // Kok_2.68 //	BaraNena-adya sa tvam parezAm // Kok-_2.68 //
   evaṃ tasyā virahavidhuraṃ jīvitaṃ sthāpayitvā $ gaccha svecchāviharaṇa	evam tasyAH viraha-viDuram jIvitam sTApayitvA $ gacCa sva-icCA-viharaNa
   yathāprārthitaṃ digvibhāgam &	yaTAprArTitam diS-viBAgam &
   mānyaśrīḥ syānmadananṛpateḥ kokilā te 'nukūlā % bhūyānmaivaṃ sakṛdapi tayā	mAnya-SrIH syAt-madana-nRpateH kokilA te anukUlAH % BUyAt-mA-evam sakRt-api tayA
   viprayogaprasaṅgaḥ // Kok_2.69 //	viprayoga-prasaFgaH // Kok-_2.69 //
