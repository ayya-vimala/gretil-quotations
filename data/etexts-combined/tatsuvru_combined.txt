   Tattvasamāsasūtravṛttiḥ /	Tattva-samAsa-sUtra-vRttiH /
        pañcaviṃśatitattveṣu janmanā jñānamāptavān /	paQcaviMSati-tattvezu janmanA jQAnam-AptavAn /
        ādisṛṣṭau namastasmai kapilāya maharṣaye // 1 //     	Adi-sRzwO namaH-tasmE kapilAya mahA-Rzaye // 1 //
   athātastattvasamāsākhyasāṅkhyasūtrāṇi vyākhyāsyāmaḥ |	aTa-atas-tattva-samAsa-AKya-sAFKya-sUtrANi vyAKyAsyAmaH |
   iha kaścidbrāhmaṇastrividhena duḥkhenābhibhūtaḥ sāṅkhyācāryaṃ	iha kaScid-brAhmaNaH-triviDena duHKena-aBiBUtaH sAFKya-AcAryam
   kapilamaharṣiṃ śaraṇamupāgataḥ | svakulanāmagotrasvādhyāyaṃ nivedyāha |	kapila-mahA-Rzim SaraNam-upAgataH | sva-kula-nAma-gotra-svADyAyam nivedya-Aha |
   bhagavan kimiha paraṃ kiṃ yāthātathyaṃ kiṃ kṛtvā kṛtakṛtyaḥ syāmiti |	Bagavan kim-iha param kim yATAtaTyam kim kRtvA kRtakRtyaH syAm-iti |
   kapila uvāca kathayiṣyāmi |	kapilaH uvAca kaTayizyAmi |
   aṣṭau prakṛtayaḥ || Tats_1 ||	azwO prakRtayaH || Tats_1 ||
   ṣoḍaśa vikārāḥ || Tats_2 ||	zoxaSa vikArAH || Tats_2 ||
   puruṣaḥ || Tats_3 ||	puruzaH || Tats_3 ||
   traiguṇyam || Tats_4 ||	trEguNyam || Tats_4 ||
   sañcaraḥ || Tats_5 ||	saQcaraH || Tats_5 ||
   pratisañcaraḥ || Tats_6 ||	pratisaQcaraH || Tats_6 ||
   adhyātmam adhibhūtam adhidaivataṃ ca || Tats_7 ||	aDyAtmam aDiBUtam aDidEvatam ca || Tats_7 ||
   pañcābhibuddhayaḥ || Tats_8 ||	paQca-aBibudDayaH || Tats_8 ||
   pañcakarmayonayaḥ || Tats_9 ||	paQcakarma-yonayaH || Tats_9 ||
   pañcavāyavaḥ || Tats_10 ||	paQca-vAyavaH || Tats_10 ||
   pañcakarmātmānaḥ || Tats_11 ||	paQcakarma-AtmAnaH || Tats_11 ||
   pañcaparvā 'vidyā || Tats_12 ||	paQca-parvA avidyAH || Tats_12 ||
   aṣṭāviṃśatidhā 'śaktiḥ || Tats_13 ||	azwAviMSatiDA aSaktiH || Tats_13 ||
   navadhā tuṣṭiḥ || Tats_14 ||	navaDA tuzwiH || Tats_14 ||
   aṣṭadhā siddhiḥ || Tats_15 ||	azwaDA sidDiH || Tats_15 ||
   daśadhā mūlikārthāḥ || Tats_16 ||	daSaDA mUlika-arTAH || Tats_16 ||
   anugrahasargaḥ || Tats_17 ||	anugraha-sargaH || Tats_17 ||
   caturdaśavidho bhūtasargaḥ || Tats_18 ||	caturdaSaviDaH BUta-sargaH || Tats_18 ||
   trividho dhātusargaḥ || Tats_19 ||	triviDaH DAtu-sargaH || Tats_19 ||
   trividho bandhaḥ || Tats_20 ||	triviDaH banDaH || Tats_20 ||
   trividho mokṣaḥ || Tats_21 ||	triviDaH mokzaH || Tats_21 ||
   trividhaṃ pramāṇam || Tats_22 ||	triviDam pramANam || Tats_22 ||
   trividhaṃ duḥkham || Tats_23 ||	triviDam duHKam || Tats_23 ||
   etat paramparayā yāthātathyametat samyag jñātvā kṛtakṛtyaḥ syānna	etat paramparayA yATAtaTyam-etat samyak jQAtvA kRtakRtyaH syAt-na
   punastrividhena duḥkhenābhibhūyate |	punar-triviDena duHKena-aBiBUyate |
   iti tattvasamāsākhyasāṅkhyasūtrāṇi ||	iti tattva-samAsa-AKya-sAFKya-sUtrANi ||
   [aṣṭau prakṛtayaḥ || Tats_1 ||]	[azwO prakRtayaH || Tats_1 ||]
   atha kā aṣṭau prakṛtaya ityatrocyate |	aTa kA azwO prakRtayaH iti-atra-ucyate |
   avyaktaṃ buddhirahaṅkāraḥ pañca tanmātrāṇītyetā aṣṭau prakṛtayaḥ |	avyaktam budDiH-ahaFkAraH paQca tanmAtrANi-iti-etAH azwO prakRtayaH |
   tatrāvyaktaṃ tāvaducyate yathā loke vyajyante ghaṭapaṭakuḍyaśayanakādyā na	tatra-avyaktam tAvat-ucyate yaTA loke vyajyante Gawa-pawa-kuxya-Sayanaka-AdyAH na
   tathā vyajata ityavyaktam | śrotrādibhirindriyairna gṛhyata ityarthaḥ |	taTA vyajate iti-avyaktam | Srotra-AdiBiH-indriyEH-na gRhyate iti-arTaH |
   kasmāt anādimadhyāntatvānniravayavatvācca ||	kasmAt anAdi-maDya-anta-tvAt-niravayava-tvAt-ca ||
        aśabdamasparśamarūpamavyayaṃ tathā ca nityaṃ rasagandhavarjitam /	aSabdam-asparSam-arUpam-avyayam taTA ca nityam rasa-ganDa-varjitam /
        anādimadhyaṃ mahataḥ paraṃ dhruvaṃ pradhānametat pravadanti sūrayaḥ	anAdi-maDyam mahataH param Druvam praDAnam-etat pravadanti sUrayaH
   sūkṣmamaliṅgamacetanamanādinidhanaṃ tathāprasavadharmi niravayavamekameva	sUkzmam-aliFgam-acetanam-anAdiniDanam taTA-aprasava-Darmi niravayavam-ekam-eva
   hi sādhāraṇametadavyaktam |	hi sADAraNam-etat-avyaktam |
   avyaktasyāmī paryāyaśabdā bhavanti |	avyaktasya-amI paryAya-SabdAH Bavanti |
   avyaktaṃ pradhānaṃ brahma paraṃ dhruvaṃ bahudhānakamakṣaraṃ kṣetraṃ	avyaktam praDAnam brahma param Druvam bahu-DAnakam-akzaram kzetram
   tamaḥprasūtamiti |	tamaH-prasUtam-iti |
   kā buddhiratrocyate |	kA budDiH-atra-ucyate |
   adhyavasāyo buddhiḥ |	aDyavasAyaH budDiH |
   soyamadhyavasāyo gavādiṣu dravyeṣu yasmāt pratipattiḥ |	soya-maDyavasAyaH gavA-Adizu dravyezu yasmAt pratipattiH |
   evametannānyathā |	evam-etat-na-anyaTA |
   gaurevāyaṃ nāśvaḥ |	gOH-eva-ayam na-aSvaH |
   sthāṇurevāyaṃ na puruṣaḥ |	sTANuH-eva-ayam na puruzaH |
   ityeṣā buddhiḥ |	iti-ezA budDiH |
   asyāstu buddheraṣṭau rūpāṇi bhavanti dharmo jñānaṃ vairāgyamaiśvaryamiti |	asyAH-tu budDeH-azwO rUpANi Bavanti DarmaH jQAnam vErAgyam-ESvaryam-iti |
   tatra dharmo nāmādharmaviparyayaḥ śrutismṛtivihitaḥ śiṣṭācārāviruddhaḥ	tatra DarmaH nAma-aDarma-viparyayaH Sruti-smRti-vihitaH Sizwa-AcAra-avirudDaH
   śubhalakṣaṇaḥ |	SuBa-lakzaNaH |
   jñānaṃ nāmājñānaviparyayastattvabhāvabhūtānāṃ sambodhaḥ |	jQAnam nAma-ajQAna-viparyayaH-tattva-BAva-BUtAnAm samboDaH |
   vairāgyaṃ nāmāvairāgyaviparyayaḥ śabdādiviṣayeṣvaprasaktiḥ |	vErAgyam nAma-avErAgya-viparyayaH Sabda-Adi-vizayezu-aprasaktiH |
   aiśvaryaṃ nāmānaiśvaryaviparyayo 'ṇimādayo 'ṣṭaguṇāḥ |	ESvaryam nAma-anESvarya-viparyayaH aNima-AdayaH azwaguNAH |
   etāni sāttvikāni catvāri |	etAni sAttvikAni catvAri |
   adharmo 'jñānamavairāgyamanaiśvaryamiti adharmo nāma dharmaviparyayaḥ	aDarmaH ajQAnam-avErAgyam-anESvaryam-iti aDarmaH nAma Darma-viparyayaH
   śrutismṛtiviruddhaḥ śiṣṭācāraviruddho 'śubhalakṣaṇaḥ |	Sruti-smRti-virudDaH Sizwa-AcAra-virudDaH aSuBa-lakzaNaH |
   ajñānaṃ nāma jñānaviparyayastattvabhāvabhūtānāmanavabodhaḥ |	ajQAnam nAma jQAna-viparyayaH-tattva-BAva-BUtAnAm-anavaboDaH |
   avairāgyaṃ nāma vairāgyaviparyaḥ śabdādiviṣayeṣvabhiṣaṅgaḥ |	avErAgyam nAma vErAgya-viparyaH Sabda-Adi-vizayezu-aBizaFgaH |
   anaiśvaryaṃ nāmaiśvaryaviparyayo 'ṇimādirahitatvam |	anESvaryam nAma-ESvarya-viparyayaH aNima-Adi-rahita-tvam |
   etāni tāmasāni catvāri |	etAni tAmasAni catvAri |
   tatra dharmeṇa nimittenordhvagamanam |	tatra DarmeNa nimittena-UrDva-gamanam |
   jñānena nimittena mokṣaḥ |	jQAnena nimittena mokzaH |
   vairāgyeṇa nimittena prakṛtilayaḥ |	vErAgyeNa nimittena prakRti-layaH |
   aiśvaryanimittenā 'pratihatagatirbhavati |	ESvarya-nimittenA apratihata-gatiH-Bavati |
   evameṣāṣṭarūpā buddhirvyākhyātā |	evam-eza-azwa-rUpA budDiH-vyAKyAtAH |
   buddheramī paryāyaśabdā bhavanti |	budDeH-amI paryAya-SabdAH Bavanti |
        mano matirmahān brahmā khyātiḥ prajñā śrutirdhṛtiḥ /	manaH matiH-mahAn brahmA KyAtiH prajQA SrutiH-DRtiH /
        prajñānaṃ santatiḥ smṛtirdhīrbuddhiḥ parikathyate //	prajQAnam santatiH smRtiH-DIH-budDiH parikaTyate //
   atrāha ko 'haṅkāra ityucyate |	atra-Aha kaH ahaFkAraH iti-ucyate |
   abhimāno 'haṅkāraḥ |	aBimAnaH ahaFkAraH |
        ahaṃ śabde ahaṃ sparśe ahaṃ rūpe ahaṃ rase /	aham Sabde aham sparSe aham rUpe aham rase /
        ahaṃ gandhe ahaṃ svāmī dhanavānahamīśvaraḥ // 1 //	aham ganDe aham svAmI DanavAn-aham-ISvaraH // 1 //
        ahaṃ bhogī ahaṃ dharme 'bhiṣikto 'sau mayā hataḥ /	aham BogI aham Darme aBiziktaH asO mayA hataH /
        ahaṃ haniṣye balibhiḥ parairityevamādikaḥ // 2 //	aham hanizye baliBiH parEH-iti-evam-AdikaH // 2 //
   yo 'yamabhimānapratyayo so 'haṅkāraḥ |	yaH ayam-aBimAna-pratyayaH saH ahaFkAraH |
   ahaṅkārasyā 'mī paryāyaśabdāḥ |	ahaFkArasyAH amI paryAya-SabdAH |
   ahaṅkāro vaikārikastaijaso bhūtādiḥ sānumāno niranumānaśceti ||	ahaFkAraH vEkArikaH-tEjasaH BUtAdiH sa-anumAnaH niranumAnaH-ca-iti ||
   atrāha kāni pañcatanmātrāṇītyucyate |	atra-Aha kAni paQca-tanmAtrANi-iti-ucyate |
   ahaṅkārānvitāni pañcatanmātrāṇi śabdatanmātraṃ sparśatanmātraṃ	ahaFkAra-anvitAni paQca-tanmAtrANi Sabda-tanmAtram sparSa-tanmAtram
   rūpatanmātraṃ rasatanmātraṃ gandhatanmātraṃ ceti pañcatanmātrāṇi |	rUpa-tanmAtram rasa-tanmAtram ganDa-tanmAtram ca-iti paQca-tanmAtrANi |
   tatra tāvacchabdatanmātrāṇi śabdeṣvevopalabhyante	tatra tAvat-Sabda-tanmAtrANi Sabdezu-eva-upalaByante
   udāttānudāttasvaritakampitaṣaḍjarṣabhagāndhāramadhyamapañcamadhaivataniṣādādayaḥ	udAtta-anudAtta-svarita-kampita-zaxja-RzaBa-gAnDAra-maDyama-paQcama-DEvata-nizAda-AdayaH
   śabdaviśeṣādupalabhyante |	Sabda-viSezAt-upalaByante |
   tasmācchabdatanmātre 'viśeṣaḥ |	tasmAt-Sabda-tanmAtre aviSezaH |
   atha sparśatanmātrāṇi sparśeṣvevopalabhyante tatra	aTa sparSa-tanmAtrANi sparSezu-eva-upalaByante tatra
   mṛdukaṭhinakarkaśapicchilaśītoṣṇādayaḥ sparśaviśeṣā upalabhyante |	mRdu-kaWina-karkaSa-pit-Cila-SIta-uzNa-AdayaH sparSa-viSezAH upalaByante |
   tasmāt sparśatanmātre 'viśeṣaḥ |	tasmAt sparSa-tanmAtre aviSezaH |
   rūpatanmātrāṇi rūpeṣvevopalabhyante |	rUpa-tanmAtrANi rUpezu-eva-upalaByante |
   tatra śuklaraktakṛṣṇaharitapītahāridramāñjiṣṭhādayo rūpaviśeṣā	tatra Sukla-rakta-kRzNa-harita-pIta-hAridra-mAQjizWa-AdayaH rUpa-viSezA
   upalabhyante |	upalaByante |
   tasmādrūpatanmātre 'viśeṣaḥ |	tasmAt-rUpa-tanmAtre aviSezaH |
   tathā rasatanmātrāṇi raseṣvevopalabhyante |	taTA rasa-tanmAtrANi rasezu-eva-upalaByante |
   tatra kaṭutiktakaṣāyakṣāramadhurāmlalavaṇādayo rasaviśeṣā upalabhyante |	tatra kawu-tikta-kazAya-kzAra-maDura-amla-lavaNa-AdayaH rasa-viSezAH upalaByante |
   tasmādrasatanmātre 'viśeṣaḥ |	tasmAt-rasa-tanmAtre aviSezaH |
   atha gandhatanmātrāṇi gandha evopalabhyante |	aTa ganDa-tanmAtrANi ganDaH eva-upalaByante |
   tatra surabhirasurabhiśca gandhaviśeṣā upalabhyante |	tatra suraBiH-asuraBiH-ca ganDa-viSezAH upalaByante |
   tasmād gandhatanmātre 'viśeṣaḥ |	tasmAt ganDa-tanmAtre aviSezaH |
   evametatpañcatanmātrāṇi sūcitāni |	evam-etat-paQca-tanmAtrANi sUcitAni |
   athaiṣāṃ paryāyaśabdāḥ |	aTa-ezAm paryAya-SabdAH |
   tanmātrāṇyaviśeṣāṇi mahābhūtaprakṛtayo bhogyānyaṇavaḥ śāntaghoramūḍhānīti	tanmAtrANi-aviSezANi mahABUta-prakRtayaH BogyAni-aNavaH SAnta-Gora-mUXAni-iti
   evametā avyaktabuddhyahaṃkāratanmātrasañjñitā aṣṭau prakṛtayo vyākhyātāḥ |	evam-etAH avyakta-budDi-ahaMkAra-tanmAtra-saQjQitAH azwO prakRtayaH vyAKyAtAH |
   atha kasmāt prakṛtayaḥ |	aTa kasmAt prakRtayaH |
   prakurvantīti prakṛtayaḥ |	prakurvanti-iti prakRtayaH |
   [ṣoḍaśa vikārāḥ || Tats_2 ||]	[zoxaSa vikArAH || Tats_2 ||]
   atha te ke ṣoḍaśavikārā ityatrocyate |	aTa te ke zoxaSa-vikArAH iti-atra-ucyate |
   ekādaśendriyāṇi pañcamahābhūtānyete ṣoḍaśavikārāḥ |	ekAdaSa-indriyANi paQca-mahABUtAni-ete zoxaSa-vikArAH |
   tatrendriyāṇi tāvaducyante |	tatra-indriyANi tAvat-ucyante |
   śrotraṃ tvak cakṣuṣī jihvā ghrāṇamiti pañca buddhīndriyāṇi |	Srotram tvac cakzuzI jihvA GrANam-iti paQca budDIndriyANi |
   śrotraṃ svaviṣayaṃ śabdaṃ gṛhṇāti tvaksparśaviṣayaṃ cakṣū rūpaviṣayaṃ	Srotram sva-vizayam Sabdam gRhNAti tvac-sparSa-vizayam cakzuH rUpa-vizayam
   rasanā rasaviṣayaṃ ghrāṇaṃ gandhaviṣayamiti |	rasanA rasa-vizayam GrANam ganDa-vizayam-iti |
   vākpāṇipādapāyūpasthākhyāni pañca karmendriyāṇi svaṃ svaṃ karma kurvanti |	vAc-pANi-pAda-pAyu-upasTa-AKyAni paQca karmendriyANi svam svam karma kurvanti |
   tatra vāgvacanamuccarati |	tatra vAc-vacanam-uccarati |
   hastau karma kurutaḥ |	hastO karma kurutaH |
   pādau viharaṇam |	pAdO viharaNam |
   pāyurvisargam |	pAyuH-visargam |
   upasthamānandam |	upasTam-Anandam |
   ubhayātmakaṃ manaḥ |	uBaya-Atmakam manaH |
   svasaṃkalpavikalpavṛttī kurute |	sva-saMkalpa-vikalpa-vRttI kurute |
   evanekādaśendriyāṇi vyākhyātāni |	evanekAdaSa-indriyANi vyAKyAtAni |
   athaiṣāṃ paryāyāḥ |	aTa-ezAm paryAyAH |
   indriyāṇi karaṇāni vaikārikāṇi khāni niyatāni padāni avadhṛtāni aṇūni	indriyANi karaNAni vEkArikANi KAni niyatAni padAni avaDRtAni aNUni
   akṣāṇīti |	akzANi-iti |
   atha kāni pañcamahābhūtānītyatrocyate |	aTa kAni paQca-mahABUtAni-iti-atra-ucyate |
   pṛthivyaptejovāyvākāśānīti mahābhūtāni |	pRTivI-ap-tejaH-vAyu-AkASAni-iti mahABUtAni |
   tatra pṛthivī dhāraṇabhāvena pravartamānā caturṇāmupakāraṃ karoti |	tatra pRTivI DAraNa-BAvena pravartamAnA caturNAm-upakAram karoti |
   āpo jalāni saṃgrahabhāvena pravarttamānāścaturṇāmupakāraṃ kurvanti |	ApaH jalAni saMgraha-BAvena pravarttamAnAH-caturNAm-upakAram kurvanti |
   tejaḥ pācakabhāvena pravartamānaṃ caturṇāmupakāraṃ karoti |	tejaH pAcaka-BAvena pravartamAnam caturNAm-upakAram karoti |
   vāyurvāhanabhāvena pravartamānaścaturṇāmupakāraṃ karoti |	vAyuH-vAhana-BAvena pravartamAnaH-caturNAm-upakAram karoti |
   ākāśamavakāśadānena pravartamānaṃ caturṇāmupakāraṃ karoti |	AkASam-avakASa-dAnena pravartamAnam caturNAm-upakAram karoti |
   śabdasparśarūparasagandhavatī pañcaguṇā pṛthivī |	Sabda-sparSa-rUpa-rasa-ganDavatI paQcaguNA pRTivI |
   śabdasparśarūparasavatyaścaturguṇā āpaḥ |	Sabda-sparSa-rUpa-rasavatyaH-caturguNAH ApaH |
   śabdasparśarūpavat triguṇaṃ tejaḥ |	Sabda-sparSa-rUpavat triguNam tejaH |
   śabdasparśavān dviguṇo vāyuḥ |	Sabda-sparSavAn dviguNaH vAyuH |
   śabdavadekaguṇamākāśam |	Sabda-vat-eka-guNam-AkASam |
   evamākhyātāni pañca mahābhūtāni |	evam-AKyAtAni paQca mahABUtAni |
   athaiṣāṃ paryāyāḥ |	aTa-ezAm paryAyAH |
   bhūtāni bhūtaviśeṣāḥ vikārāḥ ākṛtayaḥ tanavaḥ vigrahāḥ śāntāḥ ghorāḥ	BUtAni BUta-viSezAH vikArAH AkRtayaH tanavaH vigrahAH SAntAH GorAH
   mūḍhāḥ ityete ṣoḍaśavikārā vyākhyātāḥ |	mUXAH iti-ete zoxaSa-vikArAH vyAKyAtAH |
   [puruṣaḥ || Tats_3 ||]	[puruzaH || Tats_3 ||]
   athāha kaḥ puruṣa ityucyate |	aTa-Aha kaH puruzaH iti-ucyate |
   puruṣo 'nādiḥ sūkṣmaḥ sarvagataścetano 'guṇo nityo draṣṭā bhoktā 'karttā	puruzaH anAdiH sUkzmaH sarva-gataH-cetanaH aguNaH nityaH drazwA BoktA akarttA
   kṣetravidamalo 'prasavadharmī ceti |	kzetra-vid-amalaH aprasava-DarmI ca-iti |
   athāha kasmāt puruṣaḥ purāṇāt puriśayanāt purohitavṛttitvācca puruṣaḥ |	aTa-Aha kasmAt puruzaH purANAt puriSayanAt purohita-vRtti-tvAt-ca puruzaH |
   atha kasmādanādiḥ |	aTa kasmAt-anAdiH |
   nāsyādiranto madhyo vā vidyata ityanādiḥ |	na-asya-AdiH-antaH maDyaH vA vidyate iti-anAdiH |
   kasmāt sūkṣmaḥ |	kasmAt sUkzmaH |
   niravayavatvādatīndriyatvāt sūkṣmaḥ |	niravayava-tvAt-atIndriya-tvAt sUkzmaH |
   kasmāt sarvagataḥ |	kasmAt sarva-gataH |
   sarvaṃ prāptamanena nāsya gaganamastīti sarvagataḥ |	sarvam prAptam-anena na-asya gaganam-asti-iti sarva-gataH |
   kasmāccetanaḥ |	kasmAt-cetanaH |
   sukhaduḥkamohopalabdhimattvāt |	suKa-duHka-moha-upalabDimat-tvAt |
   kasmādaguṇaḥ |	kasmAt-aguNaH |
   sattvarajastamāṃsyasminna santyato 'guṇaḥ |	sattva-rajaH-tamAMsi-asmin-na santi-atas aguNaH |
   kasmānnityaḥ akṛtakatvādanutpādakatvācca |	kasmAt-nityaH akRtaka-tvAt-anutpAdaka-tvAt-ca |
   kasmād draṣṭā |	kasmAt drazwA |
   prakṛtivikārānupalambhena iti |	prakRti-vikArAnupalamBena iti |
   kasmādbhoktā |	kasmAt-BoktA |
   cetanabhāvāt sukhaduḥkhaparijñānācca |	cetana-BAvAt suKa-duHKa-parijQAnAt-ca |
   kasmādakartā |	kasmAt-akartA |
   udāsīnatvādaguṇatvācca |	udAsIna-tvAt-aguNa-tvAt-ca |
   kasmāt kṣetravid |	kasmAt kzetra-vid |
   kṣetrebhyo guṇān vettīti kṣetravid |	kzetreByaH guNAn vetti-iti kzetra-vid |
   atha kasmādamalaḥ |	aTa kasmAt-amalaH |
   śubhāśubhakarmāṇyasmin puruṣe na santītyamalaḥ |	SuBa-aSuBa-karmANi-asmin puruze na santi-iti-amalaH |
   kasmādaprasavadharmī |	kasmAt-aprasava-DarmI |
   nirbījatvāt |	nirbIja-tvAt |
   na kiñcidutpādayatītyarthaḥ |	na kiQcid-utpAdayati-iti-arTaH |
   evameṣa sāṃkhyapuruṣo vyākhyātaḥ |	evam-eza sAMKya-puruzaH vyAKyAtaH |
   athāsya puruṣasya paryāyāḥ |	aTa-asya puruzasya paryAyAH |
   puruṣaḥ ātmā pumān puṃguṇaḥ bahulaḥ jantuḥ jīvaḥ kṣetrajñaḥ naraḥ kaviḥ	puruzaH AtmA pumAn puMguNaH bahulaH jantuH jIvaH kzetrajQaH naraH kaviH
   brahma akṣaraḥ prāṇaḥ ajaḥ yaḥ kaḥ saḥ eṣaḥ |	brahma akzaraH prANaH ajaH yaH kaH saH ezaH |
   evametāni pañcaviṃśatitattvāni vyākhyātāni |	evam-etAni paQcaviMSati-tattvAni vyAKyAtAni |
   aṣṭau prakṛtayaḥ ṣoḍaśavikārāḥ puruṣaśceti ||	azwO prakRtayaH zoxaSa-vikArAH puruzaH-ca-iti ||
        pañcaviṃśatitattvajño yatra kutrāśrame rataḥ /	paQcaviMSati-tattva-jQaH yatra kutra-ASrame rataH /
        jaṭī muṇḍī śikhī vāpi mucyate nātra saṃśayaḥ //	jawI muNxI SiKI vA-api mucyate na-atra saMSayaH //
   atrāha puruṣaḥ kiṃ kartā akarttā veti |	atra-Aha puruzaH kim kartA akarttA vA-iti |
   yadi karttā puruṣaḥ syāt tadā śubhāni kuryāt |	yadi karttA puruzaH syAt tadA SuBAni kuryAt |
   nanu vṛttitrayaṃ loke dṛṣṭaṃ puruṣasya tataḥ kiṃ guṇānāṃ kartṛtā 'siddhā ?	nanu vRtti-trayam loke dRzwam puruzasya tatas kim guNAnAm kartR-tA asidDAH ?
        dharmākhyaṃ sauhityaṃ yamaniyamaniṣevaṇaṃ prakhyānam /	Darma-AKyam sOhityam yama-niyama-nizevaNam praKyAnam /
        jñānaiśvaryavirāgāḥ prakāśanamiti sāttvikī vṛttiḥ //	jQAna-ESvarya-virAgAH prakASanam-iti sAttvikI vRttiH //
        rāgaḥ krodho lobhaḥ paraparivādo 'tiraudratā 'tuṣṭiḥ /	rAgaH kroDaH loBaH para-parivAdaH ati-rOdra-tA atuzwiH /
        vikṛtākṛtipāruṣyaṃ prakhyātaiṣā tu rājasī vṛttiḥ //	vikRta-AkRti-pAruzyam praKyAtA-ezA tu rAjasI vRttiH //
        pramādamadaviṣādā nāstikyaṃ strīprasaṅgitā nidrā /	pramAda-mada-vizAdAH nAstikyam strI-prasaFgitA nidrA /
        ālasyaṃ nairghṛṇyamaśaucamiti tāmasī vṛttiḥ //	Alasyam nErGRNyam-aSOcam-iti tAmasI vRttiH //
   etadvṛttitrayaṃ dṛṣṭvā loke guṇānāṃ kartṛtvaṃ siddhamiti cākarttā puruṣaḥ	etat-vRtti-trayam dRzwvA loke guNAnAm kartR-tvam sidDam-iti ca-akarttA puruzaH
   siddho bhavati ||	sidDaH Bavati ||
        pravarttamānān prakṛterimān guṇān rajastamobhyāṃ viparītadarśanāt /	pravarttamAnAn prakRteH-imAn guNAn rajaH-tamoByAm viparIta-darSanAt /
        ahaṃ karomītyabudho 'bhimanyate tṛṇasya kubjīkaraṇe 'pyanīśvaraḥ //	aham karomi-iti-abuDaH aBimanyate tRNasya kubjIkaraNe api-anISvaraH //
   sarvamidaṃ mayā kṛtaṃ mamedamiti vadannabhimānādabudha unmattaḥ	sarvam-idam mayA kRtam mama-idam-iti vadan=-aBimAnAt-abuDaH unmattaH
   kartṛvadbhavati atrāha |	kartR-vat-Bavati atra-Aha |
        prakṛteḥ kriyamāṇāni guṇaiḥ karmāṇi sarvaśaḥ /	prakRteH kriyamANAni guNEH karmANi sarvaSas /
        ahaṅkāravimūḍhātmā kartāhamiti manyate //	ahaFkAra-vimUXa-AtmA kartAham-iti manyate //
        anāditvānnirguṇatvāt paramātmā 'yamavyayaḥ /	anAdi-tvAt-nirguNa-tvAt paramAtmA ayam-avyayaH /
        śarīrastho 'pi kauntaya na karoti na lipyate //	SarIra-sTaH api kOntaya na karoti na lipyate //
   evam |	evam |
        prakṛtyaiva ca karmāṇi kriyamāṇāni sarvaśaḥ /	prakRtyA-eva ca karmANi kriyamANAni sarvaSas /
        yaḥ paśyati tathātmānamakartāraṃ sa paśyati //	yaH paSyati taTA-AtmAnam-akartAram sa paSyati //
        tatrāha kimayamekaḥ puruṣo bahavo vetyucyate /	tatra-Aha kim-ayam-ekaH puruzaH bahavaH vA-iti-ucyate /
   sukhaduḥkhamohasaṅkaraviśuddhakaraṇapāṭavajanmamaraṇakaraṇānāṃ nānātvāt	suKa-duHKa-moha-saFkara-viSudDa-karaNa-pAwava-janma-maraNa-karaNAnAm nAnAtvAt-
   puruṣabahutvaṃ siddhaṃ lokāśramavarṇabhedācca |	puruza-bahu-tvam sidDam loka-ASrama-varNa-BedAt-ca |
   yadyekaḥ puruṣaḥ syādekasmin sukhini sarva eva sukhinaḥ syuḥ |	yadi-ekaH puruzaH syAt-ekasmin suKini sarve eva suKinaH syuH |
   ekasmin duḥkhini sarva eva duḥkhinaḥ syuḥ |	ekasmin duHKini sarve eva duHKinaH syuH |
   ekasmin karaṇapāṭave sarveṣāmeva karaṇapāṭavaṃ syāt |	ekasmin karaNa-pAwave sarvezAm-eva karaNa-pAwavam syAt |
   ekasmiñjāte sarva eva jāyeran |	ekasmin-jAte sarve eva jAyeran |
   ekasmin mṛte sarva eva mriyeranniti |	ekasmin mRte sarve eva mriyeran=-iti |
   na caivam itaśca bahavaḥ puruṣāḥ siddhāḥ |	na ca-evam itas-ca bahavaH puruzAH sidDAH |
   ākṛtigarbhāśayabhāvasaṅgatiśarīravibhāge liṅgabahutvāt |	AkRti-garBASaya-BAva-saFgati-SarIra-viBAge liFga-bahu-tvAt |
   evaṃ tāvat sāṃkhyācāryāḥ kapilāsuripañcaśikhapatañjaliprabhṛtayo bahūn	evam tAvat sAMKya-AcAryAH kapilA-suri-paQca-SiKa-pataQjali-praBRtayaH bahUn
   puruṣān varṇayanti |	puruzAn varNayanti |
   vedāntavādina ācāryā hariharahiraṇyagarbhavyāsādaya ekamevātmānaṃ	vedAnta-vAdinaH AcAryAH hari-hara-hiraNyagarBa-vyAsa-AdayaH ekam-eva-AtmAnam
   varṇayanti |	varNayanti |
   kasmādevaṃ tadāha |	kasmAt-evam tat-Aha |
        puruṣa evedaṃ sarvaṃ bhūtaṃ yacca bhāvyam /	puruzaH eva-idam sarvam BUtam yat-ca BAvyam /
        utāmṛtatvasyeśāno yadanyenātirohati //	uta-amRta-tvasya-ISAnaH yat-anyena-atirohati //
        tadevāgnistadādityastadvāyustaddhi candramāḥ /	tat-eva-agniH-tad-AdityaH-tat-vA-AyuH-tat-hi candramAH /
        tadeva śukraṃ tadbrahma tadāpaḥ saḥ prajāpatiḥ //	tat-eva Sukram tat-brahma tadA-apaH saH prajApatiH //
        tadeva satyamamṛtaṃ sa mokṣaḥ sā parā gatiḥ //	tat-eva satyam-amRtam sa mokzaH sA parA gatiH //
        tadakṣaraṃ tat saviturvareṇyaṃ	tat-akzaram tat savituH-vareNyam
        yasmātparaṃ nāparamasti kiñcit //	yasmAt-param na-aparam-asti kiQcid //
   yasmānnāṇīyo na jyāyo 'sti kaścid vṛkṣa iva stabdho divi	yasmAt-na-aNIyaH na jyAyaH asti kaScid vRkzaH iva stabDaH divi
   tiṣṭhatyekastenedaṃ pūrṇaṃ puruṣeṇa sarvam |	tizWati-ekaH-tena-idam pUrNam puruzeNa sarvam |
        sarvataḥ pāṇipādāntaṃ sarvatokṣiśiromukham /	sarvatas pANi-pAda-antam sarva-tokzi-SiraH-muKam /
        sarvataḥ śrutimalloke sarvamāvṛttya tiṣṭhati //	sarvatas Srutimat-loke sarvam-AvRttya tizWati //
        sarvendriyaguṇābhāsaṃ sarvendriyavivarjitam /	sarva-indriya-guNa-ABAsam sarva-indriya-vivarjitam /
        sarveṣāṃ prabhumīśānaṃ sarvasya śaraṇaṃ mahat //	sarvezAm praBum-ISAnam sarvasya SaraNam mahat //
        sarvataḥ sarvatattvāni sarvātmā sarvasambhavaḥ /	sarvatas sarva-tattvAni sarva-AtmA sarva-samBavaH /
        sarvaṃ vilīyate yasmin tadbrahma munayo viduḥ //	sarvam vilIyate yasmin tat-brahma munayaH viduH //
        eka eva hi bhūtātmā dehe dehe vyavasthitaḥ /	ekaH eva hi BUtAtmA dehe dehe vyavasTitaH /
        ekadhā bahudhā caiva dṛśyate jalacandravat //	ekaDA bahuDA ca-eva dRSyate jala-candra-vat //
        sa hi sarveṣu bhūteṣu sthāvareṣu careṣu ca /	sa hi sarvezu BUtezu sTAvarezu carezu ca /
        vasatyeko mahānātmā yena sarvamidaṃ tatam //	vasati-ekaH mahAn-AtmA yena sarvam-idam tatam //
        ekoyamātmā jagatāmekena bahudhā kṛtaḥ /	ekoyam-AtmA jagatAm-ekena bahuDA kRtaH /
        pṛthag vadanti cātmānaṃ jñānādikapravartane //	pRTak vadanti ca-AtmAnam jQAna-Adika-pravartane //
        brāhmaṇe kṛmikīṭeṣu śvapāke śuni hastini /	brAhmaNe kRmi-kIwezu SvapAke Suni hastini /
        paśugodaṃśamaśake samaṃ paśyanti paṇḍitāḥ //	paSu-go-daMSa-maSake samam paSyanti paNxitAH //
        eka eva yathā sūtraṃ suvarṇe vartate punaḥ /	ekaH eva yaTA sUtram suvarNe vartate punar /
        muktāmaṇipravāleṣu mṛṇmaye rajate tathā //	muktA-maNi-pravAlezu mRNmaye rajate taTA //
        tadvad goṣu manuṣyeṣu tadvaddhastimṛgādiṣu /	tadvat gozu manuzyezu tadvat-hasti-mRga-Adizu /
        ekoyamātmā vijñeyaḥ sarvatraiva vyavasthitaḥ //	ekoyam-AtmA vijQeyaH sarvatra-eva vyavasTitaH //
   [traiguṇyam || Tats_4 ||]	[trEguNyam || Tats_4 ||]
   atrāha kiṃ traiguṇyaṃ nāmocyate |	atra-Aha kim trEguNyam nAma-ucyate |
   sattvarajastamāṃsīti triguṇā eva traiguṇyam |	sattva-rajaH-tamAMsi-iti triguNAH eva trEguNyam |
   sattvaṃ nāma	sattvam nAma
   prasādalāghavaprasannatābhiṣaṅgaprītituṣṭititikṣāsantoṣādilakṣaṇamanantabhedaṃ	prasAda-lAGava-prasanna-tA-aBizaFga-prIti-tuzwi-titikzA-santoza-Adi-lakzaNam-ananta-Bedam
   samāsataḥ sukhātmakam |	samAsatas suKa-Atmakam |
   rajo nāma śokatāpasvedastambhodvegaroṣamānādilakṣaṇamanantabhedaṃ samāsato	rajaH nAma Soka-tApa-sveda-stamBa-udvega-roza-mAna-Adi-lakzaNam-ananta-Bedam samAsatas-
   duḥkhātmakam |	duHKa-Atmakam |
   tamo nāmā ';	tamaH nAmA a;
   'cchādanāvaraṇabībhatsadainyagauravālasyanidrāpramādādilakṣaṇamanantabhedaṃ	acCAdana-AvaraNa-bIBatsa-dEnya-gOrava-Alasya-nidrA-pramAda-Adi-lakzaNam-ananta-Bedam
   samāsato mohātmakam |	samAsatas moha-Atmakam |
   etat traiguṇyaṃ vyākhyātam |	etat trEguNyam vyAKyAtam |
        sattvaṃ prakāśakaṃ vidyādrajo vidyāt pravartakam /	sattvam prakASakam vidyAt-rajaH vidyAt pravartakam /
        tamo 'prakāśakaṃ vidyāttraiguṇyannāma saṃjñitam //	tamaH aprakASakam vidyAt-trEguNyat-nAma saMjQitam //
   [sañcaraḥ || Tats_5 ||]	[saQcaraH || Tats_5 ||]
   [pratisañcaraḥ || Tats_6 ||]	[pratisaQcaraH || Tats_6 ||]
   atrāha kaḥ sañcaraḥ pratisañcaraśca |	atra-Aha kaH saQcaraH pratisaQcaraH-ca |
   atrocyate |	atra-ucyate |
   utpattiḥ sañcaraḥ pralayaḥ pratisañcaraḥ |	utpattiH saQcaraH pralayaH pratisaQcaraH |
   tatrotpattirnāmāvyaktāt prāgupadiṣṭāt sarvataḥ puruṣeṇa pareṇādhiṣṭhitā	tatra-utpattiH-nAma-avyaktAt prAk-upadizwAt sarvatas puruzeNa pareNa-aDizWitA
   buddhirutpadyate |	budDiH-utpadyate |
   aṣṭaguṇā buddhiḥ |	azwaguNA budDiH |
   buddhitattvādahaṅkāra utpadyate |	budDi-tattvAt-ahaFkAraH utpadyate |
   sa cāhaṃkārastrividho vaikārikastaijaso bhūtādiriti |	sa ca-ahaMkAraH-triviDaH vEkArikaH-tEjasaH BUtAdiH-iti |
   tatra vaikārikādahaṃkārādeva indriyāṇi cotpadyante |	tatra vEkArikAt-ahaMkArAt-eva indriyANi ca-utpadyante |
   bhūtādestanmātrāṇi |	BUtAdeH-tanmAtrANi |
   taijasādubhayam |	tEjasAt-uBayam |
   tanmātrebhyo bhūtānīti sañcaraḥ |	tanmAtreByaH BUtAni-iti saQcaraH |
   pratisañcaro nāma bhūtāni tanmātreṣu līyante |	pratisaQcaraH nAma BUtAni tanmAtrezu lIyante |
   tanmātrāṇīndriyāṇi cāhaṃkāre |	tanmAtrANi-indriyANi ca-ahaMkAre |
   ahaṃkāro buddhau |	ahaMkAraH budDO |
   buddhiravyakte |	budDiH-avyakte |
   tadavyaktaṃ kvacinna līyate |	tat-avyaktam kvacid-na lIyate |
   kasmādanutpadyamānatvāt prakṛtiṃ puruṣañcaiva viddhyanādi ityevaṃ	kasmAt-anutpadyamAna-tvAt prakRtim puruzaQca-eva vidDi-anAdi iti-evam
   pratisañcaro vyākhyātaḥ |	pratisaQcaraH vyAKyAtaH |
   [adhyātmam adhibhūtam adhidaivataṃ ca || Tats_7 ||]	[aDyAtmam aDiBUtam aDidEvatam ca || Tats_7 ||]
   tatrāha kiṃ tadadhyātmamadhibhūtamadhidaivataṃ ceti |	tatra-Aha kim tad-aDyAtmam-aDiBUtam-aDidEvatam ca-iti |
   tatrocyate |	tatra-ucyate |
   buddhiradhyātmam boddhavyamadhibhūtaṃ brahmā tatrādhidaivatam |	budDiH-aDyAtmam bodDavyam-aDiBUtam brahmA tatra-aDidEvatam |
   ahaṃkāro 'dhyātmaṃ mantavyamadhibhūtaṃ rudrastatrādhidaivatam |	ahaMkAraH aDyAtmam mantavyam-aDiBUtam rudraH-tatra-aDidEvatam |
   mano 'dhyātmaṃ saṃkalpitavyamadhibhūtaṃ candrastatrādhidaivatam |	manaH aDyAtmam saMkalpitavyam-aDiBUtam candraH-tatra-aDidEvatam |
   śrotramadhyātmaṃ śrotavyamadhibhūtamākāśastatrādhidaivatam |	Srotram-aDyAtmam Srotavyam-aDiBUtam-AkASaH-tatra-aDidEvatam |
   tvagadhyātmaṃ sparśayitavyamadhibhūtaṃ vāyustatrādhidaivatam |	tvac-aDyAtmam sparSayitavyam-aDi-BUtam vAyuH-tatra-aDidEvatam |
   cakṣuradhyātmaṃ draṣṭavyamadhibhūtamādityastatrādhidaivatam |	cakzuH-aDyAtmam drazwavyam-aDiBUtam-AdityaH-tatra-aDidEvatam |
   jihvādhyātmaṃ rasayitavyamadhibhūtaṃ varuṇastatrādhidaivatam |	jihvA-aDyAtmam rasayitavyam-aDiBUtam varuNaH-tatra-aDidEvatam |
   ghrāṇamadhyātmaṃ ghrātavyamadhibhūtaṃ pṛthvī tatrādhidaivatam |	GrANam-aDyAtmam GrAtavyam-aDiBUtam pRTvI tatra-aDidEvatam |
   vāgadhyātmaṃ vaktavyamadhibhūtaṃ agnistatrādhidaivatam |	vAc-aDyAtmam vaktavyam-aDiBUtam agniH-tatra-aDidEvatam |
   pāṇī adhyātmaṃ grahītavyamadhibhūtamindrastatrādhidaivatam |	pANI aDyAtmam grahItavyam-aDiBUtam-indraH-tatra-aDidEvatam |
   pādāvādhyātmaṃ gantavyamadhibhūtaṃ viṣṇustatrādhidaivatam |	pAdO=-ADyAtmam gantavyam-aDiBUtam vizNuH-tatra-aDidEvatam |
   pāyuradhyātmamutsraṣṭavyamadhibhūtaṃ mitrastatrādhidaivatam |	pAyuH-aDyAtmam-utsrazwavyam-aDiBUtam mitraH-tatra-aDidEvatam |
   upasthamadhyātmamānandayitavyamadhibhūtaṃ prajāpatistatrādhidaivatam |	upasTam-aDyAtmam-Anandayitavyam-aDiBUtam prajApatiH-tatra-aDidEvatam |
   evametat trayodaśavidhasya karaṇasyādhyātmamadhibhūtamadhidaivataṃ	evam-etat trayodaSaviDasya karaNasya-aDyAtmam-aDiBUtam-aDidEvatam
   vyākhyātam |	vyAKyAtam |
        tattvāni yo vedayate yathāvad guṇasvarūpāṇyadhidaivataṃ ca /	tattvAni yaH vedayate yaTAvat guNa-svarUpANi-aDidEvatam ca /
        vimuktapāpmā gatadoṣasaṅgho guṇāṃstu bhuṅkte na guṇaiḥ sa bhajyate //	vimukta-pApmA gata-doza-saFGaH guNAn=-tu BuFkte na guNEH sa Bajyate //
   [pañcābhibuddhayaḥ || Tats_8 ||]	[paQca-aBibudDayaH || Tats_8 ||]
   atha kāstāḥ pañcābhibuddhaya ucyate |	aTa kAH-tAH paQca-aBibudDayaH ucyate |
   vyavasāyo 'bhimānecchā kartavyatā kriyeti |	vyavasAyaH aBimAna-icCA kartavyatA kriyA-iti |
   abhimukhī buddhiridaṃ karaṇīyaṃ mayeti vyavasāyo buddhikriyā |	aBimuKI budDiH-idam karaNIyam mayA-iti vyavasAyaH budDi-kriyA |
   ātmaparātmasvarūpapratyayābhimukho 'bhimāno 'haṃkāro buddheḥ kriyā |	Atma-parAtma-svarUpa-pratyaya-aBimuKaH aBimAnaH ahaMkAraH budDeH kriyA |
   icchā vāñchā saṅkalpo manaso buddhikriyā |	icCA vAQCA saFkalpaH manasaH budDi-kriyA |
   śabdādiviṣayālocanaśravaṇādilakṣaṇakartavyatā buddhīndriyāṇāṃ buddhikriyā	Sabda-Adi-vizaya-Alocana-SravaNa-Adi-lakzaNa-kartavyatA budDIndriyANAm budDi-kriyA
   vacanādilakṣaṇabuddhikriyā karmendriyāṇāṃ sā kriyeti |	vacana-Adi-lakzaNa-budDi-kriyA karmendriyANAm sA kriyA-iti |
   evametāḥ pañcābhibuddhayo vyākhyātāḥ |	evam-etAH paQca-aBibudDayaH vyAKyAtAH |
   [pañcakarmayonayaḥ || Tats_9 ||]	[paQcakarma-yonayaH || Tats_9 ||]
   atha kāstāḥ pañcakarmayonaya ucyante |	aTa kAH-tAH paQcakarma-yonayaH ucyante |
   dhṛtiḥ śraddhā sukhā 'vividiṣā vividiṣā ca pañcakarmayonayaḥ |	DRtiH SradDA suKA avividizA vividizA ca paQcakarma-yonayaH |
        bāhyakarmāṇi saṃkalpya pratītaṃ yo 'bhirakṣati /	bAhya-karmANi saMkalpya pratItam yaH aBirakzati /
        tanniṣṭhastatpratiṣṭhaśca dhṛteretaddhi lakṣaṇam //	tad-nizWaH-tad-pratizWaH-ca DRteH-etat-hi lakzaNam //
        svādhyāyo brahmacaryaṃ ca yajanaṃ yājanaṃ tapaḥ /	svADyAyaH brahmacaryam ca yajanam yAjanam tapaH /
        dānaṃ pratigraho homaḥ śraddhāyā lakṣaṇaṃ smṛtam //	dAnam pratigrahaH homaH SradDAyAH lakzaNam smRtam //
        sukhārthaṃ yastu seveta brahmakarmatapāṃsi ca /	suKa-arTam yaH-tu seveta brahma-karma-tapAMsi ca /
        prāyaścittaparo nityaṃ sukheyaṃ parikīrtitā //	prAyaScitta-paraH nityam suKeyam parikIrtitAH //
        viṣayamadhumiśritāntaḥkāraṇatvamavividiṣā /	vizaya-maDu-miSrita-antaHkAraNa-tvam-avividizA /
   vividiṣā ca dhyānināṃ prajñānayoniḥ |	vividizA ca DyAninAm prajQAna-yoniH |
        ekatvaṃ ca pṛthaktvaṃ ca nityaṃ caivamacetanam /	eka-tvam ca pRTaktvam ca nityam ca-evam-acetanam /
        sūkṣmaṃ satkāryamakṣobhyaṃ jñeyā vividiṣā ca sā //	sUkzmam satkAryam-akzoByam jQeyA vividizA ca sA //
        kāryakāraṇakṣayakarī vividiṣā prākṛtikī vṛttiḥ /	kArya-kAraNa-kzaya-karI vividizA prAkRtikI vRttiH /
   dhṛtiḥ śraddhā sukhā 'vividiṣā catasro bandhāya vidiṣaikā mokṣāya |	DRtiH SradDA suKA avividizA catasraH banDAya vidizA-ekA mokzAya |
   evametā pañca karmayonayo vyākhyātāḥ |	evam-etAH paQca karma-yonayaH vyAKyAtAH |
   [pañcavāyavaḥ || Tats_10 ||]	[paQca-vAyavaH || Tats_10 ||]
   atrāha ke pañcavāyava ucyante |	atra-Aha ke paQca-vAyavaH ucyante |
   prāṇopānaḥ samānaśca udāno vyāna eva ca |	prANa-upAnaH samAnaH-ca udAnaH vyAnaH eva ca |
   ityete vāyavaḥ pañca śarīreṣu śarīriṇām |	iti-ete vAyavaH paQca SarIrezu SarIriNAm |
   tatra prāṇo nāma vāyurmukhanāsikādhiṣṭhātā praṇayanātprakramaṇācca prāṇa	tatra prANaH nAma vAyuH-muKa-nAsikA-aDizWAtA praNayanAt-prakramaNAt-ca prANa
   ityabhidhīyate |	iti-aBiDIyate |
   apāno nāma vāyurnābhyadhiṣṭhitāpanayanādadhogamanāccāpāna ityabhidhīyate |	apAnaH nAma vAyuH-na-aByaDizWita-apanayanAt-aDas-gamanAt-cApAnaH iti-aBiDIyate |
   samāno nāma vāyurhṛdadhiṣṭhātā samanayanāt saṅgamanācca samāna	samAnaH nAma vAyuH-hRd-aDizWAtA sama-nayanAt saFga-manAt-ca samAna-
   ityabhidhīyate |	iti-aBiDIyate |
   udāno nāma vāyuḥ kaṇṭhādhiṣṭhātā ūrdhvagamanādutkramaṇāccodāna	udAnaH nAma vAyuH kaNWa-aDizWAtAH UrDva-gamanAt-utkramaNAt-ca-udAna
   ityabhidhīyate |	iti-aBiDIyate |
   vyāno nāma vāyuḥ sandhyadhiṣṭhātā vikṣepaṇādvijṛmbhaṇācca vyāna	vyAnaH nAma vAyuH sanDi-aDizWAtA vikzepaNA-t-vijRmBaNAt-ca vyAna
   ityabhidhīyate |	iti-aBiDIyate |
   iti pañcavāyavo vyākhyātāḥ |	iti paQca-vAyavaH vyAKyAtAH |
   [pañcakarmātmānaḥ || Tats_11 ||]	[paQcakarma-AtmAnaH || Tats_11 ||]
   atrāha ke te pañcakarmātmāna ityucyate |	atra-Aha ke te paQcakarma-AtmAnaH iti-ucyate |
   vaikārikastaijaso bhūtādiḥ sānumāno niranumānaśca |	vEkArikaH-tEjasaH BUtAdiH sa-anumAnaH niranumAnaH-ca |
   tatra vaikārikaḥ śubhakarmakartā |	tatra vEkArikaH SuBa-karma-kartA |
   taijaso 'śubhakarmakartā |	tEjasaH aSuBa-karma-kartA |
   bhūtādirmūḍhakarmakartā |	BUtAdiH-mUXa-karma-kartA |
   sānumānaḥ śubhamūḍhakarmakartā |	sAnumAnaH SuBa-mUXa-karma-kartA |
   niranumāno 'śubhamūḍhakarmakartā caivaṃ pañcakarmātmāno vyākhyātāḥ |	niranumAnaH aSuBa-mUXa-karma-kartA ca-evam paQcakarma-AtmAnaH vyAKyAtAH |
   [pañcaparvāvidyā || Tats_12 ||]	[paQca-parva-avidyA || Tats_12 ||]
   atrāha kā sā pañcaparvāvidyetyucyate |	atra-Aha kA sA paQca-parvA-avidyA-iti-ucyate |
   tamo moho mahāmohastāmiśro 'ndhatamisraśceti |	tamaH mohaH mahAmohaH-tAmiSraH anDatamisraH-ca-iti |
   tatra tamomohāvubhāvaṣṭātmakau |	tatra tamaH-mohO=-uBO=-azwa-AtmakO |
   mahāmoho daśātmakaḥ |	mahAmohaH daSa-AtmakaH |
   tāmisrondhatāmisraścāṣṭādaśātmakau |	tAmi-sronDatAmisraH-ca-azwAdaSa-AtmakO |
   tamo nāmāṣṭasu	tamaH nAma-azwasu
   prakṛtiṣvavyaktabuddhyahaṃkārapañcatanmātrasaṃjñitāsvanātmasvātmābhimānastama	prakRtizu-avyakta-budDi-ahaMkAra-paQca-tanmAtra-saMjQitAsu-anAtma-sva-Atma-aBimAnaH-tama
   ityabhidhīyate |	iti-aBiDIyate |
   moho nāmāṇimādyaṣṭaiśvaryaprāptaye yo 'bhimāna utpadyate sa moha	mohaH nAma-aNima-Adi-azwa-ESvarya-prAptaye yaH aBimAnaH utpadyate sa moha
   ityabhidhīyate |	iti-aBiDIyate |
   mahāmoho nāma dṛṣṭānuśravikeṣu śabdādiviṣayeṣu daśasu vṛttiṣu muktohamiti	mahAmohaH nAma dRzwa-AnuSravikezu Sabda-Adi-vizayezu daSasu vRttizu muktoham-iti
   manyate sa mahāmoha ityabhidhīyate |	manyate sa mahAmohaH iti-aBiDIyate |
   tāmisro nāmāṣṭaguṇaiśvarye 'ṇimādye daśavidhe ca viṣaye yo dveṣo	tAmisraH nAma-azwaguNa-ESvarye aNima-Adye daSaviDe ca vizaye yaH dvezaH-
   'pratihatastatra yad duḥkhamutpadyate 'sau tāmisra ityabhidhīyate |	apratihataH-tatra yat duHKam-utpadyate asO tAmisraH iti-aBiDIyate |
   andhatāmisro nāmāṣṭaguṇaiśvarye 'ṇimādye daśavidhe ca viṣaye siddhe	anDatAmisraH nAma-azwaguNa-ESvarye aNima-Adye daSaviDe ca vizaye sidDe
   maraṇakāle yo viṣāda utpadyate so 'ndhatāmisra ityabhidhīyate |	maraNa-kAle yaH vizAdaH utpadyate saH anDatAmisraH iti-aBiDIyate |
   evameṣā pañcaparvā 'vidyā dviṣaṣṭibhedā vyākhyātāḥ |	evam-ezA paQca-parvAH avidyAH dvi-zazwi-BedAH vyAKyAtAH |
   [aṣṭāviṃśatidhāśaktiḥ || Tats_13 ||]	[azwAviMSatiDA-SaktiH || Tats_13 ||]
   atrāha kā sāṣṭāviṃśatidhāśaktiratrocyate |	atra-Aha kA sA-azwAviMSatiDASaktiH-atra-ucyate |
   ekādaśendriyavadhāḥ saptadaśa tuṣṭisiddhi(buddhi)vadhāḥ |	ekAdaSa-indriya-vaDAH saptadaSa tuzwi-sidDi(-budDi)-vaDAH |
   eṣāṣṭāviṃśatidhāśaktiriti |	ezA-azwAviMSatiDA-SaktiH-iti |
   tatrendriyavadhāstāvaducyante |	tatra-indriya-vaDAH-tAvat-ucyante |
   śrotre bādhiryaṃ jihvāyāṃ jaḍatvaṃ tvaci kuṣṭhitvaṃ cakṣuṣyarūpatvaṃ	Srotre bADiryam jihvAyAm jaxa-tvam tvaci kuzWi-tvam cakzuzya-rUpa-tvam
   nāsikāyāmaghrāṇatvaṃ vāci mūkatvaṃ hastayoḥ kuṇitvaṃ pādayoḥ paṅgutvaṃ	nAsikAyAm-aGrANa-tvam vAci mUka-tvam hastayoH kuNi-tvam pAdayoH paFgu-tvam
   vāgindriya udāvarta upasthendriye klaibyaṃ manasyunmāda	vAc-indriyaH udAvarte upasTa-indriye klEbyam manasi-unmAda
   ityekādaśendriyavadhāḥ |	iti-ekAdaSa-indriya-vaDAH |
   [navadhā tuṣṭiḥ || Tats_14 ||]	[navaDA tuzwiH || Tats_14 ||]
   [aṣṭadhā siddhiḥ || Tats_15 ||]	[azwaDA sidDiH || Tats_15 ||]
   saptadaśatuṣṭisiddhivadhā nāma viparyayāstuṣṭisiddhīnām |	saptadaSa-tuzwi-sidDi-vaDAH nAma viparyayAH-tuzwi-sidDInAm |
   tuṣṭiviparyayāstāvaducyante |	tuzwi-viparyayAH-tAvat-ucyante |
   tatra nāsti pradhānamiti yā pratipattiranantā |	tatra na-asti praDAnam-iti yA pratipattiH-anantA |
   evamahamityātmajñāne tāmasalīnā tathāhaṃkārasyādarśanamavidyā |	evam-aham-iti-Atma-jQAne tAmasa-lInA taTA-ahaMkArasya-adarSanam-avidyA |
   naiva santi tanmātrāṇi bhūtakāraṇānītyavṛṣṭiḥ |	na-eva santi tanmAtrANi BUtakAraNAni-iti-avRzwiH |
   viṣayāṇāmarjane pravṛttirasutārā |	vizayANAm-arjane pravRttiH-asutArAH |
   rakṣaṇe tu pravṛttirasupārā ca |	rakzaNe tu pravRttiH-asu-pArA ca |
   kṣayadoṣamadṛṣṭvā 'rthe pravṛttirasunetrā |	kzaya-dozam-adRzwvA arTe pravRttiH-asunetrAH |
   bhogā śaktirasumarīcikā |	BogA SaktiH-asu-marIcikA |
   hiṃsādoṣamapaśyato bhogārambho 'nuttamāmbhasikā |	hiMsA-dozam-apaSyataH Boga-AramBaH anuttamA-amBasikA |
   iti tuṣṭiviparyayā navadhā 'tuṣṭayo vyākhyātāḥ |	iti tuzwi-viparyayAH navaDA atuzwayaH vyAKyAtAH |
   atha siddhiviparyayā asiddhayo 'ṣṭau cābhidhīyante |	aTa sidDi-viparyayAH asidDayaH azwO ca-aBiDIyante |
   nānātvaṃ bhūtamātrasyaikātvamāvirbhūtamatāramucyate |	nAnAtvam BUtamAtrasya-ekAtvam-AvirBUtam-atAram-ucyate |
   śabdamātraśravaṇādviparītagrahaṇamāsutāraṃ yathā nānātvajño mukta iti	Sabda-mAtra-SravaNAt-viparIta-grahaNa-mAsu-tAram yaTA nAnA-tva-jQaH muktaH iti
   śrutvā viparītaṃ pratipanno nānātvajño hyamukta iti |	SrutvA viparItam pratipannaH nAnA-tva-jQaH hi-amuktaH iti |
   adhyayanaśravaṇābhiniviṣṭasyāpi jaḍatvādasacchāstropahatabuddhitvādvā	aDyayana-SravaNa-aBinivizwasya-api jaxa-tvAt-asat-SAstra-upahata-budDi-tvAt-vA
   pañcaviṃśatitattvajñānasiddhirna bhavati tadā 'tāratāraṃ tadajñānam |	paQcaviMSati-tattva-jQAna-sidDiH-na Bavati tadA atAra-tAram tat-ajQAnam |
   kasyacidādhyātmikena duḥkhenābhibhūtasyāpi saṃsāre 'nudvegādajijñāsorna	kasyacid-ADyAtmikena duHKena-aBiBUtasya-api saMsAre anudvegAt-ajijQAsoH-na
   jñānaṃ tatpramādam |	jQAnam tat-pramAdam |
   evamapramuditāpramodamānayoścānyonyayordvayamaparaṃ draṣṭavyam |	evam-apramudita-apramoda-mAnayoH-ca-anyonyayoH-dvayam-aparam drazwavyam |
   suhṛdupadiṣṭe 'pyaniścayabuddherajñānam parasparamasampā |	suhRd-upadizwe api-aniScaya-budDeH-ajQAnam parasparam-asampAH |
   asampāvacanādathavā parāṅmukhe gurau durbhāgyasya	asampAvacanAt-aTavA parAFmuKe gurO durBAgyasya
   jñānāsiddhistadajñānamasatpramuditamiti |	jQAna-asidDiH-tad-ajQAnam-asat-pramuditam-iti |
   evamete siddhiviparyayā asiddhayo 'ṣṭau vyākhyātāḥ |	evam-ete sidDi-viparyayAH asidDayaH azwO vyAKyAtAH |
   evameṣā 'ṣṭaviṃśatidhā 'śaktirvyākhyātā |	evam-ezA azwaviMSatiDA aSaktiH-vyAKyAtA |
   atrāha kā sā navadhā tuṣṭiratrocyate |	atra-Aha kA sA navaDA tuzwiH-atra-ucyate |
   prakṛtiṃ paramārthatvena parikalpya parituṣṭe mādhyasthaṃ labhate tasya	prakRtim paramArTa-tvena parikalpya parituzwe mADyasTam laBate tasya
   tuṣṭyā sā tāntrikī saṃjñā 'mbha iti |	tuzwyA sA tAntrikI saMjQA amBaH iti |
   aparo buddhiṃ paramārthavena pratipadya parituṣṭastasyāstuṣṭeḥ śalilā iti	aparaH budDim parama-arTavena pratipadya parituzwaH-tasyAH-tuzweH SalilAH iti
   saṃjñā |	saMjQA |
   anyo 'haṃkāraṃ paramārthatvenābhyupagamya parituṣṭastasyātuṣṭeḥ rodha iti	anyaH ahaMkAram paramArTa-tvena-aByupagamya parituzwaH-tasya-atuzweH roDaH iti
   saṃjñā |	saMjQA |
   itarastanmātrāṇi bhogyāni paramārthatvena viniścitya parituṣṭastasya	itaraH-tanmAtrANi BogyAni paramArTa-tvena viniScitya parituzwaH-tasya
   tuṣṭervṛṣṭiriti saṃjñā |	tuzweH-vRzwiH-iti saMjQA |
   evamādhyātmikyaścatasrastuṣṭayo bhavanti |	evam-ADyAtmikyaH-catasraH-tuzwayaH Bavanti |
   catasṛṣvapi tuṣṭiṣu nāsti mokṣastattvajñānasyāsambhavāt |	catasRzu-api tuzwizu na-asti mokzaH-tattva-jQAnasya-asamBavAt |
   vāhyārthārjanarakṣaṇakṣayasaṅgahiṃsādidoṣadarśanādviṣayoparame	vAhya-arTa-arjana-rakzaNa-kzaya-saFga-hiMsA-Adi-doza-darSanAt-vizaya-uparame
   pañcatuṣṭayo bhavanti |	paQcatuzwayaH Bavanti |
   arthānāmarjane doṣadarśanāt tuṣṭaḥ pravrajitasyāpi nāsti	arTAnAm-arjane doza-darSanAt tuzwaH pravrajitasya-api na-asti
   mokṣastattvajñānābhāvāt |	mokzaH-tattva-jQAna-aBAvAt |
   sā pañcamī tuṣṭiḥ sutāretyabhidhīyate |	sA paQcamI tuzwiH sutAra-iti-aBiDIyate |
   anyorthānāṃ rakṣaṇe doṣadarśanāt tuṣṭaḥ pravrajitasyāpi nāsti	anyorTAnAm rakzaNe doza-darSanAt tuzwaH pravrajitasya-api na-asti
   mokṣastattvajñānābhāvāt sā ṣaṣṭhī tuṣṭiḥ supāretyuṣyate |	mokzaH-tattva-jQAna-aBAvAt sA zazWI tuzwiH supAra-iti-uzyate |
   anyorthānāṃ kṣayadoṣadarśanāt tuṣṭaḥ pravrajitasyāpi nāsti	anya-UrTAnAm kzaya-doza-darSanAt tuzwaH pravrajitasya-api na-asti
   mokṣastattvajñānābhāvāt sā saptamī tuṣṭiḥ sunetretyabhidhīyate |	mokzaH-tattva-jQAna-aBAvAt sA saptamI tuzwiH sunetra-iti-aBiDIyate |
   anyorthānāṃ saṅgadoṣadarśanāt tuṣṭaḥ pravrajitasyāpi nāsti	anyorTAnAm saFga-doza-darSanAt tuzwaH pravrajitasya-api na-asti
   mokṣastattvajñānābhāvāt sāṣṭamī tuṣṭiḥ sumarīciketyabhidhīyate |	mokzaH-tattva-jQAna-aBAvAt sA-azwamI tuzwiH sumarIcikA-iti-aBiDIyate |
   anyo bhūtānāmarthanimittaṃ hiṃsādidoṣadarśanānnivṛttastuṣṭaḥ	anyaH BUtAnAm-arTa-nimittam hiMsA-Adi-doza-darSanAt-nivRttaH-tuzwaH
   pravrajitasyāpi nāsti mokṣastattvajñānābhāvāt sā navamī	pravrajitasya-api na-asti mokzaH-tattva-jQAna-aBAvAt sA navamI
   tuṣṭiruttamāmbhasiketyabhidhīyate |	tuzwiH-uttamA-amBasikA-iti-aBiDIyate |
   ityetā navatuṣṭayo vyākhyātāḥ |	iti-etAH nava-tuzwayaH vyAKyAtAH |
   atrāha kāṣṭau siddhaya ityatrocyate |	atra-Aha kAzwO sidDayaH iti-atra-ucyate |
   yadūhane jñānamutpadyate tattvabhāvabhūteṣu sā prathamā	yat-Uhane jQAnam-utpadyate tattva-BAva-BUtezu sA praTamA
   siddhistāreyabhidhīyate |	sidDiH-tAreyaBiDIyate |
   yacchabdamātreṇa jñānamutpadyate tattvabhāvabhūteṣu sā siddhiḥ	yat-Sabda-mAtreNa jQAnam-utpadyate tattva-BAva-BUtezu sA sidDiH
   sutāretyabhidhīyate |	sutAra-iti-aBiDIyate |
   yadadhyayanena jñānamutpadyate tattvabhāvabhūteṣu sā tṛtīyā	yat-aDyayanena jQAnam-utpadyate tattva-BAva-BUtezu sA tRtIyA
   siddhistārayantītyabhidhīyate |	sidDiH-tArayanti-iti-aBiDIyate |
   yadādhyātmikasya duḥkhasyāpanodanaṃ kṛtvā jñānamutpadyate	yat-ADyAtmikasya duHKasya-apanodanam kRtvA jQAnam-utpadyate
   tattvabhāvabhūteṣu sā caturthī siddhiḥ pramuditetyabhidhīyate |	tattva-BAva-BUtezu sA caturTI sidDiH pramuditA-iti-aBiDIyate |
   yadādhibhautikasya duḥkhasyāpanodanaṃ kṛtvā jñānam utpadyate	yadADiBOtikasya duHKasya-apanodanam kRtvA jQAnam utpadyate
   tattvabhāvabhūteṣu sā pañcamī siddhiḥ pramuditetyabhidhīyate |	tattva-BAva-BUtezu sA paQcamI sidDiH pramuditA-iti-aBiDIyate |
   yadādhidaivikasya duḥkhasyāpanodanaṃ kṛtvā jñānamutpadyate	yat-ADidEvikasya duHKasya-apanodanam kRtvA jQAnam-utpadyate
   tattvabhāvabhūteṣu sā ṣaṣṭhī siddhiḥ pramodamānetyabhidhīyate |	tattva-BAva-BUtezu sA zazWI sidDiH pramodamAnA-iti-aBiDIyate |
   yattu snigdhasaṃsargāvyapayājjñānamutpadyate tattvabhāvabhūteṣu sā sapramī	yat-tu snigDa-saMsarga-avyapayAt-jQAnam-utpadyate tattva-BAva-BUtezu sA sa-pramI
   siddhiḥ ramyaketyabhidhīyate |	sidDiH ramyaka-iti-aBiDIyate |
   yat paricaryādānena jñānamutpadyate tattvabhāvabhūteṣu paritoṣite gurau	yat paricaryA-dAnena jQAnam-utpadyate tattva-BAva-BUtezu paritozite gurO
   siddhiḥ satpramuditetyabhidhīyate |	sidDiH sat-pramuditA-iti-aBiDIyate |
   ityetā aṣṭasiddhayo vyākhyātāḥ |	iti-etAH azwa-sidDayaH vyAKyAtAH |
   [daśadhā mūlikārthāḥ || Tats_16 ||]	[daSaDAH mUlikA-arTAH || Tats_16 ||]
   atrāha ke daśamūlikārthā ityatrocyate |	atra-Aha ke daSamUlikA-arTAH iti-atra-ucyate |
   astitvamekatvamathārthavattvaṃ parārthamanyatvamakartṛtā ca /	astitvam-eka-tvam-aTa-arTavat-tvam para-arTam-anya-tvam-akartR-tA ca /
   yogo viyogo vahavaḥ pumāṃsaḥ sthitiḥ śarīrasya ca śeṣavṛttiḥ //	yogaH viyogaH vahavaH pumAMsaH sTitiH SarIrasya ca Seza-vRttiH //
   ityete daśamūlikārthāḥ |	iti-ete daSamUlikA-arTAH |
   saṅghātaparārthatvāditi puruṣāstitvaṃ siddham |	saFGAta-para-arTa-tvAt-iti puruza-astitvam sidDam |
   bhedānāṃ parimāṇāt kāraṇamastyavyaktamiti paryāyadvayena	BedAnAm parimANAt kAraNam-asti-avyaktam-iti paryAya-dvayena
   pradhānasyāstitvaṃ siddham |	praDAnasya-astitvam sidDam |
   hetumadanityamityekatvaṃ siddham |	hetumada-nityam-iti-eka-tvam sidDam |
   prītyaprītiviṣādātmakā ityarthavattvaṃ siddham |	prIti-aprIti-vizAda-AtmakAH iti-arTavat-tvam sidDam |
   nānāvidhairupāyairiti parārthatvaṃ siddham |	nAnAviDEH-upAyEH-iti parArTa-tvam sidDam |
   triguṇamaviveki viṣaya ityanyatvaṃ siddham |	triguNam-aviveki vizayaH iti-anya-tvam sidDam |
   tasmācca viparyāsādityakartṛtvaṃ siddham |	tasmAt-ca viparyAsa-Aditya-kartR-tvam sidDam |
   puruṣasya darśanārthaṃ kaivalyārthaṃ tathā pradhānasyāpīti yogasiddhiḥ |	puruzasya darSana-arTam kEvalya-arTam taTA praDAnasya-api-iti yoga-sidDiH |
   prāpte śarīrabhede caritārthatvāditi viyogasiddhiḥ |	prApte SarIra-Bede caritArTa-tvAt-iti viyoga-sidDiH |
   janmamaraṇakaraṇānāmiti puruṣabahutvaṃ siddham |	janma-maraNa-karaNAnAm-iti puruza-bahu-tvam sidDam |
   cakrabhramivaditi śeṣavṛttiḥ siddhā |	cakra-Brami-vat-iti Seza-vRttiH sidDAH |
   ete daśamūlikārthā vyākhyātāḥ |	ete daSamUlikA-arTAH vyAKyAtAH |
   eteṣāṃ daśānāṃ prāgupadiṣṭānāṃ ca pañcāśatpratyayāḥ |	etezAm daSAnAm prAk-upadizwAnAm ca paQcASat-pratyayAH |
   ete ca ṣaṣṭipadārthāḥ ṣaṣṭitantramityucyate |	ete ca zazwi-padArTAH zazwitantram-iti-ucyate |
   [anugrahasargaḥ || Tats_17 ||]	[anugraha-sargaH || Tats_17 ||]
   atrāha ko 'nugrahasargaḥ atrocyate |	atra-Aha kaH anugraha-sargaH atra-ucyate |
   bāhyān pañcatanmātrebhyaścotpādyānugrahasargadhyānotpannenādhāravarjitān	bAhyAn paQca-tanmAtreByaH-ca-utpAdya-anugraha-sarga-DyAna-utpannena-ADAra-varjitAn
   putrān dṛṣṭvā tebhyastanmātrebhyo 'nugrahasargamasṛjadbrahmā |	putrAn dRzwvA teByaH-tanmAtreByaH anugraha-sargam-asRjat-brahmA |
   [caturdaśavidho bhūtasargaḥ || Tats_18 ||]	[caturdaSaviDaH BUta-sargaH || Tats_18 ||]
   atrāha kaścaturdaśavidho bhūtasarga ityatrocyate |	atra-Aha kaH-caturdaSaviDaH BUta-sargaH iti-atra-ucyate |
   aṣṭavikalpo daivaḥ paiśāco rākṣaso yākṣo gāndharva aindraḥ prājāpatyo	azwa-vikalpaH dEvaH pESAcaH rAkzasaH yAkzaH gAnDarva EndraH prAjApatyaH-
   brāhma ityaṣṭau devayonayaḥ |	brAhmaH iti-azwO devayonayaH |
   pañcadhā tiryagyonaśca paśupakṣimṛgasarīsṛpasthāvarā iti |	paQcaDA tiryagyonaH-ca paSu-pakzi-mRga-sarIsRpa-sTAvarAH iti |
   gavādimūṣakāntāḥ paśavaḥ |	gavA-Adi-mUza-kAntAH paSavaH |
   garuḍādimaśakāntāḥ pakṣiṇaḥ |	garuxa-Adi-maSakAntAH pakziNaH |
   siṃhādiśṛgālāntāḥ mṛgāḥ |	siMha-Adi-SRgAla-antAH mRgAH |
   śeṣādikīṭāntāḥ sarīsṛpāḥ |	Seza-Adi-kIwa-antAH sarIsRpAH |
   parvatāditṛṇāntāḥ sthāvarāḥ |	parvata-Adi-tRNa-antAH sTAvarAH |
   mānuṣyaṃ caikavidhaṃ brāhmaṇādicāṇḍālāntam |	mAnuzyam ca-ekaviDam brAhmaNa-Adi-cANxAla-antam |
   aṣṭavikalpo daivastiryagyonaśca pañcadhā bhavati |	azwa-vikalpaH dEvaH-tiryagyonaH-ca paQcaDA Bavati |
   mānuṣyaścaikavidhaḥ samāsato bhautikaḥ sargaḥ ||	mAnuzyaH-ca-ekaviDaH samAsatas BOtikaH sargaH ||
   [trividho dhātusargaḥ || Tats_19 ||]	[triviDaH DAtu-sargaH || Tats_19 ||]
   samāsato ye tridhāḥ sargāḥ tatrāha kastrividho dhātusargaḥ atrocyate	samAsatas ye triDAH sargAH tatra-Aha kaH-triviDaH DAtu-sargaH atra-ucyate
   sūkṣmāḥ mātāpitṛjāḥ prabhūtā iti |	sUkzmAH mAtA-pitR-jAH praBUtAH iti |
   jñānendriyapañcaprāṇabuddhimanasāṃ gaṇaḥ sūkṣmaḥ |	jQAna-indriya-paQca-prANa-budDi-manasAm gaNaH sUkzmaH |
   liṅgaśarīrāṇītyarthaḥ |	liFga-SarIrANi-iti-arTaH |
   mātāpitṛjā ṣāṭkauśikāḥ tatra mātṛto lomalohitamāṃsāni pitṛtaḥ	mAtA-pitR-jA zAz-kOSikAH tatra mAtRtaH loma-lohita-mAMsAni pitRtaH
   snāyvasthimajjāna iti ṣaṭko gaṇaḥ |	snAyu-asTi-majjAnaH iti zawkaH gaNaH |
   prabhūtāḥ pañcamahābhūtāni mahābhūte ghaṭādīnāṃ niveśa iti trividho	praBUtAH paQca-mahABUtAni mahABUte Gawa-AdInAm niveSaH iti triviDaH-
   dhātusargo vyākhyātaḥ |	DAtu-sargaH vyAKyAtaH |
   etatsaṃsāramaṇḍalamuktam ||	etad-saMsAra-maNxalam-uktam ||
   [trividho bandhaḥ || Tats_20 ||]	[triviDaH banDaH || Tats_20 ||]
   atrāha kastrividho bandya ityatrocyate |	atra-Aha kaH-triviDaH bandyaH iti-atra-ucyate |
   prakṛtibandho vaikārikabandho dakṣiṇābandhaśceti |	prakRti-banDaH vEkArika-banDaH dakziNAbanDaH-ca-iti |
   tatra prakṛtibandho nāmāṣṭau prakṛtayastāḥ paratenābhimanyamānasya	tatra prakRti-banDaH nAma-azwO prakRtayaH-tAH paratena-aBimanyamAnasya
   prakṛtilayaḥ prakṛtibandha ityucyate |	prakRti-layaH prakRtibanDaH iti-ucyate |
   tatra vaikārikabandho nāma pravrajitānāṃ laukikānāṃ	tatra vEkArika-banDaH nAma pravrajitAnAm lOkikAnAm
   vaikārikairindriyairvaśīkṛtānāṃ śabdādiviṣaye	vEkArikEH-indriyEH-vaSIkRtAnAm Sabda-Adi-vizaye
   praśaktānāmajitendriyāṇāmajñānināṃ kāmamohitānāṃ vaikārikabandha ityucyate	praSaktAnAm-ajita-indriyANAm-ajQAninAm kAma-mohitAnAm vEkArika-banDaH iti-ucyate
   dakṣiṇābandho nāma brahmacārigṛhasthabhikṣuvaikhānasānāṃ	dakziNAbanDaH nAma brahmacAri-gRhasTa-Bikzu-vEKAnasAnAm
   kāmamohopahatacetasāmabhimānapūrvikāṃ dakṣiṇāṃ prayacchatāṃ dakṣiṇābandha	kAma-moha-upahata-cetasAm-aBimAna-pUrvikAm dakziNAm prayacCatAm dakziNAbanDa
   ityucyate |	iti-ucyate |
   iti trividho bandho vyākhyātaḥ |	iti triviDaH banDaH vyAKyAtaH |
   uktaṃ ca |	uktam ca |
        prākṛtena tu bandhena tathā vaikārikeṇa ca /	prAkRtena tu banDena taTA vEkArikeNa ca /
        dakṣiṇābhistṛtīyena bandhoyaṃ ca nigadyate //	dakziNABiH-tRtIyena banDoyam ca nigadyate //
   [trividho mokṣaḥ || Tats_21 ||]	[triviDaH mokzaH || Tats_21 ||]
   atrāha kastrividho mokṣa ityatrocyate |	atra-Aha kaH-triviDaH mokzaH iti-atra-ucyate |
   jñānodrekādindriyarāgopaśamāt kṛtsnakṣayācceti |	jQAna-udrekAt-indriya-rAga-upaSamAt kRtsna-kzayAt-ca-iti |
   jñānodrekādindriyarāgopaśamāt svadharmādharmakṣayo bhavati	jQAna-udrekAt-indriya-rAga-upaSamAt svaDarma-aDarma-kzayaH Bavati
   dharmādharmakṣayācca kaivalyamiti |	Darma-aDarma-kzayAt-ca kEvalyam-iti |
   uktaṃ ca |	uktam ca |
        ādyo hi mokṣo jñānena dvitīyo rāgasaṃkṣayāt /	AdyaH hi mokzaH jQAnena dvitIyaH rAga-saMkzayAt /
        kṛtsnakṣayāt tṛtīyastu vyākhyātaṃ mokṣalakṣaṇam //	kRtsna-kzayAt tRtIyaH-tu vyAKyAtam mokza-lakzaNam //
   [trividhaṃ pramāṇam || Tats_22 ||]	[triviDam pramANam || Tats_22 ||]
   kiṃ trividhaṃ pramāṇamityatrocyate |	kim triviDam pramANam-iti-atra-ucyate |
   dṛṣṭamanumānamāptavacanaṃ ceti etat trividhaṃ pramāṇam |	dRzwam-anumAnam-Apta-vacanam ca-iti etat triviDam pramANam |
   dṛṣṭaṃ tāvadvyākhyāyate yāvadindriyāṇāṃ pañcendriyārthāḥ pratyakṣā eva	dRzwam tAvat-vyAKyAyate yAvat-indriyANAm paQca-indriya-arTAH pratyakzAH eva
   dṛṣṭam |	dRzwam |
   anumānam pramāṇaṃ liṅgadarśane jāyamānaṃ jñānam |	anumAnam pramANam liFga-darSane jAyamAnam jQAnam |
   yathā meghodayena vṛṣṭiḥ sādhyate bakapaṅktibhiḥ salilam dhūmenāgniḥ	yaTA meGa-udayena vRzwiH sADyate baka-paFktiBiH salilam DUmena-agniH
   tadanumānam |	tad-anumAnam |
   pratyakṣeṇānumānena vā yortho na sādhyate sa āptavacanāt sādhyate |	pratyakzeNa-anumAnena vA yorTaH na sADyate saH Apta-vacanAt sADyate |
   yathendro devānāṃ rājā uttarāḥ kuravaḥ sauvarṇo meruḥ svarge 'psarasa iti	yaTA-indraH devAnAm rAjA uttarAH kuravaH sOvarNaH meruH svarge apsarasaH iti
   ta indrādayaḥ pratyakṣānumānāsādhyāśca vasiṣṭādayo munayo vadanti	te indra-AdayaH pratyakza-anumAna-asADyAH-ca vasizwa-AdayaH munayaH vadanti
   santīndrādayaḥ āgamopyasti |	santi-indra-AdayaH Agama-upyasti |
        svakarmaṇyabhiyukto yo rāgadveṣavivarjitaḥ /	sva-karmaNi-aBiyuktaH yaH rAga-dveza-vivarjitaH /
        jñānavān śīlasampanna āpto jñeyastu tādṛśaḥ //	jQAnavAn SIla-sampad-naH AptaH jQeyaH-tu tAdRSaH //
   evametat trividhaṃ pramāṇamabhihitam |	evam-etat triviDam pramANam-aBihitam |
   atrāha tena trividhena pramāṇena kiṃ sādhyate atrocyate |	atra-Aha tena triviDena pramANena kim sADyate atra-ucyate |
   yathā loke mānena prasthādinā dhānyāni mīyante |	yaTA loke mAnena prasTa-AdinA DAnyAni mIyante |
   tulayā candanādīni dravyāṇi |	tulayA candana-AdIni dravyANi |
   evamanena tattvabhāvabhūtāni pramīyante |	evam-anena tattva-BAva-BUtAni pramIyante |
   trividhena duḥkhenābhibhūto brāhmaṇaḥ kapilamaharṣiśaraṇamupāgataḥ atrāha	triviDena duHKena-aBiBUtaH brAhmaNaH kapila-mahA-Rzi-SaraNam-upAgataH atra-Aha
   [trividhaṃ duḥkham || Tats_23 ||]	[triviDam duHKam || Tats_23 ||]
   kiṃ trividhaṃ duḥkhamityatrocyate |	kim triviDam duHKam-iti-atra-ucyate |
   ādhyātmikamādhibhautikamādhidaivikamiti |	ADyAtmikam-ADiBOtikam-ADidEvikam-iti |
   tatrādhyātmikaṃ dvividhaṃ śārīraṃ mānasaṃ ceti |	tatra-ADyAtmikam dviviDam SArIram mAnasam ca-iti |
   śarīre bhavaṃ śārīram manasi bhavaṃ mānasaṃ ceti |	SarIre Bavam SArIram manasi Bavam mAnasam ca-iti |
   tatra śārīraṃ nāma vātapittaśleṣmaṇāṃ vaiṣamyādyadduḥkhamutpadyate	tatra SArIram nAma vAta-pitta-SlezmaNAm vEzamyAt-yat-duHKam-utpadyate
   jvarātisāravisūcikāmūrchādikaṃ tacchārīramucyate |	jvara-atisAra-visUcikA-mUrCA-Adikam tat-SArIram-ucyate |
   kāmakrodhalobhamohamaderṣyādikaṃ priyaviyogādikaṃ tanmānasamityucyate |	kAma-kroDa-loBa-moha-mada-IrzyA-Adikam priya-viyoga-Adikam tat-mAnasam-iti-ucyate |
   adhibhūtebhyo bhavamādhibhautikam |	aDiBUteByaH Bavam-ADiBOtikam |
   mānuṣapaśumṛgasarīsṛpasthāvarebhyo yadduḥkhamutpadyate tadādhibhautikam |	mAnuza-paSu-mRga-sarIsRpa-sTAvareByaH yat-duHKam-utpadyate tad-ADiBOtikam |
   adhidevebhyo jātamādhidaivikam |	aDideveByaH jAtam-ADidEvikam |
   śītoṣṇavātavarṣāsannipātādinimittaṃ yadduḥkhamutpadyate tadādhidaivikam |	SIta-uzNa-vAta-varzA-sannipAta-Adi-nimittam yat-duHKam-utpadyate tad-ADidEvikam |
   anena trividhena duḥkhenābhibhūtasya brāhmaṇasya jijñāsotpanā |	anena triviDena duHKena-aBiBUtasya brAhmaNasya jijQAsA-utpanAH |
   jñātumicchā jijñāsā |	jQAtum-icCA jijQAsA |
   yathā tṛṣitasya pānīyaṃ pātumicchā pipāsā |	yaTA tRzitasya pAnIyam pAtum-icCA pipAsA |
   etatsamāsato niḥśreyasaṃ jñānam |	etat-samAsatas niHSreyasam jQAnam |
   yajjñātvā punarjanma na syāditi ||	yat-jQAtvA punarjanma na syAt-iti ||
        etanmaharṣervijñānaṃ kapilasya mahātmanaḥ /	etat-mahA-RzeH-vijQAnam kapilasya mahAtmanaH /
        yacchrutvā brāhmaṇaḥ śreyaḥ kṛtakṛtyo 'bhavat tadā //	yat-SrutvA brAhmaNaH SreyaH kRtakRtyaH aBavat tadA //
        sāṃkhyasūtrakrameṇaiṣā vyākhyātā kramadīpikā /	sAMKya-sUtra-krameNa-ezA vyAKyAtA kramadIpikA /
        anuṣṭupchandasā cātra jñeyaṃ ślokaśatatrayam //	anuzwuB-CandasA ca-atra jQeyam Sloka-Sata-trayam //
   iti śrītattvasamāsākhyā sūtravṛttiḥ samāptā ||	iti SrI-tattva-samAsa-AKyA sUtra-vRttiH samAptAH ||
