   sukeśā ca bhāradvājaḥ śaibyaś ca satyakāmaḥ sauryāyaṇī ca gārgyaḥ	su-keSA ca BAradvAjaH SEbyaH ca satyakAmaH sOryAyaNI ca gArgyaH
   kausalyaś cāśvalāyano bhārgavo vaidarbhiḥ kabandhī kātyāyanas te haite	kOsalyaH ca-aSvalAyanaH BArgavaH vEdarBiH kabanDI kAtyAyanaH te ha-ete
   brahmaparā brahmaniṣṭhā paraṃ brahmānveṣamāṇā eṣa ha vai tatsarvaṃ	brahma-parA brahma-nizWA param brahma-anvezamANAH eza ha vE tat-sarvam
   vakṣyatīti te ha samitpāṇayo bhagavantaṃ pippalādam upasannāḥ || PrUp_1.1	vakzyati-iti te ha samiD-pANayaH Bagavantam pippalAdam upasannAH || PrUp_1.1
   tān ha sa ṛṣir uvāca |	tAn ha saH RziH uvAca |
   bhūya eva tapasā brahmacaryeṇa śraddhayā saṃvatsaraṃ saṃvatsyatha |	BUyas eva tapasA brahmacaryeNa SradDayA saMvatsaram saMvatsyaTa |
   yathākāmaṃ praśnān pṛcchata |	yaTAkAmam praSnAn pRcCata |
   yadi vijñāsyāmaḥ sarvaṃ ha vo vakṣyāma iti || PrUp_1.2 ||	yadi vijQAsyAmaH sarvam ha vaH vakzyAmaH iti || PrUp_1.2 ||
   atha kabandhī kātyāyana upetya papraccha |	aTa kabanDI kAtyAyane upetya papracCa |
   bhagavan kuto ha vā imāḥ prajāḥ prajāyanta iti || PrUp_1.3 ||	Bagavan kutas ha vE imAH prajAH prajAyante iti || PrUp_1.3 ||
   tasmai sa hovāca |	tasmE sa ha-uvAca |
   prajākāmo vai prajāpatiḥ |	prajA-kAmaH vE prajApatiH |
   sa tapo 'tapyata |	sa tapaH atapyata |
   sa tapas taptvā sa mithunam utpādayate rayiṃ ca prāṇaṃ ceti |	sa tapaH taptvA sa miTunam utpAdayate rayim ca prANam ca-iti |
   etau me bahudhāḥ prajāḥ kariṣyata iti || PrUp_1.4 ||	etO me bahuDAH prajAH karizyate iti || PrUp_1.4 ||
   ādityo ha vai prāṇo rayir eva candramāḥ |	AdityaH ha vE prANaH rayiH eva candramAH |
   rayir vā etat sarvaṃ yanmūrtaṃ cāmūrtaṃ ca |	rayiH vE etat sarvam yat-mUrtam ca-amUrtam ca |
   tasmān mūrtir eva rayiḥ || PrUp_1.5 ||	tasmAt mUrtiH eva rayiH || PrUp_1.5 ||
   athāditya udayan yatprācīṃ diśaṃ praviśati tena prācyān prāṇān raśmiṣu	aTa-AdityaH udayan yat-prAcIm diSam praviSati tena prAcyAn prANAn raSmizu
   saṃnidhatte |	saMniDatte |
   yad dakṣiṇaṃ yat pratīcīṃ yad udīcīṃ yad adho yad ūrdhvaṃ yad antarā diśo	yat dakziNam yat pratIcIm yat udIcIm yat aDas yat UrDvam yat antarA diSaH-
   yat sarvaṃ prakāśayati tena sarvān prāṇān raśmiṣu saṃnidhatte || PrUp_1.6	yat sarvam prakASayati tena sarvAn prANAn raSmizu saMniDatte || PrUp_1.6
   sa eṣa vaiśvānaro viśvarūpaḥ prāṇo 'gnirudayate |	saH eza vESvAnaraH viSva-rUpaH prANaH agniH-udayate |
   tad etad dacābhyuktam || PrUp_1.7 ||	tat etat daca-aByuktam || PrUp_1.7 ||
   viśvarūpaṃ hariṇaṃ jātavedasaṃ parāyaṇaṃ jyotir ekaṃ tapantam /	viSvarUpam hariNam jAtavedasam parAyaNam jyotiH ekam tapantam /
   sahasraraśmiḥ śatadhā vartamānaḥ prāṇaḥ prajānām udayaty eṣa sūryaḥ //	sahasraraSmiH SataDA vartamAnaH prANaH prajAnAm udayati eza sUryaH //
   PrUp_1.8 //	PrUp_1.8 //
   saṃvatsaro vai prajāpatiḥ |	saMvatsaraH vE prajApatiH |
   tasyāyane dakṣiṇaṃ cottaraṃ ca |	tasya-ayane dakziNam ca-uttaram ca |
   tad ye ha vai tadiṣṭāpūrte kṛtim ity upāsate te cāndramasam eva lokam	tat ye ha vE tat-izwApUrte kRtim iti upAsate te cAndramasam eva lokam
   abhijayante |	aBijayante |
   ta eva punar āvartante |	te eva punar Avartante |
   tasmād eta ṛṣayaḥ prajākāmā dakṣiṇaṃ pratipadyante |	tasmAt ete RzayaH prajA-kAmAH dakziNam pratipadyante |
   eṣa ha vai rayir yaḥ pitṛyāṇaḥ || PrUp_1.9 ||	eza ha vE rayiH yaH pitRyANaH || PrUp_1.9 ||
   athottareṇa tapasā brahmacaryeṇa śraddhayā vidyayātmānam anviṣyādityam	aTa-uttareNa tapasA brahmacaryeNa SradDayA vidyayA-AtmAnam anvizya-Adityam
   abhijayante |	aBijayante |
   etad vai prāṇānām āyatanam etad amṛtam ayam etat parāyaṇam |	etat vE prANAnAm Ayatanam etat amRtam ayam etat parAyaNam |
   etasmān na punarāvartanta iti |	etasmAt na punar-Avartante iti |
   eṣa nirodhaḥ |	eza niroDaH |
   tad eṣa ślokaḥ || PrUp_1.10 ||	tat eza SlokaH || PrUp_1.10 ||
   pañcapādaṃ pitaraṃ dvādaśakṛtiṃ diva āhuḥ pare ardhe purīṣiṇam /	paQca-pAdam pitaram dvAdaSa-kRtim divaH AhuH pare arDe purIziNam /
   atheme anya u pare vicakṣaṇaṃ saptacakre ṣaḍara āhurarpitamiti //	aTa-ime anyaH u pare vicakzaNam sapta-cakre zaz-araH AhuH-arpitam-iti //
   PrUp_1.11 //	PrUp_1.11 //
   māso vai prajāpatiḥ |	mAsaH vE prajApatiH |
   tasya kṛṣṇapakṣa eva rayiḥ śuklaḥ prāṇaḥ |	tasya kRzNa-pakzaH eva rayiH SuklaH prANaH |
   tasmād eta ṛṣayaḥ śukla iṣṭaṃ kurvantītara itarasmin || PrUp_1.12 ||	tasmAt ete RzayaH SuklaH izwam kurvanti-itaraH itarasmin || PrUp_1.12 ||
   ahorātro vai prajāpatiḥ |	ahorAtraH vE prajApatiH |
   tasyāhareva prāṇo rātrireva rayiḥ |	tasya-Ahareva prANaH rAtriH-eva rayiH |
   prāṇaṃ vā ete praskandanti ye divā ratyā saṃyujyante |	prANam vE ete praskandanti ye divA ratyA saMyujyante |
   brahmacaryameva tadyadrātrau ratyā saṃyujyante || PrUp_1.13 ||	brahmacaryam-eva tat-yat-rAtrO ratyA saMyujyante || PrUp_1.13 ||
   annaṃ vai prajāpatis tato ha vai tadretaḥ |	annam vE prajApatiH tatas ha vE tat-retaH |
   tasmād imāḥ prajāḥ prajāyanta iti || PrUp_1.14 ||	tasmAt imAH prajAH prajAyante iti || PrUp_1.14 ||
   tad ye ha vai tatprajāpativrataṃ caranti |	tat ye ha vE tad-prajApati-vratam caranti |
   te mithunam utpādayante |	te miTunam utpAdayante |
   teṣāmevaiṣa brahmalokaḥ |	tezAm-eva-eza brahma-lokaH |
   yeṣāṃ tapo brahmacaryaṃ |	yezAm tapaH brahmacaryam |
   yeṣu satyaṃ pratiṣṭhitam || PrUp_1.15 ||	yezu satyam pratizWitam || PrUp_1.15 ||
   teṣām asau virajo brahmaloko na yeṣu jihvam anṛtaṃ na māyā ceti ||	tezAm asO virajaH brahma-lokaH na yezu jihvam anRtam na mAyA ca-iti ||
   PrUp_1.16 ||	PrUp_1.16 ||
   ata hainaṃ bhārgavo vaidarbhiḥ papraccha |	atas ha-enam BArgavaH vEdarBiH papracCa |
   bhagavan katyeva devāḥ prajāṃ vidhārayante |	Bagavan kati-eva devAH prajAm viDArayante |
   katara etat prakāśayante |	kataraH etat prakASayante |
   kaḥ punar eṣāṃ variṣṭha iti || PrUp_2.1 ||	kaH punar ezAm varizWaH iti || PrUp_2.1 ||
   tasmai sa hovāca |	tasmE sa ha-uvAca |
   ākāśo ha vā eṣa devo vāyur agnir āpaḥ pṛthivī vāṅmanaścakṣu śrotraṃ ca |	AkASaH ha vE eza devaH vAyuH agniH ApaH pRTivI vAc-manaH-cakzu Srotram ca |
   te prakāśyābhivadanti |	te prakASya-aBivadanti |
   vayam etad bāṇam avaṣṭabhya vidhārayāmaḥ || PrUp_2.2 ||	vayam etat bANam avazwaBya viDArayAmaH || PrUp_2.2 ||
   tān variṣṭaḥ prāṇa uvāca |	tAn varizwaH prANaH uvAca |
   mā mohamāpadyatha, aham evaitat pañcadhātmānaṃ pravibhajyaitad	mA moham-ApadyaTa, aham eva-etat paQcaDA-AtmAnam praviBajya-etat-
   bāṇamavaṣṭabhya vidhārayāmīti |	bANam-avazwaBya viDArayAmi-iti |
   te 'śraddadhānā babhūvuḥ || PrUp_2.3 ||	te aSraddaDAnAH baBUvuH || PrUp_2.3 ||
   so 'bhimānādūrdhvamutkramata iva |	saH aBimAnAt-UrDvam-utkramataH iva |
   tasminn utkrāmaty athetare sarva evotkrāmante |	tasmin utkrAmati aTa-itare sarve eva-utkrAmante |
   tasmiṃś ca pratiṣṭhamāne sarva eva prātiṣṭhante |	tasmin ca pratizWamAne sarve eva prAtizWante |
   tad yathā makṣikā madhukararājānam utkrāmantaṃ sarvā evotkrāmante |	tat yaTA makzikA maDukara-rAjAnam utkrAmantam sarvAH eva-utkrAmante |
   tasmiṃś ca pratiṣṭhamāne sarvā eva prātiṣṭhante |	tasmin ca pratizWamAne sarvAH eva prAtizWante |
   evaṃ vāṅmanaścakṣuḥśrotraṃ ca |	evam vAc-manaH-cakzuH-Srotram ca |
   te prītāḥ prāṇaṃ stunvanti || PrUp_2.4 ||	te prItAH prANam stunvanti || PrUp_2.4 ||
   eṣo 'gnis tapaty eṣa sūrya eṣa parjanyo maghavān eṣa vāyuḥ /	ezaH agniH tapati eza sUryaH eza parjanyaH maGavAn eza vAyuH /
   eṣa pṛthivī rayir devaḥ sadasac cāmṛtaṃ ca yat // PrUp_2.5 //	eza pRTivI rayiH devaH sat-asat ca-amRtam ca yat // PrUp_2.5 //
   arā iva rathanābhau prāṇe sarvaṃ pratiṣṭhitam /	arAH iva raTa-nABO prANe sarvam pratizWitam /
   ṛco yajūṃṣi sāmāni yajñaḥ kṣatraṃ brahma ca // PrUp_2.6//	RcaH yajUMzi sAmAni yajQaH kzatram brahma ca // PrUp_2.6//
   prajāpatiś carasi garbhe tvam eva pratijāyase |	prajApatiH carasi garBe tvam eva pratijAyase |
   tubhyaṃ prāṇa prajās tv imā baliṃ haranti yaḥ prāṇaiḥ pratiṣṭhasi ||	tuByam prANa prajAH tu imAH balim haranti yaH prANEH pratizWasi ||
   PrUp_2.7 ||	PrUp_2.7 ||
   devānām asi vahnitamaḥ pitṝṇāṃ prathamā svadhā /	devAnAm asi vahnitamaH pitLNAm praTamA svaDA /
   ṛṣīṇāṃ caritaṃ satyam atharvāṅgirasām asi // PrUp_2.8 //	RzINAm caritam satyam aTarva-aFgirasAm asi // PrUp_2.8 //
   indras tvaṃ prāṇa tejasā rudro 'si saṃharañ jagat |	indraH tvam prANa tejasA rudraH asi saMharan jagat |
   sthitau ca pari samantādrakṣitā pālayitā parirakṣitā |	sTitO ca pari samantAt-rakzitA pAlayitA parirakzitA |
   tvam eva jagataḥ saumyena rūpeṇa |	tvam eva jagataH sOmyena rUpeNa |
   tvam antarikṣe 'jasraṃ carasi udayāstamayābhyāṃ sūryas tvam eva ca	tvam antarikze ajasram carasi udaya-astamayAByAm sUryaH tvam eva ca
   sarveṣāṃ jyotiṣāṃ patiḥ || PrUp_2.9 ||	sarvezAm jyotizAm patiH || PrUp_2.9 ||
   yadā tvam abhivarṣasy athemāḥ prāṇa te prajāḥ /	yadA tvam aBivarzasi aTa-imAH prANa te prajAH /
   ānandarūpās tiṣṭhanti kāmāyānnaṃ bhaviṣyatīti // PrUp_2.10//	Ananda-rUpAH tizWanti kAmAya-annam Bavizyati-iti // PrUp_2.10//
   vrātyas tvaṃ prāṇaikaṛṣirattā viśvasya satpatiḥ /	vrAtyaH tvam prANa-eka-Rzi-rattA viSvasya sat-patiH /
   vayam ādyasya dātāraḥ pitā tvaṃ mātariśva naḥ // PrUp_2.11//	vayam Adyasya dAtAraH pitA tvam mAtariSva naH // PrUp_2.11//
   yā te tanūrvāci pratiṣṭhitā yā śrotraṃ yā ca cakṣuṣi /	yA te tanUH-vAci pratizWitA yA Srotram yA ca cakzuzi /
   yā ca manasi saṃtatā śivāṃ tāṃ kuru motkramīḥ // PrUp_2.12 //	yA ca manasi saMtatA SivAm tAm kuru mA-utkramIH // PrUp_2.12 //
   prāṇasyedaṃ vaśe sarvaṃ tridive yat pratiṣṭhitam /	prANasya-idam vaSe sarvam tridive yat pratizWitam /
   māteva putrān rakṣasva śrīś ca prajñāṃ ca vidhehi na iti // PrUp_2.13 //	mAtA-iva putrAn rakzasva SrIH ca prajQAm ca viDehi naH iti // PrUp_2.13 //
   atha hainaṃ kausalyaś cāśvalāyanaḥ papraccha |	aTa ha-enam kOsalyaH ca-aSvalAyanaH papracCa |
   bhagavan kuta eṣa prāṇo jāyate |	Bagavan kutas eza prANaH jAyate |
   katham āyāty asmin śarīre |	kaTam AyAti asmin SarIre |
   ātmānaṃ vā pravibhajya kathaṃ prātiṣṭhate |	AtmAnam vA praviBajya kaTam prAtizWate |
   kenotkramate |	kena-utkramate |
   kathaṃ bāhyam abhidhatte |	kaTam bAhyam aBiDatte |
   katham adhyātmam iti || PrUp_3.1 ||	kaTam aDyAtmam iti || PrUp_3.1 ||
   tasmai sa hovāca |	tasmE sa ha-uvAca |
   atipraśnān pṛcchasi |	ati-praSnAn pRcCasi |
   brahmiṣṭho 'sīti |	brahmizWaH asi-iti |
   tasmāt te 'haṃ bravīmi || PrUp_3.2 ||	tasmAt te aham bravImi || PrUp_3.2 ||
   ātmana eṣa prāṇo jāyate |	AtmanaH eza prANaH jAyate |
   yathaiṣā puruṣe chāyaitasminn etadātatam |	yaTA-ezA puruze CAyA-etasmin etat-Atatam |
   manokṛtenāyāty asmiñ śarīre || PrUp_3.3 ||	manaH-kRtena-AyAti asmin SarIre || PrUp_3.3 ||
   yathā samrāḍ evādhikṛtān viniyuṅkte |	yaTA samrAj eva-aDikRtAn viniyuFkte |
   etān grāmān etān grāmān adhitiṣṭhasveti |	etAn grAmAn etAn grAmAn aDitizWasva-iti |
   evam evaiṣa prāṇa itarān prāṇān pṛthak pṛthag eva saṃnidhatte || PrUp_3.4	evam eva-eza prANaH itarAn prANAn pRTak pRTak eva saMniDatte || PrUp_3.4
   pāyūpasthe 'pānam |	pAyu-upasTe apAnam |
   cakṣuḥśrotre mukhanāsikābhyāṃ prāṇaḥ svayaṃ pratiṣṭhate |	cakzuH-Srotre muKa-nAsikAByAm prANaH svayam pratizWate |
   madhye tu samānaḥ |	maDye tu samAnaH |
   eṣa hy etad dhutam annaṃ samaṃ nayati |	eza hi etat Dutam annam samam nayati |
   tasmād etāḥ saptārciṣo bhavanti || PrUp_3.5 ||	tasmAt etAH sapta-arcizaH Bavanti || PrUp_3.5 ||
   hṛdi hy eṣa ātmā |	hRdi hi ezaH AtmA |
   atraitad ekaśataṃ nāḍīnām |	atra-etat eka-Satam nAxInAm |
   tāsāṃ śataṃ śatam ekaikasyāḥ |	tAsAm Satam Satam ekEkasyAH |
   dvāsaptatir dvāsaptatiḥ pratiśākhānāḍīsahasrāṇi bhavanti |	dvAsaptatiH dvAsaptatiH pratiSAKA-nAxI-sahasrANi Bavanti |
   āsu vyānaścarati || PrUp_3.6 ||	Asu vyAnaH-carati || PrUp_3.6 ||
   athaikayordhva udānaḥ puṇyena puṇyaṃ lokaṃ nayati |	aTa-ekayA-UrDvaH udAnaH puNyena puNyam lokam nayati |
   pāpena pāpam |	pApena pApam |
   ubhābhyām eva manuṣyalokam || PrUp_3.7 ||	uBAByAm eva manuzya-lokam || PrUp_3.7 ||
   ādityo ha vai bāhyaḥ prāṇa udayati |	AdityaH ha vE bAhyaH prANaH udayati |
   eṣa hy enaṃ cākṣuṣaṃ prāṇam anugṛhṇānaḥ |	eza hi enam cAkzuzam prANam anugRhNAnaH |
   pṛthivyāṃ yā devatā saiṣā puruṣasyāpānam avaṣṭabhya |	pRTivyAm yA devatA sA-ezA puruzasya-apAnam avazwaBya |
   antarā yadākāśaḥ sa samānaḥ |	antarA yat-AkASaH sa samAnaH |
   vāyur vyānaḥ || PrUp_3.8 ||	vAyuH vyAnaH || PrUp_3.8 ||
   tejo ha vā udānaḥ |	tejaH ha vE udAnaH |
   tasmād upaśāntatejāḥ |	tasmAt upaSAnta-tejAH |
   punarbhavam indriyair manasi saṃpadyamānaiḥ || PrUp_3.9 ||	punarBavam indriyEH manasi saMpadyamAnEH || PrUp_3.9 ||
   yaccittas tenaiṣa prāṇam āyāti |	yat-cittaH tena-eza prANam AyAti |
   prāṇas tejasā yuktaḥ sahātmanā yathā saṃkalpitaṃ lokaṃ nayati || PrUp_3.10	prANaH tejasA yuktaH saha-AtmanA yaTA saMkalpitam lokam nayati || PrUp_3.10
   ya evaṃ vidvān prāṇaṃ veda |	yaH evam vidvAn prANam veda |
   na hāsya prajā hīyate 'mṛto bhavati |	na ha-asya prajAH hIyate amRtaH Bavati |
   tad eṣa ślokaḥ || PrUp_3.11 ||	tat eza SlokaH || PrUp_3.11 ||
   utpattim āyātiṃ sthānaṃ vibhutvaṃ caiva pañcadhā |	utpattim AyAtim sTAnam viBu-tvam ca-eva paQcaDA |
   adhyātmaṃ caiva prāṇasya vijñāyāmṛtam aśnute vijñāyāmṛtam aśnuta iti ||	aDyAtmam ca-eva prANasya vijQAya-amRtam aSnute vijQAya-amRtam aSnutaH iti ||
   PrUp_3.12 ||	PrUp_3.12 ||
   atha hainaṃ sauryāyaṇī gārgyaḥ papraccha |	aTa ha-enam sOryAyaNI gArgyaH papracCa |
   bhagavann etasmin puruṣe kāni svapanti |	Bagavan etasmin puruze kAni svapanti |
   kāny asmiñ jāgrati |	kAni asmin jAgrati |
   katara eṣa devaḥ svapnān paśyati |	kataraH eza devaH svapnAn paSyati |
   kasyaitat sukhaṃ bhavati |	kasya-etat suKam Bavati |
   kasmin nu sarve saṃpratiṣṭhitā bhavantīti || PrUp_4.1 ||	kasmin nu sarve saMpratizWitAH Bavanti-iti || PrUp_4.1 ||
   tasmai sa hovāca |	tasmE sa ha-uvAca |
   yathā gārgya marīcayo'rkasyās taṃ gacchataḥ sarvā etasmiṃs tejomaṇḍala	yaTA gArgya marIcayaH-arkasyAH tam gacCataH sarvAH etasmin tejaH-maNxala
   ekībhavanti |	ekIBavanti |
   tāḥ punaḥ punar udayataḥ pracaranti |	tAH punar punar udayataH pracaranti |
   evaṃ ha vai tat sarvaṃ pare deve manasy ekībhavati |	evam ha vE tat sarvam pare deve manasi ekIBavati |
   tena tarhy eṣa puruṣo na śṛṇoti |	tena tarhi eza puruzaH na SRNoti |
   na paśyati |	na paSyati |
   na jighrati |	na jiGrati |
   na rasayate |	na rasayate |
   na spṛśate |	na spRSate |
   nābhivadate |	na-aBivadate |
   nādatte |	na-Adatte |
   nānandayate |	na-Anandayate |
   na visṛjate |	na visRjate |
   neyāyate |	na-iyAyate |
   svapatīty ācakṣate || PrUp_4.2 ||	svapati-iti Acakzate || PrUp_4.2 ||
   prāṇāgnaya evaitasmin pure jāgrati |	prANa-agnayaH eva-etasmin pure jAgrati |
   gārhapatyo ha vā eṣo 'pānaḥ |	gArhapatyaH ha vE ezaH apAnaH |
   vyāno 'nvāhāryapacanaḥ |	vyAnaH anvAhArya-pacanaH |
   yad gārhapatyāt praṇīyate praṇayanāt |	yat gArhapatyAt praNIyate praNayanAt |
   āhavanīyaḥ prāṇaḥ || PrUp_4.3 ||	AhavanIyaH prANaH || PrUp_4.3 ||
   yad ucchvāsaniḥśvāsāvetāvāhutī samaṃ nayatīti sa samānaḥ |	yat ucCvAsa-niHSvAsO=-etO=-AhutI samam nayati-iti sa samAnaH |
   mano ha vāvana yajamānaḥ |	manaH ha vA-avana yajamAnaH |
   iṣṭaphalam evodānaḥ |	izwa-Palam eva-udAnaH |
   sa enaṃ yajamānam aharaharbrahma gamayati || PrUp_4.4 ||	saH enam yajamAnam aharahar-brahma gamayati || PrUp_4.4 ||
   atraiṣa devaḥ svapne mahimānam anubhavati |	atra-eza devaH svapne mahimAnam anuBavati |
   yad dṛṣṭaṃ iṣṭam anupaśyati |	yat dRzwam izwam anupaSyati |
   śrutaṃ śrutam evārtham anuśṛṇoti |	Srutam Srutam eva-arTam anuSRNoti |
   deśadigantaraiś ca pratyanubhūtaṃ punaḥ punaḥ pratyanubhavati |	deSa-diS-antarEH ca pratyanuBUtam punar punar pratyanuBavati |
   dṛṣṭaṃ cādṛṣṭaṃ ca śrutaṃ cāśrutaṃ cānubhūtaṃ cānanubhūtaṃ ca saccāsacca	dRzwam ca-adRzwam ca Srutam ca-aSrutam ca-anuBUtam ca-ananuBUtam ca sat-ca-asat-ca
   sarvaṃ paśyati |	sarvam paSyati |
   sarvaḥ paśyati || PrUp_4.5 ||	sarvaH paSyati || PrUp_4.5 ||
   sa yadā tejasābhibhūto bhavati |	sa yadA tejasA-aBiBUtaH Bavati |
   atraiṣa devaḥ svapnānna paśyati |	atra-eza devaH svapnAt-na paSyati |
   atha tadaitasmiñ śarīra etat sukhaṃ bhavati || PrUp_4.6 ||	aTa tadA-etasmin SarIraH etat suKam Bavati || PrUp_4.6 ||
   sa yathā somya vayāṃsi vāsovṛkṣaṃ saṃpratiṣṭhante |	sa yaTA somya vayAMsi vAsaH-vRkzam saMpratizWante |
   evaṃ ha vai tat sarvaṃ para ātmani saṃpratiṣṭhate || PrUp_4.7 ||	evam ha vE tat sarvam paraH Atmani saMpratizWate || PrUp_4.7 ||
   pṛthivī ca pṛthivīmātrā ca |	pRTivI ca pRTivI-mAtrA ca |
   āpaś cāpomātrā ca |	ApaH ca-apomAtrA ca |
   tejaś ca tejomātrā ca |	tejaH ca tejaH-mAtrA ca |
   vāyuś ca vāyumātrā ca |	vAyuH ca vAyu-mAtrA ca |
   ākāśaś cākāśamātrā ca |	AkASaH ca-AkASa-mAtrA ca |
   cakṣuś ca draṣṭavyaṃ ca |	cakzuH ca drazwavyam ca |
   śrotraṃ ca śrotavyaṃ ca |	Srotram ca Srotavyam ca |
   ghrāṇaṃ ca ghrātavyaṃ ca |	GrANam ca GrAtavyam ca |
   rasaś ca rasayitavyaṃ ca |	rasaH ca rasayitavyam ca |
   tvak ca sparśayitavyaṃ ca |	tvac ca sparSayitavyam ca |
   vāk ca vaktavyaṃ ca |	vAc ca vaktavyam ca |
   hastau cādātavyaṃ ca |	hastO ca-AdAtavyam ca |
   upasthaś cānandayitavyaṃ ca |	upasTaH ca-Anandayitavyam ca |
   pāyuś ca visarjayitavyaṃ ca |	pAyuH ca visarjayitavyam ca |
   pādau ca gantavyaṃ ca |	pAdO ca gantavyam ca |
   manaś ca mantavyaṃ ca |	manaH ca mantavyam ca |
   buddhiś ca boddhavyaṃ ca |	budDiH ca bodDavyam ca |
   ahaṅkāraś cāhaṅkartavyaṃ ca |	ahaFkAraH ca-ahaFkartavyam ca |
   cittaṃ ca cetayitavyaṃ ca |	cittam ca cetayitavyam ca |
   tejaś ca vidyotayitavyaṃ ca |	tejaH ca vidyotayitavyam ca |
   prāṇaś ca vidhārayitavyaṃ ca || PrUp_4.8 ||	prANaH ca viDArayitavyam ca || PrUp_4.8 ||
   eṣa hi draṣṭā spraṣṭā śrotā ghrātā rasayitā mantā boddhā kartā vijñānātmā	eza hi drazwA sprazwA SrotA GrAtA rasayitA mantA bodDA kartA vijQAna-AtmA
   puruṣaḥ |	puruzaH |
   sa pare 'kṣara ātmani saṃpratiṣṭhate || PrUp_4.9 ||	sa pare akzaraH Atmani saMpratizWate || PrUp_4.9 ||
   param evākṣaraṃ pratipadyate |	param eva-akzaram pratipadyate |
   sa yo ha vai tadacchāyam aśarīram alohitaṃ śubhram akṣaraṃ vedayate yas tu	sa yaH ha vE tad-acCAyam aSarIram alohitam SuBram akzaram vedayate yaH tu
   somya |	somya |
   sa sarvaḥ sarvo bhavati |	sa sarvaH sarvaH Bavati |
   tad eṣa ślokaḥ || PrUp_4.10 ||	tat eza SlokaH || PrUp_4.10 ||
   vijñānātmā saha devaiś ca sarvaiḥ prāṇā bhūtāni saṃpratiṣṭhanti yatra /	vijQAna-AtmA saha devEH ca sarvEH prANAH BUtAni saMpratizWanti yatra /
   tad akṣaraṃ vedayate yas tu somya sa sarvajñaḥ sarvam evāviveśeti //	tat akzaram vedayate yaH tu somya sa sarvajQaH sarvam eva-AviveSa-iti //
   PrUp_4.11 //	PrUp_4.11 //
   atha hainaṃ śaibyaḥ satyakāmaḥ papraccha |	aTa ha-enam SEbyaH satyakAmaH papracCa |
   sa yo ha vai tad bhagavan manuṣyeṣu prāyaṇāntam oṃkāram abhidhyāyīta |	sa yaH ha vE tat Bagavat manuzyezu prAyaNa-antam oMkAram aBiDyAyIta |
   katamaṃ vāva sa tena lokaṃ jayatīti || PrUp_5.1 ||	katamam vAva sa tena lokam jayati-iti || PrUp_5.1 ||
   tasmai sa hovāca |	tasmE sa ha-uvAca |
   etad vai satyakāma paraṃ cāparaṃ ca brahma yad oṃkāraḥ |	etat vE satyakAma param ca-aparam ca brahma yat oMkAraH |
   tasmād vidvān etenaivāyatanenaikataram anveti || PrUp_5.2 ||	tasmAt vidvAn etena-eva-Ayatanena-ekataram anveti || PrUp_5.2 ||
   sa yady ekamātram abhidhyāyīta |	sa yadi eka-mAtram aBiDyAyIta |
   sa tenaiva saṃveditas tūrṇam eva jagatyām abhisampadyate |	sa tena-eva saMveditaH tUrNam eva jagatyAm aBisampadyate |
   tam ṛco manuṣyalokam upanayante |	tam RcaH manuzya-lokam upanayante |
   sa tatra tapasā brahmacaryeṇa śraddhayā sampanno mahimānam anubhavati ||	sa tatra tapasA brahmacaryeNa SradDayA sampannaH mahimAnam anuBavati ||
   PrUp_5.3 ||	PrUp_5.3 ||
   atha yadi dvimātreṇa manasi saṃpadyate |	aTa yadi dvi-mAtreNa manasi saMpadyate |
   so 'ntarīkṣaṃ yajurbhir unnīyate somalokam |	saH antarIkzam yajurBiH unnIyate soma-lokam |
   sa somaloke vibhūtim anubhūya punar āvartate || PrUp_5.4 ||	sa soma-loke viBUtim anuBUya punar Avartate || PrUp_5.4 ||
   yaḥ punar etaṃ trimātreṇomity etenaivākṣareṇa paraṃ puruṣam abhidhyāyīta |	yaH punar etam tri-mAtreNom-iti etena-eva-akzareNa param puruzam aBiDyAyIta |
   sa tejasi sūrye saṃpannaḥ |	sa tejasi sUrye saMpannaH |
   yathā pādodaras tvacā vinirmucyate |	yaTA pAda-udaraH tvacA vinirmucyate |
   evaṃ ha vai sa pāpmanā vinirmuktaḥ sa sāmabhir unnīyate brahmalokam |	evam ha vE sa pApmanA vinirmuktaH sa sAmaBiH unnIyate brahma-lokam |
   sa etasmāj jīvadhanāt parāparaṃ puriśayaṃ puruṣam īkṣate tad etau ślokau	saH etasmAt jIva-DanAt parAparam puriSayam puruzam Ikzate tat etO SlokO
   bhavataḥ || PrUp_5.5 ||	BavataH || PrUp_5.5 ||
   tisro mātrā mṛtyumatyaḥ prayuktā anyonyasaktā anaviprayuktāḥ /	tisraH mAtrAH mRtyumatyaH prayuktAH anyonya-saktAH anaviprayuktAH /
   kriyāsu bāhyābhyantaramadhyamāsu samyakprayuktāsu na kampate jñaḥ //	kriyAsu bAhya-aByantara-maDyamAsu samyak-prayuktAsu na kampate jQaH //
   PrUp_5.6 //	PrUp_5.6 //
   ṛgbhir etaṃ yajurbhir antarikṣaṃ sāmabhir yat tat kavayo vedayante /	RgBiH etam yajurBiH antarikzam sAmaBiH yat tat kavayaH vedayante /
   tam oṃkāreṇaivāyatanenānveti vidvān yat tac chāntam ajaram amṛtam abhayaṃ	tam oMkAreNa-eva-Ayatanena-anveti vidvAn yat tat SAntam ajaram amRtam aBayam
   paraṃ ceti // PrUp_5.7 //	param ca-iti // PrUp_5.7 //
   atha hainaṃ sukeśā bhāradvājaḥ papraccha |	aTa ha-enam su-keSAH BAradvAjaH papracCa |
   bhagavan hiraṇyanābhaḥ kausalyo rājaputro māmupetyaitaṃ praśnamapṛcchata |	Bagavan hiraNyanABaH kOsalyaH rAja-putraH mAm-upetya-etam praSnam-apRcCata |
   ṣoḍaśakalaṃ bhāradvāja puruṣaṃ vettha |	zoxaSa-kalam BAradvAja puruzam vetTa |
   tam ahaṃ kumāram abruvaṃ nāham imaṃ veda |	tam aham kumAram abruvam na-aham imam veda |
   yady aham imam avediṣaṃ kathaṃ te nāvakṣyam iti |	yadi aham imam avedizam kaTam te na-avakzyam iti |
   samūlo vā eṣa pariśuṣyati yo 'nṛtam abhivadati |	sa-mUlaH vE eza pariSuzyati yaH anRtam aBivadati |
   tasmān nārhāmy anṛtaṃ vaktuṃ |	tasmAt na-arhAmi anRtam vaktum |
   sa tūṣṇīṃ ratham āruhya pravavrāja |	sa tUzNIm raTam Aruhya pravavrAja |
   taṃ tvā pṛcchāmi kāsau puruṣa iti || PrUp_6.1 ||	tam tvA pRcCAmi kAsO puruzaH iti || PrUp_6.1 ||
   tasmai sa hovāca |	tasmE sa ha-uvAca |
   ihaivāntaḥ śarīre somya sa puruṣo yasminn etāḥ ṣoḍaśa kalāḥ prabhavantīti	iha-eva-antar SarIre somya sa puruzaH yasmin etAH zoxaSa kalAH praBavanti-iti
   || PrUp_6.2 ||	|| PrUp_6.2 ||
   sa īkṣāṃ cakre |	saH IkzAm cakre |
   kasminn aham utkrānta utkrānto bhaviṣyāmi kasmin vā pratiṣṭhite	kasmin aham utkrAntaH utkrAntaH BavizyAmi kasmin vA pratizWite
   pratiṣṭhāsyāmīti || PrUp_6.3 ||	pratizWAsyAmi-iti || PrUp_6.3 ||
   sa prāṇamasṛjata |	sa prANam-asRjata |
   prāṇāc chadvāṃ khaṃ vāyur jyotir āpaḥ pṛthivīndriyaṃ mano 'nnam annād	prANAt CadvAm Kam vAyuH jyotiH ApaH pRTivI-indriyam manaH annam anna-Ad
   vīryaṃ tapo mantrāḥ karma lokā lokeṣu nāma ca || PrUp_6.4 ||	vIryam tapaH mantrAH karma lokAH lokezu nAma ca || PrUp_6.4 ||
   sa yathemā nadyaḥ syandamānāḥ samudrāyaṇāḥ samudraṃ prāpyāstaṃ gacchanti |	sa yaTA-imAH nadyaH syandamAnAH samudrAyaNAH samudram prApya-astam gacCanti |
   bhidyete tāsāṃ nāmarūpe |	Bidyete tAsAm nAma-rUpe |
   samudra ity evaṃ procyate |	samudraH iti evam procyate |
   evam evāsya paridraṣṭur imāḥ ṣoḍaśa kalāḥ puruṣāyaṇāḥ puruṣaṃ prāpyāstaṃ	evam eva-asya paridrazwuH imAH zoxaSa kalAH puruzAyaNAH puruzam prApya-astam
   gacchanti |	gacCanti |
   bhidyete cāsāṃ nāmarūpe |	Bidyete ca-AsAm nAma-rUpe |
   puruṣa ity evaṃ procyate |	puruzaH iti evam procyate |
   sa eṣo 'kalo 'mṛto bhavati tadeṣa ślokaḥ || PrUp_6.5 ||	saH ezaH akalaH amRtaH Bavati tat-eza SlokaH || PrUp_6.5 ||
   arā iva rathanābhau kalā yasmin pratiṣṭhitāḥ /	arAH iva raTa-nABO kalAH yasmin pratizWitAH /
   taṃ vedyaṃ puruṣaṃ veda yathā mā vo mṛtyuḥ parivyathā iti // PrUp_6.6 //	tam vedyam puruzam veda yaTA mA vaH mRtyuH parivyaTAH iti // PrUp_6.6 //
   tān hovāca |	tAn ha-uvAca |
   etāvad evāham etat paraṃ brahma veda |	etAvat eva-aham etat param brahma veda |
   nātaḥ param astīti || PrUp_6.7 ||	na-atas param asti-iti || PrUp_6.7 ||
   te tam arcayantas tvaṃ hi naḥ pitā yo 'smākam avidyāyāḥ paraṃ pāraṃ	te tam arcayantaH tvam hi naH pitA yaH asmAkam avidyAyAH param pAram
   tārayasīti namaḥ |	tArayasi-iti namaH |
   paramaṛṣibhyo namaḥ paramaṛṣibhyaḥ || PrUp_6.8 ||	parama-RziByaH namaH parama-RziByaH || PrUp_6.8 ||
