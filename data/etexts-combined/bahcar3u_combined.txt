   tṛtīya ucchvāsaḥ	tRtIyaH ucCvAsaH
   nijavarṣāhitasnehā bahubhaktajanānvitāḥ /	nija-varzA-hita-snehAH bahu-Bakta-jana-anvitAH /
   sukālā iva jāyante prajāpuṇyena bhūbhujaḥ // 3.1 //	su-kAlAH iva jAyante prajA-puNyena BUBujaH // 3.1 //
   sādhūnāmupakartu lakṣmīṃ draṣṭuṃ vihāyasā gantum/	sADUnAm-upakartu lakzmIm drazwum vihAyasA gantum/
   na kutūhalikasyamanaścaritaṃ ca mahātmanāṃ śrotum // 3.2 //	na kutUhalikasyamanaH-caritam ca mahAtmanAm Srotum // 3.2 //
   atha kadācidviralitabalāhake, cātakātaṅkakāriṇi kvaṇatkādambe,	aTa kadAcid-viralita-balAhake, cAtaka-AtaFka-kAriNi kvaNat-kAdambe,
   darduradveṣa mayūramadamuṣi, haṃsapathikasārthasarvātithau,	dardura-dveza mayUra-mada-muzi, haMsa-paTika-sArTa-sarva-atiTO,
   dhautāsinibhanabhasi, bhāsvarabhāsvati, śuciśaśini, taruṇatārāgaṇe,	DOta-asi-niBa-naBasi, BAsvara-BAsu-ati, Suci-SaSini, taruNa-tArA-gaNe,
   galatsunāsīraśarāsane, sīdatsaudāmanīdāmni, dāmodaranidrādruhi,	galat-sunA-sIra-SarAsane, sIdat-sOdAmanI-dAmni, dAmodara-nidrA-druhi,
   drutavaidūryavarṇārṇasi ghūrṇamānamihikālaghumeghamoghamaghavati,	druta-vEdUrya-varNa-arNasi GUrNamAnam-ihikA-laGu-meGa-moGam-aGavati,
   nimīlannīpe, niṣkusumakuṭaje, nirmukulakandale, komalakamale,	nimIlat-nIpe, nizkusuma-kuwaje, nirmukula-kandale, komala-kamale,
   madhusyandīndīvare, kahlārāhlādini, śephālikāśītalīkṛtaniśe,	maDusyandI-indIvare, kahlAra-ahlAdini, SePAlikA-SItalIkRta-niSe,
   yūthikāmodini, modamānakumudāvadātadaśadiśi,	yUTika-Amodini, modamAna-kumuda-avadAta-daSa-diSi,
   saptacchadadhūlidhūsaritasamīre,	saptacCada-DUli-DU-sarita-samIre,
   svabakilabandhurabandhūkāvadhyamānākāṇḍasadhye, nīrājitavājini,	sva-bakila-banDura-banDUka-avaDyamAnA-kANxa-saDye, nIrAjita-vAjini,
   uddāmadantini darpakṣībaukṣake, kṣīyamāṇapaṅkacakravāle,	uddAmadantini darpakzI-bOkzake, kzIyamANa-paFka-cakravAle,
   bālapulinapallavitasindhurodhasi, pariṇāmāśyānaśyāmāke,	bAla-pulina-pallavita-sinDu-roDasi, pariNAma-aSyAna-SyAmAke,
   janitapriyaṅgamañjarīrajasi, kaṭhoritatrapusatvaci, kusumasmeraśare,	janita-priyaFga-maQjarI-rajasi, kaWorita-trapusatvaci, kusuma-smera-Sare,
   śaratsamayārambhe rājñaḥ samīpādvāṇo bandhūndraṣṭuṃ punarāpi taṃ	Sarad-samaya-AramBe rAjQaH samIpAt-vANaH banDUn-drazwum punar-A-api tam
   brāhnaṇādhivāsamagāt /	brAhnaNa-aDivAsam-agAt /
   samupalabdhabhūpālasaṃmānātiśayaparituṣṭāstvasya jñātayaḥ ślāghamānā	samupalabDa-BUpAla-saMmAna-atiSaya-parituzwAH-tu-asya jQAtayaH SlAGamAnA
   niryayuḥ /	niryayuH /
   krameṇa ca kāṃścidabhivādayamānaḥ, kaścidabhivādyamānaḥ, kaiścicchirasi	krameNa ca kAMScid-aBivAdayamAnaH, kaScid-aBivAdyamAnaH, kEScid-Sirasi
   cumbyamānaḥ, kāṃścinmūrdhni samājighran, kaiścidāliṅgyamānaḥ,	cumbyamAnaH, kAMScid-mUrDni samAjiGran, kEScid-AliFgyamAnaH,
   kāṃścidāliṅgan, anyairāśiṣānugṛhyamāṇaḥ, parānanugṛhṇan,	kAMScid-AliFgan, anyEH-ASiza-anugRhyamANaH, parAn-anugRhNan,
   bahubandhumadhyavartī paraṃ mumude /	bahu-banDu-maDya-vartI param mumude /
   saṃbhrāntaparijanopanītaṃ cāsanamāsīnaṣu guruṣu bheje /	saMBrAnta-parijana-upanItam ca-Asanam-AsInazu guruzu Beje /
   bhajamānaścārcādisatkāraṃ nitarāṃ nananda /	BajamAnaH-ca-arca-Adi-satkAram nitarAm nananda /
   prīyamāṇena ca manasā sarvāṃstānparyapṛcchart--"kāccadetāvato divasānsu	prIyamANena ca manasA sarvAn=-tAn-paryapRt-Sart---"kAt-cad-etAvataH divasAn-su
   kano yūyam? apratyūhā vā samyakkaraṇaparitoṣitadvijacakrā krātavī kriyā	kanaH yUyam? apratyUhA vA samyak-karaNa-paritozita-dvija-cakrA krAtavI kriyA
   kriyate? yayāvadavikalamantrabhāñji bhuñjate vā havīṃṣi hutabhujaḥ?	kriyate? yayAvat-avikala-mantra-BAQji BuQjate vA havIMzi hutaBujaH?
   yathākālamadhoyate vā baṭavaḥ? pratidinamavicchinno vā vedābhyāsaḥ?	yaTAkAlam-aDoyate vA bawavaH? pratidinam-avicCinnaH vA veda-aByAsaH?
   kaccitsa eva cirantano yajñavidyākarnaṇyabhiyogaḥ? tānyeva vyākaraṇe	kaccit-saH eva cirantanaH yajQa-vidyA-karnaNI-aBiyogaH? tAni-eva vyAkaraNe
   parasparaspardhānubandhābandhyadivasadarśitādarāṇi vyākhyānamaṇḍalāni,	paraspara-sparDA-anubanDa-AbanDya-divasa-darSita-AdarANi vyAKyAna-maNxalAni,
   saiva vā purātīnī parityaktānyakartavyā pramāṇagoṣṭhī, sa eva vā	sA-eva vA purAtInI parityakta-anya-kartavyA pramANa-gozWI, saH eva vA
   mandīkṛtetaraśāstraraso mīmāṃsāyāmatirasaḥ? kaccitta	mandIkRta-itara-SAstra-rasaH mImAMsAyAm-atirasaH? kaccit-ta
   evābhinavasubhāṣitasudhāvarṣiṇaḥ kāvyālāpāḥ?' iti /	eva-aBinavasu-BAzita-suDA-varziNaH kAvya-AlApAH?-a iti /
   atha te tamūcu-"tāta! saṃtoṣajuṣāṃ satatasaṃnihitavidyāvinodānāṃ	aTa te tam-Ucu-"tAta! saMtoza-juzAm satata-saMnihita-vidyA-vinodAnAm
   vaitānavahnimātrasahāyānāṃ kiyanmātraṃ na kṛtyaṃ sukhitayā	vEtAna-vahni-mAtra-sahAyAnAm kiyat-mAtram na kRtyam suKitayA
   sakalabhuvanabhujibhṛjaṅgarājadehadīrghe rakṣati kṣitiṃ kṣitibhuje /	sakala-Buvana-Buji-BRt-aFgarAja-deha-dIrGe rakzati kzitim kzitiBuje /
   sarvathā sukhina eva vayam, viśeṣeṇa tu tvayi vimuktakausīdye	sarvaTA suKinaH eva vayam, viSezeNa tu tvayi vimukta-kOsIdye
   parameśvarapārśvavartini vetrāsanamadhitiṣṭhati /	parameSvara-pArSva-vartini vetrAsanam-aDitizWati /
   sarve ca yathāśakti yathāvibhavaṃ yathākāla ca saṃpādyante viprajanocitāḥ	sarve ca yaTASakti yaTA-viBavam yaTAkAla ca saMpAdyante vipra-jana-ucitAH
   kriyākalāpāḥ' ityevamādibhirālāpaiḥ skandāvāravārtābhiśca	kriyA-kalApAH-a iti-evamAdiBiH-AlApEH skandAvAra-vArtABiH-ca
   śaiśavātikrāntakrīḍānusmaraṇaiḥ pūrvajakathābhiśca vinoditamanāstaiḥ saha	SESava-atikrAnta-krIxA-anusmaraNEH pUrvaja-kaTABiH-ca vinodita-manAH-tEH saha
   suciramatiṣṭhat /	suciram-atizWat /
   utthāya ca madhyandine yathākriyamāṇāḥ sthitīrakarot /	utTAya ca maDyandine yaTA-kriyamANAH sTitIH-akarot /
   bhuktavantaṃ ca ta sarve jñātayaḥ paryavārayan /	Buktavantam ca te sarve jQAtayaH paryavArayan /
   atrāntare dukūlapaṭṭaprabhave śikhaṇḍyapāṅgapāṇḍunī pauṇḍre vāsasī vasānaḥ	atra-antare dukUla-pawwa-praBave SiKaNxI-apAFga-pANxunI pONxre vAsasI vasAnaH
   snānāvasānasamaye vanditayā torthamṛdā gorocanayā ca racitatilakaḥ,	snAna-avasAna-samaye vanditayA torTamRdA gorocanayA ca racita-tilakaH,
   tailāmalakamasṛṇitamauliḥ, anuccacūḍācumbinā nibijena kusumāpoḍakena	tEla-Amalakam-asRNita-mOliH, anuccacUxa-AcumbinA nibijena kusuma-Apoxakena
   samudbhāsamānaḥ, asakṛdupayuktatāmbūlavimalādhararāgakāntiḥ,	samudBAsamAnaH, asakRt-upayukta-tAmbUla-vimalA-Dara-rAga-kAntiH,
   ekaśalākāñjanajanitalocanaruciḥ, acirabhuktaḥ, vinītamāryaṃ ca veṣaṃ	eka-SalAkA-aQjana-janita-locana-ruciH, acira-BuktaH, vinItam-Aryam ca vezam
   dadhānaḥ, pustakavācakaḥ sudṛṣṭirājagāma /	daDAnaH, pustaka-vAcakaH su-dRzwiH-AjagAma /
   nātidūravartinyāṃ cāsandyāṃniṣasāda /	na-ati-dUra-vartinyAm ca-AsandyAMnizasAda /
   sthitvā ca mudūrtamiva tatkālāpanītasūtraveṣṭanamapi	sTitvA ca mudUrtam-iva tad-kAla-apanIta-sUtra-vezwanam-api
   nakhakiraṇairmṛdumṛṇālasūtrauravāveṣṭitaṃ pustakaṃ	naKa-kiraNEH-mRdu-mRNAla-sUtrOrava-Avezwitam pustakam
   puronihitaśaraśalākāyantrake nidhāya, pṛṣṭhataḥ sanīḍasaṃniviṣṭābhyāṃ	puronihita-Sara-SalAkA-yantrake niDAya, pRzWatas sa-nIxa-saMnivizwAByAm
   madhukarapārāvatābhyāṃ vaṃśikābhyāṃ datte sthānake	maDukara-pArAvatAByAm vaMSikAByAm datte sTAnake
   prābhātikaprapāṭhakacchedacihnīkṛtamantaraṃ patramutkṣipya, gṛhītvā ca	prABAtika-prapAWaka=-Ceda-cihnIkRtam-antaram patram-utkzipya, gRhItvA ca
   katipayapatralaghvīṃ kapāṭikām kṣālayanniva maṣīmalinānyakṣarāṇi	katipaya-patra-laGvIm kapAwikAm kzAlayan=-iva mazI-malinAni-akzarANi
   dantakāntibhiḥ, arcayanniva sitakusumamuktibhirgrantham,	danta-kAntiBiH, arcayan=-iva sita-kusuma-muktiBiH-granTam,
   mukhasaṃnihitasarasvatīnūpuraravairiva gamakairmadhurairākṣipanmanāṃsi	muKa-saMnihita-sarasvatI-nUpura-ravEH-iva gamakEH-maDurEH-Akzipat-manAMsi
   śrotṝṇāṃ gītyā pavamānaproktaṃ purāṇaṃ papāṭha /	SrotLNAm gItyA pavamAna-proktam purANam papAWa /
   tasmiṃśca tathā śrutisubhagagītigarbhaṃ paṭhati sudṛṣṭau nātidūravartī	tasmin=-ca taTA Sruti-suBaga-gIti-garBam paWati su-dRzwO na-ati-dUra-vartI
   vandī sūcībāṇastāramadhureṇa gītidhvanimanuvartamānaḥ	vandI sUcI-bANaH-tAra-maDureNa gIti-Dvanim-anuvartamAnaH
   svareṇedamāryāyugalamagāyat--	svareNa-idam-AryA-yugalam-agAyat--
   tadapi munigītamatipṛthu tadapi jagadvyāpi pāvanaṃ tadapi/	tat-api muni-gItam-ati-pRTu tat-api jagat-vyApi pAvanam tat-api/
   harṣacaritādabhinnaṃ pratibhāti hi me pūrāṇamidam // 3.3 //	harza-carita-AdaBinnam pratiBAti hi me pUrANam-idam // 3.3 //
   vaṃśānugamavivādi sphuṭakaraṇaṃ bharatamārgabhajanaguru/	vaMSa-anugama-vivAdi sPuwa-karaNam Barata-mArga-Bajana-guru/
   śrīkaṇṭhaviniryāta gītamidaṃ harṣarājyamiva // 3.4 //	SrIkaNWa-viniryAta gItam-idam harza-rAjyam-iva // 3.4 //
   tacchrutvā bāṇasya catvāraḥ pitāmahamukhapajhā iva	tat-SrutvA bANasya catvAraH pitAmaha-muKa-paJAH iva
   vedābhyāsapāvatritamūrtayaḥ, upāyā iva sāmaprayogalalitamukhāḥ, gaṇapatiḥ,	veda-aByAsa-pAva-trita-mUrtayaH, upAyAH iva sAma-prayoga-lalita-muKAH, gaNapatiH,
   adhipatiḥ, tārāpatiḥ, śyāmala iti pitṛvyaputrā bhrātaraḥ,	aDipatiH, tArApatiH, SyAmalaH iti pitRvya-putrAH BrAtaraH,
   prasannavṛttayaḥ, gṛhītavākyāḥ, kṛtagurupadanyāsāḥ, nyāyavādinaḥ,	prasanna-vRttayaH, gRhIta-vAkyAH, kRta-guru-pada-nyAsAH, nyAya-vAdinaH,
   sukṛtasaṃgrahābhyāsaguravo labdhasādhuśabdā loka iva vyākaraṇe 'pi	sukRta-saMgraha-aByAsa-guravaH labDa-sADu-SabdAH lokaH iva vyAkaraNe api
   sakalapurāṇarājarṣicaritābhijñāḥ, mahābhāratabhāvitātmānaḥ,	sakala-purANa-rAja-Rzi-carita-aBijQAH, mahABArata-BAvitAtmAnaH,
   viditasakaletihāsāḥ, mahāvidvāṃsaḥ, mahākavayaḥ,	vidita-sakala-itihAsAH, mahA-vidvAMsaH, mahA-kavayaH,
   mahāpuruṣavṛttāntakutūhalinaḥ, subhāṣitaśravaṇarasarasāyanāḥ, vitṛṣṇāḥ,	mahApuruza-vRttAnta-kutU-halinaH, su-BAzita-SravaNa-rasa-rasAyanAH, vitRzNAH,
   vayasi vacasi yaśasi tapasi sadasi mahasi vapuṣi yajuṣi ca prathamāḥ,	vayasi vacasi yaSasi tapasi sadasi mahasi vapuzi yajuzi ca praTamAH,
   pūrvameva kṛtasaṃgarāḥ, vivakṣavaḥ, smitasudhādhavalitakapolodarāḥ,	pUrvam-eva kRta-saMgarAH, vivakzavaH, smita-suDA-Davalita-kapola-udarAH,
   parasparasya mukhānivyalokayan /	parasparasya muKAnivyalokayan /
   atha teṣāṃ kanīyānkamaladaladīrghalocanaḥ śyāmalo nāma bāṇasya	aTa tezAm kanIyAn-kamala-dala-dIrGa-locanaH SyAmalaH nAma bANasya
   preyānprāṇānāmapi vaśayitā dattasaṃjñastaiḥ sapraṇayaṃ	preyAn-prANAnAm-api vaSayitA datta-saMjQaH-tEH sa-praNayam
   daśanajyotsnāsnapitakakubhā mukhendunā babhāṣe--"tāta bāṇa! dvijānāṃ rājā	daSana-jyotsnA-snapita-kakuBA muKa-indunA baBAze---"tAta bANa! dvijAnAm rAjA
   gurudāragrahaṇamakārṣīt purūravā brāhnaṇadhanatṛṣṇayā dayitenāyuṣā	guru-dAra-grahaNam-akArzIt purUravAH brAhnaNa-Dana-tRzNayA dayitena-AyuzA
   vyayujyata /	vyayujyate /
   nahuṣaḥ parakalatrābhilāṣā mahābhujaṅga āsīt /	nahuzaH para-kalatra-aBilAzA mahA-BujaFgaH AsIt /
   yayātirāhitabrāhnaṇīpāñigrahaṇaḥ papāta /	yayAtirAhita-brAhnaNI-pAQi-grahaNaH papAta /
   sudyumnaḥ strīmaya evābhavat /	sudyumnaH strI-mayaH eva-aBavat /
   somakasya prakhyātā jagati jantuvadhanirghṛṇatā /	somakasya praKyAtA jagati jantu-vaDa-nirGRNa-tA /
   māndhātā mārgaṇavyasanena saputrapautro rasātalamagāt /	mAnDAtA mArgaNa-vyasanena sa-putra-pOtraH rasAtalam-agAt /
   purukutsaḥ kutsitaṃ karma tapasyannapi mekalakandhakāyāmakarot /	purukutsaH kutsitam karma tapasyan=-api mekalakanDakAyAm-akarot /
   kuvalayāśvo bhujaṅgalokaparigrahādaśvatarakanyāmapi na parijahāra /	kuvalaya-aSvaH BujaFga-loka-parigrahAt-aSvatara-kanyAm-api na parijahAraH /
   pṛthuḥ prathamapuruṣakaḥ paribhūtavānpṛthivīm /	pRTuH praTama-puruzakaH pariBUtavAn-pRTivIm /
   nṛgasya kṛkalāsabhāve 'pi varṇasaṃkaraḥ samadṛśyata /	nRgasya kRkalAsa-BAve api varNa-saMkaraH samadRSyata /
   saudāsena narakṣitā payākulīkṛtā kṣiti /	sOdAsena na-rakzitA payAkulIkRtA kziti /
   nalamavaśākṣahṛdayaṃ kalirabhibhūtavān /	nalam-avaSAkza-hRdayam kaliH-aBiBUtavAn /
   savaraṇo mitraduhitari viklavatāmagāt /	sa-varaNaH mitra-duhitari viklava-tAm-agAt /
   daśaratha iṣṭarāmonmādena mṛtyumavāpa /	daSaraTaH izwa-rAma-unmAdena mRtyum-avApa /
   kārtavīryo gobrāhnaṇātipīḍanena nidhanamayāsīt /	kArtavIryaH go-brAhnaNa-ati-pIxanena niDana-mayAsIt /
   marutta iṣṭavahusuvarṇako 'pi debadvijabahumato na babhava /	maruttaH izwa-vahu-suvarNakaH api deba-dvija-bahu-mataH na baBava /
   śantanurativyasanādekākī viyukto vāhinyā vipine vilalāpa /	SantanuH-ati-vyasanAt-ekAkI viyuktaH vAhinyAH vipine vilalApa /
   pāṇḍurvanamadhyagato matsya iva madanarasāviṣṭaḥ prāṇānmumāca /	pANxuH-vana-maDya-gataH matsyaH iva madana-rasa-AvizwaH prANAn-mumAca /
   yudhiṣṭhiro gurubhayaviṣaṇṇahṛdayaḥ samaraśirasi satyamutsṛṣṭavān /	yuDizWiraH guru-Baya-vizaNNa-hRdayaH samara-Sirasi satyam-utsRzwavAn /
   itthaṃ nāsti rājatvamapakalaṅgamṛte devadevādamataḥ sarvadvīpabhūjo harṣāt	itTam na-asti rAja-tvam-apakalaFgamRte devadevAdam-atas sarva-dvIpa-BUjaH harzAt-
   asya hi bahūnyāścaryāṇi śrūyante /	asya hi bahUni-AScaryANi SrUyante /
   tathā hi-atra balajitā niścalīkṛtāścalantaḥ kṛtapakṣāḥ kṣitibhṛtaḥ /	taTA hi-atra bala-jitAH niScalIkRtAH-calantaH kRta-pakzAH kzitiBRtaH /
   atra prajāpatinā śeṣabhogimaṇḍalasyopari kṣaṇā kṛtā /	atra prajApatinA Seza-Bogi-maNxalasya-upari kzaNA kRtA /
   atra puruṣottamena sindhurājaṃ pramathya lakṣmīrātmīkṛtā /	atra puruzottamena sinDurAjam pramaTya lakzmIH-AtmIkRtA /
   atra balinā mocitabhūbhṛdveṣṭano mukto mahānāgaḥ /	atra balinA mocita-BUBRt-vezwanaH muktaH mahA-nAgaH /
   atra devenābhiṣiktaḥ kumāraḥ /	atra devena-aBiziktaH kumAraH /
   atra svāminaikaprahārapātitārātinā prakhyāpitā śaktiḥ /	atra svAminA-eka-prahAra-pAtita-arAtinA praKyApitA SaktiH /
   atra narasiṃhena svahastaviśasitārātinā prakaṭīkṛto vikramaḥ /	atra narasiMhena sva-hasta-viSasita-arAtinA prakawIkRtaH vikramaH /
   atra parameśvareṇa tuṣāraśailabhuvo durgāyā gṛhītaḥ karaḥ /	atra parameSvareNa tuzAra-SEla-BuvaH durgAyAH gRhItaH karaH /
   atra lokanāthena diśāṃ mukheṣu parikalpitā lokapālāḥ,	atra lokanATena diSAm muKezu parikalpitAH lokapAlAH,
   sakalabhuvanakośaścāgrajanmanāṃ vibhaktaḥ, ityevamādayaḥ	sakala-Buvana-koSaH-ca-agrajanmanAm viBaktaH, iti-evamAdayaH
   prathamakṛtayugasyeva dṛśyante mahāsamārambhāḥ /	praTama-kRta-yugasya-iva dRSyante mahA-samAramBAH /
   ato 'sya sugṛhītanāmnaḥ purāyarāśeḥ pūrvapuruṣavaṃśānukrameṇāditaḥ	atas asya su-gRhIta-nAmnaH purAya-rASeH pUrva-puruza-vaMSa-anukrameNa-Aditas-
   prabhṛti caritamicchāmaḥ śrotum /	praBRti caritam-icCAmaH Srotum /
   sumahānkālo naḥ śuśrūṣamāṇānām /	su-mahAn-kAlaH naH SuSrUzamANAnAm /
   ayaskāntamaṇaya iva lohāni nīrasaniṣṭhurāṇi kṣullakānāmapyākarṣanti	ayaskAnta-maNayaH iva lohAni nIrasa-nizWurANi kzullakAnAm-api-Akarzanti
   manāṃsi mahatāṃ guṇāḥ, kimuta svabhāvasarasamṛdūnītareṣām /	manAMsi mahatAm guNAH, kim-uta svaBAva-sarasa-mRdUni-itarezAm /
   kasya na dvitīyamahābhārate bhavedasya carite kutūhalam? ācaṣṭā bhabān /	kasya na dvitIya-mahABArate Bavet-asya carite kutUhalam? AcazwAH BabAn /
   bhavatu bhārgavo 'yaṃ vaṃśaḥ śucinānena puṇyarājarṣicaritaśravaṇena	Bavatu BArgavaH ayam vaMSaH SucinA-anena puNya-rAja-Rzi-carita-SravaNena
   sutarāṃ śucitaraḥ, ityevamabhidhāya tūṣṇīmabhūt /	sutarAm SucitaraH, iti-evam-aBiDAya tUzNIm-aBUt /
   bāṇastu vihasyābravīt--ārya! na yuktyanurūpamabhihitam /	bANaH-tu vihasya-abravIt--Arya! na yukti-anurUpam-aBihitam /
   aghaṭamānamanorathamiva bhavatāṃ kutūhalamavakalpayāmi /	aGawamAna-manoraTam-iva BavatAm kutUhalam-avakalpayAmi /
   śakyāśakyaparisaṃkhyānaśūnyāḥ prāyeṇa svārthatṛṣaḥ /	SakyA-Sakya-parisaMKyAna-SUnyAH prAyeNa sva-arTa-tRzaH /
   paraguṇānurāgiṇī priyajanakathāśravaṇarasarabhasamohitā ca manye	para-guNa-anurAgiNI priya-jana-kaTA-SravaNa-rasa-raBasa-mohitA ca manye
   mahatāmapi matirapaharati pravivekam /	mahatAm-api matiH-apaharati pravivekam /
   paśyatvāryaḥ kva paramāṇuparimāṇaṃ baṭuhṛdayam, kva	paSyatu-AryaH kva paramANu-parimANam bawu-hRdayam, kva
   samastabrahnastambhavyāpi devasya caritam? kva pāramitavarṇarvṛttayaḥ	samasta-brahna-stamBa-vyApi devasya caritam? kva pAramita-varNarvRttayaH
   katipaye śabdāḥ, kva saṃkhyātigāstadguṇāḥ? sarvajñasyāpyayamaviṣayaḥ,	katipaye SabdAH, kva saMKyA-atigAH-tad-guNAH? sarvajQasya-api-ayamavizayaH,
   vācaspaterapyagocaraḥ, sarasvatyā apyatibhāraḥ, kimutāsmadvidhasya? kaḥ	vAcaspateH-api-agocaraH, sarasvatyAH api-atiBAraH, kim-uta-asmadviDasya? kaH
   khalu puruṣāyuṣaśatenāpi śaknuyādavikalamasya caritaṃ varṇayitum? ekadeśe	Kalu puruza-Ayuza-Satena-api SaknuyAt-avikalam-asya caritam varNayitum? eka-deSe
   tu yadi kutūhalaṃ vaḥ, sajjā vayam /	tu yadi kutUhalam vaH, sajjAH vayam /
   iyamadhigatakatipayākṣaralavaladhīyasī jihvā kvopayogaṃ gamiṣyati?	iyam-aDigata-katipaya-akzara-lava-laDIyasI jihvA kva-upayogam gamizyati?
   bhavantaḥ śrotāraḥ /	BavantaH SrotAraH /
   vaṇyate harṣacaritam /	vaNyate harza-caritam /
   kimanyat /	kim-anyat /
   divasaḥ paścāllambanamānakapilakiraṇajaṭābhārabhāsvaro	divasaH paScAt-lambana-mAna-kapila-kiraNa-jawA-BAra-BAsvaraH-
   bhagavānbhārgavarāma iva samantapañcakaru dheramahāhrade nimajjati	BagavAn-BArgavarAmaH iva samantapaQcakaru Dera-mahAhrade nimajjati
   sadhyārāgapaṭale pūṣā /	saDyA-rAga-pawale pUzA /
   śvo nivedayitāsmi iti /	Svas nivedayitAsmi iti /
   sarve ca te "tathā' iti pratyapadyanta /	sarve ca te "taTA-a iti pratyapadyanta /
   nāticirādutthāya saṃdhyāmupāsituṃ śoṇamayāsīt /	na-ati-cirAt-utTAya saMDyAm-upAsitum SoNa-maya-AsIt /
   atha madhumadapallavitamālavīkapolakomalātape mukulite 'hni,	aTa maDu-mada-pallavita-mAlavI-kapola-komala-Atape mukulite ahni,
   kamalinīmīlanādiva lohitatame tamolihi ravau lambamāne,	kamalinI-mIlanAt-iva lohitatame tamaH-lihi ravO lambamAne,
   ravirathaturagamārgānusāreṇa yamamahiṣa iva dhāvati nabhasi tamasi,	ravi-raTa-turaga-mArga-anusAreNa yama-mahizaH iva DAvati naBasi tamasi,
   krameṇa ca gṛhatāpasakuṭorakapaṭalāvalambiṣu raktātapacchedaiḥ saha	krameNa ca gRha-tApasa-kuworaka-pawala-avalambizu rakta-Atapa=-CedEH saha
   sahṛteṣu valkaleṣu, kalikalmaṣamuṣi muṣṇati gaganamagnihotradhāmadhūme,	sa-hRtezu valkala-izu, kali-kalmaza-muzi muzNati gaganam-agnihotra-DAma-DUme,
   saniyame yajamānajane manauvratini, vihāravelāvilole paryaṭati patnījane,	sa-niyame yajamAna-jane manOvratini, vihAra-velA-vilole paryawati patnI-jane,
   vikīryamāṇaharitaśyāmākaśālipūlikāsu dugdhāsu homakapilāsu, hūyamāne	vikIryamANa-harita-SyAmAka-SAli-pUlikAsu dugDAsu homakapilAsu, hUyamAne
   vaitānatanūnapāti, pūtaviṣṭaropaviṣṭe kṛṣṇājinajaṭile jaṭini japati	vEtAna-tanUna-pAti, pUta-vizwara-upavizwe kRzNa-ajina-jawile jawini japati
   baṭujane, brahnāsanādhyāsini dhyāyati yogigaṇe,	bawu-jane, brahna-Asana-aDyAsini DyAyati yogi-gaNe,
   tāladhvanidhāvamānānantāntevāsini alasavṛddhaśrotriyānumatena	tAla-Dvani-DA-avamAna-ananta-antevAsini alasa-vRdDa-Srotriya-anumatena
   galadgranthadaṇḍakodgāriṇi sadyāṃ samavadhārayati vaṭharaviṭabaṭusamāje,	galadgranTa-daNxaka-udgAriNi sadyAm samavaDArayati vaWara-viwa-bawu-samAje,
   samunjjati ca jyotiṣi tārakākhye khe, prāpte pradoṣārambhe	samunjjati ca jyotizi tAraka-AKye Ke, prApte pradoza-AramBe
   bhavanamāgatyopaviṣṭaḥ snigdhairbandhubhiśca sārdha tayaiva goṣṭhayā	Bavanam-Agatya-upavizwaH snigDEH-banDuBiH-ca sArDa tayA-eva gozWayA
   tasthau /	tasTO /
   nītaprathamayāmaśca gaṇapaterbhavane parikalpitaṃ śayanīyamasevata /	nIta-praTama-yAmaH-ca gaNapateH-Bavane parikalpitam SayanIyam-asevata /
   itareṣāṃ tu sarvaṣāṃ nimīlitadṛśāmapyanupajātanidrāṇāṃ kamalavanānāmiva	itarezAm tu sarvazAm nimIlita-dRSAm-api-anupajAta-nidrANAm kamala-vanAnAm-iva
   sūryodayaṃ pratipālayatāṃ kutūhalena kathamapi sā kṣapā kṣayamagacchat /	sUrya-udayam pratipAlayatAm kutUhalena kaTam-api sA kzapA kzayam-agacCat /
   atha yāminyāsturye yāma pratibuddhaḥ sa eva bandī ślokadvayamagāyat--	aTa yAminyAH-turye yAma pratibudDaH saH eva bandI Sloka-dvayam-agAyat--
   "paścādaṅghriṃ prasārya trikanativitata drāghayitvāṅgamuccair	"paScAt-aFGrim prasArya tri-kanati-vitata drAGayitvA-aFgam-uccEs-
   āsajyābhugnakaṇṭho mukhamurasi saṭā dhṛlidhūmrā vidhūya /	Asajya-ABugna-kaNWaH muKam-urasi sawA DRli-DUmrAH viDUya /
   ghāsagrāsābhilāṣādanavaratacalatprothatuṇḍasturaṅgo	GAsa-grAsa-aBilAzAdana-varata-calat-proTa-tuNxaH-turaFgaH-
   mandaṃ śabdāyamāno vilikhati śayanādutthitaḥ kṣmāṃ khureṇa' // 3.5 //	mandam SabdAyamAnaH viliKati SayanAt-utTitaH kzmAm KureNa-a // 3.5 //
   kurvannābhugnapṛṣṭho mukhanikaṭakaṭi kandharāmātiraścīṃ	kurvan=-ABugna-pRzWaH muKa-nikawa-kawi kanDarA-mAtiraScIm
   lolenāhanyamānaṃ tuhitakaṇamucā cañcatā kesareṇa /	lolena-ahanyamAnam tuhita-kaNa-mucA caQcatA kesareNa /
   nidrākaṇḍūkaṣāyaṃ kaṣati nibiḍitaśrotraśuktisturaṅgas	nidrA-kaNxU-kazAyam kazati nibixita-Srotra-SuktiH-turaFga-s
   tvaṅgatpakṣmāpralagnagantanuvusakaṇaṃ koṇamakṣṇaḥ khureṇa // 3.6 //	tu-aFgat-pakzma-apralagna-gantanu-vusa-kaNam koNam-akzNaH KureNa // 3.6 //
   bāṇastu tacchratbā samutsṛjya nidrāmutthāya pkṣālya vadanamupāsya ca	bANaH-tu tad-SratbA samutsRjya nidrAm-utTAya pkzAlya vadanam-upAsya ca
   bhagavatīṃ saṃdhyāmudite ca bhagavati savitari	BagavatIm saMDyA-mudite ca Bagavati savitari
   gṛhītatāmbūlastatraivātiṣṭhat /	gRhIta-tAmbUlaH-tatra-eva-atizWat /
   atrāntare sarve 'sya jñātayaḥ samājagmuḥ, parivāye cāsāṃcakrire /	atra-antare sarve asya jQAtayaH samAjagmuH, parivAye ca-AsAMcakrire /
   asāvapi pūrvoddhātena viditābhiprāyasteṣāṃ puro harṣacaritaṃ	asO=-api pUrva-udDAtena vidita-aBiprAyaH-tezAm puras harza-caritam
   kathayitumārebhe-- śrūyatām--asti puṇyakṛtāmadhivāso vāsavāvāsa iva	kaTayitum-AreBe- SrUyatAm---asti puNya-kRtAm-aDivAsaH vAsava-AvAsaH iva
   vasudhāmavatīrṇaḥ satatamasakīrṇavarṇavyavahārasthitiḥ kṛtayugavyavasthaḥ,	vasuDAm-avatIrNaH satatamasa-kIrNa-varNa-vyavahAra-sTitiH kRta-yuga-vyavasTaH,
   sthalakamalabahalatayā potronmūlyamānamṛṇālairudgītamedinīsāraguṇairiva	sTala-kamala-bahala-tayA potra-unmUlyamAna-mRNAlEH-udgIta-medinI-sAra-guNEH-iva
   kṛtamadhukarakā lāhalairharullikhyamānakṣetraḥ, jñīrodapayaḥ	kRta-maDukarakAH lAhalEH-harulliKyamAna-kzetraH, jQIra-uda-payaH
   pāyipayodasiktābhiriva puṇḍrekṣuvāṭasaṃtatibhirnirantaraḥ,	pAyi-payoda-siktABiH-iva puNxra-ikzu-vAwa-saMtatiBiH-nirantaraH,
   pratidiśamapūrvaparvatakairiva khaladhānadhāmabhirvibhajyamānaiḥ	pratidiSam-apUrva-parvatakEH-iva Kala-DAna-DAmaBiH-viBajyamAnEH
   sasyakūṭaiḥ saṃkaṭasakalasīmāntaḥ,	sasya-kUwEH saMkawa-sakala-sImAntaH,
   samantāduddhātaghaṭīsicyamānairjīrakajūṭairjaṭilitabhūmiḥ,	samantAt-udDAta-GawI-sicyamAnEH-jIraka-jUwEH-jawilita-BUmiH,
   urvarāvarīyobhiḥ śāleyairalaṅkṛtaḥ,	urvarAvarIyoBiH SAleyEH-alaFkRtaH,
   pākaviśarārurājamāṣanikarakirmīritaiścasphuṭitamudgaphalakośīkapiśitairgodhūmadhāmabhiḥ	pAka-viSarAru-rAjamAza-nikara-kirmIritEH-ca-sPuwita-mudga-Palaka-uSIka-piSitEH-goDUma-DAmaBiH
   sthalīpṛṣṭhairadhiṣṭhitaḥ, mahiṣapṛṣṭhapratiṣṭhitagāyadgopālapālitaiśca	sTalI-pRzWEH-aDizWitaH, mahiza-pRzWa-pratizWita-gAyat-gopAla-pAlitEH-ca
   kīṭapaṭalalampaṭa	kIwa-pawala-lampawa
   caṭakānusṛtairavaṭughaṭitaghaṇṭāghaṭīraṭitaramaṇīyairaṭadbhiraṭavīṃ	cawakA-anusRtEH-avawu-Gawita-GaNwA-GawI-rawita-ramaNIyEH-awadBiH-awavIm
   haravṛṣabhapītamāmayāśaṅkayābahudhā vibhaktaṃ kṣīrodamiva kṣīraṃ	hara-vRzaBa-pItam-AmayA-SaFkayA-bahuDA viBaktam kzIrodam-iva kzIram
   kṣaradbhirbāṣpacchedyatṛṇatṛptairgodhanairdhavalitavipinaḥ,	kzaradBiH-bAzpa=-Cedya-tRNa-tRptEH-go-DanEH-Davalita-vipinaH,
   vividhamakhahomadhūmāndhaśatamanyumuktairlocanaurava sahasrasaṃkhyaiḥ	viviDam-aKa-homa-DUma-anDa-Sata-manyu-muktEH-locanOrava sahasra-saMKyEH
   kṛṣṇaśāraiḥ śārīkṛtoddeśaḥ, dhavaladhūmimucā ketakīvanānāṃ rajobhiḥ	kRzNa-SArEH SArIkRta-uddeSaH, Davala-DUmi-mucA ketakI-vanAnAm rajoBiH
   pāṇḍurīkṛtaiḥ prathamoddhūlanabhasmadhūsaraiḥ śivapurasyeva praveśaiḥ	pANxurIkRtEH praTama-udDUla-naBasma-DUsarEH Siva-purasya-iva praveSEH
   pradeśairupaśobhitaḥ, śākakandalaśyāmalitagrāmopakaṇṭhakāśyapīpṛṣṭhaḥ,	pradeSEH-upaSoBitaH, SAka-kanda-laSyAmalita-grAma-upakaNWa-kASyapI-pRzWaH,
   pade pade karabhapālībhiḥ pīlupallavaprasphoṭitaiḥ	pade pade karaBa-pAlIBiH pIlu-pallava-prasPowitEH
   karapuṭapīḍitakomalamātuluṅgādalarasopaliptaiḥ	kara-puwa-pIxita-komala-mAtuluFgAt-ala-rasa-upaliptEH
   svecchāvicitakuṅkumakesarakṛtapuṣpaprakaraiḥ	sva-icCA-vicita-kuFkuma-kesara-kRta-puzpa-prakarEH
   pratyagraphalarasapānasukhasuptapathikairvanadevatādīyamānāmṛtarasaprapāgṛhairiva	pratyagra-Pala-rasa-pAna-suKa-supta-paTikEH-vana-devatA-AdIyamAna-amRta-rasa-prapA-gRhEH-iva
   drākṣālatāmaṇḍapaiḥ sphuratphalānāṃ ca bījalagnaśukacañcu rāgāṇāmiva	drAkzA-latA-maNxapEH sPurat-PalAnAm ca bIja-lagna-Suka-caQcu rAgANAm-iva
   samārūḍhakapikulakapolasaṃdihyamānakusumānāṃ dāḍamīnā	samArUXa-kapikula-kapola-saMdihyamAna-kusumAnAm dAxamInA
   vanairvilobhanīyopanirgamaḥ, vanapālapīyamānanārikelarasāsavaiśca	vanEH-viloBanIya-upanirgamaH, vana-pAla-pIyamAna-nArikela-rasa-AsavEH-ca
   pathikalokalupyamānapiṇḍakharjūrairgolāṅgalalihyamānamadhurāmodapiṇḍīrasaiścakoracañcujarjaritārukairupavanairabhirāmaḥ,	paTika-lokalupyamAna-piNxa-KarjUrEH-golAFga-la-lihyamAna-maDura-Amoda-piNxI-rasEH-cakora-caQcu-jarjarita-ArukEH-upavanEH-aBirAmaH,
   tuṅgārjunapāloparivṛtaiśca	tuFga-arjuna-pAla-upari-vRtEH-ca
   gokulāvatārakaluṣitakūlakīlālairadhvagaśataśaraṇyairaraṇyavaruṇadharābandhairavadhyavanarandhraḥ,	gokula-avatAra-kaluzita-kUla-kIlAlEH-aDvaga-Sata-SaraNyEH-araNya-varuNa-DarA-banDEH-avaDya-vana-ranDraH,
   karabhīyakumārakapālyamānairauṣṭrakairaurabhrakaiśca kṛtasaṃbādhaḥ, diśi	karaBIya-kumAra-kapAlyamAnEH-OzwrakEH-OraBrakEH-ca kRta-saMbADaH, diSi
   diśi ravirathaturagavilobhanāyaiva viloṭhanamṛditakuṅku	diSi ravi-raTa-turaga-viloBanAya-eva viloWana-mRdita-kuFku
   masthalīrasasamālabdhānāmutprothapuṭairunmukhairudaraśāyikiśorakajavajananāya	masTalI-rasa-samAlabDAnAm-utproTa-puwEH-unmuKEH-udara-SAyi-ki-Soraka-java-jananAya
   prabhañjanamiva cāpibantīnāṃ vātahariṇīnāmiva svacchandacāriṇīnāṃ	praBaQjanam-iva ca-apibantInAm vAta-hariNInAm-iva svacCanda-cAriNInAm
   vaḍavānāṃ vṛndairvicaradbhirācitaḥ,	vaxavAnAm vRndEH-vicaradBiH-AcitaH,
   anavaratakratudhūmāndhakārapravṛttairhaṃsayūthairiva	anavarata-kratu-DUma-anDakAra-pravRttEH-haMsa-yUTEH-iva
   guṇairdhavalitabhuvanaḥ, saṃgītagatamurajaravamattairmayūrairiva	guNEH-Davalita-BuvanaH, saMgIta-gata-muraja-rava-mattEH-mayUrEH-iva
   vibhavairmukharitajīvalokaḥ, śaśikarāvadātavṛttairmuktāphalairiva guṇibhiḥ	viBavEH-muKarita-jIva-lokaH, SaSi-kara-avadAta-vRttEH-muktAPalEH-iva guNiBiH
   prasādhitaḥ, pathikaśatavilupyamānasphītaphalairmahātarubhiriva	prasADitaH, paTika-Sata-vilupyamAna-sPIta-PalEH-mahA-taruBiH-iva
   sarvātithibhirabhigamanīyaḥ,	sarva-atiTiBiH-aBigamanIyaH,
   mṛgamadaparimalavāhimṛgaromācchāditairhimavatpādairiva mahattaraiḥ sthi	mRga-mada-parimala-vAhi-mRga-roma-AcCAditEH-himavat-pAdEH-iva mahattarEH sTi
   rīkṛtaḥ, proddaṇḍasahasrapatropaviṣṭadvijottamairnārāyaṇanābhimaṇḍalairiva	rIkRtaH, proddaNxa-sahasra-patra-upavizwa-dvija-uttamEH-nArAyaNa-nABi-maNxalEH-iva
   toyāśayairmaṇḍitaḥ, mathitapayaḥpravāhaprakṣālitakṣitibhiḥ	toya-ASayEH-maNxitaH, maTita-payaH-pravAha-prakzAlita-kzitiBiH
   kṣīrodamathanārambhairiva mahāghoṣaiḥ pūritāśaḥ śrīkaṇṭho nāma janapadaḥ /	kzIroda-maTana-AramBEH-iva mahA-GozEH pUrita-ASaH SrIkaNWaH nAma janapadaH /
   yatra tretāgnidhūmāśrupātajalajñālitā ivākṣīyanta kudṛṣṭayaḥ /	yatra tretAgni-DUma-aSru-pAta-jala-jQAlitAH iva-akzIyanta kudRzwayaH /
   pacyamānacayaneṣṭakādahanadagdhānīva nādṛśyanta duritāni /	pacyamAna-cayana-izwakA-dahana-dagDAni-iva na-adRSyanta duritAni /
   chidyamānayūpadāruparaśupāṭita iva vyadīryatādharmaḥ /	CidyamAnayUpa-dAru-paraSupAwitaH iva vyadIryata-aDarmaH /
   makhaśikhidhūmajaladharādhārādhauta iva nanāśa varṇasaṃkaraḥ /	maKa-SiKi-DUma-jalaDara-ADAra-ADOtaH iva nanASa varNa-saMkaraH /
   dīyamānanekagosahasraśṛṅgakhaṇḍyamāna ivāpalāyata kaliḥ /	dIyamAna-neka-go-sahasra-SRFga-KaNxyamAnaH iva-apalAyata kaliH /
   surālayaśilāghaṭṭanaṭaṅkanikaranikṛtā iva vyadīryanta vipadaḥ /	surAlaya-SilA-Gawwana-waFka-nikara-nikRtAH iva vyadIryanta vipadaH /
   mahādānavidhānakalakalābhidrutā iva prādravannupadravāḥ /	mahA-dAna-viDAna-kalakala-aBidrutAH iva prAdravan=-upadravAH /
   dopyamānasatramahānasasahasrānalasatāpitā iva vyalīyanta vyādhayaḥ,	dopyamAna-satra-mahAnasa-sahasra-anala-sa-tApitAH iva vyalIyanta vyADayaH,
   vṛṣavivāhaprahatapuṇyapaṭahapaṭurava trāsitā iva nopāsarpannapamṛtyavaḥ	vRza-vivAha-prahata-puNya-pawaha-pawuH-ava trAsitAH iva na-upAsarpan=-apamRtyavaH
   saṃtatabrahnaghoṣabadhirīkṛtā ivāpajagmurītayaḥ /	saMtata-brahna-Goza-baDirIkRtAH iva-apajagmurItayaH /
   dharmādhikāraparibhūtamiva na prābhavaddurvaivam /	Darma-aDikAra-pariBUtam-iva na prABavat-durvEvam /
   tatra caivaṃvidhe nānārāmābhirāmakusumagandhaparimalasubhago yauvanārambha	tatra ca-evaMviDe nAnA-rAma-aBirAma-kusuma-ganDa-parimala-suBagaH yOvana-AramBa
   iva bhuvanasya, kuṅkumamalanapiñjiritabahumahiṣīsahasraśobhito	iva Buvanasya, kuFkuma-malana-piQjirita-bahu-mahizI-sahasra-SoBitaH-
   'ntaḥpuraniveśa iva dharmasya,	antaHpura-niveSaH iva Darmasya,
   marududdhūyamānacamarībālavyajanaśatadhavalitaprānta ekadeśa iva	marut-udDUyamAna-camarI-bAla-vyajana-SataDavalita-prAntaH eka-deSaH iva
   surarājyasya, jvalanmakhaśikhisahasradīpyamānadaśadigantaḥ śivirasaṃniveśa	sura-rAjyasya, jvalat-maKa-SiKi-sahasra-dIpyamAna-daSa-di-gantaH Sivira-saMniveSa
   iva kṛtayugasya;	iva kRta-yugasya;
   pajhāsanasthitabrahnarṣidhyānādhīyamānasakalākuśalapraśamaḥ prathamo	paJAsana-sTita-brahna-rzi-DyAna-aDIyamAna-sakala-akuSala-praSamaH praTamaH-
   'vatāra iva brahnalokasya, kalakalamukharamahāvāhinīśatasaṃkulo vipakṣa	avatAraH iva brahna-lokasya, kalakala-muKara-mahA-vAhinI-Sata-saMkulaH vipakza
   ivottarakurūpaṇām, riśvaramārgaṇasaṃtāpānabhijñasakalajano vijigīṣuriva	iva-uttara-kuru-upaNAm, riSvara-mArgaNa-saMtApa-anaBijQa-sakala-janaH vijigIzuH-iva
   tripurasya, sudhārasasiktadhavalagṛhapaṅktipāṇḍuraḥ pratinighiriva	tripurasya, suDA-rasa-sikta-Davala-gRha-paFkti-pANxuraH pratiniGiH-iva
   candralokasya, madhumadamattakāśinībhūṣaṇaravabharitabhuvano nāmābhihāra	candra-lokasya, maDu-mada-matta-kASinI-BUzaNa-rava-Barita-BuvanaH nAma-aBihAra
   iva kubera nagarasya, sthāṇvīśvarākhyo janapadaviśeṣaḥ /	iva kubera nagarasya, sTANu-ISvara-AKyaH janapada-viSezaH /
   yastapovanamiti munibhiḥ, kāmāyatanamiti veśyābhiḥ, saṃgītaśāleti	yaH-tapaH-vanam-iti muniBiH, kAma-Ayatanam-iti veSyABiH, saMgIta-SAlA-iti
   lāsakaiḥ, yamanagaramiti śatrubhiḥ, cintāmaṇibhūmirityarthibhiḥ	lAsakEH, yama-nagaram-iti SatruBiH, cintAmaNi-BUmiH-iti-arTiBiH
   vīrakṣetramiti śastropajīvibhiḥ, gurukulamiti vidyārthibhiḥ,	vIra-kzetram-iti Sastra-upajIviBiH, guru-kulam-iti vidyA-arTiBiH,
   gandharvanagaramiti gāyanaiḥ, viśvakarmamandiramiti vijñānibhiḥ,	ganDarvanagaram-iti gAyanEH, viSvakarma-mandiram-iti vijQAniBiH,
   lābhabhūmiriti vandehakaiḥ, dyūtasthānamiti bandhibhiḥ, sādhusamāgama iti	lABa-BUmiH-iti vandehakEH, dyUta-sTAnam-iti banDiBiH, sADu-samAgamaH iti
   sadbhiḥ, vajrapañjaramiti śaraṇāgataiḥ, viṭagoṣṭhīti vidagdhaiḥ,	sadBiH, vajrapaQjaram-iti SaraNa-AgatEH, viwa-gozWI-iti vidagDEH,
   sukṛtapariṇāma iti pathikaiḥ, asuravivaramiti vātikaiḥ śākyāśrama iti	sukRta-pariNAmaH iti paTikEH, asura-vivaram-iti vAtikEH SAkya-ASramaH iti
   śamibhiḥ, apsaraḥpuramiti kāmibhiḥ, mahotsavasamāja iti cāraṇaiḥ,	SamiBiH, apsaraH-puram-iti kAmiBiH, mahA-utsava-samAjaH iti cAraNEH,
   vasudhāreti ca viprairagṛhyata /	vasuDArA-iti ca viprEH-agRhyate /
   yatra ca mātaṅgāminyaḥ śīlavatyaśca, gauryo vibhavaratāśca, śmāmāḥ	yatra ca mAtaFgAminyaH SIlavatyaH-ca, gOryaH viBava-ratAH-ca, SmAmAH
   pajharāgiṇyaśca, dhavaladvijaśucivadanā madirāmodiśvasanāśca,	paJara-AgiNyaH-ca, Davala-dvija-Suci-vadanAH madirA-modiSvasanAH-ca,
   candrakāntavapuṣaḥ śirīṣakomalāṅgayaśca, abhujaṅgagamyāḥ kañcukinyaśca,	candrakAnta-vapuzaH SirIza-komala-aFgayaH-ca, aBujaFga-gamyAH kaQcukinyaH-ca,
   pṛthukalatraśriyo daridramadhyakalitāśca, lāvaṇyavatyo madhurabhāṣiṇyaśca,	pRTu-kalatra-SriyaH daridra-maDya-kalitAH-ca, lAvaNyavatyaH maDura-BAziNyaH-ca,
   apramattāḥ prasannojjvalamukharāgāśca akautukāḥ prauḍhāśca pramadāḥ /	apramattAH prasanna-ujjvala-muKa-rAgAH-ca akOtukAH prOXAH-ca pramadAH /
   yatra ca pramadānāṃ cakṣureva sahajamuṇḍamālāmaṇḍanaṃ bhāraḥ	yatra ca pramadAnAm cakzuH-eva sahaja-muNxa-mAlA-maNxanam BAraH
   kuvalayadaladāmāni, alakapratibimbānyeva kapīlatalagatānyakliṣṭāḥ	kuvalaya-dala-dA-mAni, alaka-pratibimbAni-eva kapIla-tala-gatAni-aklizwAH
   śravaṇāvataṃsāḥ panaruktāni tamālakisalayāni, priyakathā eva subhagāḥ	SravaNa-avataMsAH panaruktAni tamAla-ki-salayAni, priya-kaTAH eva suBagAH
   karṇālakārā āḍambaraḥ kumḍalādiḥ, kapolā eva satatamālokakārakā vibhavo	karNAlakArAH AxambaraH kumxala-AdiH, kapolAH eva satatam-Aloka-kArakAH viBavaH-
   niśāsu maṇipradopāḥ surabhiniḥsvāsākṛṣṭaṃ madhukarakulameva ramaṇīyaṃ	niSAsu maNi-pradopAH suraBi-niHsvAsa-AkRzwam maDukara-kulam-eva ramaNIyam
   mukhāvaraṇaṃ kulastrījanācāro jālikā, vāṇyeva madhuratarā vīṇā	muKa-AvaraNam kula-strI-jana-AcAraH jAlikA, vANi-eva maDuratarA vINA
   bāhyavijñānaṃ tantrītāḍanam, hāsā evātiśayasurabhayaḥ paṭavāsā nirarthakāḥ	bAhya-vijQAnam tantrI-tAxanam, hAsAH eva-atiSaya-suraBayaH pawavAsAH nirarTakAH
   karpūrapāṃsavaḥ, adharakāntivisara evojjvalataro 'ṅgarāgo nirguṇo	karpUra-pAMsavaH, aDara-kAnti-visaraH eva-ujjvalataraH aFgarAgaH nirguNaH-
   lāvaṇyakalaṅkaḥ kuṅkumapaṅkaḥ, bāhava eva komalatamāḥ,	lAvaNya-kalaFkaH kuFkuma-paFkaH, bAhavaH eva komalatamAH,
   parihāsaprahāravetralatā niṣprayojanāni mṛṇālāni, yauvanoṣmasvedabindava	parihAsa-prahAra-vetra-latA nizprayojanAni mRNAlAni, yOvana-Uzma-sveda-bindava
   eva vidagdhāḥ kucākakṛtayo hārāstu bhārāḥ, śroṇya eva	eva vidagDAH kucAka-kRtayaH hArAH-tu BArAH, SroNyaH eva
   viśālasphaṭikaśilātalacaturasrā rāgiṇāṃ viśramakāraṇamanimittaṃ	viSAla-sPawika-SilA-tala-caturasrA rAgiNAm viSrama-kAraNam-animittam
   bhavanamaṇivedikāḥ /	Bavana-maNi-vedikAH /
   kamalalaubhanilānānyalikulānyeva mukharāṇi padābharaṇakāni	kamala-lOBa-nilAnAni-alikulAni-eva muKarANi pada-ABaraNakAni
   niṣphalānīndranīlamaṇinūpurāṇi /	nizPalAni-indranIla-maNi-nUpurANi /
   nūpuraravāhṛtā bhavanakalahaṃsā eva samucitāḥ saṃcaraṇasahāyā	nUpura-rava-AhRtAH Bavana-kalahaMsAH eva samucitAH saMcaraNa-sahAyA
   aiśvaryaprapañcāḥ parijanāḥ /	ESvarya-prapaQcAH parijanAH /
   tatra ca sākṣātsahasrākṣa iva sarvavarṇadharaṃ dhanurdadhānaḥ, meramaya	tatra ca sAkzAt-sahasrAkzaH iva sarva-varNa-Daram DanuH-daDAnaH, mera-maya
   iva kalyāṇaprakṛtitve, mandaramaya iva lakṣmīsamākarṣaṇe, jalanidhimaya	iva kalyANa-prakRti-tve, mandara-mayaH iva lakzmI-samAkarzaNe, jalaniDi-maya
   iva maryādāyām, ākāśamaya iva śabdaprādurbhāve, śaśimaya iva kalāsaṃgrahe,	iva maryAdAyAm, AkASa-mayaH iva Sabda-prAdurBAve, SaSi-mayaH iva kalA-saMgrahe,
   vedamaya ivākṛtrimālāpatve, dharaṇimaya iva lokadhṛtikaraṇe, pavanamaya	veda-mayaH iva-akRtrim-AlApa-tve, DaraNi-mayaH iva loka-DRti-karaNe, pavana-maya
   iva sarvapārthivarajovikāraharaṇe, gururvacasi, pṛthururasi, viśālo	iva sarva-pArTiva-rajaH-vikAra-haraNe, guruH-vacasi, pRTuH-urasi, viSAlaH-
   manasi, janakastapasi, suyātrastejasi, sumantro rahasi, budhaḥ sadasi,	manasi, janakaH-tapasi, suyAtraH-tejasi, sumantraH rahasi, buDaH sadasi,
   arjuno yaśasi, bhīṣmo dhanuṣi, niṣadho vapuṣi, śatrughnaḥ samare, śūraḥ	arjunaH yaSasi, BIzmaH Danuzi, nizaDaH vapuzi, SatruGnaH samare, SUraH
   śūrasenākramaṇedaśaḥ prajākarmaṇi, sarvādirājatejaḥpuñjanirmita iva rājā	SUrasena-AkramaNedaSas prajA-karmaNi, sarva-Adi-rAja-tejaH-puQja-nirmitaH iva rAjA
   puṣyabhūtiriti nāmnā babhūva /	puzyaBUtiH-iti nAmnA baBUva /
   pṛṣunā gauriveyaṃ kṛteti yaḥ spardhamāna iva mahīṃ mahiṣīṃ cakāra /	pRzunA gOH-iveyam kRtA-iti yaH sparDamAnaH iva mahIm mahizIm cakAra /
   nisargasvairiṇī svarucyanurodhinī ca bhavati hi mahatāṃ matiḥ /	nisarga-svEriNI sva-ruci-anuroDinI ca Bavati hi mahatAm matiH /
   yatastasya kenacidanupadiṣṭā sahajaiva śaiśavādārabhyānanyadevatā	yatas-tasya kenacid-anupadizwA sahajA-eva SESavAt-AraByAn-anya-devatA
   bhagavati, bhaktisurabhe, bhuvanabhṛti, bhūtabhāvane, bhavacchidi, bhave	Bagavati, Bakti-suraBe, Buvana-BRti, BUta-BAvane, Bavat-Cidi, Bave
   bhūyasī bhaktirabhūt /	BUyasI BaktiH-aBUt /
   akṛtavṛṣabhadhvajapūjāvidhirna svapne 'pyāhāramakarot /	akRta-vRzaBa-Dvaja-pUjA-viDiH-na svapne api-AhAram-akarot /
   ajam, ajaram, amaragurum, asurapuraripum, aparitagaṇapatim,	ajam, ajaram, amara-gurum, asura-pura-ripum, aparita-gaNapatim,
   avaladuhitṛpatim, akhilabhuvanakṛtacaraṇanatim, paśūpatiṃ prapanno	avala-duhitR-patim, aKila-Buvana-kRta-caraNa-natim, paSUpatim prapannaH-
   'nyadevatāśūnyamanyata tralokyam /	anya-devatA-SUnyam-anyata tralokyam /
   bhartṛcittānuvartinyaścānujīvināṃ prakṛtayaḥ /	BartR-citta-anuvartinyaH-ca-anujIvinAm prakRtayaH /
   tathā hi-gṛhe gṛhe bhagavānapūjyata khaṇḍaparaśuḥ /	taTA hi-gRhe gRhe BagavAn-apUjyata KaNxaparaSuH /
   vavurasya homālavālānalavilīyamānabahalaguggulu gandhagarbhāḥ	vavurasya homAlavAla-anala-vilIyamAna-bahala-guggulu ganDa-garBAH
   snapanakṣīraśīkarakṣodakṣāriṇo vilvapallavadāmadalodvāhinaḥ puṇya viṣayeṣu	snapana-kzIra-SIka-rakzoda-kzAriNaH vilva-pallava-dAma-dala-udvAhinaH puNya vizayezu
   vāyavaḥ /	vAyavaH /
   śivasaparyāsamucitairupāyanaiḥ prābhṛtaiśca paurāḥ pādopajīvinaḥ sacivāḥ	Siva-saparyA-samucitEH-upAyanEH prABRtEH-ca pOrAH pAda-upajIvinaH sacivAH
   svabhujabalanirjitāśca karadīkṛtā mahāsāmantāstaṃ siṣevire /	sva-Buja-bala-nirjitAH-ca karadIkRtAH mahA-sAmantAH-tam sizevire /
   tathā hi-kailāsakūṭadhavalaiḥ kanakapatralālaṅkṛtaviṣāṇakoṭibhirmahā	taTA hi-kElAsa-kUwa-DavalEH kanaka-patra-lA-alaFkRta-vizANa-kowiBiH-mahA
   paṭṭaiścayamaṇiyaṣṭipradīpaiścabrahnasūtraiśca	pawwEH-caya-maNi-yazwi-pradIpEH-cabrahna-sUtrEH-ca
   mahārhamāṇikyakhaṇḍakhacitaiśca mukhakoṣaiḥ paritoṣamasya manasi cakruḥ /	mahArha-mANikya-KaNxa-KacitEH-ca muKa-kozEH paritozam-asya manasi cakruH /
   antaḥpurāṇyapi svayamārabvabāleyataṇḍulakaṇḍanāni	antaHpurANi-api svayam-Arabva-bAleya-taNxula-kaNxanAni
   devagṛhopalepanalohitatarakarakisalayāni	devagRha-upalepana-lohitatara-kara-kisalayAni
   kusumagrathanavyagrasamastaparijanāni tasyābhilaṣitamanvavartanta /	kusuma-graTana-vyagra-samasta-parijanAni tasya-aBilazitam-anvavartanta /
   tathā ca paramamāheśvaraḥ sa bhūpālo lokataḥ śuśrāva bhuvi	taTA ca parama-mAheSvaraH sa BUpAlaH lokataH SuSrAva Buvi
   bhagavantamaparamiva sākṣāddakṣamakhamathanaṃ dākṣiṇātya	Bagavantam-aparam-iva sAkzAt-dakza-maKa-maTanam dAkziNAtya
   bahuvidhavidyāprabhāvaprakhyātairguṇaiḥ	bahuviDa-vidyA-praBAva-praKyAtEH-guNEH
   śiṣyairivānekasahasrasaṃkhyairvyāptamartyalokaṃ bhairavācāryanāmānaṃ	SizyEH-iva-aneka-sahasra-saMKyEH-vyApta-martya-lokam BErava-AcArya-nAmAnam
   mahāśaivam /	mahA-ASEvam /
   upanayanti hi hṛdayamadṛṣṭamapi janaṃ śīlasaṃvādāḥ /	upanayanti hi hRdayam-adRzwam-api janam SIla-saMvAdAH /
   yataḥ sa rājā śravaṇasamakālameva tasminbheravācārye bhagavati dvitīya iva	yatas sa rAjA SravaNa-sama-kAlam-eva tasmin-Berava-AcArye Bagavati dvitIyaH iva
   kapardini dūragate 'pi garīyasīṃ babandha bhaktim /	kapardini dUra-gate api garIyasIm babanDa Baktim /
   ācakāṅkṣa ca manoratharapyasya sarvathā darśanam /	AcakAFkza ca manoraTa-rapi-asya sarvaTA darSanam /
   atha kadācitparyaste 'stācalacumbini vāsare 'ntaḥpuravartinaṃ	aTa kadAcid-paryaste asta-acala-cumbini vAsare antaHpura-vartinam
   rājānamapasṛtya pratīhārī vijñāpitavatī--"deva! dvāri parivrāḍāste,	rAjAnam-apasRtya pratIhArI vijQApitavatI--"deva! dvAri parivrAxAH-te,
   kathayati ca bhairavācāryavacanāddevamanuprāpto 'smi' iti /	kaTayati ca BErava-AcArya-vacanAt-devam-anuprAptaH asmia iti /
   rājā tu tacchratvā sādaram--"kvāsau? ānayātraiva, praveśayainam' iti	rAjA tu tad-SratvA sa-Adaram--"kva-asO? Anaya-atra-eva, praveSaya-enam-a iti
   cābravīt /	ca-abravIt /
   tathā cākarot pratīhārī /	taTA ca-akarot pratIhArI /
   na cirācca prāṃvaśantaṃ prāṃśum, ājānubhujam, bhaikṣakṣāmamapi	na cirAt-ca prAMvaSantam prAMSum, AjAnu-Bujam, BEkza-kzAmam-api
   sthūlāsthibhiravayavaiḥ pīvaramivopalakṣyamāṇam, pṛthūttamāṅgam,	sTUla-asTiBiH-avayavEH pIvaram-iva-upalakzyamANam, pRTu-uttamAFgam,
   uttuṅgavalibhaṅgasthapuṭalalāṭam, nirmāṃsagaṇḍakūpakam,	uttuFga-vali-BaFga-sTa-puwa-lalAwam, nirmAMsa-gaNxa-kUpakam,
   madhubindupiṅgalaparimaṇḍalākṣarm, iṣadāvakradhoṇam, ati	maDu-bindu-piFgala-parimaNxala-akzarm, iza-dA-vakra-DoNam, ati
   pralambaikakarṇapāśam, alābubījavikaṭonnatadantapaṅktim,	pralamba-eka-karNa-pASam, alAbu-bIja-vikawa-unnata-danta-paFktim,
   turagānūkaślathādharalekham, lambacibukāyatataralapanam, aṃsāvalambinā	turaga-anUka-SlaTa-aDara-leKam, lamba-cibuka-Ayata-tara-lapanam, aMsa-avalambinA
   kāṣāyeṇa yogapaṭṭakena viracitavaikakṣakam, hṛdayamadhyanibaddhagranthinā	kAzAyeNa yoga-pawwakena viracita-vEkakzakam, hRdaya-maDya-nibadDa-granTinA
   ca rāgeṇeva khaṇḍaśaḥ kṛtena dhāturasāruṇena karpaṭena kṛtottarāsaṅgam,	ca rAgeNa-iva KaNxaSas kRtena DAtu-H-asa-aruNena karpawena kRta-uttarAsaFgam,
   punaruktabālapragrahaveṣṭananiścalamūlena	punarukta-bAla-pragraha-vezwana-niScala-mUlena
   baddhamṛtpariśodhanavaṃśatvaktitaunā kaupīnasanāthaśikhareṇa	badDa-mRd-pariSoDana-vaMSa-tvaktitOnA kOpIna-sa-nATa-SiKareNa
   kharjūrapuṭasamudgakagarbhīkṛtabhikṣākapālakena	KarjUra-puwa-samudgaka-garBIkRta-BikzA-kapAlakena
   dāravaphalakatrayatrikoṇatriyaṣṭiniviṣṭakamaṇḍalunā	dArava-Palaka-traya-trikoNa-tri-yazwi-nivizwaka-maNxalunA
   bahurupapāditapādukāvasthānena sthūladaśāsūtraniyantritapustikāpūlakena	bahuH-upapAdita-pAdukA-avasTAnena sTUla-daSA-sUtra-niyantrita-pustikA-pUlakena
   vāmakaradhṛtena yogabhārakeṇādhyāsitaskandham, itarakaragṛhītavetrāsanaṃ	vAma-kara-DRtena yoga-BArakeNa-aDyAsita-skanDam, itara-kara-gRhIta-vetra-Asanam
   maskariṇamadrākṣīt /	maskariNam-adrAkzIt /
   kṣitipatirapyugapatamucitena cainamādareṇānvagrahīt /	kzitipatiH-api-ugapatam-ucitena ca-enam-AdareNa-anvagrahIt /
   āsīnaṃ ca papraccha--"kva bhairavācāryaḥ?' iti /	AsInam ca papracCa--"kva BErava-AcAryaH?-a iti /
   sādaranarapativacanamuditamatistu parivrāṭ tamupanagaraṃ	sa-Adara-nara-pati-vacana-mudita-matiH-tu parivrAj tam-upanagaram
   sarasvatītaṭavanāvalambini śūnyāyatane sthitamācacakṣe /	sarasvatI-tawa-vana-avalambini SUnya-Ayatane sTitam-Acacakze /
   bhūyaścābabhāṣe--"arcayati hi mahābhāgaṃ bhagavānāśīrvatacasā' ityuktvā	BUyas-ca-AbaBAze--"arcayati hi mahABAgam BagavAn-ASIrvatacasA-a iti-uktvA
   copaninye yogabhārakādākṛṣya bhairavācāryaprahitāni ratnavanti	ca-upaninye yoga-BArakAt-AkRzya BErava-AcArya-prahitAni ratnavanti
   bahalālokaliptāntaḥ purāṇi pañca rājatāni puṇḍarīkāṇi /	bahala-Aloka-lipta-antar purANi paQca rAjatAni puNxarIkANi /
   narapatistu priyajanapraṇayabhaṅgakātaro dākṣiṇyamanurudhyamāno	narapatiH-tu priya-jana-praNaya-BaFga-kAtaraH dAkziNyam-anuruDyamAnaH-
   grahaṇalāghavaṃ ca laṅghayitumasamartho dolāyamānena manasā sthitvā ciraṃ	grahaNa-lAGavam ca laFGayitum-asamarTaH dolAyamAnena manasA sTitvA ciram
   kathakathamapyatisaujanyanighnastāni jagrāha /	kaTa-kaTam-api-ati-sOjanya-niGnaH-tAni jagrAha /
   jagāda ca--"sarvaphalaprasavahetuḥ śivabhaktiriyaṃ no manorathadurlabhāni	jagAda ca--"-sarva-Pala-prasava-hetuH Siva-BaktiH-iyam naH manoraTa-durlaBAni
   phalati phalāni /	Palati PalAni /
   yenaivamasmāsu prīyate tatrabhagavānbhuvanagururbhairavācāryaḥ /	yena-evam-asmAsu prIyate tatraBagavAn-Buvana-guruH-BErava-AcAryaH /
   śvo draṣṭāsmi bhagavantam' ityuktvā ca maskariṇaṃ vyasarjayat /	Svas drazwAsmi Bagavantam-a iti-uktvA ca maskariNam vyasarjayat /
   anayā ca vārtayā parāṃ mudamavāpa /	anayA ca vArtayA parAm mudam-avApa /
   aparedyuśca prātarevotthāya vājinamadhiruhya samucchritaśvetātapatraḥ	aparedyus-ca prAtar-eva-utTAya vAjinam-aDiruhya samucCrita-Sveta-AtapatraH
   samuddhūyamānadhavalacāmarayugalaḥ katipayaireva rājaputraiḥ parivṛto	samudDUyamAna-Davala-cAmara-yugalaH katipayEH-eva rAja-putrEH parivRtaH-
   bhairavācāryaṃ savitāramiva śaśī draṣṭuṃ pratasthe /	BErava-AcAryam savitAram-iva SaSI drazwum pratasTe /
   gatvā ca kiñcidantaraṃ tadīyamevābhimukhamāpatantamanyatamaṃ	gatvA ca kiQcid-antaram tadIyam-eva-aBimuKam-Apatantam-anyatamam
   śiṣyamadrāśrīt /	Sizyam-adrASrIt /
   aprākṣīcca--"kva bhagavānāste?' iti /	aprAkzIt-ca--"kva BagavAn-Aste?-a iti /
   so 'kathayat--"asya jīrṇamātṛguhasyotareṇa bilvavāṭikāmadhyāste' iti /	saH akaTayat--"asya jIrNa-mAtR-guhasya-utareNa bilva-vAwikAm-aDyAste-a iti /
   gatvā ca taṃ pradeśamavatatāra turagāt /	gatvA ca tam pradeSam-avata-tAra turagAt /
   praviveśa ca bilvavāṭikām /	praviveSa ca bilva-vAwikAm /
   atha mahataḥ kārpaṭhikavṛndasya madhye prātareva snātam, taddāṣṭapuṣpikam,	aTa mahataH kArpaWika-vRndasya maDye prAtar-eva snAtam, tat-dA-azwa-puzpikam,
   anuṣṭhitāgnikāryam, kṛtabhasmarekhāparihāraparikare	anuzWita-agni-kAryam, kRta-Basma-reKA-parihAra-parikare
   haritagomayopaliptakṣititalavitate vyāghracarmaṇyupaviṣṭam,	harita-gomaya-upalipta-kziti-tala-vitate vyAGra-carmaNi-upavizwam,
   kṛṣṇakambalaprāvaraṇanibhenāsuravivarapraveśāśaṅkayā	kRzNa-kambala-prAvaraNa-niBena-asura-vivara-praveSa-ASaFkayA
   pātālāndhakārāvāsamivābhyasyantam, unmiṣitā vidyutkapilenātmatejasā	pAtAla-anDakAra-AvAsam-iva-aByasyantam, unmizitA vidyut-kapilena-Atma-tejasA
   mahāmāṃsavikrayakrītena manaḥ śilāpaṅkeneva śiṣyalokaṃ limpantam,	mahAmAMsa-vikraya-krItena manaH SilA-paFkena-iva Sizya-lokam limpantam,
   jayākṛtaikadeśalambamānarudrākṣaśaṅkhaguṭikenordhvabaddhena śikhāpāśena	jaya-akRta-eka-deSa-lamba-mAna-rudrAkza-SaFKa-guwikena-UrDva-badDena SiKA-pASena
   badhnantamiva, vidyāvalepadurvidagdhānuparisaṃcarataḥ siddhān,	baDnantam-iva, vidyA-avalepa-durvidagDa-anupari-saMcarataH sidDAn-,
   dhavalakatipayaśiroruheṇa vayasā vañcapañcāśataṃ varṣāṇyatikrāmantam,	Davala-katipaya-SiroruheNa vayasA vaQca-paQcASatam varzANi-atikrAmantam,
   khālityakṣīyamāṇaśaṅkalomaleśam, lomaśakarṇaśaṣṭalīpraheśam,	KAlitya-kzIyamANa-SaFka-loma-leSam, lomaSa-karNa-SazwalI-praheSam,
   pṛthulalāṭataṭam, tiraśyāmabhasmalaṭikā bahuśaḥ	pRTu-lalAwa-tawam, tiraSya-Ama-Basma-lawikAH bahuSas-
   śirorghatadandhaguggulusaṃtāpasphuṭitakapālāsthipāṇḍurarāja ṅkāmiva	SirorGata-danDa-guggulu-saMtApa-sPuwita-kapAla-asTi-pANxura-rAja FkAm-iva
   janayantam, sahajalalāṭabalibhaṅgasakocitakūrcabhāgāṃ bamrubhāsaṃ	janayantam, sahaja-lalAwa-bali-BaFga-sa-kocita-kUrca-BAgAm bamru-BAsam
   bhrūsaṃgatyā nirantarāmāyāminīmekāmiva bhrūlekhāṃ bibhrāṇam,	BrU-saMgatyA nirantarAm-AyAminIm-ekAm-iva BrU-leKAm biBrANam,
   riṣatkācarakanīnikena raktāpāhganigantaṃśupratānena	rizat-kAcaraka-nInikena rakta-apAhga-nigantaMSu-pratAnena
   madhyadhvalabhāsendrāyudhenevātidīrgheṇa locanayugalena parito	maDya-Dvala-BAsa-indrAyuDena-iva-ati-dIrGeNa locana-yugalena paritas-
   mahāmaṇḍalamivānekavarṇarāgamālikhantam, sitapītalohita paṭākāvaliśbalam,	mahA-maNxalam-iva-aneka-varNa-rAgam-Ali-Kantam, sita-pIta-lohita pawAkA-valiH-balam,
   śivanalīmiva dikṣu vikṣipantam, tārkṣyatuṇḍakoṭikubjāgraghoṇam,	Siva-nalIm-iva dikzu vikzipantam, tArkzya-tuNxa-kowi-kubja-agra-GoNam,
   dūravidīrṇasṛkkasaṃkṣiptakapolam,	dUra-vidIrNa-sRkka-saMkzipta-kapolam,
   kiñciddanturatayāsadāhṛdayasaṃnihitaharaṇaulicandrātapeneva nirgacchatā	kiQcid-dantura-tayA-asadA-hRdaya-saMnihita-haraNa-oli-candra-Atapena-iva nirgacCatA
   dantālokena dhavala yantaṃ diśaṃ jālam,	danta-Alokena Davala yantam diSam jAlam,
   jihvāsrasthitasarvaśaivasaṃhitātibhāraṇeva manākpralambitauṣṭham,	jihvA-asra-sTita-sarva-SEva-saMhitA-ati-BAraNA-iva manAk-pralambita-ozWam,
   pralambaśravamapālīpreṅkhitābhyāṃ sphāṭikakaṇḍalābhyā	pralamba-Sravam-apAlI-preFKitAByAm sPAwika-kaNxalAByA
   śukrabṛhaspatibhyāmiva surāsuravijayavidyāsiddhiśradvayānubadhyamānam,	Sukra-bRhaspatiByAm-iva sura-asura-vijaya-vidyA-sidDiSra-dvaya-anubaDyamAnam,
   baddhavivi ghauṣadhimantrasūtrapaṅktinā sarohavalayene prakaṣṭh śaṅkhaṇḍaṃ	badDa-vivi Ga-ozaDi-mantra-sUtra-paFktinA sa-roha-valayene prakazW SaFKaNxam
   pūṣṇao dantatamiva bhagavatā bhavena bhagne bhaktyā bhṛṣaṇīkṛtaṃ	pUzNaaH dantatam-iva BagavatA Bavena Bagne BaktyA BRzaNIkRtam
   kalayantam, akhilarasakūpodañcanaghaṭīyantramālāmiva rudrākṣamālāṃ	kalayantam, aKila-rasa-kUpa-udaQcana-GawI-yantra-mAlAm-iva rudrAkza-mAlAm
   dakṣiṇena pāṇinā bhramayantam, urasi dolāyamānenāpiṅgalāgreṇa	dakziNena pANinA Bramayantam, urasi dolAyamAnena-apiFgala-agreNa
   kūṭakacakalāpena saṃmārjayantamivāntargataṃ nijarajonikaram,	kUwa-kaca-kalApena saMmArjayantam-iva-antargatam nija-rajaH-nikaram,
   atinibiḍanīlalomamaṇḍalavicitaṃ ca dhyānalabdhena jyotiṣā dagdhamiva	ati-nibixa-nIla-loma-maNxala-vicitam ca DyAna-labDena jyotizA dagDam-iva
   hṛdayadeśaṃ dadhānarm, iṣatpraśithilavalibalayabadhyamānatundam,	hRdaya-deSam daDAnarm, izad-praSiTila-vali-balaya-baDyamAna-tundam,
   upayamānasphiṅmāṃsapiṇḍakam, pāṇḍurapavitrakṣaumāvṛkaupīnam,	upayamAna-sPic-mAMsa-piNxakam, pANxura-pavitra-kzOma-avRkOpInam,
   sāvaṣṭhambhaparyaṅkabandhamaṇḍalitenāmṛtaphenaśvetarucā yogapaṭṭakena	sa-avazWamBa-paryaFka-banDa-maNxalitena-amRta-Pena-Sveta-rucA yoga-pawwakena
   vāsukinevāpratihatā nekamantraprabhāvāvirbhūtena pradakṣiṇīkriyamṇam,	vAsukineva-apratihatA neka-mantra-praBAva-AvirBUtena pradakziNI-kriyamNam,
   aruṇatābharasasukumārataratalasya pādayugalasya	aruNa-tA-ABa-rasa-sukumAratara-talasya pAda-yugalasya
   nirmalainaikhamayūkhajālakairjarjarayantamiva mahānighānoddharaṇarasena	nirmalEna-eKa-mayUKa-jAlakEH-jarjarayantam-iva mahA-niGAna-udDaraNa-rasena
   rasātalam, toyakṣālitaśucinā śautapādukāyugale haṃsamithuneneva	rasAtalam, toya-kzAlita-SucinA SOta-pAdukA-yugale haMsa-miTunena-iva
   bhāghīrathītīrthayātrāparicayāgatenāmucchamānacaraṇāntikam, śikhara	BAGIraTI-tIrTa-yAtrA-paricaya-Agatena-AmucCamAna-caraNa-antikam, SiKara
   nikhātakubjakālāyasakaṇṭakena vaiṇavena viśākhikādaṇḍena	niKAta-kubja-kAla-Ayasa-kaNwakena vENavena viSAKikA-daNxena
   sarvavidyayayāsiddhivighnavināyakāpanayanāṅkuśeneva satatapārśvavartinā	sarva-vidyayayA-sidDi-viGna-vinAya-kApa-nayana-aFkuSena-iva satata-pArSva-vartinA
   virājamānam, abahubhāṣiṇaṃ mandahāsinaṃ sarvopakāriṇaṃ	virAjamAnam, abahu-BAziNam manda-hAsinam sarva-upakAriNam
   kumārabrahnacāriṇam, atitapasvinam, mahāmanasvinaṃ sṛtakrodhan,	kumAra-brahna-cAriNam, ati-tapasvinam, mahAmanasvinam sRta-kroDan,
   akṛśānurodham, mahānagaramivādīnaprakṛtiśobhitam, merumiva	akRSa-anuroDam, mahA-nagaram-iva-AdIna-prakRti-SoBitam, merum-iva
   kalpatarupaccavarāśisukumāracchāyam, kailāsamiva	kalpa-taru-pacca-varASi-sukumAra=-CAyam, kElAsam-iva
   paśupaticaraṇarajaḥpavitritaśirasam, śivalokamiva māheśvaragaṇānuyātam,	paSupati-caraNa-rajaH-pavitrita-Sirasam, Siva-lokam-iva mAheSvara-gaNa-anuyAtam,
   jalanidhimivānekanadanadīsahasraprakṣālitaśarīram, jāṅnavīpravāhamiva bahu	jalaniDim-iva-aneka-nada-nadI-sahasra-prakzAlita-SarIram, jAFnavI-pravAham-iva bahu
   puṇyatīrthasthānaśūcim, dhāma dharmasya, tīrthaṃ tathyasya, kośaṃ	puNya-tIrTa-sTAna-SUcim, DAma Darmasya, tIrTam taTyasya, koSam
   kuśalasya, pattanaṃ pūtatāyāḥ śālā śolasya, kṣetraṃ kṣamāyāḥ śāleyaṃ	kuSalasya, pattanam pUta-tAyAH SAlA Solasya, kzetram kzamAyAH SAleyam
   śalīnatāyāḥ, pattanaṃ pūtatāyāḥ, śālā śolasya, kṣetraṃ kṣamāyāḥ śāleyaṃ	SalIna-tAyAH, pattanam pUta-tAyAH, SAlA Solasya, kzetram kzamAyAH SAleyam
   śālīnatāyāḥ, sthānaṃ sthiteḥ, ādhāraṃ dhṛteḥ ākaraṃ karuṇāyāḥ, niketana	SAlInatAyAH, sTAnam sTiteH, ADAram DRteH Akaram karuNAyAH, niketana
   kautukasya, ārāmaṃ rāmaṇeyakamya, pāsādaṃ prasādasya, āgāraṃ gauravasya,	kOtukasya, ArAmam rAmaNeya-kamya, pAsAdam prasAdasya, AgAram gOravasya,
   samāja saujanyasya, saṃbhavaṃ sadbhāvasya, kālaṃ kaleḥ, bhagavantaṃ	samAja sOjanyasya, saMBavam sadBAvasya, kAlam kaleH, Bagavantam
   sakṣādiva virūpākṣaṃ bhairavācāryaṃ dadarśa /	sakzAt-iva virUpAkzam BErava-AcAryam dadarSa /
   bhairavācāryastu dūrādeva rājānaṃ dṛṣṭvā śaśinamiva jalanidhiścacāla /	BErava-AcAryaH-tu dUrAt-eva rAjAnam dRzwvA SaSinam-iva jalaniDiH-cacAla /
   prathamatarotthitaśiṣyalokaścotthāya pratyujjagāma /	praTamatara-utTita-Sizya-lokaH-ca-utTAya pratyujjagAma /
   samarpitaśrīphalopāyanaścajahnukarṇasamudgīryamāṇagaṅgāpravāhahradagambhīrayā	samarpita-SrIPala-upAyanaH-cajahnu-karNa-samudgIryamANa-gaFgA-pravAha-hrada-gamBIrayA
   girā svastiśabdamakarot /	girA svasti-Sabdam-akarot /
   narapatirapi prītivistāryamāṇadhavalimnā cakṣuṣā pratyarpayanniva	narapatiH-api prIti-vistAryamANa-Dava-limnA cakzuzA pratyarpayan=-iva
   bahutarāṇi puṇḍarīkavanāni lalāṭapaṭṭaparyastena codaṃsunā śikhāmaṇinā	bahutarANi puNxarIka-vanAni lalAwa-pawwa-paryastena ca-udaMsunA SiKAmaNinA
   maheśvaraprasādamiva	maheSvara-prasAdam-iva
   tṛtīyanayanodgamenaprakāśayannāvarjitakaṇpallavapalāyamānamadhukaraḥ	tRtIya-nayana-udgamena-prakASayan=-Avarjita-kaNpallava-palAyamAna-maDukaraH
   śivasevāsamunmūlitāśeṣapāpalavamucyamāna iva dūrādavanataḥ	Siva-sevA-samunmUlita-aSeza-pApa-lava-m-ucyamAnaH iva dUrAt-avanataH
   praṇāmamabhinavaṃ cakāra /	praNAmam-aBinavam cakAra /
   ācāryo 'pi--"āgaccha atropaviśa' iti śārdūlacarmātmīyamadarśayat /	AcAryaH api---"AgacCa atra-upaviSa-a iti SArdUla-carma-AtmIyam-adarSayat /
   upadarśitapraśrayastu rājā mattahasakalagadgadasvarasubhagāṃ	upadarSita-praSrayaH-tu rAjA mattahasakala-gadgada-svara-suBagAn
   madhurasamayīṃ mahānadīmiva pravartayanvācaṃ vyājahāra--"bhagavan! nārhasi	maDu-rasamayIm mahA-nadIm-iva pravartayan-vAcam vyAjahAra---"Baga-van! na-arhasi
   māmanyanṛpaskhalitaiḥ khalīkartum /	mAm-anya-nRpa-sKalitEH KalIkartum /
   aśeṣarājakopekṣitāyā hatalakṣmyāḥ khalvayaṃ śīlāparādho draviṇadaurātmyaṃ	aSeza-rAja-kopekzitAyAH hata-lakzmyAH Kalu-ayam SIla-aparADaH draviNa-dOrAtmyam
   vā yadevamācarati mayi guruḥ /	vA yat-evam-Acarati mayi guruH /
   abhūmirayamupacārāṇām /	aBUmiH-ayam-upacArANAm /
   alamatiyantraṇayā /	alam-ati-yantraNayA /
   dūrasthito 'pi manorathaśiṣyo 'yaṃ jano bhavatām /	dUra-sTitaH api manoraTa-SizyaH ayam janaH BavatAm /
   mānanīyaṃ ca guruvannollaṅghanamarhati gurorāsanam /	mAnanIyam ca guru-vat-nollaFGanam-arhati guroH-Asanam /
   āsatāṃ ca bhavanta evātra' iti vyāhṛtyā parijanopanīte vāsasi niṣasāda /	AsatAm ca BavantaH eva-atra-a iti vyAhRtyA parijana-upanIte vAsasi nizasAda /
   bhairavācāryo 'pi prītyānatikramaṇīyaṃ nṛpavacanamanuvartamānaḥ	BErava-AcAryaH api prItyA-anatikramaNIyam nRpa-vacanam-anuvartamAnaH
   pūrvavattadeva vyāghrājinamabhajata /	pUrvavat-tat-eva vyAGra-ajinam-aBajata /
   āsīne ca sarājake parijane śiṣyajane ca samucitamardhyādikaṃ cakre /	AsIne ca sa-rAjake parijane Sizya-jane ca samucita-marDya-Adikam cakre /
   krameṇa ca nṛpamādhuryahṛtāntaḥkaraṇaḥ śaśikaranikaravimalā daśanadīdhitīḥ	krameNa ca nRpa-mADurya-hRta-antaHkaraNaH SaSi-kara-nikara-vimalAH daSana-dIDitIH
   sphurantīḥ śivabhaktīriva sākṣād draśayannuvāca-"tāta! atinamrataiva te	sPurantIH Siva-BaktIH-iva sAkzAt draSayan=-uvAca--"tAta! ati-namra-tA-eva te
   kathayati guṇānāṃ gauravam /	kaTayati guNAnAm gOravam /
   sakalasaṃpatpātramasi /	sakala-saMpad-pAtram-asi /
   vibhavānurūpāstu pratipattayaḥ /	viBava-anurUpAH-tu pratipattayaH /
   janmanaḥ prabhatyadattadṛṣṭirevāsmi svāpateyeṣu /	janmanaH praBati-adatta-dRzwiH-eva-asmi svApateyezu /
   yataḥ sakaladoṣakalāpānalendhanairdhanairavikrītaṃ kvaciñccharīrakamasti /	yatas sakala-doza-kalApa-anala-inDanEH-DanEH-avikrItam kvaciQt-SarIrakam-asti /
   bhaikṣarakṣitāḥ santi prāṇāḥ /	BEkza-rakzitAH santi prANAH /
   durgṛhītāni katicidvidyante vidyākṣarāṇi /	durgRhItAni katicid-vidyante vidyA-akzarANi /
   bhagavacchivabhaṭṭārakapādasevayā samupārjitāḥ kiyatyo 'pi saṃnihitāḥ	Bagavat-Siva-BawwAraka-pAda-sevayA samupArjitAH kiyatyaH api saMnihitAH
   puṇyakaṇikāḥ /	puNya-kaNikAH /
   svīkriyatāṃ yadatropayogārham /	svIkriyatAm yat-atra-upayoga-arham /
   pratanuguṇagrāhyāṇi kusumānīva hi bhavanti satāṃ manāṃsi /	pratanu-guNa-grAhyANi kusumAni-iva hi Bavanti satAm manAMsi /
   api ca, vidbatsaṃmatāḥ śrūyamāṇā api sādhavaḥ śabdā iva sudhore 'pi hi	api ca, vidbatsaMmatAH SrUyamANAH api sADavaH SabdAH iva su-Dore api hi
   manasi yaśāṃsi kuvaṃnti /	manasi yaSAMsi kuvaMnti /
   vivaraṃ viśataḥ kutūhalasya phenadhavarlaḥ srotobhirivāpahriyamāṇo	vivaram viSataH kutUhalasya PenaDavarlaH srotoBiH-iva-apahriyamANaH-
   guṇagaṇairānoto 'smi kalyāṇinā' iti /	guNa-gaNEH-AnotaH asmi kalyANinA-a iti /
   rājā tu taṃ pratyavādīt--"bhagavan! anurakteṣvapi śarīrādiṣa sādhūnāṃ	rAjA tu tam pratyavAdIt--"Baga-van! anuraktezu-api SarIra-Adiza sADUnAm
   svāmina eva praṇayinaḥ /	svAminaH eva praNayinaH /
   yuṣmaddarśanādupārjitameva cāparimitaṃ kuśalajātam /	yuzmad-darSanAt-upArjitam-eva ca-aparimitam kuSala-jAtam /
   anenaivāgamanena spṛhaṇīyaṃ padamāropito 'smi guruṇā' iti vividhābhiśca	anena-eva-Agamanena spRhaNIyam padam-AropitaH asmi guruNaH-a iti viviDABiH-ca
   kathābhiściraṃ sthitvā gṛhamagāt /	kaTABiH-ciram sTitvA gRham-agAt /
   anyasmindivase bhairavācāryo 'pi rājānaṃ draṣṭuṃ yayau /	anyasmin-divase BErava-AcAryaH api rAjAnam drazwum yayO /
   tasmai ca rājā sāntaḥpuraṃ saparijanaṃ sakoṣamātmānaṃ niveditavān /	tasmE ca rAjA sa-antaHpuram sa-parijanam sa-kozam-AtmAnam niveditavAn /
   sa ca vihasyāvāca--"tāta! kva vibhavāḥ, kva ca vayaṃ vanavardhitāḥ?	sa ca vihasya-avAca---"tAta! kva viBavAH, kva ca vayam vana-varDitAH?
   dhanoṣmaṇā mlāyatyalaṃ lateva manasvitā /	Dana-UzmaNA mlAyati-alam latA-iva manasvi-tA /
   khadyotānāmivāsmākamiyamaparopatāpinī rājate tejasvitā /	KadyotAnAm-iva-asmAkam-iyam-apara-upatApinI rAjate tejasvi-tA /
   bhavādṛśā eva bhājanaṃ bhūteḥ' iti sthitvā ca kañcitkālaṃ jagāma /	BavAdRSAH eva BAjanam BUteH-a iti sTitvA ca kaQcid-kAlam jagAma /
   parivrāṭ tenaiva krameṇa pañca pañca rājatāni puṇḍarīkāṇyupāyanīcakāra /	parivrAj tena-eva krameNa paQca paQca rAjatAni puNxarIkANi-upAya-nIcakAraH /
   ekadā tu śvetakarpaṭāvṛtaṃ kimapyādāya prāviśat /	ekadA tu Sveta-karpawa-AvRtam kim-api-AdAya prAviSat /
   upaviśya ca pūrvavatsthitvā muhūrtamabravīt--"mahābhāga! bhavantamāha	upaviSya ca pUrvavat-sTitvA muhUrtam-abravIt--"-mahABAga! Bavantam-Aha
   bhagavānyathāsmacchiṣyaḥ pātālasvāmināmā brāhnaṇaḥ /	BagavAn-yaTA-asmad-SizyaH pAtAlasvAmi-nAmA brAhnaNaH /
   tena brahnarākṣasahastādapahṛto mahāsiraṭṭahāsanāmā /	tena brahna-rAkzasa-hastAt-apahRtaH mahAsirawwa-hAsa-nAmA /
   so 'yaṃ bhavadbhujayogyo gṛhyatām' ityabhidhāyāpahṛtakarpaṭāvacchādanāt	saH ayam Bavat-Buja-yogyaH gRhyatAm-a iti-aBiDAya-apahRta-karpawa-avacCAdanAt-
   parivārādācakarṣa śaradgaganatalamiva piṇḍatāṃ nītam, kālindīpravāhamiva	parivArAt-Acakarza Sarad-gagana-talam-iva piNxa-tAm nItam, kAlindI-pravAham-iva
   stambhitajalam, nandakajigīṣayā kṛṣṇakopitaṃ kāliyamiva kṛpāmatāṃ gatam,	stamBita-jalam, nandaka-jigIzayA kRzNa-kopitam kAliyam-iva kRpAmatAm gatam,
   lokavināśāya prakāśitadhārāsāraṃ pralayakālameghakhaṇḍamiva nabhastalāt	loka-vinASAya prakASita-DArA-sAram pralaya-kAla-meGa-KaNxam-iva naBastalAt-
   patitam, dṛśyamānavikaṭadantamaṇḍalaṃ hāsamiva hiṃsāyāḥ, haribāhudaṇḍamiva	patitam, dRSyamAna-vikawa-danta-maNxalam hAsam-iva hiMsAyAH, hari-bAhu-daNxam-iva
   kṛtadṛḍhamuṣṭigraham, sakalabhuvanajīvitāpaharaṇakṣameṇa kālakūṭeneva	kRta-dRXa-muzwi-graham, sakala-Buvana-jIvita-apaharaNa-kzameNa kAlakUwena-iva
   nirmitam, kṛtāntakopānalataptenevāyasā ghaṭitam, atitīkṣṇatayā	nirmitam, kRtAnta-kopa-anala-taptena-iva-ayasA Gawitam, ati-tIkzNa-tayA
   pavanasparśenāpi ruṣeva kvaṇantam	pavana-sparSena-api ruzA-iva kvaNantam
   maṇisabhākuṭṭimapatatpratibimbaccajhanātmānamapi dvidheva pāṭayantam,	maNi-saBA-kuwwim-apatat-pratibimbat-caJana-AtmAnam-api dviDA-iva pAwayantam,
   ariśiraśchedalagnaiḥ kacairiva kiraṇaiḥ karālitadhāram,	ari-SiraH-Ceda-lagnEH kacEH-iva kiraNEH karAlita-DAram,
   muhurmuhustaḍidunmeṣataralaiḥ prabhācakracchuritairjarjaritātapam,	muhur-muhur-taxit-unmeza-taralEH praBA-cakra=-CuritEH-jarjarita-Atapam,
   khaṇḍaśaśchindantamiva divasam, kaṭākṣamiva kālarātreḥ, karṇotpalamiva	KaNxaSas-Cindantam-iva divasam, kawAkzam-iva kAlarAtreH, karNa-utpalam-iva
   kālasya, oṅkāramiva krauyasya alakāramahaṅkārasya, kulamitraṃ kopasya,	kAlasya, oFkAram-iva krOyasya alakAram-ahaFkArasya, kula-mitram kopasya,
   dehaṃ darpasya, susahāyaṃ sāhasasya, apatyaṃ mṛtyoḥ, āgamanamārgaṃ	deham darpasya, su-sahAyam sAhasasya, apatyam mRtyoH, Agamana-mArgam
   lakṣmyāḥ, nirgamanamārgaṃ kīrteḥ, kṛpāṇam /	lakzmyAH, nirgamana-mArgam kIrteH, kRpANam /
   avanipatistu taṃ gṛhītvā kareṇāyudhaprītyā pratimānibhenālihganniva	avanipatiH-tu tam gRhItvA kareNa-AyuDa-prItyA pratimAniBena-Alihgan=-iva
   suciraṃ dadarśa /	su-ciram dadarSa /
   saṃdideśa ca-"vaktavyo bhagavān paradravyagrahaṇāvajñādurvidagdhamapi hi	saMdideSa ca-"-vaktavyaH BagavAn para-dravya-grahaNa-avajQA-duH-vidagDam-api hi
   me mano yuṣmadviṣaye na śaknoti vacanavyatikramavyabhicāramācaritum' iti /	me manaH yuzmad-vizaye na Saknoti vacana-vyatikrama-vyaBicAram-Acaritum-a iti /
   paribrāṭ tu gṛhīte tasmin parituṣṭaḥ "svasti bhavate /	paribrAj tu gRhIte tasmin parituzwaH "svasti Bavate /
   sādhayāmaḥ' ityuktvā nirayāsīt /	sADayAmaHa iti-uktvA niraya-AsIt /
   nṛpaśca prakṛtyā vīrarasānurāgī tena kṛpāṇenāmanyata karatalavartinī	nRpaH-ca prakRtyA vIra-rasa-anurAgI tena kRpANena-amanyata kara-tala-vartinI
   medinīm /	medinIm /
   atha bajatsu divaseṣvakadā bhairavācāryo rājānamupaṅvare	aTa bajatsu divasezu-akadA BErava-AcAryaH rAjAnam-upaFvare
   sopagrahamavādīt--"tāta! svārthālasāḥ paropakāradakṣāśca prakṛtayo	sa-upagraham-avAdIt---"tAta! sva-arTa-alasAH para-upakAra-dakzAH-ca prakRtayo
   bhavanti bhavyānām /	Bavanti BavyAnAm /
   bhavādṛśāṃ cārthidarśanaṃ mahotsavaḥ	BavAdRSAm ca-arTi-darSanam mahA-utsavaH
   praṇayanamārādhanamarthagrahaṇamupakāraḥ /	praNayanam-ArADanam-arTa-grahaNam-upakAraH /
   bhūmirasi sarvalokamanorathānām /	BUmiH-asi sarva-loka-manoraTAnAm /
   yenābhidhīyase /	yena-aBiDIyase /
   śrūyatām /	SrUyatAm /
   bhagavato mahākālahṛdayanāmno mahāmantrasya	BagavataH mahAkAla-hRdaya-nAmnaH mahA-mantrasya
   kṛṣṇasragambarānulepanenākalpena kalpakathitena mahāśmaśāne japakoṭyā	kRzNa-sraj-ambara-anulepanena-akalpena kalpa-kaTitena mahA-SmaSAne japa-kowyA
   kṛtapūrvasevo 'smi /	kRta-pUrva-sevaH asmi /
   tasya ca vetālasādhanāvasānā siddhiḥ /	tasya ca vetAla-sADana-avasAnA sidDiH /
   asahāyaiśca sā duravāpā /	asahAyEH-ca sA duravApAH /
   tvaṃ cālamasmai karmaṇe /	tvam ca-alam-asmE karmaNe /
   tvayi ca gṛhītabhare bhaviṣyantyapare sahāyāstrayaḥ /	tvayi ca gRhIta-Bare Bavizyanti-apare sahAyAH-trayaH /
   ekaḥ sa evāsmākaṃ ṭāṭibhanāmā bālamitraṃ maskarī yo bhavantamupatiṣṭhate /	ekaH saH eva-asmAkam wAwiBa-nAmA bAla-mitram maskarI yaH Bavantam-upatizWate /
   dvitīyaḥ sa pātālasvāmī /	dvitIyaH sa pAtAlasvAmI /
   aparo macchiṣya eva kaṇatālanāmā drāviḍaḥ /	aparaH mad-SizyaH eva kaNatAla-nAmA drAvixaH /
   yadi sādhu manyase tato nīyatāmayaṃ diṅnāgahastadīrgho gṛhītāṭṭahāso	yadi sADu manyase tatas nIyatAm-ayam diFnAga-hasta-dIrGaH gRhIta-awwahAsaH-
   niśāmekāmekadiṅmukhārgalatāṃ bāhuḥ /	niSAm-ekAm-eka-diS-muKa-arga-latAm bAhuH /
   ' iti kṛtavacasi ca tasminnandhakārapraviṣṭa iva dṛṣṭaprakāśaḥ	a iti kRta-vacasi ca tasmin=-anDakAra-pravizwaH iva dRzwa-prakASaH
   prāptopakārādakāśaḥ pramuditenāntarātmanā narendraḥ	prApta-upakArAt-akASaH pramuditena-antarAtmanA narendraH
   samabhāṣata--"bhagavan! paramanugṛhīto 'smyanena śiṣyajanasāmānyena	sama-BAzata--"Baga-van! param-anugRhItaH asmi-anena Sizya-jana-sAmAnyena
   nideśena kṛtaparigrahamivātmānamavaimi' iti /	nideSena kRta-parigraham-iva-AtmAnam-avEmia iti /
   nananda ca tena narendravyāhṛtena bhairavācāryaḥ /	nananda ca tena narendra-vyAhRtena BErava-AcAryaH /
   cakāra ca saṃketam--"asyāmevāgāminyāmasitapakṣacaturdaśīkṣaṇayāmiyatyāṃ	cakAra ca saMketam--"asyAm-eva-AgAminyAm-asita-pakza-caturdaSIkzaNayAm-iyatyAm
   belāyāmamuṣmin mahāśmaśānasamīpabhāji śūnyāyatane śastradvitīyenāyuṣmatā	belAyAm-amuzmin mahA-aSmaSAna-samIpa-BAji SUnya-Ayatane Sastra-dvitIyena-AyuzmatA
   draṣṭavyā vayam' iti /	drazwavyAH vayama iti /
   athātikrānteṣvahaḥsu prāptāyāṃ ca tasyāmeva kṛṣṇacaturdaśyāṃ śaivena	aTa-atikrAntezu-ahaHsu prAptAyAm ca tasyAm-eva kRzNa-caturdaSyAm SEvena
   vidhinā dīkṣitaḥ kṣitipo niyamānabhūta /	viDinA dIkzitaH kzitipaH niyamAn-aBUta /
   kṛtādhivāsaṃ ca saṃpāditagandhadhūpamālyādipūjaṃ khaḍgamaṭṭahāsamakarot /	kRta-aDivAsam ca saMpAdita-ganDa-DUpa-mAlya-Adi-pUjam Kaxgam-awwahAsam-akarot /
   tataḥ pariṇate divase kenāpi karmasādhanāya kṛtarudhirabalividhānāsviva	tatas pariNate divase kena-api karma-sADanAya kRta-ruDira-bali-viDAnAsu-iva
   lohitāyamānāsu dikṣu rudhirabalilampaṭāsu ca belālajihvāsviva lambamānāsu	lohitAyamAnAsu dikzu ruDira-bali-lampawAsu ca belAla-jihvAsu-iva lambamAnAsu
   ca ravidīdhitiṣu, narendrānurāgeṇa gṛhītāparadiśi svayamiva dikpālatāṃ	ca ravi-dIDitizu, narendra-anurAgeNa gRhIta-apara-diSi svayam-iva dikpAlatAm
   cikīrṣati savitari, yātudhānīṣviva vardhamānāsu tarucchāyā,	cikIrzati savitari, yAtuDAnIzu-iva varDamAnAsu taru=-CAyA,
   pātālatalavāsiṣu vighnāya dānaveṣvivottiṣṭhatsu tamomaṇḍaleṣu, nabhasi	pAtAla-tala-vAsizu viGnAya dAnavezu-iva-uttizWatsu tamaH-maNxala-izu, naBasi
   puñjībhavati raudraṃ karma didṛkṣamāṇā iva nakṣatragaṇe vigāḍhāyāṃ	puQjIBavati rOdram karma didRkzamANAH iva nakzatra-gaNe vigAXAyAm
   śarvaryām, suptajane niḥśabdastimite niśīthe, rājā sāntaḥpuraṃ parijanaṃ	SarvarI-Am, supta-jane niHSabda-stimite niSITe, rAjA sa-antaHpuram parijanam
   vañcayitvā vāmakarasphuratsarurdakṣiṇakareṇotkhāta khaḍgamaṭṭahāsamādāya	vaQcayitvA vAma-kara-sPura-t-saruH-dakziNa-kareNa-utKAta Kaxgam-awwahAsam-AdAya
   visarpatā ca khaḍgaprabhāpaṭalena nīlāṃśukapaṭeneva	visarpatA ca Kaxga-praBA-pawalena nIla-aMSuka-pawena-iva
   darśanabhayādavaguṇṭhitanikhilagātrayapṭiranādiṣṭayāpyanugamyamāno	darSana-BayAt-avaguNWita-niKila-gAtrayapwiH-anAdizwayA-api-anugamyamAnaH-
   rājalakṣmyā pṛṣṭhataḥ parimalalagnamadhukaraveṇivyājena keśeṣviva	rAja-lakzmyA pRzWatas parimala-lagna-maDukaraveNi-vyAjena keSezu-iva
   karmasiddhimākarṣannekākī nagarānniragāt /	karma-sidDim-Akarzan=-ekAkI nagarAt-niragAt /
   agācca tamuddeśam /	agAt-ca tam-uddeSam /
   atha pratyupajagmuste trayo 'pi drauṇikṛpakṛtavarmāṇa iva sauptike	aTa pratyupajagmuH-te trayaH api drONi-kRpa-kRtavarmANaH iva sOptike
   saṃnaddhāḥ snātāḥ sragviṇo gṛhītavikaṭaveṣāḥ, kusumaśekharasaṃcāribhiḥ	saMnadDAH snAtAH sragviNaH gRhIta-vikawa-vezAH, kusuma-SeKara-saMcAriBiH
   kriyamāṇamantraśikhābandhā iva guñjadbhiḥ	kriyamANa-mantra-SiKA-banDAH iva guQjadBiH
   ṣaṭacaraṇeruṣṇīṣapaṭṭakāṃllalāṭamadhyaghaṭitavikaṭasvastikāgranthīnmahāmudrābandhāniva	zawa-caraNeH-uzNIza-pawwakAn=-lalAwa-maDya-Gawita-vikawa-svastikA-granTIn-mahAmudrA-banDAn-iva
   dhārayanto mūrdhabiḥ	DArayantaH mUrDabiH
   ekaśravaṇavivaravitatavimaladantapatraprabhālokalepadhavalitatakapolairmukhairāpibanta	eka-SravaNa-vivara-vitata-vimala-danta-patra-praBA-loka-lepa-Davalitata-kapolEH-muKEH-Apibanta
   iva niśācarāpacayacikīrṣayā śārvaramandhakāram, itarakarṇāvalambināṃ	iva niSAcara-apacaya-cikIrzayA SArvaram-anDakAram, itara-karNa-avalambinAm
   ratnakuṇḍalānāmacchayā rucā gorocanayeva mantraparijaptayā samālabdhāṅgāḥ,	ratna-kuNxalAnAm-acCayA rucAH gorocanayA-iva mantra-parijaptayA samAlabDa-aFgAH,
   svapratibimbagarbhān karmasiddhaye dattapuruṣopahārānivollāsayanto	sva-pratibimba-garBAn karma-sidDaye datta-puruza-upahArAn-iva-ullAsayantaH-
   niśitānnistriṃśān,	niSitAt-nistriMSAn,
   nistriṃśāṃśusaṃtānasīmāntatatibhirāmātmīyātmīyadigvibhāgasaṃrakṣaṇāya	nistriMSAMSu-saMtAna-sImAnta-tatiBirAmA-AtmIya-AtmIya-diS-viBAga-saMrakzaNAya
   tridheva triyāmāṃ pāṭayantaḥ sārdhacandraiḥ	triDA-iva triyAmAm pAwayantaH sArDacandrEH
   kaladhautabudbudāvalitaralatārāgaṇairniśāyā iva puraṣāsidārānikṛttaiḥ	kalaDOta-budbuda-Avalita-rala-tArA-gaNEH-niSAyAH iva purazAsi-dAra-anikRttEH
   khaṇḍairgṛhītaiścamaphalakairakāṇḍaśarvarīmaparāṃ ghaṭayantaḥ,	KaNxEH-gRhItEH-cama-PalakEH-akANxa-SarvarIm-aparAm GawayantaH,
   kāñcanaśṛṃṅkhalākalāpaniyamitanibiḍaniṣparavāṇayaḥ, baddhāsidhenavaḥ,	kAQcana-SRMFKalA-kalApa-niyamita-nibixa-nizparavANayaH, badDa-asi-DenavaH,
   ṭīṭibhakarṇatālapātālasvāmino niveditavantaścātmānam /	wIwiBa-karNa-tAla-pAtAla-svAminaH niveditavantaH-ca-AtmAnam /
   avanipatistu--"ko 'tra kaḥ?' iti trīnapṛcchat /	avanipatiH-tu--"kaH atra kaH?-a iti trIn-apRcCat /
   āccakṣire ca svaṃ sva nāma trayo 'pi te /	At-cakzire ca svam sva nAma trayaH api te /
   taireva cānugamyamāno jagāma tāṃ balidīpā	tEH-eva ca-anugamyamAnaH jagAma tAm bali-dIpA
   lokajarjaritagugguludhūpadhūmagṛhyamāṇadigvibhāgatayā	loka-jarjarita-guggulu-DUpa-DUma-gRhyamANa-diS-viBAga-tayA
   vikṣipyamāṇarakṣāsarṣapārdhadagdhāndhakārapalāyamānaniśāmiva	vikzipyamANa-rakzA-sarzapa-arDa-dagDa-anDakAra-palAyamAna-niSAm-iva
   samupakalpitasarvopakaraṇāṃ niḥśabdāṃ ca gambhīrāṃ ca bhīṣaṇāṃ ca	samupakalpita-sarva-upakaraNAm niHSabdAm ca gamBIrAm ca BIzaNAm ca
   sādhanabhūmim /	sADana-BUmim /
   tasyāṃ ca kumudadhūlidhavalena bhasmanā likhitasya mahato maṇḍalasya	tasyAm ca kumuda-DUli-Davalena BasmanA liKitasya mahataH maNxalasya
   madhye sthitaṃ dīptataratejaḥprasaram, pṛthupariveśaparikṣiptamiva	maDye sTitam dIptatara-tejaH-prasaram, pRTu-pariveSa-parikziptam-iva
   śaratsavitāram, mathyamānakṣīrodāvarttavartinamiva mandaram,	Sarad-savitAram, maTyamAna-kzIra-udAvartta-vartinam-iva mandaram,
   raktacandanānulepino raktasragambarābharaṇasyottānaśayasya	raktacandana-anulepinaH rakta-sraj-ambara-ABaraNasya-uttAna-Sayasya
   śavasyorasyupaviśya jātajātavedasi mukhakuhare prārabdhāgnikāryam,	Savasya-urasi-upaviSya jAta-jAtavedasi muKa-kuhare prArabDa-agni-kAryam,
   kṛṣṇoṣṇīṣam, kṛṣṇāṅgarāgam, kṛṣṇapratisaram, kṛṣṇavāsasam,	kRzNa-uzNIzam, kRzNa-aFgarAgam, kRzNa-pratisaram, kRzNa-vAsasam,
   kṛṣṇatilāhutinibhena vidyādharatvatṛṣṇayā	kRzNa-tila-Ahuti-niBena vidyADara-tva-tRzNayA
   mānuṣanimaṇikāraṇakāluṣyaparamāṇūniva kṣayamupanayantam,	mAnuza-nimaNi-kAraNa-kAluzya-paramANUn-iva kzayam-upanayantam,
   āhutidānaparyastābhiḥ pretamukhasparśadūṣitaṃ prakṣālayantamivāśuśukṣaṇiṃ	Ahuti-dAna-paryastABiH preta-muKa-sparSa-dUzitam prakzAlayantam-iva-ASu-SukzaNim
   karanakhadīdhitibhiḥ, dhūmālohitena cakṣuṣā kṣatajāhutimiva hutabhuji	karanaKa-dIDitiBiH, DUma-Alohitena cakzuzA kzataja-Ahutim-iva hutaBuji
   pātayantarm, iṣadvivṛtādharapuṭaprakaṭitasitadasanaśikhareṇa	pAtayantarm, izad-vivRta-aDara-puwa-prakawita-sita-dasana-SiKareNa
   dṛśyamānamūtaṃmantrākṣarapaṅktineva mukhena kimapi japantam,	dRSyamAna-mUtaMmantra-akzara-paFktinA-iva muKena kim-api japantam,
   homaśramasvedasalilapratibimbitābhirāsannadīpikābhirdahantamiva	homa-Srama-sveda-salila-pratibimbitABiH-Asat-nadIpikABiH-dahantam-iva
   karmasiddhaye sarvāvayavān, aṃsāvalambinā bahuguṇena vidyārājeneva	karma-sidDaye sarva-avayavAn, aMsa-avalambinA bahu-guNena vidyA-rAjena-iva
   brahnasūtraṇa parigṛhītaṃ bhairavācāryamapaśyat /	brahna-sUtraNa parigRhItam BErava-AcAryam-apaSyat /
   upasṛtya cākaronnamaskāram /	upasRtya ca-akarot-namaskAram /
   abhinanditaśca tena svavyāpāramanvatiṣṭhat /	aBinanditaH-ca tena sva-vyApAram-anvatizWat /
   atrāntare pātālasvāmī śātakratavīmāśāmahgīcakāra, karṇatālaḥ	atra-antare pAtAlasvAmI SAtakratavIm-ASA-mahgIcakAra, karNa-tAlaH
   koberīmparivrāṭ prācetasīm /	koberImparivrAj prAcetasIm /
   rājā tu traiśaṅkavena jyotiṣāṅkitāṃ kakubhamalaṅkṛtavān /	rAjA tu trESaFkavena jyotizA-aFkitAm kakuBam-alaFkRtavAn /
   evaṃ cāvasthiteṣu dikpāleṣu dikpālabhujapañjarapraviṣṭe visrabdhaṃ karma	evam ca-avasTitezu dikpAlezu dikpAla-Buja-paQjara-pravizwe visrabDam karma
   sādhayati bhairavaṃ bhairavācārye 'ticiraṃ ca kṛtakolāhaleṣu	sADayati BEravam BErava-AcArye ati-ciram ca kRta-kolAhalezu
   niṣphalaprayatnaṣu pratyūhakāriṣu śānteṣu kauṇapeṣu galatyardharātrasamaye	nizPala-prayatnazu pratyUha-kArizu SAntezu kONapezu galati-arDarAtra-samaye
   maṇḍalasya nātidavīyasyuttareṇākasmādeva	maNxalasya na-ati-davIyasi-uttareNa-akasmAt-eva
   pralayamahāvarāhadaṃṣṭrāvivaramiva darśayantī kṣitiradīryata /	pralaya-mahAvarAha-daMzwrA-vivaram-iva darSayantI kzitiH-adIryata /
   sahasaiva ca yasmādvivarādāśāvāraṇotkṣipta ivālānalohastambhaḥ,	sahasA-eva ca yasmAt-vivarAt-ASA-vAraNa-utkziptaH iva-AlAna-loha-stamBaH,
   mahāvarāhapīvaraskandhapīṭho narakāsura iva bhuvo garbhādudbhūto	mahAvarAha-pIvara-skanDa-pIWaH naraka-asuraH iva BuvaH garBAt-udBUtaH-
   balidānava iva bhitvotthitaḥ pātālam, indranīlaprāsāda	bali-dAnavaH iva BitvA-utTitaH pAtAlam, indranIla-prAsAda
   ivoparijvalitaratnapradīpaḥ,	iva-upari-jvalita-ratna-pradIpaH,
   snigdhanīlaghananibiḍakuṭilakuntalakāntamaulirunmīlanmālatīmuṇḍamālaḥ,	snigDa-nIla-Gana-nibixa-kuwila-kuntala-kAnta-mOliH-unmIlat-mAlatI-muNxa-mAlaH,
   gadgadatayā svarasya svabhāvapāṭalatayā ca cakṣuṣaḥ kṣība iva	gadgada-tayA svarasya svaBAva-pAwala-tayA ca cakzuzaH kzIbaH iva
   yauvanamadena valgadgaladāmakaḥ, karasaṃpuṭamṛditayā mṛdā	yOvana-madena valgadgala-dAmakaH, kara-saMpuwa-mRditayA mRdA
   diṅnāgakumbhābhāvaṃsakūṭaupunaḥpunaḥ paripaṅkayan	diFnAga-kumBa-aBAvaMsa-kUwa-Opunar-punar paripaFkayan
   sāndracandanakardamadattairavyavasthāsthāsakairatisitajaladharaśakalaśārita	sAndra-candana-kardama-dattEH-avyavasTA-sTAsakEH-atisita-jala-Dara-Sakala-SArita
   iva śāradākāśaikadeśaḥ, ketakīgarbhapatrapāṇḍurasya caṇḍātakasyopari	iva SArada-AkASa-eka-deSaH, ketakI-garBa-patra-pANxurasya caNxAtakasya-upari
   kṣāmatarīkṛtakukṣiḥ, kajñyābandhaṃ vidhāya vilāsavikṣiptena	kzAmatarIkRta-kukziH, kajQyA-banDam viDAya vilAsa-vikziptena
   dhavalavyāyāmaphālīpaṭāntena dharaṇitalagatena dhāryamāṇa iva pṛṣṭhataḥ	Davala-vyAyAma-PAlI-pawa-antena DaraNi-tala-gatena DAryamANaH iva pRzWatas-
   śepeṇa, sthirasthūlorudaṇḍaḥ, bhūmibhaṅgabhayeneva mantharāṇi	SepeNa, sTira-sTUla-UrudaNxaH, BUmi-BaFga-Bayena-iva manTarANi
   sthāpayanpadāni nirbharagarvaguru kathamapi śailamiva gātramudvahan	sTApayan-padAni nirBara-garva-guru kaTam-api SElam-iva gAtram-udvahan
   darpeṇa muhurmuhururasi dviguṇite doṣṇi vāme tiryagutkṣipte ca dakṣiṇe	darpeNa muhur-muhur-urasi dvi-guNite dozNi vAme tiryak-utkzipte ca dakziNe
   jaṅghākāṇḍe kuṇḍalite ca caṇḍāsphoṭanaṭāṅkāraiḥ karṇavighnanirghātāniva	jaFGA-kANxe kuNxalite ca caNxa-AsPowa-nawa-aFkArEH karNa-viGna-nirGAtAn-iva
   pātayannekendriyavikalamiva jīvalokaṃ kurvan kuvalayaśyāmalaḥ puruṣa	pAtayan=-eka-indriya-vikalam-iva jIva-lokam kurvan kuvalaya-SyAmalaH puruza
   ujjagāma jagāda ca vihasya narasiṃhanādanirghoṣaghorayā bhāratyā--"bho	ujjagAma jagAda ca vihasya nara-siMha-nAda-nirGoza-GorayA BArati-A--"BaH-
   vidyādharośraddhākāmuka! kimayaṃ "vadyāvalepaḥ sahāyamado vā yadasmai	vidyADaraH-SradDA-kAmuka! kim-ayam "vadya-avalepaH sahAya-madaH vA yat-asmE
   janāyāvidhāya baliṃ bāliśa iva siddhimabhilaṣasi? kā te durbuddhiriyam?	janAya-AviDAya balim bAliSaH iva sidDim-aBilazasi? kA te durbudDiH-iyam?
   etāvatā kālena kṣetrādhipatirasya mannāmnaiva labdhavyapadeśasya deśasya	etAvatA kAlena kzetra-aDipatiH-asya mad-nAmnA-eva labDa-vyapadeSasya deSasya
   nāgataste śrotropakaṇṭhaṃ śrīkaṇṭhanāmā nāgo 'ham? anicchati mayi kā	na-AgataH-te Srotra-upakaNWam SrIkaNWa-nAmA nAgaH aham? anicCati mayi kA
   śaktirgrahaṇasyāpi gantuṃ gagane /	SaktiH-grahaNasya-api gantum gagane /
   bhūnātho 'pyayamanāthastapasvī yastvādṛśaiḥ śaivāpasadairupakaraṇīkriyate	BUnATaH api-ayam-anATaH-tapasvI yaH-tvAdRSEH SEva-apa-sadEH-upakaraNIkriyate
   sahasvedānīṃ sahāmunā durnarendreṇa durnayasya phalam' ityabhidhāya ca	saha-sva-idAnIm saha-amunA durnara-indreNa durnayasya Palam-a iti-aBiDAya ca
   niṣṭhuraiḥ prakoṣṭhaprahāraistrīnapi ṭīṭibhaprabhṛtīnabhimukhaṃ	nizWurEH prakozWa-prahArEH-trIn-api wIwiBa-praBRtIn-aBimuKam
   pradhāvitān saśarīrāvaraṇakṛpāṇānapātayat /	praDAvitAn sa-SarIra-AvaraNa-kRpANa-an-apAtayat /
   athāpūrvādhikṣepaśravaṇādaśastravraṇairapyamarṣasvedacchalenānekasamarapītamasidhārājalamiva	aTa-apUrva-aDikzepa-SravaNAt-aSastra-vraNEH-api-amarza-sveda=-Calena-aneka-samara-pItam-asi-DArA-jalam-iva
   vamadbhiravayavairapi romāñcanibena	vamadBiH-avayavEH-api romAQca-nibena
   muktaśaraśataśalyanikarabharalaghumivātmānaṃ raṇāya kurvadbhiraṭṭahāsenāpi	mukta-Sara-Sata-Salya-nikara-Bara-laGum-iva-AtmAnam raNAya kurvadBiH-awwahAsena-api
   pratibimbitatārāgarṇana spaṣṭadṛṣṭadhavaladantamālāmavajñayā hasatava	pratibimbita-tArA-garNana spazwa-dRzwa-Davala-danta-mAlAm-avajQayA hasatava
   kathyamānasatvāvaṣṭambhaḥ	kaTyamAna-satva-avazwamBaH
   parikarabandhavibramabhramitakaranakhakiraṇacakravālena vyapagamanāśaṅkyā	parikara-banDa-vibrama-Bramita-kara-naKa-kiraNa-cakravAlena vyapagamana-ASaFkyA
   nāgadamanamantramaṇḍalabandheneva rundhan daśadiśo naranāthaḥ	nAga-damana-mantra-maNxala-banDena-iva runDan daSa-diSaH nara-nATaH
   sāvajñamavādīt--"are kākodara kāka! mayi sthite rājahaṃse na jihreṣi baliṃ	sa-avajQam-avAdIt--"are kAkodara kAka! mayi sTite rAjahaMse na jihrezi balim
   yācitum? amībhiḥ kiṃ vā paruṣabhāṣitaiḥ? bhuje vīryaṃ nivasati, na vāci /	yAcitum? amIBiH kim vA paruza-BAzitEH? Buje vIryam nivasati, na vAci /
   pratipadyasva śastram /	pratipadyasva Sastram /
   ayaṃ na bhavasi /	ayam na Bavasi /
   agṛhītahetiṣvaśikṣito me bhujaḥ prahartum' iti /	agRhIta-hetizu-aSikzitaH me BujaH prahartuma iti /
   nāgastvanādṛtataram--"ehi, kiṃ śastreṇa? bhujābhyāmevabhanajajmi bhavato	nAgaH-tu-anAdRtataram--"ehi, kim SastreNa? BujAByAm-eva-Banajajmi BavataH-
   darpam' ityabhidhāyāsphoṭayāmāsa /	darpam-a iti-aBiDAya-AsPowayAmAsa /
   narapatirapi nirāyudhamāyudhena yudhi lajjamāno jetumutsṛjya	narapatiH-api nirAyuDam-AyuDena yuDi lajjamAnaH jetum-utsRjya
   sacarmaphalakamaṭṭahāsamasimardhoruksayopari babandha bāhuyuddhāya kakṣyām	sa-carma-Pala-kam-awwahA-sam-asim-arDoruksayA-upari babanDa bAhu-yudDAya kakzyAm
   yuyudhāte ca nirdayāsphoṭanasphuṭitabhujarudhiraśīkarasicyamānau	yuyuDAte ca nirdaya-AsPowana-sPuwita-Buja-ruDira-SIkara-sicyamAnO
   śilāstambhairiva patadbhirbāhudaṇḍaiḥ śabdamayamiva kurvāṇau bhuvanaṃ tau	SilA-stamBEH-iva patadBiH-bAhu-daNxEH Sabda-mayam-iva kurvANO Buvanam tO
   na cirācca pātayāmāya bhūtale bhujaṅgamaṃ bhūpatiḥ /	na cirAt-ca pAtayAmAya BU-tale BujaFgamam BUpatiH /
   jagrāha ca keśeṣu /	jagrAha ca keSezu /
   uccakhāna ca śiraśchettumaṭṭahāsam /	uccaKAna ca SiraH-Cettum-awwahAsam /
   apaśyacca vaikakṣakamālāntareṇāsya yajñopavītam /	apaSyat-ca vEkakzaka-mAlA-antareNa-asya yajQopavItam /
   upasaṃhṛtaśastravyāpāraścāvādīt--durvinīta! asti te	upasaMhRta-Sastra-vyApAraH-ca-avAdIt--durvinIta! asti te
   durnayanirvāhabījamidam /	durnaya-nirvAha-bIjam-idam /
   yato viśrabdhamevācarasi cāpalāni' ityuktvotsasarja ca tam /	yatas viSrabDam-eva-Acarasi cApalAni-a iti-uktvA-utsasarja ca tam /
   anantaraṃ ca sahasaivātibahalāṃ jyotsnāṃ dadarśa /	anantaram ca sahasA-eva-ati-bahalAm jyotsnAm dadarSa /
   śaradi vikasatāṃ kamalavanānāmiva ca ghrāṇāvalepinamāmodamajighrat /	Saradi vikasatAm kamala-vanAnAm-iva ca GrANa-avalepinam-Amodam-ajiGrat /
   jhaṭiti ca nūpuraśabdamaśṛṇot /	Jawiti ca nUpura-Sabdam-aSRNot /
   vyāpārayāmāsa ca śabdānusāreṇa dṛṣṭim /	vyApArayAmAsa ca Sabda-anusAreNa dRzwim /
   atha karatalasthitasyāṭṭahāsasya madhye taḍitamiva nīlajaladharodare	aTa kara-tala-sTitasya-awwahAsasya maDye taxitam-iva nIla-jala-Dara-udare
   sphurantīṃ prabhayā pibantīmiva triyāmām, tāmarasahastām,	sPurantIm praBayA pibantIm-iva triyAmAm, tAmarasa-hastAm,
   komalāṅgulirāgarājijālakāni ca caraṇalagnāni	komala-aFguli-rAga-rAji-jAlakAni ca caraNa-lagnAni
   velābālavidrumalatāvanānīvākarṣantīm, karapaṅkajasaṃkocāśaṅkayā	velA-bAla-vidruma-latA-vanAni-iva-AkarzantIm, kara-paFkaja-saMkoca-ASaFkayA
   śaśāṅkamaṇḍalamiva khaṇḍaśaḥ kṛtaṃ nirmalacaraṇanakhanivahanibhena	SaSAFka-maNxalam-iva KaNxaSas kRtam nirmala-caraNa-naKa-nivaha-niBena
   bibhratīm, gulphāvalambinūpurapuṭatayā sthitanibiḍakaṭakāvalibandhanādiva	biBratIm, gulPa-avalambi-nUpura-puwa-tayA sTita-nibixa-kawaka-Avali-banDanAt-iva
   paribhraśyāgatām,	pariBraSya-AgatAm,
   bahuvidhakusumaśakuniśataśobhitātpavanacalitatanutaraṅgādatisvacchādaṃśukādudadhisalilādivottarantīm,	bahuviDa-kusuma-Sakuni-Sata-SoBitAt-pavana-calita-tanu-taraFgAt-ati-svacCAt-aMSukAt-udaDi-salilAdiva-uttarantIm,
   udadhijanmapremṇā trivalicchalena tripathagayeva pariṣvaktamadhyām,	udaDi-janma-premNA tri-vali=-Calena tripaTagayA-iva parizvakta-maDyAm,
   atyunnatastanamaṇḍalām, dṛśyamānadiṅnāgakumbhāmiva kakubham,	ati-unnata-stana-maNxalAm, dRSyamAna-diFnAga-kumBAm-iva kakuBam,
   madalagnairāvatakaraśīkaranikaramiva śarattārāgaṇatāraṃ hāramurasā	mada-lagna-ErAvata-kara-SIkara-nikaram-iva Sarad-tArA-gaNa-tAram hAram-urasA
   dadhānām, dhavalacāmarairiva ca	daDAnAm, Davala-cAmarEH-iva ca
   mandamandaniḥśvāsadolāyitairhārakiraṇairupavījyamānām, svabhāvalohitena	manda-manda-niHSvAsa-dolAyitEH-hAra-kiraNEH-upavIjyamAnAm, svaBAva-lohitena
   madāndhagandhebhakumbhāsphālanasaṃkrāntasindūreṇena karadvayena	mada-anDa-ganDa-iBa-kumBa-AsPAlana-saMkrAnta-sindUreNena kara-dvayena
   dyotamānām, haraśikhaṇḍendudvitīyakhaṇḍeneva kuṇḍalīkṛtena jyotsnāmucā	dyotamAnAm, hara-SiKaNxa-indu-dvitIya-KaNxena-iva kuNxalIkRtena jyotsnA-mucA
   dantapatreṇa vibhrājamānām, kaustubhagabhastistabakeneva ca	danta-patreNa viBrAjamAnAm, kOstuBa-gaBasti-stabakena-iva ca
   śravaṇalagnenāśokakisalayenālaṅkṛtām, mahatā mattamātaṅgamadamayena	SravaNa-lagnena-aSoka-kisalayena-alaFkRtAm, mahatA matta-mAtaFga-mada-mayena
   tilakenādṛśyacchatracchāyāmaṇḍalasenevāvirahitalalāṭām,	tilakena-adRSya=-Catra=-CAyA-maNxala-senA-iva-avirahita-lalAwAm,
   āpādatalādāsīmantācca candrātapadhavalena candanenādirājayaśaseva	ApAda-tala-AdAsIm-antAt-ca candra-Atapa-Davalena candanena-AdirAja-yaSasA-iva
   dhavalīkṛtām, dharaṇitalacumbinībiḥ kaṇṭhakusumamālābhiḥ saridbhiriva	DavalIkRtAm, DaraNi-tala-cumbinIbiH kaNWa-kusuma-mAlABiH saridBiH-iva
   sāgarādhiṣṭhātrībhiradhiṣṭhitām, mṛṇālakomalairavayavaiḥ	sAgara-aDizWAtrIBiH-aDizWitAm, mRNAla-komalEH-avayavEH
   kamalasaṃbhavatvamanakṣaramācakṣāṇā striyamapaśyat /	kamala-saMBava-tvam-anakzaram-AcakzANA striyam-apaSyat /
   asaṃbhrāntaśca papraccha--"bhadre! kāsi, kimarthaṃ vā	asaMBrAntaH-ca papracCa--"Badre! kAsi, kimarTam vA
   darśanapathamāgatāsi?' iti /	darSana-paTam-Agata-asi?-a iti /
   sā tu strījanaviruddhenāvaṣṭembhenābhivantīvābhāṣata tam--"vīra! viddhi	sA tu strI-jana-virudDena-avazwa-imBena-aBivanti-iva-aBAzata tam--"vIra! vidDi
   māṃ nārāyaṇoraḥsthalīlīlāvihārahariṇīm,	mAm nArAyaNa-uraH-sTalI-lIlA-vihAra-hariNIm,
   pṛthubharatabhagīrathādirājavaṃśapatākām,	pRTu-Barata-BagIraTa-Adi-rAja-vaMSa-patAkAm,
   subhaṭabhujajayastambhavilāsaśālabhañjikām,	su-Bawa-Buja-jaya-stamBa-vilAsa-SAla-BaQjikAm,
   raṇarudhirataraṅgiṇotaraṅgakrīḍādohadadurlalitarājahaṃsīm,	raNa-ruDira-taraFgiNa-utaraFga-krIxA-dohada-durlalita-rAjahaMsIm,
   sitanṛpacchatraṣaṇḍaśikhaṇḍinīm,	sita-nRpa=-Catra-zaNxa-SiKaNxinIm,
   atiniśitaśastradhārāvanabhramaṇavibhramasiṃhīm, asidhārājalakamalinīṃ	ati-niSita-Sastra-DArA-vana-BramaNa-viBrama-siMhIm, asi-DArA-jala-kamalinIm
   śriyam /	Sriyam /
   apahṛtāsmi tavāmunā śauryarasena /	apahRtA-asmi tava-amunA SOrya-rasena /
   yācasva /	yAcasva /
   dadāmi te varamabhiraṣitam' iti /	dadAmi te varam-aBirazitam-a iti /
   vīrāṇāṃ tvapunaruktāḥ paropakārāḥ yato rājā tāṃ praṇamya svārthavimukho	vIrANAm tu-apunaruktAH para-upakArAH yatas rAjA tAm praNamya sva-arTa-vimuKaH-
   bhairavācāryasya siddhiṃ yayāce /	BErava-AcAryasya sidDim yayAce /
   lakṣmīstu devī prītatarahṛdayā vistīryamāṇena cakṣuṣā kṣīrodenevopari	lakzmIH-tu devI prItatara-hRdayA vistIryamANena cakzuzA kzIrodena-iva-upari
   paryastenābhiṣiñcantī bhūpālam "evamastu' ityabravīt /	paryastena-aBiziQcantI BUpAlam "evam-astu-a iti-abravIt /
   avādīcca punaḥ--"anena sattvotkarṣeṇa bhagavacchivabhaṭṭārakabhaktyā	avAdIt-ca punar---"anena sattva-utkarzeNa Bagavat-Siva-BawwAraka-BaktyA
   cāsādhāraṇayā bhavānbhuvi sūryācandramasostṛtīya ivāvicchinnasya	ca-asADAraNayA BavAn-Buvi sUryAcandramasoH-tRtIyaH iva-avicCinnasya
   pratidinamupacīyamānavṛddheḥ	pratidinam-upacIyamAna-vRdDeH
   śucisubhagamānyasatyatyāgaśauryaśauṇḍapuruṣaprakāṇḍaprāyasya mahato	Suci-suBaga-mAnya-satya-tyAga-SOrya-SONxa-puruza-prakANxa-prAyasya mahataH-
   rājavaṃśasya kartā bhaviṣyati /	rAja-vaMSasya kartA Bavizyati /
   yasminnutpatsyate sarvadvīpānāṃ bhoktā hariścandra iva harṣanāmā	yasmin=-utpatsyate sarva-dvIpAnAm BoktA hariScandraH iva harza-nAmA
   cakravartī tribhuvanavijigīṣurdvitīyo māndhāteva yasyāyaṃ karaḥ svayameva	cakravartI triBuvana-vijigIzuH-dvitIyaH mAnDAtA-iva yasya-ayam karaH svayam-eva
   kamalamapahāya grīhaṣyati cāmaram' iti vacaso 'nte tirobabhūva /	kamalam-apahAya grIhazyati cAmaram-a iti vacasaH ante tirobaBUva /
   bhūmipālastu tadākarṇya hṛdayenātimātramaprīyata /	BUmipAlaH-tu tat-AkarNya hRdayena-atimAtram-aprIyata /
   bhairavācāryo 'pi tasyā devyāstena vacasā karmaṇā ca samyagupapāditena	BErava-AcAryaH api tasyAH devyAH-tena vacasA karmaNA ca samyak-upapAditena
   sadya eva kuntalo kirīṭī kuṇḍalī hārī keyūrī mekhalī mudgarī khaḍhgī ca	sadyas eva kuntalaH kirIwI kuNxalI hArI keyUrI meKalI mudgarI KaXgI ca
   bhūtvāvāpa vidyādharatvam /	BUtvA-avApa vidyADara-tvam /
   provāca ca--"rājan! adūrvayāpinaḥ phalgucetasāmalasānāṃ manorathāḥ /	provAca ca--"rAjan! adUrva-yA-apinaH Palgu-cetasAm-alasAnAm manoraTAH /
   satāṃ tu bhuvi vistāravatyaḥ svabhāvenaivopakṛtayaḥ /	satAm tu Buvi vistAravatyaH svaBAvena-eva-upakRtayaH /
   svapne 'pyasaṃbāvitāṃ dātumimāṃ dakṣiṇāṃ kṣamaḥ ko 'nyo bhavantamapahāya /	svapne api-asaMbAvitAm dAtum-imAm dakziNAm kzamaH kaH anyaH Bavantam-apahAya /
   saṃpatkaṇikāmapi prāpya tuleva laghuprakṛtirunnatimāyāti /	saMpad-kaNikAm-api prApya tulA-iva laGu-prakRtiH-unnatim-AyAti /
   tvadoyairguṇairupakaraṇīkṛtasya tvatta eva ca labdhātmalābhasya nirlajjate	tvadoyEH-guNEH-upakaraNIkRtasya tvattaH eva ca labDa-Atma-lABasya nirlajjate
   yamasya mūḍhahṛdayasya /	yamasya mUXa-hRdayasya /
   tadicchāmi yena kenacitkāryalavopapādanopayogena smarayitumātmānam' iti /	tat-icCAmi yena kenacid-kArya-lava-upapAdana-upayogena smarayitum-AtmAnam-a iti /
   pratyupakāraduṣpraveśāstu bhavanti dhīrāṇāṃ hṛdayāvaṣṭambhāḥ /	pratyupakAra-duzpraveSAH-tu Bavanti DIrANAm hRdaya-avazwamBAH /
   yatastaṃ rājā "bhavatsiddhayaiva parisamāptakṛtyo 'smi /	yatas-tam rAjA "Bavat-sidDayA-eva parisamApta-kRtyaH asmi /
   sādhayatu mānyo yathāsamīhitaṃ sthānam' iti pratyācacakṣe /	sADayatu mAnyaH yaTAsamIhitam sTAnam-a iti pratyAcacakze /
   tathoktaśca bhūbhujā jigamiṣuḥ sudṛḍhaṃ samāliṅgya ṭīṭibhādīn	taTA-uktaH-ca BUBujA jigamizuH su-dRXam samAliFgya wIwiBa-AdIn
   kuvalayavanenevāśyāyaśīkarasrāviṇā sāsreṇa cakṣuṣā vokṣamāṇaḥ kṣitipatiṃ	kuvalaya-vanena-iva-ASyAya-SIkara-srAviNA sa-asreNa cakzuzA vA-ukzamANaH kzitipatim
   punaruvāca--"tāta! bravīmi yāmīti na snehasadṛśam /	punar-uvAca---"tAta! bravImi yAmi-iti na sneha-sadRSam /
   tvadīyāḥ prāṇā iti punaruktam /	tvadIyAH prANAH iti punaruktam /
   gṛhyatāmidaṃ śarīrakamiti vyatirekeṇārthakaraṇam /	gRhyatAm-idam SarIrakam-iti vyatirekeNa-arTa-karaNam /
   tilaśaḥ krītā vayamiti nopakārānurūpam /	tilaSas krItAH vayam-iti na-upakAra-anurUpam /
   bāndhavo 'sīti dūrīkaraṇamiva /	bAnDavaH asi-iti dUrIkaraNam-iva /
   tvayi sthitaṃ hṛdayamityapratyakṣam /	tvayi sTitam hRdayam-iti-apratyakzam /
   tvadvirahānukāriṇī kāraṇeyaṃ na sidvirityaśraddheyam /	tvad-viraha-anukAriNI kAraNA-iyam na sidviriti-aSradDeyam /
   niṣkāraṇastavopakāra ityanuvādaḥ /	nizkAraNaH-tava-upakAraH iti-anuvAdaH /
   smartavyā vayamityājñā /	smartavyAH vayam-iti-AjQA /
   sarvathā kṛtaghnālāpeṣvasajjanakathāsu ca cetasi kartavyo 'yaṃ	sarvaTA kRtaGna-AlApezu-asat-jana-kaTAsu ca cetasi kartavyaH ayam
   svārthaniṣṭhuro janaḥ' ityabhidhāya	sva-arTa-nizWuraH janaH-a iti-aBiDAya
   vegacchinnahārocchalitamuktāphalanikaratāḍitatārāgaṇaṃ gaganatalamutpapāta	vega=-Cinna-hAra-ucCalita-muktAPala-nikara-tAxita-tArA-gaNam gagana-talam-utpapAta
   yayau ca sīmantitagrahagrāmaḥ siddhyucitaṃ dhāma /	yayO ca sImantita-graha-grAmaH sidDi-ucitam DAma /
   śrīkaṇṭho 'pi--"rājan! parākramakrītaḥ kartavyeṣu niyogenānugrāhyo	SrIkaNWaH api---"rAjan! parAkrama-krItaH kartavyezu niyogena-anugrAhyaH-
   grāhitavinayo 'yaṃ janaḥ' ityabhidhāya rājānumoditastadeva bhūyo	grAhita-vinayaH ayam janaH-a iti-aBiDAya rAja-anumoditaH-tat-eva BUyo
   bhūvivaraṃ viveśa /	BU-vivaram viveSa /
   narapatistu kṣīṇabhūyiṣṭhāyāṃ kṣapāyāṃ, pravātumārabdhe	narapatiH-tu kzINa-BUyizWAyAm kzapAyAn, pravAtum-ArabDe
   prabudhyamānakamalinīniḥśvāsasurabhau,	prabuDyamAna-kamalinI-niHSvAsa-suraBO,
   vanadevatākucāṃśukāpaharaṇaparihāsasvedinīva sāvaśyāyaśīkare	vana-devatA-kuca-aMSuka-apaharaNa-parihAsa-svedinI-iva sa-avaSyAya-SIkare
   parimalākṛṣṭamadhukṛti kumudanidrāvāhini niśāpariṇatijaḍe tuṣāraleśini	parimala-AkRzwa-maDukRti kumuda-nidrA-vAhini niSA-pariNati-jaxe tuzAra-leSini
   vanānile,	vana-anile,
   virahavidhuracakravākacakraniḥśvasitasaṃtāpitāyāmivāparajalanidhimavatarantyāṃ	viraha-viDura-cakravAka-cakra-niHSvasita-saMtApitAyAm-iva-apara-jalaniDim-avatarantyAm
   triyāmāyāṃ, sākṣādāgatalakṣmīvilokanakutūhalinīṣviva samunmīlantīṣu	triyAmAyAM, sAkzAt-Agata-lakzmI-vilokana-kutUhalinIzu-iva samunmIlantIzu
   nalinīṣu, unnidrapakṣiṇi kṣarati kusumavisaramiva tuhinakaṇanikaraṃ	nalinIzu, unnidra-pakziNi kzarati kusuma-visaram-iva tuhina-kaNa-nikaram
   mṛdupavanalāsitalate kānane, kamalalakṣmīprabodhamaṅgalaśaṅkheṣviva	mRdu-pavana-lAsita-late kAnane, kamala-lakzmI-praboDa-maFgala-SaFKezu-iva
   rasatsvantarbaddhadhvananmadhukareṣu makulāyamāneṣu kumudeṣu,	rasatsu-antar-badDa-Dvanan-maDukarezu makulAyamAnezu kumudezu,
   ujjihānaravirathavājivisṛṣṭaiḥ prothapaṭupavanaiḥ protsāyamāṇāsviva	ujjihAna-ra-viraTa-vAji-visRzwEH proTa-pawu-pavanEH protsAyamANAsu-iva
   vāruṇyāṃ kakubhi puñjībhavantīṣu śyāmālatākalikāsu tārakāsu,	vAruNyAm kakuBi puQjIBavantIzu SyAmA-latA-kalikAsu tArakAsu,
   mandaraśikharāśrayiṇi mandānilalulitakalpalatāvanakusumadhūlivicchurita	mandara-SiKara-ASrayiNi manda-anila-lulita-kalpa-latA-vana-kusuma-DUli-vicCurita
   iva dhūsarībhavati saptarṣimaṇḍale, suravāraṇāṅkuśa iva cyute galati	iva DUsarIBavati saptarzi-maNxale, sura-vAraNa-aFkuSaH iva cyute galati
   tārāmaye mṛge trīnapi ṭīṭibhādīn gṛhītvā nāgayuddhavyatikaramalīmasāni	tArA-maye mRge trIn-api wIwiBa-AdIn gRhItvA nAga-yudDa-vyatikara-malImasAni
   śucini vanavāpīpayasi prakṣālyāṅgāni nagaraṃ viveśa /	Sucini vana-vApI-payasi prakzAlya-aFgAni nagaram viveSa /
   anyasminnahani teṣāmātmaśarīrānantaraṃ snānabhojanācchādanādinā	anyasmin=-ahani tezAm-Atma-SarIra-anantaram snAna-Bojana-AcCAdana-AdinA
   prītikamarot /	prIti-kamarot /
   katipayadivasāpagame ca piravrāḍ bhūbhujā vāryamāṇo 'pi vanaṃ yayau /	katipaya-divasa-apagame ca piravrAj BUBujA vAryamANaH api vanam yayO /
   pātālasvāmikarṇatālau tu śauryānuraktau tameva siṣevāte /	pAtAla-svAmi-karNa-tAlO tu SOrya-anuraktO tam-eva sizevAte /
   saṃpāditamanorathātiriktavibhavau ca subhaṭamaṇḍalamadhye	saMpAdita-manoraTa-atirikta-viBavO ca su-Bawa-maNxala-maDye
   niṣkṛṣṭamaṇḍalāgrau samaramukheṣu prathamamupayujyamānau kathāntareṣu	nizkRzwa-maNxala-agrO samara-muKezu praTamam-upayujyamAnO kaTA-antarezu
   cāntarāntarā samādiṣṭo vicitrāṇi bhairavācāryacaritāni śaiśavavṛttāntāṃśca	ca-antarA-antarA samAdizwaH vicitrANi BErava-AcArya-caritAni SESava-vRttAntAn=-ca
   kathayantau tenaiva sārdhaṃ jarāmājagmaturiti /	kaTayantO tena-eva sArDam jarAm-AjagmatuH-iti /
   iti mahākaviśrībāṇabhaṭṭakṛte harṣacarite rājadarśanaṃ nāma dṛtīya	iti mahA-kavi-SrI-bANa-Bawwa-kRte harza-carite rAjadarSanam nAma dRtIya
   ucchvāsaḥ	ucCvAsaH
