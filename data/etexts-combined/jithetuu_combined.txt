   Hetutattvopadeśaḥ	Hetu-tattva-upadeSaH
   mañjuśrīkumārabhūtāya namaḥ	maQjuSrI-kumAra-BUtAya namaH
   1. sādhanaṃ dūṣaṇaṃ caiva sābhāsaṃ parasaṃvide /	1. sADanam dUzaNam ca-eva sa-ABAsam para-saMvide /
   pratyakṣamanumānaṃ ca sābhāsaṃ tvātmasaṃvide //	pratyakzam-anumAnam ca sa-ABAsam tu-Atma-saMvide //
   ayaṃ śāstrārtharāṃgrahaḥ //	ayam SAstra-arTa-rAMgrahaH //
   2. vādinā svayaṃ sādhayitumiṣṭo 'rthaḥ sādhyaḥ / yena sādhyate tatsādhanam	2. vAdinA svayam sADayitum-izwaH arTaH sADyaH / yena sADyate tad-sADanam
   3. hetostrairūpyamucyate / kiṃ punastattrairūpyam / pakṣe sattvameva	3. hetoH-trErUpyam-ucyate / kim punar-tad-trErUpyam / pakze sattvam-eva
   prathamaṃ rūpam / sapakṣa eva sattvamiti dvitīyaṃ rūpam / vipakṣe ca	praTamam rUpam / sa-pakzaH eva sattvam-iti dvitIyam rUpam / vipakze ca
   asattvameva niścitamiti tṛtīyaṃ rūpam //	asattvam-eva niScitam-iti tRtIyam rUpam //
   4. tatra pakṣaḥ prasiddho dharmī prasiddhaviśeṣaṇena viśiṣṭaḥ svayaṃ	4. tatra pakzaH prasidDaH DarmI prasidDa-viSezaNena viSizwaH svayam
   sādhayitumiṣṭaḥ pratyakṣādyaviruddhaḥ / yathā dharmī śabdo 'nitya iti	sADayitum-izwaH pratyakza-Adi-avirudDaH / yaTA DarmI SabdaH anityaH iti
   viśeṣaṇena viśiṣṭaḥ sādhyaḥ / kṛtakatvāditi heturbhavatīti //	viSezaNena viSizwaH sADyaH / kRtaka-tvAt-iti hetuH-Bavati-iti //
   5. kaḥ punaḥ sapakṣaḥ / sādhyadharmasāmānyena samānaḥ sapakṣaḥ / yathā	5. kaH punar sa-pakzaH / sADya-Darma-sAmAnyena samAnaH sa-pakzaH / yaTA
   ghaṭādiriti //	GawAdiH-iti //
   6. ko hetorvipakṣaḥ / yatra sādhyābhāvāddhetvabhāvo niścayena pradarśyate	6. kaH hetoH-vipakzaH / yatra sADya-aBAvAt-hetu-aBAvaH niScayena pradarSyate
   / yathākāśādiḥ //	/ yaTA-AkASa-AdiH //
   7. trirūpahetupradarśanena parāvagamanimittaṃ kṛtaḥ prayogaḥ	7. tri-rUpa-hetu-pradarSanena para-avagama-nimittam kRtaH prayogaH
   parārthānumānabhityucyate / yathā śabdo 'nitya iti pakṣavacanam /	para-arTa-anumAn-aBityucyate / yaTA SabdaH anityaH iti pakza-vacanam /
   kṛtakatvāditi hetuvacanam / ghaṭādivaditi sapakṣavacanam / ākāśādivaditi	kRtaka-tvAt-iti hetu-vacanam / Gawa-Adi-vat-iti sa-pakza-vacanam / AkASa-Adi-vat-iti
   vipakṣavacanam //	vipakza-vacanam //
   8. sa punardvividho dṛśyate / sādharmyeṇa vaidharmyeṇa ca //	8. sa punar-dviviDaH dRSyate / sADarmyeNa vEDarmyeNa ca //
   9. tatra sādharmyeṇa tāvat / yatkṛtakaṃ tatsarvamanityaṃ dṛṣṭam / yatha	9. tatra sADarmyeNa tAvat / yat-kRtakam tat-sarvam-anityam dRzwam / yaTa
   ghaṭādiḥ / śabdo 'pi kṛtaka iti //	Gawa-AdiH / SabdaH api kRtakaH iti //
   10. vaidharmyeṇāpyanityatvābhāve kṛtakatvābhāvaḥ / yathākāśādiḥ / śabdastu	10. vEDarmyeNa-api-anitya-tva-aBAve kRtaka-tva-aBAvaH / yaTA-AkASa-AdiH / SabdaH-tu
   kṛtaka iti //	kRtakaH iti //
   11. kaḥ punaḥ pakṣābhāsaḥ / pakṣābhāso vastuto na pakṣaḥ /	11. kaH punar pakza-ABAsaH / pakza-ABAsaH vastutas na pakzaH /
   pratyakṣādivirodhādayaṃ pakṣābhāsaḥ //	pratyakza-Adi-viroDAt-ayam pakza-ABAsaH //
   12. yathā dhūmādirdharmī buddhimaddhetūtpannaḥ sādhya iti	12. yaTA DUma-AdiH-DarmI budDimat-hetu-utpannaH sADyaH iti
   pratyakṣaviruddhaḥ pakṣābhāsaḥ / pratyakṣato vahnerdhūmotpattidarśanāt //	pratyakza-virudDaH pakza-ABAsaH / pratyakzatas vahneH-DUma-utpatti-darSanAt //
   13. anumānaviruddho yathā / vedavacanaṃ dharmyapauruṣeyamiti sādhye śabdaḥ	13. anumAna-virudDaH yaTA / veda-vacanam Darmya-pOruzeyam-iti sADye SabdaH
   prayatnānantarīyaka iti pauruṣeyatvasya siddheḥ //	prayatna-anantarIyakaH iti pOruzeya-tvasya sidDeH //
   14. svavacanaviruddho yathā / anumānaṃ na pramāṇamiti / parāvagamāya	14. sva-vacana-virudDaH yaTA / anumAnam na pramANam-iti / para-avagamAya
   vākyaprayogaḥ parārthānumānamiti nirdeśāt //	vAkya-prayogaH para-arTa-anumAnam-iti nirdeSAt //
   15. lokaviruddho yathā / śuci naraśiraḥ kapālaṃ prāṇyaṅgatvāc	15. loka-virudDaH yaTA / Suci nara-SiraH kapAlam prANi-aFga-tvAt-
   chaṅkhaśuktivaditi //	CaFKa-Sukti-vat-iti //
   16. pratītiviruddho yathā / yad yāvatkālasthāyi tat anityam /	16. pratIti-virudDaH yaTA / yat yAvat-kAla-sTAyi tat anityam /
   yadyāvatkālasthāyi tat sarvaṃ nityamiti laukikapratīteḥ //	yat-yAvat-kAla-sTAyi tat sarvam nityam-iti lOkika-pratIteH //
   17. aprasiddhaviśeṣaṇo yathā / vaiśeṣikasya sāṃkhyaṃ prati śabdo vināśīti	17. aprasidDa-viSezaNaH yaTA / vESezikasya sAMKyam prati SabdaH vinASI-iti
   18. aprasiddhaviśeṣyo yathā / sāṃkhyasya bauddhaṃ pratyātmā cetana iti	18. aprasidDa-viSezyaH yaTA / sAMKyasya bOdDam pratyAtmA cetanaH iti
   sādhyam //	sADyam //
   19. aprasiddhobhayo yathā / vaiśeṣikasya bauddhaṃ prati	19. aprasidDa-uBayaH yaTA / vESezikasya bOdDam prati
   samavāyikāraṇamātmeti kāyaḥ sthirasvabhāva iti vā //	samavAyi-kAraNam-AtmA-iti kAyaH sTira-svaBAvaH iti vA //
   20. pakṣābhāsā uktāḥ //	20. pakza-ABAsAH uktAH //
   21. kīdṛśo hetvābhāsaḥ / yo heturivābhāsate na tu hetutvena sidhyati //	21. kIdRSaH hetvABAsaH / yaH hetuH-iva-ABAsate na tu hetu-tvena siDyati //
   22. hetvābhāsastrividhaḥ / asiddho viruddho 'naikāntikaśca //	22. hetvABAsaH-triviDaH / asidDaH virudDaH anEkAntikaH-ca //
   23. tatra pakṣāsiddherasiddha iti hetvābhāsaḥ //	23. tatra pakza-asidDeH-asidDaH iti hetvABAsaH //
   24. pakṣe sapakṣe cāsan vipakṣe ca san yaḥ sa viruddha iti hetvābhāsaḥ	24. pakze sa-pakze ca-Asan vipakze ca san yaH sa virudDaH iti hetvABAsaH
   sādhyaviparītasiddheḥ //	sADya-viparIta-sidDeH //
   25. sapakṣavipakṣayorubhayorbhāve 'bhāve vā saṃśaye vāsiddhapratibandho yo	25. sa-pakza-vipakzayoH-uBayoH-BAve aBAve vA saMSaye vA-asidDa-pratibanDaH yaH-
   hetuḥ so 'naikāntiko hetvābhāsaḥ / vādiprativādibhyāṃ	hetuH saH anEkAntikaH hetvABAsaH / vAdi-prativAdiByAm
   sādhayitumiṣṭasyaikāntenāsiddheḥ //	sADayitum-izwasya-ekAntena-asidDeH //
   26. ubhayāsiddho yathā / śabdasyānityatve sādhye hetuścākṣuṣatvaṃ	26. uBaya-asidDaH yaTA / Sabdasya-anitya-tve sADye hetuH-cAkzuza-tvam
   vādiprativādinorasiddha iti //	vAdi-prativAdinA-uH-asidDaH iti //
   27. cetanastaruriti sādhye sarvatvagapaharaṇe maraṇāditi hetuḥ	27. cetanaH-taruH-iti sADye sarva-tvac-apaharaNe maraNAt-iti hetuH
   prativādinaṃ bauddhaṃ pratyasiddha iti prativādyasiddhaścittādinirodhasya	prativAdinam bOdDam pratyasidDaH iti prativAdya-sidDaH-citta-Adi-niroDasya
   bauddhasyeṣṭatvāt //	bOdDasya-izwa-tvAt //
   28. acetanāḥ sukhādaya iti sādhye utpattimattvāditi hetuḥ sāṃkhyasya	28. acetanAH suKa-AdayaH iti sADye utpattimat-tvAt-iti hetuH sAMKyasya
   svayaṃ vādino 'siddha iti vādyasiddhaḥ //	svayam vAdinaH asidDaH iti vAdya-sidDaH //
   29. vaiśeṣikeṇa prativādinaṃ bauddhaṃ prati pṛthivyādirdharmī kārya iti	29. vESezikeNa prativAdinam bOdDam prati pRTivI-AdiH-DarmI kAryaH iti
   sādhya ekaikakṣaṇavadanyānyotpādāditi vādinaḥ svayamasiddhaḥ / siddhe	sADyaH ekEka-kzaNa-vat-anyA-anya-utpAdAt-iti vAdinaH svayam-asidDaH / sidDe
   'pyutpāda ekaikakṣaṇavadanyānyotpādāsiddheḥ //	api-utpAdaH ekEka-kzaNa-vat-anyA-anya-utpAda-asidDeH //
   30. pakṣaikadeśāsiddho yathā / cetanāstaravaḥ svāpāditi hetuścandane	30. pakza-eka-deSa-asidDaH yaTA / cetanAH-taravaH svApAt-iti hetuH-candane
   vādinaḥ svayaṃ pakṣaikadeśe 'siddhaḥ / na hi sarve vṛkṣā rātrau	vAdinaH svayam pakza-eka-deSe asidDaH / na hi sarve vRkzAH rAtrO
   patrasaṃkocabhājaḥ //	patra-saMkoca-BAjaH //
   31. evameva kṣityādirgharmī buddhimajjāta iti sādhye kāryamiti	31. evam-eva kziti-AdiH-GarmI budDimat-jAtaH iti sADye kAryam-iti
   heturbauddhaṃ pratyasiddhaḥ pratyakṣānupalambhābhyāṃ	hetuH-bOdDam pratyasidDaH pratyakza-anupalamBAByAm
   kāryakāraṇasambandhasiddhasvarūpeṇa kṣityādīnāṃ siddheḥ /	kArya-kAraNa-sambanDa-sidDa-svarUpeNa kziti-AdInAm sidDeH /
   vāsabhojanādisiddhiriti cettadā pakṣaikadeśāsiddhiḥ //	vAsa-Bojana-Adi-sidDiH-iti ced-tadA pakza-eka-deSa-asidDiH //
   32. saṃdigdhāsiddho yathā / yadīha dhūmaḥ syādatra vahniḥ syāditi sādhye	32. saMdigDa-asidDaH yaTA / yadi-iha DUmaH syAt-atra vahniH syAt-iti sADye
   hetvaniścayāt //	hetu-aniScayAt //
   33. saṃdigdhadharmyasiddho yathā / eṣvanekeṣu nikuñjeṣu kasmiṃścin nikuñje	33. saMdigDa-Darmya-sidDaH yaTA / ezu-anekezu nikuQjezu kasmiMScid nikuQje
   mayūra iti sādhye kekāyitāditi heturiti //	mayUraH iti sADye kekAyitAt-iti hetuH-iti //
   34. dharmyasiddhāvapyasiddho yathā / dharmyātmā sarvavyāpīti sādhye	34. Darmya-sidDO=-api-asidDaH yaTA / Darmya-AtmA sarva-vyApI-iti sADye
   sarvatropalabhyamānaguṇatvāditi heturiti //	sarvatra-upalaByamAna-guNa-tvAt-iti hetuH-iti //
   35. navaite 'siddhā hetvābhāsāḥ //	35. navA-ete asidDAH hetvABAsAH //
   36. kīdṛśaḥ punaranaikāntiko hetvābhāsaḥ / ucyate /	36. kIdRSaH punar-anEkAntikaH hetvABAsaH / ucyate /
   37. yathā śabdasya nityatvādike dharme sādhye prameyatvāditi hetuḥ	37. yaTA Sabdasya nitya-tva-Adike Darme sADye prameya-tvAt-iti hetuH
   sapakṣavipakṣayoḥ sarvatra varttamānaḥ sādhāraṇo 'naikāntika iti //	sa-pakza-vipakzayoH sarvatra varttamAnaH sADAraNaH anEkAntikaH iti //
   38. evaṃ śabdo nitya iti sādhye śrāvaṇatvāditi hetuḥ sapakṣe vipakṣe	38. evam SabdaH nityaH iti sADye SrAvaNa-tvAt-iti hetuH sa-pakze vipakze
   cāvṛtterasādhāraṇo 'naikāntikaḥ //	ca-avRtteH-asADAraNaH anEkAntikaH //
   39. evaṃ śabdasyāprayatnānantarīyakatve sādhye 'nityatvāditi hetuḥ	39. evam Sabdasya-aprayatna-anantarIyaka-tve sADye anitya-tvAt-iti hetuH
   sapakṣaikadeśavṛtti rvipakṣavyāpyanaikāntikaḥ / aprayatnānantarīyakasya	sa-pakza-eka-deSa-vRtti rvi-pakza-vyApi-anEkAntikaH / aprayatna-AnantarIyakasya
   śabdasya sapakṣaḥ vidyudākāśādiḥ / tatra sapakṣaikadeśe	Sabdasya sa-pakzaH vidyut-AkASa-AdiH / tatra sa-pakza-eka-deSe
   vidyudādāvanityatvaṃ varttate / nākāśādau / vipakṣāḥ	vidyut-AdO=-anitya-tvam varttate / na-AkASa-AdO / vipakzAH
   prayatnānantarīyakādayaḥ sarve / teṣu sarveṣvasti //	prayatna-AnantarIyaka-AdayaH sarve / tezu sarvezu-asti //
   40. evaṃ śabdasya prayatnānantīyakatve sādhye 'nityatvāditi hetu rghaṭādau	40. evam Sabdasya prayatna-AnantIyaka-tve sADye anitya-tvAt-iti hetu rGawa-AdO
   sarvatra vidyate / aprayatnānantarīyako vipakṣaḥ puna rvidyudākāśādiḥ /	sarvatra vidyate / aprayatna-anantarIyakaH vipakzaH puna rvidyut-AkASa-AdiH /
   tatraikadeśe vidyudādau varttate nākāśādau / tasmādayaṃ	tatra-eka-deSe vidyut-AdO varttate na-AkASa-AdO / tasmAt-ayam
   vipakṣaikadeśavṛttiḥ sapakṣavyāpyanaikāntiko hetuḥ //	vipakza-eka-deSa-vRttiH sa-pakza-vyApi-anEkAntikaH hetuH //
   41. ubhayapakṣaikadeśavṛttiranaikāntiko yathā / dharmī śabdo nitya iti	41. uBaya-pakza-eka-deSa-vRttiH-anEkAntikaH yaTA / DarmI SabdaH nityaH iti
   sādhye 'mūrttatvāditi hetuḥ / paramāṇvākāśādiḥ sapakṣaḥ / tatra	sADye amUrtta-tvAt-iti hetuH / paramANu-AkASa-AdiH sa-pakzaH / tatra
   sapakṣaikadeśa ākāśe 'mūrttatvaṃ vidyate na paramāṇau paramāṇūnāṃ	sa-pakza-eka-deSaH AkASe amUrtta-tvam vidyate na paramANO paramANUnAm
   mūrttatvāt / ghaṭasukhādiranityo vipakṣaḥ / tadekadeśe sukhādau vidyate na	mUrtta-tvAt / Gawa-suKa-AdiH-anityaH vipakzaH / tad-eka-deSe suKa-AdO vidyate na
   ghaṭādāviti //	Gawa-AdO=-iti //
   42. evaṃ saṃdigdhavipakṣavyāvṛttiḥ sapakṣavyāpyanaikāntiko heturyathā /	42. evam saMdigDa-vipakza-vyAvRttiH sa-pakza-vyApi-anEkAntikaH hetuH-yaTA /
   kapilādi rdharmyasarvajña iti sādhye vaktṛtvāditi hetū rathyāpuruṣādau	kapila-Adi rDarmi-asarvajQaH iti sADye vaktR-tvAt-iti hetuH raTyA-puruza-AdO
   sapakṣe vidyate vipakṣe sarvajñe saṃdigdhaḥ /	sa-pakze vidyate vipakze sarvajQe saMdigDaH /
   sarvajñasyātīndriyatvādvaktṛtvamasti na veti saṃdehaḥ //	sarvajQasya-atIndriya-tvAt-vaktR-tvam-asti na vA-iti saMdehaH //
   43. evaṃ saṃdigdhasapakṣavṛttirvipakṣavyāpyanaikāntiko heturyathā /	43. evam saMdigDa-sapakza-vRttiH-vipakza-vyApi-anEkAntikaH hetuH-yaTA /
   ṛṣabhavardhamānādi rdharmī sarvajña iti sādhye kevalaśāstrakarttṛtvāditi	RzaBa-varDamAna-Adi rDarmI sarvajQaH iti sADye kevala-SAstra-karttR-tvAt-iti
   hetuḥ sapakṣe sarvajñe saṃdigdhaḥ / sarvajñasyātīndriyatvāt	hetuH sa-pakze sarvajQe saMdigDaH / sarvajQasya-atIndriya-tvAt
   kevalaśāstrakarttari saṃdehaḥ / vipakṣe...........ādāvasarvajñe 'stīti //	kevala-SAstra-karttari saMdehaH / vipakze...........AdO=-asarva-jQe asti-iti //
   44. anvayavyatirekayoḥ saṃdehe 'naikāntiko heturyathā / jīvaccharīraṃ	44. anvaya-vyatirekayoH saMdehe anEkAntikaH hetuH-yaTA / jIvat-SarIram
   sātmakaṃ prāṇādimatvāditi hetuḥ / jīvaccharīrasambandhī prāṇādiḥ sātmake	sa-Atmakam prANa-Adima-tvAt-iti hetuH / jIvat-SarIra-sambanDI prANa-AdiH sa-Atmake
   nirātmake vā varttamāno vyāvṛtto vetyaniścayaḥ //	nirAtmake vA varttamAnaH vyAvRttaH vA-iti-aniScayaH //
   45. tataḥ kevalānvayī heturdṛṣṭāntābhāvāt //	45. tatas kevala-anvayI hetuH-dRzwAnta-aBAvAt //
   46. evaṃ dvitīyo 'pi kevalavyatirekī / jīvaccharīramidaṃ na nirātmakaṃ	46. evam dvitIyaH api kevala-vyatirekI / jIvat-SarIram-idam na nirAtmakam
   prāṇādyabhāvaprasaṅgāditi / dṛṣṭāntābhāvādanvayasyāniścayo vyatirekasya ca	prANa-Adi-a-BAva-prasaFgAt-iti / dRzwAnta-aBAvAt-anvayasyA-niScayaH vyatirekasya ca
   niścaya ityayaṃ saṃdigdho hetuḥ //	niScayaH iti-ayam saMdigDaH hetuH //
   47. ete daśānaikāntikahetvābhāsā udāhṛtāḥ //	47. ete daSAna-ekAntika-hetvA-ABAsAH udAhRtAH //
   48. viruddhā hetvābhāsāḥ kīdṛśāḥ //	48. virudDAH hetvABAsAH kIdRSAH //
   49. yathā dharmī śabdo nitya iti sādhyadharmaḥ /	49. yaTA DarmI SabdaH nityaH iti sADya-DarmaH /
   kṛtakatvādākāśādivadityayaṃ heturghaṭādau vipakṣa eva vidyate na sapakṣe	kRtaka-tvAt-AkASa-Adi-vat-iti-ayam hetuH-Gawa-AdO vipakzaH eva vidyate na sa-pakze
   50. evaṃ dharmī śabdo nitya iti sādhye prayatnānantarīyakatvāditi hetuḥ	50. evam DarmI SabdaH nityaH iti sADye prayatna-anantarIyaka-tvAt-iti hetuH
   sapakṣa ākāśādau nāsti ghaṭādāvekadeśe 'sti vidyudādau nāstīti / imau dvau	sa-pakzaH AkASa-AdO na-asti Gawa-AdO=-eka-deSe asti vidyut-AdO na-asti-iti / imO dvO
   hetū dharmasvarūpaviparītasādhanau //	hetU Darma-svarUpa-viparIta-sADanO //
   51. dharmisvarūpaviparītasādhano dvividho yathā / ete cakṣurādayaḥ	51. Darmi-svarUpa-viparIta-sADanaH dviviDaH yaTA / ete cakzuH-AdayaH
   parārthā iti sādhyadharmaḥ saṃghātatvāditi hetuḥ śayanāsanādivaditi	para-arTAH iti sADya-DarmaH saMGAta-tvAt-iti hetuH Sayana-Asana-Adi-vat-iti
   sapakṣanirdeśaḥ / ayaṃ heturyathā cakṣurādeḥ pārārthyaṃ sādhayati tathā	sa-pakza-nirdeSaH / ayam hetuH-yaTA cakzuH-AdeH pArArTyam sADayati taTA
   saṃhatatvamapi parasya sādhayati / śayanāsanādeḥ	saMhata-tvam-api parasya sADayati / Sayana-Asana-AdeH
   saṃhatadevadattādiparārthatvadarśanāt //	saMhata-devadatta-Adi-parArTa-tva-darSanAt //
   52. dharmisvarūpaviparītasādhano yathā / dharmyādirbuddhimataḥ	52. Darmi-svarUpa-viparIta-sADanaH yaTA / DarmyAdiH-budDimataH
   kāraṇādutpadyata iti sādhye sāśratvāditi hetuḥ / ghaṭādivaditi	kAraNAt-utpadyate iti sADye sa-ASra-tvAt-iti hetuH / Gawa-Adi-vat-iti
   sapakṣanirdeśaḥ / yathānena hetunā buddhimaddhetuto jātatvaṃ sādhyate	sa-pakza-nirdeSaH / yaTA-anena hetunA budDimat-hetutaH jAta-tvam sADyate
   tathā buddhimatkarttuḥ sāśrayatvamapi sādhyate //	taTA budDimat-karttuH sa-ASraya-tvam-api sADyate //
   53. dharmiviśeṣaviparītasādhano yathā / vaiśeṣikeṇa yogācāraṃ prati	53. Darmi-viSeza-viparIta-sADanaH yaTA / vESezikeNa yoga-AcAram prati
   dharmyātmā cetanā iti sādhye vijñānādhiṣṭhānāditi hetu	Darmya-AtmA cetanA iti sADye vijQAna-aDizWAnAt-iti hetu
   ryathācetanamātmānaṃ cetanaṃ sādhayati tathāyaṃ heturanityamapi sādhayati	ryaTa-acetanam-AtmAnam cetanam sADayati taTA-ayam hetuH-anityam-api sADayati
   vijñānasyānityatvāt //	vijQAnasya-anitya-tvAt //
   54. pañcabhiretairviruddhā hetvābhāsāḥ pradarśitāḥ //	54. paQcaBiH-etEH-virudDAH hetvABAsAH pradarSitAH //
   55. viruddhāvyabhicārī kutrāpi hetudoṣo na bhavatīti tasyodāharaṇopanyāso	55. virudDa-avyaBicArI kutra-api hetu-dozaH na Bavati-iti tasya-udAharaNa-upanyAsaH-
   na yuktaḥ / udāharaṇamucyate cet / yatsarvadeśāvasthitaiḥ	na yuktaH / udAharaNam-ucyate ced / yat-sarva-deSa-avasTitEH
   svasambandhibhiryugapadabhisambadhyate tatsarvagatam / yathākāśam /	sva-sambanDiBiH-yugapad-aBisambaDyate tat-sarva-gatam / yaTA-AkASam /
   sarvadeśāvasthitaiḥ svasambandhibhiryugapat sāmānyamabhisambaddhamiti	sarva-deSa-avasTitEH sva-sambanDiBiH-yugapad sAmAnyam-aBisambadDam-iti
   pailukasya svabhāvahetuprayogaḥ / dvitīyo 'pi prayogaḥ paiṭharasya /	pElukasya svaBAva-hetu-prayogaH / dvitIyaH api prayogaH pEWarasya /
   yadupalabdhilakṣaṇaprāptaṃ sadyatra nopalabhyate na tat tatra asti /	yat-upalabDi-lakzaNa-prAptam sat-yatra na-upalaByate na tat tatra asti /
   tadyathā kasmiṃściddeśe 'vidyamāno ghaṭaḥ / nopalabhyate ca	tat-yaTA kasmiMScid-deSe avidyamAnaH GawaH / na-upalaByate ca
   upalabdhilakṣaṇaprāptaṃ sāmānyaṃ vyaktyantarāleṣviti /	upalabDi-lakzaNa-prAptam sAmAnyam vyakti-antarAlezu-iti /
   ayamanupalambhahetuḥ pūrvoktaśca svabhāvahetuḥ / anayoḥ parasparavirodhena	ayam-anupalamBa-hetuH pUrva-uktaH-ca svaBAva-hetuH / anayoH paraspara-viroDena
   saṃśayajanakatvāt / sapakṣādanyo dṛṣṭānto na kaścidastīti sapakṣa evāyaṃ	saMSaya-janaka-tvAt / sa-pakzAt-anyaH dRzwAntaH na kaScid-asti-iti sa-pakzaH eva-ayam
   sādharmyeṇa dṛṣṭānto bhavati /	sADarmyeNa dRzwAntaH Bavati /
   56. tatra kīdṛśā dṛṣṭāntābhāsāḥ //	56. tatra kIdRSAH dRzwAnta-ABAsAH //
   57. sādharmyeṇa tāvat //	57. sADarmyeNa tAvat //
   58. nityaḥ śabdo 'mūrttatvātkarmavaditi sādhyavikalaḥ karmaṇo 'nityatvāt	58. nityaH SabdaH amUrtta-tvAt-karma-vat-iti sADya-vikalaH karmaNaH anitya-tvAt-
   59. nityaḥ śabdo 'mūrttatvātparamāṇuvaditi sādhanavikalaḥ	59. nityaH SabdaH amUrtta-tvAt-paramANu-vat-iti sADana-vikalaH
   paramāṇormūrttatvāt //	paramANoH-mUrtta-tvAt //
   60. nityaḥ śabdo 'mūrttatvāddhaṭavaditi sādhyasādhanavikalaḥ //	60. nityaH SabdaH amUrtta-tvAt-hawa-vat-iti sADya-sADana-vikalaH //
   61. evaṃ saṃdigdhasādhyadharmo dṛṣṭāntābhāso yathā / dharmī puruṣaḥ	61. evam saMdigDa-sADya-DarmaH dRzwAnta-ABAsaH yaTA / DarmI puruzaH
   kaścidrāgādimān vacanādrathyāpuruṣavaditi / rathyāpuruṣadṛṣṭānte	kaScid-rAga-AdimAn vacanAt-raTyA-puruza-vat-iti / raTyA-puruza-dRzwAnte
   rāgādimattvaṃ saṃdigdham / paracittānumānasya duṣkaratvāt //	rAga-Adimattvam saMdigDam / para-citta-anumAnasya duzkara-tvAt //
   62. saṃdigdhasādhanadharmo yathā / maraṇadharmā puruṣa iti sādhye	62. saMdigDa-sADana-DarmaH yaTA / maraNa-DarmA puruzaH iti sADye
   rāgādimattvāditi hetū rathyāpuruṣadṛṣṭānte saṃdigdhaḥ / vītarāgasyāpi	rAga-AdimattvAt-iti hetuH raTyA-puruza-dRzwAnte saMdigDaH / vIta-rAgasya-api
   sarāgavaccalatvāt //	sa-rAga-vat-cala-tvAt //
   63. saṃdigdhobhayadharmo dṛṣṭāntābhāso yathā / dharmī kaścit puruṣaḥ	63. saMdigDa-uBaya-DarmaH dRzwAnta-ABAsaH yaTA / DarmI kaScid puruzaH
   asarvajña iti sādhye rāgādimattvāditi hetuḥ / rathyāpuruṣadṛṣṭānte sādhyaṃ	asarvajQaH iti sADye rAga-AdimattvAt-iti hetuH / raTyA-puruza-dRzwAnte sADyam
   sādhanaṃ ca saṃdigdham //	sADanam ca saMdigDam //
   64. ananvayo 'pradarśitānvayo viparītānvayaśca dṛṣṭāntābhāsāḥ //	64. ananvayaH apradarSita-anvayaH viparIta-anvayaH-ca dRzwAnta-ABAsAH //
   65. tatrānanvayo yathā / yo vaktā sa rāgādimān rathyāpuruṣavat /	65. tatra-ananvayaH yaTA / yaH vaktA sa rAga-AdimAn raTyA-puruza-vat /
   vaktṛtvarāgādimattvayoḥ kāryakāraṇabhāvapratiṣedhāt //	vaktR-tva-rAga-AdimattvayoH kArya-kAraNa-BAva-pratizeDAt //
   66. apradarśitānvayo yathā / anityaḥ śabdaḥ kṛtakatvāditi /	66. apradarSita-anvayaH yaTA / anityaH SabdaH kRtaka-tvAt-iti /
   atrānvayavyāptirapradarśitā / vaktṛdoṣādayaṃ dṛṣṭāntābhāsaḥ //	atra-anvaya-vyAptiH-apradarSitA / vaktR-dozAt-ayam dRzwAnta-ABAsaH //
   67. viparītānvayo yathā / yadanityaṃ tatkṛtakamiti / ghaṭādivaditi /	67. viparIta-anvayaH yaTA / yat-anityam tat-kRtakam-iti / Gawa-Adi-vat-iti /
   atrānityatvaṃ sādhyam / sādhyena sādhanasya vyāptirdarśanīyā sādhanena tu	atra-anitya-tvam sADyam / sADyena sADanasya vyAptiH-darSanIyA sADanena tu
   sādhyasya vyāptirdarśitā / tato viparītānvayo dṛṣṭāntābhāsaḥ //	sADyasya vyAptiH-darSitAH / tatas viparIta-anvayaH dRzwAnta-ABAsaH //
   68. sādharmyeṇaite nava dṛṣṭāntābhāsā uktāḥ //	68. sADarmyeNa-ete nava dRzwAnta-ABAsAH uktAH //
   69. vaidharmyeṇa dṛṣṭāntābhāsā ucyante //	69. vEDarmyeNa dRzwAnta-ABAsAH ucyante //
   70. sādhyāvyāvṛtto dṛṣṭāntābhāso yathā / nityaḥ śabdo	70. sADya-avyAvRttaH dRzwAnta-ABAsaH yaTA / nityaH SabdaH-
   'mūrttatvātparamāṇuvaditi / iha paramāṇurvaidharmyadṛṣṭānta iti	amUrtta-tvAt-paramANu-vat-iti / iha paramANuH-vEDarmya-dRzwAntaH iti
   sādhanadharmo 'mūrttatvaṃ vyāvṛttaṃ mūrttatvātparamāṇunām / sādhyadharmo	sADana-DarmaH amUrtta-tvam vyAvRttam mUrtta-tvAt-paramANunAm / sADya-DarmaH-
   nityatvaṃ na vyāvṛttaṃ nityatvātparamāṇunāmiti //	nitya-tvam na vyAvRttam nitya-tvAt-paramANunAm-iti //
   71. sādhanāvyāvṛtto yathā / nityaḥ śabdo 'mūrttatvāt karmavaditi / iha	71. sADana-avyAvRttaH yaTA / nityaH SabdaH amUrtta-tvAt karma-vat-iti / iha
   sādhyadharmo nityatvaṃ vyāvṛttaṃ karmaṇo 'nityatvāt sādhanadharmo na	sADya-DarmaH nitya-tvam vyAvRttam karmaNaH anitya-tvAt sADana-DarmaH na
   vyāvṛtto 'mūrttatvātkarmaṇaḥ //	vyAvRttaH amUrtta-tvAt-karmaNaH //
   72. ubhayāvyāvṛtto yathā / nityaḥ śabdo 'mūrttatvādākāśādivaditi /	72. uBaya-avi-AvRttaH yaTA / nityaH SabdaH amUrtta-tvAt-AkASa-Adi-vat-iti /
   atrākāśādervaidharmyadṛṣṭāntāt sādhyaṃ sādhanaṃ ca na vyāvṛttam //	atra-AkASa-AdeH-vEDarmya-dRzwAntAt sADyam sADanam ca na vyAvRttam //
   73. tathā saṃdigdhasādhyavyatirekaḥ saṃdigdhasādhanavyatirekaḥ	73. taTA saMdigDa-sADya-vyatirekaH saMdigDa-sADana-vyatirekaH
   saṃdigdhobhayavyatirekaśca //	saMdigDa-uBaya-vyatirekaH-ca //
   74. saṃdigdhasādhyavyatireko dṛṣṭāntābhāso yathā / asarvajñāḥ kapilādayo	74. saMdigDa-sADya-vyatirekaH dRzwAnta-ABAsaH yaTA / asarva-jQAH kapilAdayaH-
   'vidyamānasarvajñatāliṅgabhūtakevalaśāstrakarttṛtvāditi / atra	avidyamAna-sarvajQa-tA-liFga-BUta-kevala-SAstra-karttR-tvAt-iti / atra
   vaidharmyeṇodāharaṇamucyate / yaḥ sarvajñaḥ sa jyotirjñānādikamupadiṣṭavān	vEDarmyeNa-udAharaNam-ucyate / yaH sarvajQaH sa jyotiH-jQAna-Adikam-upadizwavAn
   / tadyathā ṛṣabhavarddhamānādiriti / iha vaidharmyodāharaṇa ukta	/ tat-yaTA RzaBa-vardDamAnAdiH-iti / iha vEDarmya-udAharaNaH ukta
   ṛṣabhavardhamānāderasarvajñatvaṃ vyāvṛttamavyāvṛttaṃ veti saṃdehaḥ //	RzaBa-varDamAna-AdeH-asarvajQa-tvam vyAvRttam-avyAvRttam vA-iti saMdehaH //
   75. saṃdigdhasādhanavyatireko yathā / iha trayīvidā brāhmaṇena	75. saMdigDa-sADana-vyatirekaH yaTA / iha trayI-vidA brAhmaNena
   kapilakaṇādādiḥ puruṣo na grāhyavacano rāgādimattvāditi / atra	kapila-kaNAda-AdiH puruzaH na grAhya-vacanaH rAga-AdimattvAt-iti / atra
   vaidharmyodāharaṇamucyate yo grāhyavacano na sa rāgādimān yathā	vEDarmya-udAharaNam-ucyate yaH grAhya-vacanaH na sa rAga-AdimAn yaTA
   gotamādayaḥ dharmaśāstrāṇāṃ praṇetāra iti / gotamādibhyo rāgādimatvasya	gotama-AdayaH Darma-SAstrANAm praNetAraH iti / gotama-AdiByaH rAga-Adimatvasya
   sādhanadharmasya vyāvṛttiḥ saṃdigdhā //	sADana-Darmasya vyAvRttiH saMdigDAH //
   76. saṃdigdhobhayavyatireko yathā / avītarāgāḥ kapilādayaḥ	76. saMdigDa-uBaya-vyatirekaH yaTA / avIta-rAgAH kapila-AdayaH
   parigrahāgrahayogāditi / atra vaidharmyeṇodāharaṇamucyate / yo vītarāgaḥ	parigraha-agraha-yogAt-iti / atra vEDarmyeNa-udAharaNam-ucyate / yaH vIta-rAgaH
   sa na parigrahāgrahavān yathā ṛṣabhavarddhemānādiriti / ṛṣabhādeḥ	sa na parigraha-agrahavAn yaTA RzaBa-vart-hemAn-AdiH-iti / RzaBa-AdeH
   vaidharmyadṛṣṭāntād vītarāgatvaparigrahāgrahayoḥ	vEDarmya-dRzwAntAt vIta-rAga-tva-parigraha-AgrahayoH
   sādhyasādhanadharmayorvyatireko 'vyatireko veti saṃdehaḥ / prāgalabdhasya	sADya-sADana-DarmayoH-vyatirekaH avyatirekaH vA-iti saMdehaH / prAc-alabDasya
   vastuno lābhaḥ parigrahaḥ labdhasyāparivarjanamāgrahaḥ / ubhayorapi tayo	vastunaH lABaH parigrahaH labDasya-aparivarjanam-AgrahaH / uBayoH-api tayo
   rṛṣabhe sambhavaḥ / chatracāmaramahādundubhīnāṃ parigrahāgrahaśravaṇāt /	rRzaBe samBavaH / Catra-cAmara-mahAdunduBInAm parigraha-agraha-SravaNAt /
   77. avyatireko vaidharmyadṛṣṭāntābhāso 'pradarśitavyatireko	77. avyatirekaH vEDarmya-dRzwAnta-ABAsaH apradarSita-vyatirekaH-
   viparītavyatirekaśceti //	viparIta-vyatirekaH-ca-iti //
   78. avyatireko yathā / kapilādiravītarāgo vaktṛtvāt / yatrāvītarāgatvaṃ	78. avyatirekaH yaTA / kapilAdiH-avIta-rAgaH vaktR-tvAt / yatra-avIta-rAga-tvam
   nāsti na sa vaktā yathopalakhaṇḍa iti / yadyapīdamupalakhaṇḍādvyāvṛttaṃ	na-asti na sa vaktA yaTA-upalaKaNxaH iti / yadi-api-idam-upala-KaNxAt-vyAvRttam
   tathāpi sarvasmādvītarāgādvaktṛtvaṃ na vyāvṛttaṃ sandehāt //	taTA-api sarvasmAt-vIta-rAgAt-vaktR-tvam na vyAvRttam sandehAt //
   79. apradarśitavyatireko yathā / anityaḥ śabdaḥ kṛtakatvādākāśādivaditi /	79. apradarSita-vyatirekaH yaTA / anityaH SabdaH kRtaka-tvAt-AkASa-Adi-vat-iti /
   paramārthataḥ samyagudāhṛto 'pi vakturaparādhāddṛṣṭāntābhāsaḥ /	paramArTataH samyak-udAhRtaH api vaktuH-aparADAt-dRzwAnta-ABAsaH /
   parārthānumāne vakturguṇadoṣayordvayo rvicāraṇīyatvāt / evaṃ yannityaṃ	para-arTa-anumAne vaktuH-guNa-dozayoH-dvayaH rvicAraNIya-tvAt / evam yat-nityam
   tatsarvaṃ niyatamakṛtakaṃ dṛśyate yathākāśādiriti vāgvibhāgo vaktrā	tat-sarvam niyatam-akRtakam dRSyate yaTAkASa-AdiH-iti vAc-viBAgaH vaktrA
   karttavyaḥ / pūrvavarttino vyatirekasyāpradarśanādapradarśitavyatirekaḥ //	karttavyaH / pUrva-varttinaH vyatirekasya-apradarSanAt-apradarSita-vyatirekaH //
   80. viparītavyatireko yathā / yadakṛtakaṃ tannityaṃ dṛṣṭamiti / iha tu	80. viparIta-vyatirekaH yaTA / yat-akRtakam tat-nityam dRzwam-iti / iha tu
   sādhyaviparīte vyāptirdarśanīyā / tena yadyatsādhyaviparītaṃ tattanniyataṃ	sADya-viparIte vyAptiH-darSanIyAH / tena yat-yat-sADya-viparItam tat-tad-niyatam
   sādhanaviparītaṃ bhavet //	sADana-viparItam Bavet //
   81. aṣṭādaśa dṛṣṭāntābhāsā uktāḥ //	81. azwAdaSa dRzwAnta-ABAsAH uktAH //
   82. ebhireva pakṣahetudṛṣṭāntābhāsairvādinā sādhanasyāvyutpatteḥ prativādī	82. eBiH-eva pakza-hetu-dRzwAnta-ABAsEH-vAdinA sADanasya-avyutpatteH prativAdI
   dūṣaṇamupanyasyati / tasya dūṣaṇasya pūrvapakṣavādino 'bhīṣṭārthasiddhau	dUzaNam-upanyasyati / tasya dUzaNasya pUrva-pakza-vAdinaH aBIzwa-arTa-sidDO
   pratibandhakatvātsādhananyūnatodbhāvanameva dūṣaṇamucyate /	pratibanDaka-tvAt-sADana-nyUna-tA-udBAvanam-eva dUzaNam-ucyate /
   tasmātsādhanavaddūṣaṇalakṣaṇavibhagāḥ pṛthag noktaḥ //	tasmAt-sADana-vat-dUzaNa-lakzaNa-viBagAH pRTak na-uktaH //
   83. dūṣaṇābhāso dūṣaṇameveti sa prativādinocyate / yadā pūrvapakṣavādino	83. dUzaNa-ABAsaH dUzaNam-eva-iti sa prativAdinA-ucyate / yadA pUrva-pakza-vAdinaH-
   'bhūtaṃ doṣamudbhāvayati tadā sa dūṣaṇābhāso jātiriti /	aBUtam dozam-udBAvayati tadA sa dUzaNa-ABAsaH jAtiH-iti /
   abhūtadoṣodbhāvanaṃ viparītottaraṃ jātirityucyate / yathā pakṣadoṣābhāve	aBUta-doza-udBAvanam viparIta-uttaram jAtiH-iti-ucyate / yaTA pakza-doza-aBAve
   pakṣadoṣodbhāvanaṃ hetudoṣābhāve hetudoṣodbhāvanaṃ dṛṣṭāntadoṣābhāve ca	pakza-doza-udBAvanam hetu-doza-aBAve hetu-doza-udBAvanam dRzwAnta-doza-aBAve ca
   dṛṣṭāntadoṣodbhāvanaṃ dūṣaṇābhāsa iti //	dRzwAnta-doza-udBAvanam dUzaNa-ABAsaH iti //
   84. tatrāhuranye / pratijñā hetuḥ udāharaṇam upanayaḥ nigamanaṃ ceti	84. tatra-AhuH-anye / pratijQAH hetuH udAharaNam upanayaH nigamanam ca-iti
   pañcāvayavaṃ sādhanamiti / yathānityaḥ śabdaḥ iti pratijñā / kṛtakatvāditi	paQca-avayavam sADanam-iti / yaTA-anityaH SabdaH iti pratijQA / kRtaka-tvAt-iti
   hetuḥ / yatkṛtakaṃ sarvaṃ tadanityaṃ dṛṣṭaṃ yathā ghaṭādirityudāharaṇam /	hetuH / yat-kRtakam sarvam tat-anityam dRzwam yaTA Gawa-AdiH-iti-udAharaNam /
   tathā śabdo 'pi kṛtaka iti upanayaḥ / tasmādanitya iti nigamanam /	taTA SabdaH api kRtakaH iti upanayaH / tasmAt-anityaH iti nigamanam /
   dṛṣṭāntapratītasāmarthyasya hetordharmiṇyupasaṃhāra upanaya iti /	dRzwAnta-pratIta-sAmarTyasya hetoH-DarmiNI-upasaMhAraH upanayaH iti /
   pratijñāyā punaḥ śravaṇaṃ nigamanamityucyate / maivamanvayo vyatirekaḥ	pratijQAyA punar SravaNam nigamanam-iti-ucyate / mA-evam-anvayaH vyatirekaH
   pakṣadharmaśceti trayeṇaiva sādhyārthasiddheḥ //	pakza-DarmaH-ca-iti trayeNa-eva sADya-arTa-sidDeH //
   85. evaṃ vādakāle vyāptipūrvaka eva prayogaḥ / yatkṛtakaṃ sarvaṃ	85. evam vAda-kAle vyApti-pUrvakaH eva prayogaH / yat-kRtakam sarvam
   tadanityaṃ dṛṣṭaṃ yathā ghaṭādiriti dṛṣṭānte	tat-anityam dRzwam yaTA GawAdiH-iti dRzwAnte
   sādhyasādhanayorvyāptipratipādanamanvaya ityucyate //	sADya-sADanayoH-vyApti-pratipAdanam-anvayaH iti-ucyate //
   86. vipakṣe punaḥ sādhyavyāvṛttyā sādhanavyāvṛttirvyatireka ityucyate /	86. vipakze punar sADya-vyAvRttyA sADana-vyAvRttiH-vyatirekaH iti-ucyate /
   yathānityatvābhāve kṛtakatvābhāvaḥ syādyathākāśādiḥ //	yaTA-anitya-tva-aBAve kRtaka-tva-aBAvaH syAt-yaTA-AkASa-AdiH //
   87. śabdo 'pi kṛtaka iti pakṣadharma ucyate / pratijñā nigamanaṃ ca	87. SabdaH api kRtakaH iti pakza-DarmaH ucyate / pratijQA nigamanam ca
   sarvathā na vaktavye //	sarvaTA na vaktavye //
   88. tathā sādharmyaprayoge 'nvayavacanasāmarthyādvyatirekāvagamādayaṃ	88. taTA sADarmya-prayoge anvaya-vacana-sAmarTyAt-vyatireka-avagama-Adayam
   pṛthag nocyate / yathā yatkṛtakaṃ sarvaṃ tadanityaṃ dṛṣṭaṃ yathā ghaṭādiḥ	pRTak na-ucyate / yaTA yat-kRtakam sarvam tat-anityam dRzwam yaTA Gawa-AdiH
   śabdo 'pi kṛtaka iti sādharmyaprayogaḥ / vaidharmyaprayoge	SabdaH api kRtakaH iti sADarmya-prayogaH / vEDarmya-prayoge
   vyatirekavacanasāmarthyādanvayapratītiḥ / atra punaranvayo na vācyaḥ /	vyatireka-vacana-sAmarTyAt-anvaya-pratItiH / atra punar-anvayaH na vAcyaH /
   yannityaṃ tadakṛtakaṃ dṛṣṭaṃ yathākāśādiḥ śabdastu kṛtaka iti	yat-nityam tat-akRtakam dRzwam yaTA-AkASa-AdiH SabdaH-tu kRtakaH iti
   vaidharmyaprayogaḥ //	vEDarmya-prayogaH //
   89. sādhanābhāso dūṣaṇābhāsaścoktaḥ //	89. sADana-ABAsaH dUzaNa-ABAsaH-ca-uktaH //
   90. kiṃ nāma pratyakṣamiti / pratyakṣaṃ kalpanāpoḍhamabhrāntam / akṣaṃ	90. kim nAma pratyakzam-iti / pratyakzam kalpanA-apoXam-aBra-antam / akzam
   pratigatamāśritaṃ yadvijñānaṃ tatpratyakṣam / pañcendriyāśritaṃ	pratigatam-ASritam yat-vijQAnam tat-pratyakzam / paQca-indriya-ASritam
   jñānamityarthaḥ / atyādayaḥ krāntādyarthe dvitīyayeti	jQAnam-iti-arTaH / atyAdayaH krAnta-Adi-arTe dvitIyayA-iti
   samāsenābhidheyaliṅgaḥ pratyakṣaśabdaḥ siddhaḥ / pratyakṣo 'vabodhaḥ	samAsena-aBiDeya-liFgaH pratyakza-SabdaH sidDaH / pratyakzaH avaboDaH
   pratyakṣā buddhiḥ pratyakṣaṃ jñānaṃ ceti yuktaṃ bhavati //	pratyakzA budDiH pratyakzam jQAnam ca-iti yuktam Bavati //
   91. cakṣuḥ śrotraṃ nāsikā jihvā kāyaśceti pañcendriyāṇi / tadāśritasya	91. cakzuH Srotram nAsikA jihvA kAyaH-ca-iti paQca-indriyANi / tad-ASritasya
   jñānasya pañca grāhyaviṣayā rūpaṃ śabdo gandho rasaḥ spraṣṭavyañceti	jQAnasya paQca grAhya-vizayAH rUpam SabdaH ganDaH rasaH sprazwavyaQca-iti
   pañcaiva prameyāṇi //	paQca-eva prameyANi //
   92. tacca pratyakṣaṃ nāmajātyādikalpanāpoḍhaṃ nirvikalpaṃ vā yadi	92. tat-ca pratyakzam nAma-jAti-Adi-kalpanA-apoXam nirvikalpam vA yadi
   punarabhrāntaṃ pramāṇamucyate pradarśitārthe 'visaṃvādāt /	punar-aBra-antam pramANam-ucyate pradarSita-arTe avisaMvAdAt /
   93. tatra nāmavikalpaḥ devadatto 'yamiti jñānam / jātivikalpo 'yaṃ gauriti	93. tatra nAma-vikalpaH devadattaH ayam-iti jQAnam / jAti-vikalpaH ayam gOH-iti
   jñānam / viśeṣyaviśeṣaṇavikalpo nīlamutpalamiti / anyo 'pi savikalpaḥ	jQAnam / viSezya-viSezaNa-vikalpaH nIlam-utpalam-iti / anyaH api sa-vikalpaH
   pratyakṣābhāsaḥ / vidyamāne 'rthe vibhramastaimirikasya dvicandrajñānam /	pratyakza-ABAsaH / vidyamAne arTe viBramaH-tEmirikasya dvi-candra-jQAnam /
   śuktau rajatajñānam / ayaṃ sthāṇurvā puruṣo veti jñānaṃ ca /	SuktO rajata-jQAnam / ayam sTANuH-vA puruzaH vA-iti jQAnam ca /
   jñānāntaramapi pratyakṣābhāsaḥ pradarśitārthāprāpakatvāt //	jQAna-antaram-api pratyakza-ABAsaH pradarSita-arTa-aprApaka-tvAt //
   94. tatra pratyakṣaṃ trividham / vyāvahārikamindriyajñānaṃ	94. tatra pratyakzam triviDam / vyAvahArikam-indriya-jQAnam
   sarvacittacaittānāmātmasaṃvedanaṃ svasaṃvedanaṃ	sarva-citta-cEttAnAm-Atma-saMvedanam sva-saMvedanam
   bhūtārthabhāvanāsphuṭaprakarṣaparyantajaṃ yogijñānaṃ ceti //	BUta-arTa-BAvanA-sPuwa-prakarza-paryanta-jam yogi-jQAnam ca-iti //
   95. tasya viṣayaḥ svalakṣaṇam / arthakriyāsamarthaṃ svalakṣaṇam / na	95. tasya vizayaH sva-lakzaNam / arTa-kriyA-samarTam sva-lakzaNam / na
   sāmānyamarthakriyāsamartham /	sAmAnyam-arTa-kriyA-samarTam /
   96. tadeva ca pratyakṣaṃ pramāṇamarthapratītirūpatvāt phalamapi /	96. tat-eva ca pratyakzam pramANam-arTa-pratIti-rUpa-tvAt Palam-api /
   tathātvena ca pramāṇaphalayorna manāgapi bhedaḥ //	taTA-tvena ca pramANa-PalayoH-na manAk-api BedaH //
   97. dvividhamanumānaṃ svārthaṃ parārthaṃ ca //	97. dviviDam-anumAnam sva-arTam para-arTam ca //
   98. tatra svārthaṃ tāvat pakṣadharmagrahaṇāt sādhyasādhanasambandhasmṛteḥ	98. tatra sva-arTam tAvat pakza-Darma-grahaNAt sADya-sADana-sambanDa-smRteH
   paścāt pratipatturarthasya yathāvadyā pratītistadeva svārthānumānam //	paScAt pratipattuH-arTasya yaTAvat-yA pratItiH-tat-eva sva-arTa-anumAnam //
   99. pakṣadharmastriprakāra eva kāryaṃ svabhāvo 'nupalabdhiśca //	99. pakza-DarmaH-tri-prakAraH eva kAryam svaBAvaH anupalabDiH-ca //
   100. kāryakāraṇasiddhau kāryaṃ heturiti / yathā yatna dhūmaḥ tatra	100. kArya-kAraNa-sidDO kAryam hetuH-iti / yaTA yatna DUmaH tatra
   agniryathā mahānasādau / atrapi dhūmasadbhāvāditi / agnyabhāve dhūmābhāvo	agniH-yaTA mahAnasa-AdO / atrapi DUma-sadBAvAt-iti / agni-aBAve DUma-aBAvaH-
   yathā sajale deśa iti atra tu dhūmāditi //	yaTA sa-jale deSaH iti atra tu DUmAt-iti //
   101. svabhāvo hetuḥ / vṛkṣo 'yaṃ śiṃśapātvāt pūrvavyavahārāpannaśiṃśapāvat	101. svaBAvaH hetuH / vRkzaH ayam SiMSapA-tvAt pUrva-vyavahAra-Apanna-SiMSapAvat-
   / vṛkṣābhāve śiṃśapābhāvo yathā vṛkṣarahite pradeśe / iha punastena	/ vRkza-aBAve SiMSapA-BAvaH yaTA vRkza-rahite pradeSe / iha punar-tena
   vyāpakena rūpeṇa vyāpyo hetuḥ //	vyApakena rUpeNa vyApyaH hetuH //
   102. anupalabdhihetuḥ / atra ghaṭo	102. anupalabDi-hetuH / atra Gawo
   nāstupalabdhilakṣaṇaprāptasyānupalabdheḥ śaśaviṣāṇādivat / atrāpi	na-astupalabDi-lakzaNa-prAptasya-anupalabDeH SaSa-vizANa-Adi-vat / atra-api
   yadopalabdhiyogyānupalabdhāvupalabdhiyogyābhāvavyāptirniścīyate tadāyaṃ	yadA-upalabDi-yogyA-anupalabDO=-upalabDi-yogyA-aBAva-vyAptiH-niScIyate tadA-ayam
   hetustatpratipādako bhavati //	hetuH-tad-pratipAdakaH Bavati //
   103. kīdṛśā anumānābhāsāḥ / pūrvavaccheṣavatsāmānyatodṛṣṭañca	103. kIdRSAH anumAna-ABAsAH / pUrvavat-Sezavat-sAmAnyatodRzwaQca
   parakalpitāni sarvāṇi anumānānyanumānābhāsāḥ / teṣāṃ	para-kalpitAni sarvANi anumAnAni-anumAna-ABAsAH / tezAm
   tādātmyadutpattilakṣaṇena pratibandhābhāvāt / hetuphalasambandhe	tAdAtmyat-utpatti-lakzaNena pratibanDa-aBAvAt / hetu-Pala-sambanDe
   vyāpyavyāpakasambandhe ca siddhe sādhyasādhanasambandho bhavati nānyathā	vyApya-vyApaka-sambanDe ca sidDe sADya-sADana-sambanDaH Bavati na-anyaTA
   visaṃvādakatvāt //	visaMvAdaka-tvAt //
   104. yathā megho 'yaṃ vṛṣṭimān dṛśyate / gambhīranirghoṣavattvādityatra	104. yaTA meGaH ayam vRzwimAn dRSyate / gamBIra-nirGozavat-tva-Aditi-atra
   gambhīraghoṣavato meghādvṛṣṭyanudbhavasambhavāt /	gamBIra-GozavataH meGAt-vRzwi-anudBava-samBavAt /
   105. yathopariṣṭādvṛṣṭaṃ nadīvṛddhidarśanāditi / nadīnirodhādapi	105. yaTA-uparizwAt-vRzwam nadI-vRdDi-darSanAt-iti / nadI-niroDAt-api
   nadīvṛddhidarśanāt //	nadI-vRdDi-darSanAt //
   106. evamime taṇḍulāḥ siddhā ekapātramadhyavartitvād dṛṣṭataṇḍulavat //	106. evam-ime taNxulAH sidDAH eka-pAtra-maDya-varti-tvAt dRzwa-taNxula-vat //
   107. imāni phalāni pakvānyekaśākhāto jātatvādbhuktaphalavadityatra	107. imAni PalAni pakvAni-eka-SAKAtaH jAta-tvAt-Bukta-Pala-vat-iti-atra
   prāyeṇaivaṃ dṛṣṭe 'pi sādhyasādhanayorvisaṃvāda eva //	prAyeNa-evam dRzwe api sADya-sADanayoH-visaMvAdaH eva //
   108. yatpārthivaṃ tatsarvaṃ lohalekhyaṃ dṛśyate yathā vṛkṣādaya iti / atra	108. yat-pArTivam tat-sarvam loha-leKyam dRSyate yaTA vRkza-AdayaH iti / atra
   vajro 'pi pārthivaḥ //	vajraH api pArTivaH //
   109. ye prāṇinaste sarve sakandharā yathoṣṭrādaya iti / atra kulīro 'pi	109. ye prANinaH-te sarve sa-kanDarAH yaTA-uzwra-AdayaH iti / atra kulIraH api
   prāṇī //	prANI //
   110. yaddravadravyaṃ tadārdraṃ dṛśyate yathā jalamiti / atra raso 'pi	110. yat-drava-dravyam tadArdram dRSyate yaTA jalam-iti / atra rasaH api
   dravadravyam //	drava-dravyam //
   111. evamanye 'pyanumānābhāsā dṛśyante //	111. evam-anye api-anumAna-ABAsAH dRSyante //
   iti paṇḍitapravarajitāripādakṛto hetutattvopadeśaḥ sampūrṇaḥ /	iti paNxita-pravara-jitA-ari-pAda-kRtaH hetu-tattva-upadeSaH sampUrNaH /
   bhāratīyopādhyāyena paṇḍitena kumārakalasena bhāṣāntarakārakeṇa bhikṣuṇā	BAratIya-upADyAyena paNxitena kumAra-kalasena BAzA-antara-kArakeNa BikzuNA
   śākyaprabheṇa ca bhoṭabhāṣāyāṃ vipariṇamayya saṃśodhya ca vinyastaḥ //	SAkya-praBeNa ca BowaBAzAyAm vipariNamayya saMSoDya ca vinyastaH //
