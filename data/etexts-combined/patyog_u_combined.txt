   atha yogānuśāsanam || YS_1.1 ||	aTa yoga-anuSAsanam || YH-_1.1 ||
   yogaś cittavṛttinirodhaḥ || YS_1.2 ||	yogaH citta-vRtti-niroDaH || YH-_1.2 ||
   tadā draṣṭuḥ svarūpe 'vasthānam || YS_1.3 ||	tadA drazwuH svarUpe avasTAnam || YH-_1.3 ||
   vṛttisārūpyam itaratra || YS_1.4 ||	vRtti-sArUpyam itaratra || YH-_1.4 ||
   vṛttayaḥ pañcatayyaḥ kliṣṭākliṣṭāḥ || YS_1.5 ||	vRttayaH paQcatayyaH klizwa-aklizwAH || YH-_1.5 ||
   pramāṇaviparyayavikalpanidrāsmṛtayaḥ || YS_1.6 ||	pramANa-viparyaya-vikalpa-nidrA-smRtayaH || YH-_1.6 ||
   pratyakṣānumānāgamāḥ pramāṇāni || YS_1.7 ||	pratyakza-anumAna-AgamAH pramANAni || YH-_1.7 ||
   viparyayo mithyājñānam atadrūpapratiṣṭham || YS_1.8 ||	viparyayaH miTyAjQAnam atad-rUpa-pratizWam || YH-_1.8 ||
   śabdajñānānupātī vastuśūnyo vikalpaḥ || YS_1.9 ||	Sabda-jQAna-anupAtI vastu-SUnyaH vikalpaH || YH-_1.9 ||
   abhāvapratyayālambanā vṛttir nidrā || YS_1.10 ||	aBAva-pratyaya-AlambanA vRttiH nidrA || YH-_1.10 ||
   anubhūtaviṣayāsaṃpramoṣaḥ smṛtiḥ || YS_1.11 ||	anuBUta-vizaya-asaMpramozaH smRtiH || YH-_1.11 ||
   abhyāsavairāgyābhyāṃ tannirodhaḥ || YS_1.12 ||	aByAsa-vErAgyAByAm tad-niroDaH || YH-_1.12 ||
   tatra sthitau yatno 'bhyāsaḥ || YS_1.13 ||	tatra sTitO yatnaH aByAsaH || YH-_1.13 ||
   sa tu dīrghakālanairantaryasatkārāsevito dṛḍhabhūmiḥ || YS_1.14 ||	sa tu dIrGa-kAla-nErantarya-satkAra-AsevitaH dRXa-BUmiH || YH-_1.14 ||
   dṛṣṭānuśravikaviṣayavitṛṣṇasya vaśīkārasaṃjñā vairāgyam || YS_1.15 ||	dRzwa-AnuSravika-vizaya-vitRzNasya vaSIkAra-saMjQAH vErAgyam || YH-_1.15 ||
   tat paraṃ puruṣakhyāter guṇavaitṛṣṇyam || YS_1.16 ||	tat param puruza-KyAteH guNa-vEtRzNyam || YH-_1.16 ||
   vitarkavicārānandāsmitārūpānugamāt saṃprajñātaḥ || YS_1.17 ||	vitarka-vicAra-Ananda-asmitA-rUpa-anugamAt saMprajQAtaH || YH-_1.17 ||
   virāmapratyayābhyāsapūrvaḥ saṃskāraśeṣo 'nyaḥ || YS_1.18 ||	virAma-pratyaya-aByAsa-pUrvaH saMskAra-SezaH anyaH || YH-_1.18 ||
   bhavapratyayo videhaprakṛtilayānām || YS_1.19 ||	Bava-pratyayaH videha-prakRti-layAnAm || YH-_1.19 ||
   śraddhāvīryasmṛtisamādhiprajñāpūrvaka itareṣām || YS_1.20 ||	SradDA-vIrya-smRti-samADi-prajQA-pUrvakaH itarezAm || YH-_1.20 ||
   tīvrasaṃvegānām āsannaḥ || YS_1.21 ||	tIvra-saMvegAnAm AsannaH || YH-_1.21 ||
   mṛdumadhyādhimātratvāt tato 'pi viśeṣaḥ || YS_1.22 ||	mRdu-maDya-aDimAtra-tvAt tatas api viSezaH || YH-_1.22 ||
   īśvarapraṇidhānād vā || YS_1.23 ||	ISvara-praNiDAnAt vA || YH-_1.23 ||
   kleśakarmavipākāśayair aparāmṛṣṭaḥ puruṣaviśeṣa īśvaraḥ || YS_1.24 ||	kleSa-karma-vipAka-ASayEH aparAmRzwaH puruza-viSezaH ISvaraH || YH-_1.24 ||
   tatra niratiśayaṃ sarvajñabījam || YS_1.25 ||	tatra niratiSayam sarvajQa-bIjam || YH-_1.25 ||
   pūrveṣām api guruḥ kālenānavacchedāt || YS_1.26 ||	pUrvezAm api guruH kAlena-anavacCedAt || YH-_1.26 ||
   tasya vācakaḥ praṇavaḥ || YS_1.27 ||	tasya vAcakaH praNavaH || YH-_1.27 ||
   tajjapas tadarthabhāvanam || YS_1.28 ||	tad-japaH tad-arTa-BAvanam || YH-_1.28 ||
   tataḥ pratyakcetanādhigamo 'py antarāyābhāvaś ca || YS_1.29 ||	tatas pratyak-cetanA-aDigamaH api antarAya-aBAvaH ca || YH-_1.29 ||
   vyādhistyānasaṃśayapramādālasyāviratibhrāntidarśanālabdhabhūmikatvānavasthitatvāni	vyADiH-tyAna-saMSaya-pramAda-Alasya-Avirati-BrAnti-darSana-alabDa-BUmika-tva-anavasTita-tvAni
   cittavikṣepās te 'ntarāyāḥ || YS_1.30 ||	citta-vikzepAH te antarAyAH || YH-_1.30 ||
   duḥkhadaurmanasyāṅgamejayatvaśvāsapraśvāsā vikṣepasahabhuvaḥ || YS_1.31 ||	duHKa-dOrmanasya-aFgamejayatva-SvAsa-praSvAsAH vikzepa-sahaBuvaH || YH-_1.31 ||
   tatpratiṣedhārtham ekatattvābhyāsaḥ || YS_1.32 ||	tad-pratizeDa-arTam eka-tattva-aByAsaH || YH-_1.32 ||
   maitrīkaruṇāmuditopekṣāṇāṃ sukhaduḥkhapuṇyāpuṇyaviṣayāṇāṃ bhāvanātaś	mEtrI-karuNAm-udita-upekzANAm suKa-duHKa-puNya-apuNya-vizayANAm BAvanAtas-
   cittaprasādanam || YS_1.33 ||	citta-prasAdanam || YH-_1.33 ||
   pracchardanavidhāraṇābhyāṃ vā prāṇasya || YS_1.34 ||	pracCardana-viDAraNAByAm vA prANasya || YH-_1.34 ||
   viṣayavatī vā pravṛttir utpannā manasaḥ sthitinibandhanī || YS_1.35 ||	vizayavatI vA pravRttiH utpannA manasaH sTiti-nibanDanI || YH-_1.35 ||
   viśokā vā jyotiṣmatī || YS_1.36 ||	viSokA vA jyotizmatI || YH-_1.36 ||
   vītarāgaviṣayaṃ vā cittam || YS_1.37 ||	vIta-rAga-vizayam vA cittam || YH-_1.37 ||
   svapnanidrājñānālambanaṃ vā || YS_1.38 ||	svapna-nidrA-jQAna-Alambanam vA || YH-_1.38 ||
   yathābhimatadhyānād vā || YS_1.39 ||	yaTA-aBimata-DyAnAt vA || YH-_1.39 ||
   paramāṇuparamamahattvānto 'sya vaśīkāraḥ || YS_1.40 ||	paramANu-parama-mahat-tva-antaH asya vaSIkAraH || YH-_1.40 ||
   kṣīṇavṛtter abhijātasyeva maṇer grahītṛgrahaṇagrāhyeṣu tatsthatadañjanatā	kzINa-vRtteH aBijAtasya-iva maNeH grahItR-grahaNa-grAhyezu tad-sTatad-aQjana-tA
   samāpattiḥ || YS_1.41 ||	samApattiH || YH-_1.41 ||
   tatra śabdārthajñānavikalpaiḥ saṃkīrṇā savitarkā samāpattiḥ || YS_1.42 ||	tatra Sabda-arTa-jQAna-vikalpEH saMkIrNA sa-vitarkA samApattiH || YH-_1.42 ||
   smṛtipariśuddhau svarūpaśūnyevārthamātranirbhāsā nirvitarkā || YS_1.43 ||	smRti-pariSudDO svarUpa-SUnyA-iva-arTa-mAtra-nirBAsA nirvitarkA || YH-_1.43 ||
   etayaiva savicārā nirvicārā ca sūkṣmaviṣayā vyākhyātā || YS_1.44 ||	etayA-eva sa-vicArA nirvicArA ca sUkzma-vizayAH vyAKyAtAH || YH-_1.44 ||
   sūkṣmaviṣayatvaṃ cāliṅgaparyavasānam || YS_1.45 ||	sUkzma-vizaya-tvam ca-aliFga-paryavasAnam || YH-_1.45 ||
   tā eva sabījaḥ samādhiḥ || YS_1.46 ||	tAH eva sa-bIjaH samADiH || YH-_1.46 ||
   nirvicāravaiśāradye 'dhyātmaprasādaḥ || YS_1.47 ||	nirvicAra-vESAradye aDyAtma-prasAdaH || YH-_1.47 ||
   ṛtaṃbharā tatra prajñā || YS_1.48 ||	RtaMBarA tatra prajQA || YH-_1.48 ||
   śrutānumānaprajñābhyām anyaviṣayā viśeṣārthatvāt || YS_1.49 ||	Sruta-anumAna-prajQAByAm anya-vizayAH viSeza-arTa-tvAt || YH-_1.49 ||
   tajjaḥ saṃskāro 'nyasaṃskārapratibandhī || YS_1.50 ||	tad-jaH saMskAraH anya-saMskAra-pratibanDI || YH-_1.50 ||
   tasyāpi nirodhe sarvanirodhān nirbījaḥ samādhiḥ || YS_1.51 ||	tasya-api niroDe sarva-niroDAt nirbIjaH samADiH || YH-_1.51 ||
   tapaḥsvādhyāyeśvarapraṇidhānāni kriyāyogaḥ || YS_2.1 ||	tapaH-svADyAya-ISvara-praNiDAnAni kriyA-yogaH || YH-_2.1 ||
   samādhibhāvanārthaḥ kleśatanūkaraṇārthaś ca || YS_2.2 ||	samADi-BAvanA-arTaH kleSa-tanUkaraNa-arTaH ca || YH-_2.2 ||
   avidyāsmitārāgadveṣābhiniveśāḥ kleśāḥ || YS_2.3 ||	avidyA-smitA-rAga-dveza-aBiniveSAH kleSAH || YH-_2.3 ||
   avidyā kṣetram uttareṣāṃ prasuptatanuvicchinnodārāṇām || YS_2.4 ||	avidyA kzetram uttarezAm prasupta-tanu-vicCinna-udArANAm || YH-_2.4 ||
   anityāśuciduḥkhānātmasu nityaśucisukhātmakhyātir avidyā || YS_2.5 ||	anitya-aSuci-duHKa-anAtmasu nitya-Suci-suKa-Atma-KyAtiH avidyA || YH-_2.5 ||
   dṛgdarśanaśaktyor ekātmatevāsmitā || YS_2.6 ||	dRS-darSana-SaktyoH eka-Atma-tA-iva-asmitA || YH-_2.6 ||
   sukhānuśayī rāgaḥ || YS_2.7 ||	suKa-anuSayI rAgaH || YH-_2.7 ||
   duḥkhānuśayī dveṣaḥ || YS_2.8 ||	duHKa-anuSayI dvezaH || YH-_2.8 ||
   svarasavāhī viduṣo 'pi tathā rūḍho 'bhiniveśaḥ || YS_2.9 ||	svarasa-vAhI viduzaH api taTA rUXaH aBiniveSaH || YH-_2.9 ||
   te pratiprasavaheyāḥ sūkṣmāḥ || YS_2.10 ||	te pratiprasava-heyAH sUkzmAH || YH-_2.10 ||
   dhyānaheyās tadvṛttayaḥ || YS_2.11 ||	DyAna-heyAH tad-vRttayaH || YH-_2.11 ||
   kleśamūlaḥ karmāśayo dṛṣṭādṛṣṭajanmavedanīyaḥ || YS_2.12 ||	kleSa-mUlaH karma-ASayaH dRzwa-adRzwa-janma-vedanIyaH || YH-_2.12 ||
   sati mūle tadvipāko jātyāyurbhogāḥ || YS_2.13 ||	sati mUle tad-vipAkaH jAti-AyuH-BogAH || YH-_2.13 ||
   te hlādaparitāpaphalāḥ puṇyāpuṇyahetutvāt || YS_2.14 ||	te hlAda-paritApa-PalAH puNya-apuNya-hetu-tvAt || YH-_2.14 ||
   pariṇāmatāpasaṃskāraduḥkhair guṇavṛttivirodhāc ca duḥkham eva sarvaṃ	pariNAma-tApa-saMskAra-duHKEH guNa-vRtti-viroDAt ca duHKam eva sarvam
   vivekinaḥ || YS_2.15 ||	vivekinaH || YH-_2.15 ||
   heyaṃ duḥkham anāgatam || YS_2.16 ||	heyam duHKam anAgatam || YH-_2.16 ||
   draṣṭṛdṛśyayoḥ saṃyogo heyahetuḥ || YS_2.17 ||	drazwR-dRSyayoH saMyogaH heya-hetuH || YH-_2.17 ||
   prakāśakriyāsthitiśīlaṃ bhūtendriyātmakaṃ bhogāpavargārthaṃ dṛśyam ||	prakASa-kriyA-sTiti-SIlam BUta-indriya-Atmakam Boga-apavarga-arTam dRSyam ||
   YS_2.18 ||	YH-_2.18 ||
   viśeṣāviśeṣaliṅgamātrāliṅgāni guṇaparvāṇi || YS_2.19 ||	viSeza-aviSeza-liFga-mAtra-aliFgAni guNa-parvANi || YH-_2.19 ||
   draṣṭā dṛśimātraḥ śuddho 'pi pratyayānupaśyaḥ || YS_2.20 ||	drazwA dRSi-mAtraH SudDaH api pratyaya-anupaSyaH || YH-_2.20 ||
   tadartha eva dṛśyasyātmā || YS_2.21 ||	tad-arTaH eva dRSyasya-AtmA || YH-_2.21 ||
   kṛtārthaṃ prati naṣṭam apy anaṣṭaṃ tadanyasādhāraṇatvāt || YS_2.22 ||	kRtArTam prati nazwam api anazwam tad-anya-sADAraNa-tvAt || YH-_2.22 ||
   svasvāmiśaktyoḥ svarūpopalabdhihetuḥ saṃyogaḥ || YS_2.23 ||	sva-svAmi-SaktyoH svarUpa-upalabDi-hetuH saMyogaH || YH-_2.23 ||
   tasya hetur avidyā || YS_2.24 ||	tasya hetuH avidyA || YH-_2.24 ||
   tadabhāvāt saṃyogābhāvo hānaṃ taddṛśeḥ kaivalyam || YS_2.25 ||	tad-aBAvAt saMyoga-aBAvaH hAnam tad-dRSeH kEvalyam || YH-_2.25 ||
   vivekakhyātir aviplavā hānopāyaḥ || YS_2.26 ||	viveka-KyAtiH aviplavAH hAna-upAyaH || YH-_2.26 ||
   tasya saptadhā prāntabhūmiḥ prajñā || YS_2.27 ||	tasya saptaDA prAnta-BUmiH prajQA || YH-_2.27 ||
   yogāṅgānuṣṭhānād aśuddhikṣaye jñānadīptir ā vivekakhyāteḥ || YS_2.28 ||	yoga-aFga-anuzWAnAt aSudDi-kzaye jQAna-dIptiH A viveka-KyAteH || YH-_2.28 ||
   yamaniyamāsanaprāṇāyāmapratyāhāradhāraṇādhyānasamādhayo 'ṣṭāv aṅgāni ||	yama-niyama-Asana-prANAyAma-pratyAhAra-DAraNA-DyAna-samADayaH azwO aFgAni ||
   YS_2.29 ||	YH-_2.29 ||
   ahiṃsāsatyāsteyabrahmacaryāparigrahā yamāḥ || YS_2.30 ||	ahiMsA-satya-asteya-brahmacarya-aparigrahAH yamAH || YH-_2.30 ||
   jātideśakālasamayānavacchinnāḥ sārvabhaumā mahāvratam || YS_2.31 ||	jAti-deSa-kAla-samayAn-avacCinnAH sArvaBOmAH mahA-vratam || YH-_2.31 ||
   śaucasaṃtoṣatapaḥsvādhyāyeśvarapraṇidhānāni niyamāḥ || YS_2.32 ||	SOca-saMtoza-tapaH-svADyAya-ISvara-praNiDAnAni niyamAH || YH-_2.32 ||
   vitarkabādhane pratipakṣabhāvanam || YS_2.33 ||	vitarka-bADane pratipakza-BAvanam || YH-_2.33 ||
   vitarkā hiṃsādayaḥ kṛtakāritānumoditā lobhakrodhamohapūrvakā	vitarkA hiMsA-AdayaH kRta-kAritA-anumoditA loBa-kroDa-moha-pUrvakA
   mṛdumadhyādhimātrā duḥkhājñānānantaphalā iti pratipakṣabhāvanam || YS_2.34	mRdu-maDya-aDimAtrAH duHKa-ajQAna-ananta-PalAH iti pratipakza-BAvanam || YH-_2.34
   ahiṃsāpratiṣṭhāyāṃ tatsaṃnidhau vairatyāgaḥ || YS_2.35 ||	ahiMsA-pratizWAyAm tad-saMniDO vEra-tyAgaH || YH-_2.35 ||
   satyapratiṣṭhāyāṃ kriyāphalāśrayatvam || YS_2.36 ||	satya-pratizWAyAm kriyA-Pala-ASraya-tvam || YH-_2.36 ||
   asteyapratiṣṭhāyāṃ sarvaratnopasthānam || YS_2.37 ||	asteya-pratizWAyAm sarva-ratna-upasTAnam || YH-_2.37 ||
   brahmacaryapratiṣṭhāyāṃ vīryalābhaḥ || YS_2.38 ||	brahmacarya-pratizWAyAm vIrya-lABaH || YH-_2.38 ||
   aparigrahasthairye janmakathaṃtāsaṃbodhaḥ || YS_2.39 ||	aparigraha-sTErye janma-kaTaMtA-saMboDaH || YH-_2.39 ||
   śaucāt svāṅgajugupsā parair asaṃsargaḥ || YS_2.40 ||	SOcAt sva-aFga-jugupsA parEH asaMsargaH || YH-_2.40 ||
   sattvaśuddhisaumanasyaikāgryendriyajayātmadarśanayogyatvāni ca || YS_2.41	sattva-SudDi-sOmanasya-ekAgrya-indriya-jaya-Atma-darSana-yogya-tvAni ca || YH-_2.41
   saṃtoṣād anuttamaḥ sukhalābhaḥ || YS_2.42 ||	saMtozAt anuttamaH suKa-lABaH || YH-_2.42 ||
   kāyendriyasiddhir aśuddhikṣayāt tapasaḥ || YS_2.43 ||	kAya-indriya-sidDiH aSudDi-kzayAt tapasaH || YH-_2.43 ||
   svādhyāyād iṣṭadevatāsaṃprayogaḥ || YS_2.44 ||	svADyAyAt izwadevatA-saMprayogaH || YH-_2.44 ||
   samādhisiddhir īśvarapraṇidhānāt || YS_2.45 ||	samADi-sidDiH ISvara-praNiDAnAt || YH-_2.45 ||
   sthirasukham āsanam || YS_2.46 ||	sTira-suKam Asanam || YH-_2.46 ||
   prayatnaśaithilyānantasamāpattibhyām || YS_2.47 ||	prayatna-SETilya-ananta-samApattiByAm || YH-_2.47 ||
   tato dvandvānabhighātaḥ || YS_2.48 ||	tatas dvandva-anaBiGAtaH || YH-_2.48 ||
   tasmin sati śvāsapraśvāsayor gativicchedaḥ prāṇāyāmaḥ || YS_2.49 ||	tasmin sati SvAsa-praSvAsayoH gati-vicCedaH prANAyAmaH || YH-_2.49 ||
   bāhyābhyantarastambhavṛttir deśakālasaṃkhyābhiḥ paridṛṣṭo dīrghasūkṣmaḥ ||	bAhya-aByantara-stamBa-vRttiH deSa-kAla-saMKyABiH paridRzwaH dIrGa-sUkzmaH ||
   YS_2.50 ||	YH-_2.50 ||
   bāhyābhyantaraviṣayākṣepī caturthaḥ || YS_2.51 ||	bAhya-aByantara-vizaya-AkzepI caturTaH || YH-_2.51 ||
   tataḥ kṣīyate prakāśāvaraṇam || YS_2.52 ||	tatas kzIyate prakASa-AvaraNam || YH-_2.52 ||
   dhāraṇāsu ca yogyatā manasaḥ || YS_2.53 ||	DAraNAsu ca yogyatA manasaH || YH-_2.53 ||
   svaviṣayāsaṃprayoge cittasvarūpānukāra ivendriyāṇāṃ pratyāhāraḥ || YS_2.54	sva-vizaya-asaMprayoge citta-svarUpa-anukAraH iva-indriyANAm pratyAhAraH || YH-_2.54
   tataḥ paramā vaśyatendriyāṇām || YS_2.55 ||	tatas paramA vaSyatA-indriyANAm || YH-_2.55 ||
   deśabandhaś cittasya dhāraṇā || YS_3.1 ||	deSa-banDaH cittasya DAraNA || YH-_3.1 ||
   tatra pratyayaikatānatā dhyānam || YS_3.2 ||	tatra pratyaya-eka-tAna-tA DyAnam || YH-_3.2 ||
   tad evārthamātranirbhāsaṃ svarūpaśūnyam iva samādhiḥ || YS_3.3 ||	tat eva-arTa-mAtra-nirBAsam svarUpa-SUnyam iva samADiH || YH-_3.3 ||
   trayam ekatra saṃyamaḥ || YS_3.4 ||	trayam ekatra saMyamaH || YH-_3.4 ||
   tajjayāt prajñālokaḥ || YS_3.5 ||	tad-jayAt prajQA-lokaH || YH-_3.5 ||
   tasya bhūmiṣu viniyogaḥ || YS_3.6 ||	tasya BUmizu viniyogaH || YH-_3.6 ||
   trayam antaraṅgaṃ pūrvebhyaḥ || YS_3.7 ||	trayam antaraFgam pUrveByaH || YH-_3.7 ||
   tad api bahiraṅgaṃ nirbījasya || YS_3.8 ||	tat api bahis-aFgam nirbIjasya || YH-_3.8 ||
   vyutthānanirodhasaṃskārayor abhibhavaprādurbhāvau nirodhakṣaṇacittānvayo	vyutTAna-niroDa-saMskArayoH aBiBava-prAdurBAvO niroDa-kzaNa-citta-anvayaH-
   nirodhapariṇāmaḥ || YS_3.9 ||	niroDa-pariNAmaH || YH-_3.9 ||
   tasya praśāntavāhitā saṃskārāt || YS_3.10 ||	tasya praSAnta-vAhi-tA saMskArAt || YH-_3.10 ||
   sarvārthataikāgratayoḥ kṣayodayau cittasya samādhipariṇāmaḥ || YS_3.11 ||	sarva-arTa-tA-eka-agra-tayoH kzaya-udayO cittasya samADi-pariNAmaH || YH-_3.11 ||
   tataḥ punaḥ śāntoditau tulyapratyayau cittasyaikāgratāpariṇāmaḥ || YS_3.12	tatas punar SAnta-uditO tulya-pratyayO cittasya-ekAgra-tA-pariNAmaH || YH-_3.12
   etena bhūtendriyeṣu dharmalakṣaṇāvasthāpariṇāmā vyākhyātāḥ || YS_3.13 ||	etena BUta-indriyezu Darma-lakzaNa-avasTA-pariNAmAH vyAKyAtAH || YH-_3.13 ||
   śāntoditāvyapadeśyadharmānupātī dharmī || YS_3.14 ||	SAnta-udita-avyapadeSya-Darma-anupAtI DarmI || YH-_3.14 ||
   kramānyatvaṃ pariṇāmānyatve hetuḥ || YS_3.15 ||	krama-anya-tvam pariNAma-anya-tve hetuH || YH-_3.15 ||
   pariṇāmatrayasaṃyamād atītānāgatajñānam || YS_3.16 ||	pariNAma-traya-saMyamAt atIta-anAgata-jQAnam || YH-_3.16 ||
   śabdārthapratyayānām itaretarādhyāsāt saṃkaras tatpravibhāgasaṃyamāt	Sabda-arTa-pratyayAnAm itaretara-aDyAsAt saMkaraH tad-praviBAga-saMyamAt
   sarvabhūtarutajñānam || YS_3.17 ||	sarva-BUta-ruta-jQAnam || YH-_3.17 ||
   saṃskārasākṣātkaraṇāt pūrvajātijñānam || YS_3.18 ||	saMskAra-sAkzAt-karaNAt pUrva-jAti-jQAnam || YH-_3.18 ||
   pratyayasya paracittajñānam || YS_3.19 ||	pratyayasya para-citta-jQAnam || YH-_3.19 ||
   na ca tat sālambanaṃ tasyāviṣayībhūtatvāt || YS_3.20 ||	na ca tat sa-Alambanam tasya-avizayI-BUta-tvAt || YH-_3.20 ||
   kāyarūpasaṃyamāt tadgrāhyaśaktistambhe cakṣuḥprakāśāsaṃprayoge 'ntardhānam	kAya-rUpa-saMyamAt tad-grAhya-Sakti-stamBe cakzuH-prakASa-asaMprayoge antarDAnam
   || YS_3.21 ||	|| YH-_3.21 ||
   sopakramaṃ nirupakramaṃ ca karma tatsaṃyamād aparāntajñānam ariṣṭebhyo vā	sa-upakramam nirupakramam ca karma tad-saMyamAt aparAnta-jQAnam arizweByaH vA
   || YS_3.22 ||	|| YH-_3.22 ||
   maitryādiṣu balāni || YS_3.23 ||	mEtrI-Adizu balAni || YH-_3.23 ||
   baleṣu hastibalādīni || YS_3.24 ||	balezu hasti-bala-AdIni || YH-_3.24 ||
   pravṛttyālokanyāsāt sūkṣmavyavahitaviprakṛṣṭajñānam || YS_3.25 ||	pravRtti-Aloka-nyAsAt sUkzma-vyavahita-viprakRzwa-jQAnam || YH-_3.25 ||
   bhuvanajñānaṃ sūrye saṃyamāt || YS_3.26 ||	Buvana-jQAnam sUrye saMyamAt || YH-_3.26 ||
   candre tārāvyūhajñānam || YS_3.27 ||	candre tArA-vyUha-jQAnam || YH-_3.27 ||
   dhruve tadgatijñānam || YS_3.28 ||	Druve tad-gati-jQAnam || YH-_3.28 ||
   nābhicakre kāyavyūhajñānam || YS_3.29 ||	nABi-cakre kAya-vyUha-jQAnam || YH-_3.29 ||
   kaṇṭhakūpe kṣutpipāsānivṛttiḥ || YS_3.30 ||	kaNWa-kUpe kzuD-pipAsA-nivRttiH || YH-_3.30 ||
   kūrmanāḍyāṃ sthairyam || YS_3.31 ||	kUrma-nAxyAm sTEryam || YH-_3.31 ||
   mūrdhajyotiṣi siddhadarśanam || YS_3.32 ||	mUrDa-jyotizi sidDa-darSanam || YH-_3.32 ||
   prātibhād vā sarvam || YS_3.33 ||	prAtiBAt vA sarvam || YH-_3.33 ||
   hṛdaye cittasaṃvit || YS_3.34 ||	hRdaye citta-saMvid || YH-_3.34 ||
   sattvapuruṣayor atyantāsaṃkīrṇayoḥ pratyayāviśeṣo bhogaḥ parārthāt	sattva-puruzayoH atyanta-asaMkIrNayoH pratyaya-aviSezaH BogaH para-arTAt-
   svārthasaṃyamāt puruṣajñānam || YS_3.35 ||	sva-arTa-saMyamAt puruza-jQAnam || YH-_3.35 ||
   tataḥ prātibhaśrāvaṇavedanādarśāsvādavārtā jāyante || YS_3.36 ||	tatas prAtiBa-SrAvaNa-vedanA-AdarSa-AsvAda-vArtAH jAyante || YH-_3.36 ||
   te samādhāv upasargā vyutthāne siddhayaḥ || YS_3.37 ||	te samADO upasargAH vyutTAne sidDayaH || YH-_3.37 ||
   bandhakāraṇaśaithilyāt pracārasaṃvedanāc ca cittasya paraśarīrāveśaḥ ||	banDa-kAraNa-SETilyAt pracAra-saMvedanAt ca cittasya para-SarIra-AveSaH ||
   YS_3.38 ||	YH-_3.38 ||
   udānajayāj jalapaṅkakaṇṭakādiṣv asaṅga utkrāntiś ca || YS_3.39 ||	udAna-jayAt jala-paFka-kaNwaka-Adizu asaFgaH utkrAntiH ca || YH-_3.39 ||
   samānajayāj jvalanam || YS_3.40 ||	samAna-jayAt jvalanam || YH-_3.40 ||
   śrotrākāśayoḥ saṃbandhasaṃyamād divyaṃ śrotram || YS_3.41 ||	Srotra-AkASayoH saMbanDa-saMyamAt divyam Srotram || YH-_3.41 ||
   kāyākāśayoḥ saṃbandhasaṃyamāl laghutūlasamāpatteś cākāśagamanam || YS_3.42	kAya-AkASayoH saMbanDa-saMyamAt laGu-tUla-samApatteH ca-AkASa-gamanam || YH-_3.42
   bahir akalpitā vṛttir mahāvidehā tataḥ prakāśāvaraṇakṣayaḥ || YS_3.43 ||	bahis akalpitA vRttiH mahAvidehA tatas prakASa-AvaraNa-kzayaH || YH-_3.43 ||
   sthūlasvarūpasūkṣmānvayārthavattvasaṃyamād bhūtajayaḥ || YS_3.44 ||	sTUla-svarUpa-sUkzma-anvaya-arTavattva-saMyamAt BUta-jayaH || YH-_3.44 ||
   tato 'ṇimādiprādurbhāvaḥ kāyasaṃpat taddharmānabhighātaś ca || YS_3.45 ||	tatas aNima-Adi-prAdurBAvaH kAya-saMpad tad-DarmAnaBiGAtaH ca || YH-_3.45 ||
   rūpalāvaṇyabalavajrasaṃhananatvāni kāyasaṃpat || YS_3.46 ||	rUpa-lAvaNya-bala-vajra-saMhanana-tvAni kAya-saMpad || YH-_3.46 ||
   grahaṇasvarūpāsmitānvayārthavattvasaṃyamād indriyajayaḥ || YS_3.47 ||	grahaNa-svarUpa-asmita-anvaya-arTavattva-saMyamAt indriya-jayaH || YH-_3.47 ||
   tato manojavitvaṃ vikaraṇabhāvaḥ pradhānajayaś ca || YS_3.48 ||	tatas manojavi-tvam vikaraNa-BAvaH praDAna-jayaH ca || YH-_3.48 ||
   sattvapuruṣānyatākhyātimātrasya sarvabhāvādhiṣṭhātṛtvaṃ sarvajñātṛtvaṃ ca	sattva-puruza-anya-tA-KyAti-mAtrasya sarva-BAva-aDizWAtR-tvam sarvajQAtR-tvam ca
   || YS_3.49 ||	|| YH-_3.49 ||
   tadvairāgyād api doṣabījakṣaye kaivalyam || YS_3.50 ||	tad-vErAgyAt api doza-bIja-kzaye kEvalyam || YH-_3.50 ||
   sthānyupanimantraṇe saṅgasmayākaraṇaṃ punar aniṣṭaprasaṅgāt || YS_3.51 ||	sTAni-upanimantraNe saFga-smayA-karaNam punar anizwa-prasaFgAt || YH-_3.51 ||
   kṣaṇatatkramayoḥ saṃyamād vivekajaṃ jñānam || YS_3.52 ||	kzaNa-tad-kramayoH saMyamAt viveka-jam jQAnam || YH-_3.52 ||
   jātilakṣaṇadeśair anyatānavacchedāt tulyayos tataḥ pratipattiḥ || YS_3.53	jAti-lakzaNa-deSEH anyatA-anavacCedAt tulyayoH tatas pratipattiH || YH-_3.53
   tārakaṃ sarvaviṣayaṃ sarvathāviṣayam akramaṃ ceti vivekajaṃ jñānam ||	tArakam sarva-vizayam sarvaTA-vizayam akramam ca-iti viveka-jam jQAnam ||
   YS_3.54 ||	YH-_3.54 ||
   sattvapuruṣayoḥ śuddhisāmye kaivalyam iti || YS_3.55 ||	sattva-puruzayoH SudDi-sAmye kEvalyam iti || YH-_3.55 ||
   janmauṣadhimantratapaḥsamādhijāḥ siddhayaḥ || YS_4.1 ||	janma-OzaDi-mantra-tapaH-samADi-jAH sidDayaH || YH-_4.1 ||
   jātyantarapariṇāmaḥ prakṛtyāpūrāt || YS_4.2 ||	jAti-antara-pariNAmaH prakRti-ApUrAt || YH-_4.2 ||
   nimittam aprayojakaṃ prakṛtīnāṃ varaṇabhedas tu tataḥ kṣetrikavat ||	nimittam aprayojakam prakRtInAm varaNa-BedaH tu tatas kzetrika-vat ||
   YS_4.3 ||	YH-_4.3 ||
   nirmāṇacittāny asmitāmātrāt || YS_4.4 ||	nirmANa-cittAni asmitA-mAtrAt || YH-_4.4 ||
   pravṛttibhede prayojakaṃ cittam ekam anekeṣām || YS_4.5 ||	pravRtti-Bede prayojakam cittam ekam anekezAm || YH-_4.5 ||
   tatra dhyānajam anāśayam || YS_4.6 ||	tatra DyAna-jam anASayam || YH-_4.6 ||
   karmāśuklākṛṣṇaṃ yoginas trividham itareṣām || YS_4.7 ||	karma-aSukla-akRzNam yoginaH triviDam itarezAm || YH-_4.7 ||
   tatas tadvipākānuguṇānām evābhivyaktir vāsanānām || YS_4.8 ||	tatas tad-vipAka-anuguNAnAm eva-aBivyaktiH vAsanAnAm || YH-_4.8 ||
   jātideśakālavyavahitānām apy ānantaryaṃ smṛtisaṃskārayor ekarūpatvāt ||	jAti-deSa-kAla-vyavahitAnAm api Anantaryam smRti-saMskArayoH eka-rUpa-tvAt ||
   YS_4.9 ||	YH-_4.9 ||
   tāsām anāditvaṃ cāśiṣo nityatvāt || YS_4.10 ||	tAsAm anAdi-tvam ca-ASizaH nitya-tvAt || YH-_4.10 ||
   hetuphalāśrayālambanaiḥ saṃgṛhītatvād eṣām abhāve tadabhāvaḥ || YS_4.11 ||	hetu-Pala-ASraya-AlambanEH saMgRhIta-tvAt ezAm aBAve tad-aBAvaH || YH-_4.11 ||
   atītānāgataṃ svarūpato 'sty adhvabhedād dharmāṇām || YS_4.12 ||	atIta-anAgatam svarUpataH asti aDva-BedAt DarmANAm || YH-_4.12 ||
   te vyaktasūkṣmā guṇātmānaḥ || YS_4.13 ||	te vyakta-sUkzmAH guNa-AtmAnaH || YH-_4.13 ||
   pariṇāmaikatvād vastutattvam || YS_4.14 ||	pariNAma-eka-tvAt vastu-tattvam || YH-_4.14 ||
   vastusāmye cittabhedāt tayor vibhaktaḥ panthāḥ || YS_4.15 ||	vastu-sAmye citta-BedAt tayoH viBaktaH panTAH || YH-_4.15 ||
   na caikacittatantraṃ vastu tadapramāṇakaṃ tadā kiṃ syāt || YS_4.16 ||	na ca-ekacitta-tantram vastu tat-apramANakam tadA kim syAt || YH-_4.16 ||
   taduparāgāpekṣitvāc cittasya vastu jñātājñātam || YS_4.17 ||	tad-uparAga-apekzi-tvAt cittasya vastu jQAta-ajQAtam || YH-_4.17 ||
   sadā jñātāś cittavṛttayas tatprabhoḥ puruṣasyāpariṇāmitvāt || YS_4.18 ||	sadA jQAtAH citta-vRttayaH tad-praBoH puruzasya-apariNAmi-tvAt || YH-_4.18 ||
   na tat svābhāsaṃ dṛśyatvāt || YS_4.19 ||	na tat su-ABAsam dRSya-tvAt || YH-_4.19 ||
   ekasamaye cobhayānavadhāraṇam || YS_4.20 ||	eka-samaye ca-uBaya-anavaDAraNam || YH-_4.20 ||
   cittāntaradṛśye buddhibuddher atiprasaṅgaḥ smṛtisaṃkaraś ca || YS_4.21 ||	citta-antara-dRSye budDi-budDeH atiprasaFgaH smRti-saMkaraH ca || YH-_4.21 ||
   citer apratisaṃkramāyās tadākārāpattau svabuddhisaṃvedanam || YS_4.22 ||	citeH apratisaMkramAyAH tad-AkAra-ApattO sva-budDi-saMvedanam || YH-_4.22 ||
   draṣṭṛdṛśyoparaktaṃ cittaṃ sarvārtham || YS_4.23 ||	drazwR-dRSya-uparaktam cittam sarva-arTam || YH-_4.23 ||
   tad asaṃkhyeyavāsanābhiś citram api parārthaṃ saṃhatyakāritvāt || YS_4.24	tat asaMKyeya-vAsanABiH citram api para-arTam saMhatyakAri-tvAt || YH-_4.24
   viśeṣadarśina ātmabhāvabhāvanānivṛttiḥ || YS_4.25 ||	viSeza-darSinaH Atma-BAva-BAvanA-nivRttiH || YH-_4.25 ||
   tadā vivekanimnaṃ kaivalyaprāgbhāraṃ cittam || YS_4.26 ||	tadA viveka-nimnam kEvalya-prAgBAram cittam || YH-_4.26 ||
   tacchidreṣu pratyayāntarāṇi saṃskārebhyaḥ || YS_4.27 ||	tad-Cidrezu pratyaya-antarANi saMskAreByaH || YH-_4.27 ||
   hānam eṣāṃ kleśavad uktam || YS_4.28 ||	hAnam ezAm kleSa-vat uktam || YH-_4.28 ||
   prasaṃkhyāne 'py akusīdasya sarvathā vivekakhyāter dharmameghaḥ samādhiḥ	prasaMKyAne api akusIdasya sarvaTA viveka-KyAteH Darma-meGaH samADiH
   || YS_4.29 ||	|| YH-_4.29 ||
   tataḥ kleśakarmanivṛttiḥ || YS_4.30 ||	tatas kleSa-karma-nivRttiH || YH-_4.30 ||
   tadā sarvāvaraṇamalāpetasya jñānasyānantyāj jñeyam alpam || YS_4.31 ||	tadA sarva-AvaraNa-mala-apetasya jQAnasya-AnantyAt jQeyam alpam || YH-_4.31 ||
   tataḥ kṛtārthānāṃ pariṇāmakramasamāptir guṇānām || YS_4.32 ||	tatas kRtArTAnAm pariNAma-krama-samAptiH guNAnAm || YH-_4.32 ||
   kṣaṇapratiyogī pariṇāmāparāntanirgrāhyaḥ kramaḥ || YS_4.33 ||	kzaNa-pratiyogI pariNAma-apara-anta-nirgrAhyaH kramaH || YH-_4.33 ||
   puruṣārthaśūnyānāṃ guṇānāṃ pratiprasavaḥ kaivalyaṃ svarūpapratiṣṭhā vā	puruza-arTa-SUnyAnAm guNAnAm pratiprasavaH kEvalyam svarUpa-pratizWA vA
   citiśaktir iti || YS_4.34 ||	citi-SaktiH iti || YH-_4.34 ||
