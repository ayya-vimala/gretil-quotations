   Adhyardhaśatikā Prajñāpāramitā	ADyarDa-SatikA PrajQApAramitA
   namo namaḥ sarvabuddhabodhisattvebhyaḥ || namo bhagavatyā	namaH namaH sarva-budDa-boDisattveByaH || namaH BagavatyA
   āryaprajñāpāramitāyai ||	Arya-prajQApAramitAyE ||
   AśP 1. evam mayā śrutam ekasmin samaye bhagavān	ASP 1. evam mayA Srutam ekasmin samaye BagavAn
   sarvatathāgatavajrādhiṣṭhānasamayajñānavividhaviśeṣasamanvāgataḥ	sarva-taTAgata-vajra-aDizWAna-samaya-jQAna-viviDa-viSeza-samanvAgataH
   sarvatathāgataratnamukuṭatraidhātukābhiṣekaprāptaḥ	sarva-taTAgata-ratna-mukuwa-trEDAtuka-aBizeka-prAptaH
   sarvatathāgatasarvajñajñānamahāyogeśvaraḥ	sarva-taTAgata-sarvajQa-jQAna-mahA-yoga-ISvaraH
   sarvatathāgatasarvamudrāsamatādhigato	sarva-taTAgata-sarva-mudrA-samatA-aDigataH-
   viśvakāryakaraṇatayāśeṣānavaśeṣasattvadhātusarvāśāparipūrisarvakarmakṛn	viSva-kArya-karaNa-tayA-SezAn-avaSeza-sattva-DAtu-sarva-ASA-paripUri-sarva-karma-kRn
   mahāvairocanaḥ śāśvatas tryadhvasamatāsthitasarvakāyavākcittavajras	mahAvErocanaH SASvataH tri-aDva-samatA-sTita-sarva-kAya-vAc-citta-vajra-s
   tathāgataḥ sarvatathāgatādhyuṣitapraśastabhūṣite mahāmaṇiratnapratyupte	taTAgataH sarva-taTAgata-aDyuzita-praSasta-BUzite mahA-maNi-ratna-pratyupte
   vicitravarṇaghaṇṭāvasaktamārutoddhūtapaṭtapatākāsragdāmacāmarahārārdhahāracandropaśobhite	vicitra-varNa-GaNwA-avasakta-mAruta-udDUta-pawta-patAkA-sragdAma-cAmara-hAra-arDa-hAra-candra-upaSoBite
   sarvakāmadhātūpariparanirmitavaśavartino devarājasya bhavane vijahāra ||	sarva-kAma-DAtu-uparipara-nirmita-vaSavartinaH devarAjasya Bavane vijahAra ||
   AśP 2. aṣṭābhir bodhisattvakoṭībhiḥ sārdham | tadyathā vajrapāṇinā ca	ASP 2. azwABiH boDisattva-kowIBiH sArDam | tat-yaTA vajrapANinA ca
   bodhisattvena mahāsattvena | avalokiteśvareṇa ca bodhisattvena	boDisattvena mahAsattvena | avalokita-ISvareNa ca boDisattvena
   mahāsattvena | ākāśagarbheṇa ca bodhisattvena mahāsattvena | vajramuṣṭinā	mahAsattvena | AkASa-garBeNa ca boDisattvena mahAsattvena | vajra-muzwinA
   ca bodhisattvena mahāsattvena | mañjuśriyā ca bodhisattvena mahāsattvena |	ca boDisattvena mahAsattvena | maQju-SriyA ca boDisattvena mahAsattvena |
   sahacittotpāditadharmacakrapravartinā ca bodhisattvena mahāsattvena |	saha-citta-utpAdita-Darma-cakra-pravartinA ca boDisattvena mahAsattvena |
   gaganagañjena ca bodhisattvena mahāsattvena | sarvamārabalapramardinā ca	gagana-gaQjena ca boDisattvena mahAsattvena | sarvamAra-bala-pramardinA ca
   bodhisattvena mahāsattvena ||	boDisattvena mahAsattvena ||
   AśP 3. evaṃ pramukhābhir aṣṭābhir bodhisattvakoṭībhiḥ parivṛtaḥ puraskṛto	ASP 3. evam pramuKABiH azwABiH boDisattva-kowIBiH parivRtaH puraskRtaH-
   dharmaṃ deśayati sma | ādau kalyāṇaṃ madhye kalyāṇaṃ paryavasāne kalyāṇaṃ	Darmam deSayati sma | AdO kalyANam maDye kalyANam paryavasAne kalyANam
   svarthaṃ suvyañjanam kevalaṃ paripūrṇaṃ pariśuddhaṃ paryavadātaṃ	svarTam su-vyaQjanam kevalam paripUrNam pariSudDam paryavadAtam
   sarvadharmaviśuddhimukhaṃ brahmacaryam saṃprakāśayati sma ||	sarva-Darma-viSudDi-muKam brahmacaryam saMprakASayati sma ||
   AśP 4. yad uta sarvadharmasvabhāvaviśuddhimukhaṃ nama	ASP 4. yat uta sarva-Darma-svaBAva-viSudDi-muKam nama
   prajñāpāramitānayaṃ deśayati sma | tadyathā (1) surataviśuddhipadam etad	prajQApAramitA-anayam deSayati sma | tat-yaTA (1) surata-viSudDi-padam etat-
   yat uta bodhisattvapadam | (2) rāgavāṇaviśuddhipadam etad yad uta	yat uta boDisattva-padam | (2) rAga-vANa-viSudDi-padam etat yat uta
   bodhisattvapadam | (3) dveṣavahniviśuddhipadam etad yad uta	boDisattva-padam | (3) dveza-vahni-viSudDi-padam etat yat uta
   bodhisattvapadam | (4) snehabandhanaviśuddhipadam etad yad uta	boDisattva-padam | (4) sneha-banDana-viSudDi-padam etat yat uta
   bodhisattvapadam | (5) sarvaiśvaryādhipatyaviśuddhipadam etad yad uta	boDisattva-padam | (5) sarva-ESvarya-ADipatyaviSudDi-padam etat yat uta
   bodhisattvapadam | (6) dṛṣṭiviśuddhipadam etad yad uta bodhisattvapadam |	boDisattva-padam | (6) dRzwi-viSudDi-padam etat yat uta boDisattva-padam |
   (7) rativiśuddhipadam	(7) rati-viSudDi-padam
   etad yad uta bodhisattvapadam | (8) tṛṣṇāviśuddhipadam etad yad uta	etat yat uta boDisattva-padam | (8) tRzNA-viSudDi-padam etat yat uta
   bodhisattvapadam | (9) garvaviśuddhipadam etad yad uta bodhisattvapadam |	boDisattva-padam | (9) garva-viSudDi-padam etat yat uta boDisattva-padam |
   (10) bhūṣaṇaviśuddhipadam etad yad uta bodhisattvapadam | (11)	(10) BUzaNa-viSudDi-padam etat yat uta boDisattva-padam | (11)
   manohlādanaviśuddhipadam etad yad uta bodhisattvapadam | (12)	manohlAdana-viSudDi-padam etat yat uta boDisattva-padam | (12)
   ālokaviśuddhipadam etad yad uta bodhisattvapadam | (13) kāyaviśuddhipadam	Aloka-viSudDi-padam etat yat uta boDisattva-padam | (13) kAya-viSudDi-padam
   etad yad uta bodhisattvapadam | (14) kāyasukhaviśuddhipadam etad yad uta	etat yat uta boDisattva-padam | (14) kAya-suKa-viSudDi-padam etat yat uta
   bodhisattvapadam | (15) rūpaviśuddhipadam etad yad uta bodhisattvapadam |	boDisattva-padam | (15) rUpa-viSudDi-padam etat yat uta boDisattva-padam |
   (16) śabdaviśuddhipadam etad yad uta bodhisattvapadam | (17)	(16) Sabda-viSudDi-padam etat yat uta boDisattva-padam | (17)
   gandhaviśuddhipadam etad yad uta bodhisattvapadam | (18) rasaviśuddhipadam	ganDa-viSudDi-padam etat yat uta boDisattva-padam | (18) rasa-viSudDi-padam
   etad yad uta bodhisattvapadam | (19) sparśaviśuddhipadam etad yad uta	etat yat uta boDisattva-padam | (19) sparSa-viSudDi-padam etat yat uta
   bodhisattvapadam | (20) dharmaviśuddhipadam etad yad uta bodhisattvapadam	boDisattva-padam | (20) Darma-viSudDi-padam etat yat uta boDisattva-padam
   | tat kasya hetoḥ | tathā hi sarvadharmāḥ svabhāvaviśuddhāḥ	| tat kasya hetoH | taTA hi sarva-DarmAH svaBAva-viSudDAH
   sarvadharmāsvabhāvatayā prajñāpāramitāviśuddhiteti ||	sarva-Darma-asvaBAva-tayA prajQApAramitA-viSudDitA-iti ||
   AśP 5. yaḥ kaścid vajrapāṇe imaṃ	ASP 5. yaH kaScid vajrapANe imam
   sarvadharmasvabhāvaviśuddhipadanirhāranāmadheyaṃ prajñāpāramitānayaṃ sakṛd	sarva-Darma-svaBAva-viSudDi-pada-nirhAra-nAmaDeyam prajQApAramitA-anayam sakRt-
   api śroṣyati tasyā bodhimaṇḍāt sarvajñeyāvaraṇakleśāvaraṇakarmāvaraṇāni	api Srozyati tasyAH boDimaNxAt sarva-jQeya-AvaraNa-kleSa-AvaraNa-karma-AvaraNAni
   mahānty apy upacinvato na kadācid api narakādyapāyopapattir bhaviṣyati |	mahAnti api upacinvataH na kadAcid api naraka-Adi-apAya-upapattiH Bavizyati |
   pāpāni ca kṛtamātrāṇy aduḥkhataḥ kṣayaṃ yāsyanti | yaś ca dhārayiṣyati	pApAni ca kRta-mAtrANi aduHKataH kzayam yAsyanti | yaH ca DArayizyati
   dine dine vācayiṣyati svādhyāyiṣyati yoniśaś ca manasikariṣyati sa ihaiva	dine dine vAcayizyati su-ADyAyizyati yoniSas ca manasikarizyati saH iha-eva
   janmani sarvadharmasamatāvajrasamādhipratilambhāt sarvadharmeśvaro	janmani sarva-Darma-samatA-vajra-samADi-pratilamBAt sarva-Darma-ISvaraH-
   bhaviśyati | sarvaratiprītiprāmodyāny anubhaviṣyati | ṣoḍaśame	BaviSyati | sarva-rati-prIti-prAmodyAni anuBavizyati | zoxaSame
   mahābodhisattvajanmani tathāgatatvaṃ pratilapsyate vajradharatvaṃ ceti ||	mahA-boDisattva-janmani taTAgata-tvam pratilapsyate vajraDara-tvam ca-iti ||
   AśP 6. atha bhagavān sarvatathāgatamahāyānābhisamayaḥ sarvamaṇḍalaḥ	ASP 6. aTa BagavAn sarva-taTAgata-mahA-yAna-aBisamayaH sarva-maNxalaH
   sakalavajradhātvagryasattvaḥ sakalatraidhātukasarvatrilokavijayy	sakala-vajra-DAtu-agrya-sattvaH sakala-trEDAtuka-sarva-triloka-vijayy
   aśeṣānavaśeṣasattvadhātuvinayanasamarthaḥ sarvārthasiddhaḥ sarvavajrapāṇir	aSezAn-avaSeza-sattva-DAtu-vinayana-samarTaH sarva-arTa-sidDaH sarva-vajrapANiH-
   mahāsamayo 'nekavajramahāguhyasattvaparivāra imam eva	mahA-samayaH aneka-vajra-mahA-guhya-sattva-parivAraH imam eva
   prajñāpāramitānayārtham udyotayan prahasitavadanas tad ādyaṃ mahāvajram	prajQApAramitA-anaya-arTam udyotayan prahasita-vadanaH tat Adyam mahA-vajram
   vāmagarvollālanatayā svahṛdyutkarṣaṇayogena dhārayann idam	vAma-garva-ullAlana-tayA sva-hRdi-utkarzaNa-yogena DArayan idam
   mahāsukhavajrāmoghasamayaṃ nāma svatattvahṛdayam	mahAsuKa-vajra-amoGa-samayam nAma sva-tattva-hRdayam
   agāt* hūṃ ||	agAt* hUm ||
   AśP 7. atha bhagavān vairocanas tathāgataḥ punar apīmaṃ	ASP 7. aTa BagavAn vErocanaH taTAgataH punar api-imam
   prajñāpāramitānayaṃ sarvatathāgatavajradharmatābhisaṃbodhinirhāraṃ nāma	prajQApAramitA-anayam sarva-taTAgata-vajraDarmatA-aBisaMboDi-nirhAram nAma
   deśayati sma | vajrasamatābhisaṃbodho mahābodhir vajradṛḍhatayā |	deSayati sma | vajra-samatA-aBisaMboDaH mahAboDiH vajra-dRXa-tayA |
   arthasamatābhisaṃbodho mahābodhir ekārthatayā | dharmasamatābhisaṃbodho	arTa-samatA-aBisaMboDaH mahAboDiH eka-arTa-tayA | Darma-samatA-aBisaMboDaH-
   mahābodhiḥ sarvadharmaviśuddhitayā | sarvasamatābhisaṃbodho mahābodhiḥ	mahAboDiH sarva-Darma-viSudDi-tayA | sarva-samatA-aBisaMboDaH mahA-boDiH
   sarvadharmasvabhāvāvikalpatayeti ||	sarva-Darma-svaBAva-avikalpa-tayA-iti ||
   AśP 8. yaḥ kaścid vajrapāṇe imāṃś caturo dharmavihārāñ śroṣyati	ASP 8. yaH kaScid vajrapANe imAn caturaH Darma-vihArAn Srozyati
   dhārayiṣyati vācayiṣyati bhāvayiṣyati sa sarvapāpasamācāro 'pi	DArayizyati vAcayizyati BAvayizyati sa sarva-pApa-samAcAraH api
   sarvāpāyasamatikrānto bhaviṣyaty ā bodhimaṇḍāt* | kṣipraṃ cānuttarāṃ	sarva-apAyasam-atikrAntaH Bavizyati A boDimaNxAt* | kzipram ca-anuttarAm
   samyaksaṃbodhim abhisaṃbhotsyata iti ||	samyaksaMboDim aBisaMBotsyate iti ||
   AśP 9. athedam uktvā bhagavāñ jñānamuṣṭiparigraha idam evārthapadaṃ	ASP 9. aTa-idam uktvA BagavAn jQAna-muzwi-parigrahaH idam eva-arTa-padam
   bhūyasyā mātrayoddīpayan smitamukha idaṃ sarvadharmasamatāhṛdayam abhāṣata	BUyasyAH mAtrayA-uddIpayan smita-muKe idam sarva-Darma-samatA-hRdayam aBAzata
   | vajra āḥ ||	| vajraH AH ||
   AśP 10. atha bhagavān sarvaduṣṭavinayanaśākyamunis tathāgataḥ punar api	ASP 10. aTa BagavAn sarva-duzwa-vinayana-SAkya-muniH taTAgataH punar api
   sarvadharmasamatāvijayasaṅgrahaṃ nāma prajñāpāramitānirhāram abhāṣata |	sarva-DarmasamatAvijaya-saFgraham nAma prajQApAramitA-nirhAram aBAzata |
   rāgāprapañcatayā dveṣāprapañcatā | dveṣāprapañcatayā mohāprapañcatā |	rAgA-prapaQca-tayA dveza-aprapaQca-tA | dveza-aprapaQca-tayA moha-aprapaQca-tA |
   mohāprapañcatayā sarvadharmāprapañcatā | sarvadharmāprapañcatayā	moha-aprapaQca-tayA sarva-Darma-aprapaQca-tA | sarva-Darma-aprapaQca-tayA
   prajñāpāramitāprapañcatā veditavyeti ||	prajQApAramitA-prapaQca-tA veditavyA-iti ||
   AśP 11. yaḥ kaścid vajrapāṇe imaṃ prajñāpāramitānayaṃ śroṣyati	ASP 11. yaH kaScid vajrapANe imam prajQApAramitA-anayam Srozyati
   dhārayiṣyati vācayiṣyati bhāvayiṣyati tasya traidhātukopapannān api	DArayizyati vAcayizyati BAvayizyati tasya trEDAtuka-upapannAn api
   sarvasattvān prapātayato nāpāyagamanaṃ bhaviṣyati vinayavaśam upādāya |	sarva-sattvAn prapAtayataH na-apAya-gamanam Bavizyati vinaya-vaSam upAdAya |
   kṣipraṃ cānuttarāṃ samyaksaṃbodhim abhisaṃbhotsyata iti ||	kzipram ca-anuttarAm samyaksaMboDim aBisaMBotsyate iti ||
   AśP 12. atha vajrapāṇir imam eva dharmatārthaṃ bhūyasyā mātrayoddīpayaṃs	ASP 12. aTa vajrapANiH imam eva DarmatA-arTam BUyasyAH mAtrayA-uddIpayan=-
   trilokavijayavajrāṃ nāma mudrāṃ baddhvā	trilokavijayavajrAm nAma mudrAm badDvA
   sabhrukuṭibhrūbhaṅgadīptadṛṣṭivihasitaruṣiteṣaddaṃṣṭrākarālavadanakamalaḥ	saBrukuwi-BrU-BaFga-dIpta-dRzwi-vihasita-ruzita-Izat-daMzwrA-karAla-vadana-kamalaH
   pratyālīḍhasthānastha idaṃ vajrahūṃkāraṃ nāma hṛdayam abhāṣata | vajra hūṃ	pratyAlIXa-sTAna-sTaH idam vajrahUMkAram nAma hRdayam aBAzata | vajra hUm
   AśP 13. atha bhagavān svabhāvaviśuddhadharmatāprāptas tathāgataḥ punar	ASP 13. aTa BagavAn svaBAva-viSudDa-DarmatA-prAptaH taTAgataH punar-
   apīmaṃ sarvadharmasamatāvalokiteśvarajñānamudraṃ nāma	api-imam sarva-DarmasamatA-avalokiteSvara-jQAnamudram nAma
   prajñāpāramitānayārtham abhāṣata | sarvarāgaviśuddhitā loke	prajQApAramitA-anaya-arTam aBAzata | sarva-rAga-viSudDi-tA loke
   sarvadveṣaviśuddhitāyai saṃvartate | sarvamalaviśuddhitā loke	sarva-dveza-viSudDi-tAyE saMvartate | sarva-mala-viSudDi-tA loke
   sarvapāpaviśuddhitāyai saṃvartate | sarvadharmaviśuddhitā loke	sarva-pApa-viSudDi-tAyE saMvartate | sarva-Darma-viSudDi-tA loke
   sarvasattvaviśuddhitāyai saṃvartate | sarvajñānaviśuddhitā loke	sarva-sattva-viSudDi-tAyE saMvartate | sarva-jQAna-viSudDi-tA loke
   prajñāpāramitāviśuddhitāyai saṃvartate ||	prajQApAramitA-viSudDitAyE saMvartate ||
   AśP 14. yaḥ kaścid vajrapāṇe imaṃ nayaṃ śroṣyati dhārayisyati vācayiṣyati	ASP 14. yaH kaScid vajrapANe imam nayam Srozyati DArayisyati vAcayizyati
   bhāvayiṣyati sa sarvarāgamadhyasthito 'pi padmam iva rāgadoṣair na malair	BAvayizyati sa sarva-rAga-maDya-sTitaH api padmam iva rAga-dozEH na malEH-
   āgantukair lepaṃ yāsyati | kṣipraṃ cānuttarāṃ samyaksaṃbodhim	AgantukEH lepam yAsyati | kzipram ca-anuttarAm samyaksaMboDim
   abhisaṃbhotsyata iti ||	aBisaMBotsyate iti ||
   AśP 15. atha bhagavān avalokiteśvaro bodhisattvo mahāsattva imam	ASP 15. aTa BagavAn avalokita-ISvaraH boDisattvaH mahAsattvaH imam
   evārthapadaṃ bhūyasyā mātrayoddīpayan prahasitavadanaḥ	eva-arTa-padam BUyasyAH mAtrayA-uddIpayan prahasita-vadanaH
   padmapattravikāsanatayā rāgādinirlepatām avalokayann idaṃ	padma-pattra-vikAsana-tayA rAga-Adi-nirlepa-tAm avalokayan idam
   sarvajagadviśvarūpapadmaṃ nāma hṛdayam abhāṣata | hrīḥ ||	sarva-jagat-viSvarUpa-padmam nAma hRdayam aBAzata | hrIH ||
   AśP 16. atha bhagavān sarvatraidhātukādhipatis tathāgataḥ punar api	ASP 16. aTa BagavAn sarva-tra-eDAtuka-aDipatiH taTAgataH punar api
   sarvatathāgatābhiṣekasambhavajñānagarbhaṃ nāma prajñāpāramitānayārtham	sarvataTAgatABizekasamBava-jQAna-garBam nAma prajQApAramitA-anaya-arTam
   abhāṣata | abhiṣekadānaṃ sarvatraidhātukarājyapratilambhāya saṃvartate |	aBAzata | aBizeka-dAnam sarva-tra-eDAtuka-rAjya-pratilamBAya saMvartate |
   arthadānaṃ sarvāśāparipūryai saṃvartate | dharmadānaṃ	arTa-dAnam sarva-ASA-paripUryE saMvartate | Darma-dAnam
   sarvadharmasamatāprāptyai saṃvartate | āmiṣadānam	sarva-Darma-sama-tA-prAptyE saMvartate | Amiza-dAnam
   sarvakāyavākcittasukhapratilambhāya saṃvartate ||	sarva-kAya-vAc-citta-suKa-pratilamBAya saMvartate ||
   AśP 17. athākāśagarbho bodhisattvo mahāsattvaḥ prahasitavadano bhūtvā	ASP 17. aTa-AkASa-garBaH boDisattvaH mahAsattvaH prahasita-vadanaH BUtvA
   svaśirasi vajraratnābhiṣekamālām avabandhayann imam eva dharmatārthaṃ	sva-Sirasi vajra-ratna-aBizeka-mAlAm avabanDayan imam eva DarmatA-arTam
   bhūyasyā mātrayoddīpayann idaṃ sarvābhiṣekasamayaratnaṃ nāma hṛdayam	BUyasyAH mAtrayA-uddIpayan idam sarva-aBizeka-samaya-ratnam nAma hRdayam
   abhāṣata | trāṃ ||	aBAzata | trAm ||
   AśP 18. atha bhagavān sarvatathāgatajñānamudrāprāptaḥ	ASP 18. aTa BagavAn sarva-taTAgata-jQAna-mudrA-prAptaH
   sarvatathāgatamuṣṭidharaḥ sarvatathāgataḥ śāśvataḥ punar apīmaṃ	sarva-taTAgata-muzwi-DaraH sarva-taTAgataH SASvataH punar api-imam
   sarvatathāgatajñānamudrādhiṣṭhānavajraṃ nāma prajñāparamitānayārtham	sarvataTAgata-jQAnamudrA-aDizWAnavajram nAma prajQAparamitA-anaya-arTam
   abhāṣata | sarvatathāgatakāyamudrāparigrahaḥ sarvatathāgatatvāya	aBAzata | sarva-taTAgata-kAya-mudrA-parigrahaH sarva-taTAgata-tvAya
   saṃvartate | sarvatathāgatavāṅmudrāparigrahaḥ sarvadharmapratilambhāya	saMvartate | sarva-taTAgata-vAc-mudrA-parigrahaH sarva-Darma-pratilamBAya
   saṃvartate | sarvatathāgatacittamudrāparigrahaḥ sarvasamādhipratilambhāya	saMvartate | sarva-taTAgata-citta-mudrA-parigrahaH sarva-samADi-pratilamBAya
   saṃvartate | sarvatathāgatavajramudrāparigrahaḥ	saMvartate | sarva-taTAgata-vajra-mudrA-parigrahaH
   sarvakāyavākcittavajratvottamasiddhyai saṃvartate |	sarva-kAya-vAc-citta-vajra-tva-uttama-sidDyE saMvartate |
   AśP 19. yaḥ kaścid vajrapāṇe imam dharmaparyāyaṃ śroṣyati dhārayiṣyati	ASP 19. yaH kaScid vajrapANe imam Darma-paryAyam Srozyati DArayizyati
   vācayiṣyaty uddeksyati bhāvayiṣyati sa sarvasiddhīḥ sarvasaṃpattīḥ	vAcayizyati uddeksyati BAvayizyati sa sarva-sidDIH sarva-saMpattIH
   sarvajñānāni sarvakāryāṇi sarvakāyavākcittavajratvasarvottamasiddhiṃ ca	sarva-jQAnAni sarva-kAryANi sarva-kAya-vAc-citta-vajra-tva-sarva-uttama-sidDim ca
   pratilapsyate | ksipraṃ cānuttarāṃ	pratilapsyate | ksipram ca-anuttarAm
   samyaksaṃbodhim abhisaṃbhotsyata iti ||	samyaksaMboDim aBisaMBotsyate iti ||
   AśP 20. atha bhagavān vajramuṣṭir mahāsamayavajramudrāparigraha imam	ASP 20. aTa BagavAn vajramuzwiH mahA-samaya-vajra-mudrA-parigrahaH imam
   evārthaṃ bhūyasyā mātrayoddīpayan prahasitavadana idaṃ	eva-arTam BUyasyAH mAtrayA-uddIpayan prahasita-vadanaH idam
   sarvadṛḍhavajramudrāsiddhisamayaṃ nāma hṛdayam abhāṣata | aḥ ||	sarva-dRXa-vajra-mudrA-sidDi-samayam nAma hRdayam aBAzata | aH ||
   AśP 21. atha bhagavān sarvadharmasamatāprapañcas tathāgataḥ punar apīmaṃ	ASP 21. aTa BagavAn sarva-Darma-sama-tA-prapaQcaH taTAgataH punar api-imam
   cakrākṣaraparivartaṃ nāma prajñāpāramitānayārtham abhāṣata | śūnyāḥ	cakrAkzaraparivartam nAma prajQApAramitA-anaya-arTam aBAzata | SUnyAH
   sarvadharmā niḥsvabhāvatāyogena | animittāḥ sarvadharmā nirnimittatām	sarva-DarmAH niHsvaBAva-tA-yogena | animittAH sarva-DarmAH nirnimitta-tAm
   upādāya | araṇihitāḥ saradharmā apraṇidhānayogena | pakṛtiprabhāsvarāḥ	upAdAya | araNi-hitAH sara-DarmAH apraNiDAna-yogena | pakRti-praBAsvarAH
   prajñāpāramitāpariśuddhā ||	prajQApAramitA-pariSudDAH ||
   AśP 22-31 missing	ASP 22-31 missing
   AśP 32. ...t* tatra mahāvajreśvara idaṃ tattvahṛdayam agāt* | oṃ	ASP 32. ...t* tatra mahA-vajra-ISvaraH idam tattva-hRdayam agAt* | om
   vajranetrībhyaḥ svāhā ||	vajra-netrIByaH svAhA ||
   AśP 33. atha bhagavān anantāparyantaniṣṭhas tathāgato	ASP 33. aTa BagavAn anantA-paryanta-nizWaH taTAgataH-
   'paryantāniṣṭhadharmā punar apy asya kalpasya pariniṣṭhādhiṣṭhānārtham	aparyanta-anizWa-DarmA punar api asya kalpasya parinizWA-aDizWAna-arTam
   imaṃ sarvadharmasamatāpariniṣṭhādhiṣṭhānavajraṃ nāma	imam sarva-Darma-sama-tA-parinizWA-aDizWAnavajram nAma
   prajñāpāramitānayārtham abhāṣata | prajñāpāramitānantatayā	prajQApAramitA-anaya-arTam aBAzata | prajQApAramitA-ananta-tayA
   sarvatathāgatānantatā | prajñāpāramitāparyantatayā sarvadharmāparyantatā |	sarva-taTAgata-ananta-tA | prajQApAramitA-paryanta-tayA sarva-Darma-aparyanta-tA |
   prajñāpāramitānekatayā sarvadharmānekatā | prajñāpāramitāpariniṣṭhatayā	prajQApAramitA-aneka-tayA sarva-Darma-aneka-tA | prajQApAramitA-parinizWatayA
   sarvadharmāpariniṣṭhatā bhavati||	sarva-Darma-aparinizWatA Bavati||
   AśP 33*. vajra oṃ sarvadharmatāprapañco hili sarvadharmatā mili	ASP 33*. vajraH om sarva-Darma-tA-prapaQcaH hili sarva-DarmatA mili
   sarvānurāgiṇi svāhā ||	sarva-anurAgiNi svAhA ||
   AśP 34. yaḥ kaścid vajrapāṇe imaṃ dharmaparyāyaṃ śroṣyati dhārayiṣyati	ASP 34. yaH kaScid vajrapANe imam Darma-paryAyam Srozyati DArayizyati
   vācayiṣyaty uddekṣyati pravartayiṣyati bhāvayiṣyati tasyāniṣṭhāṃ	vAcayizyati uddekzyati pravartayizyati BAvayizyati tasya-anizWAm
   buddhabodhisattvacaryāṃ gatvā sarvāvaraṇapariniṣṭhatayā tathāgatatvaṃ	budDa-boDisattva-caryAm gatvA sarva-AvaraNa-parinizWatayA taTAgata-tvam
   vajradharatvaṃ vāśu bhaviṣyati ||	vajraDara-tvam vA-ASu Bavizyati ||
   AśP 34*. namaḥ sarvatathāgatānāṃ namaḥ sarvavajradharāṇām | oṃ bhagavann	ASP 34*. namaH sarva-taTAgatAnAm namaH sarva-vajra-DarANAm | om Bagavat-=-
   ārāt pāraṃ viśodhaya svāhā || oṃkārapūrvaṅgamād oghottāraṇaṃ kariṣyāmi	ArAt pAram viSoDaya svAhA || oMkAra-pUrvaFgamAt oGa-uttAraNam karizyAmi
   sarvasattvānāṃ |	sarva-sattvAnAm |
   AśP 35. atha sarvatathāgatāḥ samājam āgamyāsya dharmaparyāyasyāmogham	ASP 35. aTa sarva-taTAgatAH samAjam Agamya-asya Darma-paryAyasya-amoGam
   apratihatāśusiddhyarthaṃ vajrapāṇaye sādhukāram adāt*	apratihata-ASu-sidDi-arTam vajrapANaye sADu-kAram adAt*
   sādhu sādhu mahāsattva sādhu sādhu mahāsukha |	sADu sADu mahA-sattva sADu sADu mahAsuKaH |
   sādhu sādhu mahāyāna sādhu sādhu mahāmate || 1||	sADu sADu mahAyAna sADu sADu mahAmate || 1||
   subhāṣitam idaṃ kalpaṃ vajrasūtram adhiṣṭhitam* |	suBAzitam idam kalpam vajra-sUtram aDizWitam* |
   sarvavajradharair buddhair amoghavinayottamam* || 2 ||	sarva-vajraDarEH budDEH amoGa-vinaya-uttamam* || 2 ||
   dhārayisyanti ye hīmaṃ kalparājam anuttaram* |	DArayisyanti ye hi-imam kalpa-rAjam anuttaram* |
   adhṛṣṭāś cāghatavyāś ca sarvamārādibhis tu te || 3 ||	aDRzwAH ca-aGatavyAH ca sarva-mAra-AdiBiH tu te || 3 ||
   buddhatvaṃ bodhisattvatvam uttamāḥ sarvasiddhayaḥ |	budDa-tvam boDisattva-tvam uttamAH sarva-sidDayaH |
   acirād eva lapsyante sarvabuddhavaco yathā || 4 ||	acirAt eva lapsyante sarva-budDa-vacaH yaTA || 4 ||
   AśP 36.	ASP 36.
   idam uktvā tu sarvāgrāḥ sarvabuddhāḥ sasauraghanāḥ |	idam uktvA tu sarva-agrAH sarva-budDAH sa-sOra-GanAH |
   vajriṇā guhyasiddhyarthaṃ bhāṣitaṃ cābhyanandi te || 5 ||	vajriNA guhya-sidDi-arTam BAzitam ca-aByanandi te || 5 ||
   AśP 37. atha bhagavān vairocanas tathāgataḥ	ASP 37. aTa BagavAn vErocanaH taTAgataH
   sarvatathāgataguhyadharmatāprāptaḥ sarvadharmāprapañcaḥ punar apīdaṃ	sarva-taTAgata-guhya-DarmatA-prAptaH sarva-Darma-aprapaQcaH punar api-idam
   mahāsukhavajrāmoghasamayaṃ	mahA-suKa-vajra-amoGa-samayam
   nāmāmoghavajradharmasamatāprajñāpāramitānayamukhaṃ paramādyam	nAma-amoGa-vajra-Darma-sama-tA-prajQApAramitA-naya-muKam parama-Adyam
   anādinidhanamadhyam uttamam abhāṣata | mahārāgottamasiddhir	anAdiniDana-maDyam uttamam aBAzata | mahA-rAga-uttama-sidDiH-
   mahābodhisattvānāṃ mahāsukhottamasiddhyai saṃvartate |	mahA-boDisattvAnAm mahA-suKa-uttama-sidDyE saMvartate |
   mahāsukhottamasiddhir mahābodhisattvānāṃ	mahAsuKa-uttama-sidDiH mahA-boDisattvAnAm
   sarvatathāgatamahābodhyuttamasiddhyai saṃvartate |	sarva-taTAgata-mahA-boDyuttama-sidDyE saMvartate |
   sarvatathāgatamahābodhyuttamasiddhir mahābodhisattvānāṃ	sarva-taTAgata-mahA-boDyuttama-sidDiH mahA-boDisattvAnAm
   sarvamahāmārapramardanottamasiddhyai saṃvartate |	sarva-mahA-mAra-pramardana-uttama-sidDyE saMvartate |
   sarvamahāmārapramardanottamasiddhir mahābodhisattvānāṃ	sarva-mahA-mAra-pramardana-uttama-sidDiH mahA-boDisattvAnAm
   sarvatraidhātukādhipatyottamasiddhyai saṃvartate |	sarva-tra-eDAtuka-ADipatya-uttama-sidDyE saMvartate |
   sakalatraidhātukaiśvaryottamasiddhir mahābodhisattvānām	sakala-trEDAtuka-ESvarya-uttama-sidDiH mahA-boDisattvAnAm
   aśeṣānavaśeṣasattvadhātuviśodhanādhyavasāyahetvarthenety	aSezAn-avaSeza-sattva-DAtu-viSoDana-aDyavasAya-hetu-arTena-iti-
   āsaṃsārādhyavasāyināṃ mahāvīryāṇāṃ mahāsattvānām	AsaMsAra-aDyavasAyinAm mahA-vIryANAm mahAsattvAnAm
   aśeṣānavaśeṣasattvadhātuparitrāṇasarvahitasukhottamasiddhyai saṃvartate ||	aSezAn-avaSeza-sattva-DAtu-paritrANa-sarva-hita-suKa-uttama-sidDyE saMvartate ||
   AśP 37*. oṃ vajra | oṃ sarvatathāgatamāte | mahāsukhavajradhāriṇi |	ASP 37*. om vajra | om sarva-taTAgata-mAte | mahA-suKa-vajra-DAriNi |
   sarvasamatāpraveśani | sarvaduḥkhakṣayaṅkari | sarvasukhapradāyike |	sarva-sama-tA-praveSani | sarva-duHKa-kzayaFkari | sarva-suKa-pradAyike |
   sarvasukhapradāyini svāhā ||	sarva-suKa-pradAyini svAhA ||
   AśP 38. tat kasya hetoḥ |	ASP 38. tat kasya hetoH |
   yāvat saṃsāravāsasthā bhavanti varasūrayaḥ |	yAvat saMsAra-vAsa-sTAH Bavanti vara-sUrayaH |
   tāvat sattvārtham atulaṃ śaktāḥ kartum anirvṛtāḥ || 6 ||	tAvat sattva-arTam atulam SaktAH kartum anirvRtAH || 6 ||
   prajñāpāramitopāyajñānādhiṣṭhānavāsitāḥ |	prajQApAramitA-upAya-jQAna-aDizWAna-vAsitAH |
   sarvadharmaviśuddhyā tu bhāvaśuddhā bhavanti ha || 7 ||	sarva-Darma-viSudDyA tu BAva-SudDAH Bavanti ha || 7 ||
   rāgādivinayo loka ā bhavāt pāpakṛt sadā |	rAga-Adi-vinayaH lokaH A BavAt pApa-kRt sadA |
   teṣāṃ viśodhanārthaṃ tu vinayanty ā bhavāt svayam || 8 ||	tezAm viSoDana-arTam tu vinayanti A BavAt svayam || 8 ||
   yathā padmaṃ suraktaṃ tu rāgadoṣair na lipyate |	yaTA padmam su-raktam tu rAga-dozEH na lipyate |
   vāsadoṣair bhave nityaṃ na lipyante jagaddhitāḥ || 9 ||	vAsa-dozEH Bave nityam na lipyante jagat-hitAH || 9 ||
   mahārāgaviśuddhās tu mahāsaukhyā mahādhanāḥ |	mahA-rAga-viSudDAH tu mahA-sOKyAH mahADanAH |
   tridhātvīśvaratām prāptāḥ sattvārthaṃ kurvate dṛḍham || 10 ||	triDAtu-ISvara-tAm prAptAH sattva-arTam kurvate dRXam || 10 ||
   iti ||	iti ||
   AśP 39. yaḥ kaścid vajrapāṇe imaṃ paramādyam prajñāpāramitānayamukhaṃ	ASP 39. yaH kaScid vajrapANe imam parama-Adyam prajQApAramitA-naya-muKam
   dharmaparyāyaṃ dine dine kālyam utthāyoccārayiṣyati śroṣyati vā sa	Darma-paryAyam dine dine kAlyam utTAya-uccArayizyati Srozyati vA sa
   sarvasukhasaumanasyalābhī mahāsukhavajrāmoghasamayasiddhim ātyantikīm	sarva-suKa-sOmanasya-lABI mahA-suKa-vajra-amoGa-samaya-sidDim AtyantikIm
   ihaiva janmani lapsyate | sarvatathāgatavajraguhyottamasiddhir	iha-eva janmani lapsyate | sarva-taTAgata-vajra-guhya-uttama-sidDiH-
   mahāvajradharo bhaviṣyati tathagato veti ||	mahA-vajraDaraH Bavizyati taTagataH vA-iti ||
   AśP 40. atha bhagavān vajrapāṇiṃ guhyakādhipatim āmantrayate sma | imāni	ASP 40. aTa BagavAn vajrapANim guhyaka-aDipatim Amantrayate sma | imAni
   guhyakādhipate pañcaviṃśatiprajñāpāramitānayamukhāni dhārayitavyāni | oṃ	guhyaka-aDipate paQcaviMSati-prajQApAramitA-naya-muKAni DArayitavyAni | om
   bodhicittavajre || 1 || oṃ samantabhadracarye || 2 || oṃ cintāmaṇi || 3 ||	boDi-citta-vajre || 1 || om samantaBadra-carye || 2 || om cintAmaNi || 3 ||
   oṃ anirodhe || 4 || oṃ jātivivartani || 5 || oṃ sarvavijñāne || 6 || oṃ	om aniroDe || 4 || om jAti-vivartani || 5 || om sarva-vijQAne || 6 || om
   mahāvirāgadharmate || 7 || oṃ vīryakavace || 8 || oṃ sarvagāmini || 9 ||	mahA-virAga-Darmate || 7 || om vIrya-kavace || 8 || om sarva-gAmini || 9 ||
   oṃ vajrakavacadṛḍhacitte || 10 || oṃ sarvatathāgate || 11 || oṃ	om vajra-kavaca-dRXa-citte || 10 || om sarva-taTAgate || 11 || om
   svabhāvaviśuddhe || 12 || oṃ dharmatājñānaviśuddhe || 13 || oṃ	svaBAva-viSudDe || 12 || om DarmatA-jQAna-viSudDe || 13 || om
   karmaviśodhani hūṃ || 14 || oṃ nisumbhavajriṇi phaṭ* || 15 || oṃ kāmarāge	karma-viSoDani hUm || 14 || om nisumBa-vajriNi Paw* || 15 || om kAma-rAge
   || 16 || oṃ jaha vajre || 17 || oṃ hūṃ sarvadāyini || 18 || oṃ hrīḥ || 19	|| 16 || om jaha vajre || 17 || om hUm sarva-dAyini || 18 || om hrIH || 19
   || oṃ akāramukhe || 20 || oṃ prajñāpāramite || 21 || oṃ aṃ vaṃ hūṃ oṃ aḥ	|| om akAra-muKe || 20 || om prajQApAramite || 21 || om am vam hUm om aH
   || 22 || oṃ sarvatathāgatakāyāgre || 23 || oṃ sarvatathāgatavāgviśuddhe ||	|| 22 || om sarva-taTAgatakAya-agre || 23 || om sarva-taTAgata-vAc-viSudDe ||
   24 || oṃ sarvatathāgatacittavajre || 25 ||	24 || om sarva-taTAgata-citta-vajre || 25 ||
   AśP 42. nāyaṃ vajrapāṇe 'navaropitakuśalamūlānāṃ sattvānāṃ karṇapuṭe	ASP 42. na-ayam vajrapANe anavaropita-kuSala-mUlAnAm sattvAnAm karNa-puwe
   nipatiṣyati | nāpy anavaropitakuśalamūlaiḥ sattvaiḥ śakyo likhituṃ	nipatizyati | na-api anavaropita-kuSala-mUlEH sattvEH SakyaH liKitum
   paṭhituṃ dhārayituṃ vācayituṃ satkartuṃ gurukartuṃ mānayituṃ pūjayitum* |	paWitum DArayitum vAcayitum satkartum gurukartum mAnayitum pUjayitum* |
   anyatra bahubuddhāvaropitakuśalamūlās te sattvā bhaviṣyanti ya imaṃ	anyatra bahu-budDa-avaropita-kuSala-mUlAH te sattvAH Bavizyanti yaH imam
   prajñāpāramitānayamukham dharmaparyāyam antaśa ekākṣaram api śroṣyanti |	prajQApAramitA-naya-muKam Darma-paryAyam antaSas eka-akzaram api Srozyanti |
   kiṃ punaḥ sakalaṃ parisamāptam* | yena kenacid vajrapāṇe	kim punar sakalam parisamAptam* | yena kenacid vajrapANe
   'śītigaṅgānadīvālukāsamāni buddhakoṭiniyutaśatasahasrāṇi na satkṛtāni na	aSIti-gaFgA-nadI-vAlukA-samAni budDa-kowi-niyuta-Sata-sahasrANi na satkRtAni na
   gurukṛtāni na mānitāni na pūjitāni bhavanti tena na śakyo 'ayaṃ	guru-kRtAni na mAnitAni na pUjitAni Bavanti tena na SakyaH aayam
   prajñāpāramitānayamukho dharmaparyāyaḥ śrotum* | tasmāc caityabhūtaḥ	prajQApAramitA-naya-muKaH Darma-paryAyaH Srotum* | tasmAt cEtya-BUtaH
   pṛthivīpradeśo bhaviṣyati yatrāyaṃ dharmaparyāyaḥ pracariṣyati |	pRTivI-pradeSaH Bavizyati yatra-ayam Darma-paryAyaH pracarizyati |
   vandanīyaś ca sa pudgalo bahukalpakoṭī bhaviṣyati yasyāyaṃ dharmaparyāyaḥ	vandanIyaH ca sa pudgalaH bahu-kalpa-kowI Bavizyati yasya-ayam Darma-paryAyaH
   kāyagato vā pustakagato vā bhaviṣyati | jātismaraś ca bahukalpakoṭī	kAya-gataH vA pustaka-gataH vA Bavizyati | jAtismaraH ca bahu-kalpa-kowI
   bhaviṣyati | na cāsya māraḥ pāpīyān antarāyaṃ kariṣyati | catvāraś cāsya	Bavizyati | na ca-asya mAraH pApIyAn antarAyam karizyati | catvAraH ca-asya
   mahārājānaḥ pṛṣṭhataḥ pṛṣṭhataḥ samanubaddhā bhaviṣyanti	mahA-rAjAnaH pRzWatas pRzWatas samanubadDAH Bavizyanti
   rakṣāvaraṇaguptaye anyāś ca devatāḥ | na ca viṣamāparihāreṇa kālaṃ	rakzA-AvaraNa-guptaye anyAH ca devatAH | na ca vizama-aparihAreNa kAlam
   kariṣyati | sarvabuddhabodhisattvasamanvāhṛtaś ca bhaviṣyati | samāsato	karizyati | sarva-budDa-boDisattva-samanvAhRtaH ca Bavizyati | samAsatas-
   yatra buddhakṣetre ākāṅkṣiṣyate tatra tatropapatsyate | evaṃ bahvanuśaṃsaḥ	yatra budDa-kzetre AkAFkzizyate tatra tatra-upapatsyate | evam bahu-anuSaMsaH
   prajñāpāramitānayamukho dharmaparyāyaḥ / api ca pradeśamātraṃ mayā	prajQApAramitA-naya-muKaH Darma-paryAyaH / api ca pradeSa-mAtram mayA
   kīrtitam iti ||	kIrtitam iti ||
   AśP 43. idam avocad bhagavān* / āttamanaso vajrapāṇipramukhā bodhisattvā	ASP 43. idam avocat BagavAn-* / Atta-manasaH vajrapANi-pramuKAH boDisattvA
   mahāsattvāḥ sā ca sarvāvatī parṣat sadevamānuṣāsuragandharvaś ca loko	mahAsattvAH sA ca sarvAvatI parzad sa-deva-mAnuza-asura-ganDarvaH ca lokaH-
   bhagavato bhāṣitam abhyanandan* ||	BagavataH BAzitam aByanandan* ||
   ity adhyardhaśatikā bhagavatī prajñāpāramitā samāptā ||	iti aDyarDaSatikA BagavatI prajQApAramitA samAptAH ||
