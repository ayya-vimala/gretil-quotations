   īśā vāsyam idaṃ sarvaṃ yat kiñca jagatyāṃ jagat |	ISAH vAsyam idam sarvam yat kiQca jagatyAm jagat |
   tena tyaktena bhuñjīthā mā gṛdhaḥ kasya sviddhanam || IsUp_1 ||	tena tyaktena BuQjITAH mA gRDaH kasya svid-Danam || IsUp_1 ||
   kurvann eveha karmāṇi jijīviṣecchataṃ samāḥ |	kurvan eva-iha karmANi jijIvizet-Satam samAH |
   evaṃ tvayi nānyatheto 'sti na karma lipyate nare || IsUp_2 ||	evam tvayi na-anyaTA-itaH asti na karma lipyate nare || IsUp_2 ||
   asuryā nāma te lokā andhena tamasāvṛtāḥ |	asuryAH nAma te lokAH anDena tamasA-AvRtAH |
   tāṃste pretyābhigacchanti ye ke cātmahano janāḥ || IsUp_3 ||	tAn=-te pretya-aBigacCanti ye ke ca-Atma-hanaH janAH || IsUp_3 ||
   anejad ekaṃ manaso javīyo nainaddevā āpnuvanpūrvamarṣat |	anejat ekam manasaH javIyaH na-enat-devAH Apnuvan-pUrvam-arzat |
   taddhāvato 'nyānatyeti tiṣṭhat tasminn apo mātariśvā dadhāti || IsUp_4 ||	tat-DAvataH anyAnatyeti tizWat tasmin apaH mAtariSvA daDAti || IsUp_4 ||
   tad ejati tan naijati tad dūre tad v antike |	tat ejati tat na-ejati tat dUre tat v antike |
   tad antar asya sarvasya tad u sarvasyāsya bāhyataḥ || IsUp_5 ||	tat antar asya sarvasya tat u sarvasya-asya bAhyatas || IsUp_5 ||
   yas tu sarvāṇi bhūtāny ātmany evānupaśyati |	yaH tu sarvANi BUtAni Atmani eva-anupaSyati |
   sarvabhūteṣu cātmānaṃ tato na vijugupsate || IsUp_6 ||	sarva-BUtezu ca-AtmAnam tatas na vijugupsate || IsUp_6 ||
   yasmin sarvāṇi bhūtāny ātmaivābhūd vijānataḥ |	yasmin sarvANi BUtAni AtmA-eva-aBUt vijAnataH |
   tatra ko mohaḥ kaḥ śoka ekatvam anupaśyataḥ || IsUp_7 ||	tatra kaH mohaH kaH SokaH eka-tvam anupaSyataH || IsUp_7 ||
   sa paryagāc chukram akāyam avraṇam asnāviraṃ śuddham apāpaviddham /	sa paryagAt Sukram akAyam avraNam asnAviram SudDam apApa-vidDam /
   kavir manīṣī paribhūḥ syayambhūr yāthātathyator 'thān vyadadhāc	kaviH manIzI pariBUH syayamBUH yATA-taTyatoH aTAn vyadaDAt-
   chāśvatībhyaḥ samābhyaḥ || IsUp_8 ||	CASvatIByaH samAByaH || IsUp_8 ||
   andhaṃ tamaḥ praviśanti ye 'vidyām upāsate |	anDam tamaH praviSanti ye avidyAm upAsate |
   tato bhūya iva te tamo ya uvidyāyāṃ ratāḥ || IsUp_9 ||	tatas BUyas iva te tamaH yaH uvidyAyAm ratAH || IsUp_9 ||
   anyad evāhur vidyayān yad āhur avidyayā |	anyat eva-AhuH vidyayAn yat AhuH avidyayA |
   iti śuśruma dhīrāṇāṃ ye nas tad vicacakṣire || IsUp_10 ||	iti SuSruma DIrANAm ye naH tat vicacakzire || IsUp_10 ||
   vidyāṃ cāvidyāṃ ca yas tad vedobhayaṃ saha |	vidyAm ca-avidyAm ca yaH tat veda-uBayam saha |
   avidyayā mṛtyuṃ tīrtvā vidyayāmṛtam aśnute || IsUp_11 ||	avidyayA mRtyum tIrtvA vidyayA-amRtam aSnute || IsUp_11 ||
   andhaṃ tamaḥ praviśanti ye 'sambhūtim upāsate |	anDam tamaH praviSanti ye asamBUtim upAsate |
   tato bhūya iva te tamo ya u sambhūtyāṃ ratāḥ || IsUp_12 ||	tatas BUyas iva te tamaH yaH u samBUtyAm ratAH || IsUp_12 ||
   anyad evāhuḥ saṃbhavād anyad āhur asaṃbhavāt |	anyat eva-AhuH saMBavAt anyat AhuH asaMBavAt |
   iti śuśruma dhīrāṇāṃ ye nas tad vicacakṣire || IsUp_13 ||	iti SuSruma DIrANAm ye naH tat vicacakzire || IsUp_13 ||
   saṃbhūtiṃ ca vināśaṃ ca yas tad vedobhayaṃ saha |	saMBUtim ca vinASam ca yaH tat veda-uBayam saha |
   vināśena mṛtyuṃ tīrtvā saṃbhūtyāmṛtam aśnute || IsUp_14 ||	vinASena mRtyum tIrtvA saMBUtyA-amRtam aSnute || IsUp_14 ||
   hiraṇmayena pātreṇa satyasyāpihitaṃ mukham /	hiraNmayena pAtreNa satyasya-apihitam muKam /
   tat tvaṃ pūṣann apāvṛṇu satyadharmāya dṛṣṭaye || IsUp_15 ||	tat tvam pUzan apAvRNu satya-DarmAya dRzwaye || IsUp_15 ||
   pūṣann ekarṣe yama sūrya prājāpatya vyūha raśmīn samūha tejaḥ |	pUzan eka-Rze yama sUrya prAjApatya vyUha raSmIn samUha tejaH |
   yat te rūpaṃ kalyāṇatamaṃ tat te paśyāmi yo 'sāv asau puruṣaḥ so 'ham asmi	yat te rUpam kalyANatamam tat te paSyAmi yaH asO asO puruzaH saH aham asmi
   || IsUp_16 ||	|| IsUp_16 ||
   vāyur anilam amṛtam athedaṃ bhasmāntaṃ śarīram |	vAyuH anilam amRtam aTa-idam Basma-antam SarIram |
   oṃ krato smara kṛtaṃ smara krato smara kṛtaṃ smara || IsUp_17 ||	om krato smara kRtam smara krato smara kRtam smaraH || IsUp_17 ||
   agne naya supathā rāye asmān viśvāni deva vayunāni vidvān |	agne naya su-paTAH rAye asmAn viSvAni deva vayunAni vidvAn |
   yuyodhy asmaj juhurāṇam eno bhūyiṣṭhāṃ te nama uktiṃ vidhema || IsUp_18 ||	yuyoDi asmat juhurANam enaH BUyizWAm te namaH uktim viDema || IsUp_18 ||
