   ghuṣyate yasya nagare raṅgayātrā dine dine /	Guzyate yasya nagare raFga-yAtrA dine dine /
   tam ahaṃ śirasā vande rājānaṃ kulaśekharam //	tam aham SirasA vande rAjAnam kula-SeKaram //
   śrīvallabheti varadeti dayāpareti bhaktapriyeti bhavaluṇṭhanakovideti /	SrIvallaBa-iti vara-dA-iti dayA-parA-iti Bakta-priyA-iti Bava-luNWana-kovidA-iti /
   nātheti nāgaśayaneti jagannivāsety ālāpinaṃ pratidinaṃ kuru māṃ mukunda //	nATa-iti nAga-SayanA-iti jagannivAsa-iti AlApinam pratidinam kuru mAm mukundaH //
   KMukm_1 //	KMukm_1 //
   jayatu jayatu devo devakīnandano 'yaṃ jayatu jayatu kṛṣṇo	jayatu jayatu devaH devakI-nandanaH ayam jayatu jayatu kRzNaH-
   vṛṣṇivaṃśapradīpaḥ /	vRzNi-vaMSa-pradIpaH /
   jayatu jayatu meghaśyāmalaḥ komalāṅgo jayatu jayatu pṛthvībhāranāśo	jayatu jayatu meGa-SyAmalaH komala-aFgaH jayatu jayatu pRTvI-BAra-nASaH-
   mukundaḥ // KMukm_2 //	mukundaH // KMukm_2 //
   mukunda mūrdhnā praṇipatya yāce bhavantam ekāntam iyantam artham /	mukunda mUrDnA praNipatya yAce Bavantam ekAntam iyantam arTam /
   avismṛtis tvaccaraṇāravinde bhave bhave me 'stu bhavatprasādāt // KMukm_3	avismRtiH tvad-caraNa-aravinde Bave Bave me astu Bavat-prasAdAt // KMukm_3
   nāhaṃ vande tava caraṇayor dvandvam advandvahetoḥ kumbhīpākaṃ gurum api	na-aham vande tava caraNayoH dvandvam advandva-hetoH kumBIpAkam gurum api
   hare nārakaṃ nāpanetum /	hare nArakam na-apanetum /
   ramyā rāmā mṛdutanulatā nandane nāpi rantuṃ bhāve bhāve hṛdayabhavane	ramyA rAmAH mRdu-tanu-latA nandane na-api rantum BAve BAve hRdaya-Bavane
   bhāvayeyaṃ bhavantam // KMukm_4 //	BAvayeyam Bavantam // KMukm_4 //
   nāsthā dharme na vasunicaye naiva kāmopabhoge yad bhāvyaṃ tad bhavatu	na-AsTA Darme na vasu-nicaye na-eva kAma-upaBoge yat BAvyam tat Bavatu
   bhagavan pūrvakarmānurūpam /	Bagavan pUrva-karma-anurUpam /
   etat prārthyaṃ mama bahu-mataṃ janmajanmāntare 'pi	etat prArTyam mama bahu--matam janma-janma-antare api
   tvatpādāmbhoruhayugagatā niścalā bhaktir astu // KMukm_5 //	tvad-pAda-amBoruha-yuga-gatA niScalA BaktiH astu // KMukm_5 //
   divi vā bhuvi vā mamāstu vāso narake vā narakāntaka prakāmam /	divi vA Buvi vA mama-astu vAsaH narake vA naraka-antaka prakAmam /
   avadhīritaśāradāravindau caraṇau te maraṇe 'pi cintayāmi // KMukm_6 //	avaDIrita-SArada-aravindO caraNO te maraNe api cintayAmi // KMukm_6 //
   kṛṣṇa tvadīyapadapaṅkajapañjarāntar adyaiva me viśatu mānasarājahaṃsaḥ /	kRzNa tvadIya-pada-paFkaja-paQjara-antar adya-eva me viSatu mAnasa-rAjahaMsaH /
   prāṇaprayāṇasamaye kaphavātapittaiḥ kaṇṭhāvarodhanavidhau smaraṇaṃ kutas	prANa-prayANa-samaye kaPa-vAta-pittEH kaNWa-avaroDana-viDO smaraNam kutas-
   te // KMukm_7 //	te // KMukm_7 //
   cintayāmi harim eva santataṃ mandamandahāsitānanāmbujam /	cintayAmi harim eva santatam manda-manda-hAsita-Anana-ambujam /
   nandagopatanayaṃ parāt paraṃ nāradādimunivṛndavanditam // KMukm_8 //	nanda-gopa-tanayam parAt param nArada-Adi-muni-vRnda-vanditam // KMukm_8 //
   karacaraṇasaroje kāntimannetramīne śramamuṣi bhujavīcivyākule 'gādhamārge	kara-caraNa-saroje kAntimat-netra-mIne Srama-muzi Buja-vIci-vyAkule agADa-mArge
   harisarasi vigāhyāpīya tejojalaughaṃ bhavamaruparikhinnaḥ khedam adya	hari-sarasi vigAhya-apIya tejaH-jala-oGam Bava-maru-pariKinnaH Kedam adya
   tyajāmi // KMukm_9 //	tyajAmi // KMukm_9 //
   sarasijanayane saśaṅkhacakre murabhidi mā viramasva citta rantum /	sarasija-nayane sa-SaFKa-cakre muraBidi mA viramasva citta rantum /
   sukhataram aparaṃ na jātu jāne haricaraṇasmaraṇāmṛtena tulyam // KMukm_10	suKataram aparam na jAtu jAne hari-caraNa-smaraNa-amRtena tulyam // KMukm_10
   mābhīr mandamano vicintya bahudhā yāmīś ciraṃ yātanā nāmī naḥ prabhavanti	mABIH manda-manaH vicintya bahuDA yAmIH ciram yAtanAH nAmI naH praBavanti
   pāparipavaḥ svāmī nanu śrīdharaḥ /	pApa-ripavaH svAmI nanu SrIDaraH /
   ālasyaṃ vyapanīya bhaktisulabhaṃ dhyāyasva nārāyaṇaṃ lokasya	Alasyam vyapanIya Bakti-sulaBam DyAyasva nArAyaNam lokasya
   vyasanāpanodanakaro dāsasya kiṃ na kṣamaḥ // KMukm_11 //	vyasana-apanodana-karaH dAsasya kim na kzamaH // KMukm_11 //
   bhavajaladhigatānāṃ dvandvavātāhatānāṃ sutaduhitṛkalatratrāṇabhārārditānām	Bava-jalaDi-gatAnAm dvandva-vAta-AhatAnAm suta-duhitR-kalatra-trANa-BAra-arditAnAm
   viṣamaviṣayatoye majjatām aplavānāṃ bhavatu śaraṇam eko viṣṇupoto narāṇām	vizama-vizaya-toye majjatAm aplavAnAm Bavatu SaraNam ekaH vizNu-potaH narANAm
   // KMukm_12 //	// KMukm_12 //
   bhavajaladhim agādhaṃ dustaraṃ nistareyaṃ katham aham iti ceto mā sma gāḥ	Bava-jalaDim agADam dustaram nistareyam kaTam aham iti cetaH mA sma gAH
   kātaratvam /	kAtara-tvam /
   sarasijadṛśi deve tāvakī bhaktir ekā narakabhidi niṣaṇṇā tārayiṣyaty	sarasija-dRSi deve tAvakI BaktiH ekA naraka-Bidi nizaNNA tArayizyati-
   avaśyam // KMukm_13 //	avaSyam // KMukm_13 //
   tṛṣṇātoye madanapavanoddhūtamohormimāle dārāvarte	tRzNA-toye madana-pavana-udDUta-moha-Urmi-mAle dAra-Avarte
   tanayasahajagrāhasaṅghākule ca /	tanaya-sahaja-grAha-saFGa-Akule ca /
   saṃsārākhye mahati jaladhau majjatāṃ nas tridhāman pādāmbhoje varada	saMsAra-AKye mahati jalaDO majjatAm naH triDAman pAda-amBoje vara-da
   bhavato bhaktināvaṃ prayaccha // KMukm_14 //	BavataH Bakti-nAvam prayacCa // KMukm_14 //
   mā drākṣaṃ kṣīṇapuṇyān kṣaṇam api bhavato bhaktihīnān padābje mā śrauṣaṃ	mA drAkzam kzINa-puNyAn kzaNam api BavataH Bakti-hInAn pada-abje mA SrOzam
   śrāvyabandhaṃ tava caritam apāsyānyad ākhyānajātam /	SrAvya-banDam tava caritam apAsya-anyat AKyAna-jAtam /
   mā smārṣaṃ mādhava tvām api bhuvanapate cetasāpahnuvānān mā bhūvaṃ	mA smArzam mADava tvAm api Buvana-pate cetasA-apahnuvAnAn mA BUvam
   tvatsaparyāvyatikararahito janmajanmāntare 'pi // KMukm_15 //	tvad-saparyA-vyatikara-rahitaH janma-janma-antare api // KMukm_15 //
   jihve kīrtaya keśavaṃ muraripuṃ ceto bhaja śrīdharaṃ pāṇidvandva	jihve kIrtaya keSavam mura-ripum cetaH Baja SrIDaram pANi-dvandva
   samarcayācyutakathāḥ śrotradvaya tvaṃ śṛṇu /	samarcaya-acyuta-kaTAH Srotra-dvaya tvam SRNu /
   kṛṣṇaṃ lokaya locanadvaya harer gacchāṅghriyugmālayaṃ jighra ghrāṇa	kRzNam lokaya locana-dvaya hareH gacCa-aFGri-yugma-Alayam jiGra GrANa
   mukundapādatulasīṃ mūrdhan namādhokṣajam // KMukm_16 //	mukunda-pAda-tulasIm mUrDan namADokzajam // KMukm_16 //
   he lokāḥ śṛṇuta prasūtimaraṇavyādheś cikitsām imāṃ yogajñāḥ samudāharanti	he lokAH SRNuta prasUti-maraNa-vyADeH cikitsAm imAm yoga-jQAH samudAharanti
   munayo yāṃ yājñavalkyādayaḥ /	munayaH yAm yAjQavalkya-AdayaH /
   antarjyotir ameyam ekam amṛtaṃ kṛṣṇākhyam āpīyatāṃ tat pītaṃ paramauṣadhaṃ	antar-jyotiH ameyam ekam amRtam kRzNa-AKyam ApIyatAm tat pItam parama-OzaDam
   vitanute nirvāṇam ātyantikam // KMukm_17 //	vitanute nirvANam Atyantikam // KMukm_17 //
   he martyāḥ paramaṃ hitaṃ śṛṇuta vo vakṣyāmi saṅkṣepataḥ saṃsārārṇavam	he martyAH paramam hitam SRNuta vaH vakzyAmi saFkzepataH saMsAra-arNavam
   āpadūrmibahulaṃ samyak praviśya sthitāḥ /	Apad-Urmi-bahulam samyak praviSya sTitAH /
   nānājñānam apāsya cetasi namo nārāyaṇāyety amuṃ mantraṃ sapraṇavaṃ	nAnA-jQAnam apAsya cetasi namaH nArAyaNAya-iti amum mantram sa-praNavam
   praṇāmasahitaṃ prāvartayadhvaṃ muhuḥ // KMukm_18 //	praNAma-sahitam prAvartayaDvam muhur // KMukm_18 //
   pṛthvī reṇur aṇuḥ payāṃsi kaṇikāḥ phalguḥ sphuliṅgo laghuḥ tejo	pRTvI reNuH aNuH payAMsi kaNikAH PalguH sPuliFgaH laGuH tejaH-
   niḥśvasanaṃ marut tanutaraṃ randhraṃ susūkṣmaṃ nabhaḥ /	niHSvasanam marut tanutaram ranDram su-sUkzmam naBaH /
   kṣudrā rudrapitāmahaprabhṛtayaḥ kīṭāḥ samastāḥ surāḥ dṛṣṭe yatra sa tāvako	kzudrAH rudra-pitAmaha-praBRtayaH kIwAH samastAH surAH dRzwe yatra sa tAvakaH-
   vijayate bhūmāvadhūtāvadhiḥ // KMukm_19 //	vijayate BUma-avaDUta-avaDiH // KMukm_19 //
   baddhenāñjalinā natena śirasā gātraiḥ saromodgamaiḥ kaṇṭhena	badDena-aQjalinA natena SirasA gAtrEH sa-roma-udgamEH kaNWena
   svaragadgadena nayanenodgīrṇabāṣpāmbunā /	svara-gadgadena nayanena-udgIrNa-bAzpa-ambunA /
   nityaṃ tvaccaraṇāravindayugaladhyānāmṛtāsvādinām asmākaṃ sarasīruhākṣa	nityam tvad-caraNa-aravinda-yugala-DyAna-amRta-AsvAdinAm asmAkam sarasIruha-akza
   satataṃ sampadyatāṃ jīvitam // KMukm_20 //	satatam sampadyatAm jIvitam // KMukm_20 //
   he gopālaka he kṛpājalanidhe he sindhukanyāpate he kaṃsāntaka he	he gopAlaka he kRpA-jalaniDe he sinDukanyA-pate he kaMsAntaka he
   gajendrakaruṇāpārīṇa he mādhava /	gaja-indra-karuNA-pArINa he mADava /
   he rāmānuja he jagattrayaguro he puṇḍarīkākṣa māṃ he gopījananātha pālaya	he rAma-anuja he jagattraya-guro he puNxarIkAkza mAm he gopI-jananATa pAlaya
   paraṃ jānāmi na tvāṃ vinā // KMukm_21 //	param jAnAmi na tvAm vinA // KMukm_21 //
   bhaktāpāyabhujāṅgagāruḍamaṇis trailokyarakṣāmaṇir	Bakta-apAya-Buja-aFga-gAruxa-maNiH trElokya-rakzAmaNiH-
   gopīlocanacātakāmbudamaṇiḥ saundaryamudrāmaṇiḥ /	gopI-locana-cAtaka-ambuda-maNiH sOndaryamudrA-maNiH /
   yaḥ kāntāmaṇirukmiṇīghanakucadvandvaikabhūṣāmaṇiḥ śreyo devaśikhāmaṇir	yaH kAntAmaNi-rukmiNI-Gana-kuca-dvandva-eka-BUzAmaNiH SreyaH devaSiKAmaNiH-
   diśatu no gopālacūḍāmaṇiḥ // KMukm_22 //	diSatu naH gopAla-cUxAmaNiH // KMukm_22 //
   śatrucchedaikamantraṃ sakalam upaniṣadvākyasampūjyamantraṃ	Satru=-Ceda-eka-mantram sakalam upanizad-vAkya-sampUjya-mantram
   saṃsārottāramantraṃ samupacitatamasaḥ saṅghaniryāṇamantram /	saMsAra-uttAra-mantram samupacita-tamasaH saFGa-niryANa-mantram /
   sarvaiśvaryaikamantraṃ vyasanabhujagasandaṣṭasantrāṇamantraṃ jihve	sarva-ESvarya-eka-mantram vyasana-Bujaga-sandazwa-santrANa-mantram jihve
   śrīkṛṣṇamantraṃ japa japa satataṃ janmasāphalyamantram // KMukm_23 //	SrI-kRzNa-mantram japa japa satatam janma-sAPalya-mantram // KMukm_23 //
   vyāmohapraśamauṣadhaṃ munimanovṛttipravṛttyauṣadhaṃ	vyAmoha-praSama-OzaDam muni-manaH-vRtti-pravRtti-OzaDam
   daityendrārtikarauṣadhaṃ tribhuvane sañjīvanaikauṣadham /	dEtya-indra-Arti-kara-OzaDam triBuvane saQjIvana-eka-OzaDam /
   bhaktātyantahitauṣadhaṃ bhavabhayapradhvaṃsanaikauṣadhaṃ	Bakta-atyanta-hita-OzaDam Bava-Baya-praDvaMsana-eka-OzaDam
   śreyaḥprāptikarauṣadhaṃ piba manaḥ śrīkṛṣṇadivyauṣadham // KMukm_24 //	SreyaH-prApti-kara-OzaDam piba manaH SrI-kRzNa-divya-OzaDam // KMukm_24 //
   āmnāyābhyasanāny araṇyaruditaṃ vedavratāny anvahaṃ medaśchedaphalāni	AmnAya-aByasanAni araNya-ruditam veda-vratAni anvaham medaH-Ceda-PalAni
   pūrtavidhayaḥ sarve hutaṃ bhasmani /	pUrta-viDayaH sarve hutam Basmani /
   tīrthānām avagāhanāni ca gajasnānaṃ vinā yatpada-dvandvāmbhoruhasaṃsmṛtīr	tIrTAnAm avagAhanAni ca gaja-snAnam vinA yat-pada--dvandva-amBoruha-saMsmRtIH-
   vijayate devaḥ sa nārāyaṇaḥ // KMukm_25 //	vijayate devaH sa nArAyaNaH // KMukm_25 //
   śrīmannāma procya nārāyaṇākhyaṃ ke na prāpur vāñchitaṃ pāpino 'pi /	SrImat-nAma procya nArAyaNa-AKyam ke na prApuH vAQCitam pApinaH api /
   hā naḥ pūrvaṃ vāk pravṛttā na tasmiṃs tena prāptaṃ garbhavāsādiduḥkham //	hA naH pUrvam vAc pravRttA na tasmin tena prAptam garBa-vAsa-Adi-duHKam //
   KMukm_26 //	KMukm_26 //
   majjanmanaḥ phalam idaṃ madhukaiṭabhāre matprārthanīyamadanugraha eṣa eva	majjan-manaH Palam idam maDu-kEwa-BAre mad-prArTanIyamad-anugrahaH ezaH eva
   tvadbhṛtyabhṛtyaparicārakabhṛtyabhṛtya-bhṛtyasya bhṛtya iti māṃ smara	tvad-BRtya-BRtya-paricAraka-BRtya-BRtya--BRtyasya BRtyaH iti mAm smara
   lokanātha // KMukm_27 //	lokanATa // KMukm_27 //
   nāthe naḥ puruṣottame trijagatāṃ ekādhipe cetasā sevye svasya padasya	nATe naH puruzottame trijagatAm eka-aDipe cetasA sevye svasya padasya
   dātari sure nārāyaṇe tiṣṭhati /	dAtari sure nArAyaNe tizWati /
   yaṃ kañcit puruṣādhamaṃ katipayagrāmeśam alpārthadaṃ sevāyai mṛgayāmahe	yam kaQcid puruza-aDamam katipaya-grAma-ISam alpa-arTa-dam sevAyE mRgayAmahe
   naram aho mūkā varākā vayam // KMukm_28 //	naram aho mUkAH varAkAH vayam // KMukm_28 //
   madana parihara sthitiṃ madīye manasi mukundapadāravindadhāmni /	madana parihara sTitim madIye manasi mukunda-pada-aravinda-DAmni /
   haranayanakṛśānunā kṛśo 'si smarasi na cakraparākramaṃ murāreḥ // KMukm_29	hara-nayana-kRSAnunA kRSaH asi smarasi na cakra-parAkramam murAreH // KMukm_29
   tattvaṃ bruvāṇāni paraṃ parastān madhu kṣarantīva satāṃ phalāni /	tattvam bruvANAni param parastAt maDu kzaranti-iva satAm PalAni /
   prāvartaya prāñjalir asmi jihve nāmāni nārāyaṇagocarāṇi // KMukm_30 //	prAvartaya prAQjaliH asmi jihve nAmAni nArAyaNa-gocarANi // KMukm_30 //
   idaṃ śarīraṃ pariṇāmapeśalaṃ pataty avaśyaṃ ślathasandhijarjaram /	idam SarIram pariNAma-peSalam patati avaSyam SlaTa-sanDi-jarjaram /
   kim auṣadhaiḥ kliśyasi mūḍha durmate nirāmayaṃ kṛṣṇarasāyanaṃ piba //	kim OzaDEH kliSyasi mUXa durmate nirAmayam kRzNa-rasAyanam piba //
   KMukm_31 //	KMukm_31 //
   dārā vārākaravarasutā te tanūjo viriñcaḥ stotā vedas tava suragaṇo	dArAH vArAkara-vara-sutA te tanUjaH viriQcaH stotAH vedaH tava sura-gaNaH-
   bhṛtyavargaḥ prasādaḥ /	BRtya-vargaH prasAdaH /
   muktir māyā jagad avikalaṃ tāvakī devakī te mātā mitraṃ balaripusutas	muktiH mAyA jagat avikalam tAvakI devakI te mAtA mitram bala-ripu-suta-s
   tvayy ato 'nyan na jāne // KMukm_32 //	tvayi atas anyat na jAne // KMukm_32 //
   kṛṣṇo rakṣatu no jagattrayaguruḥ kṛṣṇaṃ namasyāmy ahaṃ kṛṣṇenāmaraśatravo	kRzNaH rakzatu naH jagattraya-guruH kRzNam namasyAmi aham kRzNena-amara-SatravaH-
   vinihatāḥ kṛṣṇāya tasmai namaḥ /	vinihatAH kRzNAya tasmE namaH /
   kṛṣṇād eva samutthitaṃ jagad idaṃ kṛṣṇasya dāso 'smy ahaṃ kṛṣṇe tiṣṭhati	kRzNAt eva samutTitam jagat idam kRzNasya dAsaH asmi aham kRzNe tizWati
   sarvam etad akhilaṃ he kṛṣṇa saṃrakṣa mām // KMukm_33 //	sarvam etat aKilam he kRzNa saMrakza mAm // KMukm_33 //
   sa tvaṃ prasīda bhagavan kuru mayy anāthe viṣṇo kṛpāṃ paramakāruṇikaḥ kila	sa tvam prasIda Bagavan kuru mayi anATe vizNo kRpAm parama-kAruNikaH kila
   tvam /	tvam /
   saṃsārasāgaranimagnam ananta dīnam uddhartum arhasi hare puruṣottamo 'si	saMsAra-sAgara-nimagnam ananta dInam udDartum arhasi hare puruzottamaH asi
   // KMukm_34 //	// KMukm_34 //
   namāmi nārāyaṇapādapaṅkajaṃ karomi nārāyaṇapūjanaṃ sadā /	namAmi nArAyaNa-pAda-paFkajam karomi nArAyaNa-pUjanam sadA /
   vadāmi nārāyaṇanāma nirmalaṃ smarāmi nārāyaṇatattvam avyayam // KMukm_35	vadAmi nArAyaNa-nAma nirmalam smarAmi nArAyaNa-tattvam avyayam // KMukm_35
   śrīnātha nārāyaṇa vāsudeva śrīkṛṣṇa bhaktapriya cakrapāṇe /	SrI-nATa nArAyaNa vAsudeva SrI-kRzNa Bakta-priya cakrapANe /
   śrīpadmanābhācyuta kaiṭabhāre śrīrāma padmākṣa hare murāre // KMukm_36 //	SrIpadmanABa-acyuta kEwaBAre SrIrAma padmAkza hare murAre // KMukm_36 //
   ananta vaikuṇṭha mukunda kṛṣṇa govinda dāmodara mādhaveti /	ananta vEkuNWa mukunda kRzNa govinda dAmodara mADava-iti /
   vaktuṃ samartho 'pi na vakti kaścid aho janānāṃ vyasanābhimukhyam //	vaktum samarTaH api na vakti kaScid aho janAnAm vyasana-aBimuKyam //
   KMukm_37 //	KMukm_37 //
   dhyāyanti ye viṣṇum anantam avyayaṃ hṛtpadmamadhye satataṃ vyavasthitam /	DyAyanti ye vizNum anantam avyayam hRd-padma-maDye satatam vyavasTitam /
   samāhitānāṃ satatābhaya-pradaṃ te yānti siddhiṃ paramāṃ tu vaiṣṇavīm //	samAhitAnAm satata-aBaya--pradam te yAnti sidDim paramAm tu vEzNavIm //
   KMukm_38 //	KMukm_38 //
   kṣīrasāgarataraṅgaśīkarā-sāratārakitacārumūrtaye /	kzIrasAgara-taraFga-SIkara-a--sAra-tArakita-cAru-mUrtaye /
   bhogibhogaśayanīyaśāyine mādhavāya madhuvidviṣe namaḥ // KMukm_39 //	Bogi-Boga-SayanIya-SAyine mADavAya maDu-vidvize namaH // KMukm_39 //
   yasya priyau śrutidharau kavilokavīrau mitre dvijanmavarapadmaśarāv	yasya priyO Sruti-DarO kavi-loka-vIrO mitre dvijanma-vara-padma-SarAv
   abhūtām /	aBUtAm /
   tenāmbujākṣacaraṇāmbujaṣaṭpadena rājñā kṛtā kṛtir iyaṃ kulaśekhareṇa //	tena-ambuja-akza-caraNa-ambuja-zawpadena rAjQA kRtA kRtiH iyam kula-SeKareNa //
   KMukm_40 //	KMukm_40 //
