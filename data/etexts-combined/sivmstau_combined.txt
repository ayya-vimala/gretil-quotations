   mahimnaḥ pāraṃ te paramaviduṣo yady asadṛśī	mahimnaH pAram te parama-viduzaH yadi asadRSI
   stutir brahmādīnām api tadavasannās tvayi giraḥ |	stutiH brahma-AdInAm api tad-avasannAH tvayi giraH |
   athā7vācyaḥ sarvaḥ svamatipariṇāmāvadhi gṛṇan	aTa-a7vAcyaH sarvaH sva-mati-pariNAma-avaDi gRNan
   mamā7py eṣa stotre hara nirapavādaḥ parikaraḥ || Smst_1	mama-a7pi eza stotre hara nirapavAdaH parikaraH || Smst_1
   atītaḥ panthānaṃ tava ca mahimā vāṅmanasayor	atItaH panTAnam tava ca mahimA vAc-manasayoH-
   atadvyāvṛttyā yaṃ cakitam abhidhatte śrutir api |	atad-vyAvRttyA yam cakitam aBiDatte SrutiH api |
   sa kasya stotavyaḥ katividhaguṇaḥ kasya viṣayaḥ	sa kasya stotavyaH kativiDa-guNaH kasya vizayaH
   pade tv arvācīne patati na manaḥ kasya na vacaḥ || Smst_2	pade tu arvAcIne patati na manaH kasya na vacaH || Smst_2
   madhusphītā vācaḥ paramam amṛtaṃ nirmitavatas	maDu-sPItAH vAcaH paramam amRtam nirmitavatas
   tava brahman kiṃ vāg api suraguror vismayapadam |	tava brahman kim vAc api sura-guroH vismaya-padam |
   mama tv etāṃ vāṇīṃ guṇakathanapuṇyena bhavataḥ |	mama tu etAm vANIm guNa-kaTana-puNyena BavataH |
   punāmī7ty arthe 'smin puramathana buddhir vyavasitā || Smst_3	punAmI7ti arTe asmin puramaTana budDiH vyavasitAH || Smst_3
   tavai8śvaryaṃ yat taj jagadudayarakṣāpralayakṛt	tavE8Svaryam yat tat jagat-udaya-rakzA-pralaya-kRt
   trayīvastu vyastaṃ tisṛṣu guṇabhinnāsu tanuṣu |	trayI-vastu vyastam tisRzu guNa-BinnAsu tanuzu |
   abhavyānām asmin varada ramaṇīyām aramaṇīṃ	aBavyAnAm asmin vara-da ramaNIyAm aramaNIm
   vihantuṃ vyākrośīṃ vidadhata ihai7ke jaḍadhiyaḥ || Smst_4	vihantum vyAkroSIm vidaDate iha-e7ke jaxa-DiyaH || Smst_4
   kimīhaḥ kiṃkāyaḥ sa khalu kimupāyas tribhuvanaṃ	kimIhaH kiMkAyaH sa Kalu kim-upAyaH triBuvanam
   kimādhāro dhātā sṛjati kimupādāna iti ca |	kimADAraH DAtA sRjati kim-upAdAnaH iti ca |
   atarkyaiśvarye tvayy anavasaraduḥstho hatadhiyaḥ	atarkya-ESvarye tvayi anavasara-duHsTaH hata-DiyaH
   kutarko 'yaṃ kāṃścin mukharayati mohāya jagataḥ || Smst_5	kutarkaH ayam kAMScid muKarayati mohAya jagataH || Smst_5
   ajanmāno lokāḥ kim avayavavanto 'pi jagatām	ajanmAnaH lokAH kim avayavavantaH api jagatAm
   adhiṣṭhātāraṃ kiṃ bhavavidhir anādṛtya bhavati |	aDizWAtAram kim BavaviDiH anAdRtya Bavati |
   anīśo vā kuryād bhuvanajanane kaḥ parikaro	anISaH vA kuryAt Buvana-janane kaH parikaraH-
   yato mandās tvāṃ praty amaravara saṃśerata ime || Smst_6	yatas mandAH tvAm prati amara-vara saMSerataH ime || Smst_6
   trayī sāṃkhyaṃ yogaḥ paśupatimataṃ vaiṣṇavam iti	trayI sAMKyam yogaH paSupati-matam vEzNavam iti
   prabhinne prasthāne param idam adaḥ pathyam iti ca |	praBinne prasTAne param idam adaH paTyam iti ca |
   rucīnāṃ vaicitryād ṛjukuṭilanānāpathajuṣāṃ	rucInAm vEcitryAt Rju-kuwila-nAnA-paTa-juzAm
   nṛṇām eko gamyas tvam asi payasām arṇava iva || Smst_7	nRNAm ekaH gamyaH tvam asi payasAm arNavaH iva || Smst-_7
   mahokṣaḥ khaṭvāṅgaṃ paraśur ajinaṃ bhasma phaṇinaḥ	mahA-ukzaH KawvAFgam paraSuH ajinam Basma PaNinaH
   kapālaṃ ce7tī7yat tava varada tantropakaraṇam |	kapAlam ce7tI7yat tava vara-da tantra-upakaraNam |
   surās tāṃ tām ṛddhiṃ dadhati tu bhavadbhrūpraṇihitāṃ	surAH tAm tAm RdDim daDati tu Bavat-BrU-praNihitAm
   na hi svātmārāmaṃ viṣayamṛgatṛṣṇā bhramayati || Smst_8	na hi sva-Atma-ArAmam vizaya-mRga-tRzNA Bramayati || Smst-_8
   dhruvaṃ kaścit sarvaṃ sakalam aparas tv adhruvam idaṃ	Druvam kaScid sarvam sakalam aparaH tu aDruvam idam
   paro dhrauvyādhrauvye jagati gadati vyastaviṣaye |	paraH DrOvyADrOvye jagati gadati vyasta-vizaye |
   samaste 'py etasmin puramathana tair vismita iva	samaste api etasmin puramaTana tEH vismitaH iva
   stuvañ jihremi tvāṃ na khalu nanu dhṛṣṭā mukharatā || Smst_9	stuvan jihremi tvAm na Kalu nanu DRzwA muKara-tA || Smst-_9
   tavai8śvaryaṃ yatnād yad upari viriñco harir adhaḥ	tavE8Svaryam yatnAt yat upari viriQcaH hariH aDas-
   paricchettuṃ yātāv analam analaskandhavapuṣaḥ |	paricCettum yAtO analam anala-skanDa-vapuzaH |
   tato bhaktiśraddhābharagurugṛṇadbhyāṃ giriśa yat	tatas Bakti-SradDA-Bara-guru-gRNadByAm giriSa yat-
   svayaṃ tasthe tābhyāṃ tava kim anuvṛttir na phalati || Smst_10	svayam tasTe tAByAm tava kim anuvRttiH na Palati || Smst_10
   ayatnād āpādya tribhuvanam avairavyatikaraṃ	ayatnAt ApAdya triBuvanam avEra-vyatikaram
   daśāsyo yad bāhūn abhṛta raṇakaṇḍūparavaśān |	daSa-AsyaH yat bAhUn aBRta raNa-kaNxU-para-vaSAn |
   śiraḥpadmaśreṇīracitacaraṇāmbhoruhabaleḥ	SiraH-padma-SreNI-racita-caraNa-amBoruha-baleH
   sthirāyās tvadbhaktes tripurahara visphūrjitam idam || Smst_11	sTirAyAH tvad-BakteH tripura-hara visPUrjitam idam || Smst-_11
   amuṣya tvatsevāsamadhigatasāraṃ bhujavanaṃ	amuzya tvad-sevA-samaDigata-sAram Buja-vanam
   balāt kailāse 'pi tvadadhivasatau vikramayataḥ |	balAt kElAse api tvad-aDivasatO vikramayataH |
   alabhyā pātāle 'py alasacalitāṅguṣṭhaśirasi	alaByA pAtAle api alasa-calita-aFguzWa-Sirasi
   pratiṣṭhā tvayy āsīd dhruvam upacito muhyati khalaḥ || Smst_12	pratizWA tvayi AsIt Druvam upacitaH muhyati KalaH || Smst_12
   yadṛddhiṃ sutrāmṇo varada paramoccair api satīm	yat-RdDim sutrAmNaH vara-da parama-uccEs api satIm
   adhaś cakre bāṇaḥ parijanavidheyatribhuvanaḥ |	aDas cakre bANaH parijana-viDeya-triBuvanaH |
   na tac citraṃ tasmin varivasitari tvaccaraṇayor	na tat citram tasmin vari-vasitari tvad-caraNayoH-
   na kasyā unnatyai bhavati śirasas tvayy avanatiḥ || Smst_13	na kasyE unnatyE Bavati SirasaH tvayi avanatiH || Smst_13
   akāṇḍabrahmāṇḍakṣayacakitadevāsurakṛpā-	akANxa-brahmANxa-kzaya-cakita-deva-asura-kRpA-
   vidheyasyā8sīd yas trinayana viṣaṃ saṃhṛtavataḥ |	viDeyasya-a8sIt yaH trinayana vizam saMhRtavataH |
   na kalmāṣaḥ kaṇṭhe tava na kurute na śriyam aho	na kalmAzaH kaNWe tava na kurute na Sriyam aho
   vikāro 'pi ślāghyo bhuvananbhayabhaṅgavyasaninaḥ || Smst_14	vikAraH api SlAGyaH Buvanan-Baya-BaFga-vyasaninaH || Smst_14
   asiddhārthā nai7va kvacid api sadevāsuranare	asidDa-arTAH na-e7va kvacid api sa-deva-asura-nare
   nivartante nityaṃ jagati jayino yasya viśikhāḥ |	nivartante nityam jagati jayinaH yasya viSiKAH |
   sa paśyan īśa tvām itarasurasādhāraṇam abhūt	sa paSyan ISa tvAm itara-su-rasa-ADAraNam aBUt-
   smaraḥ smartavyātmā na hi vaśiṣu pathyaḥ paribhavaḥ || Smst_15	smaraH smartavya-AtmA na hi vaSizu paTyaH pariBavaH || Smst_15
   mahī pādāghātād vrajati sahasā saṃśayapadaṃ	mahI pAda-AGAtAt vrajati sahasA saMSaya-padam
   padaṃ viṣṇor bhrāmyadbhujaparigharugṇagrahagaṇam |	padam vizNoH BrAmyat-Buja-pariGa-rugNa-graha-gaNam |
   muhur dyaur dauḥsthyaṃ yāty anibhṛtajaṭātāḍitataṭā	muhur dyOH dOHsTyam yAti aniBRta-jawA-tAxita-tawA
   jagadrakṣāyai tvaṃ naṭasi nanu vāmai9va vibhutā || Smst_16	jagat-rakzAyE tvam nawasi nanu vAmE9va viBu-tA || Smst_16
   viyadvyāpī tārāgaṇaguṇitaphenodgamaruciḥ	viyat-vyApI tArA-gaNa-guNita-Pena-udgama-ruciH
   pravāho vārāṃ yaḥ pṛṣ.atalaghudṛṣṭaḥ śirasi te |	pravAhaH vArAm yaH pRz.ata-laGu-dRzwaH Sirasi te |
   jagad dvīpākāraṃ jaladhivalayaṃ tena kṛtam ity	jagat dvIpa-AkAram jalaDi-valayam tena kRtam iti-
   anenai7vo7nneyaṃ dhṛtamahima divyaṃ tava vapuḥ || Smst_17	anena-e7vo7t-neyam DRta-mahima divyam tava vapuH || Smst_17
   rathaḥ kṣoṇī yantā śatadhṛtir agendro dhanur atho	raTaH kzoNI yantA SataDRtiH aga-indraH DanuH aTo
   rathāṅge candrārkau rathacaraṇapāṇiḥ śara iti |	raTAFge candra-arkO raTa-caraNa-pANiH SaraH iti |
   didhakṣos te ko 'yaṃ tripuratṛṇam āḍambaravidhir	diDakzoH te kaH ayam tripura-tRNam Axambara-viDiH-
   vidheyaiḥ krīḍantyo na khalu paratantrāḥ prabhudhiyaḥ || Smst_18	viDeyEH krIxantyaH na Kalu paratantrAH praBuDiyaH || Smst_18
   haris te sāhasraṃ kamalabalim ādhāya padayor	hariH te sAhasram kamala-balim ADAya padayoH-
   yad ekone tasmin nijam udaharan netrakamalam |	yat eka-Une tasmin nijam udaharan netra-kamalam |
   gato bhaktyudrekaḥ pariṇatim asau cakravapuṣā	gataH Bakti-udrekaH pariNatim asO cakravapuzA
   trayāṇāṃ rakṣāyai tripurahara jāgarti jagatām || Smst_19	trayANAm rakzAyE tripura-hara jAgarti jagatAm || Smst_19
   kratau supte jāgrat tvam asi phalayoge kratumatāṃ	kratO supte jAgrat tvam asi Pala-yoge kratu-matAm
   kva karma pradhvastaṃ palati puruṣārādhanam ṛte |	kva karma praDvastam palati puruza-ArADanam Rte |
   atas tvāṃ samprekṣya tratuṣu phaladānapratibhuvaṃ	atas tvAm samprekzya tratuzu Pala-dAna-pratiBuvam
   śrutau śraddhāṃ baddhvā dṛḍhaparikaraḥ karmasu janaḥ || Smst_20	SrutO SradDAm badDvA dRXa-parikaraH karmasu janaH || Smst_20
   kriyādakṣo dakṣaḥ kratupatir adhīśas tanubhṛtām	kriyA-dakzaH dakzaH kratu-patiH aDISaH tanuBRtAm
   ṛṣīṇām ārtvijyaṃ śaraṇada sadasyāḥ suragaṇāḥ |	RzINAm Artvijyam SaraNa-da sadasyAH sura-gaNAH |
   kratubhraṃśas tvattaḥ kratuphalavidhānavyasanino	kratu-BraMSaH tvattaH kratu-Pala-viDAna-vyasanino
   dhruvaṃ kartuḥ śraddhāvidhuram abhicārāya hi makhāḥ || Smst_21	Druvam kartuH SradDA-viDuram aBicArAya hi maKAH || Smst_21
   prajānāthaṃ prasabham abhikaṃ svāṃ duhitaraṃ	prajAnATam prasaBam aBikam svAm duhitaram
   gataṃ rohidbhūtāṃ riramayiṣum ṛśyasya vapuṣā |	gatam rohit-BUtAm rira-mayizum RSyasya vapuzA |
   dhanuṣpāṇer yātaṃ divam api sapatrākṛtam amuṃ	DanuzpANeH yAtam divam api sa-patra-akRtam amum
   trasantaṃ te 'dyā7pi tyajati na mṛgavyādharabhasaḥ || Smst_22	trasantam te adya-a7pi tyajati na mRga-vyADa-raBasaH || Smst_22
   svalāvaṇyāśaṃsādhṛtadhanuṣam ahnāya tṛṇavat	sva-lAvaNya-ASaMsa-aDRta-Danuzam ahnAya tRNa-vat-
   puraḥ pluṣṭaṃ dṛṣṭvā puramathana puṣpāyudham api |	puras pluzwam dRzwvA puramaTana puzpa-AyuDam api |
   yadi straiṇaṃ yamanirata dehārdhaghaṭanād	yadi strENam yama-nirata deha-arDa-GawanAt-
   avaiti tvām addhā bata varada mugdhā yuvatayaḥ || Smst_23	avEti tvAm adDA bata vara-da mugDAH yuvatayaH || Smst_23
   śmaśāneṣv ākrīḍā smarahara piśācāḥ sahacarāś	SmaSAnezu AkrIxA smara-hara piSAcAH sahacarAH-
   citābhasmālepaḥ srag api nṛkaroṭīparikaraḥ |	citA-Basma-AlepaH sraj api nR-karowI-parikaraH |
   amāṅgalyaṃ śīlaṃ tava bhavatu nāmai7vam akhilaṃ	amAFgalyam SIlam tava Bavatu nAma-e7vam aKilam
   tathā9pi smart.Rṇāṃ varada paramaṃ maṅgalam asi || Smst_24	taTA-a9pi smart.RNAm vara-da paramam maFgalam asi || Smst-_24
   manaḥ pratyak-citte savidham avadhāyā8ttamarutaḥ	manaH pratyak-citte saviDam avaDAya-A8tta-marutaH
   prahṛṣyadromāṇaḥ pramadasalilotsaṅgitadṛśaḥ |	prahRzyat-romANaH pramada-salila-utsaFgita-dRSaH |
   yad ālokyā8hlādaṃ hrada iva nimajyā7mṛtamaye	yat AlokyA8hlAdam hradaH iva nimajyA7-mRta-maye
   dadhaty antas tattvaṃ kim api yaminas tat kila bhavān || Smst_25	daDati antar tattvam kim api yaminaH tat kila BavAn || Smst-_25
   tvam arkas tvaṃ somas tvam asi pavanas tvaṃ hutavahas	tvam arkaH tvam somaH tvam asi pavanaH tvam hutavahas
   tvam āpas tvaṃ vyoma tvam u dharaṇir ātmā tvam iti ca |	tvam ApaH tvam vyoma tvam u DaraNiH AtmA tvam iti ca |
   paricchinnām evaṃ tvayi pariṇatā bibhrati giraṃ	paricCinnAm evam tvayi pariNatA biBrati giram
   na vidmas tat tattvaṃ vayam iha tu yat tvaṃ na bhavasi || Smst_26	na vidmaH tat tattvam vayam iha tu yat tvam na Bavasi || Smst-_26
   trayīṃ tisro vṛttīs tribhuvanam atho trīn api surān	trayIm tisraH vRttIH triBuvanam aTo trIn api surAn
   nakārādyair varṇais tribhir abhidadhat tīrṇavikṛti |	nakAra-AdyEH varNEH triBiH aBidaDat tIrNa-vikRti |
   turīyaṃ te dhāma dhvanibhir avarundhānam aṇubhiḥ	turIyam te DAma DvaniBiH avarunDAnam aNuBiH
   samastaṃ vyastaṃ tvāṃ śaraṇada gṛṇātī7m iti padam || Smst_27	samastam vyastam tvAm SaraNada gRNAtI7m iti padam || Smst-_27
   bhavaḥ śarvo rudraḥ paśupatir atho7graḥ sahamahāṃs	BavaH SarvaH rudraH paSupatiH aTa-u7graH saha-mahAn=-
   tathā bhīmeśānāv iti yad abhidhānāṣṭakam idam |	taTA BIma-ISAnO iti yat aBiDAna-azwakam idam |
   amuṣmin pratyekaṃ pravicarati deva śrutir api	amuzmin pratyekam pravicarati deva SrutiH api
   priyāyā7smai dhāmne praṇihitanamasyo 'smi bhavate || Smst_28	priyAyA7smE DAmne praNihita-namasyaH asmi Bavate || Smst_28
   namo nediṣṭhāya priyadava daviṣṭhāya ca namo	namaH nedizWAya priyadava davizWAya ca namaH-
   namaḥ kṣodiṣṭhāya smarahara mahiṣṭhāya ca namaḥ |	namaH kzodizWAya smara-hara mahizWAya ca namaH |
   namo varṣiṣṭhāya trinayana yaviṣṭhāya ca namo	namaH varzizWAya trinayana yavizWAya ca namaH-
   namaḥ sarvasmai te tad idam iti sarvāya ca namaḥ || Smst_29	namaH sarvasmE te tat idam iti sarvAya ca namaH || Smst_29
   bahularajase viśvotpattau bhavāya namo namaḥ	bahula-rajase viSva-utpattO BavAya namaH namaH
   prabalatamase tatsaṃhāre harāya namo namaḥ |	prabalatamase tad-saMhAre harAya namaH namaH |
   janasukhakṛte sattvotpattau mṛdāya namo namaḥ	jana-suKa-kRte sattva-utpattO mRdAya namaH namaH
   pramahasi pade nistraiguṇye śivāya namo namaḥ || Smst_30	pramahasi pade nistrEguNye SivAya namaH namaH || Smst_30
   kṛśapariṇati cetaḥ kleśavaśyaṃ kva ce7daṃ	kRSa-pariNati cetaH kleSa-vaSyam kva ce7dam
   kva ca tava guṇasīmollaṅghinī śāśvadṛddhiḥ |	kva ca tava guNa-sImA-ullaFGinI SASva-dRdDiH |
   iti cakitam anandīkṛtya māṃ bhaktir ādhād	iti cakitam anandIkRtya mAm BaktiH ADAd
   varaca caraṇayos te vākyapuṣpopahāram || Smst_31	vara-ca caraNayoH te vAkya-puzpa-upahAram || Smst-_31
   % pariśiṣṭam: Additional verses in all MSS (!!) but not in the inscription	% pariSizwam: AdditiA-Unal verseH id alt MS (!!) but not id Te in-scriptiA-Un
   asitagirisamaṃ syāt kajjalaṃ sindhupātre	asita-giri-samam syAt kajjalam sinDupAtre
   surataruvaraśākhā lekhanī patram urvī |	surataruvara-SAKA leKanI patram urvI |
   likhati yadi gṛhītvā śāradā sarvakālaṃ	liKati yadi gRhItvA SAradA sarvakAlam
   tad api tava guṇānām īśa pāraṃ na yāti || Smst_Add_1	tat api tava guNAnAm ISa pAram na yAti || Smst-_Adt-_1
   asurasuramunīndrair arcitasye7ndumauleḥ	asura-sura-muni-indrEH arcitasya-i7ndumOleH
   prathitaguṇamahimno nirguṇasye8śvarasya |	praTita-guNa-mahimnaH nirguNasye8Svarasya |
   sakalaguṇavariṣṭhaḥ puṣpadantābhidhāno	sakala-guNa-varizWaH puzpadanta-aBiDAnaH-
   ruciram alaghuvṛttaiḥ stotram etac cakāra || Smst_Add_2	ruciram alaGu-vRttEH stotram etat cakAra || Smst-_Adt-_2
   aharā7har anavadyaṃ dhūrjaṭe stotram etat	aharA7har anavadyam DUrjawe stotram etat-
   paṭhati paramabhaktyā śuddhacittaḥ pumān yaḥ |	paWati parama-BaktyA SudDa-cittaH pumAn yaH |
   sa bhavati śivaloke rudratulyaḥ sadātmā	sa Bavati Siva-loke rudra-tulyaH sat-AtmA
   pracurataradhanāyuḥ putravān kīrtimāṃś ca || Smst_Add_3	pracuratara-Dana-AyuH putravAn kIrtimAn ca || Smst-_Adt-_3
   maheśān nā7paro devo mahimno nā7parā stutiḥ |	maheSAn na-a7paraH devaH mahimnaH na-a7parA stutiH |
   aghorān nā7paro mantro nā7sti tattvaṃ guroḥ param || Smst_Add_4	aGorAt na-a7paraH mantraH na-a7sti tattvam guroH param || Smst-_Adt-_4
   dīkṣā dānaṃ tapas tīrthaṃ jñānaṃ yāgādikāḥ kriyāḥ |	dIkzA dAnam tapaH tIrTam jQAnam yAga-AdikAH kriyAH |
   mahimnas tava pāṭhasya kalāṃ nā7rhanti ṣoḍaśīm || Smst_Add_5	mahimnaH tava pAWasya kalAm na-a7rhanti zoxaSIm || Smst-_Adt-_5
   āsamāptam idaṃ stotraṃ puṇyaṃ gandharvabhāṣitam |	AsamAptam idam stotram puNyam ganDarva-BAzitam |
   anaupamyaṃ manohāri śivam īśvaravarṇanam || Smst_Add_6	anOpamyam manohAri Sivam ISvara-varNanam || Smst-_Adt-_6
   kusumadaśananāmā sarvagandharvarājaḥ	kusuma-daSana-nAmA sarva-ganDarva-rAjaH
   śiśuśaśadharamauler devadevasya dāsaḥ |	SiSu-SaSaDara-mOleH devadevasya dAsaH |
   sa khalu nijamahimno bhraṣṭa evā7sya roṣāt	sa Kalu nija-mahimnaH BrazwaH eva-a7sya rozAt-
   stavanam idam akārṣīd divyadivyaṃ mahimnaḥ || Smst_Add_7	stavanam idam akArzIt divya-divyam mahimnaH || Smst-_Adt-_7
   suragurum abhipūjya svargamokṣaikahetuṃ	sura-gurum aBipUjya svarga-mokza-eka-hetum
   paṭhati yadi manuṣyaḥ prāñjalir nā7nyacetāḥ |	paWati yadi manuzyaH prAQjaliH na-a7nya-cetAH |
   vrajati śivasamīpaṃ kinnaraiḥ stūyamānaḥ	vrajati Siva-samIpam kinnarEH stUyamAnaH
   stavanam idam amoghaṃ puṣpadantapraṇītam || Smst_Add_8	stavanam idam amoGam puzpadanta-praNItam || Smst-_Adt-_8
   śrīpuṣpadantamukhapaṅkajanirgatena stotreṇa kilbiṣahareṇa harapriyeṇa |	SrI-puzpa-danta-muKa-paFkaja-nirgatena stotreNa kilbiza-hareNa harapriyeNa |
   kaṇṭhasthitena paṭhitena gṛhasthitena samprīṇito bhavati bhūtapatir	kaNWa-sTitena paWitena gRha-sTitena samprINitaH Bavati BUtapatiH-
   maheśaḥ || Smst_Add_9	maheSaH || Smst_Adt-_9
   apūrvaṃ lāvaṇyaṃ vivasanatanos te vimṛṣatāṃ	apUrvam lAvaNyam vivasana-tanoH te vimRzatAm
   munīnāṃ dārāṇāṃ samajani sa ko 'py avyatikaraḥ |	munInAm dArANAm samajani sa kaH api avyatikaraH |
   yato bhagne guhye sakṛd api saparyāṃ vidadhatāṃ	yatas Bagne guhye sakRt api saparyAm vidaDatAm
   dhruvaṃ mokṣaṃ līlāṃ kim api puruṣārthaṃ prasavite || Smst_Add_10	Druvam mokzam lIlAm kim api puruza-arTam prasavite || Smst_Adt-_10
   vapuḥprādurbhāvād anumitam idaṃ janmani purā	vapuH-prAdurBAvAt anumitam idam janmani purA
   purāre nai7vā7haṃ kvacid api bhavantaṃ praṇatavān |	purAre nE7vA7ham kvacid api Bavantam praNatavAn |
   naman muktaḥ sampraty atanur aham agre 'py anatimān	naman muktaH samprati atanuH aham agre api anatimAn
   maheśa kṣantavyaṃ tad idam aparādhadvayam api || Smst_Add_11	maheSa kzantavyam tat idam aparADa-dvayam api || Smst-_Adt-_11
   ity eṣā vāṅmayī pūjā śrīmacchaṃkarapādayoḥ |	iti ezA vAc-mayI pUjA SrImat-SaMkara-pAdayoH |
   arpitā tena deveśaḥ prīyatāṃ me sadāśivaḥ || Smst_Add_12	arpitA tena deveSaH prIyatAm me sadASivaH || Smst_Adt-_12
   tava tattvaṃ na jānāmi kīdṛśo 'si maheśvara |	tava tattvam na jAnAmi kIdRSaH asi maheSvaraH |
   yādṛśo 'si mahādeva tādṛśāya namo namaḥ || Smst_Add_13	yAdRSaH asi mahAdeva tAdRSAya namaH namaH || Smst_Adt-_13
   ekakālaṃ dvikālaṃ vā trikālaṃ yaḥ paṭhen naraḥ |	eka-kAlam dvi-kAlam vA tri-kAlam yaH paWet naraH |
   lambapāśavinirmuktaḥ śivalokaṃ sa gacchati || Smst_Add_14	lamba-pASa-vinirmuktaH Siva-lokam sa gacCati || Smst-_Adt-_14
   kīrtanena hi rudrasya pāpaṃ yāti sahasradhā |	kIrtanena hi rudrasya pApam yAti sahasraDA |
   pracaṇḍapavanenai7va dhanaṃ jaladamaṇḍalam || Smst_Add_15	pracaNxa-pavanena-e7va Danam jalada-maNxalam || Smst-_Adt-_15
