   oṃ namaḥ sarvajñāya //	om namaH sarvajQAya //
   oṃ namo dhanvantarāye //	om namaH DanvantarAye //
   kṛtsnasya tantrasya gṛhītadhāmnaś cikitsitād viprasṛtasya dūram /	kRtsnasya tantrasya gRhIta-DAmnaH cikitsitAt viprasRtasya dUram /
   vidagdhavaidyapratipūjitasya kariṣyate yogaśatasya bandhaḥ // Yś_1 //	vidagDa-vEdya-pratipUjitasya karizyate yoga-Satasya banDaH // YH-_1 //
   parīkṣya hetvāmayalakṣaṇāni cikitsitajñena cikitsikena /	parIkzya hetu-Amaya-lakzaNAni cikitsita-jQena cikitsikena /
   nirāmadehasya hi bhaiṣajāni bhavanti yuktāny amṛtopamāni // Yś_2 //	nirAma-dehasya hi BEzajAni Bavanti yuktAni amRta-upamAni // YH-_2 //
   chinnodbhavāmbudharadhanvayavāsaviśvair	CinnodBava-ambuDara-Danvaya-vAsa-viSvEH-
   duḥsparśaparpaṭakameghakirātatiktaiḥ /	duHsparSa-parpawaka-meGa-kirAta-tiktEH /
   mustāṭarūṣakamahauṣadhadhanvayāsaiḥ kvāthaṃ pibed anilapittakaphajvareṣu	mustA-AwarUzaka-mahOzaDa-DanvayAsEH kvATam pibet anila-pitta-kaPa-jvarezu
   // Yś_3 //	// YH-_3 //
   kṣudrāmṛtānāgarapuṣkarāhvayaiḥ kṛtaḥ kaṣāyaḥ kaphamārutottare /	kzudra-amRtA-nAgara-puzkara-AhvayEH kRtaH kazAyaH kaPa-mAruta-uttare /
   saśvāsakāsārucipārśvarukkare jvare tridoṣaprabhave 'pi śasyate // Yś_4 //	sa-SvAsa-kAsa-aruci-pArSva-ruj-kare jvare tridoza-praBave api Sasyate // YH-_4 //
   āragvadhagranthikamustatiktāharītakībhiḥ kvathitaḥ kaṣāyaḥ /	AragvaDa-granTika-musta-tiktA-harItakIBiH kvaTitaH kazAyaH /
   sāme saśūle kaphavātayukte jvare hito dīpanapācanaś ca // Yś_5 //	sa-Ame sa-SUle kaPa-vAta-yukte jvare hitaH dIpana-pAcanaH ca // YH-_5 //
   drākṣābhayāparpaṭakābdatiktākvāthaṃ saśamyākaphalaṃ vidadhyāt /	drAkzA-BayA-parpawaka-abda-tiktA-kvATam sa-SamyAka-Palam vidaDyAt /
   pralāpamūrchābhramadāhamohatṛṣṇānvite pittabhave jvare tu // Yś_6 //	pralApa-mUrCA-Brama-dAha-moha-tRzNA-anvite pitta-Bave jvare tu // YH-_6 //
   nidigdhikānāgarakāmṛtānāṃ kvāthaṃ piben miśritapippalīkam /	nidigDikA-nAgaraka-amRtAnAm kvATam pibet miSrita-pippalIkam /
   jīrṇajvarārocakakāsaśūlaśvāsāgnimāndyārditapīnaseṣu // Yś_7 //	jIrNajvara-arocaka-kAsa-SUla-SvAsa-agni-mAndya-ardita-pInasezu // YH-_7 //
   durālabhāparpaṭakapriyaṅgubhūnimbavāsākaṭurohiṇīnām /	durAlaBA-parpawaka-priyaFgu-BUnimba-vAsA-kawurohiNInAm /
   kvāthaṃ pibec charkarayāvagāḍhaṃ tṛṣṇāśrapittajvaradāhayuktaḥ // Yś_8 //	kvATam pibet SarkarayA-avagAXam tRzNA-Srapitta-jvara-dAha-yuktaH // YH-_8 //
   phalatrikaṃ dāruniśāviśālāmustaṃ ca niṣkvāthya niśāṃśakalkam /	Palatrikam dAru-niSA-viSAlA-mustam ca nizkvATya niSA-aMSa-kalkam /
   pibet kaṣāyaṃ madhusaṃprayuktaṃ sarvaprameheṣu samutthiteṣu // Yś_9 //	pibet kazAyam maDu-saMprayuktam sarva-pramehezu samutTitezu // YH-_9 //
   savatsakaḥ sātiviṣaḥ sabilvaḥ sodīcyamustaś ca kṛtaḥ kaṣāyaḥ /	sa-vatsakaH sa-ativizaH sa-bilvaH sa-udIcya-mustaH ca kRtaH kazAyaH /
   sāme saśūle ca saśoṇite ca cirapravṛtte 'pi hito 'tisāre // Yś_10 //	sa-Ame sa-SUle ca sa-SoNite ca cira-pravRtte api hitaH atisAre // YH-_10 //
   śuṇṭhīṃ samustātiviṣāguḍūcīṃ pibej jalena kvathitāṃ samāṃśām /	SuNWIm sa-mustA-ativizA-guxUcIm pibet jalena kvaTitAm sama-aMSAm /
   mandānalatve satatāmayānām āmānubandhe grahaṇīgade ca // Yś_11 //	manda-anala-tve satata-AmayAnAm Ama-anubanDe grahaNI-gade ca // YH-_11 //
   punarnavādārvyabhayāguḍūcīḥ pibet samūtrā mahiṣākṣayuktāḥ /	punarnavA-dArvI-aBayA-guxUcIH pibet sa-mUtrAH mahiza-akza-yuktAH /
   tvagdoṣaśophodarapāṇḍurogasthaulyaprasekordhvakaphāmayeṣu // Yś_12 //	tvac-doza-SoPa-udara-pANxu-roga-sTOlya-praseka-UrDva-kaPa-Amayezu // YH-_12 //
   mustākhuparṇīphaladāruśigrukvāthaḥ sakṛṣṇākṛmiśatrukalkaḥ /	mustA-KuparNI-Pala-dAru-Sigru-kvATaH sa-kRzNA-kRmi-Satru-kalkaH /
   mārgadvayenāpi cirapravṛttān kṛmīn nihanyāt kṛmijāṃś ca rogān // Yś_13 //	mArga-dvayena-api cira-pravRttAn kRmIn nihanyAt kRmijAn ca rogAn // YH-_13 //
   elopakulyāmadhukāśmabhedakauntīśvadaṃṣṭrāvṛṣakorubūkaiḥ /	elA-upakulyA-maDuka-aSma-Beda-kOntI-SvadaMzwrA-vRzaka-urubUkEH /
   śṛtaṃ pibed aśmajatupradhānaṃ saśarkare sāśmarimūtrakṛcchre // Yś_14 //	SRtam pibet aSmajatu-praDAnam sa-Sarkare sa-aSmari-mUtra-kRcCre // YH-_14 //
   elāśmabhedakaśilājatupippalīnāṃ cūrṇāni taṇḍulajalair lulitāni pītvā /	elA-aSma-Bedaka-SilAjatu-pippalInAm cUrNAni taNxula-jalEH lulitAni pItvA /
   yad vā guḍena sahitāny avalehyamānāny āsannamṛtyur api jīvati mūtrakṛcchrī	yat vA guxena sahitAni avalehyamAnAni Asanna-mRtyuH api jIvati mUtrakRcCrI
   // Yś_15 //	// YH-_15 //
   harītakīgokṣurarājavṛkṣapāṣāṇabhiddhanvayavāsakānām /	harItakI-gokzura-rAjavRkza-pAzANa-Bid-Danvaya-vAsakAnAm /
   kvāthaṃ piben mākṣikasaṃprayuktaṃ kṛcchre sadāhe saruje vibandhe // Yś_16	kvATam pibet mAkzika-saMprayuktam kRcCre sa-dAhe sa-ruje vibanDe // YH-_16
   vāsāguḍūcīcaturaṅgulānām eraṇḍatailena pibet kaṣāyam /	vAsA-guxUcI-catur-aFgulAnAm eraNxa-tElena pibet kazAyam /
   krameṇa sarvāṅgajam apy aśeṣaṃ jayed asṛgvātabhavaṃ vikāram // Yś_17 //	krameNa sarva-aFga-jam api aSezam jayet asRk-vAta-Bavam vikAram // YH-_17 //
   rasāñjanaṃ taṇḍulakasya mūlaṃ kṣaudrānvitaṃ taṇḍulatoyapītam /	rasAQjanam taNxulakasya mUlam kzOdra-anvitam taNxula-toya-pItam /
   asṛgdaraṃ sarvabhavaṃ nihanti śvāsaṃ ca bhārgī saha nāgareṇa // Yś_18 //	asRgdaram sarva-Bavam nihanti SvAsam ca BArgI saha nAgareNa // YH-_18 //
   eraṇḍabilvabṛhatīdvayamātuluṅgapāṣāṇabhittrikaṭamūlakṛtaṃ kaṣāyaḥ /	eraNxa-bilva-bRhatI-dvaya-mAtuluFga-pAzANa-Bid-trikawa-mUla-kRtam kazAyaH /
   sakṣārahiṅgulavaṇoruhutailamiśraḥ śroṇyaṃsameḍhrahṛdayastanarukṣu peyaḥ //	sa-kzAra-hiFgu-lavaNoruhu-tEla-miSraH SroNi-aMsa-meXra-hRdaya-stana-rukzu peyaH //
   Yś_19 //	YH-_19 //
   hiṅgūgragandhāviḍaśuṇṭhyajājīharītakīpuṣkaramūlakuṣṭham /	hiFgu-ugra-ganDA-vixa-SuNWI-a-jAjI-harItakI-puzkara-mUla-kuzWam /
   bhāgottaraṃ cūrṇitam etad iṣṭaṃ gulmodarājīrṇavisūcikāsu // Yś_20 //	BAga-uttaram cUrNitam etat izwam gulmodara-ajIrNa-visUcikAsu // YH-_20 //
   cūrṇaṃ samaṃ rucakahiṅgumahauṣadhānām śuṇṭhyambunā kaphasamīraṇasaṃbhavāsu	cUrNam samam rucaka-hiFgu-mahOzaDAnAm SuNWI-ambunA kaPa-samIraNa-saMBavAsu
   hṛtpārśvapṛṣṭhajaṭharārtivisūcikāsu peyaṃ tathā yavarasena ca viḍvibandhe	hRd-pArSva-pRzWa-jaWara-Arti-visUcikAsu peyam taTA yava-rasena ca viz-vibanDe
   // Yś_21 //	// YH-_21 //
   pūtīkapatragajacirbhiṭacavyavahni vyoṣaṃ ca saṃstaracitaṃ lavaṇopadhānam /	pUtIka-patra-gaja-cirBiwa-cavya-vahni vyozam ca saMstara-citam lavaNa-upaDAnam /
   dagdhvā vicūrṇya dadhimastuyutaṃ prayojyaṃ	dagDvA vicUrNya daDi-mastu-yutam prayojyam
   gulmodaraśvayathupāṇḍugudodbhaveṣu // Yś_22 //	gulmodara-SvayaTu-pANxu-guda-udBavezu // YH-_22 //
   dviruttarā hiṅgu vacā sakuṣṭhā suvarcikā ceti viḍaṃ ca cūrṇam /	dvis-uttarA hiFgu vacA sakuzWA suvarcikA ca-iti vixam ca cUrNam /
   uṣṇāmbunānāhavisūcikārtihṛdrogagulmordhvasamīraṇaghnam // Yś_23 //	uzNa-ambunA-AnAha-visUcikA-Arti-hRd-roga-gulma-UrDva-samIraNa-Gnam // YH-_23 //
   śṛṅgīkaṭutrikaphalatrayakaṇṭakārībhārgīsapuṣkarajaṭā lavaṇāni pañca /	SRFgI-kawutrika-Palatraya-kaNwakArI-BArgI-sa-puzkarajawAH lavaNAni paQca /
   cūrṇaṃ pibed aśiśireṇa jalena hikkāśvāsordhvavātakasanārucipīnaseṣu //	cUrNam pibet aSiSireNa jalena hikkA-SvAsa-UrDva-vAtaka-sanA-aruci-pInasezu //
   Yś_24 //	YH-_24 //
   nādeyīkuṭajārkaśigrubṛhatīsnugbilvabhallātaka-	nAdeyI-kuwaja-arka-Sigru-bRhatI-snuh-bilva-BallAtaka-
   vyāghrīkiṃśukapāribhadrakajaṭāpāmārganīpāgnikān /	vyAGrI-kiMSuka-pAriBadraka-jawA-apAmArga-nIpa-agnikAn /
   vāsāmuṣkakapāṭalāḥ salavaṇā dagdhvā rasaṃ pācitaṃ	vAsA-muzka-kapAwalAH sa-lavaNA dagDvA rasam pAcitam
   hiṅgvādiprativāpam etad ucitaṃ gulmodaraplīhiṣu // Yś_25 //	hiFgu-Adi-prativApam etat ucitam gulmodara-plIhizu // YH-_25 //
   cavyamlavetasakaṭutrikatittiḍīkatālīsajīrakatugādahanaiḥ samāṃśaiḥ /	cavyamlavetasa-kawutrika-tittixIka-tAlI-sa-jIraka-tugA-dahanEH sama-aMSEH /
   cūrṇaṃ guḍapramṛditaṃ trisugandhiyuktaṃ vaisvaryapīnasakaphāruciṣu	cUrNam guxa-pramRditam trisuganDi-yuktam vEsvarya-pInasa-kaPa-arucizu
   praśastam // Yś_26 //	praSastam // YH-_26 //
   tālīsacavyamaricaṃ sadṛśaṃ dviraṃśaṃ mūlaṃ tugāṃ magadhajāṃ triguṇāṃ ca	tAlIsa-cavya-maricam sadRSam dvis-aMSam mUlam tugAm magaDa-jAm triguNAm ca
   śuṇṭhīm /	SuNWIm /
   kṛtvā guḍatriguṇitāṃ guḍikāṃ sugandhāṃ kāsāgnimāndyagudajajvararukṣu	kRtvA guxa-tri-guNitAm guxikAm suganDAm kAsa-agni-mAndya-gudaja-jvara-rukzu
   dadyāt // Yś_27 //	dadyAt // YH-_27 //
   suṇṭhīkaṇāmaricanāgadalatvagelaṃ cūrṇīkṛtaṃ kramavivardhitam ūrdhvam	suNWI-kaNA-marica-nAga-dala-tvagelam cUrNIkRtam krama-vivarDitam UrDvam
   antyāt /	antyAt /
   khāded idaṃ samasitaṃ gudajāgnimāndyagulmāruciśvasanakaṇṭhahṛdāmayeṣu //	KAdet idam samasitam gudaja-agni-mAndya-gulma-aruci-Svasana-kaNWa-hRd-Amayezu //
   Yś_28 //	YH-_28 //
   sindhūtthahiṅgutriphalāyavānīvyoṣair guḍāṃśair guḍikāṃ prakuryāt /	sinDUtTa-hiFgu-triPalA-yavAnI-vyozEH guxa-aMSEH guxikAm prakuryAt /
   tair bhakṣitais tṛptim avāpnuvan na bhuñjīta mandāgnir api prabhūtam //	tEH BakzitEH tRptim avApnuvat na BuQjIta manda-agniH api praBUtam //
   Yś_29 //	YH-_29 //
   ayastilatryūṣaṇakolabhāgaiḥ sarvaiḥ samaṃ mākṣikadhātucūrṇam /	ayaH-tila-tryUzaNa-kola-BAgEH sarvEH samam mAkzika-DAtu-cUrNam /
   tair modakaḥ kṣaudrayuto 'nutakraḥ pāṇḍvāmaye dūragate 'pi śastaḥ // Yś_30	tEH modakaH kzOdra-yutaH anutakraH pANxu-Amaye dUra-gate api SastaH // YH-_30
   guḍena śuṇṭhīm athavopakulyāṃ pathyātṛtīyām atha dāḍimaṃ ca /	guxena SuNWIm aTavA-upakulyAm paTyA-tRtIyAm aTa dAximam ca /
   āmeṣv ajīrṇeṣu gudāmayeṣu varcovibandheṣu ca nityam adyāt // Yś_31 //	Amezu ajIrNezu guda-Amayezu varcaH-vibanDezu ca nityam adyAt // YH-_31 //
   harītakīnāgaramustacūrṇaṃ guḍena sārdhaṃ guṭikā vidheyā /	harItakI-nAgara-musta-cUrNam guxena sArDam guwikA viDeyAH /
   nivārayaty āsyavidhāriteyaṃ śvāsaṃ pravṛddhaṃ prabalaṃ ca kāsam // Yś_32	nivArayati Asya-viDAritA-iyam SvAsam pravRdDam prabalam ca kAsam // YH-_32
   vaṭaprarohaṃ madhu kuṣṭham utpalaṃ salājacūrṇaṃ guḍikāṃ prakalpayet /	vawa-praroham maDu kuzWam utpalam sa-lAja-cUrNam guxikAm prakalpayet /
   susaṃhitā sā vadanena dhāritā tṛṣṇāṃ pravṛddhām api hanti satvaram //	su-saMhitA sA vadanena DAritA tRzNAm pravRdDAm api hanti sa-tvaram //
   Yś_33 //	YH-_33 //
   manaḥśilāmāgadhikoṣaṇānāṃ cūrṇaṃ kapitthāmlarasena yuktam /	manaHSilA-mAgaDi-kozaNAnAm cUrNam kapitTa-amla-rasena yuktam /
   lājaiḥ samāṃśair madhunāvalīḍhaṃ chardiṃ prasaktām asakṛn nihanti // Yś_34	lAjEH sama-aMSEH maDunA-avalIXam Cardim prasaktAm asakRt nihanti // YH-_34
   dūrvāraso dāḍimapuṣpajo vā ghrāṇapravṛtte 'sṛji nasyam uktam /	dUrvA-rasaH dAxima-puzpa-jaH vA GrANa-pravRtte asRji nasyam uktam /
   stanyena vālaktarasena vāpi viṇ makṣikānāṃ ca nihanti hikkām // Yś_35 //	stanyena vA-alakta-rasena vA-api viz makzikAnAm ca nihanti hikkAm // YH-_35 //
   dhātrīrasaḥ sarjarasaḥ sapākyaḥ sauvīrapiṣṭaś ca tadāsutaś ca /	DAtrI-rasaH sarjarasaH sa-pAkyaH sOvIra-pizwaH ca tadAsutaH ca /
   bhavanti sidhmāni yathā na bhūyas tathaivam udvartanakaṃ karoti // Yś_36	Bavanti siDmAni yaTA na BUyas taTA-evam udvartanakam karoti // YH-_36
   dūrvābhayāsaindhavacakramardakuṭherakāḥ kāñjikatakrapiṣṭāḥ /	dUrvA-aBayA-sEnDava-cakramarda-kuWerakAH kAQjika-takra-pizwAH /
   tribhiḥ pralepair api baddhamūlāṃ dadruṃ ca kaṇḍuṃ ca vināśayanti // Yś_37	triBiH pralepEH api badDa-mUlAm dadrum ca kaNxum ca vinASayanti // YH-_37
   gaṇḍīrikacitrakamārkavārkakuṣṭhadrumatvaglavaṇaiḥ samūtraiḥ /	gaNxIrika-citraka-mArkava-arka-kuzWa-druma-tvac-lavaNEH sa-mUtrEH /
   tailaṃ pacen maṇḍalakuṣṭhadadruduṣṭavraṇāruk kiṭimāpahāri // Yś_38 //	tElam pacet maNxala-kuzWa-dadru-duzwavraNA-ruj kiwimA-apahAri // YH-_38 //
   sindūraguggulurasāñjanasikthatutthais tulyāṃśakaiḥ kaṭukatailam idaṃ	sindUra-guggulu-rasAQjana-sikTa-tutTEH tulya-aMSakEH kawuka-tElam idam
   vipakvam /	vipakvam /
   kacchūṃ sravatpiṭakikām athavāpi śuṣkām abhyañjanena sakṛd uddharati	kacCUm sravat-piwakikAm aTavA-api SuzkAm aByaQjanena sakRt udDarati
   prasahya // Yś_39 //	prasahya // YH-_39 //
   suvarcikānāgarakuṣṭhamūrvālākṣāniśālohitayaṣṭikābhiḥ /	suvarcikA-nAgara-kuzWa-mUrvA-lAkzA-niSA-lohita-yazwikABiH /
   tailaṃ jvare ṣaḍguṇatakrasiddham abhyañjanāc chītavidāhanut syāt // Yś_40	tElam jvare zaxguNa-takra-sidDam aByaQjanAt SIta-vidAha-nud syAt // YH-_40
   sarpir guḍūcīvṛṣakaṇṭakārīkvāthena kalkena ca siddham etat /	sarpiH guxUcI-vRza-kaNwakArI-kvATena kalkena ca sidDam etat /
   peyaṃ purāṇajvarakāsaśūlaśvāsāgnimāndyagrahaṇīgadeṣu // Yś_41 //	peyam purANa-jvara-kAsa-SUla-SvAsa-agni-mAndya-grahaNI-gadezu // YH-_41 //
   vṛṣakhadirapaṭolapatranimbatvagamṛtatāmalakīkaṣāyakalkaiḥ /	vRza-Kadira-pawola-patra-nimba-tvac-amRta-tAmalakI-kazAya-kalkEH /
   ghṛtam abhinavam etad āśu siddhaṃ jayati visarpamadāśrakuṣṭhagulmān //	GRtam aBinavam etat ASu sidDam jayati visarpa-mada-aSra-kuzWa-gulmAn //
   Yś_42 //	YH-_42 //
   tvaṅmāṃsaśoṇitagatair doṣaiḥ prakupitair janitaḥ	tvac-mAMsa-SoNita-gatEH dozEH prakupitEH janitaH
   sarvāṅgaśārīraśoṣaviśeṣo visarpaḥ /	sarva-aFga-SArIra-Soza-viSezaH visarpaH /
   mado madyātmo madyapānajanitavikāraḥ // Yś_43 //	madaH madya-AtmaH madya-pAna-janita-vikAraH // YH-_43 //
   amṛtāpaṭolapicumardadhāvanītriphalākarañjavṛṣakalkavāribhiḥ /	amRtA-pawola-picumarda-DAvanI-triPalA-karaQja-vRza-kalka-vAriBiH /
   ghṛtam uttamaṃ vidhivipakvam ādṛtaḥ prapibann idaṃ jayati kuṣṭham āturaḥ	GRtam uttamam viDi-vipakvam AdRtaH prapiban idam jayati kuzWam AturaH
   // Yś_44 //	// YH-_44 //
   khaṇḍān kuṣmāṇḍakānām atha pacanavidhisvinnaśuṣkājyabhṛṣṭān	KaNxAn kuzmANxakAnAm aTa pacana-viDi-svinna-Suzka-Ajya-BRzwAn
   nyasyet khaṇḍe vipakve samaricamagadhāśuṇṭhyajājītrigandhān /	nyasyet KaNxe vipakve sa-marica-magaDa-aSuNWya-jAjI-tri-ganDAn /
   leho 'yaṃ bālavṛddhānilarudhirakṛśastrīprasaktakṣatānāṃ	lehaH ayam bAla-vRdDa-anila-ruDira-kRSa-strI-prasakta-kzatAnAm
   tṛṣṇākāsāsrapittaśvasanagudarujācharditānāṃ ca śastaḥ // Yś_45 //	tRzNA-kAsa-asra-pitta-Svasana-guda-rujA-CarditAnAm ca SastaH // YH-_45 //
   vipācya mūtrāmblamadhūni dantīpiṇḍītakṛṣṇāviḍadhūmakuṣṭhaiḥ /	vipAcya mUtra-ambla-maDUni dantI-piNxIta-kRzNA-vixa-DUma-kuzWEH /
   vartiṃ karāṅguṣṭhanibhāṃ ghṛtāktāṃ gude rujānāhaharīṃ vidadhyāt // Yś_46	vartim kara-aFguzWa-niBAm GRta-aktAm gude rujAnAha-harIm vidaDyAt // YH-_46
   saśarkaraṃ kuṅkumam ājyabhṛṣṭaṃ nasyaṃ vidheyaṃ pavanāsṛgutthe /	sa-Sarkaram kuFkumam Ajya-BRzwam nasyam viDeyam pavana-asRj-utTe /
   bhrūkarṇaśaṅkhākṣiśiro'rdhaśūle dinābhivṛddhiprabhave ca roge // Yś_47 //	BrU-karNa-SaFKa-akzi-SiraH-arDa-SUle dina-aBivRdDi-praBave ca roge // YH-_47 //
   pathyākṣadhātrīphalamadhyabījais tridvyekabhāgair vidadhīta vartim /	paTya-akza-DAtrI-Pala-maDya-bIjEH tri-dvi-eka-BAgEH vidaDIta vartim /
   tayāñjayed aśrum atipravṛddham akṣṇor haret kaṣṭam api prakopam // Yś_48	tayA-aQjayet aSrum atipravRdDam akzNoH haret kazwam api prakopam // YH-_48
   harītakīsaindhavatārkṣyaśailaiḥ sagairikaiḥ svacchajalaprapiṣṭaiḥ /	harItakI-sEnDava-tArkzya-SElEH sa-gErikEH svacCa-jala-prapizwEH /
   bahiṣpralepaṃ nayanasya kuryāt sarvākṣirogopaśamārtham etat // Yś_49 //	bahizpralepam nayanasya kuryAt sarva-akzi-roga-upaSama-arTam etat // YH-_49 //
   sasaindhavaṃ lodhram athājyabhṛṣṭaṃ sauvīrapiṣṭaṃ sitavastrabaddham /	sa-sEnDavam loDram aTa-Ajya-BRzwam sOvIra-pizwam sita-vastra-badDam /
   āścyotanaṃ tan nayanasya kuryāt sadāhakaṇḍūṃ ca rujaṃ nihanyāt // Yś_50 //	AScyotanam tat nayanasya kuryAt sa-dAha-kaNxUm ca rujam nihanyAt // YH-_50 //
   hanty arjunaṃ śarkarayābdhipheno naktāndhatāṃ gośakṛtā ca kṛṣṇā /	hanti arjunam SarkarayA-abDi-PenaH nakta-anDa-tAm go-SakRtA ca kRzNA /
   rasāñjanaṃ vyoṣayutaṃ ca pillaṃ tāpīsamutthaṃ madhunā ca śukram // Yś_51	rasAQjanam vyoza-yutam ca pillam tApI-samutTam maDunA ca Sukram // YH-_51
   puṣpākhyatārkṣyasasitodadhiphenaśaṅkhasindhūtthagairikaśilāmaricaiḥ	puzpa-AKya-tArkzya-sasita-udaDi-Pena-SaFKa-sinDUtTa-gErika-SilA-maricEH
   samāṃśaiḥ /	sama-aMSEH /
   piṣṭais tu mākṣikarasena rasakriyeyaṃ hanty armakācatimirārjunavartmarogān	pizwEH tu mAkzika-rasena rasakriyA-iyam hanti arma-kAca-timira-arjuna-vartma-rogAn
   // Yś_52 //	// YH-_52 //
   mustośīrarajoyavāsamaricāḥ sindhūdbhavaṃ kaṭphalaṃ	mustA-uSIra-rajaH-ya-vAsa-maricAH sinDUdBavam kawPalam
   dārvītutthakaśaṅkhaphenanaladaṃ kālānusāry añjanam /	dArvI-tutTaka-SaFKa-Pena-naladam kAlAnusArI aQjanam /
   tulyaṃ cūrṇitam āyase vinihitaṃ kṣaudrānvitaṃ śasyate	tulyam cUrNitam Ayase vinihitam kzOdra-anvitam Sasyate
   kaṇḍvarmāmayaraktarājitimire pillopadeheṣu ca // Yś_53 //	kaNxU-arma-Amaya-rakta-rAji-timire pilla-upadehezu ca // YH-_53 //
   mañjiṣṭhāmadhukotpalodadhikaphatvaksevyagorocanā-	maQjizWA-maDuka-utpala-udaDi-kaPa-tvac-sevya-gorocanA-
   māṃsīcandanaśaṅkhapatragirimṛttālīsapuṣpāñjanaiḥ /	mAMsI-candana-SaFKa-patra-giri-mRd-tAlI-sa-puzpa-aQjanEH /
   sarvair eva samāṃśam añjanam idaṃ śastaṃ sadā cakṣuṣaḥ	sarvEH eva sama-aMSam aQjanam idam Sastam sadA cakzuzaH
   kaṇḍūtkledamalāśruśoṇitarujāpillārmaśukrāpaham // Yś_54 //	kaNxUtkleda-mala-aSru-SoNita-rujA-pilla-arma-Sukra-apaham // YH-_54 //
   kvāthaḥ samustātiviṣendradārukaliṅgapāṭhākaṭurohiṇīnām /	kvATaH sa-mustA-ativizA-indra-dAru-kaliFga-pAWA-kawurohiNInAm /
   gomūtrasiddho madhunā ca yuktaḥ peyo galavyādhiṣu sarvajeṣu // Yś_55 //	go-mUtra-sidDaH maDunA ca yuktaH peyaH gala-vyADizu sarvajezu // YH-_55 //
   yavāgrajaṃ tejavatīṃ sapāṭhāṃ rasāñjanaṃ dāruniśāṃ sakṛṣṇām /	yava-agrajam tejavatIm sa-pAWAm rasAQjanam dAru-niSAm sa-kRzNAm /
   kṣaudreṇa kuryād guṭikāṃ mukhena tāṃ dhārayet sarvagalāmayeṣu // Yś_56 //	kzOdreNa kuryAt guwikAm muKena tAm DArayet sarva-gala-Amayezu // YH-_56 //
   dārvīguḍūcīsumanāpravālādrākṣāyavāsatriphalākaṣāyaḥ /	dArvI-guxUcI-sumanA-pravAla-adrAkzAya-vAsa-triPalA-kazAyaH /
   kṣaudreṇa yuktaḥ kavalagraho 'yaṃ mukhasya pākaṃ śamayaty udīrṇam // Yś_57	kzOdreNa yuktaH kavalagrahaH ayam muKasya pAkam Samayati udIrNam // YH-_57
   kuṣṭhaṃ dārvī lodhram abdaṃ samaṅgā pāṭhā tiktā tejanī pītikā ca /	kuzWam dArvI loDram abdam samaFgA pAWA tiktA tejanI pItikA ca /
   cūrṇaṃ śastaṃ gharṣaṇaṃ tad dvijānāṃ raktasrāvaṃ hanti kaṇḍūrujaṃ ca //	cUrNam Sastam GarzaNam tat dvijAnAm rakta-srAvam hanti kaNxU-rujam ca //
   Yś_58 //	YH-_58 //
   sauvīraśuktārdrakamātuluṅgamāṃsai rasair guggulusaindhavaś ca /	sOvIra-Sukta-Ardraka-mAtuluFga-mAMsEH rasEH guggulu-sEnDavaH ca /
   paktvā tu tailaṃ kaṭukaṃ niṣiñcet tat karṇayoḥ karṇarujopaśāntyai // Yś_59	paktvA tu tElam kawukam niziQcet tat karNayoH karNa-rujA-upaSAntyE // YH-_59
   vāsānimbapaṭolaparpaṭaphalaśrīcavyadārvyambudaiḥ	vAsA-nimba-pawola-parpawa-Pala-SrIcavyadArvI-ambudEH
   tiktośiradurālabhātrikaṭukatrāyantikācandanaiḥ /	tikta-uSira-durAlaBA-tri-kawuka-trAyantikA-candanEH /
   sarpiḥ siddham athordhvajatruvikṛtighrāṇākṣiśūlādiṣu	sarpiH sidDam aTa-UrDvajatru-vikRti-GrANa-akzi-SUla-Adizu
   tvagdoṣajvaravidradhivraṇarujāśukreṣu vai ceṣyate // Yś_60 //	tvac-doza-jvara-vidraDi-vraNa-rujA-Sukrezu vE ca-izyate // YH-_60 //
   dārvīparpaṭanimbavatsakakaṇāduḥsparśayaṣṭīvṛṣās	dArvI-parpawa-nimba-vatsaka-kaNA-duHsparSa-yazwI-vRzAH-
   trāyantītriphalāpaṭolakaṭukābhūnimbaraktāmbudāḥ /	trAyantI-triPalA-pawola-kawukA-BUnimba-rakta-ambudAH /
   eṣāṃ kalkakaṣāyasādhitam idaṃ sarpiḥ praśastaṃ dṛśaḥ	ezAm kalka-kazAya-sADitam idam sarpiH praSastam dRSaH
   pittāsṛkprabhaveṣu śukratimireṣūrdhveṣu ca vyādhiṣu // Yś_61 //	pitta-asRj-praBavezu Sukra-timirezu-UrDvezu ca vyADizu // YH-_61 //
   śuklairaṇḍān mūlam athogrā śatapuṣpā puṣpodbhūtaṃ yac ca bṛhatyās tagaraṃ	Sukla-eraNxAt mUlam aTa-ugrA SatapuzpA puzpa-udBUtam yat ca bRhatyAH tagaram
   ca /	ca /
   tailaṃ siddhaṃ taiḥ sapayaskais timiraghnaṃ nasyaṃ śreṣṭhaṃ vyādhiṣu	tElam sidDam tEH sa-payaskEH timira-Gnam nasyam SrezWam vyADizu
   cordhveṣv apareṣu // Yś_62 //	ca-UrDvezu aparezu // YH-_62 //
   kvāthe muṣkakabhasmano 'nalaśikhādagdhaṃ kṣipec chaṅkhakaṃ	kvATe muzkaka-BasmanaH anala-SiKA-dagDam kzipet SaFKakam
   tat tenaiva punar jalena vipacet kṣāraṃ sa taile vidhiḥ /	tat tena-eva punar jalena vipacet kzAram sa tEle viDiH /
   yuñjyāt tad vraṇaduṣṭiṣu vraṇarujāsv arśassu nāḍīṣu ca	yuQjyAt tat vraNa-duzwizu vraNa-rujAsu arSassu nAxIzu ca
   tvagdoṣeṣu bhagaṃdareṣu vividhe kaṇṭhāmaye ca sthire // Yś_63 //	tvac-dozezu BagaMdarezu viviDe kaNWa-Amaye ca sTire // YH-_63 //
   niśāsayaṣṭīmadhupadmakotpalaiḥ priyaṅgukāsāvaralodhracandanaiḥ /	niSAsa-yazwImaDu-padmaka-utpalEH priyaFgu-kAsa-avara-loDra-candanEH /
   vipācya tailaṃ payasā prayojayet kṣateṣu saṃropaṇadāhanāśanam // Yś_64 //	vipAcya tElam payasA prayojayet kzatezu saMropaNa-dAha-nASanam // YH-_64 //
   jātīnimbapaṭolapatrakaṭukādārvīniśāsārivā-	jAtI-nimba-pawola-patra-kawukA-dArvI-niSAsArivA-
   mañjiṣṭhābhayasikthatutthamadhukair naktāhvabījaiḥ samaiḥ /	maQjizWA-Baya-sikTa-tutTa-maDukEH naktAhva-bIjEH samEH /
   sarpiḥ siddham anena sūkṣmavadanā marmāśritāḥ srāvino	sarpiH sidDam anena sUkzma-vadanAH marma-ASritAH srAvinaH-
   gambhīrāḥ sarujā vraṇāḥ sagatikāḥ śudhyanti rohanti ca // Yś_65 //	gamBIrAH sa-rujAH vraNAH sa-gatikAH SuDyanti rohanti ca // YH-_65 //
   śirīṣapuṣpaṃ svarasena bhāvitaṃ sahasrakṛtvo maricaṃ sitāhvayam /	SirIza-puzpam svarasena BAvitam sahasra-kRtvas maricam sitAhvayam /
   prayojayed añjanapānanāvanair vimohitānām api sarpadaṃśinām // Yś_66 //	prayojayet aQjana-pAna-nAvanEH vimohitAnAm api sarpa-daMSinAm // YH-_66 //
   mayūrapittena tu taṇḍulīyakaṃ kākāṇḍayuktaṃ prapibed analpam /	mayUra-pittena tu taNxulIyakam kAkANxa-yuktam prapibet analpam /
   viṣāṇi saṃstāvarajaṅgamāni sopadravāṇy apy acireṇa hanti // Yś_67 //	vizANi saMstAvara-jaFgamAni sa-upadravANi api acireNa hanti // YH-_67 //
   tailaṃ tilānāṃ palalaṃ guḍaṃ ca kṣīraṃ tathārkaṃ samam eva pītam /	tElam tilAnAm palalam guxam ca kzIram taTA-arkam samam eva pItam /
   ālarkam ugraṃ viṣam āśu hanti sadyodbhavaṃ vāyur ivābhravṛndam // Yś_68 //	Alarkam ugram vizam ASu hanti sadyodBavam vAyuH iva-aBra-vRndam // YH-_68 //
   āgāradhūmo mahiṣākṣayuktaḥ savājigandhāghṛtataṇḍulīyakaḥ /	AgAraDUmaH mahizAkza-yuktaH sa-vAjiganDA-GRta-taNxulIyakaH /
   gomūtrapiṣṭo hy agado nihanti viṣāṇi saṃsthāvarajaṅgamāni // Yś_69 //	go-mUtra-pizwaH hi agadaH nihanti vizANi saMsTA-vara-jaFgamAni // YH-_69 //
   māṃsīsevyālakauntījalajaladaśilārocanāpadmakeśī-	mAMsI-sevyAla-kOntI-jala-jalada-SilA-rocanA-padma-keSI-
   spṛkkācaṇḍāharidrāgadasitapalitāsṛglatāpadmakailāḥ /	spRkkA-caNxa-aharidrA-gada-sita-palita-asRj-latA-padma-kElAH /
   tulyā gaurāṣṭabhāgāś caturibhakusumā vartayaḥ sarvabhogyāḥ	tulyAH gOra-azwa-BAgAH catur-iBakusumAH vartayaH sarva-BogyAH
   kṛtyālakṣmīpiśācajvaraviṣam agadā ghnanti candrodayākhyāḥ // Yś_70 //	kRtyA-lakzmI-piSAca-jvara-vizam agadAH Gnanti candra-udaya-AKyAH // YH-_70 //
   siddhārthatriphalāśirīṣakaṭabhīśvetākarañjāmṛtā-	sidDArTa-triPalA-SirIza-kawaBI-SvetAkaraQja-amRtA-
   mañjiṣṭhārajanīdvayatrikaṭukaṃ śyāmā vacā hiṅgu ca /	maQjizWA-rajanI-dvaya-trikawukam SyAmA vacA hiFgu ca /
   śastaṃ chāgalamūtrapiṣṭam agadaṃ sarvagrahotsādanaṃ	Sastam CAgala-mUtra-pizwam agadam sarva-graha-utsAdanam
   kṛtyonmādapiśācarākṣasaharaṃ pānādibhiḥ sevitam // Yś_71 //	kRtya-unmAda-piSAca-rAkzasa-haram pAna-AdiBiH sevitam // YH-_71 //
   karpāsāsthimayūrapatrabṛhatīnirmālyapiṇḍītakais	karpAsa-asTi-mayUra-patra-bRhatI-nirmAlya-piNxItakEH-
   tvagvāṃśīvṛṣadaṃśaviṭtuṣavacākeśāhinirmocakaiḥ /	tvac-vAMSI-vRza-daMSa-viz-tuza-vacA-keSa-ahi-nirmocakEH /
   gośṛṅgīdvipadantahiṅgumaricais tulyaiś ca dhūpaḥ kṛtaḥ	go-SRFgI-dvipa-danta-hiFgu-maricEH tulyEH ca DUpaH kRtaH
   skandonmādapiśācarākṣasasurāveśajvaraghnaḥ smṛtaḥ // Yś_72 //	skanda-unmAda-piSAca-rAkzasa-sura-AveSa-jvara-GnaH smRtaH // YH-_72 //
   trikaṭukadalakuṅkumagranthikakṣārasiṃhīniśākuṣṭhasiddhārthayugmāmbuśakrāhvayaiḥ	trikawuka-dala-kuFkuma-granTika-kzAra-siMhI-niSA-kuzWa-sidDArTa-yugma-ambu-Sakra-AhvayEH
   sitalaśunaphalatrikośīratiktāvacātutthayaṣṭībalālohitākhyāśilāpadmakaiḥ /	sita-laSuna-Palatrika-uSIra-tiktA-vacA-tutTa-yazwI-bala-Alohita-AKyA-SilA-padmakEH /
   dadhitagaramadhūkasārapriyāhvāviṣākhyāviṣātārkṣyaśailaiḥ sacavyāmaraiḥ	daDi-tagara-maDUka-sAra-priya-AhvA-viza-AKyA-vizA-tArkzya-SElEH sa-cavya-amarEH
   kalkitaiḥ	kalkitEH
   ghṛtam anavam aśeṣamūtrāmbusiddhaṃ smṛtaṃ bhūtarāvaṃ tu pānena tat syād	GRtam anavam aSeza-mUtra-ambu-sidDam smRtam BUtarAvam tu pAnena tat syAt-
   grahaghnaṃ param // Yś_73 //	graha-Gnam param // YH-_73 //
   natamadhukakarañjalākṣāpaṭolīsamaṅgāvacāpāṭalīhiṅgusiddhārthasiṃhīniśāyuglatārohiṇī-	nata-maDuka-karaQja-lAkzA-pawolI-samaFgA-vacA-pAwalI-hiFgu-sidDArTa-siMhI-niSA-yuglatA-rohiNI-
   phalakhadirakaṭutrikākāṇḍadārukrimighnājagandhāmarāṅkollakośātakīśigrunimbāmbudendrāhvayaiḥ	Pala-Kadira-kawutrikA-kANxa-dAru-krimi-GnAja-ganDA-amara-aFkollakoSAtakI-Sigru-nimba-ambuda-indra-AhvayEH
   gadaśukatarupuṣpabījāmbuyaṣṭyadrikarṇīnikumbhāgnibilvaiḥ	gada-Suka-taru-puzpa-bIja-ambu-yazwi-adrikarNI-nikumBa-agni-bilvEH
   samaiḥ kalkitair mūtravargeṇa siddhaṃ ghṛtaṃ	samEH kalkitEH mUtravargeNa sidDam GRtam
   vidhivinihitam āśu sarvaiḥ kramair yojitaṃ hanti	viDi-vinihitam ASu sarvEH kramEH yojitam hanti
   sarvagrahonmādakuṣṭhajvarāṃs tan mahābhūtarāvaṃ smṛtam // Yś_74 //	sarva-graha-unmAda-kuzWa-jvarAn tat mahABUtarAvam smRtam // YH-_74 //
   dārvī haridrā kuṭajasya bījaṃ siṃhī ca yaṣṭīmadhukaṃ ca tulyam /	dArvI haridrA kuwajasya bIjam siMhI ca yazwImaDukam ca tulyam /
   kvāthaḥ śiśoḥ stanyakṛte ca doṣe sarvātisāreṣu ca sarvajeṣu // Yś_75 //	kvATaH SiSoH stanya-kRte ca doze sarva-atisArezu ca sarvajezu // YH-_75 //
   bilvaṃ ca puṣpāṇi ca dhātakīnāṃ jalaṃ salodhraṃ gajapippalī ca /	bilvam ca puzpANi ca DAtakInAm jalam sa-loDram gajapippalI ca /
   kvāthāvalehau madhunā vimiśrau bāleṣu yojyāv atisāriteṣu // Yś_76 //	kvATa-avalehO maDunA vimiSrO bAlezu yojyO atisAritezu // YH-_76 //
   śṛṅgīṃ sakṛṣṇātiviṣāṃ vicūrṇya lehaṃ vidadhyān madhunā śiśūnām /	SRFgIm sa-kRzNa-ativizAm vicUrNya leham vidaDyAt maDunA SiSUnAm /
   kāsajvaracchardibhir arditānāṃ samākṣikāṃ cātiviṣām athaikām // Yś_77 //	kAsa-jvara=-CardiBiH arditAnAm sa-mAkzikAm ca-ativizAm aTa-ekAm // YH-_77 //
   dhātrīcūrṇasya kaṃsaṃ svarasaparigataḥ kṣaudrasarpiḥ samāṃśaṃ	DAtrI-cUrNasya kaMsam svarasa-parigataH kzOdra-sarpiH sama-aMSam
   kṛṣṇāmānīsitāṣṭaprasṛtayutam idaṃ sthāpitaṃ bhasmarāśau /	kRzNA-mAnIsita-azwa-prasRta-yutam idam sTApitam Basma-rASO /
   varṣānte tat samaśnan bhavati vipalito rūpavarṇaprabhāvī	varza-ante tat samaSnan Bavati vipalitaH rUpa-varNa-praBAvI
   nirvyādhir buddhimedhāsmṛtivacanabalasthairyasattvair upetaḥ // Yś_78 //	nirvyADiH budDi-meDA-smRti-vacana-bala-sTErya-sattvEH upetaH // YH-_78 //
   yaṣṭītugāsaindhavapippalībhiḥ saśarkarābhis triphalā prayuktā /	yazwI-tugA-sEnDava-pippalIBiH sa-SarkarABiH triPalA prayuktAH /
   āyuḥpradā vṛṣyatamātimedhyā bhavej jarāvyādhivināśanī ca // Yś_79 //	AyuH-pradA vRzyatamA-atimeDyA Bavet jarA-vyADi-vinASanI ca // YH-_79 //
   cūrṇaṃ śvadaṃṣṭrāmalakāmṛtānāṃ lihet sasarpir madhunā ca yuktam /	cUrNam SvadaMzwrA-Amalaka-amRtAnAm lihet sa-sarpiH maDunA ca yuktam /
   vṛṣyaḥ sthiraḥ śāntavikāraduḥkhaḥ samāśataṃ jīvati kṛṣṇakeśaḥ // Yś_80 //	vRzyaH sTiraH SAnta-vikAra-duHKaH samASatam jIvati kRzNa-keSaH // YH-_80 //
   nimbasya tailaṃ prakṛtistham evaṃ nasyāṃ niṣiktaṃ vidhinā yathāvat /	nimbasya tElam prakRti-sTam evam nasyAm niziktam viDinA yaTAvat /
   māsena tat kṣīraghṛtopayojyaṃ jarāprabhūtaṃ palitaṃ nihanti // Yś_81 //	mAsena tat kzIra-GRta-upayojyam jarA-praBUtam palitam nihanti // YH-_81 //
   gokṣurakaḥ kṣurakaḥ śatamūlī vānari nāgabalātibalā ca /	gokzurakaH kzurakaH SatamUlI vAnari nAgabalA-atibalA ca /
   cūrṇam idaṃ payasā niśi peyaṃ yasya gṛhe pramadāśatam asti // Yś_82 //	cUrNam idam payasA niSi peyam yasya gRhe pramadA-Satam asti // YH-_82 //
   madhukāṃ madhunā ghṛtena ca pralihan kṣīram anuprayojayet /	maDukAm maDunA GRtena ca pralihan kzIram anuprayojayet /
   labhate ca na dhātusaṃkṣayaṃ pramadānāṃ ca śataṃ ca gacchati // Yś_83 //	laBate ca na DAtu-saMkzayam pramadAnAm ca Satam ca gacCati // YH-_83 //
   yaṣṭīkaṣāyaṃ lavaṇāgrayuktaṃ kaliṅgakṛṣṇāphalakalkamiśram /	yazwI-kazAyam lavaNa-agra-yuktam kaliFga-kRzNA-Pala-kalka-miSram /
   sakṣaudram etad vamanaṃ prayojyaṃ ghrāṇāsyakaṇṭhaśravaṇāmayeṣu // Yś_84 //	sa-kzOdram etat vamanam prayojyam GrANa-Asya-kaNWa-SravaNa-Amayezu // YH-_84 //
   harītakībhiḥ kvathitaṃ suvīraṃ dantyaṅghrikṛṣṇāviḍacūrṇayuktam /	harItakIBiH kvaTitam su-vIram dantI-aFGri-kRzNA-vixa-cUrNa-yuktam /
   virecanaṃ sorubutailam etan niratyayaṃ yojyam athāmayaghnam // Yś_85 //	virecanam sa-uru-butElam etat niratyayam yojyam aTa-Amaya-Gnam // YH-_85 //
   rāsnārāṭhaphalatrayāmṛtalatāyukpañcamūlībalā-	rAsnA-rAWa-Palatraya-amRta-latA-AyukpaQcamUlI-balA-
   māṃsakvāthayutaḥ satailalavaṇakṣaudrāṃśasarpirguḍaḥ /	mAMsa-kvATa-yutaH sa-tEla-lavaNa-kzOdra-aMSa-sarpiH-guxaH /
   puṣpāhvāghanakuṣṭhabilvaphalinīkṛṣṇāvacākalkito	puzpAhvA-Gana-kuzWa-bilva-PalinI-kRzNA-vacA-kalkitaH-
   vastiḥ kāñjikadugdhamūtrasahito vātāmayebhyo hitaḥ // Yś_86 //	vastiH kAQjika-dugDa-mUtra-sahitaH vAta-AmayeByaH hitaH // YH-_86 //
   tailaṃ balākvathitakalkasugandhigarbhasiddhaṃ	tElam balA-kvaTita-kalka-suganDi-garBa-sidDam
   payodadhituṣodakamastucukraiḥ /	payaH-daDi-tuza-udaka-mastu-cukrEH /
   tadvat sahācarasaraṇyamṛtāvarībhiḥ pratyekapakvam anuvāsasamīraṇaghnam //	tadvat sahAcara-saraNI-amRtA-varIBiH pratyeka-pakvam anuvAsa-samIraNa-Gnam //
   Yś_87 //	YH-_87 //
   nasyaṃ vidadhyād guḍanāgaraṃ vā sasaindhavāṃ māgadhikām athovā /	nasyam vidaDyAt guxa-nAgaram vA sa-sEnDavAm mAgaDikAm aTa-uvA /
   ghrāṇāsyamanyāhanubāhupṛṣṭhaśirokṣikaṇṭhaśravaṇāmayeṣu // Yś_88 //	GrANa-AsyamanyA-hanu-bAhu-pRzWa-Sirokzi-kaNWa-SravaNa-Amayezu // YH-_88 //
   śreṣṭhaḥ parpaṭako jvareṣu vihitas tṛṣṇāsu pañcāmliko	SrezWaH parpawakaH jvarezu vihitaH tRzNAsu paQcAmlikaH-
   lājā cchardiṣu vastijeṣu girijo meheṣu dhātrīrasaḥ /	lAjA cCardizu vasti-jezu girijaH mehezu DAtrI-rasaH /
   rāsnā vātagadeṣu mūtram udare plīhāmaye pippalī	rAsnA vAta-gadezu mUtram udare plIha-Amaye pippalI
   saṃdhāne kṛmihā viṣe śukataruḥ śophe tathā gugguluḥ // Yś_89 //	saMDAne kRmi-hA vize SukataruH SoPe taTA gugguluH // YH-_89 //
   vṛṣo 'śrapitte kuṭajo 'tisāre bhallātam arśassu gareṣu hema /	vRzaH aSrapitte kuwajaH atisAre BallAtam arSassu garezu hema /
   sthūleṣu dāruḥ kṛmiṣu krimighnaṃ harītakī pāṇḍugadeṣu śasyate // Yś_90 //	sTUlezu dAruH kRmizu krimi-Gnam harItakI pANxu-gadezu Sasyate // YH-_90 //
   akṣyāmayeṣu triphalā vadanti śūleṣu sarveṣu tathā rasonam /	akzi-Amayezu triPalA vadanti SUlezu sarvezu taTA rasonam /
   kuṣṭheṣu nityaṃ khadirasya sāraṃ sarveṣu kāseṣu nidigdhikāṃ ca // Yś_91 //	kuzWezu nityam Kadirasya sAram sarvezu kAsezu nidigDikAm ca // YH-_91 //
   śaṃsanti vājīkaraṇe śvadaṃṣṭrām uraḥkṣate nāgabalā balāṃ ca /	SaMsanti vAjIkaraNe SvadaMzwrAm uraH-kzate nAgabalAH balAm ca /
   rasāyaneṣv āmalakaṃ sadevagraheṣu rogeṣu śilāhvayaṃ ca // Yś_92 //	rasAyanezu Amalakam sa-deva-grahezu rogezu SilAhvayam ca // YH-_92 //
   ity ete vidhivihitāḥ prasiddhayogāḥ siddhyarthaṃ vinigaditā bhiṣagvarāṇām	iti ete viDi-vihitAH prasidDa-yogAH sidDi-arTam vinigaditAH Bizaj-varANAm
   dṛṣṭvaitān katham acikitsako 'pi yuñjyād ity arthaṃ punar api vakṣyate	dRzwvA-etAn kaTam acikitsakaH api yuQjyAt iti arTam punar api vakzyate
   'tra kiṃcit // Yś_93 //	atra kiMcid // YH-_93 //
   saṃdhāraṇānaśanajāgaraṇoccabhāṣāvyāyāmayānakaṭutiktakaṣāyarūkṣaiḥ /	saMDAraNa-anaSana-jAgaraNa-ucca-BAzA-vyAyAma-yAna-kawu-tikta-kazAya-rUkzEH /
   cintāvyavāyabhayalaṅghanaśokaśītair vāyuḥ prakopam upayāti ghanāgame ca //	cintA-vyavAya-Baya-laFGana-Soka-SItEH vAyuH prakopam upayAti Gana-Agame ca //
   Yś_94 //	YH-_94 //
   kaṭvāmlamadyalavaṇoṣṇavidāhitīkṣṇakrodhānalātapapariśramaśuṣkaśākaiḥ /	kawva-amla-madya-lavaNa-uzNa-vidAhi-tIkzNa-kroDa-anala-Atapa-pariSrama-Suzka-SAkEH /
   kṣārādyajīrṇaviṣamāśanabhojanaś ca pittaṃ prakopam upayāti ghanātyaye ca	kzAra-Adi-ajIrNa-vizama-aSana-BojanaH ca pittam prakopam upayAti GanAtyaye ca
   // Yś_95 //	// YH-_95 //
   svapnād divā madhuraśītalamatsamāṃsagurvāmlapicchalatilekṣupayovikāraiḥ /	svapnAt divA maDura-SItala-matsa-mAMsa-guru-Amla-picCala-ti-la-ikzu-payaH-vikArEH /
   snigdhātitṛptilavaṇodakapānabhakṣaiḥ śleṣmā prakopam upayāti tathā vasante	snigDa-ati-tRpti-lavaNa-udaka-pAna-BakzEH SlezmA prakopam upayAti taTA vasante
   // Yś_96 //	// YH-_96 //
   ity evam ete kramaśo dviśo vā doṣāḥ pravṛddhā yugapat trayo vā /	iti evam ete kramaSas dviSas vA dozAH pravRdDAH yugapad trayaH vA /
   kurvanti rogān vividhān śarīre saṃkhyātu saṃjnāvigatān anekān // Yś_97 //	kurvanti rogAn viviDAn SarIre saMKyAtu saMjnA-vigatAn anekAn // YH-_97 //
   pāruṣyasaṃkocanatodaśūlaśyāmatvam aṅgavyathabhaṅgaceṣṭān /	pAruzya-saMkocana-toda-SUla-SyAma-tvam aFga-vyaTa-BaFga-cezwAn /
   suptatvaśītatvakharatvaśoṣān karmāṇi vāyoḥ pravadanti tajjñāḥ // Yś_98 //	supta-tva-SIta-tva-Kara-tva-SozAn karmANi vAyoH pravadanti tad-jQAH // YH-_98 //
   parisravasvedavidāharāgadaurgandhisaṃkledavipākakopān /	parisrava-sveda-vidAha-rAga-dOrganDi-saMkleda-vipAka-kopAn /
   pralāpamūrchabhramapītabhāvān pittasya karmāṇi vadanti tajjñāḥ // Yś_99 //	pralApa-mUrCa-Brama-pIta-BAvAn pittasya karmANi vadanti tad-jQAH // YH-_99 //
   śvetatvaśītatvagurutvakaṇḍūsnehopadehastimitatvalepān /	Sveta-tva-SIta-tva-guru-tva-kaNxU-sneha-upadeha-stimita-tva-lepAn /
   utsekasaṃghātacirakriyāś ca kaphasya karmāṇi vadanti tajjnāḥ // Yś_100 //	utseka-saMGAta-cira-kriyAH ca kaPasya karmANi vadanti tad-jnAH // YH-_100 //
   etāni liṅgāni ca tatkṛtānāṃ sarvāmayānām api naikanāmnām /	etAni liFgAni ca tad-kRtAnAm sarva-AmayAnAm api na-eka-nAmnAm /
   kaścid bhavet prāptiviśeṣa eṣāṃ saṃjñāntaraṃ yena tu saṃprayānti // Yś_101	kaScid Bavet prApti-viSezaH ezAm saMjQA-antaram yena tu saMprayAnti // YH-_101
   ālasyatandrāhṛdayāviśuddhidoṣāpravṛttikṣudabhāvamūtraiḥ /	Alasya-tandrA-hRdaya-aviSudDi-doza-apravRtti-kzuda-BAva-mUtrEH /
   gurūdaratvārucisuptatābhir āmānvitaṃ vyādhim udāharanti // Yś_102 //	guru-udara-tva-aruci-suptatABiH Ama-anvitam vyADim udAharanti // YH-_102 //
   snigdhoṣṇasthiravṛṣyabalyalavaṇasvādvamlatailātapa-	snigDa-uzNa-sTira-vRzya-balya-lavaNa-svAdu-amla-tEla-Atapa-
   snānābhyañjanavastimāṃsamadirāsaṃvāhanonmardanaiḥ /	snAna-aByaQjana-vasti-mAMsa-madirA-saMvAhana-unmardanEH /
   snehasvedanirūhanasyaśamanasnehopanāhādikaṃ	sneha-sveda-nirUha-nasya-Samana-sneha-upanAha-Adikam
   pānāhāravihārabheṣajam idaṃ vātapraśāntim nayet // Yś_103 //	pAna-AhAra-vihAra-Bezajam idam vAta-praSAntim nayet // YH-_103 //
   tiktasvādukaṣāyaśītapavanacchāyāniśāvījanaṃ	tikta-svAdu-kazAya-SIta-pavana=-CAyA-niSAvIjanam
   jyotsnābhūgṛhayantravārijaladastrīgātrasaṃsparśanam /	jyotsnA-BUgRha-yantra-vAri-jalada-strI-gAtra-saMsparSanam /
   sarpiḥkṣīravirekasekarudhirasrāvapradehādikaṃ	sarpiH-kzIra-vireka-seka-ruDira-srAva-pradeha-Adikam
   pānāhāravihārabheṣajam idaṃ pittaṃ praśāntiṃ nayet // Yś_104 //	pAna-AhAra-vihAra-Bezajam idam pittam praSAntim nayet // YH-_104 //
   rūkṣakṣārakaṣāyatiktakaṭukavyāyāmaniṣṭīvanaṃ	rUkza-kzAra-kazAya-tikta-kawuka-vyAyAm-a-nizwI-vanam
   strīsevādhvaniyuddhajāgarajalakrīḍāpadāghātanam /	strI-sevA-Dva-niyudDa-jAgara-jala-krIxA-pada-AGAtanam /
   dhūmātyuṣṇaśirovirekavamanasvedopavāsādikaṃ	DUma-ati-uzNa-SiraH-vireka-vamana-sveda-upavAsa-Adikam
   pānāhāravihārabhaiṣajam idaṃ śleṣmānam ugraṃ jayet // Yś_105 //	pAna-AhAra-vihAra-BEzajam idam SlezmAnam ugram jayet // YH-_105 //
   āmaṃ jayel laṅghanakolapeyālaghvannasūpodakatiktayūṣaiḥ /	Amam jayet laFGana-kola-peyA-laGu-anna-su-upa-udaka-tikta-yUzEH /
   virūkṣaṇasvedanapācanaiś ca saṃśodhanair ūrdhvam adhas tathā ca // Yś_106	virUkzaNa-svedana-pAcanEH ca saMSoDanEH UrDvam aDas taTA ca // YH-_106
   hemantavarṣāśiśireṣu vāyoḥ pittasya toyāntanidāghayoś ca /	hemanta-varza-aSiSirezu vAyoH pittasya toya-anta-nidAGayoH ca /
   kaphasya kopaḥ kusumāgame ca kurvanti tad vai vihitaṃ yathaiṣām // Yś_107	kaPasya kopaH kusuma-Agame ca kurvanti tat vE vihitam yaTA-ezAm // YH-_107
   kaphasya kope vamanaṃ sanasyaṃ virecanaṃ pittabhave vikāre /	kaPasya kope vamanam sanasyam virecanam pitta-Bave vikAre /
   vātātmake vastim udāharanti saṃsargaje 'pi vyatimiśram etat // Yś_108 //	vAta-Atmake vastim udAharanti saMsarga-je api vyatimiSram etat // YH-_108 //
   vāto 'mlatailalavaṇair madhurānnapānaiḥ pittaṃ tathā	vAtaH amla-tEla-lavaNEH maDura-anna-pAnEH pittam taTA
   madhuratiktakaṣāyaśītaiḥ /	maDura-tikta-kazAya-SItEH /
   śleṣmāpi tiktakaṭurūkṣakaṣāyatīkṣṇair āmaṃ praśāntim upayānty apatarpaṇena	SlezmA-api tikta-kawu-rUkza-kazAya-tIkzNEH Amam praSAntim upayAnti apatarpaNena
   // Yś_109 //	// YH-_109 //
   buddhvaitad anyad api yat tad anuktam atra yuktyā svayaṃ samadhigamya	budDvA-etat anyat api yat tat anuktam atra yuktyA svayam samaDigamya
   yathānurūpam /	yaTA-anurUpam /
   rogeṣu bheṣajam analpamatir vidadhyāc chāstraṃ hi kiṃcid upadeśalavaṃ	rogezu Bezajam analpa-matiH vidaDyAt SAstram hi kiMcid upadeSa-lavam
   karoti // Yś_110 //	karoti // YH-_110 //
   guṇādhikaṃ yogaśataṃ nibadhya prāptaṃ mayā puṇyam anuttaraṃ yat /	guNa-aDikam yoga-Satam nibaDya prAptam mayA puNyam anuttaram yat /
   nānāprakārāmayanīḍabhūtaṃ kṛtsnaṃ jagat tena bhavatv arogam // Yś_111 //	nAnA-prakAra-Amaya-nIxa-BUtam kRtsnam jagat tena Bavatu arogam // YH-_111 //
