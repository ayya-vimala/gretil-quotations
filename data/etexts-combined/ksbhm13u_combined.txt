   //śāntiparva//	//-SAnti-parva//
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_13.1 //	devIm sarasvatIm vyAsam tatas jayam-udIrayet // Bhmd-_13.1 //
   kṛtodakaṃ kṛtāśaucaṃ sthitaṃ surasarittaṭe /	kRta-udakam kRta-ASOcam sTitam surasarit-tawe /
   munayo 'bhyāyayurdraṣṭuṃ nāradādyā yudhiṣṭhiram // Bhmj_13.2 //	munayaH aByAyayuH-drazwum nArada-AdyAH yuDizWiram // Bhmd-_13.2 //
   teṣu prāptāsanārghyeṣu pūjiteṣu purodhasā /	tezu prApta-Asana-arGyezu pUjitezu puroDasA /
   prītyā provāca devarṣiḥ pṛṣṭvā nṛpamanāmayam // Bhmj_13.3 //	prItyA provAca devarziH pRzwvA nRpam-anAmayam // Bhmd-_13.3 //
   diṣṭyā virājase rājankuśalī nihatāhitaḥ /	dizwyA virAjase rAjan-kuSalI nihata-ahitaH /
   diṣṭyā śalyādayo vīrā yātā vṛtrasamā kṣayam // Bhmj_13.4 //	dizwyA Salya-AdayaH vIrAH yAtA vRtra-samA kzayam // Bhmd-_13.4 //
   kacchinna bandhuvirahādavasthāṃ kātarocitām /	kacCin-na banDu-virahAt-avasTAm kAtara-ucitAm /
   mohādālambya dhairyaghnīṃ vijayaṃ nābhinandasi // Bhmj_13.5 //	mohAt-Alambya DErya-GnIm vijayam na-aBinandasi // Bhmd-_13.5 //
   ityukte divyamuninā niḥśvasyovāca dharmajaḥ /	iti-ukte divya-muninA niHSvasya-uvAca DarmajaH /
   śmaśānasadṛśe rājye ko 'sminmodeta mādṛśaḥ // Bhmj_13.6 //	SmaSAna-sadRSe rAjye kaH asmin-modeta mAdRSaH // Bhmd-_13.6 //
   guravaḥ suhṛdaḥ putrā bhṛtyāḥ saṃbandhibāndhavāḥ /	guravaH suhRdaH putrAH BRtyAH saMbanDi-bAnDavAH /
   śarīraśeṣairasmābhirghātitā vibhavārthibhiḥ // Bhmj_13.7 //	SarIra-SezEH-asmABiH-GAtitAH viBava-arTiBiH // Bhmd-_13.7 //
   yadarthaṃ rājyamīhante rājāno hatakaṇṭakam /	yad-arTam rAjyam-Ihante rAjAnaH hata-kaNwakam /
   te hatāḥ svajanāḥ sarve gato niṣphalatāṃ śramaḥ // Bhmj_13.8 //	te hatAH sva-janAH sarve gataH nizPala-tAm SramaH // Bhmd-_13.8 //
   idaṃ dahati me ceto yatkarṇo vinipātitaḥ /	idam dahati me cetaH yat-karNaH vinipAtitaH /
   sa hi me kathitaḥ kuntyā bhrātā tapanasaṃbhavaḥ // Bhmj_13.9 //	sa hi me kaTitaH kuntyA BrAtA tapana-saMBavaH // Bhmd-_13.9 //
   purā vikārajaḥ krodhastasminmama puraḥsaraḥ /	purA vikAra-jaH kroDaH-tasmin-mama puraHsaraH /
   kuntyāḥ sadṛśapādo 'sāviti mārdavamāyayau // Bhmj_13.10 //	kuntyAH sadRSa-pAdaH asO=-iti mArdavam-AyayO // Bhmd-_13.10 //
   aiśvaryalubdhairasmābhirnihataḥ sa sahodaraḥ /	ESvarya-lubDEH-asmABiH-nihataH sa sahodaraH /
   narakāparaparyāyaṃ dhigrājyamadhunā mama // Bhmj_13.11 //	naraka-apara-paryAyam Dik-rAjyam-aDunA mama // Bhmd-_13.11 //
   asmadarthe raho mātrā yācitaḥ sa mahāyaśāḥ /	asmad-arTe rahaH mAtrA yAcitaH sa mahA-yaSAH /
   kāle kāle rarakṣāsmānpatitānvadhagocare // Bhmj_13.12 //	kAle kAle rarakzA-asmAn-patitAn-vaDa-gocare // Bhmd-_13.12 //
   śrotumicchāmi bhagavaṃstasya śāpo yathābhavat /	Srotum-icCAmi Bagavan=-tasya SApaH yaTA-Bavat /
   iti rājñā viṣaṇṇena pṛṣṭaḥ provāca nāradaḥ // Bhmj_13.13 //	iti rAjQA vizaNNena pRzwaH provAca nAradaH // Bhmd-_13.13 //
   yuṣmaddeṣātpurā karṇo bhāradvājamayācata /	yuzmad-dezAt-purA karNaH BAradvAjam-ayAcata /
   brahmāstraṃ tacca na dadau droṇo 'smai phalguṇapriyāt // Bhmj_13.14 //	brahmAstram tat-ca na dadO droNaH asmE PalguNa-priyAt // Bhmd-_13.14 //
   jñātavyaṃ brāhmaṇenaitadityuktastena duḥkhitaḥ /	jQAtavyam brAhmaNena-etat-iti-uktaH-tena duHKitaH /
   vipraveṣaṃ vidhāyāśu jāmadagnyāśramaṃ yayau // Bhmj_13.15 //	vipra-vezam viDAya-ASu jAmadagnya-ASramam yayO // Bhmd-_13.15 //
   anyevāsī bhṛgubhuvaḥ so 'tha brahmāstrayācakaḥ /	anyevAsI BRgu-BuvaH saH aTa brahmAstra-yAcakaH /
   vicacāra ciraṃ dhanvī mahendragirisānuṣu // Bhmj_13.16 //	vicacAra ciram DanvI mahA-indra-giri-sAnuzu // Bhmd-_13.16 //
   taṃ kadāciddijaḥ kaścidajñānāvāptakilbiṣam /	tam kadAcid-dijaH kaScid-ajQAna-avApta-kilbizam /
   śaśāpātyantakupito homadhenunikārataḥ // Bhmj_13.17 //	SaSApa-atyanta-kupitaH homaDenu-nikArataH // Bhmd-_13.17 //
   mohādapakṛtaṃ yasmāddhomadhenormama tvayā /	mohAt-apakRtam yasmAt-homaDenoH-mama tvayA /
   saktasya śatruṇā tasmādbhūste cakraṃ grasiṣyati // Bhmj_13.18 //	saktasya SatruNA tasmAt-BUH-te cakram grasizyati // Bhmd-_13.18 //
   iti śaptaḥ sa vipreṇa dahyamāna ivāniśam /	iti SaptaH sa vipreNa dahyamAnaH iva-aniSam /
   ārādhya rāmaṃ brahmāstramavāpa vipulaśramaḥ // Bhmj_13.19 //	ArADya rAmam brahmAstram-avApa vipula-SramaH // Bhmd-_13.19 //
   tataḥ kadācitsaṃjātavisramavāpa bhṛgusaṃbhavaḥ /	tatas kadAcid-saMjAta-visram-avApa BRgu-saMBavaH /
   karṇasyāṅke śiraḥ kṛtvā suṣvāpa vratakarṣitaḥ // Bhmj_13.20 //	karNasya-aFke SiraH kRtvA suzvApa vrata-karzitaH // Bhmd-_13.20 //
   atrāntare kṛmistīkṣṇadaṃṣṭroṣṭhacaraṇaḥ kṛśaḥ /	atra-antare kRmiH-tIkzNa-daMzwra-uzWa-caraNaH kRSaH /
   adaśaddāruṇaḥ karṇamalarko nāma duḥsahaḥ // Bhmj_13.21 //	adaSat-dAruNaH karNam-alarkaH nAma duHsahaH // Bhmd-_13.21 //
   guruprabodhacakito yāvatsehe sa tadvyathām /	guru-praboDa-cakitaH yAvat-sehe sa tad-vyaTAm /
   tāvattadrudhirāsikto nidrāṃ tatyāja bhārgavaḥ // Bhmj_13.22 //	tAvat-tat-ruDira-AsiktaH nidrAm tatyAja BArgavaH // Bhmd-_13.22 //
   kimetaditi saṃbhrāntaḥ śoṇitasparśakūṇitaḥ /	kim-etat-iti saMBrAntaH SoNita-sparSa-kUNitaH /
   daṣṭaṃ rādheyamālokya dadarśa vikṛtākṛtim // Bhmj_13.23 //	dazwam rADeyam-Alokya dadarSa vikRta-AkRtim // Bhmd-_13.23 //
   rāmeṇa dṛṣṭamātro 'tha bhasmībhūtaḥ kṛmiḥ kṣaṇāt /	rAmeNa dRzwa-mAtraH aTa BasmIBUtaH kRmiH kzaNAt /
   rākṣaso lohitagrīvaḥ pradīptākṣo babhūva saḥ // Bhmj_13.24 //	rAkzasaH lohita-grIvaH pradIpta-akzaH baBUva saH // Bhmd-_13.24 //
   so 'bravīdbhṛgubhāryāyāṃ cāpalādabhilāṣukaḥ /	saH abravIt-BRgu-BAryAyAm cApalAt-aBilAzukaH /
   gṛdhro nāma surārātiḥ śapte 'haṃ muninā purā // Bhmj_13.25 //	gRDraH nAma surArAtiH Sapte aham muninA purA // Bhmd-_13.25 //
   tacchāpānnirayaṃ yātaḥ pāpāṃ yonimimāṃ vibho /	tad-SApAt-nirayam yAtaH pApAm yonim-imAm viBo /
   tvatsaṃdarśanaparyantāṃ prapannaḥ kṣapitā ca sā // Bhmj_13.26 //	tvad-saMdarSana-paryantAm prapannaH kzapitA ca sA // Bhmd-_13.26 //
   ityuktvā rākṣase yāte karṇaṃ papraccha bhārgavaḥ /	iti-uktvA rAkzase yAte karNam papracCa BArgavaH /
   kastvaṃ nāsi dvijo nūnaṃ kṣattrastīvravyathāsahaḥ // Bhmj_13.27 //	kaH-tvam na-asi dvijaH nUnam kzattraH-tIvra-vyaTA-sahaH // Bhmd-_13.27 //
   śrutvaitaccakitaḥ karṇo nijaṃ tasmai nyavedayat /	SrutvA-etat-cakitaH karNaH nijam tasmE nyavedayat /
   kulaṃ nāma ca yenāśu taṃ śaśāpa ruṣā guruḥ // Bhmj_13.28 //	kulam nAma ca yena-ASu tam SaSApa ruzA guruH // Bhmd-_13.28 //
   brāhmaṇaccadmanā yasmādbrahmāstraṃ prāptavānasi /	brAhmaNa=-cadmanAH yasmAt-brahmAstram prAptavAn-asi /
   tasmāttavaitatparyante vināśamupayāsyati // Bhmj_13.29 //	tasmAt-tava-etat-paryante vinASam-upayAsyati // Bhmd-_13.29 //
   nirasto bhārgaveṇeti karṇaḥ prāpya suyodhanam /	nirastaH BArgaveNa-iti karNaH prApya suyoDanam /
   yuṣmatsaṃgharṣasauhārdāttenāṅgeṣu kṛtaḥ patiḥ // Bhmj_13.30 //	yuzmad-saMGarza-sOhArdAt-tena-aFgezu kRtaH patiH // Bhmd-_13.30 //
   citrāṅgadasya tanayāṃ kaliṅganṛpateḥ purā /	citrAFgadasya tanayAm kaliFga-nRpateH purA /
   tadbāhubalamāśritya jahāra dhṛtarāṣṭrajaḥ // Bhmj_13.31 //	tad-bAhu-balam-ASritya jahAra DRtarAzwra-jaH // Bhmd-_13.31 //
   tasminsvayaṃvare karṇaḥ kupitaṃ rājamaṇḍalam /	tasmin-svayaMvare karNaH kupitam rAja-maNxalam /
   yāte duryodhane pūrvameko darpadayodhayat // Bhmj_13.32 //	yAte duryoDane pUrvam-ekaH darpat-ayoDayat // Bhmd-_13.32 //
   jitvā samastabhūpālāñjarāsaṃdhaṃ yaśonidhiḥ /	jitvA samasta-BUpAlAn-jarAsaMDam yaSaH-niDiH /
   saṃdehadolāmanayanniyuddhena baloddhataḥ // Bhmj_13.33 //	saMdeha-dolAm-anayat-niyudDena bala-udDataH // Bhmd-_13.33 //
   jarāsaṃdho dadau tasmai mālinīṃ nagarīṃ jitaḥ /	jarAsaMDaH dadO tasmE mAlinIm nagarIm jitaH /
   anye ca tatyajurvīrā bhāgaṃ bhāgaṃ nareśvarāḥ // Bhmj_13.34 //	anye ca tatyajuH-vIrAH BAgam BAgam nareSvarAH // Bhmd-_13.34 //
   vañcitaḥ sa surendreṇa varmakuṇḍalahāriṇā /	vaQcitaH sa sura-indreNa varma-kuNxala-hAriNA /
   śaptaḥ pūrvaṃ dvijendreṇa guruṇā bhārgavena ca // Bhmj_13.35 //	SaptaH pUrvam dvijendreNa guruNA BArgavena ca // Bhmd-_13.35 //
   prājñayāmantritaḥ kuntyā gāṅgeyena tiraskṛtaḥ /	prAjQayA-mantritaH kuntyAH gAFgeyena tiraskRtaH /
   śalyena tejasaḥ śāntyai śrāvitaḥ paruṣā giraḥ // Bhmj_13.36 //	Salyena tejasaH SAntyE SrAvitaH paruzAH giraH // Bhmd-_13.36 //
   hataḥ kṛṣṇadhiyā dhīro divyāstraiḥ śakrajanmanā /	hataH kRzNa-DiyA DIraH divya-astrEH Sakra-janmanA /
   anyathā samare hanyātkastamūrjitavikramam // Bhmj_13.37 //	anyaTA samare hanyAt-kaH-tam-Urjita-vikramam // Bhmd-_13.37 //
   nāradeneti kathite śokārtaṃ dharmanandanam /	nAradena-iti kaTite Soka-Artam Darmanandanam /
   uvāca kuntī dhairyeṇa vidhūya tanayavyathām // Bhmj_13.38 //	uvAca kuntI DEryeNa viDUya tanaya-vyaTAm // Bhmd-_13.38 //
   raviṇāpyarthitaḥ saṃdhiṃ bubudhe na vidhervaśāt /	raviNA-api-arTitaH saMDim bubuDe na viDeH-vaSAt /
   yuṣmaddveṣī sa satataṃ mayā svayamupekṣitaḥ // Bhmj_13.39 //	yuzmad-dvezI sa satatam mayA svayam-upekzitaH // Bhmd-_13.39 //
   yātaḥ sa sūryasadanaṃ saṃmukhaṃ samare hataḥ /	yAtaH sa sUrya-sadanam saMmuKam samare hataH /
   mā śucaḥ prāptamadhunā bhuṅkṣva rājyamanākulaḥ // Bhmj_13.40 //	mA SucaH prAptam-aDunA BuFkzva rAjyam-anAkulaH // Bhmd-_13.40 //
   na lebhe śarma vipulānkarṇasya kalayanguṇān /	na leBe Sarma vipulAn-karNasya kalayan-guNAn /
   so 'bravīdgūhanānmāturajñāto 'smābhiragrajaḥ // Bhmj_13.41 //	saH abravIt-gUhanAt-mAtuH-ajQAtaH asmABiH-agrajaH // Bhmd-_13.41 //
   yasmāttasmādbhaviṣyanti cchinnasattvā sadā striyaḥ /	yasmAt-tasmAt-Bavizyanti cCinna-sattvA sadA striyaH /
   bhaikṣyeṇa phalamūlairvā vṛttayaḥ santyavāritāḥ // Bhmj_13.42 //	BEkzyeNa Pala-mUlEH-vA vRttayaH santi-avAritAH // Bhmd-_13.42 //
   tāstyaktāḥ kathamasmābhirghoraḥ sarvakṣayaḥ kṛtaḥ /	tAH-tyaktAH kaTam-asmABiH-GoraH sarva-kzayaH kRtaH /
   lobhāddharmaṃ parityajya prajñāhīnairabhikṣavat // Bhmj_13.43 //	loBAt-Darmam parityajya prajQA-hInEH-aBikza-vat // Bhmd-_13.43 //
   dhyātvāsmābhiḥ kulācāraṃ vikrītā tridive gatiḥ /	DyAtvA-asmABiH kula-AcAram vikrItA tridive gatiH /
   aho śvabhirivāsmābhirghoraḥ sarvakṣayaḥ kṛtaḥ // Bhmj_13.44 //	aho SvaBiH-iva-asmABiH-GoraH sarva-kzayaH kRtaH // Bhmd-_13.44 //
   aṅgakṣayāvadhi kṣudraiḥ kalaho vipulaḥ kṛtaḥ /	aFga-kzaya-avaDi kzudrEH kalahaH vipulaH kRtaH /
   mittrabanadhuviyogogragrāhasaṃsāravāridhim // Bhmj_13.45 //	mittra-banaDu-viyoga-ugra-grAha-saMsAra-vAriDim // Bhmd-_13.45 //
   saṃgatyāgaplavo naiṣa tarāmi vitaraspṛhaḥ /	saMga-tyAga-plavaH na-eza tarAmi vitara-spRhaH /
   arjunaḥ pṛthivīṃ vīro rakṣatvasmāsu gauravāt // Bhmj_13.46 //	arjunaH pRTivIm vIraH rakzatu-asmAsu gOravAt // Bhmd-_13.46 //
   tyajāmyāyāsavirasāmetāṃ kutsitajīvikām /	tyajAmi-AyAsa-virasAm-etAm kutsita-jIvikAm /
   ityuktvati saṃtapte dharmaputre dhanaṃjayaḥ // Bhmj_13.47 //	iti-uktvati saMtapte Darmaputre DanaMjayaH // Bhmd-_13.47 //
   uvāca kopatāmrākṣaḥ kṣaṇamālokayankṣitim /	uvAca kopa-tAmra-akzaH kzaNam-Alokayan-kzitim /
   aho nu devaśaptānāṃ duḥkhānyante sukhānyati // Bhmj_13.48 //	aho nu deva-SaptAnAm duHKAni-ante suKAni-ati // Bhmd-_13.48 //
   tatsarveṣvapi śocanti sarvathā vidhivañcitāḥ /	tat-sarvezu-api Socanti sarvaTA viDi-vaQcitAH /
   hāsāya sādhugoṣṭhīṣu saṃnyāso 'yaṃ tavādhunā // Bhmj_13.49 //	hAsAya sADu-gozWIzu saMnyAsaH ayam tava-aDunA // Bhmd-_13.49 //
   naṣṭāmarthayamānasya prāptāṃ ca tyajataḥ śriyam /	nazwAm-arTayamAnasya prAptAm ca tyajataH Sriyam /
   avasthāviparīteṣu klībakāryeṣu majjatām // Bhmj_13.50 //	avasTA-viparItezu klIba-kAryezu majjatAm // Bhmd-_13.50 //
   saṃnyāso dīrghasūtrāṇāmālasyamabhidhīyate /	saMnyAsaH dIrGasUtrANAm-Alasyam-aBiDIyate /
   lajjākaramato loke kimanyatprājñagarhitam // Bhmj_13.51 //	lajjA-karam-atas loke kim-anyat-prAjQa-garhitam // Bhmd-_13.51 //
   yatsarvaṃ tyajati kṣipraṃ naraḥ kṣība ivāmbaram /	yat-sarvam tyajati kzipram naraH kzIbaH iva-ambaram /
   apūrvamidamārabdhaṃ bhavatā vyasanādhikam // Bhmj_13.52 //	apUrvam-idam-ArabDam BavatA vyasana-aDikam // Bhmd-_13.52 //
   na kadācicchruto 'smābhiḥ kila bhikṣāśano nṛpaḥ /	na kadAcid-SrutaH asmABiH kila BikzA-aSanaH nRpaH /
   kramaprāptāmimāṃ lakṣmīṃ bhaja rājannavikriyaḥ // Bhmj_13.53 //	krama-prAptAm-imAm lakzmIm Baja rAjan=-avikriyaH // Bhmd-_13.53 //
   dhanināmeva dhanyānāṃ yajñadānādikāḥ kriyāḥ /	DaninAm-eva DanyAnAm yajQa-dAna-AdikAH kriyAH /
   yathā hi śocyastyaktārtho na tathā tyaktajīvitaḥ // Bhmj_13.54 //	yaTA hi SocyaH-tyakta-arTaH na taTA tyakta-jIvitaH // Bhmd-_13.54 //
   vyasurmuhūrtaṃ nidhano nirdhanastu sadā mṛtaḥ /	vyasuH-muhUrtam niDanaH nirDanaH-tu sadA mRtaH /
   imāṃ vasumatīṃ rājanmāndhātṛnahuṣopamaḥ // Bhmj_13.55 //	imAm vasumatIm rAjan-mAnDAtR-nahuza-upamaH // Bhmd-_13.55 //
   avāpya vividhairyajñairyajasva bahudakṣiṇaiḥ /	avApya viviDEH-yajQEH-yajasva bahu-dakziNEH /
   iti śakrasutenokto dharmasūnurabhāṣata // Bhmj_13.56 //	iti Sakra-sutena-uktaH DarmasUnuH-aBAzata // Bhmd-_13.56 //
   śrotumarhasi me pārtha hitvā grāmyasukhaspṛhām /	Srotum-arhasi me pArTa hitvA grAmya-suKa-spRhAm /
   śīrṇaparṇalavāhāraḥ samaḥ śāntapriyāpriyaḥ // Bhmj_13.57 //	SIrNa-parNa-lava-AhAraH samaH SAnta-priya-apriyaH // Bhmd-_13.57 //
   sa brahmacārī vipine kuraṅgāṇāṃ vihāriṇām /	sa brahmacArI vipine kuraFgANAm vihAriNAm /
   dhiyā na cintaye kiṃcinmaunī vigalitāgrahaḥ // Bhmj_13.58 //	DiyA na cintaye kiMcid-mOnI vigalita-AgrahaH // Bhmd-_13.58 //
   nirāhāro bhaviṣyāmi saṃsārocchittaye muniḥ /	nirAhAraH BavizyAmi saMsAra-ucCittaye muniH /
   iti bruvāṇaṃ rājānamabhyadhānmārutātmajaḥ // Bhmj_13.59 //	iti bruvANam rAjAnam-aByaDAt-mArutAtmajaH // Bhmd-_13.59 //
   bata deva jaḍasyeva buddhiste durgrahe dṛḍhā /	bata deva jaxasya-iva budDiH-te durgrahe dRXA /
   aghātayitvā pṛthivīṃ kiṃ naiṣā dhīstvayā kṛtāḥ // Bhmj_13.60 //	aGAtayitvA pRTivIm kim na-ezA DIH-tvayA kRtAH // Bhmd-_13.60 //
   kiṃ jalāhṛtayantreṇa nirdagdhe nagare 'gninā /	kim jala-AhRta-yantreNa nirdagDe nagare agninA /
   rājanna paścimavayāḥ sarvatyāgī na śobhase // Bhmj_13.61 //	rAjan-na paScima-vayAH sarva-tyAgI na SoBase // Bhmd-_13.61 //
   madhumāsu ivāśokaḥ sahasā śuṣkapallavaḥ /	maDumAsu iva-aSokaH sahasA Suzka-pallavaH /
   pāptāṃ pāṇapaṇenātha śrameṇa pṛthivīmimām // Bhmj_13.62 //	pAptAm pANa-paNena-aTa SrameNa pRTivIm-imAm // Bhmd-_13.62 //
   tyajatastava sāvajñaṃ mohādanyatkimucyate /	tyajataH-tava sa-avajQam mohAt-anyat-kim-ucyate /
   vidhūya vighnasaṃmardamāsthāya sa cirānnidhim // Bhmj_13.63 //	viDUya viGna-saMmardam-AsTAya sa cirAt-niDim // Bhmd-_13.63 //
   padā kṣipasi kiṃ rājangataṃ na prāpyate punaḥ /	padA kzipasi kim rAjan-gatam na prApyate punar /
   taistaiḥ prāṇaparityagaiḥ kāntamāhṛtya gatvarām // Bhmj_13.64 //	tEH-tEH prANa-parityagEH kAntam-AhRtya gatvarAm // Bhmd-_13.64 //
   madhumatto yathā śete tathā tvaṃ kartumudyataḥ /	maDu-mattaH yaTA Sete taTA tvam kartum-udyataH /
   saṃnyāsavipralabdhātmā na sthitiṃ hātumarhasi // Bhmj_13.65 //	saMnyAsa-vipralabDa-AtmA na sTitim hAtum-arhasi // Bhmd-_13.65 //
   muktā vṛkṣā na dṛśyante mokṣaścettyaktakarmaṇām /	muktAH vRkzAH na dRSyante mokzaH-ced-tyakta-karmaNAm /
   kiṃ vānyatpatitāḥ sarve tadaiva vyasane vayam // Bhmj_13.66 //	kim vA-anyat-patitAH sarve tadA-eva vyasane vayam // Bhmd-_13.66 //
   yadaiva tvaṃ grāmakāmastvaṃ dhātrā jyeṣṭhaḥ kṛto 'si naḥ /	yadA-eva tvam grAma-kAmaH-tvam DAtrA jyezWaH kRtaH asi naH /
   purā vane grāmakāmastvaṃ grāme 'dya vanotsukaḥ // Bhmj_13.67 //	purA vane grAma-kAmaH-tvam grAme adya vana-utsukaH // Bhmd-_13.67 //
   tiṣṭhatyaṅke na ca skanadhe kaṣṭaṃ bāla ivāturaḥ /	tizWati-aFke na ca skanaDe kazwam bAlaH iva-AturaH /
   sattvaśīlāḥ svakarmasthā mucyante gṛhamedhinaḥ // Bhmj_13.68 //	sattva-SIlAH sva-karma-sTAH mucyante gRhameDinaH // Bhmd-_13.68 //
   vane kuraṅgamātaṅgā na tu dṛṣṭā divaṃ gatāḥ /	vane kuraFga-mAtaFgAH na tu dRzwAH divam gatAH /
   ityukte bīmasenena punarūce dhanaṃjayaḥ // Bhmj_13.69 //	iti-ukte bImasenena punar-Uce DanaMjayaH // Bhmd-_13.69 //
   rājannasti gṛhe mokṣo dhanyānāṃ vighasāśinām /	rAjan=-asti gRhe mokzaH DanyAnAm viGasa-ASinAm /
   ajātaśmaśravo bālāḥ purā brāhmaṇaputrakāḥ // Bhmj_13.70 //	ajAta-SmaSravaH bAlAH purA brAhmaNa-putrakAH // Bhmd-_13.70 //
   akāle śritavairāgyā vanametya pravavrajuḥ /	akAle Srita-vErAgyAH vanam-etya pravavrajuH /
   saṃjātakarumasteṣu pakṣirūpī puraṃdaraḥ // Bhmj_13.71 //	saMjAtakarumaH-tezu pakzi-rUpI puraMdaraH // Bhmd-_13.71 //
   praśaśaṃsa tadabhyāse gṛhasthānvighasāśinaḥ /	praSaSaMsa tad-aByAse gRhasTAn-viGasa-ASinaH /
   hiraṇmayasya śukaneste śrutvā bhāṣitaṃ dvijāḥ // Bhmj_13.72 //	hiraNmayasya SukaneH-te SrutvA BAzitam dvijAH // Bhmd-_13.72 //
   ātmānaṃ menire mūrkhāḥ prahṛṣṭā vighasāśinam /	AtmAnam menire mUrKAH prahRzwAH viGasa-ASinam /
   śakuniḥ so 'tha taiḥ pṛṣṭo jagāda vihasanniva // Bhmj_13.73 //	SakuniH saH aTa tEH pRzwaH jagAda vihasan=-iva // Bhmd-_13.73 //
   rūkṣāḥ kṛśā malādigdhā vipine kaṣṭavṛttayaḥ /	rUkzAH kRSAH mala-AdigDAH vipine kazwa-vRttayaH /
   duḥkhaikabhāgino nityaṃ na yūyaṃ vighasāsinaḥ // Bhmj_13.74 //	duHKa-eka-BAginaH nityam na yUyam viGasa-asinaH // Bhmd-_13.74 //
   sāyaṃ prātarvibhajyānnaṃ vidhivadgṛhamedhinaḥ /	sAyam prAtar-viBajya-annam viDivat-gRhameDinaH /
   bhṛtyārthiśeṣaṃ ye 'śnanti te dhanyā vighasāśinaḥ // Bhmj_13.75 //	BRtya-arTi-Sezam ye aSnanti te DanyAH viGasa-ASinaH // Bhmd-_13.75 //
   teṣāṃ puṇyairaparyantairdivi lokāḥ sanātanāḥ /	tezAm puNyEH-aparyantEH-divi lokAH sanAtanAH /
   gṛhādāśramiṇaḥ sarve jīvantyabhrādiva prajāḥ // Bhmj_13.76 //	gRhAt-ASramiNaH sarve jIvanti-aBrAt-iva prajAH // Bhmd-_13.76 //
   evaṃ te bodhitā yuktvā svagarūpeṇa vajriṇā /	evam te boDitA yuktvA svaga-rUpeNa vajriNA /
   vanavāsaṃ parityajya dvijāḥ svagṛhamāyayuḥ // Bhmj_13.77 //	vana-vAsam parityajya dvijAH sva-gRham-AyayuH // Bhmd-_13.77 //
   gatijñaḥ sarvadharmāṇāmācāryāṇāṃ ca tattvavit /	gati-jQaH sarva-DarmANAm-AcAryANAm ca tattva-vid /
   tvamapyevaṃ mahīpāla na sthitiṃ tyaktumarhasi // Bhmj_13.78 //	tvam-api-evam mahIpAla na sTitim tyaktum-arhasi // Bhmd-_13.78 //
   arjuneneti kathite mādrīputrāvathocatuḥ /	arjunena-iti kaTite mAdrI-putrO=-aTa-UcatuH /
   bhaja rājyamanāyāsamidamuddhṛtakaṇṭakam // Bhmj_13.79 //	Baja rAjyam-anAyAsam-idam-udDRta-kaNwakam // Bhmd-_13.79 //
   sāmrājyavijayī yajvā pāhi bhūmipate prajāḥ /	sAmrAjya-vijayI yajvA pAhi BUmipate prajAH /
   yamābhyāmityabhihite priyā praṇayinī priyam // Bhmj_13.80 //	yamAByAm-iti-aBihite priyA praNayinI priyam // Bhmd-_13.80 //
   draupadī dharmatanayaṃ babhāṣe valguvādinī /	drOpadI Darma-tanayam baBAze valgu-vAdinI /
   tvadājñākāriṇo vīrā bhrātarastridaśatviṣaḥ // Bhmj_13.81 //	tvad-AjQA-kAriNaH vIrAH BrAtaraH-tridaSa-tvizaH // Bhmd-_13.81 //
   anutsāhena te paśya likhantyete mṛṣā bhuvam /	anutsAhena te paSya liKanti-ete mRzA Buvam /
   yadetairduṣkaraṃ karma samare kṛtamojasā // Bhmj_13.82 //	yat-etEH-duzkaram karma samare kRtam-ojasA // Bhmd-_13.82 //
   tadadya rājyabhāgena saphalaṃ kartumarhasi /	tat-adya rAjya-BAgena saPalam kartum-arhasi /
   adhomukhānāṃ śvasatāṃ niṣphalārambhaduḥkhinām // Bhmj_13.83 //	aDomuKAnAm SvasatAm nizPala-AramBa-duHKinAm // Bhmd-_13.83 //
   praṇayairmānayaiteṣāmabhinanadya parākramam /	praNayEH-mAnayA-etezAm-aBinanadya parAkramam /
   aklībacarito rājanrājyaṃ nijabhujārjitam // Bhmj_13.84 //	aklIba-caritaH rAjan-rAjyam nija-Buja-arjitam // Bhmd-_13.84 //
   bhajasva vijayotthānāṃ na klībāḥ saṃpadāṃ padam /	Bajasva vijaya-utTAnAm na klIbAH saMpadAm padam /
   ityukte kṛṣṇayā jiṣṇuḥ punarnṛpamabhāṣata // Bhmj_13.85 //	iti-ukte kRzNayA jizNuH punar-nRpam-aBAzata // Bhmd-_13.85 //
   lokasya pālanātsamyagrājānaḥ svargagāminaḥ /	lokasya pAlanAt-samyak-rAjAnaH svarga-gAminaH /
   svadharmeṣu pravartante rājadaṇḍabhayātprajāḥ // Bhmj_13.86 //	svaDarmezu pravartante rAja-daNxa-BayAt-prajAH // Bhmd-_13.86 //
   mitho matsyā ivāśnanti janā daṇḍavivarjitāḥ /	miTas matsyAH iva-aSnanti janAH daNxa-vivarjitAH /
   yatra saṃnihito daṇḍaḥ śyāmo lohitalocanaḥ // Bhmj_13.87 //	yatra saMnihitaH daNxaH SyAmaH lohita-locanaH // Bhmd-_13.87 //
   tatra vedaiśca yajñaiśca vardhante dharmasaṃpadaḥ /	tatra vedEH-ca yajQEH-ca varDante Darma-saMpadaH /
   taistaistapobhirucitairyatphalaṃ śāntatojasām // Bhmj_13.88 //	tEH-tEH-tapoBiH-ucitEH-yat-Palam SAnta-tojasAm // Bhmd-_13.88 //
   tadeva daṇḍadhārasya dharmabhrāturmahībhṛtaḥ /	tat-eva daNxaDArasya Darma-BrAtuH-mahIBRtaH /
   janakaṃ rājyavimukhaṃ yiyāsuṃ kānanaṃ purā // Bhmj_13.89 //	janakam rAjya-vimuKam yiyAsum kAnanam purA // Bhmd-_13.89 //
   uvāca patnī praṇayānmadhuraṃ dharmavādinī /	uvAca patnI praNayAt-maDuram Darma-vAdinI /
   rājanvane na mokṣo 'sti bandho nāsti gṛheṣu ca // Bhmj_13.90 //	rAjan-vane na mokzaH asti banDaH na-asti gRhezu ca // Bhmd-_13.90 //
   svakarmaṇi pravṛttānāmapavargo vivekinām /	sva-karmaNi pravRttAnAm-apavargaH vivekinAm /
   amuṇḍitaspṛhā muṇḍā bahirantaḥ kaṣāyiṇaḥ // Bhmj_13.91 //	amuNxita-spRhA muNxAH bahis-antar kazAyiNaH // Bhmd-_13.91 //
   dambhadharmadhvajā loke kathyante dharmavādibhiḥ /	damBa-Darma-DvajAH loke kaTyante Darma-vAdiBiH /
   tasmādrājye 'pi bhavatā vartamānena sarvadā // Bhmj_13.92 //	tasmAt-rAjye api BavatA vartamAnena sarvadA // Bhmd-_13.92 //
   labhyaḥ satyamasaktena sukhinā saṃsṛtikṣayaḥ /	laByaH satyam-asaktena suKinA saMsRti-kzayaH /
   ityukto maithilaḥ patnyā jīvanmuktadaśāṃ śritaḥ // Bhmj_13.93 //	iti-uktaH mETilaH patnyA jIvanmukta-daSAm SritaH // Bhmd-_13.93 //
   yayāvatyaktarājyo 'pi paramaṃ dhāma śāśvatam /	yayO=-atyakta-rAjyaH api paramam DAma SASvatam /
   phalguṇeneti kathite devasthāne praśaṃsati // Bhmj_13.94 //	PalguNena-iti kaTite deva-sTAne praSaMsati // Bhmd-_13.94 //
   muniḥ pravṛttadharmaṃ ca kṛṣṇadvaipāyano 'bravīt /	muniH pravRtta-Darmam ca kRzNadvEpAyanaH abravIt /
   prajānāṃ pālanaṃ samyaksvadharmaste mahīpate // Bhmj_13.95 //	prajAnAm pAlanam samyak-svaDarmaH-te mahIpate // Bhmd-_13.95 //
   araṇyagamanaṃ rājñāmakāle sthitiviplavaḥ /	araNya-gamanam rAjQA-Am-akAle sTiti-viplavaH /
   siddhiṃ prakṛtino(to) yātāḥ sudyumnapramukhā nṛpāḥ // Bhmj_13.96 //	sidDim prakRtino(to) yAtAH sudyumna-pramuKAH nRpAH // Bhmd-_13.96 //
   tapaḥkleśairasaṃspṛṣṭa yathāvaddaṇḍadhāraṇāt /	tapaH-kleSEH-asaMspRzwa yaTAvat-daNxa-DAraNAt /
   bhrātarau prāḍmunivarau śrutismṛtiviśāradau // Bhmj_13.97 //	BrAtarO prAxmuni-varO Sruti-smRti-viSAradO // Bhmd-_13.97 //
   abhūtāṃ śaṅkhalikhitāvācāraniśitavratau /	aBUtAm SaFKa-liKitO=-AcAra-niSita-vratO /
   kadācidāśrame bhrātuḥ svayamādāya pādapāt // Bhmj_13.98 //	kadAcid-ASrame BrAtuH svayam-AdAya pAdapAt // Bhmd-_13.98 //
   phalāni likhito mohādbhuktavānpraṇayādiva /	PalAni liKitaH mohAt-BuktavAn-praNayAt-iva /
   tamabhyetyābravīcchaṅkho dharmabhraṃśabhayākulaḥ // Bhmj_13.99 //	tam-aByetya-abravIt-SaFKaH Darma-BraMSa-Baya-AkulaH // Bhmd-_13.99 //
   stainyametanna jānīṣe kasmātparaphalāśanam /	stEnyam-etat-na jAnIze kasmAt-para-Pala-aSanam /
   gaccha pāpaṃ kṛtaṃ bhrātaḥ svayaṃ rājñe nivedaya // Bhmj_13.100 //	gacCa pApam kRtam BrAtar svayam rAjQe nivedaya // Bhmd-_13.100 //
   ityukto likhitastena sudyamnaṃ vasudhādhipam /	iti-uktaH liKitaH-tena sudyamnam vasuDADipam /
   śrutvācacakṣe daṇḍārthīṃ sa svayaṃ phalabhakṣaṇam // Bhmj_13.101 //	SrutvA-Acacakze daNxa-arTIm sa svayam Pala-BakzaNam // Bhmd-_13.101 //
   tamabhyadhātkṣitipatirbhagavanvipulavratāḥ /	tam-aByaDAt-kzitipatiH-Bagavan-vipula-vratAH /
   yūyaṃ pramāṇaṃ dharmāṇāṃ śucirgaccha varānmama // Bhmj_13.102 //	yUyam pramANam DarmANAm SuciH-gacCa varAt-mama // Bhmd-_13.102 //
   ityucyamāno rājñāpi daṇḍameva punaḥ punaḥ /	iti-ucyamAnaH rAjQA-api daNxam-eva punar punar /
   so 'yācata sadācārabhraṃśabhīrurnareśvaram // Bhmj_13.103 //	saH ayAcata sat-AcAra-BraMSa-BIruH-nareSvaram // Bhmd-_13.103 //
   tatastasya karacchedamādideśa mahīpatiḥ /	tatas-tasya kara=-Cedam-AdideSa mahIpatiH /
   chinnahastaḥ sa ca yayau prahṛṣṭo bhrāturantikam // Bhmj_13.104 //	Cinna-hastaH sa ca yayO prahRzwaH BrAtuH-antikam // Bhmd-_13.104 //
   tadgirā ca punardadyāṃ snātvā jātakaradvayaḥ /	tad-girA ca punar-dadyAm snAtvA jAta-kara-dvayaH /
   sa babhūva tapoyogātpraśāntānuśayajvaraḥ // Bhmj_13.105 //	sa baBUva tapaH-yogAt-praSAnta-anuSaya-jvaraH // Bhmd-_13.105 //
   sudyumno 'pi prajānāthaḥ samyagdaṇḍasya dhāraṇāt /	sudyumnaH api prajA-nATaH samyak-daNxasya DAraNAt /
   tapaḥsamucitāṃllokānavāpa yaśasāṃ nidhiḥ // Bhmj_13.106 //	tapaH-samucitAn=-lokAn-avApa yaSasAm niDiH // Bhmd-_13.106 //
   ***** sudyumnopākhyānam || 1 || *****	***** sudyumna-upAKyAnam || 1 || *****
   tasmātpālaya bhūpāla kṣattradharme sthitaḥ prajāḥ /	tasmAt-pAlaya BUpAla kzattra-Darme sTitaH prajAH /
   kṣayaṃ kālakṛtaṃ vīkṣya mā ca śoke manaḥ kṛthāḥ // Bhmj_13.107 //	kzayam kAla-kRtam vIkzya mA ca Soke manaH kRTAH // Bhmd-_13.107 //
   bhūtvā bhūtvā pralīyante kālena kalitāḥ kila /	BUtvA BUtvA pralIyante kAlena kalitAH kila /
   lokāḥ kālakalājalaiścitraścāyaṃ bhavaśramaḥ // Bhmj_13.108 //	lokAH kAla-kalA-jalEH-citraH-ca-ayam Bava-SramaH // Bhmd-_13.108 //
   uktaṃ senajitā rājñā purā rājanvivekinā /	uktam senajitA rAjQA purA rAjan-vivekinA /
   duḥkhe dṛḍhaṃ manaḥ kuryānnartiśokagadauṣadham // Bhmj_13.109 //	duHKe dRXam manaH kuryAt-naRti-Soka-gada-OzaDam // Bhmd-_13.109 //
   śocatāṃ dhṛtihīnānāṃ na śāntirjāyate kvacit /	SocatAm DRti-hInAnAm na SAntiH-jAyate kvacid /
   duḥkhairāyānti duḥkhāni dhanānīva dhanairnṛṇām // Bhmj_13.110 //	duHKEH-AyAnti duHKAni DanAni-iva DanEH-nRNAm // Bhmd-_13.110 //
   dṛṣṭvā jagati jantūnāṃ kāle kāle bhavābhavam /	dRzwvA jagati jantUnAm kAle kAle Bava-aBavam /
   phalānāmiva kālajñaḥ ko 'nuśocati tattvadhīḥ // Bhmj_13.111 //	PalAnAm-iva kAla-jQaH kaH anuSocati tattva-DIH // Bhmd-_13.111 //
   janakena purā pṛṣṭo jagāda brāhmaṇo 'śmakaḥ /	janakena purA pRzwaH jagAda brAhmaNaH aSmakaH /
   svabhāvanaśvarānbhāvānna śocanti vivekinaḥ // Bhmj_13.112 //	svaBAva-naSvarAn-BAvAt-na Socanti vivekinaH // Bhmd-_13.112 //
   na kaściddṛśyate 'tyetuṃ sthāvareṣu careṣu ca /	na kaScid-dRSyate atyetum sTAvarezu carezu ca /
   śakto hyāyuṣi maryādāṃ yaḥ kālavihitāṃ bhavet // Bhmj_13.113 //	SaktaH hi-Ayuzi maryAdAm yaH kAla-vihitAm Bavet // Bhmd-_13.113 //
   dhanamāyuḥ śarīraṃ ca jātistaruṇatā tathā /	Danam-AyuH SarIram ca jAtiH-taruNa-tA taTA /
   bhajante kālavaicitryānnānārūpaviparyayam // Bhmj_13.114 //	Bajante kAla-vEcitryAt-nAnA-rUpa-viparyayam // Bhmd-_13.114 //
   uccā nīcatvamāyānti viśīryante ca saṃhatāḥ /	uccAH nIca-tvam-AyAnti viSIryante ca saMhatAH /
   bhavanti kila kālena nimnānyucchrāyavanti ca // Bhmj_13.115 //	Bavanti kila kAlena nimnAni-ucCrAyavanti ca // Bhmd-_13.115 //
   hīnavaṃśāḥ kulīnatvaṃ dhaninaśca daridratām /	hIna-vaMSAH kulIna-tvam DaninaH-ca daridra-tAm /
   yānti mūrkhāśca vaiduṣyaṃ daurbhāgyaṃ subhagāstathā // Bhmj_13.116 //	yAnti mUrKAH-ca vEduzyam dOrBAgyam suBagAH-taTA // Bhmd-_13.116 //
   svalpāyuṣaśca rājāno daridrāśca śatāyuṣaḥ /	su-alpa-AyuzaH-ca rAjAnaH daridrAH-ca Sata-AyuzaH /
   jarābhagnāśca dṛśyante rasāyanavicakṣaṇāḥ // Bhmj_13.117 //	jarA-BagnAH-ca dRSyante rasAyana-vicakzaNAH // Bhmd-_13.117 //
   dhanino vyādhisaṃtaptā daridrāśca nirāmayāḥ /	DaninaH vyADi-saMtaptAH daridrAH-ca nirAmayAH /
   āyurvedavido yānti taruṇā eva pañcatām // Bhmj_13.118 //	Ayurveda-vidaH yAnti taruNAH eva paQcatAm // Bhmd-_13.118 //
   mūrkhāḥ sadācāraratāḥ paṇḍitā dharmavarjitāḥ /	mUrKAH sat-AcAra-ratAH paNxitAH Darma-varjitAH /
   bhavanti kālavihataistaistaiḥ kila viparyayaiḥ // Bhmj_13.119 //	Bavanti kAla-vihatEH-tEH-tEH kila viparyayEH // Bhmd-_13.119 //
   api trailokyakartārascaturmukhamukhāḥ surāḥ /	api trElokya-kartAraH-caturmuKa-muKAH surAH /
   na hi kālakaṭākṣeṇa lakṣitaṃ rakṣituṃ kṣamāḥ // Bhmj_13.120 //	na hi kAla-kawAkzeNa lakzitam rakzitum kzamAH // Bhmd-_13.120 //
   śrīmatāṃ hīnavittānāṃ dhīmatāṃ jaḍacetasām /	SrImatAm hIna-vittAnAm DImatAm jaxa-cetasAm /
   tulyaṃ niranurakto hi kālapaṇyagṛhe krayaḥ // Bhmj_13.121 //	tulyam niranuraktaH hi kAla-paNya-gRhe krayaH // Bhmd-_13.121 //
   kālānilavilolānāṃ dehināṃ bhavakānane /	kAla-anila-vilolAnAm dehinAm Bava-kAnane /
   drumāṇāmiva jāyante mitho nityaṃ gamāgamāḥ // Bhmj_13.122 //	drumANAm-iva jAyante miTas nityam gama-AgamAH // Bhmd-_13.122 //
   akasmātsaṃgato nāma yadyakasmādvinaśyanti /	akasmAt-saMgataH nAma yadi-akasmAt-vinaSyanti /
   śokaḥ kiṃ tatra jantūnāṃ satataṃ hi gatāgatam // Bhmj_13.123 //	SokaH kim tatra jantUnAm satatam hi gatAgatam // Bhmd-_13.123 //
   na viyogeṣu saṃtāpaḥ kāryaḥ kila vivekibhiḥ /	na viyogezu saMtApaH kAryaH kila vivekiBiH /
   abhāvānubhave bhāvā bhave hi kṣaṇabhaṅginaḥ // Bhmj_13.124 //	aBAva-anuBave BAvAH Bave hi kzaNa-BaFginaH // Bhmd-_13.124 //
   aśmakeneti kathitaṃ kathayitvā munīśvaraḥ /	aSmakena-iti kaTitam kaTayitvA muni-ISvaraH /
   virarāma samālokya gāḍhaśoka yudhiṣṭhiram // Bhmj_13.125 //	virarAma samAlokya gAXa-Soka yuDizWiram // Bhmd-_13.125 //
   ***** aśmakagītā || 2 || *****	***** aSmaka-gItAH || 2 || *****
   athārjunena praṇayātpreritaḥ puṣkarekṣaṇaḥ /	aTa-arjunena praNayAt-preritaH puzkara-IkzaNaH /
   bhagavānkaiṭabhārātirdharmasūnubhāṣata // Bhmj_13.126 //	BagavAn-kEwaBArAtiH-Darma-sUnu-BAzata // Bhmd-_13.126 //
   viṣādaṃ mā vṛthā rājañśarīrocchoṣaṇaṃ kṛthāḥ /	vizAdam mA vRTA rAjan-SarIra-ucCozaNam kRTAH /
   teṣāṃ hatānāṃ vīrāṇāṃ na śokātpunarāgamaḥ // Bhmj_13.127 //	tezAm hatAnAm vIrANAm na SokAt-punar-AgamaH // Bhmd-_13.127 //
   eke 'dya prātarapare paścādanye punaḥ pare /	eke adya prAtar-apare paScAt-anye punar pare /
   sarve niḥsīmni saṃsāre yānti kaḥ kena śocyate // Bhmj_13.128 //	sarve niHsImni saMsAre yAnti kaH kena Socyate // Bhmd-_13.128 //
   nūnamakṣayamātmānaṃ mohātsarvo 'bhimanyate /	nUnam-akzayam-AtmAnam mohAt-sarvaH aBimanyate /
   yatpuraḥsthitanāśo 'pi naṣṭañśocati naśvaraḥ // Bhmj_13.129 //	yat-puras-sTita-nASaH api nazwan-Socati naSvaraH // Bhmd-_13.129 //
   te janāste prabhāvāśca tāśca prajvalitāḥ śriyaḥ /	te janAH-te praBAvAH-ca tAH-ca prajvalitAH SriyaH /
   helayā kila kālena prāpitāḥ smṛtiśeṣatām // Bhmj_13.130 //	helayA kila kAlena prApitAH smRti-Seza-tAm // Bhmd-_13.130 //
   sṛñjayaṃ nāma bhūpālaṃ bhagavāneṣa nāradaḥ /	sRQjayam nAma BUpAlam BagavAn-eza nAradaH /
   kṛpayāśvāsayannūce putraśokākulaṃ purā // Bhmj_13.131 //	kRpayA-ASvAsayan=-Uce putra-Soka-Akulam purA // Bhmd-_13.131 //
   rājanprāptāvadhiṃ putraṃ yātaṃ kimanuśocasi /	rAjan-prApta-avaDim putram yAtam kim-anuSocasi /
   sarvaṃ jagatsahāsmābhiḥ paryante na bhaviṣyati // Bhmj_13.132 //	sarvam jagat-saha-asmABiH paryante na Bavizyati // Bhmd-_13.132 //
   matuttaḥ pṛthivīpālaḥ kālena nidhanaṃ gataḥ /	matuttaH pRTivIpAlaH kAlena niDanam gataH /
   yasyāsanbhuvi gīrvāṇāḥ sendrā yajñasabhāsadāḥ // Bhmj_13.133 //	yasya-Asan-Buvi gIrvANAH sa-indrAH yajQa-saBA-sadAH // Bhmd-_13.133 //
   vavarṣa kanakaṃ yasmai vatsaraṃ pākaśāsanaḥ /	vavarza kanakam yasmE vatsaram pAkaSAsanaH /
   abhūdbṛhaspatibhrātā saṃvarto yasya yājakaḥ // Bhmj_13.134 //	aBUt-bRhaspati-BrAtA saMvartaH yasya yAjakaH // Bhmd-_13.134 //
   suhotraśca mahīnāthaḥ kathāśeṣatvamāgataḥ /	suhotraH-ca mahInATaH kaTA-Seza-tvam-AgataH /
   yo yathārthāṃ vasumatīṃ cakre kāñcanavṛṣṭibhiḥ // Bhmj_13.135 //	yaH yaTArTAm vasumatIm cakre kAQcana-vRzwiBiH // Bhmd-_13.135 //
   bṛhadrathaśca nṛpatiryāto 'staṃ rathināṃ varaḥ /	bRhadraTaH-ca nRpatiH-yAtaH astam raTinAm varaH /
   yasya yajñe surapatiḥ somaṃ pītvā mudaṃ yayau // Bhmj_13.136 //	yasya yajQe surapatiH somam pItvA mudam yayO // Bhmd-_13.136 //
   śibirauśīnaraḥ pṛthvīmekacchatrāṃ śaśāsa yaḥ /	SibiH-OSInaraH pRTvIm-eka=-CatrAm SaSAsa yaH /
   sa dhuryaḥ sarvadāttṝṇāṃ prayātaḥ kīrtiśeṣatām // Bhmj_13.137 //	sa DuryaH sarva-dAttLNAm prayAtaH kIrti-Seza-tAm // Bhmd-_13.137 //
   sahasreṇāśvamedhānāṃ rājasūyaśatena ca /	sahasreNa-aSvameDAnAm rAjasUya-Satena ca /
   īje yaḥ so 'pi bharataḥ kālena tridivaṃ gataḥ // Bhmj_13.138 //	Ije yaH saH api BarataH kAlena tridivam gataH // Bhmd-_13.138 //
   sa ca dāśarāthī rāmo daśakaṇṭhakulāntakaḥ /	sa ca dASarATiH rAmaH daSakaNWa-kula-antakaH /
   yātaḥ paryantapadavīṃ gīyamānaguṇaḥ suraiḥ // Bhmj_13.139 //	yAtaH paryanta-padavIm gIyamAna-guNaH surEH // Bhmd-_13.139 //
   bhagīrathaśca bhūpālastapasā yas jāhnavī /	BagIraTaH-ca BUpAlaH-tapasA yaH jAhnavI /
   avāpa śaṃkaraśiraḥ sa kālasyecchayā gataḥ // Bhmj_13.140 //	avApa SaMkara-SiraH sa kAlasya-icCayA gataH // Bhmd-_13.140 //
   so 'pi smṛtidaśāṃ prāpto dilīpaḥ pṛthivīpatiḥ /	saH api smRti-daSAm prAptaH dilIpaH pRTivIpatiH /
   yūpe hiraṇmaye yasya nanṛtustridivaukasaḥ // Bhmj_13.141 //	yUpe hiraNmaye yasya nanRtuH-tridivOkasaH // Bhmd-_13.141 //
   ayonijaśca māṃdhātā sa sarvavijayī nṛpaḥ /	ayonijaH-ca mAMDAtA sa sarva-vijayI nRpaH /
   gataḥ śakrādayo devā yasyāsankāntavikrame // Bhmj_13.142 //	gataH Sakra-AdayaH devAH yasya-Asan-kAnta-vikrame // Bhmd-_13.142 //
   yayātirapi kālena kṣmāpālaḥ pralayaṃ gataḥ /	yayAtiH-api kAlena kzmApAlaH pralayam gataH /
   devāsuraraṇe vīro yo jaghānāmaradviṣaḥ // Bhmj_13.143 //	deva-asura-raNe vIraH yaH jaGAna-amaradvizaH // Bhmd-_13.143 //
   yaśaḥ śarīramaviśatso 'mbarīṣaśca pārthivaḥ /	yaSaH SarIram-aviSat-saH ambarIzaH-ca pArTivaH /
   yasya śāsanamamlānaṃ nṛpā mālyamivāvahan // Bhmj_13.144 //	yasya SAsanam-amlAnam nRpAH mAlyam-iva-avahan // Bhmd-_13.144 //
   śaśabindurnarapatiḥ so 'pyantapadamāśritaḥ /	SaSabinduH-narapatiH saH api-anta-padam-ASritaH /
   abhūtkoṭiśataṃ yasya putrāṇāṃ śakravarcasām // Bhmj_13.145 //	aBUt-kowi-Satam yasya putrANAm Sakra-varcasAm // Bhmd-_13.145 //
   gato gayaśca nṛpatiryaḥ kāñcanamayīṃ mahīm /	gataH gayaH-ca nRpatiH-yaH kAQcana-mayIm mahIm /
   pradadau yasya saṃkhyāṃ ca yajñānāṃ na pracakṣate // Bhmj_13.146 //	pradadO yasya saMKyAm ca yajQAnAm na pracakzate // Bhmd-_13.146 //
   prayāto rantidevaśca yajñeṣu paśucarmabhiḥ /	prayAtaH rantidevaH-ca yajQezu paSu-carmaBiH /
   srutaiḥ pravartitā tena puṇyā carmaṇvatī nadī // Bhmj_13.147 //	srutEH pravartitA tena puNyA carmaNvatI nadI // Bhmd-_13.147 //
   atītaḥ sa ca bhūpālaḥ sagaro yena sāgarāḥ /	atItaH sa ca BUpAlaH sagaraH yena sAgarAH /
   ṣaṣṭyā putrasahasrāṇāṃ kṛtāsturagarakṣiṇām // Bhmj_13.148 //	zazwyA putra-sahasrANAm kRtAH-turaga-rakziNAm // Bhmd-_13.148 //
   vainyaśca yo dhanuṣkoṭyā parvatānkarotpṛthak /	vEnyaH-ca yaH DanuzkowyA parvatAn-karot-pRTak /
   so 'pi śakrādhipo rājā priyaṃ tatyāja vigraham // Bhmj_13.149 //	saH api Sakra-aDipaH rAjA priyam tatyAja vigraham // Bhmd-_13.149 //
   ete cānye ca bhūpālāḥ kālena kavalīkṛtāḥ /	ete ca-anye ca BUpAlAH kAlena kavalIkRtAH /
   mā śacastava madvākyātputraḥ sṛñjaya jīvatu // Bhmj_13.150 //	mA SacaH-tava mad-vAkyAt-putraH sRQjaya jIvatu // Bhmd-_13.150 //
   ityuktvā nārado rājñaḥ kanakaṣṭhīvinaṃ sutam /	iti-uktvA nAradaH rAjQaH kanakazWIvinam sutam /
   taṃ sahasrāyuṣaṃ cakre jīvayitvā kṛpānidhiḥ // Bhmj_13.151 //	tam sahasra-Ayuzam cakre jIvayitvA kRpA-niDiH // Bhmd-_13.151 //
   ***** ṣoḍaśarājakīyam || 3 || *****	***** zoxaSa-rAjakIyam || 3 || *****
   kathaṃ sa kāñcanaṣṭhīvī sṛñjayasya suto 'bhavat /	kaTam sa kAQcanazWIvI sRQjayasya sutaH aBavat /
   pṛṣṭo dharmasuteneti punaruce caturbhujaḥ // Bhmj_13.152 //	pRzwaH Darmasutena-iti punaruce catur-BujaH // Bhmd-_13.152 //
   sṛñjayasya kṣitipatestathā nāradaparvatau /	sRQjayasya kzitipateH-taTA nArada-parvatO /
   devarṣī tasthaturgehe martyalokavihāriṇau // Bhmj_13.153 //	deva-rzI tasTatuH-gehe martya-loka-vihAriNO // Bhmd-_13.153 //
   vaktavyaṃ hṛdgataṃ sarvaṃ mithastāviti saṃvidam /	vaktavyam hRd-gatam sarvam miTas-tO=-iti saMvidam /
   cakratustatra sahitau prītyā praṇayaśālinau // Bhmj_13.154 //	cakratuH-tatra sahitO prItyA praNaya-SAlinO // Bhmd-_13.154 //
   sṝñjayastatsaparyāyai kanyāṃ lāvaṇyabhūṣaṇām /	sLQjayaH-tad-sa-paryAyE kanyAm lAvaNya-BUzaNAm /
   yathārthanāmnīṃ tanayāṃ sukumārīṃ samādiśat // Bhmj_13.155 //	yaTArTa-nAmnIm tanayAm sukumArIm samAdiSat // Bhmd-_13.155 //
   bālāṃ paricarantīṃ tāṃ hariṇīhārilocanām /	bAlAm paricarantIm tAm hariNI-hAri-locanAm /
   nirvarṇayannanimiṣo nārado 'būtsmarākulaḥ // Bhmj_13.156 //	nirvarNayan=-animizaH nAradaH abUtsmara-AkulaH // Bhmd-_13.156 //
   taṃ tasya hṛdgataṃ bhāvaṃ gūhamānasya lajjayā /	tam tasya hRd-gatam BAvam gUhamAnasya lajjayA /
   svasrīyaḥ parvataḥ kṣipraṃ bubudhe jñānacakṣuṣā // Bhmj_13.157 //	svasrIyaH parvataH kzipram bubuDe jQAna-cakzuzA // Bhmd-_13.157 //
   maryādābhraṃśakupitaḥ sa śaśāpātha mātulam /	maryAdA-BraMSa-kupitaH sa SaSApa-aTa mAtulam /
   patirvānararūpo 'syāḥ sukumāryā bhaviṣyasi // Bhmj_13.158 //	patiH-vAnara-rUpaH asyAH sukumAryAH Bavizyasi // Bhmd-_13.158 //
   iti tena ruṣā śaptaḥ kopāttamapi nāradaḥ /	iti tena ruzA SaptaH kopAt-tam-api nAradaH /
   śaśāpāśvargago bhūyādbhavāniti sutaṃ svasuḥ // Bhmj_13.159 //	SaSApa-aSvarga-gaH BUyAt-BavAn-iti sutam svasuH // Bhmd-_13.159 //
   vitīrṇāṃ sṛñjayenātha kanyāṃ kālena nāradaḥ /	vitIrNAm sRQjayena-aTa kanyAm kAlena nAradaH /
   tāṃ prāpyodvāhasamaye kṣaṇāccāsīttathavidhaḥ // Bhmj_13.160 //	tAm prApya-udvAha-samaye kzaNAt-ca-AsIt-taTaviDaH // Bhmd-_13.160 //
   sāpi tadvidhamāsādya bhartāraṃ nāradaṃ satī /	sA-api tadviDam-AsAdya BartAram nAradam satI /
   ananyamanasā mene taṃ netrāmṛtanirjharam // Bhmj_13.161 //	ananya-manasA mene tam netra-amRta-nirJaram // Bhmd-_13.161 //
   śamayitvā mithaḥ śāpaṃ praśānte manyuviplave /	SamayitvA miTas SApam praSAnte manyu-viplave /
   prītyā babhūvatuḥ svasthau tau parityajya vikriyām // Bhmj_13.162 //	prItyA baBUvatuH svasTO tO parityajya vikriyAm // Bhmd-_13.162 //
   tyaktavānararūpaṃ ca sukumārī pativratā /	tyakta-vAnara-rUpam ca sukumArI pativratA /
   śaṅkitā nāradaṃ bheje cireṇa jñātatatkathā // Bhmj_13.163 //	SaFkitA nAradam Beje cireNa jQAta-tad-kaTA // Bhmd-_13.163 //
   ataḥ śeṣāṃ kathāmeṣa svayaṃ vadatu nāradaḥ /	atas SezAm kaTAm-eza svayam vadatu nAradaH /
   ityuktvā virate kṛṣṇe tamapṛcchadyudhiṣṭhiraḥ // Bhmj_13.164 //	iti-uktvA virate kRzNe tam-apRcCat-yuDizWiraH // Bhmd-_13.164 //
   munistenābravītpṛṣṭastathāhaṃ parvatānugaḥ /	muniH-tena-abravIt-pRzwaH-taTA-aham parvata-anugaH /
   uṣitvā sṛñjayagṛhe paritoṣamupāgataḥ // Bhmj_13.165 //	uzitvA sRQjaya-gRhe paritozam-upAgataH // Bhmd-_13.165 //
   asmadvarāttato rājñaḥ sṛñjayasya suto gataḥ /	asmad-varAt-tatas rAjQaH sRQjayasya sutaH gataH /
   yathārthaṃ kāñcanaṣṭhīvī na sehe taṃ śatakratuḥ // Bhmj_13.166 //	yaTArTam kAQcanazWIvI na sehe tam SatakratuH // Bhmd-_13.166 //
   taṃ śiśuṃ jāhnavītīre kelisaktaṃ yadṛcchayā /	tam SiSum jAhnavI-tIre keli-saktam yadRcCayA /
   aghātayatsurapatirvajreṇa vyāghrarūpiṇā // Bhmj_13.167 //	aGAtayat-surapatiH-vajreNa vyAGra-rUpiNA // Bhmd-_13.167 //
   sṛñjayastaṃ hataṃ dṛṣṭvā putraṃ rājīvalocanam /	sRQjayaH-tam hatam dRzwvA putram rAjIva-locanam /
   śuśoca viṣamāyāsamūrchāvihvalamānasaḥ // Bhmj_13.168 //	SuSoca vizama-AyAsa-mUrCA-vihvala-mAnasaH // Bhmd-_13.168 //
   pralāpamukharaṃ kṣmāpaṃ taṃ vilokyāhamākulam /	pralApa-muKaram kzmApam tam vilokya-aham-Akulam /
   kṛpayājīvayaṃ tasya svarṇaṣṭhīvinamātmajam // Bhmj_13.169 //	kRpayA-ajIvayam tasya svarNazWIvinam-Atmajam // Bhmd-_13.169 //
   madvarātsa sahasrāyurbhuktvā vasumatīmimām /	mad-varAt-sa sahasra-AyuH-BuktvA vasumatIm-imAm /
   kālena yātastridivaṃ sthāyino na hi dehinaḥ // Bhmj_13.170 //	kAlena yAtaH-tridivam sTAyinaH na hi dehinaH // Bhmd-_13.170 //
   ***** svarṇaṣṭhīvyupākhyānam || 4 || *****	***** svarNazWI-vI-upAKyAnam || 4 || *****
   nāradeneti kathite vyāsenāpi muhurmuhuḥ /	nAradena-iti kaTite vyAsena-api muhur-muhur /
   bodhito dharmatanayaḥ śokārtaḥ punarabravīt // Bhmj_13.171 //	boDitaH Darma-tanayaH Soka-ArtaH punar-abravIt // Bhmd-_13.171 //
   lobhāndhaṃ patitaṃ dhiṅbhāmasminkilbiṣasaṃkaṭe /	loBa-anDam patitam DiFBAm-asmin-kilbiza-saMkawe /
   bhogāśayā kṛto yena gurubandhusutakṣayaḥ // Bhmj_13.172 //	Boga-ASayA kRtaH yena guru-banDu-suta-kzayaH // Bhmd-_13.172 //
   punaḥ punarimāṃ hutvā vahnau pātakinīṃ tanum /	punar punar-imAm hutvA vahnO pAtakinIm tanum /
   kṣayaṃ yāsyati manye no na bhīṣmavadhapātakam // Bhmj_13.173 //	kzayam yAsyati manye naH na BIzma-vaDa-pAtakam // Bhmd-_13.173 //
   iti śokānalakrāntaṃ vilapantaṃ yudhiṣṭhiram /	iti Soka-anala-krAntam vilapantam yuDizWiram /
   uvāca lokasthitaye parāśarasuto muniḥ // Bhmj_13.174 //	uvAca loka-sTitaye parASara-sutaH muniH // Bhmd-_13.174 //
   saṃgrāmajīvināṃ rājñāṃ dharmaḥ śatruvadhaḥ sadā /	saMgrAma-jIvinAm rAjQAm DarmaH Satru-vaDaH sadA /
   kṛtvā kulocitaṃ karma mā viṣādaṃ vṛthā kṛthāḥ // Bhmj_13.175 //	kRtvA kula-ucitam karma mA vizAdam vRTA kRTAH // Bhmd-_13.175 //
   kīrtanairanutāpaiśca prāyaścittairmahābalaiḥ /	kIrtanEH-anutApEH-ca prAyaScittEH-mahA-balEH /
   dānaistīrthābhiṣekaiśca pāpānāmasti niṣkṛtiḥ // Bhmj_13.176 //	dAnEH-tIrTa-aBizekEH-ca pApAnAm-asti nizkRtiH // Bhmd-_13.176 //
   nijadharmaparityāgāttvaṃ tu rājansakalmaṣaḥ /	nija-Darma-parityAgAt-tvam tu rAjan-sa-kalmazaH /
   yajasva hayamedhena mithyā yadi viśaṅkase // Bhmj_13.177 //	yajasva hayameDena miTyA yadi viSaFkase // Bhmd-_13.177 //
   prajāḥ pālaya visrabdhaṃ hatanāthāśca yoṣitaḥ /	prajAH pAlaya visrabDam hata-nATAH-ca yozitaH /
   nihātārātiputrāṇāṃ putravatpaśya kanyakāḥ // Bhmj_13.178 //	nihAtArAti-putrANAm putra-vat-paSya kanyakAH // Bhmd-_13.178 //
   iti bruvāṇo bhagavānrājñā pṛṣṭo muniḥ punaḥ /	iti bruvANaH BagavAn-rAjQA pRzwaH muniH punar /
   uvāca sarvapāpānāṃ praśāntiṃ śāntaviplavaḥ // Bhmj_13.179 //	uvAca sarva-pApAnAm praSAntim SAnta-viplavaH // Bhmd-_13.179 //
   satkarmaṇāmakaraṇānninditānāṃ ca sevanāt /	sat-karmaNAm-akaraNAt-ninditAnAm ca sevanAt /
   paścāttāpamanāsādya prāyaścittaṃ naror'hati // Bhmj_13.180 //	paScAt-tApam-anAsAdya prAyaScittam naror-ahati // Bhmd-_13.180 //
   kapālī dvādaśa samāścaranbhaikṣyamasaṃvṛtaḥ /	kapAlI dvAdaSa samAH-caran-BEkzyam-asaMvRtaH /
   brahmahatyābhayāttīvrādvratānte mucyate naraḥ // Bhmj_13.181 //	brahmahatyA-BayAt-tIvrAt-vrata-ante mucyate naraH // Bhmd-_13.181 //
   etattulyāni pāpāni yajñairvipuladakṣiṇaiḥ /	etad-tulyAni pApAni yajQEH-vipula-dakziNEH /
   gosahasrapradānaiśca taranti kila dehinaḥ // Bhmj_13.182 //	go-sahasra-pradAnEH-ca taranti kila dehinaH // Bhmd-_13.182 //
   surāpaiśceryata pāpaṃ pītvāgnisadṛśīṃ surām /	surApEH-ca-iryata pApam pItvA-agni-sadRSIm surAm /
   vahnivarṇaśikhāśāyī mucyate gurutalpagaḥ // Bhmj_13.183 //	vahni-varNa-SiKA-SAyI mucyate guru-talpa-gaH // Bhmd-_13.183 //
   bhṛguvahninipātena mahāprasthānakena ca /	BRgu-vahni-nipAtena mahAprasTAnakena ca /
   mahīdānena dātṝṇāṃ kṣīyate gurupātakam // Bhmj_13.184 //	mahI-dAnena dAtLNAm kzIyate guru-pAtakam // Bhmd-_13.184 //
   prāyaścittaṃ na tu strīṇāṃ rajasā saṃvṛtā hitāḥ /	prAyaScittam na tu strINAm rajasA saMvRtAH hitAH /
   mahaugheneva vāhinyo bhavanti vimalāśayāḥ // Bhmj_13.185 //	mahA-oGena-iva vAhinyaH Bavanti vimala-ASayAH // Bhmd-_13.185 //
   bhakṣyābhakṣyavicāreṇa kāryākāryavibhedataḥ /	Bakzya-aBakzya-vicAreNa kArya-akArya-viBedataH /
   vihitāvihitodīrṇaḥ sūkṣmo 'yaṃ dharmasaṃkaraḥ // Bhmj_13.186 //	vihita-avihita-udIrNaH sUkzmaH ayam Darma-saMkaraH // Bhmd-_13.186 //
   abhinandya nijaṃ rājyaṃ svīkṛtya prakṛtīstathā /	aBinandya nijam rAjyam svIkRtya prakRtIH-taTA /
   gaccha śāntanavaṃ bhīṣmaṃ sa te dharmānpravakṣyati // Bhmj_13.187 //	gacCa SAntanavam BIzmam sa te DarmAn-pravakzyati // Bhmd-_13.187 //
   iti dvaipāyanenoktaḥ kṛṣṇena ca vibodhitaḥ /	iti dvEpAyanena-uktaH kRzNena ca viboDitaH /
   dhṛtarāṣṭraṃ puraskṛtya nagaraṃ sānugo 'viśat // Bhmj_13.188 //	DRtarAzwram puraskRtya nagaram sa-anugaH aviSat // Bhmd-_13.188 //
   pūjyamānaḥ prakṛtibhirgīyamānaśca māgadhaiḥ /	pUjyamAnaH prakRtiBiH-gIyamAnaH-ca mAgaDEH /
   rājadhānīṃ samāsādya viveśa rucirāṃ sabhām // Bhmj_13.189 //	rAjaDAnIm samAsAdya viveSa rucirAm saBAm // Bhmd-_13.189 //
   upasthitānsvayaṃ tatra brāhmaṇānvipulāśiṣaḥ /	upasTitAn-svayam tatra brAhmaNAn-vipula-ASizaH /
   apūjayatpuraskṛtya dhaumyaṃ dhuryaṃ purodhasām // Bhmj_13.190 //	apUjayat-puraskRtya DOmyam Duryam puroDasAm // Bhmd-_13.190 //
   ***** yudhiṣṭhiranagarapraveśaḥ || 5 || *****	***** yuDizWira-nagara-praveSaH || 5 || *****
   atrāntare tridaṇḍāṅkastriśikhaḥ kapaṭo muniḥ /	atra-antare tridaNxa-aFkaH-tri-SiKaH kapawaH muniH /
   suhṛdduryodhanasyāyāccārvāko nāma rāśrasaḥ // Bhmj_13.191 //	suhRd-duryoDanasya-ayAt-cArvAkaH nAma rASrasaH // Bhmd-_13.191 //
   so 'bravīddharmajaṃ rājanvacmi tvāṃ brāhmaṇājñayā /	saH abravIt-Darma-jam rAjan-vacmi tvAm brAhmaNa-AjQayA /
   bandhumittradruhaḥ kiṃ te rājyena dhvastatejasaḥ // Bhmj_13.192 //	banDu-mittra-druhaH kim te rAjyena Dvasta-tejasaH // Bhmd-_13.192 //
   iti bruvāṇe cārvāke viṣaṇṇe ca yudhiṣṭhire /	iti bruvANe cArvAke vizaNNe ca yuDizWire /
   brāhmaṇāste krudhāviṣṭā jajñire jñānacakṣuṣaḥ // Bhmj_13.193 //	brAhmaNAH-te kruDA-AvizwAH jajQire jQAna-cakzuzaH // Bhmd-_13.193 //
   sakhā duryodhanasyāyaṃ cārvāko nāma rākṣasaḥ /	saKA duryoDanasya-ayam cArvAkaH nAma rAkzasaH /
   uktveti taṃ dvijāścakrur huṃkāreṇaiva bhasmasāt // Bhmj_13.194 //	uktvA-iti tam dvijAH-cakruH huMkAreNa-eva BasmasAt // Bhmd-_13.194 //
   tasminbrāhmaṇakopena nirdagdhe rajanīcare /	tasmin-brAhmaNa-kopena nirdagDe rajanIcare /
   uvāca vihasañśauriramṛtaṃ vikiranniva // Bhmj_13.195 //	uvAca vihasan-SOriH-amRtam vikiran=-iva // Bhmd-_13.195 //
   avadhyaḥ sarvabhūtānāṃ tapasvī vedhaso varāt /	avaDyaH sarva-BUtAnAm tapasvI veDasaH varAt /
   edho brāhmaṇakopāgnerbabhūvaiṣa niśācaraḥ // Bhmj_13.196 //	eDaH brAhmaNa-kopa-agneH-baBUva-eza niSAcaraH // Bhmd-_13.196 //
   so 'yaṃ diṣṭyā hataḥ pāpastejasā brahmavādinām /	saH ayam dizwyA hataH pApaH-tejasA brahma-vAdinAm /
   ityuktavati govinde sabhāyāmutsavo 'bhavat // Bhmj_13.197 //	iti-uktavati govinde saBAyAm-utsavaH aBavat // Bhmd-_13.197 //
   ***** cārvākanigrahaḥ || 6 || *****	***** cArvAka-nigrahaH || 6 || *****
   athābhiṣeko divyena vidhinā dharmajanmanaḥ /	aTa-aBizekaH divyena viDinA DarmajanmanaH /
   avartata hate vṛtre devasyeva śatakratoḥ // Bhmj_13.198 //	avartata hate vRtre devasya-iva SatakratoH // Bhmd-_13.198 //
   sumeruvipule pīṭhe pariṣvakto jayaśriyā /	sumeru-vipule pIWe parizvaktaH jaya-SriyA /
   pradīpasaṃdhyāruciro divākara ivābabhau // Bhmj_13.199 //	pradIpa-saMDyA-ruciraH divAkaraH iva-AbaBO // Bhmd-_13.199 //
   dhṛtvā daivatavatpūrvaṃ dhṛtarāṣṭraṃ vadhūsakham /	DRtvA dEvata-vat-pUrvam DRtarAzwram vaDU-saKam /
   nidhāya mārutasutaṃ yauvarājye mahābhujam // Bhmj_13.200 //	niDAya mAruta-sutam yOvarAjye mahA-Bujam // Bhmd-_13.200 //
   viduraṃ mantrakāryeṣu digjayeṣu dhanaṃjayam /	viduram mantra-kAryezu digjayezu DanaMjayam /
   saṃjayaṃ vyayacintāsu nakulaṃ sainyapālane // Bhmj_13.201 //	saMjayam vyaya-cintAsu nakulam sEnya-pAlane // Bhmd-_13.201 //
   dhaumyaṃ brāhmaṇacintāsu sahadevaṃ ca saṃnidhau /	DOmyam brAhmaNa-cintAsu sahadevam ca saMniDO /
   uciteṣu ca kāryeṣu vṛddhāmātyānakalpayat // Bhmj_13.202 //	ucitezu ca kAryezu vRdDa-amAtyAn-akalpayat // Bhmd-_13.202 //
   ***** yudhiṣṭhirābhiṣekaḥ || 7 || *****	***** yuDizWira-aBizekaH || 7 || *****
   tataḥ stutvā hṛṣīkeśaṃ duryodhananiveśanam /	tatas stutvA hRzIkeSam duryoDana-niveSanam /
   mahārharatnaruciraṃ dadau bhīmāya dharmajaḥ // Bhmj_13.203 //	mahArha-ratna-ruciram dadO BImAya DarmajaH // Bhmd-_13.203 //
   vṛtaṃ dāsīsahasraiśca duḥśāsanagṛhaṃ nṛpaḥ /	vRtam dAsI-sahasrEH-ca duHSAsana-gRham nRpaH /
   arjunāya dadau ratnakāñcanodāramandiram // Bhmj_13.204 //	arjunAya dadO ratna-kAQcana-udAra-mandiram // Bhmd-_13.204 //
   anyebhyo 'pi vilabhyaivaṃ kauravāvasathāvalīm /	anyeByaH api vilaBya-evam kOrava-AvasaTa-AvalIm /
   labdhapraśamanaṃ cakre cakrāyudhamate sthitaḥ // Bhmj_13.205 //	labDa-praSamanam cakre cakra-AyuDa-mate sTitaH // Bhmd-_13.205 //
   tato vidhāya bandhūnāṃ rājā śrāddhaṃ yathāvidhi /	tatas viDAya banDUnAm rAjA SrAdDam yaTAviDi /
   prapākūpanipānāṅkāstebhyo dharmānakalpayat // Bhmj_13.206 //	prapA-kUpa-nipAna-aFkAH-teByaH DarmAn-akalpayat // Bhmd-_13.206 //
   atha prabhāte bhūpālaḥ pūjayitvāmbikāsutam /	aTa praBAte BUpAlaH pUjayitvA-ambikA-sutam /
   gāndharīṃ svāṃ ca jananīṃ praṇamya racitāñjaliḥ // Bhmj_13.207 //	gAnDarIm svAm ca jananIm praNamya racita-aQjaliH // Bhmd-_13.207 //
   viśrāntaṃ puṇḍarīkākṣaṃ stitamarjunamandire /	viSrAntam puNxarIkAkzam stitam-arjuna-mandire /
   sānugaḥ prayayau druṣṭuṃ brahmaṇamiva vāsavaḥ // Bhmj_13.208 //	sa-anugaH prayayO druzwum brahmaNam-iva vAsavaH // Bhmd-_13.208 //
   tamāsādya nabhaḥśyāmaṃ vyāptaṃ kaustubhakāntibhiḥ /	tam-AsAdya naBaH-SyAmam vyAptam kOstuBa-kAntiBiH /
   dineśakiraṇodāravāsarārambhavibhramam // Bhmj_13.209 //	dineSa-kiraNa-udAra-vAsara-AramBa-viBramam // Bhmd-_13.209 //
   sumerukūṭavikaṭe niṣaṇṇaṃ kanakāsane /	sumeru-kUwa-vikawe nizaNNam kanaka-Asane /
   tatkāntivalayeneva saṃvītaṃ pītavāsasā // Bhmj_13.210 //	tad-kAnti-valayena-iva saMvItam pIta-vAsasA // Bhmd-_13.210 //
   dhyāyantaṃ kimapi prahvo jagāda jagatīpatiḥ /	DyAyantam kim-api prahvaH jagAda jagatIpatiH /
   taddarśanānandasudhāṃ dantakāntyā kiranniva // Bhmj_13.211 //	tad-darSana-Ananda-suDAm dantakAntyA kiran=-iva // Bhmd-_13.211 //
   sukhena kaccidbhagavanvyatītā tava śarvarī /	suKena kaccit-Bagavan-vyatItA tava SarvarI /
   tvadyoganidrāsarasīvilāsramarāvalī // Bhmj_13.212 //	tvad-yoga-nidrA-sarasI-vila-asra-mara-AvalI // Bhmd-_13.212 //
   ityuktaḥ kamalākāntaḥ kimapi dhyānamāsthitaḥ /	iti-uktaH kamalA-kAntaH kim-api DyAnam-AsTitaH /
   na jagāda yadā kiṃcittadā rājāvadatpunaḥ // Bhmj_13.213 //	na jagAda yadA kiMcid-tadA rAjA-avadat-punar // Bhmd-_13.213 //
   aho na sarvabhūtātmandhyeyastvaṃ tattvadarśinām /	aho na sarva-BUta-Atman-DyeyaH-tvam tattva-darSinAm /
   vimalaṃ dhyānamālambya vismayaṃ vidadhāsi naḥ // Bhmj_13.214 //	vimalam DyAnam-Alambya vismayam vidaDAsi naH // Bhmd-_13.214 //
   kuśalaṃ jagatāṃ kacciditi vādini bhūpatau /	kuSalam jagatAm kaccit-iti vAdini BUpatO /
   īṣadunmīlya nayane viśvarūpī tamabhyadhāt // Bhmj_13.215 //	Izat-unmIlya nayane viSvarUpI tam-aByaDAt // Bhmd-_13.215 //
   śaraśayyāgato bhīṣmaḥ pravṛttaḥ stotumadya mām /	Sara-SayyA-gataH BIzmaH pravRttaH stotum-adya mAm /
   tamahaṃ manasā yāto mānyaṃ sarvamanīṣiṇām // Bhmj_13.216 //	tam-aham manasA yAtaH mAnyam sarva-manIziNAm // Bhmd-_13.216 //
   sa me bahumataḥ śrīmānyoginaṃ cintayāmi tam /	sa me bahu-mataH SrImAn-yoginam cintayAmi tam /
   ye māṃ smaranti satataṃ dehatyāge smarāmi tān // Bhmj_13.217 //	ye mAm smaranti satatam deha-tyAge smarAmi tAn // Bhmd-_13.217 //
   uttarāśāpraṇayitāṃ yātaḥ prāyo divākaraḥ /	uttara-ASA-praNayitAm yAtaH prAyas divAkaraH /
   devavratasya kāle 'yaṃ mumukṣordehamuktaye // Bhmj_13.218 //	devavratasya kAle ayam mumukzoH-deha-muktaye // Bhmd-_13.218 //
   śrutvaitaddharmatanayaḥ praṇayāvartitāñjaliḥ /	SrutvA-etat-Darma-tanayaH praNaya-Avartita-aQjaliH /
   uvāca bhagavanbhīṣmastvatsaṃdarśanamarhati // Bhmj_13.219 //	uvAca Bagavan-BIzmaH-tvad-saMdarSanam-arhati // Bhmd-_13.219 //
   tadehi sarve gacchāmastaṃ druṣṭuṃ tejasāṃ nidhim /	tat-ehi sarve gacCAmaH-tam druzwum tejasAm niDim /
   aśeṣasaṃśayacchettā sa me jñānaṃ pravakṣyati // Bhmj_13.220 //	aSeza-saMSaya=-CettA sa me jQAnam pravakzyati // Bhmd-_13.220 //
   ityukto dharmarājena sahitaḥ phalguṇena ca /	iti-uktaH DarmarAjena sahitaH PalguNena ca /
   bhīmasātyakimukhyaiśca pratasthe syandane hariḥ // Bhmj_13.221 //	BIma-sAtyaki-muKyEH-ca pratasTe syandane hariH // Bhmd-_13.221 //
   asminnavasare bhīṣmaḥ sarvairmunigaṇairvṛtaḥ /	asmin=-avasare BIzmaH sarvEH-muni-gaNEH-vRtaH /
   tuṣṭāva prayato dhyātvā viṣṇuṃ jiṣṇuṃ jagaddhiṣām // Bhmj_13.222 //	tuzwAva prayataH DyAtvA vizNum jizNum jagat-hizAm // Bhmd-_13.222 //
   saṃsāramarusaṃtāpanirvāṇasuraśākhine /	saMsAra-maru-saMtApa-nirvANa-sura-SAKine /
   mohastambheramaghaṭāharaye haraye namaḥ // Bhmj_13.223 //	moha-stamBeram-aGawA-haraye haraye namaH // Bhmd-_13.223 //
   sphuratsaṃvinmaṇiśikhāṃ cittaprāṅganacandrikām /	sPurat-saMvid-maNi-SiKAm citta-prAFgana-candrikAm /
   prapadye bhagavadbhaktimānandodyānavāhinīm // Bhmj_13.224 //	prapadye Bagavat-Baktim-Ananda-udyAna-vAhinIm // Bhmd-_13.224 //
   phullollasatsamutsāhaśaktivyāptajagattrayām /	Pulla-ullasat-samutsAha-Sakti-vyApta-jagat-trayAm /
   yā pūrvakoṭirbhāvānāṃ sattāṃ tāṃ vaiṣṇavīṃ namaḥ // Bhmj_13.225 //	yA pUrva-kowiH-BAvAnAm sattAm tAm vEzNavIm namaH // Bhmd-_13.225 //
   pavanāghaṭṭitāmbhojavanaparyantalambinām /	pavana-AGawwita-amBoja-vana-paryanta-lambinAm /
   jalānāmiva jantūnāṃ sthairyameko hariḥ smṛtaḥ // Bhmj_13.226 //	jalAnAm-iva jantUnAm sTEryam-ekaH hariH smRtaH // Bhmd-_13.226 //
   namaḥ sūryātmane tasmai saṃvitkiraṇaśāline /	namaH sUrya-Atmane tasmE saMvid-kiraNa-SAline /
   hṛtkuśeśayakośaśrīsamunmeṣavidhāyine // Bhmj_13.227 //	hRd-kuSeSaya-koSa-SrI-samunmeza-viDAyine // Bhmd-_13.227 //
   namastasmai yamīkṣante jñānino gatamṛtyavaḥ /	namaH-tasmE yam-Ikzante jQAninaH gata-mRtyavaH /
   paramaṃ puruṣaṃ pāre tamasāṃ mahasāṃ tathā // Bhmj_13.228 //	paramam puruzam pAre tamasAm mahasAm taTA // Bhmd-_13.228 //
   yajñāya yajñahaviṣe yajñasomamayātmane /	yajQAya yajQa-havize yajQa-soma-maya-Atmane /
   namaḥ sarasvatīvāhahaṃsāyākhilarūpiṇe // Bhmj_13.229 //	namaH sarasvatI-vAha-haMsAya-aKila-rUpiNe // Bhmd-_13.229 //
   satyāya dharmanidhaye kṣetrajñāyāmṛtātmane /	satyAya Darma-niDaye kzetrajQAya-amRta-Atmane /
   sāṃkhyayogapratiṣṭhāya namo mokṣaikahetave // Bhmj_13.230 //	sAMKya-yoga-pratizWAya namaH mokza-eka-hetave // Bhmd-_13.230 //
   ghorāya māyānidhaye sahasraśirase namaḥ /	GorAya mAyA-niDaye sahasra-Sirase namaH /
   yoganidrātmane nābhipadmodbhūtajagatsṛje // Bhmj_13.231 //	yoganidrA-Atmane nABi-padma-udBUta-jagat-sRje // Bhmd-_13.231 //
   namaḥ salilarūpāya kāraṇāya jagatsthitau /	namaH salila-rUpAya kAraNAya jagat-sTitO /
   duṣṭakālāya valine jīvāya pavanātmane // Bhmj_13.232 //	duzwa-kAlAya valine jIvAya pavana-Atmane // Bhmd-_13.232 //
   kālāya dhāmne varṇānāṃ sarvalokamayātmane /	kAlAya DAmne varNAnAm sarva-loka-maya-Atmane /
   lokaprāṇāya bhūtānāṃ namo viśvāya vedhase // Bhmj_13.233 //	loka-prANAya BUtAnAm namaH viSvAya veDase // Bhmd-_13.233 //
   tṛptāya siṃhavapuṣe daityasaṃhārakāriṇe /	tRptAya siMha-vapuze dEtya-saMhAra-kAriNe /
   vīryāyānantamahase jagadbhārabhṛte namaḥ // Bhmj_13.234 //	vIryAya-ananta-mahase jagat-BAraBRte namaH // Bhmd-_13.234 //
   saṃsārakartre mohāya jñānāya timiracchide /	saMsAra-kartre mohAya jQAnAya timira=-Cide /
   acityadhāmne guhyāya rudrāya jaṭine namaḥ // Bhmj_13.235 //	acitya-DAmne guhyAya rudrAya jawine namaH // Bhmd-_13.235 //
   śāntāya śāntakallolakaivalyapadaśāyine /	SAntAya SAnta-kallola-kEvalya-pada-SAyine /
   sarvabhāvātiriktāya namaḥ sarvamayātmane // Bhmj_13.236 //	sarva-BAva-atiriktAya namaH sarva-maya-Atmane // Bhmd-_13.236 //
   indīvaravanaśyāsame sphuratkiñjilkavibhrame /	indIvaravana-SyA-same sPurat-kiQjilka-viBrame /
   bibhrāṇaṃ vāsasī viṣṇuṃ naumi netrarasāyanam // Bhmj_13.237 //	biBrANam vAsasI vizNum nOmi netra-rasAyanam // Bhmd-_13.237 //
   ityuktvā nirbharānandaḥ praṇamya manasā harim /	iti-uktvA nirBara-AnandaH praNamya manasA harim /
   dadhyau śāntanavaḥ sāstraiḥ stūyamāno maharṣibhiḥ // Bhmj_13.238 //	daDyO SAntanavaH sa-astrEH stUyamAnaH mahA-RziBiH // Bhmd-_13.238 //
   atha pāṇḍusutaiḥ sārdhaṃ rathairgambhīranādibhiḥ /	aTa pANxu-sutEH sArDam raTEH-gamBIra-nAdiBiH /
   āyayau sātyakisakhaḥ saṃjayādyaiśca keśavaḥ // Bhmj_13.239 //	AyayO sAtyaki-saKaH saMjaya-AdyEH-ca keSavaH // Bhmd-_13.239 //
   āyātkṛṣṇaḥ kurukṣetraṃ tānpaśyanbhārgavahradān /	AyAt-kRzNaH kurukzetram tAn-paSyan-BArgava-hradAn /
   yudhiṣṭhirāyākathayaddharmyaṃ rāmaparākramam // Bhmj_13.240 //	yuDizWirAya-akaTayat-Darmyam rAma-parAkramam // Bhmd-_13.240 //
   tataḥ surasaritsūnuṃ dadarśa śaraśāyinam /	tatas surasarit-sUnum dadarSa Sara-SAyinam /
   sānugaḥ śaurirabhyetya svāṃśujālairivāvṛtam // Bhmj_13.241 //	sa-anugaH SOriH-aByetya sva-aMSu-jAlEH-iva-AvRtam // Bhmd-_13.241 //
   taruṇārkopamāpātraṃ vṛddhaṃ vṛddhena tejasā /	taruNa-arka-upamA-pAtram vRdDam vRdDena tejasA /
   ruddhaṃ siṃhamiva sphāraśarakāñcanapañjare // Bhmj_13.242 //	rudDam siMham-iva sPAra-Sara-kAQcana-paQjare // Bhmd-_13.242 //
   avaruhya rathātkṛṣṇaḥ sānugaśca yudhiṣṭhiraḥ /	avaruhya raTAt-kRzNaH sa-anugaH-ca yuDizWiraH /
   praṇamyopāviśansarve praśaṃsantaḥ pitāmaham // Bhmj_13.243 //	praNamya-upAviSan-sarve praSaMsantaH pitAmaham // Bhmd-_13.243 //
   tato 'bravīcchāntanavaṃ śaraśreṇīvṛthākulam /	tatas abravIt-SAntanavam Sara-SreNI-vRTA-Akulam /
   sādaraṃ puṇḍarīkākṣo dṛśā nirvāpayannivaṣa // Bhmj_13.244 //	sa-Adaram puNxarIkAkzaH dRSA nirvApayat-nivaza // Bhmd-_13.244 //
   kañcitte vimalaṃ jñānaṃ paramaṃ brahmadarśanam /	kaQcitte vimalam jQAnam paramam brahma-darSanam /
   vajrāgradāruṇaśarasyūtasya na vilupyate // Bhmj_13.245 //	vajra-agra-dAruNa-Sara-syUtasya na vilupyate // Bhmd-_13.245 //
   nidhānaṃ guṇaratnānāṃ śekharaṃ śauryaśālinām /	niDAnam guNa-ratnAnAm SeKaram SOrya-SAlinAm /
   dhanyatā māninī manye vahati tvāṃ vasuṃdharā // Bhmj_13.246 //	Danya-tA mAninI manye vahati tvAm vasuMDarAH // Bhmd-_13.246 //
   gāḍhānuśayasaṃtaptastvayi vīra śarārdite /	gAXa-anuSaya-saMtaptaH-tvayi vIra Sara-ardite /
   vyathito dharmatanayo na kvāpi labhate dhṛtim // Bhmj_13.247 //	vyaTitaH Darma-tanayaH na kvApi laBate DRtim // Bhmd-_13.247 //
   sarvajña dharmānakhilānkathayāsmai girā mama /	sarvajQa DarmAn-aKilAn-kaTaya-asmE girA mama /
   prasannakaraṇajñānapaṭurbhava gatavyathaḥ // Bhmj_13.248 //	prasanna-karaNa-jQAna-pawuH-Bava gata-vyaTaH // Bhmd-_13.248 //
   kṣīrodaśāyī bhagavānityuktvā garuḍadhvajaḥ /	kzIroda-SAyI BagavAn-iti-uktvA garuxaDvajaH /
   karāmṛtakarāluptavyathaṃ cakre suravratam // Bhmj_13.249 //	kara-amRta-kara-Alupta-vyaTam cakre sura-vratam // Bhmd-_13.249 //
   athāpatatpuṣpavṛṣṭirmūrdhni gāṅgeyakṛṣṇayoḥ /	aTa-apatat-puzpa-vRzwiH-mUrDni gAFgeya-kRzNayoH /
   vyāsanāradamukhyāśca praśaśaṃsuḥ smayena tau // Bhmj_13.250 //	vyAsa-nArada-muKyAH-ca praSaSaMsuH smayena tO // Bhmd-_13.250 //
   śvo vaktāsmyakhilāndharmānityukte 'tha janārdanaḥ /	Svas vaktAsmi-aKilAn-DarmAn-iti-ukte aTa janArdanaH /
   jāhvavīsutamāmantrya prataśthe pāṇḍavaiḥ saha // Bhmj_13.251 //	jAhu-avI-sutam-Amantrya prataSTe pANxavEH saha // Bhmd-_13.251 //
   uṣitvā rajanīṃ śauriḥ pārthāśca nijaveśmani /	uzitvA rajanIm SOriH pArTAH-ca nija-veSmani /
   rathaiḥ śāntanavaṃ druṣṭuṃ prātaḥ sarve samāyayuḥ // Bhmj_13.252 //	raTEH SAntanavam druzwum prAtar sarve samAyayuH // Bhmd-_13.252 //
   te vihāya rathāṃstūrṇaṃ praṇipatya pitāmaham /	te vihAya raTAn=-tUrNam praNipatya pitAmaham /
   parivāryopaviviśuḥ sevyamānaṃ maharṣibhiḥ // Bhmj_13.253 //	parivArya-upaviviSuH sevyamAnam mahA-RziBiH // Bhmd-_13.253 //
   tataḥ pṛṣṭo harirbhīṣmaṃ śāntavyathamanāmayam /	tatas pRzwaH hariH-BIzmam SAnta-vyaTam-anAmayam /
   uvāca kathyatāṃ didvansvadharmāndharmasūnave // Bhmj_13.254 //	uvAca kaTyatAm didvan-svaDarmAn-Darma-sUnave // Bhmd-_13.254 //
   bhavatprasādātsvartho 'haṃ vakṣyāmi tava śāsanāt /	Bavat-prasAdAt-svarTaH aham vakzyAmi tava SAsanAt /
   kiṃ tu pṛcchatu māṃ rājā dharmaniṣṭho yudhiṣṭhiraḥ // Bhmj_13.255 //	kim tu pRcCatu mAm rAjA Darma-nizWaH yuDizWiraH // Bhmd-_13.255 //
   vṛtte kṣatrocite kārye na lajjā kartumarhati /	vRtte kzatra-ucite kArye na lajjA kartum-arhati /
   ukte pitāmaheneti kṛṣṇavākyādyudhiṣṭhiraḥ // Bhmj_13.256 //	ukte pitAmahena-iti kRzNa-vAkyAt-yuDizWiraH // Bhmd-_13.256 //
   abhyetya bhīṣmacaraṇau vavande hrīnatānanaḥ /	aByetya BIzma-caraNO vavande hrI-nata-AnanaH /
   sa tena mūrdhnyupāghrāya pṛccha māmiti coditaḥ // Bhmj_13.257 //	sa tena mUrDni-upAGrAya pRcCa mAm-iti coditaH // Bhmd-_13.257 //
   prajānāṃ pālane dharmaṃ pūrvaṃ papraccha dharmajaḥ /	prajAnAm pAlane Darmam pUrvam papracCa DarmajaH /
   tato jagāda gāṅgeyaḥ praṇamya manasā harim // Bhmj_13.258 //	tatas jagAda gAFgeyaH praNamya manasA harim // Bhmd-_13.258 //
   śṛṇu putra yathā rājye virājante nareśvarāḥ /	SRNu putra yaTA rAjye virAjante nareSvarAH /
   paramaṃ saṃśayasthānamādhipatyaṃ pramādinām // Bhmj_13.259 //	paramam saMSaya-sTAnam-ADipatyam pramAdinAm // Bhmd-_13.259 //
   atikaṅkaṇakeyūrahāraṃ rājñāṃ vibhūṣaṇam /	ati-kaFkaNa-keyUra-hAram rAjQAm viBUzaNam /
   nityaṃ dvijātimānyatvaṃ prajāpālanarañjanam // Bhmj_13.260 //	nityam dvijAti-mAnya-tvam prajA-pAlana-raQjanam // Bhmd-_13.260 //
   paramaṃ daivataṃ viprā nigrahānugrahāya ca /	paramam dEvatam viprAH nigraha-anugrahAya ca /
   rājñāṃ śriyo hi tadvākyādbhavanti na bhavanti ca // Bhmj_13.261 //	rAjQAm SriyaH hi tad-vAkyAt-Bavanti na Bavanti ca // Bhmd-_13.261 //
   jātaṃ brāhmaṇataḥ kṣattraṃ salilācca hutāśanaḥ /	jAtam brAhmaNataH kzattram salilAt-ca hutASanaH /
   śastraṃ tathāśmato yāni kṣata(ya)mete svajanmasu // Bhmj_13.262 //	Sastram taTA-aSmataH yAni kzata(ya)m-ete sva-janmasu // Bhmd-_13.262 //
   rājavṛttiriyaṃ pūrvā yanna tīvraṃ na mārdavam /	rAja-vRttiH-iyam pUrvA yat-na tIvram na mArdavam /
   rūḍhirviṣāmṛtasphārairbhīmaḥ sevyaśca sāgaraḥ // Bhmj_13.263 //	rUXiH-viza-amRta-sPArEH-BImaH sevyaH-ca sAgaraH // Bhmd-_13.263 //
   hitairmānyaiśca rakṣyante bhṛtyairnṛpatisaṃpadaḥ /	hitEH-mAnyEH-ca rakzyante BRtyEH-nRpati-saMpadaH /
   tāneva nābhimanyante rājāno hi niraṅkuśāḥ // Bhmj_13.264 //	tAn-eva na-aBimanyante rAjAnaH hi niraFkuSAH // Bhmd-_13.264 //
   sunayo rājavṛttīnāṃ vinayo guṇasaṃpadām /	sunayaH rAja-vRttInAm vinayaH guNa-saMpadAm /
   lāvaṇyamiva nārīṇāṃ vibhūṣaṇamakṛtrimam // Bhmj_13.265 //	lAvaNyam-iva nArINAm viBUzaNam-akRtrimam // Bhmd-_13.265 //
   sa nṛpaḥ kamalākelidhāmakarṇābjaṣaṭpadaḥ /	sa nRpaH kamalA-keli-DAma-karNa-abja-zawpadaH /
   piśunairnābhimanyante yasminsaṃbhṛtavṛttayaḥ // Bhmj_13.266 //	piSunEH-na-aBimanyante yasmin-saMBRta-vRttayaH // Bhmd-_13.266 //
   siddhaye saṃyatadhiyāṃ sanmantrabalaśālinām /	sidDaye saMyata-DiyAm sat-mantra-bala-SAlinAm /
   samastacittagrahaṇaṃ yogināmiva bhūbhujām // Bhmj_13.267 //	samasta-citta-grahaNam yoginAm-iva BUBujAm // Bhmd-_13.267 //
   mṛduṃ bālamivādhairyaṃ vinodarasikaṃ sadā /	mRdum bAlam-iva-aDEryam vinoda-rasikam sadA /
   rājānaṃ hāsyasaṃpannaṃ manyante sevakāstṛṇam // Bhmj_13.268 //	rAjAnam hAsya-saMpannam manyante sevakAH-tRNam // Bhmd-_13.268 //
   narmasācivyamāptāste bhūpaterlaghucetasaḥ /	narma-sAcivyam-AptAH-te BUpateH-laGu-cetasaH /
   tāṃ tāmutkramya maryādāṃ vartante kāmacāriṇaḥ // Bhmj_13.269 //	tAm tAm-utkramya maryAdAm vartante kAma-cAriNaH // Bhmd-_13.269 //
   rājasrīsaṃgamaṃ yānti rājatulyavibhūṣaṇāḥ /	rAjasrI-saMgamam yAnti rAja-tulya-viBUzaNAH /
   suṣiraṃ kurvate rājyaṃ svāṃ svaniṃ mūṣikā iva // Bhmj_13.270 //	suziram kurvate rAjyam svAm sva-nim mUzikAH iva // Bhmd-_13.270 //
   hayaṃ rathaṃ gajaṃ vāso rājayogyaṃ tathāsanam /	hayam raTam gajam vAsaH rAja-yogyam taTA-Asanam /
   āruhya rājñā spardhante vismaranti ca bhṛtyatām // Bhmj_13.271 //	Aruhya rAjQA sparDante vismaranti ca BRtya-tAm // Bhmd-_13.271 //
   bahu dattaṃ na manyante yācante durlabhānyapi /	bahu dattam na manyante yAcante durlaBAni-api /
   nindanti svābhicaritaṃ bahirmantraṃ kiranti ca // Bhmj_13.272 //	nindanti sva-aBicaritam bahis-mantram kiranti ca // Bhmd-_13.272 //
   rājadeyaṃ harantaśca lajjante nijakarmasu /	rAja-deyam harantaH-ca lajjante nija-karmasu /
   prathayanti ca mithyaiva loke bhūpālavaśyatām // Bhmj_13.273 //	praTayanti ca miTyA-eva loke BUpAla-vaSya-tAm // Bhmd-_13.273 //
   svāminā kelisaktena śanakairmarmadarśinaḥ /	svAminA keli-saktena SanakEs-marma-darSinaH /
   kimanyatpeśaladhiyā khelante rājavallabhāḥ // Bhmj_13.274 //	kim-anyat-peSala-DiyA Kelante rAja-vallaBAH // Bhmd-_13.274 //
   mantrairbhūtāni śāmyanti dānairmṛtyurnivartate /	mantrEH-BUtAni SAmyanti dAnEH-mRtyuH-nivartate /
   prajānāṃ dalane saktā na tu te rājasaṃmatāḥ // Bhmj_13.275 //	prajAnAm dalane saktAH na tu te rAja-saMmatAH // Bhmd-_13.275 //
   susahāyaḥ sthirārambho gūḍhamantraḥ sadodyataḥ /	su-sahAyaH sTira-AramBaH gUXa-mantraH sadA-udyataH /
   prajāhito 'pramattaśca rājā rājye virājate // Bhmj_13.276 //	prajA-hitaH apramattaH-ca rAjA rAjye virAjate // Bhmd-_13.276 //
   ko hi paśyedimaṃ lokaṃ gāḍhena tamasā vṛtam /	kaH hi paSyet-imam lokam gAXena tamasA vRtam /
   rājñaḥ śaśāṅkayaśasaḥ pratāpo yadi na sphuret // Bhmj_13.277 //	rAjQaH SaSAFka-yaSasaH pratApaH yadi na sPuret // Bhmd-_13.277 //
   avaśyamekacaraṇo dharmo 'sminkalikardame /	avaSyam-eka-caraNaH DarmaH asmin-kali-kardame /
   praskhaledbhūmipālānāṃ vinā daṇḍāvalambanam // Bhmj_13.278 //	prasKalet-BUmipAlAnAm vinA daNxa-avalambanam // Bhmd-_13.278 //
   arājake purā loke pravṛtte dharmaviplave /	arAjake purA loke pravRtte Darma-viplave /
   surārthitena vidhinā nayopāye pravartate // Bhmj_13.279 //	sura-arTitena viDinA naya-upAye pravartate // Bhmd-_13.279 //
   caturvargaphale śāstre bhāgairātte munīśvaraiḥ /	caturvarga-Pale SAstre BAgEH-Atte muni-ISvarEH /
   asṛjanmānasaṃ jiṣṇuṃ tumulaṃ virajaṃ sutam // Bhmj_13.280 //	asRjat-mAnasam jizNum tumulam virajam sutam // Bhmd-_13.280 //
   sa niyukto bhagavatā prajānāṃ paripālane /	sa niyuktaH BagavatA prajAnAm paripAlane /
   tacchāsanamanādṛtya saṃnyāsavirato 'bhavat // Bhmj_13.281 //	tad-SAsanam-anAdRtya saMnyAsa-virataH aBavat // Bhmd-_13.281 //
   kīryāmāno 'pi tatputrastathaiva tapase gataḥ /	kIryAmAnaH api tad-putraH-taTA-eva tapase gataH /
   tatsutaḥ kardamākhyaśca viraktaḥ kānanaṃ yayau // Bhmj_13.282 //	tad-sutaH kardama-AKyaH-ca viraktaH kAnanam yayO // Bhmd-_13.282 //
   anaṅganāmnastatsūnostanayo 'tibalastataḥ /	anaFga-nAmnaH-tad-sUnoH-tanayaH atibalaH-tatas /
   rājābhūnmṛtyutanayāṃ munīnāṃ prāpa yaḥ priyām // Bhmj_13.283 //	rAjA-aBUt-mRtyu-tanayAm munInAm prApa yaH priyAm // Bhmd-_13.283 //
   venaṃ nāma sutaṃ tasyāṃ saṃprāpya tapase yayau /	venam nAma sutam tasyAm saMprApya tapase yayO /
   tataḥ krūro 'bhavadrājā venaḥ kopaviṣolbaṇaḥ // Bhmj_13.284 //	tatas krUraH aBavat-rAjA venaH kopa-viza-ulbaNaH // Bhmd-_13.284 //
   munayo mantrapūtaistaṃ jaghnurvajraśitaiḥ kuśaiḥ /	munayaH mantra-pUtEH-tam jaGnuH-vajra-SitEH kuSEH /
   tasyoruṃ dakṣiṇaṃ mantraiste nirmathya maharṣayaḥ // Bhmj_13.285 //	tasya-Urum dakziNam mantrEH-te nirmaTya mahA-RzayaH // Bhmd-_13.285 //
   hrasvaṃ dehaṃ tadudbhūtaṃ dadṛśurvikṛtaṃ naram /	hrasvam deham tad-udBUtam dadRSuH-vikRtam naram /
   sa tairukto niṣīdeti niṣādajanako 'bhavat // Bhmj_13.286 //	sa tEH-uktaH nizIda-iti nizAda-janakaH aBavat // Bhmd-_13.286 //
   venasya dakṣiṇaṃ pāṇiṃ nirmathya munayaḥ punaḥ /	venasya dakziNam pANim nirmaTya munayaH punar /
   apaśyanvainyamuditaṃ sāyudhaṃ śakravikramam // Bhmj_13.287 //	apaSyan-vEnyam-uditam sa-AyuDam Sakra-vikramam // Bhmd-_13.287 //
   sa daṇḍanītimāsādya śaśāsa muniśāsanāt /	sa daNxanItim-AsAdya SaSAsa muni-SAsanAt /
   prāptāṃ ratnapradāṃ sākṣātpṛthvīṃ sagirisāgarām // Bhmj_13.288 //	prAptAm ratna-pradAm sAkzAt-pRTvIm sa-giri-sAgarAm // Bhmd-_13.288 //
   tamāviveśa bhagavāṃllokapālasakho hariḥ /	tam-AviveSa BagavAn=-lokapAla-saKaH hariH /
   naradevā iti khyātāstataḥ prabhṛti bhūmipāḥ // Bhmj_13.289 //	naradevAH iti KyAtAH-tatas praBRti BUmipAH // Bhmd-_13.289 //
   rājamānaguṇe tasminrājani kṣmāṃ praśāsati /	rAjamAna-guNe tasmin-rAjani kzmAm praSAsati /
   svadharmaniratāstasthuḥ samyagdaṇḍabhayātprajāḥ // Bhmj_13.290 //	svaDarma-niratAH-tasTuH samyak-daNxa-BayAt-prajAH // Bhmd-_13.290 //
   teneyaṃ vihitā rājñāṃ sthitaye daṇḍadhāratā /	tena-iyam vihitAH rAjQAm sTitaye daNxaDAra-tA /
   yathā lokāḥ prakāśante na sūryeṇa na cendunā // Bhmj_13.291 //	yaTA lokAH prakASante na sUryeNa na ca-indunA // Bhmd-_13.291 //
   ***** rājotpattiḥ || 8 || *****	***** rAja-utpattiH || 8 || *****
   samyagvyavasite trātuṃ rājñi dharmapare prajāḥ /	samyak-vyavasite trAtum rAjQi Darma-pare prajAH /
   sthitayo na vilupyante cāturvarṇyavibhāgajāḥ // Bhmj_13.292 //	sTitayaH na vilupyante cAturvarNya-viBAga-jAH // Bhmd-_13.292 //
   yathāvidhiprayātānāmāśramādāśramāntaram /	yaTA-viDi-prayAtAnAm-ASramAt-ASrama-antaram /
   cāturāśramyavihitā siddhirvighnairna hanyate // Bhmj_13.293 //	cAturASramya-vihitA sidDiH-viGnEH-na hanyate // Bhmd-_13.293 //
   māṃdhāturnṛpateḥ pūrvaṃ yajñadarśanakāṅkṣiṇaḥ /	mAMDAtuH-nRpateH pUrvam yajQa-darSana-kAFkziNaH /
   śakrarūpadharo viṣṇurbhagavānsvayamāyayau // Bhmj_13.294 //	Sakra-rUpa-DaraH vizNuH-BagavAn-svayam-AyayO // Bhmd-_13.294 //
   pṛṣṭo jijñāsayā tena sa rājā praṇipatya tam /	pRzwaH jijQAsayA tena sa rAjA praNipatya tam /
   uvāca sarvadharmāṇāṃ pratiṣṭhiḥ rājaśāntaye // Bhmj_13.295 //	uvAca sarva-DarmANAm pratizWiH rAja-SAntaye // Bhmd-_13.295 //
   rājanītyā pravartante khakarmasu sadā prajāḥ /	rAjanItyA pravartante Ka-karmasu sadA prajAH /
   śrutismṛtisadācāre kāraṇaṃ rājavṛttayaḥ // Bhmj_13.296 //	Sruti-smRti-sat-AcAre kAraNam rAja-vRttayaH // Bhmd-_13.296 //
   trātā dharmagatasyāsya yasmātkila nareśvaraḥ /	trAtA Darma-gatasya-asya yasmAt-kila nareSvaraH /
   gauravādātmatulyaṃ taṃ svadharmasthamamanyata // Bhmj_13.297 //	gOravAt-Atma-tulyam tam svaDarma-sTam-amanyata // Bhmd-_13.297 //
   pitā prajānāṃ nṛpatirjagatsīdatyarājakam /	pitA prajAnAm nRpatiH-jagat-sIdati-arAjakam /
   vastavyaṃ mlecchamadhye 'pi sādhubhirna tvarājake // Bhmj_13.298 //	vastavyam mlecCa-maDye api sADuBiH-na tu-arAjake // Bhmd-_13.298 //
   durbalaṃ ghnanti balinaḥ sevante ca parastriyaḥ /	durbalam Gnanti balinaH sevante ca para-striyaH /
   māṃsaṃ mithaśca khādante rāṣṭre rājavivarjite // Bhmj_13.299 //	mAMsam miTas-ca KAdante rAzwre rAja-vivarjite // Bhmd-_13.299 //
   arājakāḥ prajāḥ pūrvaṃ nimagnāḥ sthitiviplave /	arAjakAH prajAH pUrvam nimagnAH sTiti-viplave /
   cakrire rājabhāgārthaṃ manuṃ nimagnāḥ sthitiviplave /	cakrire rAja-BAga-arTam manum nimagnAH sTiti-viplave /
   cakrire rājabhāgārthaṃ manuṃ vaivasvataṃ nṛpam // Bhmj_13.300 //	cakrire rAja-BAga-arTam manum vEvasvatam nRpam // Bhmd-_13.300 //
   rājñā sumanasā pūrvaṃ kausalyena bṛhaspatiḥ /	rAjQA sumanasA pUrvam kOsalyena bRhaspatiH /
   pṛṣṭo babhāṣe lokānāṃ daṇḍadhāraṃ parāyaṇam // Bhmj_13.301 //	pRzwaH baBAze lokAnAm daNxaDAram parAyaNam // Bhmd-_13.301 //
   nārājakeṣu rāṣṭreṣu havyaṃ vahati pāvakaḥ /	na-arAjakezu rAzwrezu havyam vahati pAvakaH /
   na ca dharmāḥ pravartante na ca varṣati vāsavaḥ // Bhmj_13.302 //	na ca DarmAH pravartante na ca varzati vAsavaH // Bhmd-_13.302 //
   kuto dhanaṃ kuto dārāḥ śarīraṃ ca kuto nṛṇām /	kutas Danam kutas dArAH SarIram ca kutas nRNAm /
   sarvadevamayastrātā yāvanna vasudhādhipaḥ // Bhmj_13.303 //	sarva-deva-mayaH-trAtA yAvat-na vasuDADipaH // Bhmd-_13.303 //
   sarvāvalokane sūryaḥ pāpānāṃ nigrahe yamaḥ /	sarva-avalokane sUryaH pApAnAm nigrahe yamaH /
   kubero bharaṇe rājā prāyaścitteṣu pāvakaḥ // Bhmj_13.304 //	kuberaH BaraNe rAjA prAyaScittezu pAvakaH // Bhmd-_13.304 //
   ācchettā rājavittānāṃ hantā marṣayitāpi vā /	AcCettA rAja-vittAnAm hantA marzayitA-api vA /
   sarve prayānti narakaṃ yathā brahmasvaharimaḥ // Bhmj_13.305 //	sarve prayAnti narakam yaTA brahma-sva-harimaH // Bhmd-_13.305 //
   yajvanāṃ dharmaśīlānāṃ vairāgyanyastakarmaṇām /	yajvanAm Darma-SIlAnAm vErAgya-nyasta-karmaNAm /
   tulyamāpnoti bhūpālaḥ phalaṃ lokānupālanāt // Bhmj_13.306 //	tulyam-Apnoti BUpAlaH Palam loka-anupAlanAt // Bhmd-_13.306 //
   iti devagurorvākyaṃ niśamya sa mahīpatiḥ /	iti devaguroH-vAkyam niSamya sa mahIpatiH /
   ciraṃ prajāḥ svadharmasthāḥ pālayitvā divaṃ yayau // Bhmj_13.307 //	ciram prajAH svaDarma-sTAH pAlayitvA divam yayO // Bhmd-_13.307 //
   kośedurgabalādīnāṃ kṣayaṃ śatruṣu(ṣva)nirdiśan /	koSedurga-bala-AdInAm kzayam Satruzu(zu-a)nirdiSan /
   apramattaḥ sada rājā kuryātsaṃśrayamātmanaḥ // Bhmj_13.308 //	apramattaH sada rAjA kuryAt-saMSrayam-AtmanaH // Bhmd-_13.308 //
   sarvato guptamantrāṇāṃ gūḍhapraṇidhicakṣuṣām /	sarvatas gupta-mantrANAm gUXa-praNiDi-cakzuzAm /
   svasthaprakṛtisārāṇāṃ rājñāṃ lakṣmīranaśvarā // Bhmj_13.309 //	svasTa-prakRti-sArANAm rAjQAm lakzmIH-anaSvarAH // Bhmd-_13.309 //
   seveta dharmānadveṣastyajetprītimadāruṇaḥ /	seveta DarmAn-advezaH-tyajet-prItimada-aruNaH /
   akarkaśo labhetārthānkāmī syādamadoddhataḥ // Bhmj_13.310 //	akarkaSaH laBeta-arTAn-kAmI syAt-amada-udDataH // Bhmd-_13.310 //
   priyaṃ vadedadainyaśca vikrāntaścāvikatthanaḥ /	priyam vadedadEnyaH-ca vikrAntaH-ca-avikatTanaH /
   dayādānamakāmaśca paṭuḥ syādakaṭurgirām // Bhmj_13.311 //	dayA-dAnam-akAmaH-ca pawuH syAt-akawuH-girAm // Bhmd-_13.311 //
   maittraḥ syādakhalāsaṅgī yudhyeta na tu bandhubhiḥ /	mEttraH syAt-aKala-AsaFgI yuDyeta na tu banDuBiH /
   viddhyeta śatrunnānāstraiḥ kuryātsarvamahiṃsakaḥ // Bhmj_13.312 //	vidDi-eta SatrunnAnA-astrEH kuryAt-sarvam-ahiMsakaH // Bhmd-_13.312 //
   jñānaṃ diśenna cāsatsu guṇāñślāgheta nātmanaḥ /	jQAnam diSet-na ca-asatsu guNAn-SlAGeta na-AtmanaH /
   haredarthānna sādhumbhaḥ saṃśrayeta na durjanam // Bhmj_13.313 //	haret-arTAn-na sADumBaH saMSrayeta na durjanam // Bhmd-_13.313 //
   daṇḍayennāvicāreṇa mantrasenna na saṃsadi /	daNxayet-na-avicAreNa mantraset-na na saMsadi /
   pūrayenna kadaryāṃstu viśvasenna ca vairiṣu // Bhmj_13.314 //	pUrayet-na kadaryAn=-tu viSvaset-na ca vErizu // Bhmd-_13.314 //
   rakṣeddārānnahīrṣyāluḥ kalāvānsyādavañcakaḥ /	rakzet-dArAn-nahIrzyAluH kalAvAn-syAt-avaQcakaH /
   bhajena kāntā nātyantamadyātsādhu na cāhitam // Bhmj_13.315 //	Bajena kAntAH na-atyantam-adyAt-sADu na ca-ahitam // Bhmd-_13.315 //
   sevetārcyānna tu stabdho bhavecchiṣyo na māyayā /	seveta-arcyAt-na tu stabDaH Bavet-SizyaH na mAyayA /
   yajeta devānno dambhādicchedbhūtimaninditām // Bhmj_13.316 //	yajeta devAn-naH damBAt-icCet-BUtim-aninditAm // Bhmd-_13.316 //
   prītiṃ bhajennātinayo dakṣaścārabhaso bhavet /	prItim Bajet-na-atinayaH dakzaH-ca-araBasaH Bavet /
   āśāṃ sṛjenna viphalāṃ vibhajeta na viṣṭhuram // Bhmj_13.317 //	ASAm sRjet-na viPalAm viBajeta na vizWuram // Bhmd-_13.317 //
   prahartā stānna sarvatra hanyācchatrūnnaśeṣakṛt /	prahartA stAn-na sarvatra hanyAt-SatrUn-naSeza-kRt /
   prakupyenna tvadoṣebhyaḥ peśalaḥ syānna śatruṣu // Bhmj_13.318 //	prakupyet-na tvadozeByaH peSalaH syAt-na Satruzu // Bhmd-_13.318 //
   etairyuktāḥ kila guṇaiḥ pārthivāḥ pṛthuvaṃśajāḥ /	etEH-yuktAH kila guNEH pArTivAH pRTu-vaMSa-jAH /
   yaśaḥśubhrā prayāntyeva satataṃ hāratāṃ śriyaḥ // Bhmj_13.319 //	yaSaH-SuBrA prayAnti-eva satatam hAra-tAm SriyaH // Bhmd-_13.319 //
   ***** guṇaṣaṭriṃtraśakāḥ || 9 || *****	***** guNa-zawriMtraSakAH || 9 || *****
   brāhmaṇāḥ sarvadā rājñā mūrdhni kāryā bubhūṣatā /	brAhmaNAH sarvadA rAjQA mUrDni kAryA buBUzatA /
   brāhmeṇa tejasā yuktaṃ balaṃ kṣātraṃ hi duḥsaham // Bhmj_13.320 //	brAhmeNa tejasA yuktam balam kzAtram hi duHsaham // Bhmd-_13.320 //
   aiḍena bhūbhujā pṛṣṭaḥ purā provāca mārutaḥ /	Exena BUBujA pRzwaH purA provAca mArutaH /
   brāhmaṇānāmiyaṃ pṛthvī dhanaṃ vā jātu rakṣitam // Bhmj_13.321 //	brAhmaNAnAm-iyam pRTvI Danam vA jAtu rakzitam // Bhmd-_13.321 //
   anivedya mahīṃ tasmādviprebhyaḥ pṛthivīpatiḥ /	anivedya mahIm tasmAt-vipreByaH pRTivIpatiH /
   svayamapyarjitaṃ vīro na kāmādbhoktumarhati // Bhmj_13.322 //	svayam-api-arjitam vIraH na kAmAt-Boktum-arhati // Bhmd-_13.322 //
   purodhasā brāhmaṇena saṃyuktaḥ śreyasāṃ nṛpaḥ /	puroDasA brAhmaNena saMyuktaH SreyasAm nRpaH /
   jetā bhavati śatrūṇāṃ sarvalokābhayaṃkaraḥ // Bhmj_13.323 //	jetA Bavati SatrUNAm sarva-loka-aBayaMkaraH // Bhmd-_13.323 //
   mucukundaḥ purā rājā vijitya sakalā diśaḥ /	mucukundaH purA rAjA vijitya sakalAH diSaH /
   yayau vayasyaṃ rudrasya kuberaṃ jetumojasā // Bhmj_13.324 //	yayO vayasyam rudrasya kuberam jetum-ojasA // Bhmd-_13.324 //
   tataḥ pravṛtte samare guhyakā balavattarāḥ /	tatas pravRtte samare guhyakAH balavattarAH /
   pṛthunā mucukundasya tejasā ca kṣayaṃ yayuḥ /	pRTunA mucukundasya tejasA ca kzayam yayuH /
   kṣaṇādalakṣyamantrasya vīrāste yakṣarākṣasāḥ // Bhmj_13.325 //	kzaNAt-alakzya-mantrasya vIrAH-te yakza-rAkzasAH // Bhmd-_13.325 //
   tataḥ prāptāḥ kubereṇa dattāṃ vasumatīṃ nṛpaḥ /	tatas prAptAH kubereNa dattAm vasumatIm nRpaH /
   tyaktvā parākrameṇaiva sa jagrāha balotkaṭaḥ // Bhmj_13.326 //	tyaktvA parAkrameNa-eva sa jagrAha bala-utkawaH // Bhmd-_13.326 //
   iti rājabalaṃ brahmabālānuprāṇitaṃ sadā /	iti rAja-balam brahma-bAla-anuprANitam sadA /
   abhagnapraṇayāṃ dhatte trailokyavijayaśriyam // Bhmj_13.327 //	aBagna-praNayAm Datte trElokya-vijaya-Sriyam // Bhmd-_13.327 //
   ***** mucukundopākhyānam || 10 || *****	***** mucukunda-upAKyAnam || 10 || *****
   brāhmaṇānpurataḥ kṛtvā prajā dharmeṇa pālayet /	brAhmaNAn-puratas kRtvA prajAH DarmeNa pAlayet /
   caturbhāgaharo rājā prajānāṃ puṇyapāpayoḥ // Bhmj_13.328 //	catur-BAga-haraH rAjA prajAnAm puNya-pApayoH // Bhmd-_13.328 //
   tasya saṃvṛtamantrasya prajākāryāṇi paśyataḥ /	tasya saMvRta-mantrasya prajA-kAryANi paSyataH /
   vadānyasyānṛśaṃsasya kvaciddharmo na lupyate // Bhmj_13.329 //	vadAnyasya-anRSaMsasya kvacid-DarmaH na lupyate // Bhmd-_13.329 //
   viprāḥ pūjyāḥ sadā rājñā yathoktācāravartinaḥ /	viprAH pUjyAH sadA rAjQA yaTA-ukta-AcAra-vartinaH /
   śūdravatkrūrakarmārhā daṇḍyāstvācāravarjitāḥ // Bhmj_13.330 //	SUdra-vat-krUra-karma-arhAH daNxyAH-tu-AcAra-varjitAH // Bhmd-_13.330 //
   purā kekayabhūpālo gṛhīto rakṣasā vane /	purA kekaya-BUpAlaH gRhItaH rakzasA vane /
   āśvāsayannijaṃ ceto jagāda dhṛtisāgaraḥ /	ASvAsayat-nijam cetaH jagAda DRti-sAgaraH /
   na bhetavyaṃ tvayā citta rāṣṭre me nāsti viplavaḥ // Bhmj_13.331 //	na Betavyam tvayA citta rAzwre me na-asti viplavaH // Bhmd-_13.331 //
   nāyajvā na vikarmastho na pāpī na kulacyutaḥ /	na-ayajvA na vikarma-sTaH na pApI na kula-cyutaH /
   vidyate nagare kaścitkṣattradharme sthitasya me // Bhmj_13.332 //	vidyate nagare kaScid-kzattra-Darme sTitasya me // Bhmd-_13.332 //
   iti bruvāṇaṃ nṛpatiṃ sa tatyāja niśācaraḥ /	iti bruvANam nRpatim sa tatyAja niSAcaraH /
   satyaśīlāḥ svadharmasthā labhante na parābhavam // Bhmj_13.333 //	satya-SIlAH svaDarma-sTAH laBante na parABavam // Bhmd-_13.333 //
   viśvasen ca sarvatra na ca śaṅketa pārthivaḥ /	viSvaset ca sarvatra na ca SaFketa pArTivaH /
   viśvāsī cātiśaṅkī ca sarvathā vipadāṃ padam // Bhmj_13.334 //	viSvAsI ca-atiSaFkI ca sarvaTA vipadAm padam // Bhmd-_13.334 //
   āpteṣvapi na viśvāsaḥ kartavyaḥ kila bhūbhujā /	Aptezu-api na viSvAsaH kartavyaH kila BUBujA /
   na śarīrāṇi cetāṃsi sthirāṇi na hi dehinām // Bhmj_13.335 //	na SarIrANi cetAMsi sTirANi na hi dehinAm // Bhmd-_13.335 //
   tasmātkośaśca mantraśca rakṣaṇīyaḥ prayatnataḥ /	tasmAt-koSaH-ca mantraH-ca rakzaNIyaH prayatnataH /
   kāle kāle svayaṃ rājñā draṣṭavyaścāpramādinā // Bhmj_13.336 //	kAle kAle svayam rAjQA drazwavyaH-ca-apramAdinA // Bhmd-_13.336 //
   purā babhāṣe bhagavānnāradaṃ garuḍadhvajaḥ /	purA baBAze BagavAn-nAradam garuxaDvajaH /
   vṛṣṇīnāmāhnikaṃ rājñāṃ cintābharamahaṃ sahe // Bhmj_13.337 //	vRzNInAm-Ahnikam rAjQAm cintA-Baram-aham sahe // Bhmd-_13.337 //
   guṇavikramasaṃpannāḥ sābhimānā matā na me /	guNa-vikrama-saMpannAH sa-aBimAnAH matAH na me /
   na śṛṇvanti na manyante girā māṃ vyathayanniva // Bhmj_13.338 //	na SRNvanti na manyante girA mAm vyaTayan=-iva // Bhmd-_13.338 //
   etacchrutvā suramuniḥ keśavaṃ pratyabhāṣata /	etat-SrutvA sura-muniH keSavam pratyaBAzata /
   satvasārā vahantyeva gaṇakāryaṃ mahāśayāḥ // Bhmj_13.339 //	satva-sArAH vahanti-eva gaNa-kAryam mahA-ASayAH // Bhmd-_13.339 //
   dānena kṣamayā śaktyā mārdavenārjavena ca /	dAnena kzamayA SaktyA mArdavena-Arjavena ca /
   vaśe tiṣṭhanti dhīrāṇāṃ guṇabaddhā mahāguṇāḥ // Bhmj_13.340 //	vaSe tizWanti DIrANAm guNa-badDAH mahA-guNAH // Bhmd-_13.340 //
   ārjavaṃ na tu kośeṣu praśaṃsantyarthadarśinaḥ /	Arjavam na tu koSezu praSaMsanti-arTa-darSinaH /
   śrutvaitannāradenoktaṃ tatheti harirabhyadhāt // Bhmj_13.341 //	SrutvA-etat-nAradena-uktam taTA-iti hariH-aByaDAt // Bhmd-_13.341 //
   ***** harināradasaṃvādaḥ || 11 || *****	***** hari-nArada-saMvAdaH || 11 || *****
   sarvātmanā viśuddheṣu saciveṣu nareśvaraḥ /	sarva-AtmanA viSudDezu sacivezu nareSvaraH /
   cāraiḥ sadā tadācāraṃ jānankāryāṇi nikṣipet // Bhmj_13.342 //	cArEH sadA tad-AcAram jAnan-kAryANi nikzipet // Bhmd-_13.342 //
   kośādhyakṣaḥ svayaṃ rājā parirakṣyaḥ śuciḥ sadā /	koSa-aDyakzaH svayam rAjA parirakzyaH SuciH sadA /
   amātyā na sahante taṃ goptāraṃ kośahāriṇaḥ // Bhmj_13.343 //	amAtyAH na sahante tam goptAram koSa-hAriNaH // Bhmd-_13.343 //
   kosalādhipateḥ pūrvaṃ nagare kṣemadarśinaḥ /	kosala-aDipateH pUrvam nagare kzemadarSinaH /
   muniḥ kālakavṛkṣe(kṣī)yo yadṛcchābhyāgato 'vasat // Bhmj_13.344 //	muniH kAlaka-vRkze(kzI)yaH yadRcCA-aByAgataH avasat // Bhmd-_13.344 //
   pañjare kākamādāya sā rājā sarvapakṣiṇām /	paQjare kAkam-AdAya sA rAjA sarva-pakziNAm /
   saṃcaranbubudhe sarvaṃ svavṛttaṃ rājajīvinām // Bhmj_13.345 //	saMcaran-bubuDe sarvam sva-vRttam rAja-jIvinAm // Bhmd-_13.345 //
   mantraśrāvamakāryaṃ ca kośalopaṃ ca mantriṇām /	mantra-SrAvam-akAryam ca koSa-lopam ca mantriNAm /
   sa nivedya sadā rājñe pratyakṣaṃ samadarśayat // Bhmj_13.346 //	sa nivedya sadA rAjQe pratyakzam samadarSayat // Bhmd-_13.346 //
   te sarve kaṇṭakaṃ matvā saṃhatya nṛpajīvinaḥ /	te sarve kaNwakam matvA saMhatya nRpa-jIvinaH /
   suptaṃ taṃ vāyasaṃ rātrau jaghnurbāṇena nirjane // Bhmj_13.347 //	suptam tam vAyasam rAtrO jaGnuH-bANena nirjane // Bhmd-_13.347 //
   kākaṃ nihatamālokya nṛpametyābravīnmuniḥ /	kAkam nihatam-Alokya nRpam-etya-abravIt-muniH /
   svasti gacchāmi bhūpāla bhayāttvadanuvīvinām // Bhmj_13.348 //	svasti gacCAmi BUpAla BayAt-tvad-anuvIvinAm // Bhmd-_13.348 //
   sa tairme nihataḥ kākaḥ prāha yo māṃ bhava dvitam /	sa tEH-me nihataH kAkaH prAha yaH mAm Bava dvitam /
   kāko nipatito daivānmadarthaṃ preritaḥ śaraḥ /	kAkaH nipatitaH dEvAt-mad-arTam preritaH SaraH /
   vibhedya pātayāmātyānityuktvā virarāma saḥ // Bhmj_13.349 //	viBedya pAtaya-amAtyAn-iti-uktvA virarAma saH // Bhmd-_13.349 //
   rājāpi tadgirā kāle śoṣayitvā krameṇa tān /	rAjA-api tad-girA kAle SozayitvA krameNa tAn /
   dānena bhedayitvā ca cakre niṣkaṇṭakāṃ śriyam // Bhmj_13.350 //	dAnena BedayitvA ca cakre nizkaNwakAm Sriyam // Bhmd-_13.350 //
   ***** kākapañjarikā || 12 || *****	***** kAkapaQjarikA || 12 || *****
   tasmātkramāgataṃ kuryāddraṣṭāraṃ nṛpatirhitam /	tasmAt-krama-Agatam kuryAt-drazwAram nRpatiH-hitam /
   bhavanti yadbhayātsarve kāyasthā bhinnasaṃhatāḥ // Bhmj_13.351 //	Bavanti yad-BayAt-sarve kAyasTAH Binna-saMhatAH // Bhmd-_13.351 //
   dāsādhipaśatasyaiko bhaveduparicintakaḥ /	dAsa-aDipa-Satasya-ekaH Bavet-upari-cintakaH /
   tatsahasrasya cādhyakṣaḥ sarvaṃ rājño nivedayet // Bhmj_13.352 //	tad-sahasrasya ca-aDyakzaH sarvam rAjQaH nivedayet // Bhmd-_13.352 //
   ghoṣaṃ grāmaṃ puraṃ rāṣṭraṃ bhakṣayantyadhikāriṇaḥ /	Gozam grAmam puram rAzwram Bakzayanti-aDikAriNaH /
   kriyante yadi na prājñauruparyupari cintakāḥ /	kriyante yadi na prAjQa-OH-upari-upari cintakAH /
   malopadānenārhāśca tīvrapākānivāriṇaḥ // Bhmj_13.353 //	mala-upadAnena-arhAH-ca tIvra-pAka-anivAriNaH // Bhmd-_13.353 //
   śītkārakamalotkāraviparyastalipikramaiḥ /	SItkAra-kamala-utkAra-viparyasta-lipi-kramEH /
   ka eṣāṃ bhṛtabhastrāṇāṃ cauryasyodbhāsane kṣamaḥ // Bhmj_13.354 //	kaH ezAm BRta-BastrANAm cOryasya-udBAsane kzamaH // Bhmd-_13.354 //
   teṣāṃ luṇṭhakavṛttīnāṃ jṛmbhārambhamṛjā juṣām /	tezAm luNWaka-vRttInAm jRmBA-AramBa-mRjA juzAm /
   nagarāṇyeva culakaṃ galagartagaladgirām // Bhmj_13.355 //	nagarANi-eva culakam gala-garta-galat-girAm // Bhmd-_13.355 //
   tairghaṭyamānāṃ pṛthivīṃ rakṣedvetālaceṣṭitaiḥ /	tEH-GawyamAnAm pRTivIm rakzet-vetAla-cezwitEH /
   yeṣāṃ narakapākograparyante viṣamā sthitiḥ // Bhmj_13.356 //	yezAm naraka-pAka-ugra-paryante vizamA sTitiH // Bhmd-_13.356 //
   yauvanāśvaṃ narapatiṃ prāgutathyo 'vadanmuniḥ /	yOvanASvam narapatim prAk-utaTyaH avadat-muniH /
   pṛthivīpālane rājankuru kaṇṭhakaśodhanam // Bhmj_13.357 //	pRTivI-pAlane rAjan-kuru kaNWaka-SoDanam // Bhmd-_13.357 //
   anāthāndurbalānrakṣetkṛpaṇāṃścānulepayet /	anATAn-durbalAn-rakzet-kRpaNAn=-ca-anulepayet /
   rājñāṃ hi kṛpaṇākrandairmūlānnaśyanti saṃpadaḥ // Bhmj_13.358 //	rAjQAm hi kRpaNa-AkrandEH-mUlAn-naSyanti saMpadaH // Bhmd-_13.358 //
   artho 'pyanarthatāṃ yāti bhūbhujāṃ janapīḍanāt /	arTaH api-anarTa-tAm yAti BUBujAm jana-pIxanAt /
   janāpavādaparaśuṃ sahate śrīlatā katham // Bhmj_13.359 //	jana-apavAda-paraSum sahate SrI-latA kaTam // Bhmd-_13.359 //
   vadānyaḥ sabhyavānvīraḥ kṛtajñaḥ satyavākpaṭuḥ /	vadAnyaH saByavAn-vIraH kRtajQaH satya-vAc-pawuH /
   abhijāto bhavatyeva prajānāṃ sukṛtairnṛpaḥ // Bhmj_13.360 //	aBijAtaH Bavati-eva prajAnAm sukRtEH-nRpaH // Bhmd-_13.360 //
   utathyeneti kathite māṃdhātā pṛthivīpatiḥ /	utaTyena-iti kaTite mAMDAtA pRTivIpatiH /
   tathā śaśāsa yaśasā yathā jīvanniva sthitaḥ // Bhmj_13.361 //	taTA SaSAsa yaSasA yaTA jIvan=-iva sTitaH // Bhmd-_13.361 //
   ***** utathyagītāḥ || 13 || *****	***** utaTya-gItAH || 13 || *****
   uvāca kosalādhīśaṃ vāmadevaḥ purā muniḥ /	uvAca kosala-aDISam vAmadevaH purA muniH /
   dharmalopena bhūpānāṃ kṣīyante sahasā śriyaḥ // Bhmj_13.362 //	Darma-lopena BUpAnAm kzIyante sahasA SriyaH // Bhmd-_13.362 //
   suhṛdbhiḥ praṇayakrītairmānakrītairmanīṣibhiḥ /	suhRdBiH praNaya-krItEH-mAna-krItEH-manIziBiH /
   dhanakrītaistathā bhṛtyairdhāryate śrīrmahībhujā // Bhmj_13.363 //	Dana-krItEH-taTA BRtyEH-DAryate SrIH-mahIBujAH // Bhmd-_13.363 //
   śṛṇoti karuṇākrandaṃ śrutvā ca trāyate bhayat /	SRNoti karuNA-Akrandam SrutvA ca trAyate Bayat /
   nāvicārya sṛjeddaṇḍaṃ yaḥ sa sarvapriyo nṛpaḥ // Bhmj_13.364 //	na-avicArya sRjet-daNxam yaH sa sarva-priyaH nRpaH // Bhmd-_13.364 //
   nātaḥ parataraṃ kiṃcidrājñaḥ kilbiṣakāraṇam /	na-atas parataram kiMcid-rAjQaH kilbiza-kAraNam /
   prajā viraktatāṃ yānti yatkubharturivābalāḥ // Bhmj_13.365 //	prajAH virakta-tAm yAnti yat-ku-BartuH-iva-abalAH // Bhmd-_13.365 //
   ityuktaṃ vāmadevena śrutvā sa vasudhādhipaḥ /	iti-uktam vAmadevena SrutvA sa vasuDADipaH /
   vartamānaḥ svadharmeṇa prajānāmabhavatpriyaḥ // Bhmj_13.366 //	vartamAnaH svaDarmeNa prajAnAm-aBavat-priyaH // Bhmd-_13.366 //
   ***** vāmadevagītāḥ || 14 || *****	***** vAmadeva-gItAH || 14 || *****
   viṣamasthairasaṃnaddhaiḥ kṣīṇasainyairbhayārditaiḥ /	vizama-sTEH-a-saMnadDEH kzINa-sEnyEH-Baya-arditEH /
   na yudhyate kṣatriyo yaḥ sa dharmavijayī nṛpaḥ // Bhmj_13.367 //	na yuDyate kzatriyaH yaH sa Darma-vijayI nRpaH // Bhmd-_13.367 //
   tathā manye na śocyaḥ śvā mṛto viṇmūtrakardame /	taTA manye na SocyaH SvA mRtaH viz-mUtra-kardame /
   nihataḥ svajanasyāgre kṣatriyaḥ śayane yathā // Bhmj_13.368 //	nihataH sva-janasya-agre kzatriyaH Sayane yaTA // Bhmd-_13.368 //
   parairvidārite sainye hate bhṛtyajane puraḥ /	parEH-vidArite sEnye hate BRtya-jane puras /
   ye svayaṃ kṣemiṇo yānti dhiktānkṣatriyapāṃsanān // Bhmj_13.369 //	ye svayam kzemiNaH yAnti Dik-tAn-kzatriya-pAMsanAn // Bhmd-_13.369 //
   yasya pṛṣṭhaṃ na paśyanti yudhyamānasya śatravaḥ /	yasya pRzWam na paSyanti yuDyamAnasya SatravaH /
   sa hataḥ svargamāsādya śakreṇa spardhate nṛpaḥ // Bhmj_13.370 //	sa hataH svargam-AsAdya SakreNa sparDate nRpaH // Bhmd-_13.370 //
   ***** vijigīṣamāṇavṛttam || 15 || *****	***** vijigIzamANa-vRttam || 15 || *****
   ambarīṣaḥ purā rājā yajvā prāpya surālayam /	ambarIzaH purA rAjA yajvA prApya surAlayam /
   sudevākhyaṃ camūnāthaṃ dadarśābhyadhikaṃ śriyā // Bhmj_13.371 //	sudeva-AKyam camU-nATam dadarSa-aByaDikam SriyA // Bhmd-_13.371 //
   uparyupari gacchantaṃ sarveṣāṃ puṇyaśālinām /	upari-upari gacCantam sarvezAm puNya-SAlinAm /
   taṃ dṛṣṭvā vismitaḥ śakraṃ paprāccha sa mahīpatiḥ // Bhmj_13.372 //	tam dRzwvA vismitaH Sakram paprAcCa sa mahIpatiH // Bhmd-_13.372 //
   yathādharmaṃ yathāśāstraṃ pālayitvā vasuṃdharām /	yaTADarmam yaTASAstram pAlayitvA vasuMDarAm /
   iṣṭvā datvā ca taptvā ca prāpto 'haṃ tvatpurīmimām // Bhmj_13.373 //	izwvA datvA ca taptvA ca prAptaH aham tvad-purIm-imAm // Bhmd-_13.373 //
   mama senāpatirayaṃ sudevaḥ kena karmaṇā /	mama senApatiH-ayam sudevaH kena karmaNA /
   prabhābhirabhibhūyāsmānuccaiḥ sūrya iva sthitaḥ // Bhmj_13.374 //	praBABiH-aBiBUya-asmAn-uccEs sUryaH iva sTitaH // Bhmd-_13.374 //
   iti rājñā surapatiḥ pṛṣṭastaṃ pratyabhāṣata /	iti rAjQA surapatiH pRzwaH-tam pratyaBAzata /
   śṛṇu yenādhiko rājaṃstvatto 'yaṃ pṛtanāpatiḥ // Bhmj_13.375 //	SRNu yena-aDikaH rAjan=-tvattaH ayam pRtanA-patiH // Bhmd-_13.375 //
   śastrānale raṇamakhe rudhirājye dhanuḥsrave /	Sastra-anale raNa-maKe ruDira-Ajye DanuH-srave /
   kabandhayūpe kṛtinā hutānena nijā tanuḥ // Bhmj_13.376 //	kabanDa-yUpe kRtinA hutAnena nijA tanuH // Bhmd-_13.376 //
   so 'yaṃ virājate vīrastejasā kṛtamaṇḍalaḥ /	saH ayam virAjate vIraH-tejasA kRta-maNxalaH /
   niṣkampaḥ samare kṛttasrastānāmabhayapradaḥ // Bhmj_13.377 //	nizkampaH samare kRtta-srastAnAm-aBaya-pradaH // Bhmd-_13.377 //
   śrutvaitadvismito rājā praśaṃsanvīravikramān /	SrutvA-etat-vismitaH rAjA praSaMsan-vIra-vikramAn /
   vismitaśca prahṛṣṭaśca manasā tamapūjayat // Bhmj_13.378 //	vismitaH-ca prahRzwaH-ca manasA tam-apUjayat // Bhmd-_13.378 //
   ***** śakrāmbarīṣasaṃvādaḥ || 16 ||*****	***** Sakra-ambarIza-saMvAdaH || 16 ||*****
   pṛṣṭaḥ purā surendreṇa rājanītiṃ bṛhaspatiḥ /	pRzwaH purA sura-indreNa rAja-nItim bRhaspatiH /
   uvāca śrīryathā rājñāṃ na karoti taḍidbhramam // Bhmj_13.379 //	uvAca SrIH-yaTA rAjQAm na karoti taxit-Bramam // Bhmd-_13.379 //
   vacasā madhureṇaiva kuryānmūlakṣayaṃ ripoḥ /	vacasA maDureNa-eva kuryAt-mUla-kzayam ripoH /
   ghoreṇa kalahenāpto jaghanyo hi jayaḥ smṛtaḥ // Bhmj_13.380 //	GoreNa kalahena-AptaH jaGanyaH hi jayaH smRtaH // Bhmd-_13.380 //
   saṃdehāyoddhṛtaṃ śastraṃ vāgyuddhaṃ kaṇṭhaśoṣaṇam /	saMdehAya-udDRtam Sastram vAc-yudDam kaNWa-SozaNam /
   śatruṃ hanyātpriyālāpaiḥ kuraṅgamiva lubdhakaḥ // Bhmj_13.381 //	Satrum hanyAt-priya-AlApEH kuraFgam-iva lubDakaH // Bhmd-_13.381 //
   praṇameddeśakālajño balinaṃ ripumudyatam /	praNamet-deSa-kAla-jQaH balinam ripum-udyatam /
   tamevāpacite kāle hanyādeṣa nayakramaḥ // Bhmj_13.382 //	tam-eva-apacite kAle hanyAt-eza naya-kramaH // Bhmd-_13.382 //
   sāmnā seveta balinaṃ lubdhaṃ dānena sādhayet /	sAmnA seveta balinam lubDam dAnena sADayet /
   bhedena kupitāmātyaṃ hīnaṃ daṇḍena pātayet // Bhmj_13.383 //	Bedena kupita-amAtyam hInam daNxena pAtayet // Bhmd-_13.383 //
   pramādinaṃ sahānīkaṃ kośadurgabalocitam /	pramAdinam saha-anIkam koSa-durga-bala-ucitam /
   sarvopāyavihīnaṃ ca tūṣṇīṃ daṇḍena yojayet // Bhmj_13.384 //	sarva-upAya-vihInam ca tUzNIm daNxena yojayet // Bhmd-_13.384 //
   sadā vibudhyeta nijānviraktānanujīvinaḥ /	sadA vibuDyeta nijAn-viraktAn-anujIvinaH /
   ātmanastāṃśca gūheta cchidraṃ yaccintayedareḥ // Bhmj_13.385 //	AtmanaH-tAn=-ca gUheta cCidram yat-cintayet-areH // Bhmd-_13.385 //
   na bhāṣate vepate ca lakṣitaḥ kṣmāṃ nirīkṣate /	na BAzate vepate ca lakzitaH kzmAm nirIkzate /
   na catuṣpatidānena viraktahṛdayo janaḥ // Bhmj_13.386 //	na catuzpati-dAnena virakta-hRdayaH janaH // Bhmd-_13.386 //
   guruṇā kathitaṃ śrīmānniśamyaitatpuraṃdaraḥ /	guruNA kaTitam SrImAn-niSamya-etat-puraMdaraH /
   ātmaguptaḥ parānveṣī babhūvāvahitaḥ sadā // Bhmj_13.387 //	AtmaguptaH para-anvezI baBUva-avahitaH sadA // Bhmd-_13.387 //
   ***** indrabṛhaspatisaṃvādaḥ || 17 || *****	***** indra-bRhaspati-saMvAdaH || 17 || *****
   daivādavāpto vipadaṃ na śocedvasudhādhipaḥ /	dEvAt-avAptaH vipadam na Socet-vasuDADipaH /
   anirvedena labhyante hāritā api saṃpadaḥ // Bhmj_13.388 //	anirvedena laByante hAritAH api saMpadaH // Bhmd-_13.388 //
   muniḥ kālakavṛkṣīyaḥ kṣmābhujā kṣemadarśinā /	muniH kAlakavRkzIyaH kzmABujA kzema-darSinA /
   vibhraṣṭena purā pṛṣṭo jagāda nayakovidaḥ // Bhmj_13.389 //	viBrazwena purA pRzwaH jagAda naya-kovidaH // Bhmd-_13.389 //
   vidyudvilāsataralāḥ surāṇāmapi saṃpadaḥ /	vidyut-vilAsa-taralAH surANAm-api saMpadaH /
   rājanna nityamāyuśca yatkṛte śriyamīhase // Bhmj_13.390 //	rAjan-na nityam-AyuH-ca yad-kRte Sriyam-Ihase // Bhmd-_13.390 //
   tathāpi yadi te vāñchā sve rājye śatruṇā hate /	taTA-api yadi te vAQCA sve rAjye SatruNA hate /
   gatvā tameva sevasva maunaṃ kṛtvā kṛtāñjaliḥ // Bhmj_13.391 //	gatvA tam-eva sevasva mOnam kRtvA kRtAQjaliH // Bhmd-_13.391 //
   tāvacca sevako bhūtvā sarvathā vyasanālasam /	tAvat-ca sevakaH BUtvA sarvaTA vyasana-alasam /
   yāvatkośe ca mitre ca śanakairupacīyase // Bhmj_13.392 //	yAvat-koSe ca mitre ca SanakEs-upacIyase // Bhmd-_13.392 //
   praviśya ca manaḥ prītyā priyavādī yathā tathā /	praviSya ca manaH prItyA priya-vAdI yaTA taTA /
   protsāhānāmakāryeṣu kurvīthā dusteraṣvareḥ // Bhmj_13.393 //	protsAhAnAm-akAryezu kurvITAH dusteH-azu-areH // Bhmd-_13.393 //
   tatastaṃ saṃśayāpannaṃ drutakośaṃ pramādinam /	tatas-tam saMSaya-Apannam drutakoSam pramAdinam /
   taistairupāyairdravyairvā kurvīthāḥ kṣaṇasādhanam // Bhmj_13.394 //	tEH-tEH-upAyEH-dravyEH-vA kurvITAH kzaNa-sADanam // Bhmd-_13.394 //
   ityukte muninā rājā kutsitācārakūṇitaḥ /	iti-ukte muninA rAjA kutsita-AcAra-kUNitaH /
   mānī naitatkaromīti jagādābhijanojjvalaḥ // Bhmj_13.395 //	mAnI na-etat-karomi-iti jagAda-aBijana-ujjvalaH // Bhmd-_13.395 //
   tasya satyavato bhāvamupalabhya munistataḥ /	tasya satyavataH BAvam-upalaBya muniH-tatas /
   dūto bhūtvā svayaṃ saṃdhau tasya śatrumayo 'jayat // Bhmj_13.396 //	dUtaH BUtvA svayam saMDO tasya Satru-mayaH ajayat // Bhmd-_13.396 //
   saṃdhāya munivākyena vaidehaḥ kṣemadarśinā /	saMDAya muni-vAkyena vEdehaH kzema-darSinA /
   vitatāra sutāṃ tasmai vibhavaṃ ca yathocitam // Bhmj_13.397 //	vitatAra sutAm tasmE viBavam ca yaTocitam // Bhmd-_13.397 //
   ***** kālakavṛkṣīyam || 18 || *****	***** kAlakavRkzIyam || 18 || *****
   pālayetsvagaṇaṃ rājā pareṣāṃ bhedayedgaṇam /	pAlayet-sva-gaNam rAjA parezAm Bedayet-gaNam /
   samyagvṛttena satyena vartante hi gaṇāḥ sadā // Bhmj_13.398 //	samyak-vRttena satyena vartante hi gaNAH sadA // Bhmd-_13.398 //
   gaṇairvijayate rājā cintitaiḥ svabhṛtaistathā /	gaNEH-vijayate rAjA cintitEH sva-BRtEH-taTA /
   upekṣitaiḥ saṃhataiśca tairevāśu vipadyate // Bhmj_13.399 //	upekzitEH saMhatEH-ca tEH-eva-ASu vipadyate // Bhmd-_13.399 //
   praśāmyati bahiḥ kopo rājñāṃ sāmādibhiḥ kṣaṇāt /	praSAmyati bahis kopaH rAjQAm sAma-AdiBiH kzaNAt /
   gūḍhastu veśmanīvāgnirnāntaḥ kopo gaṇodbhavaḥ // Bhmj_13.400 //	gUXaH-tu veSmani-iva-agniH-na-antar kopaH gaNa-udBavaH // Bhmd-_13.400 //
   ***** gaṇavṛttam || 19 || *****	***** gaNa-vRttam || 19 || *****
   daivataṃ pitaro yasya dharmo yasya prajāhitam /	dEvatam pitaraH yasya DarmaH yasya prajA-hitam /
   samyagdaṇḍo vrataṃ yasya sa rājā yajvanāṃ varaḥ // Bhmj_13.401 //	samyak-daNxaH vratam yasya sa rAjA yajvanAm varaH // Bhmd-_13.401 //
   na satyaṃ kevalaṃ satyamanṛtaṃ na tathānṛtam /	na satyam kevalam satyam-anRtam na taTA-anRtam /
   hitaṃ yatsarvalokasya tatsatyaṃ śeṣamanyathā // Bhmj_13.402 //	hitam yat-sarva-lokasya tat-satyam Sezam-anyaTA // Bhmd-_13.402 //
   anṛtenānṛtācāraścikitsyaḥ kila bhūbhujā /	anRtena-anRta-AcAraH-cikitsyaH kila BUBujA /
   satyena satyaśīlaśca sevyo vibhavamicchatā // Bhmj_13.403 //	satyena satya-SIlaH-ca sevyaH viBavam-icCatA // Bhmd-_13.403 //
   ***** satyānṛtakam || 20 || *****	***** satya-anRtakam || 20 || *****
   yājinaḥ śuddhasaṃkalpāstyāginaḥ pātravarṣiṇaḥ /	yAjinaH SudDa-saMkalpAH-tyAginaH pAtra-varziNaH /
   trātāraḥ sarvadharmāṇaṃ kartāraḥ puṇyakarmaṇām // Bhmj_13.404 //	trAtAraH sarva-DarmANam kartAraH puNya-karmaNAm // Bhmd-_13.404 //
   śrotāraḥ sādhuvacasāṃ bhettāro dhanahāriṇām /	SrotAraH sADu-vacasAm BettAraH Dana-hAriNAm /
   taranti ghoradurgāṇi paratreha ca bhūmipāḥ // Bhmj_13.405 //	taranti Gora-durgANi paratra-iha ca BUmipAH // Bhmd-_13.405 //
   sadācārāstapoyuktāḥ praśāntāḥ satyavādinaḥ /	sat-AcArAH-tapaH-yuktAH praSAntAH satya-vAdinaH /
   saṃtaranti ca durgāṇi nārāyaṇaparāyaṇāḥ // Bhmj_13.406 //	saMtaranti ca durgANi nArAyaNa-parAyaNAH // Bhmd-_13.406 //
   ***** durgātitaraṇam || 21 || *****	***** durga-atitaraNam || 21 || *****
   asaumyāḥ saumyacaritā mṛdavaḥ krūrakāriṇaḥ /	asOmyAH sOmya-caritAH mRdavaH krUra-kAriNaH /
   bhavanti puruṣā loke tāṃśca budhyeta bhūmipaḥ // Bhmj_13.407 //	Bavanti puruzAH loke tAn=-ca buDyeta BUmipaH // Bhmd-_13.407 //
   purā babhūva bhūpālaḥ prerakaḥ pūrikāpatiḥ /	purA baBUva BUpAlaH prerakaH pUrikA-patiH /
   dārumaḥ puruṣaḥ kṣudraḥ piśitāśanaceṣṭitaḥ // Bhmj_13.408 //	dArumaH puruzaH kzudraH piSita-aSana-cezwitaH // Bhmd-_13.408 //
   kālena pañcatāṃ yātaḥ sa ca prāptaḥ śṛgālatām /	kAlena paQcatAm yAtaH sa ca prAptaH SRgAla-tAm /
   janmāntarakṛtaiḥ puṇyairjātaṃ sasmāra duḥkhitaḥ // Bhmj_13.409 //	janma-antara-kRtEH puNyEH-jAtam sasmAra duHKitaH // Bhmd-_13.409 //
   āpannaḥ kutsitaṃ sargaṃ nirvedācchātamānasaḥ /	ApannaH kutsitam sargam nirvedAt-SAta-mAnasaH /
   parairapyāhṛtaṃ māṃsaṃ nādade phalabhojanaḥcha // Bhmj_13.410 //	parEH-api-AhRtam mAMsam na-Adade Pala-BojanaHCaH // Bhmd-_13.410 //
   śmaśānanilayaṃ kopāttaṃ vilokya śucivratam /	SmaSAna-nilayam kopAt-tam vilokya Suci-vratam /
   ūtcurgomāyavaḥ sarve nindantastadviceṣṭitam // Bhmj_13.411 //	UtcuH-gomAyavaH sarve nindantaH-tad-vicezwitam // Bhmd-_13.411 //
   vasatāpi śmaśāne 'sminhāritaṃ jaḍabuddhinā /	vasatA-api SmaSAne asmin-hAritam jaxa-budDinA /
   tvayā mūḍhavratenedaṃ svādu māṃsarasāyanam // Bhmj_13.412 //	tvayA mUXa-vratena-idam svAdu mAMsa-rasAyanam // Bhmd-_13.412 //
   viparītamidaṃ sarvaṃ dunoti hṛdayaṃ satām /	viparItam-idam sarvam dunoti hRdayam satAm /
   asminpitṛvane ghore śṛgālo yadamāṃsabhuk // Bhmj_13.413 //	asmin-pitR-vane Gore SRgAlaH yadamAMsa-Buj // Bhmd-_13.413 //
   bhuṅkṣveti tairabhihitaḥ so 'vadadvimalāśayaḥ /	BuFkzva-iti tEH-aBihitaH saH avadat-vimala-ASayaH /
   na śīlakāraṇaṃ jātirnāśramaḥ puṇyakāraṇam // Bhmj_13.414 //	na SIla-kAraNam jAtiH-na-ASramaH puNya-kAraNam // Bhmd-_13.414 //
   kimāśrame prāṇivadhaḥ pātakaṃ na pracakṣate /	kim-ASrame prANi-vaDaH pAtakam na pracakzate /
   manaḥ śuddhikṛtaṃ sarvaṃ pramāṇaṃ karma dehinām // Bhmj_13.415 //	manaH SudDi-kRtam sarvam pramANam karma dehinAm // Bhmd-_13.415 //
   iti bruvāṇaṃ taṃ sarve vijñāya dṛḍhaniścayam /	iti bruvANam tam sarve vijQAya dRXa-niScayam /
   nocuḥ kiṃcidamarśena kiṃtvatapyanta kevalam // Bhmj_13.416 //	na-UcuH kiMcid-amarSena kiMtu-atapyanta kevalam // Bhmd-_13.416 //
   tataḥ kadācittadvṛttaṃ śrutvā vyāghro 'bhipatya tam /	tatas kadAcid-tad-vRttam SrutvA vyAGraH aBipatya tam /
   uvāca mama sācivyaṃ śuddhātmā bhajatāṃ bhavān // Bhmj_13.417 //	uvAca mama sAcivyam SudDa-AtmA BajatAm BavAn // Bhmd-_13.417 //
   gomāyuratha tacchrutvā babhāṣe vinayānataḥ /	gomAyuH-aTa tat-SrutvA baBAze vinaya-AnataH /
   svācchandyamamṛtaṃ tyaktvā kaḥ sevāṃ vikaṭāṃ śrayet // Bhmj_13.418 //	svAcCandyam-amRtam tyaktvA kaH sevAm vikawAm Srayet // Bhmd-_13.418 //
   saṃtoṣadraviṇaṃ tyaktvā nirāyāsamanaśvaram /	saMtoza-draviNam tyaktvA nirAya-asam-anaSvaram /
   abhyarthayeta kaḥ sevāṃ daivyātaṅkakalaṅkitām // Bhmj_13.419 //	aByarTayeta kaH sevAm dEvya-AtaFka-kalaFkitAm // Bhmd-_13.419 //
   athavā yadi nirbandhāttatkaromi bhavadvacaḥ /	aTavA yadi nirbanDAt-tat-karomi Bavat-vacaH /
   mayaivekena bhṛtyena bhavitavyaṃ sadā tvayā // Bhmj_13.420 //	mayA-evekena BRtyena Bavitavyam sadA tvayA // Bhmd-_13.420 //
   tvadekasaṃśrayaṃ bhaktyā na ca saṃghātavāsinam /	tvad-eka-saMSrayam BaktyA na ca saMGAta-vAsinam /
   vināśayanti piśunā na yathā māṃ tathā kṛthāḥ // Bhmj_13.421 //	vinASayanti piSunA na yaTA mAm taTA kRTAH // Bhmd-_13.421 //
   evamuktvā śamamayaṃ niṣkāmaḥ pūjyagaurāvat /	evam-uktvA Sama-mayam nizkAmaH pUjya-gOrAvat /
   tatheti vādinastasya vyāghrasyāmātyatāṃ yayau // Bhmj_13.422 //	taTA-iti vAdinaH-tasya vyAGrasya-amAtya-tAm yayO // Bhmd-_13.422 //
   tamāśvāsya bhuvaṃ nītamekaṃ sarvādhipaṃ kṛtam /	tam-ASvAsya Buvam nItam-ekam sarva-aDipam kRtam /
   vyāghreṇa vīkṣya duḥkhābdhau petustadanujīvinaḥ // Bhmj_13.423 //	vyAGreNa vIkzya duHKa-abDO petuH-tad-anujIvinaH // Bhmd-_13.423 //
   vyāghrāya kalpitaṃ māṃsaṃ ninyurgomāyuketanam /	vyAGrAya kalpitam mAMsam ninyuH-gomAyu-ketanam /
   kva māṃsamiti te pṛṣṭā vyāghreṇa kṣudrakāriṇaḥ /	kva mAMsam-iti te pRzwAH vyAGreNa kzudrakAriNaH /
   ūcuścauryeṇa tannītaṃ śucinā tava mantriṇā // Bhmj_13.424 //	UcuH-cOryeNa tat-nItam SucinA tava mantriNA // Bhmd-_13.424 //
   mithyācāraṃ viditvā taṃ dṛṣṭvā māṃsaṃ ca tadgṛhe /	miTyA-AcAram viditvA tam dRzwvA mAMsam ca tad-gRhe /
   krodhāndho hantukāmastaṃ vyāghraḥ saṃrambhamāyayau // Bhmj_13.425 //	kroDa-anDaH hantu-kAmaH-tam vyAGraH saMramBam-AyayO // Bhmd-_13.425 //
   tamabhyetyābravīnmātā vyāghrī piśunaśaṅkitā /	tam-aByetya-abravIt-mAtA vyAGrI piSuna-SaFkitA /
   śuddhāya tasmai bhṛtyāya vimohātputra mā krudhaḥ // Bhmj_13.426 //	SudDAya tasmE BRtyAya vimohAt-putra mA kruDaH // Bhmd-_13.426 //
   bahavaḥ saṃhatā dhūrtāḥ saṃmataṃ sacivaṃ navam /	bahavaH saMhatAH DUrtAH saMmatam sacivam navam /
   mithyādoṣeṇa limpanti nirdeṣaṃ kṣudrapaṇḍitāḥ // Bhmj_13.427 //	miTyA-dozeNa limpanti nirdezam kzudra-paNxitAH // Bhmd-_13.427 //
   svarūpaṃ vikṛto dveṣṭi śūraṃ bhūrurbudhaṃ jaḍaḥ /	svarUpam vikRtaH dvezwi SUram BUruH-buDam jaxaH /
   kulīnaṃ hīnajanmā ca duḥśīlā ca pativratām // Bhmj_13.428 //	kulInam hIna-janmA ca duHSIlA ca pativratAm // Bhmd-_13.428 //
   evaṃ vibodhito mātrā tattvamanviṣya cārataḥ /	evam viboDitaH mAtrA tattvam-anvizya cArataH /
   śuddhaṃ vijñāya taṃ vyāghraḥ prasādyasīdvilajjitaḥ // Bhmj_13.429 //	SudDam vijQAya tam vyAGraH prasAdyasIdvilat-jitaH // Bhmd-_13.429 //
   tamabravīcchṛgālo 'tha svasti gacchāmyahaṃ vibho /	tam-abravIt-SRgAlaH aTa svasti gacCAmi-aham viBo /
   vimānitastvayā vastuṃ notsahe tyaktasaṃvidā // Bhmj_13.430 //	vimAnitaH-tvayA vastum na-utsahe tyakta-saMvidA // Bhmd-_13.430 //
   gumavāniti saṃsatsu yaḥ stutaḥ sādhubhiḥ purā /	gumavAn-iti saMsatsu yaH stutaH sADuBiH purA /
   satyapratijñairdeṣe 'pi na sa vācyo 'nyathā punaḥ // Bhmj_13.431 //	satya-pratijQEH-deze api na sa vAcyaH anyaTA punar // Bhmd-_13.431 //
   bhinna tathāsminsaṃśleṣe punaḥ prītiḥ sudurlabhā /	Binna taTA-asmin-saMSleze punar prItiH su-durlaBA /
   ityuktvā vyāghramāmantrya gomāyustapase yayau // Bhmj_13.432 //	iti-uktvA vyAGram-Amantrya gomAyuH-tapase yayO // Bhmd-_13.432 //
   sa kālena nirāhāraḥ śāntasaṃsāravāsanaḥ /	sa kAlena nirAhAraH SAnta-saMsAra-vAsanaH /
   vane kalevaraṃ tyaktvā tridivaṃ prayayau kṛtī // Bhmj_13.433 //	vane kalevaram tyaktvA tridivam prayayO kRtI // Bhmd-_13.433 //
   ***** vyāghragomāyusaṃvādaḥ || 22 || *****	***** vyAGra-gomAyu-saMvAdaH || 22 || *****
   āsthāya vaitasīṃ vṛttiṃ deśakālau samīkṣya ye /	AsTAya vEtasIm vRttim deSa-kAlO samIkzya ye /
   na santi tiṣṭhantyuccairvā na te yānti parābhavam // Bhmj_13.434 //	na santi tizWanti-uccEs-vA na te yAnti parABavam // Bhmd-_13.434 //
   sāgaraḥ saritaḥ sarvāḥ purā papraccha kautukāt /	sAgaraH saritaH sarvAH purA papracCa kOtukAt /
   yuṣmatpravāheṣvakhilānpaśyāmyunmūlitāndrumān // Bhmj_13.435 //	yuzmad-pravAhezu-aKilAn-paSyAmi-unmUlitAn-drumAn // Bhmd-_13.435 //
   ete viśanti māṃ vṛkṣā hṛtā kūlaṃkaṣairjalaiḥ /	ete viSanti mAm vRkzAH hRtA kUlaMkazEH-jalEH /
   vetasaṃ na tu paśyāmi kasmādatra taṭodbhavam // Bhmj_13.436 //	vetasam na tu paSyAmi kasmAt-atra tawa-udBavam // Bhmd-_13.436 //
   samudreṇeti pṛṣṭhāsu nadīṣu prāha jāhnavī /	samudreNa-iti pRzWAsu nadIzu prAha jAhnavI /
   hriyamāṇaḥ sadāmbhobhirvinamatyeva vetasaḥ // Bhmj_13.437 //	hriyamANaH sadA-amBoBiH-vinamati-eva vetasaH // Bhmd-_13.437 //
   hantuṃ na śakyāste vṛkṣā mahaughairvinamanti ye /	hantum na SakyAH-te vRkzAH mahA-oGEH-vinamanti ye /
   truṭyanti trāsādevānye drumā mūrkhā ivoddhatāḥ // Bhmj_13.438 //	truwyanti trAsAt-eva-anye drumAH mUrKAH iva-udDatAH // Bhmd-_13.438 //
   etadgāṅgaṃ vacaḥ śrutvā tathetyūce saritpatiḥ /	etat-gAFgam vacaH SrutvA taTA-iti-Uce saritpatiH /
   mene ca vaitasīṃ vṛttiṃ śreyase deśakālayoḥ // Bhmj_13.439 //	mene ca vEtasIm vRttim Sreyase deSa-kAlayoH // Bhmd-_13.439 //
   ***** saritsāgarasaṃvādaḥ || 23 || *****	***** sarit-sAgara-saMvAdaH || 23 || *****
   rājñāṃ dhanaṃ nijā buddhirdākṣyaṃ cotsāhaśālinām /	rAjQAm Danam nijA budDiH-dAkzyam ca-utsAha-SAlinAm /
   alasā buddhihīnāśca sarvathā vipadāṃ padam // Bhmj_13.440 //	alasAH budDi-hInAH-ca sarvaTA vipadAm padam // Bhmd-_13.440 //
   uṣṭraḥ pareṇa tapasā prajāpativarātpurā /	uzwraH pareNa tapasA prajApati-varAt-purA /
   ālasyopahato grīvāmavāpa śatayojanīm // Bhmj_13.441 //	Alasya-upahataH grIvAm-avApa Sata-yojanIm // Bhmd-_13.441 //
   āsane copaviṣṭo 'tha tayā pīluvaneṣu saḥ /	Asane ca-upavizwaH aTa tayA pIlu-vanezu saH /
   prāṇayātrāṃ sadā cakre manyamāno mahatsukham // Bhmj_13.442 //	prANa-yAtrAm sadA cakre manyamAnaH mahat-suKam // Bhmd-_13.442 //
   durdinābhihate kāle kadācittasya jambukaiḥ /	durdina-aBihate kAle kadAcid-tasya jambukEH /
   kṣutkṣāmairbhakṣitā grīvā dīrghā sā maṇḍalīkṛtā // Bhmj_13.443 //	kzuD-kzAmEH-BakzitA grIvA dIrGA sA maNxalIkRtAH // Bhmd-_13.443 //
   ***** uṣṭragrīvikam || 24 || *****	***** uzwra-grIvikam || 24 || *****
   kulīnānviditācārānrājā karmasu yojayet /	kulInAn-vidita-AcArAn-rAjA karmasu yojayet /
   pade mahati vinyastāḥ saṃśayāyaiva durjanāḥ // Bhmj_13.444 //	pade mahati vinyastAH saMSayAya-eva durjanAH // Bhmd-_13.444 //
   uvāsa śvā kṛpāpātramāśrame kasyacinmuneḥ /	uvAsa SvA kRpA-pAtram-ASrame kasyacid-muneH /
   sa dṛṣṭvā dvīpinaṃ ghoraṃ kadācidavadadbhayāt /	sa dRzwvA dvIpinam Goram kadAcid-avadat-BayAt /
   bhagavanneṣa māṃ dvīpī kṣudhito hantumāgataḥ // Bhmj_13.445 //	Bagavan=-eza mAm dvIpI kzuDitaH hantum-AgataH // Bhmd-_13.445 //
   pāhi pāhiti tenoktaḥ sa muniḥ karuṇānidhiḥ /	pAhi pAhiti tena-uktaH sa muniH karuNA-niDiH /
   etattulyo bhavetyuktvā taṃ cakre dvīpivigraham // Bhmj_13.446 //	etad-tulyaH Bava-iti-uktvA tam cakre dvIpi-vigraham // Bhmd-_13.446 //
   so 'pi śvā dvīpitāṃ prāptastrasto vyāghrātpunarmunim /	saH api SvA dvIpi-tAm prAptaH-trastaH vyAGrAt-punar-munim /
   trāyasvetyabhidhāyaiva vyāghrātāṃ tadgirā yayau // Bhmj_13.447 //	trAyasva-iti-aBiDAya-eva vyAGrAtAm tad-girA yayO // Bhmd-_13.447 //
   so 'pi mattagajādbhītaḥ kālena madamantharāt /	saH api matta-gajAt-BItaH kAlena mada-manTarAt /
   muninā kalpitāṃ prītyā prāptau mattagajendratām // Bhmj_13.448 //	muninA kalpitAm prItyA prAptO matta-gaja-indra-tAm // Bhmd-_13.448 //
   so 'pi pañcānanādbhītaḥ karālāttālakesarāt /	saH api paQca-AnanAt-BItaH karAlAt-tAla-kesarAt /
   yātastacchāsanādeva sahasā mṛgarājatām // Bhmj_13.449 //	yAtaH-tad-SAsanAt-eva sahasA mRgarAja-tAm // Bhmd-_13.449 //
   aṣṭapādaṃ mahādaṃṣṭraṃ dṛṣṭvā śarabhamāgatam /	azwa-pAdam mahA-daMzwram dRzwvA SaraBam-Agatam /
   sa viṣaṇṇo munigirā babhūva śarabhaḥ kṣaṇāt // Bhmj_13.450 //	sa vizaNNaH muni-girA baBUva SaraBaH kzaNAt // Bhmd-_13.450 //
   kālena śarabhākāraḥ sarvaprāṇibhayaṃkaraḥ /	kAlena SaraBa-AkAraH sarva-prANi-BayaMkaraH /
   sa jātadarpaḥ sahasā taṃ muniṃ hantumudyayau // Bhmj_13.451 //	sa jAta-darpaH sahasA tam munim hantum-udyayO // Bhmd-_13.451 //
   apadhvastastatastena muninā huṃkṛtena saḥ /	apaDvastaH-tatas-tena muninA huM-kRtena saH /
   sa babhūva punardīnaḥ kṣaṇādaśucivigrahaḥ // Bhmj_13.452 //	sa baBUva punar-dInaH kzaNAt-aSuci-vigrahaH // Bhmd-_13.452 //
   ityavijñātaśīlebhyo hīnebhyo vitarañśriyam /	iti-avijQAta-SIleByaH hIneByaH vitaran-Sriyam /
   kulācāramanālocya rājā patati saṃśaye // Bhmj_13.453 //	kula-AcAram-anAlocya rAjA patati saMSaye // Bhmd-_13.453 //
   ***** śvaṛṣisaṃvādaḥ || 25 || *****	***** SvaRzi-saMvAdaH || 25 || *****
   nayamevāṃvidhaṃ jñātvā rājadaṇḍena gāmimām /	nayam-eva-aMviDam jQAtvA rAja-daNxena gAm-imAm /
   sarvakāmadughāṃ vīraḥ pālayenna tu pīḍayet // Bhmj_13.454 //	sarva-kAmaduGAm vIraH pAlayet-na tu pIxayet // Bhmd-_13.454 //
   vasuhomo 'ṅganṛpatirhimavicchikhare purā /	vasu-homaH aFga-nRpatiH-hima-vid-SiKare purA /
   avadadyauvanāśvena pṛṣṭo daṇḍasya saṃbhavam // Bhmj_13.455 //	avadat-yOvanASvena pRzwaH daNxasya saMBavam // Bhmd-_13.455 //
   dhṛto varśasahasraṃ prāṅbhūrdhnā garbhaḥ prājāsṛjā /	DRtaH varSa-sahasram prAFBUH-DnA garBaH prAja-asRjA /
   kṣutena sahaso 'tsṛṣṭaḥ sa śrīmānkṣupa ityabhūt // Bhmj_13.456 //	kzutena sahasaH atsRzwaH sa SrImAn-kzupaH iti-aBUt // Bhmd-_13.456 //
   atrāntare jagatsarvamāśāsanamayantraṇam /	atra-antare jagat-sarvam-ASAsanam-ayantraNam /
   nirmaryādaṃ vilokyedaṃ vyākulo 'bhūtprajāpatiḥ // Bhmj_13.457 //	nirmaryAdam vilokya-idam vyAkulaH aBUt-prajApatiH // Bhmd-_13.457 //
   athāsya vacasā rudraḥ prayayau daṇḍatāṃ svayam /	aTa-asya vacasA rudraH prayayO daNxa-tAm svayam /
   daṃṣṭrī caturbhujo dīptaḥ śyāmoṣṭhacaraṇo jaṭī // Bhmj_13.458 //	daMzwrI catur-BujaH dIptaH SyAma-uzWa-caraNaH jawI // Bhmd-_13.458 //
   devastaṃ viṣṇave prādādviṣṇuraṅgirase dadau /	devaH-tam vizNave prAdAt-vizNuH-aFgirase dadO /
   so 'pi śakramarīcibhyāṃ marīcirbhṛgave tataḥ // Bhmj_13.459 //	saH api Sakra-marIciByAm marIciH-BRgave tatas // Bhmd-_13.459 //
   sa munibhyo dadau te 'pi dikpatibhyo kṣupāya te /	sa muniByaH dadO te api dikpatiByaH kzupAya te /
   kṣupaśca manave prādāddaṇḍaṃ dharmasya guptaye // Bhmj_13.460 //	kzupaH-ca manave prAdAt-daNxam Darmasya guptaye // Bhmd-_13.460 //
   tasminsamyakpraṇihite rakṣāyai pūtatejasi /	tasmin-samyak-praNihite rakzAyE pUta-tejasi /
   labhante śāśvataṃ vīrā yaśaḥ svargaṃ ca bhūmipāḥ // Bhmj_13.461 //	laBante SASvatam vIrAH yaSaH svargam ca BUmipAH // Bhmd-_13.461 //
   ityuktamaṅgarājena māṃdhātā pṛthivīpatiḥ /	iti-uktam-aFga-rAjena mAMDAtA pRTivIpatiH /
   niśamyotphullanayanaḥ sādaraṃ tamapūjayat // Bhmj_13.462 //	niSamya-utPulla-nayanaH sa-Adaram tam-apUjayat // Bhmd-_13.462 //
   ***** vasuhomopākhyānam || 26 || *****	***** vasu-homa-upAKyAnam || 26 || *****
   kāmalobhodbhavaṃ pāpaṃ rājño brāhmamasevayā /	kAma-loBa-udBavam pApam rAjQaH brAhmam-asevayA /
   punaścākaraṇāddānātkīrtanācca vinaśyati // Bhmj_13.463 //	punar-ca-akaraNAt-dAnAt-kIrtanAt-ca vinaSyati // Bhmd-_13.463 //
   trayī trātā tato dharmaṃ bhajate tyaktakilviṣaḥ /	trayI trAtA tatas Darmam Bajate tyakta-kilvizaH /
   ityariṣṭena pṛṣṭaḥ prāṅbhuniḥ kāmardako 'bravīt // Bhmj_13.464 //	iti-arizwena pRzwaH prAFBuniH kAmardakaH abravIt // Bhmd-_13.464 //
   ***** kāmandāriṣṭasaṃvādaḥ || 27 || *****	***** kAmanda-arizwa-saMvAdaH || 27 || *****
   śīlamābharaṇaṃ rājñāṃ saujanyaṃ viduṣāmiva /	SIlam-ABaraNam rAjQAm sOjanyam viduzAm-iva /
   śīlena rājate lakṣmīrvasanteneva mañjarī // Bhmj_13.465 //	SIlena rAjate lakzmIH-vasantena-iva maQjarI // Bhmd-_13.465 //
   rājasūye śriyaṃ dṛṣṭvā tava dveṣavipākulaḥ /	rAjasUye Sriyam dRzwvA tava dveza-vipAkulaH /
   duryodhanaḥ purā pitre dyūte kāmaṃ nyavedayat // Bhmj_13.466 //	duryoDanaH purA pitre dyUte kAmam nyavedayat // Bhmd-_13.466 //
   dhṛtarāṣṭrastamavadatputra mā bhava viplutaḥ /	DRtarAzwraH-tam-avadat-putra mA Bava viplutaH /
   pravartantāṃ tavāpyante yajñā vipulasaṃpadaḥ // Bhmj_13.467 //	pravartantAm tava-api-ante yajQAH vipula-saMpadaH // Bhmd-_13.467 //
   śīlavānprāpsyasi sadā lakṣmīṃ pāṇḍusutādhikaḥ /	SIlavAn-prApsyasi sadA lakzmIm pANxu-suta-aDikaH /
   na hi śīlavataḥ kiṃcidvidyate bhuvi durlabham // Bhmj_13.468 //	na hi SIlavataH kiMcid-vidyate Buvi durlaBam // Bhmd-_13.468 //
   śīlaṃ rājñāṃ diśāṃ canandrastāruṇyaṃ bahariṇīdṛśām /	SIlam rAjQAm diSAm canandraH-tAruNyam bahariNI-dRSAm /
   madhumāsaśca vṛkṣāṇāṃ manohāryaṃ vibhūṣaṇam // Bhmj_13.469 //	maDu-mAsaH-ca vRkzANAm manohAryam viBUzaNam // Bhmd-_13.469 //
   videśeṣu dhanaṃ vidyā vyasaneṣu dhanaṃ matiḥ /	videSezu Danam vidyA vyasanezu Danam matiH /
   paraloke dhanaṃ dharmaḥ śīlaṃ tu nikhilaṃ dhanam // Bhmj_13.470 //	para-loke Danam DarmaH SIlam tu niKilam Danam // Bhmd-_13.470 //
   śīlavittocitaṃ śakraḥ pradīptavibhavaṃ purā /	SIla-vitta-ucitam SakraH pradIpta-viBavam purA /
   bṛhaspatipuraḥ prāyātprahlādaṃ brāhmaṇākṛtiḥ // Bhmj_13.471 //	bRhaspati-puras prAyAt-prahlAdam brAhmaNa-AkRtiH // Bhmd-_13.471 //
   śreyo vadeti vinayāddaityendrastena śiṣyavat /	SreyaH vada-iti vinayAt-dEtya-indraH-tena Sizya-vat /
   pṛṣṭo babhāṣe kālena prājākāryaikasaktadhīḥ // Bhmj_13.472 //	pRzwaH baBAze kAlena prAjA-kArya-eka-sakta-DIH // Bhmd-_13.472 //
   trailokyarājyaṃ saṃprāptaṃ mayā śīlavatā sadā /	trElokya-rAjyam saMprAptam mayA SIlavatA sadA /
   śṛṇoti vidyā viduṣāṃ kavīnāṃ saṃśaye vacaḥ // Bhmj_13.473 //	SRNoti vidyA viduzAm kavInAm saMSaye vacaH // Bhmd-_13.473 //
   anirṇītamasaṃspṛṣṭamanākhyātamacintitam /	anirNItam-asaMspRzwam-anAKyAtam-acintitam /
   sahasā na bhajetkiṃcidapi svādu vicāradhīḥ // Bhmj_13.474 //	sahasA na Bajet-kiMcid-api svAdu vicAra-DIH // Bhmd-_13.474 //
   etadeva hitaṃ vipra sarveṣāmapi dehinām /	etat-eva hitam vipra sarvezAm-api dehinAm /
   varaṃ gṛhāṇa tuṣṭo 'haṃ tava praṇayasevayā // Bhmj_13.475 //	varam gRhANa tuzwaH aham tava praNaya-sevayA // Bhmd-_13.475 //
   ityukto dānavendreṇa tuṣṭaḥ provāca vṛtrahā /	iti-uktaH dAnava-indreNa tuzwaH provAca vRtrahA /
   sarvaṃ dehi nijaṃ mahyāṃ śīlaṃ śīlavatāṃ vara // Bhmj_13.476 //	sarvam dehi nijam mahyAm SIlam SIlavatAm varaH // Bhmd-_13.476 //
   śrutvaitatsatyavāgdaityo dadānīti tamabravīt /	SrutvA-etat-satya-vAc-dEtyaH dadAni-iti tam-abravIt /
   śakro 'pi tadgirā prāpya prayayau dvijaveśabhṛt // Bhmj_13.477 //	SakraH api tad-girA prApya prayayO dvija-veSa-BRt // Bhmd-_13.477 //
   gate tasminmahotsāhe chāyārūpo varākṛtiḥ /	gate tasmin-mahA-utsAhe CAyA-rUpaH vara-AkRtiH /
   prahlādavigrahāttūrṇaṃ niryayau puruṣo bahiḥ // Bhmj_13.478 //	prahlAda-vigrahAt-tUrNam niryayO puruzaH bahis // Bhmd-_13.478 //
   ko 'sīti pṛṣṭastenātha so 'vadaddaityabhūpatim /	kaH asi-iti pRzwaH-tena-aTa saH avadat-dEtya-BUpatim /
   vitīrṇo 'dya tvayā kāmādahaṃ śīlābhidho guṇaḥ // Bhmj_13.479 //	vitIrNaH adya tvayA kAmAt-aham SIla-aBiDaH guNaH // Bhmd-_13.479 //
   uktveti śakraṃ yāte 'sminnaparo niragāttataḥ /	uktvA-iti Sakram yAte asmin=-aparaH niragAt-tatas /
   so 'pi pṛṣṭo 'vadaddaityaṃ dharmo 'haṃ śīlamārgagaḥ // Bhmj_13.480 //	saH api pRzwaH avadat-dEtyam DarmaH aham SIla-mArga-gaH // Bhmd-_13.480 //
   viniḥsṛtastṛtīyo 'pi satyamaramītyuvāca tām /	viniHsRtaH-tRtIyaH api satyam-arami-iti-uvAca tAm /
   avadadvittamasmīti caturtho 'pyatha nirgataḥ /	avadat-vittam-asmi-iti caturTaH api-aTa nirgataH /
   ahaṃ balamiti kṣipraṃ niryātaḥ pañcamo 'vadat // Bhmj_13.481 //	aham balam-iti kzipram niryAtaH paQcamaH avadat // Bhmd-_13.481 //
   tataḥ kamalaparyaṅkasthitā kamalalocanā /	tatas kamala-paryaFka-sTitA kamala-locanA /
   prahlādavakrānnirgatya jagāda kamalā svayam // Bhmj_13.482 //	prahlAda-vakrAn-nirgatya jagAda kamalA svayam // Bhmd-_13.482 //
   vrajāmyahaṃ hasasrākṣaṃ yaste śiṣyo 'bhavaddvijaḥ /	vrajAmi-aham hasasrAkzam yaH-te SizyaH aBavat-dvijaH /
   tasmai tvayā vitīrṇaṃ hi śīlaṃ śīlavibhūṣaṇa // Bhmj_13.483 //	tasmE tvayA vitIrNam hi SIlam SIla-viBUzaNaH // Bhmd-_13.483 //
   śīlādanugato dharmaḥ satyaṃ tadanuyāyi ca /	SIlAt-anugataH DarmaH satyam tad-anuyAyi ca /
   yātaṃ vittaṃ ca tanmūlaṃ balaṃ caitannibandhanam // Bhmj_13.484 //	yAtam vittam ca tad-mUlam balam ca-etat-nibanDanam // Bhmd-_13.484 //
   eteṣu surarājasya praviṣṭeṣu kramādvapuḥ /	etezu surarAjasya pravizwezu kramAt-vapuH /
   śīlāśrayāṃ śriyaṃ viddhi māmapi prasthitāṃ vibho // Bhmj_13.485 //	SIla-ASrayAm Sriyam vidDi mAm-api prasTitAm viBo // Bhmd-_13.485 //
   ityuktvā śakrasadanaṃ yayau lakṣmīrvihāya tam /	iti-uktvA Sakra-sadanam yayO lakzmIH-vihAya tam /
   evaṃ śīlodbhavāḥ sarvā duryodhanavibhūtayaḥ // Bhmj_13.486 //	evam SIla-udBavAH sarvAH duryoDana-viBUtayaH // Bhmd-_13.486 //
   ityukto 'pyāmbikeyena na śaśāma suyodhanaḥ /	iti-uktaH api-Ambikeyena na SaSAma suyoDanaH /
   pūjyeṣu vimukhā mohātsarvathā hi mumūrṣavaḥ // Bhmj_13.487 //	pUjyezu vimuKAH mohAt-sarvaTA hi mumUrzavaH // Bhmd-_13.487 //
   ***** śīlavarṇanam || 28 || *****	***** SIla-varNanam || 28 || *****
   etatpitāmahenoktaṃ śrutvā sarvaṃ nṛpocitam /	etat-pitAmahena-uktam SrutvA sarvam nRpa-ucitam /
   smṛtvā duryodhanakathāṃ niḥśvasyovāca dharmajaḥ // Bhmj_13.488 //	smRtvA duryoDana-kaTAm niHSvasya-uvAca DarmajaH // Bhmd-_13.488 //
   āśā mamābhūdvipulā satataṃ dhṛtarāṣṭraje /	ASA mama-aBUt-vipulA satatam DRtarAzwra-je /
   yathā vananivṛtteṣu sā māsmāsu vidhāsyati // Bhmj_13.489 //	yaTA vana-nivRttezu sA mA-asmAsu viDAsyati // Bhmd-_13.489 //
   sarvathā yuddharucinā pratyākhyāte janārdane /	sarvaTA yudDa-rucinA pratyAKyAte janArdane /
   āśā viphalatāṃ nītā sā tena mama saṃvṛtā // Bhmj_13.490 //	ASA viPala-tAm nItA sA tena mama saMvRtAH // Bhmd-_13.490 //
   tasmādvaipulyamāyātāstadbhaṅge duḥsahāḥ śucaḥ /	tasmAt-vEpulyam-AyAtAH-tad-BaFge duHsahAH SucaH /
   nivartante kathaṃ nāma kathyatāṃ me pitāmaha // Bhmj_13.491 //	nivartante kaTam nAma kaTyatAm me pitAmaha // Bhmd-_13.491 //
   pṛṣṭo yudhiṣṭhireṇeti punaḥ śāntanavo 'bravīt /	pRzwaH yuDizWireNa-iti punar SAntanavaH abravIt /
   āśā sumahatī pārtha daśā jīvitahāriṇī // Bhmj_13.492 //	ASA su-mahatI pArTa daSA jIvita-hAriNI // Bhmd-_13.492 //
   haihayo rājaputraḥ prāksumitro nāma kānane /	hEhayaH rAja-putraH prAksumitraH nAma kAnane /
   javādanusasāraikaṃ kuraṅgaṃ vegavattaram // Bhmj_13.493 //	javAt-anusasAra-ekam kuraFgam vegavattaram // Bhmd-_13.493 //
   sameṣu tarukuñjeṣu śvabhreṣu viṣameṣu ca /	samezu taru-kuQjezu SvaBrezu vizamezu ca /
   mṛgānusārī sucirātsa dhanvī klamamāyayau // Bhmj_13.494 //	mRga-anusArI su-cirAt-sa DanvI klamam-AyayO // Bhmd-_13.494 //
   tatastapovanaṃ prāpya dṛṣṭanaṣṭe mṛge punaḥ /	tatas-tapaH-vanam prApya dRzwa-nazwe mRge punar /
   āśāvināśasaṃtapto munīnāmaviśatsabhām // Bhmj_13.495 //	ASA-vinASa-saMtaptaH munInAm-aviSat-saBAm // Bhmd-_13.495 //
   sa tānpraṇamya papraccha kaṣṭāmāśāṃ mahattamām /	sa tAn-praNamya papracCa kazwAm-ASAm mahattamAm /
   munistaṃ vṛṣabho nāma babhāṣe sasmitānanaḥ /	muniH-tam vRzaBaH nAma baBAze sa-smita-AnanaH /
   rājaputra kṛśāmāśāṃ jahi duḥkhānubandhinīm // Bhmj_13.496 //	rAja-putra kRSAm-ASAm jahi duHKa-anubanDinIm // Bhmd-_13.496 //
   bhūridyumnaḥ purā rājā vīradyumnābhidhaṃ sutām /	BUridyumnaH purA rAjA vIradyumna-aBiDam sutAm /
   vicinvanhṛtamaśvena badaryāśramamāyayau // Bhmj_13.497 //	vicinvan-hRtam-aSvena badaryASramam-AyayO // Bhmd-_13.497 //
   tatastapovanaṃ prāpya dṛṣṭanaṣṭe mṛge punaḥ /	tatas-tapaH-vanam prApya dRzwa-nazwe mRge punar /
   āśāvināśasaṃtapto munīnāmaviśatsabhām // Bhmj_13.498 //	ASA-vinASa-saMtaptaH munInAm-aviSat-saBAm // Bhmd-_13.498 //
   sa tānpraṇamya papraccha kaṣṭāmāśāṃ mahattamām /	sa tAn-praNamya papracCa kazwAm-ASAm mahattamAm /
   munistaṃ vṛṣabho nāma babhāṣe sa smitānanaḥ // Bhmj_13.499 //	muniH-tam vRzaBaH nAma baBAze sa smita-AnanaH // Bhmd-_13.499 //
   rājaputra kṛśāmāśāṃ jahi duḥkhānubandhinīm /	rAja-putra kRSAm-ASAm jahi duHKa-anubanDinIm /
   bhūridyumnaḥ purā rājā vīradyumnābhidhaṃ sutam // Bhmj_13.500 //	BUridyumnaH purA rAjA vIradyumna-aBiDam sutam // Bhmd-_13.500 //
   tanurnāma munistatra prāṃśuḥ kṛśatarākṛtiḥ /	tanuH-nAma muniH-tatra prAMSuH kRSatara-AkRtiH /
   duḥkhāntenāvadatpṛṣṭo mā rājanviklavo bhava // Bhmj_13.501 //	duHKAntena-avadat-pRzwaH mA rAjan-viklavaH Bava // Bhmd-_13.501 //
   na vidyate janaḥ kaścidāśayā yo na hīyate /	na vidyate janaH kaScid-ASayA yaH na hIyate /
   na ca paśyāmi taṃ loke yācakaṃ yo 'bhimanyate // Bhmj_13.502 //	na ca paSyAmi tam loke yAcakam yaH aBimanyate // Bhmd-_13.502 //
   kṛtaghneṣu nṛśaṃseṣu kuṭileṣvalaseṣu ca /	kRtaGnezu nRSaMsezu kuwilezu-alasezu ca /
   āśādaurvalyamāyānti śaradīvālpanimnagāḥ // Bhmj_13.503 //	ASA-dOrvalyam-AyAnti Saradi-iva-alpa-nimnagAH // Bhmd-_13.503 //
   dhiktāṃ kṛśatarāmāśāṃ kāyaśoṣavidhāyinīm /	Dik-tAm kRSatarAm-ASAm kAya-Soza-viDAyinIm /
   pratiśrutamasaṃprāpya hṛdayātparivartate // Bhmj_13.504 //	pratiSrutam-asaMprApya hRdayAt-parivartate // Bhmd-_13.504 //
   putre mṛte vā naṣṭe vā piturekātmajasya vā /	putre mRte vA nazwe vA pituH-eka-Atmajasya vA /
   āśā dahati gātrāṇi sā kṛśāpi mahīyasī // Bhmj_13.505 //	ASA dahati gAtrANi sA kRSA-api mahIyasI // Bhmd-_13.505 //
   vṛddhānāṃ putralābheṣu nityamāśā bhavanti yāḥ /	vRdDAnAm putra-lABezu nityam-ASAH Bavanti yAH /
   sthāvire jīrṇakāyānāṃ tāḥ kṛśā api duḥsahāḥ // Bhmj_13.506 //	sTAvire jIrNa-kAyAnAm tAH kRSAH api duHsahAH // Bhmd-_13.506 //
   bhrāmayatyāptamātraiva śoṣayatyāyatī kṛśā /	BrAmayati-Apta-mAtrA-eva Sozayati-AyatI kRSAH /
   hanti magnā jaṭilyeva dhigāśāṃ mṛtyudāyinīm // Bhmj_13.507 //	hanti magnAH jawilyeva Dik-ASAm mRtyu-dAyinIm // Bhmd-_13.507 //
   ityuktvā tanayaṃ rājñe sa munirdivyalocanaḥ /	iti-uktvA tanayam rAjQe sa muniH-divya-locanaH /
   adarśayatsvayaṃ cābhūtprakaṭaṃ dharmavigrahaḥ // Bhmj_13.508 //	adarSayat-svayam ca-aBUt-prakawam Darma-vigrahaH // Bhmd-_13.508 //
   ***** ṛṣabhagītāḥ || 29 || *****	***** RzaBa-gItAH || 29 || *****
   āśāpāśānparityajya yogīva vijitendriyaḥ /	ASA-pASAn-parityajya yogI-iva vijita-indriyaH /
   pāturmahasi kaunteya pṛthvīṃ pṛthurivāparaḥ // Bhmj_13.509 //	pAtuH-mahasi kOnteya pRTvIm pRTuH-iva-aparaH // Bhmd-_13.509 //
   kośamūlaṃ balaṃ rājñāṃ tasminkṣīṇe yathā tathā /	koSa-mUlam balam rAjQAm tasmin-kzINe yaTA taTA /
   abrāhmaṇadhanaiḥ kāryāttadvṛddhirdharmasaṃpade // Bhmj_13.510 //	abrAhmaNa-DanEH kAryAt-tad-vRdDiH-Darma-saMpade // Bhmd-_13.510 //
   ***** rājadharmāḥ || 30 || *****	***** rAja-DarmAH || 30 || *****
   vaktāraṃ sarvadharmāṇāṃ siddhasindhusutaṃ nṛpaḥ /	vaktAram sarva-DarmANAm sidDa-sinDu-sutam nRpaH /
   kṣīṇakośasahāyānāṃ vṛttiṃ papraccha bhūbhujām // Bhmj_13.511 //	kzINa-koSa-sahAyAnAm vRttim papracCa BUBujAm // Bhmd-_13.511 //
   balibhirvijito rājā bhinnamantro nirāśrayaḥ /	baliBiH-vijitaH rAjA Binna-mantraH nirASrayaH /
   nirutsāhatayā bhraṣṭaḥ kiṃ śreyaḥ saṃśrayediti // Bhmj_13.512 //	nirutsAha-tayA BrazwaH kim SreyaH saMSrayet-iti // Bhmd-_13.512 //
   bhīṣmo 'vadannarapatiḥ kṣīṇaḥ saṃdhāya vairibhiḥ /	BIzmaH avadat-narapatiH kzINaH saMDAya vEriBiH /
   śanaiḥ kośabalādīnāṃ yatnātkuryādvivardhanam // Bhmj_13.513 //	SanEs koSa-bala-AdInAm yatnAt-kuryAt-vivarDanam // Bhmd-_13.513 //
   tūrṇaṃ varteta sāmnā vā tyaktātmā vāraṇaṃ vrajet /	tUrNam varteta sAmnA vA tyaktAtmA vAraNam vrajet /
   ubhayorantare tiṣṭhandīrghasūtro vinaśyati // Bhmj_13.514 //	uBayoH-antare tizWan-dIrGasUtraH vinaSyati // Bhmd-_13.514 //
   vipadānāṃ mūlaghātī yo 'yaṃ kośāparikṣayaḥ /	vipadAnAm mUla-GAtI yaH ayam koSa-aparikzayaH /
   utthānopahatāstena prabhavanti na tāḥ kila // Bhmj_13.515 //	utTAna-upahatAH-tena praBavanti na tAH kila // Bhmd-_13.515 //
   gṛdhrāḥ prayāntyeva śavaṃ dagdhamaṅgārakāṣṭhakam /	gRDrAH prayAnti-eva Savam dagDam-aFgAra-kAzWakam /
   na tu dāridryasaṃspaṣṭaṃ kaścitspṛśati pūruṣam // Bhmj_13.516 //	na tu dAridrya-saMspazwam kaScid-spRSati pUruzam // Bhmd-_13.516 //
   api klinnasirājālaṃ pūtiryuṣitaṃ śavam /	api klinna-sirA-jAlam pUtiH-yuzitam Savam /
   na tathā varjayantyārāddhanahīnaṃ yathā janam // Bhmj_13.517 //	na taTA varjayanti-ArAt-Dana-hInam yaTA janam // Bhmd-_13.517 //
   viluptavibhavodbhrāntacetasāṃ viṣame pade /	vilupta-viBava-udBrAnta-cetasAm vizame pade /
   anaśvaramanākramyaṃ maryādā mānināṃ dhanam // Bhmj_13.518 //	anaSvaram-anAkramyam maryAdA mAninAm Danam // Bhmd-_13.518 //
   apyanutsṛṣṭamaryādo dasyuḥ syānna viśṛṅkhalaḥ /	api-anutsRzwa-maryAdaH dasyuH syAt-na viSRFKalaH /
   maryādā saṃpadāṃ dhāma mūḍhatā vipadāmiva // Bhmj_13.519 //	maryAdA saMpadAm DAma mUXa-tA vipadAm-iva // Bhmd-_13.519 //
   purā dasyupatirvīraḥ kopavyo gurupūjakaḥ /	purA dasyupatiH-vIraH kopavyaH guru-pUjakaH /
   aparityaktamaryādaḥ prāpa siddhimanuttamām // Bhmj_13.520 //	aparityakta-maryAdaH prApa sidDim-anuttamAm // Bhmd-_13.520 //
   rakṣitā nyastaśastrāṇāṃ dvijānāṃ yoṣitāṃ tathā /	rakzitA nyasta-SastrANAm dvijAnAm yozitAm taTA /
   niḥśeṣadānavasakhaḥ sa lebhe vipulaṃ yaśaḥ // Bhmj_13.521 //	niHSeza-dAnava-saKaH sa leBe vipulam yaSaH // Bhmd-_13.521 //
   ***** kopavyacaritam || 31 || *****	***** kopavyacaritam || 31 || *****
   na tajjagati nāmāsti yadanākramyamāpadām /	na tat-jagati nAma-asti yat-anAkramyam-ApadAm /
   śarīrarakṣā prathamaṃ tāsāṃ buddhiśca bheṣajam // Bhmj_13.522 //	SarIra-rakzA praTamam tAsAm budDiH-ca Bezajam // Bhmd-_13.522 //
   prāptajño dīrghadarśī ca dīrghasūkṣatraśca sānugāḥ /	prApta-jQaH dIrGadarSI ca dIrGasUkzatraH-ca sa-anugAH /
   bahuputrāḥ purā matsyā nyavasansalilāśaye // Bhmj_13.523 //	bahu-putrAH purA matsyAH nyavasan-salila-ASaye // Bhmd-_13.523 //
   srāvyamāṇo jale tatra dhīrvaraistajjighṛkṣayā /	srAvyamANaH jale tatra DIrvarEH-tad-jiGRkzayA /
   dīrghadarśī parānūce gacchāmo mānasāntaram // Bhmj_13.524 //	dIrGadarSI parAn-Uce gacCAmaH mAnasa-antaram // Bhmd-_13.524 //
   ityarthitau tena yadā tau vimohānna jagmatuḥ /	iti-arTitO tena yadA tO vimohAt-na jagmatuH /
   dīrghadarśī tadā pūrvaṃ svayaṃ prāyātsaraḥ param // Bhmj_13.525 //	dIrGadarSI tadA pUrvam svayam prAyAt-saraH param // Bhmd-_13.525 //
   tataḥ srutajale dāśaiḥ kṛṣṭe matsyakadambake /	tatas sruta-jale dASEH kRzwe matsya-kadambake /
   lalambe kṛtakaṃ dhāmni prāptajño mṛtavatsvayam // Bhmj_13.526 //	lalambe kRtakam DAmni prApta-jQaH mRta-vatsvayam // Bhmd-_13.526 //
   so 'phālānakhilānmatsyānhatvā protānathāparān /	saH aPAlAn-aKilAt-matsyAn-hatvA protAn-aTa-aparAn /
   jalāntare kṣālaṃnāya vikṣipurjālajīvinaḥ // Bhmj_13.527 //	jala-antare kzAlaMnAya vikzipuH-jAla-jIvinaH // Bhmd-_13.527 //
   nyasteṣu teṣu niḥśaṅkhairnadīṣvambhasi dhīvaraiḥ /	nyastezu tezu niHSaFKEH-nadIzu-amBasi DIvarEH /
   alakṣito yayau tūrṇaṃ prāptajño dhīmatāṃ varaḥ // Bhmj_13.528 //	alakzitaH yayO tUrNam prApta-jQaH DImatAm varaH // Bhmd-_13.528 //
   ardhajīvastu vicalandīrghasūtro mahākṛtiḥ /	arDa-jIvaH-tu vicalan-dIrGasUtraH mahA-AkRtiH /
   vyapādyata niṣādena laguḍairjarjarīkṛtaḥ // Bhmj_13.529 //	vyapAdyata nizAdena laguxEH-jarjarIkRtaH // Bhmd-_13.529 //
   ***** dīrghadarśīyam || 32 || *****	***** dIrGadarSI-iyam || 32 || *****
   bahunāṃ gocaraṃ yāto vairiṇāṃ viṣame sthitaḥ /	bahunAm gocaram yAtaH vEriNAm vizame sTitaH /
   kuryādbalādhikaṃ tebhyo mitraṃ kiṃtvatiśaṅkitaḥ // Bhmj_13.530 //	kuryAt-bala-aDikam teByaH mitram kiMtu-atiSaFkitaH // Bhmd-_13.530 //
   nyagrodhamūlanilayaḥ pralayo mūṣikaḥ purāḥ /	nyagroDa-mUla-nilayaH pralayaH mUzikaH purAH /
   lomaśaṃ nāma mārjāraṃ jālabaddhaṃ vyalokayat // Bhmj_13.531 //	lomaSam nAma mArjAram jAla-badDam vyalokayat // Bhmd-_13.531 //
   baddhe tasmingatāśaṅkaḥ sa jighraṃścapalānanaḥ /	badDe tasmin-gata-ASaFkaH sa jiGran=-capala-AnanaH /
   bhakṣyaṃ niśi cacārākhurvilikhannakharairmahīm // Bhmj_13.532 //	Bakzyam niSi cacAra-AKuH-viliKanna-KarEH-mahIm // Bhmd-_13.532 //
   haritaṃ nāma so 'paśyannakulaṃ lohitānanam /	haritam nAma saH apaSyat-nakulam lohita-Ananam /
   candrakākhyamulūkaṃ ca kūjantaṃ ghoralocanam // Bhmj_13.533 //	candraka-AKyam-ulUkam ca kUjantam Gora-locanam // Bhmd-_13.533 //
   tau dṛṣṭvā balinau bhītaḥ saṃprāpte prāṇasaṃśaye /	tO dRzwvA balinO BItaH saMprApte prANa-saMSaye /
   mūṣikaḥ kalayansarvā diśaḥ kṣaṇamacintayat // Bhmj_13.534 //	mUzikaH kalayan-sarvAH diSaH kzaNam-acintayat // Bhmd-_13.534 //
   nakulolūkabhīto 'haṃ mārjāraṃ balināṃ varam /	nakula-ulUka-BItaH aham mArjAram balinAm varam /
   saṃśaye viṣamasthānāṃ saṃdhistrāṇaṃ hi śatruṇā // Bhmj_13.535 //	saMSaye vizama-sTAnAm saMDiH-trANam hi SatruNA // Bhmd-_13.535 //
   sa niścityeti tatpāśacchedāyodyatamānasaḥ /	sa niScitya-iti tad-pASa=-CedAya-udyata-mAnasaH /
   mārjāramavadannīlakācakācaralocanam // Bhmj_13.536 //	mArjAram-avadat-nIla-kAca-kAcara-locanam // Bhmd-_13.536 //
   amitro mittratāṃ yāti mittramāyātyamitratām /	amitraH mittra-tAm yAti mittram-AyAti-amitra-tAm /
   kālena tasmācchetsyāmi pāśaṃ te mittratāṃ gataḥ // Bhmj_13.537 //	kAlena tasmAt-CetsyAmi pASam te mittra-tAm gataH // Bhmd-_13.537 //
   śrutvaitanmadhuraṃ hṛṣṭo mārjāraḥ suhṛdaṃ vyadhāt /	SrutvA-etat-maDuram hRzwaH mArjAraH suhRdam vyaDAt /
   gāḍhamaṅke pariṣvajya mūṣikaṃ vipadi sthitaḥ // Bhmj_13.538 //	gAXam-aFke parizvajya mUzikam vipadi sTitaH // Bhmd-_13.538 //
   taddṛṣṭvā nakulolūkau nirāśāvāśvabhakṣaṇe /	tat-dRzwvA nakula-ulUkO nirASO=-ASvaBakzaNe /
   babhūvaturbhugnamukhau balavatprītiśaṅkitau // Bhmj_13.539 //	baBUvatuH-Bugna-muKO balavat-prIti-SaFkitO // Bhmd-_13.539 //
   śanaiḥ śanairmuṣiko 'tha ciccheda snāyubandhanam /	SanEs SanEs-muzikaH aTa cicCeda snAyu-banDanam /
   taṃ tūrṇaṃ tūrṇamityūce mārjāraścirakāriṇam // Bhmj_13.540 //	tam tUrNam tUrNam-iti-Uce mArjAraH-cira-kAriNam // Bhmd-_13.540 //
   svārthamuddiśya lambante ye kṣaṇaṃ prītitantubhiḥ /	sva-arTam-uddiSya lambante ye kzaNam prIti-tantuBiH /
   dhūrtāṃstānkāryaśeṣeṇa yāpayetkāryayācakān // Bhmj_13.541 //	DUrtAn=-tAn-kArya-SezeNa yApayet-kArya-yAcakAn // Bhmd-_13.541 //
   etaddhyātvā dhiyaivākhurlubdhakāgamanāvanadhi /	etat-DyAtvA DiyA-eva-AKuH-lubDaka-AgamanA-vanaDi /
   ekapāśāṃśaśeṣaṃ taṃ cakāra nayakovidaḥ // Bhmj_13.542 //	eka-pASa-aMSa-Sezam tam cakAra naya-kovidaH // Bhmd-_13.542 //
   prātarghoratare prāpte caṇḍāle parighābhidhe /	prAtar-Goratare prApte caNxAle pariGa-aBiDe /
   jālanikṣiptanayane saśastre pāśajīvini // Bhmj_13.543 //	jAla-nikzipta-nayane sa-Sastre pASa-jIvini // Bhmd-_13.543 //
   pāśaśeṣaṃ cakartākhuśchitvā ca bilamāviśat /	pASa-Sezam cakarta-AKuH-CitvA ca bilam-AviSat /
   yāto vyādho nirāśaśca mārjāre vidrute drutam // Bhmj_13.544 //	yAtaH vyADaH nirASaH-ca mArjAre vidrute drutam // Bhmd-_13.544 //
   tasmānmhābhayānmuktaḥ kālenābhyetya mūṣikam /	tasmAt-mhABayAt-muktaH kAlena-aByetya mUzikam /
   antaḥsthitaṃ biladvārānmārjāraḥ praṇato 'vadat // Bhmj_13.545 //	antar-sTitam bila-dvArAt-mArjAraH praNataH avadat // Bhmd-_13.545 //
   ahaṃ sa te paraṃ mittramupakāravaśīkṛtaḥ /	aham sa te param mittram-upakAra-vaSIkRtaH /
   bhṛśamutkaṇṭhitāṃ prāptaḥ sakhe nirgamyatāmitaḥ // Bhmj_13.546 //	BRSam-utkaNWitAm prAptaH saKe nirgamyatAm-itas // Bhmd-_13.546 //
   iti bruvāṇaṃ mārjāraṃ dṛṣṭvā bhakṣaṇadīkṣitam /	iti bruvANam mArjAram dRzwvA BakzaNa-dIkzitam /
   śuklatīkṣṇādradaśanaṃ śmaśrusūcīcitānanam // Bhmj_13.547 //	Sukla-tIkzNAdra-daSanam SmaSru-sUcI-cita-Ananam // Bhmd-_13.547 //
   jighrāntaṃ muṣikāmodamardhonmīlitalocanam /	jiGra-antam muzika-Amodam-arDa-unmIlita-locanam /
   uccaikapādanibhṛtaṃ tamabhāṣata mūṣikaḥ // Bhmj_13.548 //	ucca-eka-pAda-niBRtam tam-aBAzata mUzikaH // Bhmd-_13.548 //
   sauhārdenopayuktaḥ prāktava cāhaṃ bhāvaṃśca me /	sOhArdena-upayuktaH prAk-tava ca-aham BAvan=-ca me /
   gamyatāṃ sa gataḥ kālo na bhūmirvañcaneṣvaham // Bhmj_13.549 //	gamyatAm sa gataH kAlaH na BUmiH-vaQcanezu-aham // Bhmd-_13.549 //
   yadbhavānmadhuraṃ vakti tanmahyaṃ nādya rocate /	yat-BavAn-maDuram vakti tat-mahyam na-adya rocate /
   yācakaḥ kāryakālo 'sāvadhunā nāsti saṃgatam // Bhmj_13.550 //	yAcakaH kArya-kAlaH asO=-aDunA na-asti saMgatam // Bhmd-_13.550 //
   nijaprayojanāpekṣāpeśalapriyabhāṣaṇaṇ /	nija-prayojana-apekzA-peSala-priya-BAzaNaN /
   durbalaḥ krūramanasaṃ dhīraḥ dūrādevāryacetasam /	durbalaH krUra-manasam DIraH dUrAt-eva-Arya-cetasam /
   na śreyo 'sti viruddho hi bhojyabhoktṛsamāgamaḥ // Bhmj_13.551 //	na SreyaH asti virudDaH hi Bojya-BoktR-samAgamaH // Bhmd-_13.551 //
   kṛtajña bhavase mittraṃ dūrādevāryacetasam /	kRtajQa Bavase mittram dUrAt-eva-Arya-cetasam /
   na śreyo 'sti viruddho hi bhojyabhoktṛsamāgamaḥ // Bhmj_13.552 //	na SreyaH asti virudDaH hi Bojya-BoktR-samAgamaH // Bhmd-_13.552 //
   nirasya bahubhirvākyairmārjāramiti mūṣikaḥ /	nirasya bahuBiH-vAkyEH-mArjAram-iti mUzikaH /
   bilaṃ tatyājā kālena dṛṣṭaṃ dhūrtena śatruṇā // Bhmj_13.553 //	bilam tatyAjA kAlena dRzwam DUrtena SatruNA // Bhmd-_13.553 //
   ***** mārjāramūṣikasaṃvādaḥ || 33 || *****	***** mArjAra-mUzika-saMvAdaH || 33 || *****
   evameṣa nayaḥ prājñairjñātavyaḥ śatrusaṃdhiṣu /	evam-eza nayaH prAjQEH-jQAtavyaH Satru-saMDizu /
   na viśvasetpriyagirāṃ viśeṣeṇa kṛtāgasām // Bhmj_13.554 //	na viSvaset-priya-girAm viSezeNa kRta-AgasAm // Bhmd-_13.554 //
   kāmpilye nagare pūrvaṃ brahmadattasya bhūpateḥ /	kAmpilye nagare pUrvam brahmadattasya BUpateH /
   uvāsa pūtanā nāma vihagī jīvajīvikā // Bhmj_13.555 //	uvAsa pUtanA nAma vihagI jIva-jIvikAH // Bhmd-_13.555 //
   sā rājabhavane jātavisrambhājījanatsutam /	sA rAja-Bavane jAta-visramBa-ajIjanat-sutam /
   tatputratulyajanmā ca putro 'bhūttasya bhūbhujaḥ // Bhmj_13.556 //	tad-putra-tulya-janmA ca putraH aBUt-tasya BUBujaH // Bhmd-_13.556 //
   vitīrya sāgaradvīpasaṃjātaṃ sā phaladvayam /	vitIrya sAgaradvIpa-saMjAtam sA Pala-dvayam /
   svaputraṃ rājupatraṃ ca bālye 'pi balinau vyadhāt // Bhmj_13.557 //	sva-putram rAju-patram ca bAlye api balinO vyaDAt // Bhmd-_13.557 //
   tataḥ kadācidvihagaṃ śiśuṃ rājasuto balī /	tatas kadAcid-vihagam SiSum rAja-sutaH balI /
   ādāya kelisaṃsaktaṃ cakāra gatajīvitam // Bhmj_13.558 //	AdAya keli-saMsaktam cakAra gata-jIvitam // Bhmd-_13.558 //
   vilokya nihataṃ putraṃ samabhyetyātha pūtanā /	vilokya nihatam putram samaByetya-aTa pUtanA /
   tuṇḍena rājaputrasya kruddhā netre vyadārayat /	tuNxena rAja-putrasya krudDAH netre vyadArayat /
   pratikṛtya nikāreṇa duḥkhitā gantumudyayau // Bhmj_13.559 //	pratikRtya nikAreNa duHKitAH gantum-udyayO // Bhmd-_13.559 //
   vrajantīṃ brahmadattastāṃ harmyādālokya saṃbhramāt /	vrajantIm brahmadattaH-tAm harmyAt-Alokya saMBramAt /
   vidāritākṣaṃ putraṃ ca jagādācchādya vikriyām // Bhmj_13.560 //	vidArita-akzam putram ca jagAda-AcCAdya vikriyAm // Bhmd-_13.560 //
   apakāre pratikṛte vairaṃ vaireṇa pātitam /	apakAre pratikRte vEram vEreNa pAtitam /
   kopaḥ sāmyādapakrānto mā gamaḥ putri pūtane // Bhmj_13.561 //	kopaH sAmyAt-apakrAntaH mA gamaH putri pUtane // Bhmd-_13.561 //
   tacchrutvovāca vihagī nedānīmasti saṃgatam /	tat-SrutvA-uvAca vihagI na-idAnIm-asti saMgatam /
   kṛtapratikṛtaṃ vairamabhyāsāddviguṇaṃ bhavet // Bhmj_13.562 //	kRta-pratikRtam vEram-aByAsAt-dviguNam Bavet // Bhmd-_13.562 //
   śrutvā ca guruvṛddhebhyaḥ purāṇamapi vismṛtam /	SrutvA ca guru-vRdDeByaH purANam-api vismRtam /
   sahasā navatāṃ yāti vairaṃ koṭaravahnivat // Bhmj_13.563 //	sahasA nava-tAm yAti vEram kowara-vahni-vat // Bhmd-_13.563 //
   kṛtāpakāre viśvāsaṃ mohādyo yāti bāliśaḥ /	kRta-apakAre viSvAsam mohAt-yaH yAti bAliSaH /
   sa vismṛtātmā sahasā yāti kālavidheyatām // Bhmj_13.564 //	sa vismRta-AtmA sahasA yAti kAla-viDeya-tAm // Bhmd-_13.564 //
   gīteneva kuraṅgāṇamāmiṣeṇeva pakṣiṇām /	gItena-iva kuraFgANam-AmizeNa-iva pakziNAm /
   baḍiśeneva matsyānāṃ viśvāsanavyathā nṛṇām // Bhmj_13.565 //	baxiSena-iva matsyAnAm viSvAsana-vyaTA nRNAm // Bhmd-_13.565 //
   priyavādyairvibhinnānāṃ saṃśleṣaḥ kila durlabhaḥ /	priya-vAdyEH-viBinnAnAm saMSlezaH kila durlaBaH /
   muktāphalānāṃ bhagnānāṃ jatuleśairna saṃdhayaḥ // Bhmj_13.566 //	muktAPalAnAm BagnAnAm jatu-leSEH-na saMDayaH // Bhmd-_13.566 //
   dhiktaṃ kudeśaḥ yatrātmā na śete 'śāṅkitaḥ sukham /	Dik-tam ku-deSaH yatra-AtmA na Sete aSA-aFkitaH suKam /
   pravādaḥ kila satyo 'yaṃ yadātmārthe mahīṃ tyajet // Bhmj_13.567 //	pravAdaH kila satyaH ayam yad-Atma-arTe mahIm tyajet // Bhmd-_13.567 //
   iti bruvāṇā sā rājñā prārthitāpi punaḥ punaḥ /	iti bruvANA sA rAjQA prArTitA-api punar punar /
   aviśvāsabhayātprāyāttyaktvā praṇayagauravam // Bhmj_13.568 //	aviSvAsa-BayAt-prAyAt-tyaktvA praNaya-gOravam // Bhmd-_13.568 //
   ***** brahmadattapūtanāsaṃvādaḥ || 34 || *****	***** brahma-datta-pUtanA-saMvAdaH || 34 || *****
   āpatkāle ghṛṇāṃ tyaktvā kṛtasneheṣu gauravaiḥ /	Apad-kAle GRNAm tyaktvA kRta-snehezu gOravEH /
   pratikūleṣu varteta pratikūlataraṃ dhiyā // Bhmj_13.569 //	pratikUlezu varteta pratikUlataram DiyA // Bhmd-_13.569 //
   rājñā śatruntapākhyena vṛttiṃ nītiṃ ca bhūbhujām /	rAjQA Satruntapa-AKyena vRttim nItim ca BUBujAm /
   kaṇiṅkanāmā nītijñaḥ purā pṛṣṭo 'bravīnmuniḥ // Bhmj_13.570 //	kaNiFka-nAmA nIti-jQaH purA pRzwaH abravIt-muniH // Bhmd-_13.570 //
   mūlacchedaṃ ripoḥ kuryādathavā na prakopayet /	mUla=-Cedam ripoH kuryAt-aTavA na prakopayet /
   anyathāsau vināśāya pādaspṛṣṭa ivoragaḥ // Bhmj_13.571 //	anyaTA-asO vinASAya pAda-spRzwaH iva-uragaH // Bhmd-_13.571 //
   janaṃ viśvasayedvācā śaucaṃ dambhena darśayet /	janam viSvasayet-vAcA SOcam damBena darSayet /
   pragāṇaiḥ śapathaiḥ śāstraiḥ śatruṃ seveta śambaraiḥ // Bhmj_13.572 //	pragANEH SapaTEH SAstrEH Satrum seveta SambarEH // Bhmd-_13.572 //
   atītaśāntaye snehai samaṃ jaḍamanāgataiḥ /	atIta-SAntaye snehE samam jaxam-anAgatEH /
   pratyakṣairupapatraiśca piṇḍitaiḥ phalavarjitaiḥ // Bhmj_13.573 //	pratyakzEH-upapatrEH-ca piNxitEH Pala-varjitEH // Bhmd-_13.573 //
   tūlavatsahasā kṣipraṃ jvaledavasare kvacit /	tUla-vat-sahasA kzipram jvalet-avasare kvacid /
   mandapratāpo dhūmāṅko na bhaveddrumavahnivat // Bhmj_13.574 //	manda-pratApaH DUma-aFkaH na Bavet-druma-vahni-vat // Bhmd-_13.574 //
   prayojanārthinaḥ kuryādāśābandhānsadā madā /	prayojana-arTinaH kuryAt-ASA-banDAn-sadA madAH /
   na hi kaścitkṛte kārye kartāramanumanyate // Bhmj_13.575 //	na hi kaScid-kRte kArye kartAram-anumanyate // Bhmd-_13.575 //
   lokāpavādādudvego mārdavaṃ cirakāritam /	loka-apavAdAt-udvegaH mArdavam cira-kAritam /
   asaṃvṛttiḥ svamantre vā mūlacchedor'thasaṃpadām // Bhmj_13.576 //	asaMvRttiH sva-mantre vA mUla=-CedoH-aTa-saMpadAm // Bhmd-_13.576 //
   prasupto badhiro 'ndho vā kāle syātsvārthasiddhaye /	prasuptaH baDiraH anDaH vA kAle syAt-sva-arTa-sidDaye /
   prapātamadhuvattiṣṭeddurlabhaḥ sarvadehinām // Bhmj_13.577 //	prapAta-maDu-vat-tizwet-durlaBaH sarva-dehinAm // Bhmd-_13.577 //
   dāruṇaḥ syānmukhe svādurguḍalipta ivopalaḥ /	dAruNaH syAt-muKe svAduH-guxa-liptaH iva-upalaH /
   viśedantaśca śatrūṇāṃ madhudigdha iva kṣuraḥ // Bhmj_13.578 //	viSet-antar-ca SatrUNAm maDu-digDaH iva kzuraH // Bhmd-_13.578 //
   dīrghamāśāmiṣaṃ dātuṃ cintayejjñānasaṃgraham /	dIrGam-ASA-Amizam dAtum cintayet-jQAna-saMgraham /
   āśāṃ nighnairnamittaiśca hetubhiśca tathā vadet // Bhmj_13.579 //	ASAm niGnEH-namittEH-ca hetuBiH-ca taTA vadet // Bhmd-_13.579 //
   na yathā ratimāyāti saṃvatsaraśatairapi /	na yaTA ratim-AyAti saMvatsara-SatEH-api /
   atṛptijanakā prītirdadyātsvasyāntaraṃ nṛṇām // Bhmj_13.580 //	atRpti-janakA prItiH-dadyAt-svasya-antaram nRNAm // Bhmd-_13.580 //
   kākavatpariśaṅkena nāśayenmṛgamugdhatām /	kAka-vat-pariSaFkena nASayet-mRga-mugDa-tAm /
   cārairbhavecca sarvajñaḥ praharedvyasane ripau // Bhmj_13.581 //	cArEH-Bavet-ca sarvajQaH praharet-vyasane ripO // Bhmd-_13.581 //
   pūrvaṃ māyābhighātī syāddhataṃ śocetsvabandhuvat /	pUrvam mAyA-aBiGAtI syAt-hatam Socet-sva-banDu-vat /
   na kuryānniṣphalaṃ vairaṃ na haredapyapuṣkalam // Bhmj_13.582 //	na kuryAt-nizPalam vEram na haret-api-apuzkalam // Bhmd-_13.582 //
   dantānāṃ śātanaṃ mithyā śuṣkāsthiparicarvaṇam /	dantAnAm SAtanam miTyA Suzka-asTi-paricarvaNam /
   śṛṇavadvyādhivaccheṣaṃ na śatroḥ parivarjayet // Bhmj_13.583 //	SRNavat-vyADi-vat-Sezam na SatroH parivarjayet // Bhmd-_13.583 //
   api putraṃ svayaṃ hanyādarthavighnavidhāyinam /	api putram svayam hanyAt-arTa-viGna-viDAyinam /
   gṛdhravaddīrghadarśī syādbakavatkapaṭavrataḥ // Bhmj_13.584 //	gRDra-vat-dIrGa-darSI syAt-baka-vat-kapawa-vrataH // Bhmd-_13.584 //
   śārdūlavanmahotsāhaḥ kuṭilaśca bhujaṅgavat /	SArdUla-vat-mahA-utsAhaH kuwilaH-ca BujaFga-vat /
   bhedanāya sadā kuryātpareṣāṃ paurasāntvanam // Bhmj_13.585 //	BedanAya sadA kuryAt-parezAm pOra-sAntvanam // Bhmd-_13.585 //
   gaṇāṃścopajapetpūrvaṃ dhanairākṛṣya vallabhān /	gaNAn=-ca-upajapet-pUrvam DanEH-AkRzya vallaBAn /
   paṇḍitairvairamutpādya na niḥśaṅkaḥ sukhaṃ caret // Bhmj_13.586 //	paNxitEH-vEram-utpAdya na niHSaFkaH suKam caret // Bhmd-_13.586 //
   etadbuddhvaiva nikhila nanu seveta sajjanam /	etat-budDvA-eva niKila nanu seveta sat-janam /
   suverarājaḥ śrutvaitadbhāradvājena bhāṣitam /	suverarAjaH SrutvA-etat-BAradvAjena BAzitam /
   kaṇiṅkakhyena muninā babhūva nayakovidaḥ // Bhmj_13.587 //	kaNiFkaKyena muninA baBUva naya-kovidaH // Bhmd-_13.587 //
   ***** kaṇiṅkopākhyānam || 35 || *****	***** kaNiFkopa-AKyAnam || 35 || *****
   āpadaṃ kāladaurātmyāddevadoṣeṇa vā budhaḥ /	Apadam kAla-dOrAtmyAt-deva-dozeNa vA buDaH /
   saṃprāpto daivadiṣṭādvā dhiyā varteta saṃkaṭe // Bhmj_13.588 //	saMprAptaH dEva-dizwAt-vA DiyA varteta saMkawe // Bhmd-_13.588 //
   ayameva sadopāyo bhāvi kalyāṇasaṃpadām /	ayam-eva sadA-upAyaH BAvi kalyANa-saMpadAm /
   trivargasādhanaṃ dehaṃ rakṣedāpatsu yadbudhaḥ // Bhmj_13.589 //	trivarga-sADanam deham rakzet-Apatsu yat-buDaH // Bhmd-_13.589 //
   anāvṛṣṭihate kāle purā dvādaśavārṣike /	anAvRzwi-hate kAle purA dvAdaSa-vArzike /
   kathāśeṣeṣu toyeṣu durbhikṣakṣapite jane // Bhmj_13.590 //	kaTA-Sezezu toyezu durBikza-kzapite jane // Bhmd-_13.590 //
   utsanne dharmasaṃtāne śavākīrṇe mahītale /	utsanne Darma-saMtAne Sava-AkIrNe mahI-tale /
   tyaktvāgnidaivatāḥ sarve munayo luptasaṃyamāḥ // Bhmj_13.591 //	tyaktvA-agni-dEvatAH sarve munayaH lupta-saMyamAH // Bhmd-_13.591 //
   babhramurnaṣṭasaṃketā nirdagdhāśramakānanāḥ /	baBramuH-nazwa-saMketAH nirdagDa-ASrama-kAnanAH /
   viśvāmitro 'tha vicarannavāpa śvapacālayam // Bhmj_13.592 //	viSvAmitraH aTa vicaran=-avApa Svapaca-Alayam // Bhmd-_13.592 //
   kṛttaprāṇivasāvisraṃ śuṣkamāṃsāsthibhālikam /	kRtta-prANi-vasA-visram Suzka-mAMsa-asTi-BAlikam /
   āyāsaniyamāvāsaṃ śvacarmāstīrṇapakkaṇam // Bhmj_13.593 //	AyAsa-niyama-AvAsam Sva-carma-AstIrNa-pakkaNam // Bhmd-_13.593 //
   śoṇitāpūrṇapiṭharaṃ saramāsaṅgasaṃkulam /	SoNita-ApUrNa-piWaram saramAsaFga-saMkulam /
   snāyupralambasaṃbādhaṃ kaṅkālaśakalākulam // Bhmj_13.594 //	snAyu-pralamba-saMbADam kaFkAla-Sakala-Akulam // Bhmd-_13.594 //
   kṣutkṣāmakukṣistatrāpi munirbhikṣāmayācata /	kzuD-kzAma-kukziH-tatra-api muniH-BikzAm-ayAcata /
   arthamāno 'pi sa yadā tato lobhena kiṃcana // Bhmj_13.595 //	arTa-mAnaH api sa yadA tatas loBena kiMcana // Bhmd-_13.595 //
   tadā kṛcchrāṃ daśāṃ yātaḥ papāta bhuvi mūrchitaḥ /	tadA kRcCrAm daSAm yAtaH papAta Buvi mUrCitaH /
   so 'cintayadaho kaṣṭamiyamāpadupasthitā // Bhmj_13.596 //	saH acintayat-aho kazwam-iyam-Apad-upasTitAH // Bhmd-_13.596 //
   śvamāṃsaleśamathavā harāmi niśi cauravat /	Sva-mAMsa-leSam-aTavA harAmi niSi cOra-vat /
   prāṇārthī sarvamādadyātsarvataḥ sthitiviplave // Bhmj_13.597 //	prANa-arTI sarvam-AdadyAt-sarvatas sTiti-viplave // Bhmd-_13.597 //
   āpadi prāṇarakṣā hi dharmasya prathamāṅkuraḥ /	Apadi prANa-rakzA hi Darmasya praTama-aFkuraH /
   etaccintayatastasya kṛṣṇarātriḥ pravartitā // Bhmj_13.598 //	etat-cintayataH-tasya kRzNa-rAtriH pravartitAH // Bhmd-_13.598 //
   śvapākavañcitānekakākapakṣairivāvṛtā /	SvapAka-vaQcita-aneka-kAkapakzEH-iva-AvRtA /
   sa saktikāṃ snāyutattrīṃ lambamānāṃ vicintya saḥ // Bhmj_13.599 //	sa saktikAm snAyu-tattrIm lambamAnAm vicintya saH // Bhmd-_13.599 //
   kuṭīdvāraṃ śanaiḥ prāpya sakampo hartumudyayau /	kuwI-dvAram SanEs prApya sa-kampaH hartum-udyayO /
   antaḥ prasupto nirnidraḥ śleṣmavyālagnalocanaḥ // Bhmj_13.600 //	antar prasuptaH nirnidraH Slezma-vyAlagna-locanaH // Bhmd-_13.600 //
   vṛddhaḥ śvajīvī provāca taṃ kāsoddhargharasvaraḥ /	vRdDaH Sva-jIvI provAca tam kAsa-udDarGara-svaraH /
   snāyurākṛṣyate kena nāsmi nidrāvaśaṃ gataḥ // Bhmj_13.601 //	snAyuH-AkRzyate kena na-asmi nidrA-vaSam gataH // Bhmd-_13.601 //
   eṣa śastreṇa sahasā hanyate yo 'tra lambate /	eza SastreNa sahasA hanyate yaH atra lambate /
   viśvāmitro niśamyaitattamūce durbalasvaraḥ // Bhmj_13.602 //	viSvAmitraH niSamya-etat-tam-Uce durbala-svaraH // Bhmd-_13.602 //
   kauśiko 'haṃ muniḥ prāṇarakṣāyai cauratāṃ gataḥ /	kOSikaH aham muniH prANa-rakzAyE cOra-tAm gataH /
   alabdhabhaikṣaḥ kṣutkṣāmo harāmyenāṃ śvajāghanīm // Bhmj_13.603 //	alabDa-BEkzaH kzuD-kzAmaH harAmi-enAm Sva-jAGanIm // Bhmd-_13.603 //
   adharmo nāturasyāsti ghoraṃ kṛcchraṃ gatasya ca /	aDarmaH na-Aturasya-asti Goram kRcCram gatasya ca /
   mūlaṃ ca jīvo dharmasya tasminnāpatsu rakṣyate // Bhmj_13.604 //	mUlam ca jIvaH Darmasya tasmin=-Apatsu rakzyate // Bhmd-_13.604 //
   pravartante punaḥ sarvāḥ sadācārocitāḥ kriyāḥ /	pravartante punar sarvAH sat-AcAra-ucitAH kriyAH /
   ityukto muninā vṛddhaḥ samutthāya jagāda saḥ // Bhmj_13.605 //	iti-uktaH muninA vRdDaH samutTAya jagAda saH // Bhmd-_13.605 //
   aho nu bhagavanprāṇalobhātpāpaṃ praśaṃsasi /	aho nu Bagavan-prANa-loBAt-pApam praSaMsasi /
   yuṣmābhireva vihito bhakṣyābhakṣyeṣu nirṇayaḥ // Bhmj_13.606 //	yuzmABiH-eva vihitaH Bakzya-aBakzyezu nirNayaH // Bhmd-_13.606 //
   sa kathaṃ jīvitabhraṃśabhayātpāpe pravartase /	sa kaTam jIvita-BraMSa-BayAt-pApe pravartase /
   na vārayāmi te māṃsaṃ vitarāmi na te svayam // Bhmj_13.607 //	na vArayAmi te mAMsam vitarAmi na te svayam // Bhmd-_13.607 //
   vaktāsi sarvadharmāṇāṃ mohānmā nirayaṃ gamaḥ /	vaktAsi sarva-DarmANAm mohAt-mA nirayam gamaH /
   etatsa muninākarṇya jagāda praskhalanmuhuḥ // Bhmj_13.608 //	etat-sa muninA-AkarNya jagAda prasKalan-muhur // Bhmd-_13.608 //
   yasmiṃstapaśca satyaṃ ca svajñāna ca pratiṣṭhitam /	yasmin=-tapaH-ca satyam ca sva-jQAna ca pratizWitam /
   śarīre rakṣite tasminsarvaṃ bhavati rakṣitam // Bhmj_13.609 //	SarIre rakzite tasmin-sarvam Bavati rakzitam // Bhmd-_13.609 //
   abhakṣyaṃ bhakṣayitvāpi vimuktaḥ prāṇasaṃśayāt /	aBakzyam BakzayitvA-api vimuktaH prANa-saMSayAt /
   vratatīrtheṣu puṇyena kṣapayiṣyāmi pātakam // Bhmj_13.610 //	vrata-tIrTezu puNyena kzapayizyAmi pAtakam // Bhmd-_13.610 //
   ityuktvā tāṃ samādāya yayau tūrṇaṃ śvajāghanīm /	iti-uktvA tAm samAdAya yayO tUrNam Sva-jAGanIm /
   asminnavasare meghā vavarṣuḥ sasyasaṃpadaḥ // Bhmj_13.611 //	asmin=-avasare meGAH vavarzuH sasya-saMpadaH // Bhmd-_13.611 //
   ityevaṃ prāṇarakṣāyai munināpyatigarhite /	iti-evam prANa-rakzAyE muninA-api-ati-garhite /
   śvamāṃse vihitā buddhistasmāttrāyeta jīvitam // Bhmj_13.612 //	Sva-mAMse vihitA budDiH-tasmAt-trAyeta jIvitam // Bhmd-_13.612 //
   ***** viśvāmitraśvapacasaṃvādaḥ || 36 || *****	***** viSvAmitra-Svapaca-saMvAdaH || 36 || *****
   dharmasūnurniśamyaitadbhīṣmaṃ papraccha vismitaḥ /	Darma-sUnuH-niSamya-etat-BIzmam papracCa vismitaH /
   pitāmaha gatiṃ brūhi śaraṇāgatarakṣiṇām // Bhmj_13.613 //	pitAmaha gatim brUhi SaraNa-Agata-rakziNAm // Bhmd-_13.613 //
   etatpṛṣṭo nṛpatinā prāha śantanunandanaḥ /	etat-pRzwaH nRpatinA prAha Santanu-nandanaH /
   pṛṣṭaḥ pūrvaṃ jagādedaṃ mucukundena bhārgavaḥ // Bhmj_13.614 //	pRzwaH pUrvam jagAda-idam mucukundena BArgavaH // Bhmd-_13.614 //
   vipule durdināyāse lubdhakaḥ kānane purā /	vipule durdina-AyAse lubDakaH kAnane purA /
   śītasaṃpiṇḍito rātrau mūle suṣvāpa śākhinaḥ // Bhmj_13.615 //	SIta-saMpiNxitaH rAtrO mUle suzvApa SAKinaH // Bhmd-_13.615 //
   skande viṭapinastasya kapotaḥ kṛtasaṃśrayaḥ /	skande viwapinaH-tasya kapotaH kRta-saMSrayaH /
   vāsarānte 'pi nāyātāṃ smṛtvā bhāryāmatapyata // Bhmj_13.616 //	vAsara-ante api na-AyAtAm smRtvA BAryAm-atapyate // Bhmd-_13.616 //
   vilalāpa sa saṃtaptaḥ priyāvirahakātaraḥ /	vilalApa sa saMtaptaH priyA-viraha-kAtaraH /
   kapotī tacca śuśrāva baddhā vyādhena pañjare // Bhmj_13.617 //	kapotI tat-ca SuSrAva badDA vyADena paQjare // Bhmd-_13.617 //
   sā tamūce sukṛtino na prayānti viṣaṇṇatām /	sA tam-Uce sukRtinaH na prayAnti vizaNNa-tAm /
   prathamaṃ sukṛtametaccharaṇāgatarakṣaṇam // Bhmj_13.618 //	praTamam sukRtam-etat-SaraNa-Agata-rakzaNam // Bhmd-_13.618 //
   lubdhako vṛkṣamūle 'sminsupto hyasmai yathocitam /	lubDakaH vRkza-mUle asmin-suptaH hi-asmE yaTocitam /
   pūjāṃ vidhatsva śītārtaḥ śaraṇaṃ hyeṣa vāñchati // Bhmj_13.619 //	pUjAm viDatsva SIta-ArtaH SaraNam hi-eza vAQCati // Bhmd-_13.619 //
   prayasyā vacanaṃ śrutvā lubdhakaṃ vihago 'bravīt /	prayasyAH vacanam SrutvA lubDakam vihagaH abravIt /
   bhadra madgṛhamāpto 'si vitarāmi tavepsitam // Bhmj_13.620 //	Badra mad-gRham-AptaH asi vitarAmi tava-Ipsitam // Bhmd-_13.620 //
   śītārditastadākarṇya lubdhakastamayācata /	SIta-arditaH-tat-AkarNya lubDakaH-tam-ayAcata /
   vahniṃ so 'pi khagastūrṇaṃ mānināya divo 'ntikam // Bhmj_13.621 //	vahnim saH api KagaH-tUrNam mAninAya divaH antikam // Bhmd-_13.621 //
   tṛṇaparṇasusiddhe 'gnau jvalite lubdhakastataḥ /	tRNa-parNa-su-sidDe agnO jvalite lubDakaH-tatas /
   vinaṣṭaśītaḥ kṣutkṣāmastamayācata bhojanam // Bhmj_13.622 //	vinazwa-SItaH kzuD-kzAmaH-tam-ayAcata Bojanam // Bhmd-_13.622 //
   māṃ bhakṣayeti kāruṇyānnigadya vihagaḥ svayam /	mAm Bakzaya-iti kAruNyAt-nigadya vihagaH svayam /
   viveśa vahniṃ tadaddṛṣṭvā vyādho 'pyanuśayaṃ yayau // Bhmj_13.623 //	viveSa vahnim tat-at-dRzwvA vyADaH api-anuSayam yayO // Bhmd-_13.623 //
   sa tyaktvā kūṭayantrāṇi samutpāṭya ca pañjaram /	sa tyaktvA kUwa-yantrANi samutpAwya ca paQjaram /
   viraktaḥ kānanaṃ prāyādvihitānaśanavrataḥ // Bhmj_13.624 //	viraktaH kAnanam prAyAt-vihita-anaSana-vrataH // Bhmd-_13.624 //
   kapote tridivaṃ yāte vimānenārkavarcasā /	kapote tridivam yAte vimAnena-arka-varcasA /
   bhartāramanuśocantī kapotī vahnimāviśat // Bhmj_13.625 //	BartAram-anuSocantI kapotI vahnim-AviSat // Bhmd-_13.625 //
   tasyāṃ nivasamānāyāṃ bhartrā saha surālaye /	tasyAm nivasamAnAyAm BartrA saha surAlaye /
   dāvānale tanuṃ tyaktvā lubdhako 'pi divaṃ yayau // Bhmj_13.626 //	dAva-anale tanum tyaktvA lubDakaH api divam yayO // Bhmd-_13.626 //
   ***** lubdhakakapotīyam || 37 || *****	***** lubDaka-kapotIyam || 37 || *****
   pāpamarjitamajñānātkathaṃ naśyati dehinām /	pApam-arjitam-ajQAnAt-kaTam naSyati dehinAm /
   pṛṣṭo yudhiṣṭhireṇeti punaḥ śāntanavo 'bravīt // Bhmj_13.627 //	pRzwaH yuDizWireNa-iti punar SAntanavaH abravIt // Bhmd-_13.627 //
   indotākhyaṃ munivaraṃ rājā pārikṣitiḥ purā /	indota-AKyam muni-varam rAjA pArikzitiH purA /
   brahmahatyākulaḥ prāyādviśvastaḥ śaraṇaṃ vane // Bhmj_13.628 //	brahmahatyA-AkulaH prAyAt-viSvastaH SaraNam vane // Bhmd-_13.628 //
   muhustena nirasto 'pi pāpasaṃsargabhīruṇā /	muhur-tena nirastaH api pApa-saMsarga-BIruNA /
   nināya karuṇairvākyaistaṃ rājā karuṇārdratām // Bhmj_13.629 //	ninAya karuNEH-vAkyEH-tam rAjA karuNA-Ardra-tAm // Bhmd-_13.629 //
   tasya kīrtayataḥ pāpaṃ taptasyānuśayāgninā /	tasya kIrtayataH pApam taptasya-anuSaya-agninA /
   tīrthāplutasya śanakaiḥ sa muniryājako 'bhavat // Bhmj_13.630 //	tIrTa-Aplutasya SanakEs sa muniH-yAjakaH aBavat // Bhmd-_13.630 //
   aśvamedhena vidhivatpūtātmā so 'tha bhūpatiḥ /	aSvameDena viDivat-pUta-AtmA saH aTa BUpatiH /
   tāritaḥ kilbiṣāddhorādindotena kṛpālunā // Bhmj_13.631 //	tAritaH kilbi-zAt-horAt-indotena kRpAlunA // Bhmd-_13.631 //
   ***** indotapārikṣitīyam || 38 || *****	***** indotapa-arikzitIyam || 38 || *****
   vyayasāyena buddhyā ca niścayena ca dehinaḥ /	vyayasAyena budDyA ca niScayena ca dehinaH /
   taranti narakaṃ bālaṃ śuśucurbāndhavāḥ purā // Bhmj_13.632 //	taranti narakam bAlam SuSucuH-bAnDavAH purA // Bhmd-_13.632 //
   tānsametyābravīdgṛdhro gamyatāṃ tyajyatāṃ śiśuḥ /	tAn-sametya-abravIt-gRDraH gamyatAm tyajyatAm SiSuH /
   imāmavasthāṃ paryante ko nāma na gamiṣyati // Bhmj_13.633 //	imAm-avasTAm paryante kaH nAma na gamizyati // Bhmd-_13.633 //
   mā tiṣṭhata ciraṃ ghore śmaśāne pretabāndhavāḥ /	mA tizWata ciram Gore SmaSAne preta-bAnDavAH /
   iha martyasahasrāṇi yayuryāsyanti ca kṣayam // Bhmj_13.634 //	iha martya-sahasrANi yayuH-yAsyanti ca kzayam // Bhmd-_13.634 //
   śrutvaitadbālakaṃ tyaktvā śanaistāngantumudyatām /	SrutvA-etat-bAlakam tyaktvA SanEs-tAn-gantum-udyatAm /
   uvāca jambuko 'bhyetya dhigyuṣmānnirghṛṇāśayān // Bhmj_13.635 //	uvAca jambukaH aByetya Dik-yuzmAn-nirGRNa-ASayAn // Bhmd-_13.635 //
   aho nu dāruṇā yūyaṃ tyaktvā gacchanti ye sutam /	aho nu dAruNAH yUyam tyaktvA gacCanti ye sutam /
   gatāsavo 'pi jīvanti kadācitsuptabhautikāḥ // Bhmj_13.636 //	gatAsavaH api jIvanti kadAcid-supta-BOtikAH // Bhmd-_13.636 //
   kiṃta vo bhayaṃ śmaśāne 'sminyāto 'staṃ na divākaraḥ /	kiMta vaH Bayam SmaSAne asmin-yAtaH astam na divAkaraH /
   tiraścāmapi bāle 'smiñjāyate karuṇākaṇaḥ // Bhmj_13.637 //	tiraScAm-api bAle asmin-jAyate karuNA-kaNaH // Bhmd-_13.637 //
   śṛgāleneti gadite punaḥ śavabhṛtaśca tān /	SRgAlena-iti gadite punar Sava-BRtaH-ca tAn /
   gṛdhro jagāda citraṃ vo jambukasya girā bhramaḥ // Bhmj_13.638 //	gRDraH jagAda citram vaH jambukasya girA BramaH // Bhmd-_13.638 //
   jīvaratnabhṛto yūyaṃ kāṣṭhaloṣṭhopamākṛteḥ /	jIva-ratna-BRtaH yUyam kAzWa-lozWa-upama-AkRteH /
   snehena pātajīvasya śiśoḥ kiṃ yāta mūḍhatām // Bhmj_13.639 //	snehena pAta-jIvasya SiSoH kim yAta mUXa-tAm // Bhmd-_13.639 //
   vanaṃ vrajata vairāgyāttapaḥ kuruta vā mahat /	vanam vrajata vErAgyAt-tapaH kuruta vA mahat /
   viyogasāre saṃsāre satyānnānyatparāyaṇam // Bhmj_13.640 //	viyoga-sAre saMsAre satyAt-na-anyat-parAyaNam // Bhmd-_13.640 //
   anyena vartmanā putraḥ pitā cānyena gacchati /	anyena vartmanA putraH pitA ca-anyena gacCati /
   svakarmabhiḥ pare loke tyajata snehavikriyām // Bhmj_13.641 //	sva-karmaBiH pare loke tyajata sneha-vikriyAm // Bhmd-_13.641 //
   yāntyeva vṛddhāstaruṇā bālā garbhagatāstathā /	yAnti-eva vRdDAH-taruNAH bAlAH garBa-gatAH-taTA /
   kriyate kiṃ vicāro 'sti na kālasya pramāthinaḥ // Bhmj_13.642 //	kriyate kim vicAraH asti na kAlasya pramATinaH // Bhmd-_13.642 //
   bandhūnāmidamānṛṇyaṃ sthitijñānaṃ pracakṣate /	banDUnAm-idam-AnRNyam sTiti-jQAnam pracakzate /
   mṛtaḥ pralāpaṃ bāṣpaṃ ca na śṛṇoti na paśyati // Bhmj_13.643 //	mRtaH pralApam bAzpam ca na SRNoti na paSyati // Bhmd-_13.643 //
   vatsarāṇāṃ sahasraṃ me sāgraṃ jātasya vartate /	vatsarANAm sahasram me sAgram jAtasya vartate /
   nirgatāsurmayā dṛṣṭaḥ pralāpairnotthitaḥ kvacit // Bhmj_13.644 //	nirgata-asuH-mayA dRzwaH pralApEH-na-utTitaH kvacid // Bhmd-_13.644 //
   ityuktvā virate gṛdhre gomāyuḥ punarabravīt /	iti-uktvA virate gRDre gomAyuH punar-abravIt /
   dayāṃ kuruta kānte 'sminbāle kamalalocane // Bhmj_13.645 //	dayAm kuruta kAnte asmin-bAle kamala-locane // Bhmd-_13.645 //
   śambukasya vadhātpūrvaṃ mṛto 'pi brāhmaṇātmajaḥ /	Sambukasya vaDAt-pUrvam mRtaH api brAhmaNa-AtmajaH /
   daśakaṇṭhadviṣo rājye jīvitaṃ prāpa durlabham // Bhmj_13.646 //	daSakaNWa-dvizaH rAjye jIvitam prApa durlaBam // Bhmd-_13.646 //
   karābhyāṃ śiśunānena vitīrṇaṃ salilāñjalim /	karAByAm SiSunA-anena vitIrNam salila-aQjalim /
   kadācitpāsyati pitā sukṛtī paralokagaḥ // Bhmj_13.647 //	kadAcid-pAsyati pitA sukRtI para-loka-gaH // Bhmd-_13.647 //
   bhāṣite jambukeneti gṛdhraḥ punaruvāca tān /	BAzite jambukena-iti gRDraH punar-uvAca tAn /
   santaḥ śokāmaye nṝṇāṃ na praśaṃsanti bheṣajam // Bhmj_13.648 //	santaH Soka-Amaye nLNAm na praSaMsanti Bezajam // Bhmd-_13.648 //
   dinānte dāruṇatarā bhavatyeṣā śmaśānabhūḥ /	dina-ante dAruNatarA Bavati-ezA SmaSAna-BUH /
   kaṅkālamālākalitairbhūtavetālamaṇḍalaiḥ // Bhmj_13.649 //	kaFkAla-mAlA-kalitEH-BUta-vetAla-maNxalEH // Bhmd-_13.649 //
   kṣaṇena hi na gīryante sahasrāṇi bhavādṛśām /	kzaNena hi na gIryante sahasrANi BavAdRSAm /
   mā kurudhvaṃ prayāse 'sminvyasane kalahe matim /	mA kuruDvam prayAse asmin-vyasane kalahe matim /
   vapuṣāṃ jīvitānāṃ ca gatānāmagamaḥ kutaḥ // Bhmj_13.650 //	vapuzAm jIvitAnAm ca gatAnAm-agamaH kutas // Bhmd-_13.650 //
   iti gṛdhrasya vacasā nivṛttānvīkṣya bāndhavān /	iti gRDrasya vacasA nivRttAn-vIkzya bAnDavAn /
   uvācābhyetya gomāyuḥ punaḥ svārthaikapaṇḍitaḥ // Bhmj_13.651 //	uvAca-aByetya gomAyuH punar sva-arTa-eka-paNxitaH // Bhmd-_13.651 //
   abāndhave 'sminnadhunā na saṃsāre matirmama /	abAnDave asmin=-aDunA na saMsAre matiH-mama /
   gacchanti kāṣṭhavattyaktvā putrakaṃ yatra mānuṣāḥ // Bhmj_13.652 //	gacCanti kAzWa-vat-tyaktvA putrakam yatra mAnuzAH // Bhmd-_13.652 //
   vṛddhaḥ prayātyātmabhayādvijane tyajyate śiśuḥ /	vRdDaH prayAti-Atma-BayAt-vijane tyajyate SiSuH /
   ko 'sminpratyayamādhattāṃ janaḥ svārthapare jane // Bhmj_13.653 //	kaH asmin-pratyayam-ADattAm janaH sva-arTa-pare jane // Bhmd-_13.653 //
   ityūcatustau bhakṣyārthaṃ kṣutkṣāmau gṛdhrajambukau /	iti-UcatuH-tO Bakzya-arTam kzuD-kzAmO gRDra-jambukO /
   divā gṛdhrasya bhojyaṃ yadrātrau gomāyukasya tat // Bhmj_13.654 //	divA gRDrasya Bojyam yat-rAtrO gomAyukasya tat // Bhmd-_13.654 //
   atrāntare samabhyetya bhagavānambikāsutaḥ /	atra-antare samaByetya BagavAn-ambikAsutaH /
   svecchāvihārī varadastaṃ bālakamajīvayat // Bhmj_13.655 //	sva-icCA-vihArI vara-daH-tam bAlakam-ajIvayat // Bhmd-_13.655 //
   śatāyuṣaṃ skandavarātte yayuḥ prāpya taṃ sutam /	Sata-Ayuzam skanda-varAt-te yayuH prApya tam sutam /
   prāpatuśceśvaradṛśā kuśalaṃ gṛdhrajambukau // Bhmj_13.656 //	prApatuH-ca-ISvara-dRSA kuSalam gRDra-jambukO // Bhmd-_13.656 //
   ityanirvedaśīlānāṃ dhīmatāṃ vyavasāyinām /	iti-anirveda-SIlAnAm DImatAm vyavasAyinAm /
   abhīpsitāni sahasā sidhyantīśvaraśāsanāt // Bhmj_13.657 //	aBIpsitAni sahasA siDyanti-ISvara-SAsanAt // Bhmd-_13.657 //
   ***** gṛdhragomāyusaṃvādaḥ || 39 || *****	***** gRDra-gomAyu-saMvAdaH || 39 || *****
   na kuryādbalinā vairaṃ durbalo darpamāśritaḥ /	na kuryAt-balinA vEram durbalaH darpam-ASritaH /
   vinaṣṭaḥ spardhayā vāyormahāñśalmalipādapaḥ // Bhmj_13.658 //	vinazwaH sparDayA vAyoH-mahAn-Salma-li-pAdapaH // Bhmd-_13.658 //
   vistīrṇaśākhāvipulaḥ saṃtaptādhvanyasaṃśrayaḥ /	vistIrNa-SAKA-vipulaH saMtapta-aDvanya-saMSrayaH /
   babhūva himavatprasthe śalmaliścumbitāmbaraḥ // Bhmj_13.659 //	baBUva himavat-prasTe SalmaliH-cumbita-ambaraH // Bhmd-_13.659 //
   papraccha nāradaḥ prītyā taṃ yadṛcchāgato muniḥ /	papracCa nAradaH prItyA tam yadRcCA-gataH muniH /
   aho nu tava nīrandhrāḥ pattrapuṣpaphalaśriyaḥ // Bhmj_13.660 //	aho nu tava nIranDrAH pattra-puzpa-Pala-SriyaH // Bhmd-_13.660 //
   manye tava paraṃ mittraṃ vāyuryenāsi rakṣyase /	manye tava param mittram vAyuH-yena-asi rakzyase /
   taravastadbalākrāntā viśīryante patanti ca // Bhmj_13.661 //	taravaH-tad-bala-AkrAntAH viSIryante patanti ca // Bhmd-_13.661 //
   śrutvaitadūce darpāndhaḥ śalmaliḥ skandabandhuraḥ /	SrutvA-etat-Uce darpa-anDaH SalmaliH skanda-banDuraH /
   cittraṃ mune na jānīṣe bale tulyo na me 'nilaḥ // Bhmj_13.662 //	cittram mune na jAnIze bale tulyaH na me anilaH // Bhmd-_13.662 //
   katthanenetyabhihite bahuśastena śākhinā /	katTanena-iti-aBihite bahuSas-tena SAKinA /
   tadeva nārado gatvā pavanāya nyavedayat // Bhmj_13.663 //	tat-eva nAradaH gatvA pavanAya nyavedayat // Bhmd-_13.663 //
   tadgirā krodhavidhuraḥ sphāraḥ pralayamārutaḥ /	tad-girA kroDa-viDuraH sPAraH pralaya-mArutaH /
   śvo draṣṭāsīti taṃ vṛkṣaṃ samabhyetya tadābravīt // Bhmj_13.664 //	Svas drazwAsi-iti tam vRkzam samaByetya tadA-bravIt // Bhmd-_13.664 //
   rajanyāmatha saṃtrāsātsa saṃcintyaiva śalmaliḥ /	rajanyAm-aTa saMtrAsAt-sa saMcintya-eva SalmaliH /
   prabhañjanaṃ mahāvegaṃ dhīmānkhayamaśīryata // Bhmj_13.665 //	praBaQjanam mahA-vegam DImAn-Kayam-aSIryate // Bhmd-_13.665 //
   tataḥ prātaḥ śakalitāśeṣaśākhāsamākulam /	tatas prAtar Sakalita-aSeza-SAKA-samAkulam /
   apaśyadvāyurabhyetya viśīrṇaṃ śalmaliṃ svayam // Bhmj_13.666 //	apaSyat-vAyuH-aByetya viSIrNam Salmalim svayam // Bhmd-_13.666 //
   aho nu dhanyamantro 'si buddhyā tvaṃ rakṣitastaro /	aho nu Danya-mantraH asi budDyA tvam rakzitaH-taraH /
   ityuktvā vigatakrodho vāyuḥ prāyādyathāgatam // Bhmj_13.667 //	iti-uktvA vigata-kroDaH vAyuH prAyAt-yaTAgatam // Bhmd-_13.667 //
   ***** nāradaśalmalisaṃvādaḥ || 40 || *****	***** nArada-Salmali-saMvAdaH || 40 || *****
   lobhe eva mahatpāpaṃ jñānameva paraṃ mahaḥ /	loBe eva mahat-pApam jQAnam-eva param mahaH /
   dama eva parā śāntistapa eva paraṃ padam // Bhmj_13.668 //	damaH eva parA SAntiH-tapaH eva param padam // Bhmd-_13.668 //
   satyameva paraṃ puṇyaṃ śreyaḥ krodhābhinigrahaḥ /	satyam-eva param puNyam SreyaH kroDa-aBinigrahaH /
   ānṛśaṃsyaṃ paro dharmaḥ sāro 'yaṃ dharmavādinām // Bhmj_13.669 //	AnRSaMsyam paraH DarmaH sAraH ayam Darma-vAdinAm // Bhmd-_13.669 //
   ***** adhyāyaḥ || 41 || *****	***** aDyAyaH || 41 || *****
   śrutismṛtikṛtaistaistaiḥ prāyaścittaiḥ śarīriṇām /	Sruti-smRti-kRtEH-tEH-tEH prAyaScittEH SarIriNAm /
   kīrtanāttīrthasevābhiḥ pāpaṃ dānaiśca naśyati // Bhmj_13.670 //	kIrtanAt-tIrTa-sevABiH pApam dAnEH-ca naSyati // Bhmd-_13.670 //
   brahmahā dvādaśa samāḥ kapālāṅko vrataṃ caret /	brahma-hA dvAdaSa samAH kapAla-aFkaH vratam caret /
   saṃmukhaḥ khaḍgalito bhrūṇahā mucyate yudhi // Bhmj_13.671 //	saMmuKaH KaxgalitaH BrUNa-hA mucyate yuDi // Bhmd-_13.671 //
   brāhmaṇārthe hatāḥ pāpaṃ taranti gurutalpagāḥ /	brAhmaNa-arTe hatAH pApam taranti guru-talpa-gAH /
   mucyante sarvapāpebhyo hayamedhena bhūmipāḥ // Bhmj_13.672 //	mucyante sarva-pApeByaH hayameDena BUmipAH // Bhmd-_13.672 //
   ***** prāyāścittavidhiḥ || 42 || *****	***** prAyAH-citta-viDiH || 42 || *****
   dharmātmajopadeśeṣu nakulena kathāntare /	DarmAtmaja-upadeSezu nakulena kaTA-antare /
   atha pṛṣṭo 'bravīdbhīṣmaḥ karavālasya saṃbhavam // Bhmj_13.673 //	aTa pRzwaH abravIt-BIzmaH karavAlasya saMBavam // Bhmd-_13.673 //
   asurābhihate kāle himavacchikhare purā /	asura-aBihate kAle himavat-SiKare purA /
   svayaṃbhūrbhagavānkhaṅgo dhātrā dhyātaḥ samāyayau // Bhmj_13.674 //	svayaMBUH-BagavAn-KaFgaH DAtrA DyAtaH samAyayO // Bhmd-_13.674 //
   prāṃśurnīlotpalaśyāmo bhuvanāni vilokayan /	prAMSuH-nIlotpala-SyAmaH BuvanAni vilokayan /
   sa babhūva trinetrasya brahmavākyātkarāgragaḥ // Bhmj_13.675 //	sa baBUva trinetrasya brahma-vAkyAt-kara-agra-gaH // Bhmd-_13.675 //
   tena niṣkaṇṭakaṃ kṛtvā rudro raudreṇa katejasā /	tena nizkaNwakam kRtvA rudraH rOdreNa ka-tejasA /
   jagacchivākṛtiḥ paścādbabhūva śaśibhūṣaṇaḥ // Bhmj_13.676 //	jagat-Siva-AkRtiH paScAt-baBUva SaSiBUzaNaH // Bhmd-_13.676 //
   taṃ khaḍgaṃ lebhire bhūpā manuprabhṛtayaḥ kramāt /	tam Kaxgam leBire BUpAH manu-praBRtayaH kramAt /
   yasya dhārānipātena punarjanma na dehinām // Bhmj_13.677 //	yasya DArA-nipAtena punarjanma na dehinAm // Bhmd-_13.677 //
   ***** khaḍgotpattiḥ || 43 || *****	***** Kaxga-utpattiH || 43 || *****
   śrutveti mandiraṃ pārtho gatvā bhīṣmagiraḥ smaran /	SrutvA-iti mandiram pArTaH gatvA BIzma-giraH smaran /
   vidureṇa kathāścakre dharmasarvasvavādinā // Bhmj_13.678 //	vidureNa kaTAH-cakre Darma-sarva-sva-vAdinA // Bhmd-_13.678 //
   teṣāṃ viduraṣaṣṭhānāṃ babhūvurvividhāḥ kathāḥ /	tezAm vidura-zazWAnAm baBUvuH-viviDAH kaTAH /
   śuddhapravṛttadharmāṇāṃ dharmakāmārthasaṃśrayāḥ // Bhmj_13.679 //	SudDa-pravRtta-DarmANAm Darma-kAma-arTa-saMSrayAH // Bhmd-_13.679 //
   ***** ṣaḍgītāḥ || 44 || *****	***** zaxgItAH || 44 || *****
   samabhyetyātha papraccha punarbhīṣmaṃ yudhiṣṭhiraḥ /	samaByetya-aTa papracCa punar-BIzmam yuDizWiraH /
   sauhārdaṃ kena na calediti pṛṣṭo 'bravīcca saḥ // Bhmj_13.680 //	sOhArdam kena na calet-iti pRzwaH abravIt-ca saH // Bhmd-_13.680 //
   kṛtajñaiḥ sādhubhiḥ sabhyaiḥ kulīnairanapāyibhiḥ /	kRtajQEH sADuBiH saByEH kulInEH-anapAyiBiH /
   satāṃ na naśyati prītirguṇādānaikatatparaiḥ // Bhmj_13.681 //	satAm na naSyati prItiH-guNa-AdAna-eka-tatparEH // Bhmd-_13.681 //
   mitradruhaḥ kṛtaghnāṃśca varjayetkuṭilāśayān /	mitra-druhaH kRtaGnAn=-ca varjayet-kuwila-ASayAn /
   kṛtaghnatāsamaṃ rājanna hi paśyāmi pātakam // Bhmj_13.682 //	kRtaGna-tA-samam rAjan-na hi paSyAmi pAtakam // Bhmd-_13.682 //
   darpavānmalinācāro vedādhyāpanavarjitaḥ /	darpavAn-malina-AcAraH veda-aDyApana-varjitaH /
   madhyadeśyo 'sitatanuḥ śīlācāraparāṅmukhaḥ // Bhmj_13.683 //	maDyadeSyaH asita-tanuH SIla-AcAra-parAFmuKaH // Bhmd-_13.683 //
   gautamo nāma kaluṣo brahmabandhurabhūtpurā /	gOtamaH nAma kaluzaH brahmabanDuraBUt-purAH /
   sa vasañśabarīsaktaḥ paryanteṣu dhanārthitām /	sa vasan-SabarI-saktaH paryantezu Dana-arTitAm /
   bibhradbhrāntvā vasumatīṃ sārthabhraṣṭo 'viśadvanam // Bhmj_13.684 //	biBrat-BrAntvA vasumatIm sArTa-BrazwaH aviSat-vanam // Bhmd-_13.684 //
   tasminsnigdhatarucchāye prasannaharikuñjare /	tasmin-snigDa-taru=-CAye prasanna-hari-kuQjare /
   nyagrodhapādapasyāgre chāyārthī samupāviśat // Bhmj_13.685 //	nyagroDa-pAdapasya-agre CAyA-arTI samupAviSat // Bhmd-_13.685 //
   nāḍījaṅghābhidhastūrṇaṃ bakaḥ sugatasadvrataḥ /	nAxIjaFGa-aBiDaH-tUrNam bakaH sugata-sat-vrataH /
   vilokya taṃ kṛpāviṣṭo durgataṃ vinato 'bravīt // Bhmj_13.686 //	vilokya tam kRpA-AvizwaH durgatam vinataH abravIt // Bhmd-_13.686 //
   brahmandāridryamunnidraṃ tavaitatpradahāmyaham /	brahman-dAridryam-unnidram tava-etat-pradahAmi-aham /
   suhṛdaṃ me virūpākṣaṃ rākṣasendramito vraja // Bhmj_13.687 //	suhRdam me virUpAkzam rAkzasa-indramitas vrajaH // Bhmd-_13.687 //
   kārtikyāṃ sa hi dātṝṇāṃ dhuryo dāsyati te dhanam /	kArtikyAm sa hi dAtLNAm DuryaH dAsyati te Danam /
   madīyamiti tacchrutvā sa gatvā karuṇākulāt // Bhmj_13.688 //	madIyam-iti tat-SrutvA sa gatvA karuNA-AkulAt // Bhmd-_13.688 //
   tasmātkanakamāsādya bahulaṃ tūrṇamāgataḥ /	tasmAt-kanakam-AsAdya bahulam tUrNam-AgataH /
   bakaṃ vilokya tatraiva dhanatuṣṭo vyacintayat // Bhmj_13.689 //	bakam vilokya tatra-eva Dana-tuzwaH vyacintayat // Bhmd-_13.689 //
   na hyetadbhakṣyate hema vane vigatavikriye /	na hi-etat-Bakzyate hema vane vigata-vikriye /
   sāṃprataṃ bakamevādya pātayāmi supīvaram // Bhmj_13.690 //	sAMpratam bakam-eva-adya pAtayAmi su-pIvaram // Bhmd-_13.690 //
   iti saṃcintya suciraṃ pātheyārthī dvijādhamaḥ /	iti saMcintya su-ciram pATeya-arTI dvija-aDamaH /
   hemabhāranataḥ suptaṃ jaghāna saralāśayam // Bhmj_13.691 //	hema-BAra-nataH suptam jaGAna sarala-ASayam // Bhmd-_13.691 //
   adarśanena tasyātha khinno rākṣasabhūpatiḥ /	adarSanena tasya-aTa KinnaH rAkzasa-BUpatiH /
   śaṅkākulaścāracakraṃ visṛjya prāpa taṃ dvijam // Bhmj_13.692 //	SaFkA-AkulaH-cAra-cakram visRjya prApa tam dvijam // Bhmd-_13.692 //
   hataṃ tena bakaṃ jñātvā nijagrāha tamutkaṭam /	hatam tena bakam jQAtvA nijagrAha tam-utkawam /
   ākāśadhuniphenaiśca jīvitaṃ prāpa khecaraḥ // Bhmj_13.693 //	AkASa-Duni-PenEH-ca jIvitam prApa KecaraH // Bhmd-_13.693 //
   aparādhahataṃ dṛṣṭvā nāḍījaṅgho 'pi gautamam /	aparADa-hatam dRzwvA nAxIjaFGaH api gOtamam /
   ajīvayaddurācāraṃ na manyuradhame satām // Bhmj_13.694 //	ajIvayat-durAcAram na manyuH-aDame satAm // Bhmd-_13.694 //
   evaṃ kṛghnacarito gautamaḥ sugatavratam /	evam kRGna-caritaH gOtamaH sugata-vratam /
   jaghāna pāpe pāpānāṃ niḥśaṅkaṃ ramate manaḥ // Bhmj_13.695 //	jaGAna pApe pApAnAm niHSaFkam ramate manaH // Bhmd-_13.695 //
   nyāsāpahāriṇo dhenustrīgurubrāhmaṇāntakāḥ /	nyAsa-apahAriNaH Denu-strI-guru-brAhmaNa-antakAH /
   dharmiṣṭhā iva yasyāgre sa kṛtaghno vicāryatām // Bhmj_13.696 //	DarmizWAH iva yasya-agre sa kRtaGnaH vicAryatAm // Bhmd-_13.696 //
   ***** āpaddharmāḥ || 45 || *****	***** Apad-DarmAH || 45 || *****
   atha paprāccha dharmajñaṃ dharmarājaḥ pitāmaham /	aTa paprAcCa Darma-jQam DarmarAjaH pitAmaham /
   kathaṃ samāśrayeddharmaṃ vinaṣṭadhanabāndhavaḥ // Bhmj_13.697 //	kaTam samASrayet-Darmam vinazwa-Dana-bAnDavaH // Bhmd-_13.697 //
   sa tena pṛṣṭaḥ provāca śṛṇu senajitaṃ nṛpam /	sa tena pRzwaH provAca SRNu senajitam nRpam /
   putraśokākulaṃ kaścijjñātvābhyetyāvadaddvijaḥ // Bhmj_13.698 //	putra-Soka-Akulam kaScid-jQAtvA-aByetya-avadat-dvijaH // Bhmd-_13.698 //
   abhāvāyaiva jāyante bhave 'sminsarvajantavaḥ /	aBAvAya-eva jAyante Bave asmin-sarva-jantavaH /
   śocyastvamapi kālena kathaṃ śocasi pārthiva // Bhmj_13.699 //	SocyaH-tvam-api kAlena kaTam Socasi pArTiva // Bhmd-_13.699 //
   yadṛcchayā saṃgataścetpratiyāto yadṛcchayā /	yadRcCayA saMgataH-ced-pratiyAtaH yadRcCayA /
   saṃsārādhvani tatko 'yaṃ viyoge mohavibhramaḥ // Bhmj_13.700 //	saMsAra-aDvani tat-kaH ayam viyoge moha-viBramaH // Bhmd-_13.700 //
   jāyate kṣaṇadṛṣṭeṣu sneho duḥkhāya dehinām /	jAyate kzaNa-dRzwezu snehaH duHKAya dehinAm /
   mamāyamiti mugdhānāṃ na sa teṣāṃ na tasya te // Bhmj_13.701 //	mama-ayam-iti mugDAnAm na sa tezAm na tasya te // Bhmd-_13.701 //
   śocantyalubdhaṃ vāñchantaḥ prāptaṃ śocanti durbhagam /	Socanti-alubDam vAQCantaH prAptam Socanti durBagam /
   naṣṭaṃ śocanti duḥkhārtā jantavaḥ sukhinaḥ kadā // Bhmj_13.702 //	nazwam Socanti duHKa-ArtAH jantavaH suKinaH kadA // Bhmd-_13.702 //
   dhanaputrakalatreṣu na snihyanti vipaścitaḥ /	Dana-putra-kalatrezu na snihyanti vipaScitaH /
   avaśyaṃ viprayogo hi taiḥ paraiśca nṛṇāṃ sadā // Bhmj_13.703 //	avaSyam viprayogaH hi tEH parEH-ca nRNAm sadA // Bhmd-_13.703 //
   ko nāma priyasaṃyogānna manyetāmṛtopamān /	kaH nAma priya-saMyogAt-na manyeta-amRta-upamAn /
   marmacchido viyogeṣu yadi na syurviṣotkaṭāḥ // Bhmj_13.704 //	marma=-CidaH viyogezu yadi na syuH-viza-utkawAH // Bhmd-_13.704 //
   piṅgalā dattasaṃketaṃ kāntaṃ vārāṅganā purā /	piFgalA datta-saMketam kAntam vAra-aFganA purA /
   anāgataṃ ciraṃ dhyātvā svayamekābravīnniśi // Bhmj_13.705 //	anAgatam ciram DyAtvA svayam-eka-abravIt-niSi // Bhmd-_13.705 //
   āgatenāpi kiṃ tena viyoge duḥkhadāyinā /	Agatena-api kim tena viyoge duHKa-dAyinA /
   bhaje kāntamihāntasthāmanaśvaramaśocakam // Bhmj_13.706 //	Baje kAntam-iha-anta-sTAm-anaSvaram-aSocakam // Bhmd-_13.706 //
   iti saṃtoṣapīyūṣaśāntā śāpāpavedanā /	iti saMtoza-pIyUza-SAntA SApa-apavedanA /
   pratibuddhvaiva suṣvāpa parame dhāmni piṅgalā // Bhmj_13.707 //	pratibudDvA-eva suzvApa parame DAmni piFgalAH // Bhmd-_13.707 //
   ***** senajidgītāḥ || 46 || *****	***** senajit-gItAH || 46 || *****
   asminpravāhavadyāti nṛṇāmāyuṣi kiṃ sukham /	asmin-pravAha-vat-yAti nRNAm-Ayuzi kim suKam /
   pṛṣṭo yudhiṣṭhireṇeti punarūce pitāmahaḥ // Bhmj_13.708 //	pRzwaH yuDizWireNa-iti punar-Uce pitAmahaH // Bhmd-_13.708 //
   medhāvinā purā pṛṣṭaḥ putreṇaitaddvijaḥ pitā /	meDAvinA purA pRzwaH putreNa-etat-dvijaH pitA /
   uvācādhyayanaṃ kṛtvā brahmacārī tato gṛhī // Bhmj_13.709 //	uvAca-aDyayanam kRtvA brahmacArI tatas gRhI // Bhmd-_13.709 //
   putraiḥ pitṝṇāmanuṇo bhūtvā pītvānilānvane /	putrEH pitLNAm-anuNaH BUtvA pItvA-anilAn-vane /
   munistulyasuhṛddveṣyaḥ prayāti paramaṃ padam // Bhmj_13.710 //	muniH-tulya-suhRd-dvezyaH prayAti paramam padam // Bhmd-_13.710 //
   tacchrutvovāca tanayaḥ sarvametadaninditam /	tat-SrutvA-uvAca tanayaH sarvam-etat-aninditam /
   ślāghyāya śreyase karma yadi kālaḥ pratīkṣate // Bhmj_13.711 //	SlAGyAya Sreyase karma yadi kAlaH pratIkzate // Bhmd-_13.711 //
   asamāptasvakāryāṇāmāyuḥ svalpamamudritam /	asamApta-sva-kAryANAm-AyuH su-alpam-amudritam /
   ahorātragaṇaireva sravayetadalakṣitam // Bhmj_13.712 //	ahorAtra-gaNEH-eva sravayetat-alakzitam // Bhmd-_13.712 //
   muhūrtamapi jantūnāṃ kālo 'yaṃ kalitākhilaḥ /	muhUrtam-api jantUnAm kAlaH ayam kalita-aKilaH /
   sārthaḥ sudūragāmīva nārthito 'pi vilambate // Bhmj_13.713 //	sArTaH su-dUra-gAmI-iva na-arTitaH api vilambate // Bhmd-_13.713 //
   kṣaṇārdhamapi kāryeṣu na vilambeta paṇḍitaḥ /	kzaNa-arDam-api kAryezu na vilambeta paNxitaH /
   na jānīmaḥ kadā kasminkṛtānto nipatiṣyati // Bhmj_13.714 //	na jAnImaH kadA kasmin-kRtAntaH nipatizyati // Bhmd-_13.714 //
   na vātsalyānna kāruṇyānnopayogānna gauravāt /	na vAtsalyAt-na kAruNyAt-na-upayogAt-na gOravAt /
   pratīkṣāṃ kṣamate kālaḥ kāryaśeṣeṣu dehinām // Bhmj_13.715 //	pratIkzAm kzamate kAlaH kArya-Sezezu dehinAm // Bhmd-_13.715 //
   mṛtyunā yasya sauhārdaṃ yo na vettyāyuṣo 'vadhim /	mRtyunA yasya sOhArdam yaH na vetti-AyuzaH avaDim /
   śvaḥ kartāsmīdamityeṣā vāṇī tasyaiva śobhate // Bhmj_13.716 //	Svas kartAsmi-idam-iti-ezA vANI tasya-eva SoBate // Bhmd-_13.716 //
   aho nu mohamugdhasya lokasyeyaṃ pramāditā /	aho nu moha-mugDasya lokasya-iyam pramAditA /
   yadbālaṃ mṛtamālokya vṛddhastiṣṭhati nirbhayaḥ // Bhmj_13.717 //	yat-bAlam mRtam-Alokya vRdDaH-tizWati nirBayaH // Bhmd-_13.717 //
   nave vayasi bhogārhe naveṣu vibhaveṣu ca /	nave vayasi Boga-arhe navezu viBavezu ca /
   navoḍheṣu ca dāreṣu hriyate mṛtyunā janaḥ // Bhmj_13.718 //	na-voXezu ca dArezu hriyate mRtyunA janaH // Bhmd-_13.718 //
   tasmātkuśalamevādau kāryaṃ saṃsāraśāntaye /	tasmAt-kuSalam-eva-AdO kAryam saMsAra-SAntaye /
   tarattaraṅgalolo hi dehidehasamāgamaḥ // Bhmj_13.719 //	tarad-taraFga-lolaH hi dehi-deha-samAgamaH // Bhmd-_13.719 //
   ***** pitāputrasaṃvādaḥ || 47 || *****	***** pitAputra-saMvAdaH || 47 || *****
   dhanināṃ nirdhanānāṃ ca vibhāgaṃ sukhaduḥkhayoḥ /	DaninAm nirDanAnAm ca viBAgam suKa-duHKayoH /
   pṛṣṭo 'tha dharmarājena punaḥ śāntanavo 'bravīt // Bhmj_13.720 //	pRzwaH aTa DarmarAjena punar SAntanavaH abravIt // Bhmd-_13.720 //
   śampāko nāmavānvipraḥ purā dhīmānabhāṣata /	SampAkaH nAmavAn-vipraH purA DImAn-aBAzata /
   vitṛṣṇayātipīḍyante saṃtoṣo 'mṛtanirjharaḥ // Bhmj_13.721 //	vitRzNayA-atipIxyante saMtozaH amRta-nirJaraH // Bhmd-_13.721 //
   bhayānabhijño niścinto nidrāvānrogavarjitaḥ /	Baya-anaBijQaH niScintaH nidrAvAn-roga-varjitaH /
   nirdhanaḥ sukhito nityaṃ yathāvāptakṛtakriyaḥ // Bhmj_13.722 //	nirDanaH suKitaH nityam yaTA-avApta-kRta-kriyaH // Bhmd-_13.722 //
   sukhamāste sukhaṃ śete sukhaṃ ca pratibudhyate /	suKam-Aste suKam Sete suKam ca pratibuDyate /
   saṃtoṣavānnirāyāso nirapāyo nirāmayaḥ // Bhmj_13.723 //	saMtozavAn-nirAyAsaH nirapAyaH nirAmayaH // Bhmd-_13.723 //
   dhanino darpapūrṇasya bhrūbhaṅgādvakradarśinaḥ /	DaninaH darpa-pUrNasya BrU-BaFgAt-vakra-darSinaH /
   kumbhīnyastadhanatrāṇacintāpāṇḍukṛśatviṣaḥ // Bhmj_13.724 //	kumBI-nyasta-Dana-trANa-cintA-pANxu-kRSa-tvizaH // Bhmd-_13.724 //
   cauro bhūpālabhītasya vṛddhyārthaṃ pāpakāriṇaḥ /	cOraH BUpAla-BItasya vRdDyA-arTam pApa-kAriNaH /
   ajīrṇarogagrastasya ṣṭhīvino bhojyakāṅkṣiṇaḥ // Bhmj_13.725 //	ajIrNa-roga-grastasya zWIvinaH Bojya-kAFkziNaH // Bhmd-_13.725 //
   lobhaśuṣkakalatrasya duḥkhaikaphalabhāginaḥ /	loBa-Suzka-kalatrasya duHKa-eka-Pala-BAginaH /
   spardhākathaiva kā nityamākiṃcanyāmṛtāśibhiḥ // Bhmj_13.726 //	sparDA-kaTA-eva kA nityam-AkiMcanya-amRta-ASiBiH // Bhmd-_13.726 //
   manyate tāvadātmānaṃ śakravaiśravaṇopamam /	manyate tAvat-AtmAnam Sakra-vESravaNa-upamam /
   gṛhyate dhanavānyāvanna dasyunṛpamanyubhiḥ // Bhmj_13.727 //	gRhyate DanavAn-yAvat-na dasyu-nRpa-manyuBiH // Bhmd-_13.727 //
   dhanaṃ gamayatāṃ bhūri gṛhāṃśca suparicchadān /	Danam gamayatAm BUri gRhAn=-ca su-paricCadAn /
   nirdhanāddhanināmeva kṛcchrādduḥkhaviṣūcikā // Bhmj_13.728 //	nirDanAt-DaninAm-eva kRcCrAt-duHKa-vizUcikA // Bhmd-_13.728 //
   ***** śampākagītāḥ || 48 || *****	***** SampAka-gItAH || 48 || *****
   yāte vaiphalyamārambhe kiṃ kuryāddraviṇotsukaḥ /	yAte vEPalyam-AramBe kim kuryAt-draviNa-utsukaH /
   etatpṛṣṭaḥ kṣitibhujā dhyātvā śāntanavo 'vadat /	etat-pRzwaH kzitiBujA DyAtvA SAntanavaH avadat /
   śrūyatāṃ yadvinaṣṭārthasamaye duḥkhabheṣajam // Bhmj_13.729 //	SrUyatAm yat-vinazwa-arTa-samaye duHKa-Bezajam // Bhmd-_13.729 //
   maṅkirnāma dvijaḥ pūrvamīhamāno 'sakṛddhanam /	maFkiH-nAma dvijaH pUrvam-IhamAnaH asakRt-Danam /
   prayatnairapi na prāpa vidhivaimukhyahelāya // Bhmj_13.730 //	prayatnEH-api na prApa viDi-vEmuKya-helAya // Bhmd-_13.730 //
   kṣīṇārthaḥ sor'thaśeṣeṇa krītvā cātha vṛṣadvayam /	kzINa-arTaH soH-aTa-SezeNa krItvA ca-aTa vRza-dvayam /
   svayamutkarṣaṇaṃ cakre kṣetre vipulavāhakaḥ // Bhmj_13.731 //	svayam-utkarzaNam cakre kzetre vipula-vAhakaH // Bhmd-_13.731 //
   atrāntare pṛthugrīvo nidrābhaṅgātsamutthitaḥ /	atra-antare pRTugrIvaH nidrA-BaFgAt-samutTitaH /
   jahāroṣṭro mahākāyastau vṛṣau skandhalambinau // Bhmj_13.732 //	jahAra-uzwraH mahA-kAyaH-tO vRzO skanDa-lambinO // Bhmd-_13.732 //
   yugotkṣepāllambyamānau tau tena balaśālinā /	yuga-utkzepAt-lambyamAnO tO tena bala-SAlinA /
   vṛṣau vilokya śokārto vilalāpa dvijātmajaḥ // Bhmj_13.733 //	vRzO vilokya Soka-ArtaH vilalApa dvija-AtmajaH // Bhmd-_13.733 //
   aho nu citravarṇāṅkau mama vatsatarau priyau /	aho nu citra-varNa-aFkO mama vatsatarO priyO /
   karṣanvibhāti karabho ratnāḍhyāviva bhūṣaṇau // Bhmj_13.734 //	karzan-viBAti karaBaH ratna-AXyO=-iva BUzaNO // Bhmd-_13.734 //
   ityuktvā jātanirvedagāḍhavairāgyavāsanaḥ /	iti-uktvA jAta-nirveda-gAXa-vErAgya-vAsanaH /
   tṛṣṇāṃ nininda sahasā praśāntānuśayajvaraḥ // Bhmj_13.735 //	tRzNAm nininda sahasA praSAnta-anuSaya-jvaraH // Bhmd-_13.735 //
   duḥkhāya bata jantūnāṃ tṛṣṇā paribhavāspadam /	duHKAya bata jantUnAm tRzNA pariBava-Aspadam /
   vipralabdho janaḥ sarvo yayā śocatyaharniśam // Bhmj_13.736 //	vipralabDaH janaH sarvaH yayA Socati-aharniSam // Bhmd-_13.736 //
   alabdhaṃ vāñchatāṃ vittaṃ labdhaṃ ca parirakṣatām /	alabDam vAQCatAm vittam labDam ca parirakzatAm /
   naṣṭaṃ ca śocatāṃ puṃsāṃ kadā duḥkhaṃ nivartate // Bhmj_13.737 //	nazwam ca SocatAm puMsAm kadA duHKam nivartate // Bhmd-_13.737 //
   kāmor'theṣu vipanmūlaṃ saṃtoṣaḥ paramaṃ sukham /	kAmor-aTezu vipad-mUlam saMtozaH paramam suKam /
   niṣkāmaśca sakāmaśca matau me svastharogiṇau // Bhmj_13.738 //	nizkAmaH-ca sa-kAmaH-ca matO me svasTa-rogiNO // Bhmd-_13.738 //
   sadhanaścintyate rājñā dasyunā svajanena ca /	sa-DanaH-cintyate rAjQA dasyunA sva-janena ca /
   vikalaśceti lokena nirdhanaśca na gaṇyate // Bhmj_13.739 //	vikalaH-ca-iti lokena nirDanaH-ca na gaNyate // Bhmd-_13.739 //
   tasmātsaṃtyaktakāmānāṃ saṃtoṣadhanaśālinām /	tasmAt-saMtyakta-kAmAnAm saMtoza-Dana-SAlinAm /
   kṣayodayavyayāyāsairna cetaḥ paribhūyate // Bhmj_13.740 //	kzaya-udaya-vyaya-AyAsEH-na cetaH pariBUyate // Bhmd-_13.740 //
   idaṃ labdhamidaṃ naṣṭamidaṃ lapsye punardhiyā /	idam labDam-idam nazwam-idam lapsye punar-DiyAH /
   idaṃ cintayatāmeva jīrṇamāyuḥ śarīriṇām // Bhmj_13.741 //	idam cintayatAm-eva jIrNam-AyuH SarIriNAm // Bhmd-_13.741 //
   adhunā lobhamunmūlya spṛhāṃ dūre nirasya ca /	aDunA loBam-unmUlya spRhAm dUre nirasya ca /
   vītamoho bhavāmyeṣa munistulyapriyāpriyaḥ // Bhmj_13.742 //	vIta-mohaH BavAmi-eza muniH-tulya-priya-apriyaH // Bhmd-_13.742 //
   tyāgo hi hanti vyasanaṃ tathā hi janakaḥ purā /	tyAgaH hi hanti vyasanam taTA hi janakaH purA /
   dahyamāne 'pi nagare nābhajadduḥkhavikriyām // Bhmj_13.743 //	dahyamAne api nagare na-aBajat-duHKa-vikriyAm // Bhmd-_13.743 //
   iti dhyātvā ciraṃ maṅkirnirvedācchāntamānasaḥ /	iti DyAtvA ciram maFkiH-nirvedAt-SAnta-mAnasaH /
   āśāpāśaṃ parityajya paraṃ padamavāptavān // Bhmj_13.744 //	ASA-pASam parityajya param padam-avAptavAn // Bhmd-_13.744 //
   ***** maṅkigītāḥ || 49 || *****	***** maFki-gItAH || 49 || *****
   etaddharmasutaḥ śrutvā punaḥ śantanunandanam /	etad-DarmasutaH SrutvA punar Santanu-nandanam /
   samabhyadhātkathaṃ janturvītaśokaścarediti // Bhmj_13.745 //	samaByaDAt-kaTam jantuH-vIta-SokaH-caret-iti // Bhmd-_13.745 //
   so 'bravīcchṛṇu bhūpāla prahlādo dānavādhipaḥ /	saH abravIt-SRNu BUpAla prahlAdaH dAnava-aDipaH /
   nityānandaṃ purā vipramūce svacchandacāriṇām // Bhmj_13.746 //	nitya-Anandam purA vipram-Uce svacCanda-cAriNAm // Bhmd-_13.746 //
   sukhaduḥkhaśatāvarte vipule 'smindhanārṇave /	suKa-duHKa-Sata-Avarte vipule asmin-Dana-arNave /
   aviluptaḥ kathaṃ brahmannityatuṣṭo 'bhilakṣyase // Bhmj_13.747 //	aviluptaH kaTam brahman-nitya-tuzwaH aBilakzyase // Bhmd-_13.747 //
   keyaṃ ślādhyatarā vṛttiḥ ko vāyaṃ vibhavo dhiyaḥ /	kA-iyam SlADyatarA vRttiH kaH vA-ayam viBavaH DiyaH /
   krīḍāvihārī loke 'sminyadasakto na lipyase // Bhmj_13.748 //	krIxA-vihArI loke asmin-yat-asaktaH na lipyase // Bhmd-_13.748 //
   iti pṛṣṭo dvijastena babhāṣe vipulāśayaḥ /	iti pRzwaH dvijaH-tena baBAze vipula-ASayaH /
   taṭasthaḥ sarvabhāveṣu nityatṛptaścarāmyaham // Bhmj_13.749 //	tawa-sTaH sarva-BAvezu nitya-tRptaH-carAmi-aham // Bhmd-_13.749 //
   māyāvilasitaṃ sarvaṃ jānansaṃsāravibhramam /	mAyA-vilasitam sarvam jAnan-saMsAra-viBramam /
   kṣayodayeṣu bhūtānāṃ na duḥkhaṃ na sukhaṃ bhaje // Bhmj_13.750 //	kzaya-udayezu BUtAnAm na duHKam na suKam Baje // Bhmd-_13.750 //
   āyuṣāṃ vibhavānāṃ ca bhāvānāṃ ca svabhāvataḥ /	AyuzAm viBavAnAm ca BAvAnAm ca svaBAvataH /
   paśyannasāratāmetānnānuśocāmi nirvyathaḥ // Bhmj_13.751 //	paSyan=-asAra-tAm-etAn-na-anuSocAmi nirvyaTaH // Bhmd-_13.751 //
   bhuñjāno vividhānbhogānnirāhāro 'thavā kvacit /	BuQjAnaH viviDAn-BogAn-nirAhAraH aTavA kvacid /
   nagnaścīrāmbaro vāpi mahārhavasano 'pi vā // Bhmj_13.752 //	nagnaH-cIra-ambaraH vA-api mahArha-vasanaH api vA // Bhmd-_13.752 //
   bhujopadhānaḥ kṣmāśāyī paryaṅkaśayano 'pi vā /	Buja-upaDAnaH kzmA-SAyI paryaFka-SayanaH api vA /
   samaḥ śamadamābhyāṃ ca dharāmyājagaraṃ vratam // Bhmj_13.753 //	samaH Sama-damAByAm ca DarAmi-Ajagaram vratam // Bhmd-_13.753 //
   parāvarajño bhāvānāṃ kūṭastho vigataspṛhaḥ /	parAvara-jQaH BAvAnAm kUwasTaH vigata-spRhaH /
   tyaktamohabhayadveṣaścarāmyājagaraṃ vratam // Bhmj_13.754 //	tyakta-moha-Baya-dvezaH-carAmyAjagaram vratam // Bhmd-_13.754 //
   pāptaṃ giratyajagaraḥ kuraṅgaṃ mahiṣaṃ gajam /	pAptam girati-ajagaraH kuraFgam mahizam gajam /
   asaṃprāpteṣvanudvegaṃ vidhatte niścalasthitiḥ // Bhmj_13.755 //	asaMprAptezu-anudvegam viDatte niScala-sTitiH // Bhmd-_13.755 //
   etāmājagarīṃ vṛttimāśritya vimalāśayaḥ /	etAm-AjagarIm vRttim-ASritya vimala-ASayaH /
   na cintayāmi sattvastho lābhālābhau sukhāsukhe // Bhmj_13.756 //	na cintayAmi sattva-sTaH lABa-alABO suKa-asuKe // Bhmd-_13.756 //
   brāhmaṇeneti kathitaṃ śrutvā vismitamānasaḥ /	brAhmaNena-iti kaTitam SrutvA vismita-mAnasaH /
   jīvanmuktadaśāṃ tasya prahlādaḥ praśaśaṃsa tām // Bhmj_13.757 //	jIvanmukta-daSAm tasya prahlAdaH praSaSaMsa tAm // Bhmd-_13.757 //
   ***** prahlādabrāhmaṇasaṃvādaḥ || 50 || *****	***** prahlAda-brAhmaNa-saMvAdaH || 50 || *****
   etatpāṇḍusutaḥ śrutvā punarbhīṣmamabhāṣata /	etat-pANxu-sutaH SrutvA punar-BIzmam-aBAzata /
   kulakarmārthabuddhīnāṃ pitāmaha kimuttamam // Bhmj_13.758 //	kula-karma-arTa-budDInAm pitAmaha kim-uttamam // Bhmd-_13.758 //
   iti pṛṣṭo nṛpatinā babhāṣe jāhnavīsutaḥ /	iti pRzwaH nRpatinA baBAze jAhnavI-sutaH /
   atikramya guṇānsarvānprajñaivopari vartate // Bhmj_13.759 //	atikramya guNAn-sarvAn-prajQA-eva-upari vartate // Bhmd-_13.759 //
   vaiśyau dhanamadādhmātaḥ syandanena purā vrajan /	vESyO Dana-mada-ADmAtaH syandanena purA vrajan /
   apātayatkṛśataraṃ muniṃ vartmani kaśyapam // Bhmj_13.760 //	apAtayat-kRSataram munim vartmani kaSyapam // Bhmd-_13.760 //
   lalatkuṇḍalagaṇḍena sa tena bhuvi pātitaḥ /	lalat-kuNxala-gaNxena sa tena Buvi pAtitaH /
   śocandaridramātmānaṃ niścayaṃ nidhane vyadhāt // Bhmj_13.761 //	Socan-daridram-AtmAnam niScayam niDane vyaDAt // Bhmd-_13.761 //
   taṃ pāṃsuśāyinaṃ dīnaṃ prāṇatyāgakṛtavratam /	tam pAMsu-SAyinam dInam prANatyAga-kRta-vratam /
   śakraḥ śṛgālarūpeṇa kṛpayā vaktumāyayau // Bhmj_13.762 //	SakraH SRgAla-rUpeNa kRpayA vaktum-AyayO // Bhmd-_13.762 //
   so 'vadadbata saṃtoṣaḥ saṃsāre nāsti kasyacit /	saH avadat-bata saMtozaH saMsAre na-asti kasyacid /
   mune yadujjvalācāro nātmānaṃ bahu manyase // Bhmj_13.763 //	mune yat-ujjvala-AcAraH na-AtmAnam bahu manyase // Bhmd-_13.763 //
   dhanyā manuṣyāḥ saṃsāre yaiḥ svahastena bhujyate /	DanyAH manuzyAH saMsAre yEH sva-hastena Bujyate /
   kaṇḍūrnivāryate kīṭakaṇṭakādirvikṛṣyate // Bhmj_13.764 //	kaNxUH-nivAryate kIwakaNwaka-AdiH-vikRzyate // Bhmd-_13.764 //
   aho sukṛtināṃ rājā tvaṃ yanmānuṣayonijaḥ /	aho sukRtinAm rAjA tvam yat-mAnuza-yoni-jaH /
   brāhmaṇaśca tapasvī ca spṛhaṇīyo 'si kaśyapa // Bhmj_13.765 //	brAhmaNaH-ca tapasvI ca spRhaNIyaH asi kaSyapaH // Bhmd-_13.765 //
   aho dhanyo 'si yannāsvurna maṇḍūko na kukkuṭaḥ /	aho DanyaH asi yat-na-asvuH-na maNxUkaH na kukkuwaH /
   na pukkaso na cāṇḍālo na kuṣṭī na jaḍo 'si vā // Bhmj_13.766 //	na pukkasaH na cANxAlaH na kuzwI na jaxaH asi vE // Bhmd-_13.766 //
   dṛśyante dīrgharogārtā duḥkhādduḥkhataraṃ śritāḥ /	dRSyante dIrGa-roga-ArtAH duHKAt-duHKataram SritAH /
   śocantastāmasīṃ yonīṃ prapannāstānvilokaya // Bhmj_13.767 //	SocantaH-tAmasIm yonIm prapannAH-tAn-vilokaya // Bhmd-_13.767 //
   manuṣyaḥ paripūrṇāṅgo vyādhivyasanavarjitaḥ /	manuzyaH paripUrNa-aFgaH vyADi-vyasana-varjitaH /
   brāhmaṇaśca tvamuditastvatto dhanyataro 'sti kaḥ // Bhmj_13.768 //	brAhmaNaH-ca tvam-uditaH-tvattaH DanyataraH asti kaH // Bhmd-_13.768 //
   asaṃtoṣe matiṃ mohānmā kṛthā vibhavāśayā /	asaMtoze matim mohAt-mA kRTAH viBava-ASayAH /
   prāpyendratāmapi janastato 'pyādhikyamīhate // Bhmj_13.769 //	prApya-indra-tAm-api janaH-tatas api-ADikyam-Ihate // Bhmd-_13.769 //
   tṛṣṇeyaṃ satatābhyāsādvardhamānā śarīriṇām /	tRzNA-iyam satata-aByAsAt-varDamAnA SarIriNAm /
   antrasnāyumayī tantrī kṛṣṭevāyāti dīrghatām // Bhmj_13.770 //	antra-snAyu-mayI tantrI kRzwA-iva-AyAti dIrGa-tAm // Bhmd-_13.770 //
   tasmātsvadharmanirataḥ spṛhaṇīyaḥ kulodgataḥ /	tasmAt-svaDarma-nirataH spRhaNIyaH kula-udgataH /
   parasya vibhavaṃ dṛṣṭvā na kāmānmartumarhasi // Bhmj_13.771 //	parasya viBavam dRzwvA na kAmAt-martum-arhasi // Bhmd-_13.771 //
   ahaṃ kutārkiko bhūtvā dhūmāgniprāyavādabhṛt /	aham kutArkikaH BUtvA DUma-agni-prAya-vAda-BRt /
   vedadveṣī nāstikaśca pāpayonimimāṃ śritaḥ // Bhmj_13.772 //	veda-dvezI nAstikaH-ca pApa-yonim-imAm SritaH // Bhmd-_13.772 //
   asmiñśarīre bahuśo nirviṇṇo 'pi bhayādaham /	asmin-SarIre bahuSas nirviNNaH api BayAt-aham /
   na tyajāmi tanuṃ pāpa yonayaḥ santyato 'dhikāḥ // Bhmj_13.773 //	na tyajAmi tanum pApa yonayaH santi-atas aDikAH // Bhmd-_13.773 //
   iti buddhyā surapatirvītaśokaṃ vidhāya tam /	iti budDyA surapatiH-vIta-Sokam viDAya tam /
   rūpaṃ ca darśayitvāsmai prayayau tridaśālayam // Bhmj_13.774 //	rUpam ca darSayitvA-asmE prayayO tridaSAlayam // Bhmd-_13.774 //
   ***** indrakaśyapasaṃvādaḥ || 51 || *****	***** indra-kaSyapa-saMvAdaH || 51 || *****
   śrutvaitadūce kaunteyaḥ kena sṛṣṭamidaṃ jagat /	SrutvA-etat-Uce kOnteyaH kena sRzwam-idam jagat /
   jīvaśca kīdṛśo dehe sa ca yātaḥ kva tiṣṭhati // Bhmj_13.775 //	jIvaH-ca kIdRSaH dehe sa ca yAtaH kva tizWati // Bhmd-_13.775 //
   bhīṣmo 'bravīdetadeva purā kailāsaśekhare /	BIzmaH abravIt-etat-eva purA kElAsa-SeKare /
   bhāradvājena muninā pṛṣṭo bhṛgurabhāṣata // Bhmj_13.776 //	BAradvAjena muninA pRzwaH BRguH-aBAzata // Bhmd-_13.776 //
   pṛthivīpadmasaṃsthasya mānasasya prajāpateḥ /	pRTivI-padma-saMsTasya mAnasasya prajApateH /
   ākāśaḥ pūrvasargo 'yaṃ viṣṇorvyaktākṛtispṛśaḥ /	AkASaH pUrva-sargaH ayam vizNoH-vyakta-AkRti-spRSaH /
   vṛkṣāṇāṃ mānuṣāṇāṃ ca samānaṃ pāñcabhautikam // Bhmj_13.777 //	vRkzANAm mAnuzANAm ca samAnam pAQcaBOtikam // Bhmd-_13.777 //
   tenaivāsminmahāsarge citrāśca vyaktayaḥ kṛtāḥ /	tena-eva-asmin-mahA-sarge citrAH-ca vyaktayaH kRtAH /
   prāṇāpānādirūpeṇa vāyunā sahito 'nalaḥ // Bhmj_13.778 //	prANa-apAna-Adi-rUpeNa vAyunA sahitaH analaH // Bhmd-_13.778 //
   uttare himavatpārśve phalabhūmirnirāmayā /	uttare himavat-pArSve Pala-BUmiH-nirAmayA /
   tāṃ puṇyakāriṇo yānti viparītā viparyayam // Bhmj_13.779 //	tAm puNya-kAriNaH yAnti viparItAH viparyayam // Bhmd-_13.779 //
   ihāpi loke dṛśyete sukhaharṣadhanādibhiḥ /	iha-api loke dRSyete suKa-harza-Dana-AdiBiH /
   dāridryakleśaduḥkhaiśca jantūnāṃ śubhaduṣkṛte // Bhmj_13.780 //	dAridrya-kleSa-duHKEH-ca jantUnAm SuBa-duzkRte // Bhmd-_13.780 //
   ***** bhṛgubharadvājasaṃvādaḥ || 52 || *****	***** BRguBaradvAja-saMvAdaH || 52 || *****
   athābravītsadācāro rājñā pṛṣṭaḥ pitāmahaḥ /	aTa-abravIt-sat-AcAraH rAjQA pRzwaH pitAmahaH /
   prātaḥ prabuddho vijane malaṃ tyaktvā śuciḥ sadā // Bhmj_13.781 //	prAtar prabudDaH vijane malam tyaktvA SuciH sadA // Bhmd-_13.781 //
   devapūjārato hotā dātā monī ca bhojane /	deva-pUjA-rataH hotA dAtA monI ca Bojane /
   ṛtukālābhigāmī ca jyeṣṭhānāṃ praṇataḥ kṣamī /	Rtu-kAla-aBigAmI ca jyezWAnAm praNataH kzamI /
   yo naraḥ sa sadācāraḥ prāpnoti padamuttamam // Bhmj_13.782 //	yaH naraH sa sat-AcAraH prApnoti padam-uttamam // Bhmd-_13.782 //
   ***** ācāravidhiḥ || 53 || *****	***** AcAra-viDiH || 53 || *****
   punaḥ kṣitibhujā pṛṣṭaḥ kimadhyātmeti sarvavit /	punar kzitiBujA pRzwaH kim-aDyAtmA-iti sarva-vid /
   ūce śāntanavastattvaṃ dhyātvā hṛdi sanātanam // Bhmj_13.783 //	Uce SAntanavaH-tattvam DyAtvA hRdi sanAtanam // Bhmd-_13.783 //
   kṣetrajñastriguṇaḥ kṣetre raśmivatprasṛtendriyaḥ /	kzetrajQaH-triguNaH kzetre raSmi-vat-prasRta-indriyaH /
   asaktaḥ saktavadbhāti cchanno vyavahitairapi // Bhmj_13.784 //	asaktaH sakta-vat-BAti cCannaH vyavahitEH-api // Bhmd-_13.784 //
   nivātadīpaniṣkampamānasaḥ śāntadhīḥ samaḥ /	nivAta-dIpa-nizkampa-mAnasaH SAnta-DIH samaH /
   ayatnāttendriyo maunī sthāṇubhūtastamīkṣate // Bhmj_13.785 //	ayatna-At-ta-indriyaH mOnI sTANu-BUtaH-tam-Ikzate // Bhmd-_13.785 //
   brāhyavṛttinirodhena manaso niyamena ca /	brAhya-vRtti-niroDena manasaH niyamena ca /
   rāgaśokabhayadveṣatyāgātsadbhiḥ sa dṛśyate // Bhmj_13.786 //	rAga-Soka-Baya-dveza-tyAgAt-sadBiH sa dRSyate // Bhmd-_13.786 //
   taḍittaraṅgataralaṃ caratyāratacañcalam /	taxit-taraFga-taralam carati-Arata-caQcalam /
   cittaṃ vātavadudbhrāntaṃ bhavatyevāsamarthinām // Bhmj_13.787 //	cittam vAta-vat-udBrAntam Bavati-eva-asamarTinAm // Bhmd-_13.787 //
   abhyāsena samībhūte nistaraṅga ivodadhau /	aByAsena samIBUte nistaraFgaH iva-udaDO /
   cetasyacalatāṃ yāte praśāntāśeṣaviplave // Bhmj_13.788 //	cetasi-a-cala-tAm yAte praSAnta-aSeza-viplave // Bhmd-_13.788 //
   prakāśatamasoḥ pāre puruṣaṃ śāśvataṃ śivam /	prakASa-tamasoH pAre puruzam SASvatam Sivam /
   dhyānenātyantasukhadaṃ paraṃ paśyanti yoginaḥ // Bhmj_13.789 //	DyAnena-atyanta-suKa-dam param paSyanti yoginaH // Bhmd-_13.789 //
   ***** adhyātmasaṃkīrtanam || 54 || *****	***** aDyAtma-saMkIrtanam || 54 || *****
   etadākarṇya kaunteyaḥ pitāmahamabhāṣata /	etat-AkarNya kOnteyaH pitAmaham-aBAzata /
   pātakānāṃ phalāvāptiḥ kīdṛśī gatayaśca kāḥ // Bhmj_13.790 //	pAtakAnAm Pala-avAptiH kIdRSI gatayaH-ca kAH // Bhmd-_13.790 //
   iti pṛṣṭaḥ kṣitibhujā gāṅgeyaḥ punarabravīt /	iti pRzwaH kzitiBujA gAFgeyaH punar-abravIt /
   abhidhyāsadṛśī puṃsāṃ phalāvāptirapāyinī // Bhmj_13.791 //	aBiDyA-sadRSI puMsAm Pala-avAptiH-apAyinI // Bhmd-_13.791 //
   ahaṃkārapravṛttānāṃ bhaugaiśvaryasukhārthinām /	ahaMkAra-pravRttAnAm BOga-ESvarya-suKa-arTinAm /
   nirayeṣveva nilayaḥ kāmināṃ kāmasaṃnibhaḥ // Bhmj_13.792 //	nirayezu-eva nilayaH kAminAm kAma-saMniBaH // Bhmd-_13.792 //
   pārijātalatālolā mandārodārasaurabhāḥ /	pArijAta-latA-lolAH mandAra-udAra-sOraBAH /
   hemābjasarasī ramyā nākanāyakasevitāḥ // Bhmj_13.793 //	hema-abja-sarasI ramyAH nAka-nAyaka-sevitAH // Bhmd-_13.793 //
   velladvimānasulabhāstāstāstridaśabhūmayaḥ /	vellat-vimAna-sulaBAH-tAH-tAH-tridaSa-BUmayaH /
   niyatāvadhayaḥ sarvā nirayaḥ saṃpracakṣate // Bhmj_13.794 //	niyata-avaDayaH sarvAH nirayaH saMpracakzate // Bhmd-_13.794 //
   anādinidhanaṃ dhāma guṇatrayavivarjitam /	anAdiniDanam DAma guNatraya-vivarjitam /
   aspṛṣṭaṃ kālakalayā niṣkāmenaiva labhyate // Bhmj_13.795 //	aspRzwam kAla-kalayA nizkAmena-eva laByate // Bhmd-_13.795 //
   prayataḥ saṃhitājāpī kāmarāgoñjhitaḥ purā /	prayataH saMhitA-jApI kAma-rAga-uQJitaH purA /
   uvāsa brāhmaṇaḥ kaścitpāde tuhinabhūbhṛtaḥ // Bhmj_13.796 //	uvAsa brAhmaNaH kaScid-pAde tuhina-BUBRtaH // Bhmd-_13.796 //
   tasya parṣasahasrānte divyajñānasya jāpinaḥ /	tasya parza-sahasra-ante divya-jQAnasya jApinaH /
   japavṛddhiṃ dadau tuṣṭā sāvitrī svayamāgatā // Bhmj_13.797 //	japa-vRdDim dadO tuzwA sAvitrI svayam-AgatAH // Bhmd-_13.797 //
   atha kālena bhagavāndharmo 'bhyetya tamabravīt /	aTa kAlena BagavAn-DarmaH aByetya tam-abravIt /
   tyaktvā śarīramāgaccha divyaṃ divyavapuḥ padam // Bhmj_13.798 //	tyaktvA SarIram-AgacCa divyam divya-vapuH padam // Bhmd-_13.798 //
   tacchrutvā so 'vadannaitāṃ tyaje 'haṃ sahajāṃ tanum /	tat-SrutvA saH avadat-na-etAm tyaje aham sahajAm tanum /
   svargaspṛhā na me kāciddyaurmahī ca same mama // Bhmj_13.799 //	svarga-spRhA na me kAcid-dyOH-mahI ca same mama // Bhmd-_13.799 //
   na vāñchā na ca me dveṣaḥ svarge 'pyastyavaśaṃ mayā /	na vAQCA na ca me dvezaH svarge api-asti-avaSam mayA /
   sarvathā yadi gantavyaṃ tatsadehena nānyathā // Bhmj_13.800 //	sarvaTA yadi gantavyam tat-sa-dehena na-anyaTA // Bhmd-_13.800 //
   ityukte tena bhagavānyamo mṛtyuśca tāṃ bhuvam /	iti-ukte tena BagavAn-yamaH mRtyuH-ca tAm Buvam /
   kālaścābhyetya jagadurvipraṃ dharmo yaduktavān // Bhmj_13.801 //	kAlaH-ca-aByetya jagaduH-vipram DarmaH yat-uktavAn // Bhmd-_13.801 //
   asminnavasare śrīmānikṣvākuḥ pṛthivīpatiḥ /	asmin=-avasare SrImAn-ikzvAkuH pRTivIpatiH /
   tīrthayātrāprasaṅgena tamāśramamupāyayau // Bhmj_13.802 //	tIrTa-yAtrA-prasaFgena tam-ASramam-upAyayO // Bhmd-_13.802 //
   sa taṃ jāpakamabhyetya babhāṣe tejasāṃ nidhim /	sa tam jApakam-aByetya baBAze tejasAm niDim /
   gṛhaṇa me dhanaṃ vipra pātraṃ tvatsadṛśo 'sti kaḥ // Bhmj_13.803 //	gRhaNa me Danam vipra pAtram tvad-sadRSaH asti kaH // Bhmd-_13.803 //
   tacchrutvā jāpako 'vādīnnivṛtto 'haṃ mahīpate /	tat-SrutvA jApakaH avAdIt-nivRttaH aham mahIpate /
   pravṛttadharmaniratā viprāḥ pātraṃ pratigrahe // Bhmj_13.804 //	pravRtta-Darma-niratAH viprAH pAtram pratigrahe // Bhmd-_13.804 //
   samīhitamahaṃ tubhyaṃ dadānyevāvilambitam /	samIhitam-aham tuByam dadAni-eva-avilambitam /
   brāhmaṇeneti kathite jagāda pṛthivīpatiḥ // Bhmj_13.805 //	brAhmaNena-iti kaTite jagAda pRTivIpatiH // Bhmd-_13.805 //
   japasyāsya phalaṃ dehi yattvayā samupārjitam /	japasya-asya Palam dehi yat-tvayA samupArjitam /
   ityukto bhūbhujā vipro gṛhāṇeti tamabhyadhāt // Bhmj_13.806 //	iti-uktaH BUBujA vipraH gRhANa-iti tam-aByaDAt // Bhmd-_13.806 //
   rājāvadadvacoyuddhairajeyaḥ sattvavānbhavān /	rAjA-avadat-vacaH-yudDEH-ajeyaH sattvavAn-BavAn /
   na mamaitajjapaphalaṃ tvaddattamupayujyate // Bhmj_13.807 //	na mama-etat-japa-Palam tvad-dattam-upayujyate // Bhmd-_13.807 //
   iti bruvāṇo viproṇābhyarthito 'pi sakṛnnṛpaḥ /	iti bruvANaH viproNa-aByarTitaH api sakRt-nRpaH /
   na tajjagrāha dātāhaṃ bhūbhṛdityabhimānavān // Bhmj_13.808 //	na tat-jagrAha dAtA-aham BUBRt-iti-aBimAnavAn // Bhmd-_13.808 //
   atrāntare tamabhyetya kāmakrodhau vivādinau /	atra-antare tam-aByetya kAma-kroDO vivAdinO /
   virūpau vikṛtākārau nyāyaṃ papracchaturmudā // Bhmj_13.809 //	virUpO vikRta-AkArO nyAyam papracCatuH-mudA // Bhmd-_13.809 //
   eko 'vadaddhenuphalaṃ deyamasmai dadāmyaham /	ekaH avadat-Denu-Palam deyam-asmE dadAmi-aham /
   dattaṃ mayā punargrāhyaṃ netyuvāca tathā paraḥ // Bhmj_13.810 //	dattam mayA punar-grAhyam na-iti-uvAca taTA paraH // Bhmd-_13.810 //
   rājā vicārya suciraṃ tayorvivadamānayoḥ /	rAjA vicArya su-ciram tayoH-vivadamAnayoH /
   uvāca dīyamānaṃ yo na gṛhṇāsi jito 'tha saḥ // Bhmj_13.811 //	uvAca dIyamAnam yaH na gRhNAsi jitaH aTa saH // Bhmd-_13.811 //
   athābravīnnṛpaṃ viprastvaṃ na gṛhṇāsi kiṃ mama /	aTa-abravIt-nRpam vipraH-tvam na gRhNAsi kim mama /
   paropadeśeṣvathavā sarvo bhavati paṇḍitaḥ // Bhmj_13.812 //	para-upadeSezu-aTavA sarvaH Bavati paNxitaH // Bhmd-_13.812 //
   jāpakeneti gadite kāmakrodhau vilokya tau /	jApakena-iti gadite kAma-kroDO vilokya tO /
   saha bhoktavyamityuktvā jagrāha nṛpatiḥ phalam // Bhmj_13.813 //	saha Boktavyam-iti-uktvA jagrAha nRpatiH Palam // Bhmd-_13.813 //
   tataḥ svarge sa vibudhe prāpte sa brahmaṇi svayam /	tatas svarge sa vibuDe prApte sa brahmaNi svayam /
   viveśa jāpakastyāgasamādhiṃ bhūbhujā saha // Bhmj_13.814 //	viveSa jApakaH-tyAga-samADim BUBujA saha // Bhmd-_13.814 //
   prāṇe manaḥ samāveśya paśyannāsāpuṭadvayam /	prANe manaH samAveSya paSyat-nAsA-puwa-dvayam /
   āpūrya vyoma ṣaṭkośaṃ prakāśenāntaraṃ nabhaḥ // Bhmj_13.815 //	ApUrya vyoma zaz-koSam prakASena-antaram naBaH // Bhmd-_13.815 //
   bhrūmadhyanihitajyotiruddhāṭya brahmasaṃpuṭacam /	BrU-maDya-nihita-jyotiH-udDAwya brahma-saMpuwa-cam /
   kṣipramutkrāntasūryo 'bhūdatisūryānaladyutiḥ // Bhmj_13.816 //	kzipram-utkrAnta-sUryaH aBUt-ati-sUrya-anala-dyutiH // Bhmd-_13.816 //
   tālurandhrasamutthaṃ tattejo dvijamahībhujoḥ /	tAlu-ranDra-samutTam tat-tejaH dvija-mahIBujoH /
   brahmāṇamaviśatsākṣātprādeśapuruṣākṛti // Bhmj_13.817 //	brahmANam-aviSat-sAkzAt-prAdeSa-puruza-AkRti // Bhmd-_13.817 //
   ***** jāpakopākhyānam || 55 || *****	***** jApaka-upa-AKyAnam || 55 || *****
   jñānayogyasya vedānāṃ niyamasya ca bhūbhujā /	jQAna-yogyasya vedAnAm niyamasya ca BUBujA /
   phalaṃ svargaṃ ca bhūtānāṃ bhīṣmaḥ pṛṣṭo 'bravītpunaḥ // Bhmj_13.818 //	Palam svargam ca BUtAnAm BIzmaH pRzwaH abravIt-punar // Bhmd-_13.818 //
   prajāpatirmanuḥ pūrvametadūce bṛhaspatim /	prajApatiH-manuH pUrvam-etat-Uce bRhaspatim /
   sukhaduḥkhādikaṃ karma heyopādeyalakṣaṇam // Bhmj_13.819 //	suKa-duHKa-Adikam karma heya-upAdeya-lakzaNam // Bhmd-_13.819 //
   sukhamastyasukhaṃ yasmātpravṛttiriti karmaṇaḥ /	suKam-asti-asuKam yasmAt-pravRttiH-iti karmaNaH /
   sukhaduḥkhojjhitaṃ jñātaṃ kāmarāgavivarjitam // Bhmj_13.820 //	suKa-duHKa-ujJitam jQAtam kAma-rAga-vivarjitam // Bhmd-_13.820 //
   śrautaṃ karma sukhāyaiva viruddhamasukhāya ca /	SrOtam karma suKAya-eva virudDam-asuKAya ca /
   śuddhāḥ samādhiniyamairbhānti dānādikāḥ kriyāḥ // Bhmj_13.821 //	SudDAH samADi-niyamEH-BAnti dAna-AdikAH kriyAH // Bhmd-_13.821 //
   narāḥ karmaphalaistaistaistattadākārabhedataḥ /	narAH karma-PalEH-tEH-tEH-tad-tad-AkAra-BedataH /
   sukhaduḥkheṣu sīdanti rāgamohavaśīkṛtāḥ // Bhmj_13.822 //	suKa-duHKezu sIdanti rAga-moha-vaSIkRtAH // Bhmd-_13.822 //
   māyeyaṃ jagadutpattisthitisaṃhārakāriṇī /	mAyA-iyam jagat-utpatti-sTiti-saMhAra-kAriNI /
   kṛtā mahābhūtamayī chāyevākāśadarśinī // Bhmj_13.823 //	kRtA mahABUta-mayI CAyA-iva-AkASa-darSinI // Bhmd-_13.823 //
   dṛṣṭvā śarīrāntarago mohādyairna vilokyate /	dRzwvA SarIra-antara-gaH mohAt-yEH-na vilokyate /
   sradhūma iva kāṣṭhāntaḥ sadā saṃnihito 'nalaḥ // Bhmj_13.824 //	sraDUmaH iva kAzWa-antar sadA saMnihitaH analaH // Bhmd-_13.824 //
   hemnīva kaṭakāditvaṃ kāṣṭhe vā sālabhañjikā /	hemni-iva kawaka-Adi-tvam kAzWe vA sAlaBaQjikA /
   ātmanyevākhilaṃ bhāti sadapyasadiva sthitam // Bhmj_13.825 //	Atmani-eva-aKilam BAti sat-api-asat-iva sTitam // Bhmd-_13.825 //
   jñānena gṛhyate jñānaṃ gajeneva vane gajaḥ /	jQAnena gRhyate jQAnam gajena-iva vane gajaH /
   tadevāsya gatiṃ vetti sarpapādānivoragaḥ // Bhmj_13.826 //	tat-eva-asya gatim vetti sarpa-pAdAn-iva-uragaH // Bhmd-_13.826 //
   ***** manubṛhaspatisaṃvādaḥ || 56 || *****	***** manu-bRhaspati-saMvAdaH || 56 || *****
   svarūpaṃ vaiṣṇavaṃ pṛṣṭaḥ pārthenātha pitāmahaḥ /	svarUpam vEzNavam pRzwaH pArTena-aTa pitAmahaH /
   uvāca jñānanayanaiḥ kathitaṃ nāradādibhiḥ // Bhmj_13.827 //	uvAca jQAna-nayanEH kaTitam nArada-AdiBiH // Bhmd-_13.827 //
   bhagavānpuṇḍarīkākṣaḥ keśavo nābhipaṅkajāt /	BagavAn-puNxarIkAkzaH keSavaH nABi-paFkajAt /
   sṛṣṭvā caturmukhaṃ cakre jagannikhilamīśvaraḥ // Bhmj_13.828 //	sRzwvA caturmuKam cakre jagat-niKilam-ISvaraH // Bhmd-_13.828 //
   hatvā madhumukhāndaityānvidadhe śāśvatīṃ sthitim /	hatvA maDu-muKAn-dEtyAn-vidaDe SASvatIm sTitim /
   saṃkarṣaṇaḥ sarvaharaḥ pralaye yāti rudratām // Bhmj_13.829 //	saMkarzaNaH sarva-haraH pralaye yAti rudra-tAm // Bhmd-_13.829 //
   sargasthitivināśānāmityeṣa kila kāraṇam /	sarga-sTiti-vinASAnAm-iti-eza kila kAraNam /
   mṛṇālīlīlayā yena varāheṇoddhṛtā mahī // Bhmj_13.830 //	mRNAlI-lIlayA yena varAheNa-udDRtA mahI // Bhmd-_13.830 //
   vāsudevaḥ paraṃ dhāma śāśvataṃ dhruvamavyayam /	vAsudevaH param DAma SASvatam Druvam-avyayam /
   nivṛttadharmāya guruḥ śiṣyāyeti nyavedayat // Bhmj_13.831 //	nivRtta-DarmAya guruH SizyAya-iti nyavedayat // Bhmd-_13.831 //
   vicitramāyayā viṣṇormohitāḥ kila jantavaḥ /	vicitra-mAyayA vizNoH-mohitAH kila jantavaH /
   rāgadveṣamadagrastāḥ punarāyānti yānti ca // Bhmj_13.832 //	rAga-dveza-mada-grastAH punar-AyAnti yAnti ca // Bhmd-_13.832 //
   śukraśoṇitasaṃbhūtā yānti saṃsāriṇastataḥ /	Sukra-SoNita-saMBUtAH yAnti saMsAriNaH-tatas /
   tānmohayanti lalanā vipākaviṣamabhramāḥ // Bhmj_13.833 //	tAn-mohayanti lalanAH vipAka-vizama-BramAH // Bhmd-_13.833 //
   striyo hi nāma saṃsārakārāmandiraśṛṅkhalāḥ /	striyaH hi nAma saMsAra-kArA-mandira-SRFKalAH /
   rādadveṣaviṣādānāṃ saṃgatigranthirajjavaḥ // Bhmj_13.834 //	rAda-dveza-vizAdAnAm saMgati-granTi-rajjavaH // Bhmd-_13.834 //
   snehādvā kṣayamāyānti svāṅgajaiḥ kṛmibhiḥ sutaiḥ /	snehAt-vA kzayam-AyAnti sva-aFga-jEH kRmiBiH sutEH /
   jantavaḥ saṃtatimayāḥ klinnacarmalavā iva // Bhmj_13.835 //	jantavaH saMtati-mayAH klinna-carma-lavAH iva // Bhmd-_13.835 //
   yatendriyecchā mucyante saṃsārādbrahmacāriṇaḥ /	yata-indriya-icCAH mucyante saMsArAt-brahmacAriNaH /
   mūlabījapariploṣā yeṣu kāmo na jāyate // Bhmj_13.836 //	mUla-bIja-pariplozAH yezu kAmaH na jAyate // Bhmd-_13.836 //
   saṃkalpajaṃ vahantyetāḥ sirāḥ śvabhraṃ manovahāḥ /	saMkalpa-jam vahanti-etAH sirAH SvaBram manaH-vahAH /
   tacchruṣyati virāgeṇa yeṣāṃ te paramaṃ gatāḥ // Bhmj_13.837 //	tat-Sruzyati virAgeNa yezAm te paramam gatAH // Bhmd-_13.837 //
   tṛṣṇātanturanādyanto bisānāmiva dehinām /	tRzNA-tantuH-anAdyantaH bisAnAm-iva dehinAm /
   sahajo 'ntaḥsthito hantuṃ niḥśeṣaṃ ca na śakyate // Bhmj_13.838 //	sahajaH antar-sTitaH hantum niHSezam ca na Sakyate // Bhmd-_13.838 //
   samairyuktasamācārairviśuddhagaganaprabham /	samEH-yukta-samAcArEH-viSudDa-gagana-praBam /
   hṛdi nārāyaṇaṃ dṛṣṭvā śāntiḥ śāntairavāpyate // Bhmj_13.839 //	hRdi nArAyaNam dRzwvA SAntiH SAntEH-avApyate // Bhmd-_13.839 //
   ***** vaiṣṇavādhyātma || 57 || *****	***** vEzNava-aDyAtma || 57 || *****
   mokṣaṃ prayāto janakaḥ kathamityatha bhūbhujā /	mokzam prayAtaH janakaH kaTam-iti-aTa BUBujA /
   devavrato 'vadatpuṣṭo mithilādhipateḥ kathām // Bhmj_13.840 //	devavrataH avadat-puzwaH miTilA-aDipateH kaTAm // Bhmd-_13.840 //
   janakasyābhavatpūrvamācāryaśatasevinaḥ /	janakasya-aBavat-pUrvam-AcArya-Sata-sevinaH /
   guruḥ pañcaśikho nāma kapilo brahmanaiṣṭhikaḥ // Bhmj_13.841 //	guruH paQcaSiKaH nAma kapilaH brahma-nEzWikaH // Bhmd-_13.841 //
   sa rājānamuvācedamācāryaśatasaṃnidhau /	sa rAjAnam-uvAca-idam-AcArya-Sata-saMniDO /
   sphuranniḥsārasaṃsāravikāraparihāradhīḥ // Bhmj_13.842 //	sPurat-niHsAra-saMsAra-vikAra-parihAra-DIH // Bhmd-_13.842 //
   sa galajjātinirbandhaḥ karmabaddho 'pyavāsanaḥ /	sa galat-jAti-nirbanDaH karma-badDaH api-avAsanaH /
   viśarārusamāhārasarvagrahaparigrahaḥ // Bhmj_13.843 //	viSarAru-samAhAra-sarva-graha-parigrahaH // Bhmd-_13.843 //
   ahaṃkāravikāreṣu mūlacchedavidhāyinām /	ahaMkAra-vikArezu mUla=-Ceda-viDAyinAm /
   avadhānalavādeva bhidyate bhavavibhramaḥ // Bhmj_13.844 //	avaDAna-lavAt-eva Bidyate Bava-viBramaH // Bhmd-_13.844 //
   mayi sarvamidaṃ bhāti sarvatrāhamavasthitaḥ /	mayi sarvam-idam BAti sarvatra-aham-avasTitaH /
   ityasaṃsāriṇāmeva satāṃ vṛttirmahīyasī // Bhmj_13.845 //	iti-asaMsAriNAm-eva satAm vRttiH-mahIyasI // Bhmd-_13.845 //
   satyaṃ saṃkṣayaniṣṭhānāṃ jarāmaraṇadharmiṇām /	satyam saMkzaya-nizWAnAm jarA-maraNa-DarmiNAm /
   krameṇendriyavaikalyāccharīraṃ yāti pañcadhā // Bhmj_13.846 //	krameNa-indriya-vEkalyAt-SarIram yAti paQcaDA // Bhmd-_13.846 //
   ete śabdādayaḥ pañca yeṣu tattvārthaniścayaḥ /	ete Sabda-AdayaH paQca yezu tattva-arTa-niScayaH /
   avyayaṃ paramaṃ cakraṃ buddhiśceti paraṃ mahat // Bhmj_13.847 //	avyayam paramam cakram budDiH-ca-iti param mahat // Bhmd-_13.847 //
   asamyagdarśināmeṣāṃ duḥkhatatparamanyathā /	asamyak-darSinAm-ezAm duHKa-tatparam-anyaTA /
   tyāgā evaṃ paraṃ tattvaṃ muktānāṃ nyastakarmaṇām /	tyAgAH evam param tattvam muktAnAm nyasta-karmaNAm /
   mithyāprayātacittānāṃ phalanti hṛdayabhramāḥ // Bhmj_13.848 //	miTyA-prayAta-cittAnAm Palanti hRdaya-BramAH // Bhmd-_13.848 //
   dravyatyāgaḥ karma hanti bhogatyāgo vratakriyām /	dravya-tyAgaH karma hanti Boga-tyAgaH vrata-kriyAm /
   sukhatyāgastapoyogaṃ sarvatyāgaptu śāntaye // Bhmj_13.849 //	suKa-tyAgaH-tapaH-yogam sarvatyAgaptu SAntaye // Bhmd-_13.849 //
   guṇatrayavimukto 'sau kṣetrajñaḥ śāśvato 'vyayaḥ /	guNatraya-vimuktaH asO kzetrajQaH SASvataH avyayaH /
   yairdṛṣṭaste na lipyante paṅke śaśikarā iva // Bhmj_13.850 //	yEH-dRzwaH-te na lipyante paFke SaSi-karAH iva // Bhmd-_13.850 //
   naṣṭe phale toṣajuṣi kṣīṇayoḥ puṇyapāpayoḥ /	nazwe Pale toza-juzi kzINayoH puNya-pApayoH /
   avyaṅgā gaganākārā mahatpaśyanti sūrayaḥ // Bhmj_13.851 //	avyaFgAH gagana-AkArAH mahat-paSyanti sUrayaH // Bhmd-_13.851 //
   caranmṛgaḥ śṛṅgamiva tvacaṃ vṛddhaṃ ivoragaḥ /	caran-mRgaH SRFgam-iva tvacam vRdDam iva-uragaH /
   pakṣīvonmathitaṃ sālaṃ bandhaṃ muñcati sāttvikaḥ // Bhmj_13.852 //	pakzI-iva-unmaTitam sAlam banDam muQcati sAttvikaH // Bhmd-_13.852 //
   ityākarṇya vaco rājā janako mithilāṃ purā /	iti-AkarNya vacaH rAjA janakaH miTilAm purA /
   dagdhāmadagdhāṃ nājñāsīttṛṣṇārāgavivarjitaḥ // Bhmj_13.853 //	dagDa-Am-adagDAm na-ajQAsIt-tRzNA-rAga-vivarjitaH // Bhmd-_13.853 //
   ***** janakarājānaṃ prati pañcaśikhācāryopadeśaḥ || 58 || *****	***** janaka-rAjAnam prati paQcaSiKa-AcArya-upadeSaH || 58 || *****
   sukhaṃ kimiti pārathena bhīṣmaḥ pṛṣṭo 'bravītpunaḥ /	suKam kim-iti pAraTena BIzmaH pRzwaH abravIt-punar /
   ihāmutra ca dāntānāṃ sukhaṃ saṃtoṣaśālinām // Bhmj_13.854 //	iha-amutra ca dAntAnAm suKam saMtoza-SAlinAm // Bhmd-_13.854 //
   damo dhṛtirdamastejo jamaḥ kīrtirdamo ratiḥ /	damaH DRtiH-damaH-tejaH jamaH kIrtiH-damaH ratiH /
   puṃsāṃ damaprasaktānāṃ śatrurnāma na vidyate // Bhmj_13.855 //	puMsAm dama-prasaktAnAm SatruH-nAma na vidyate // Bhmd-_13.855 //
   ***** dāntādhyāyaḥ || 59 || *****	***** dAnta-aDyAyaH || 59 || *****
   kiṃ tapo vā na vetyetadupavāsādikaṃ vratam /	kim tapaH vA na vA-iti-etat-upavAsa-Adikam vratam /
   pṛṣṭaḥ provāca kaunteyaṃ punaḥ śantanunandanaḥ // Bhmj_13.856 //	pRzwaH provAca kOnteyam punar Santanu-nandanaH // Bhmd-_13.856 //
   bhuñjāno 'pyupavāsī syādyuktāhāro naraḥ sadā /	BuQjAnaH api-upavAsI syAt-yukta-AhAraH naraH sadA /
   upavāso hi mūrkhāṇāṃ kevalaṃ prāṇaśaṣaṇam // Bhmj_13.857 //	upavAsaH hi mUrKANAm kevalam prANa-SazaNam // Bhmd-_13.857 //
   sadā rataḥ svadāreṣu brahmacārī bhavennaraḥ /	sadA rataH sva-dArezu brahmacArI Bavet-naraH /
   yajñopayuktamāṃsāśī bhavenmāṃsavivarjakaḥ // Bhmj_13.858 //	yajQa-upayukta-mAMsa-ASI Bavet-mAMsa-vivarjakaH // Bhmd-_13.858 //
   atithidvijabhṛtyānāṃ śeṣamaśnāti yaḥ sadā /	atiTi-dvija-BRtyAnAm Sezam-aSnAti yaH sadA /
   amṛtāśī sa vijñeyaḥ surā nāmnāmṛtāśinaḥ // Bhmj_13.859 //	amRta-ASI sa vijQeyaH surAH nAmnA-amRta-ASinaH // Bhmd-_13.859 //
   ***** amṛtaprāśikā || 60 || *****	***** amRta-prASikAH || 60 || *****
   naraḥ karmaphale kartā kiṃ na vetti kṣamābhujā /	naraH karma-Pale kartA kim na vetti kzamA-BujA /
   bhīṣmaḥ pṛṣṭo 'bravīcchakraḥ purā prahlādamabravīt // Bhmj_13.860 //	BIzmaH pRzwaH abravIt-SakraH purA prahlAdam-abravIt // Bhmd-_13.860 //
   sthānāccyutastvaṃ daityendra hatāste bāndhavā mayā /	sTAnAt-cyutaH-tvam dEtya-indra hatAH-te bAnDavAH mayA /
   śokasthānaṃ kathaṃ svastho nirākula ivekṣyase // Bhmj_13.861 //	Soka-sTAnam kaTam svasTaH nirAkulaH iva-Ikzyase // Bhmd-_13.861 //
   śrutveti daityastaṃ prāha śakra kiṃ katthase vṛthā /	SrutvA-iti dEtyaH-tam prAha Sakra kim katTase vRTA /
   bhāvāḥ svabhāvacapalāḥ puruṣārtho nirarthakaḥ // Bhmj_13.862 //	BAvAH svaBAva-capalAH puruza-arTaH nirarTakaH // Bhmd-_13.862 //
   mūrkho buddhimatāṃ dhuryaḥ surūpo rūpavarjitaḥ /	mUrKaH budDimatAm DuryaH surUpaH rUpa-varjitaH /
   pramattā nayasaṃpannā yāntyete heturatra kaḥ // Bhmj_13.863 //	pramattAH naya-saMpannAH yAnti-ete hetuH-atra kaH // Bhmd-_13.863 //
   na hi śokaḥ sukhabhraṃśe kartavyo vṛddhasevibhiḥ /	na hi SokaH suKa-BraMSe kartavyaH vRdDa-seviBiH /
   bhavedabhāvaḥ sadbhāve bhāvā bhrūbhaṅgabhaṅgurāḥ // Bhmj_13.864 //	Bavet-aBAvaH sadBAve BAvAH BrU-BaFga-BaFgurAH // Bhmd-_13.864 //
   iti śrutvā yayau śakrastatprajñānopadeśataḥ /	iti SrutvA yayO SakraH-tad-prajQAna-upadeSataH /
   prahṛṣṭā buddhisārāṇāmadveṣṭāro hi sādhavaḥ // Bhmj_13.865 //	prahRzwAH budDi-sArANAm-advezwAraH hi sADavaH // Bhmd-_13.865 //
   ***** śakraprahlādasaṃvādaḥ || 61 || *****	***** Sakra-prahlAda-saMvAdaH || 61 || *****
   akālavahninā dagdhe rājñāmaiśvaryakānane /	akAla-vahninA dagDe rAjQAm-ESvarya-kAnane /
   kiṃ dhairyamiti pṛṣṭo 'tha pārthenāha pitāmahaḥ // Bhmj_13.866 //	kim DEryam-iti pRzwaH aTa pArTena-Aha pitAmahaH // Bhmd-_13.866 //
   bhraṣṭarājyeṣu daityeṣu prāptaiśvaryaḥ śatakratuḥ /	Brazwa-rAjyezu dEtyezu prApta-ESvaryaH SatakratuH /
   papraccha gatvā brahmāṇaṃ naṣṭe vairocanaṃ purā // Bhmj_13.867 //	papracCa gatvA brahmANam nazwe vErocanam purA // Bhmd-_13.867 //
   vibhavaṃ lokapālānāmabhibhūya nijaśriyā /	viBavam lokapAlAnAm-aBiBUya nija-SriyA /
   yo babhūva jagannāthaḥ sa baḍiḥ(liḥ) kvādya vartate // Bhmj_13.868 //	yaH baBUva jagannATaH sa baxiH(liH) kva-adya vartate // Bhmd-_13.868 //
   iti pṛṣṭaḥ surendreṇa jagāda kamalodbhavaḥ /	iti pRzwaH sura-indreNa jagAda kamalodBavaH /
   śūnyāgāre kharo bhūtvā bhraṣṭaiśvaryo baḍiḥ(liḥ) sthitaḥ // Bhmj_13.869 //	SUnya-AgAre KaraH BUtvA Brazwa-ESvaryaH baxiH(liH) sTitaH // Bhmd-_13.869 //
   śrutvaitanmuditaḥ śakrastūrṇa taṃ draṣṭumāyayau /	SrutvA-etat-muditaH SakraH-tUrNa tam drazwum-AyayO /
   airāvaṇaṃ samāruhya kailāsamiva jaṅgamam // Bhmj_13.870 //	ErAvaNam samAruhya kElAsam-iva jaFgamam // Bhmd-_13.870 //
   sa gatvā śūnyanilaye dadarśa khararūpiṇam /	sa gatvA SUnya-nilaye dadarSa Kara-rUpiNam /
   tuṣāśinaṃ baliṃ ko vā vipadbhirnaiva pīḍyate // Bhmj_13.871 //	tuza-ASinam balim kaH vA vipadBiH-na-eva pIxyate // Bhmd-_13.871 //
   dṛṣṭvā tamūce trailokyanātho bhūtvaiśāsanaḥ /	dRzwvA tam-Uce trElokya-nATaH BUtvA-ESAsanaH /
   tvamimāṃ gatimāpannaḥ kathaṃ śocyāṃ na śocasi // Bhmj_13.872 //	tvam-imAm gatim-ApannaH kaTam SocyAm na Socasi // Bhmd-_13.872 //
   lakṣmīvilāsahāsācchaṃ kva tacchatraṃ kva cāmaram /	lakzmI-vilAsa-hAsa-acCam kva tat-Catram kva cAmaram /
   tālavyālolavalayaṃ gītamapsarāsaṃ kva tat // Bhmj_13.873 //	tAla-vyAlola-valayam gItam-apsarAsam kva tat // Bhmd-_13.873 //
   brahmadattā kva sā hemamālā maulimatastava /	brahmadattA kva sA hema-mAlA mOlimataH-tava /
   kṣapāsvapi yayā dikṣu babhurbālātapaśriyaḥ /	kzapAsu-api yayA dikzu baBuH-bAla-Atapa-SriyaH /
   athavā yānti cetāṃsi mahatāṃ saha bhūtibhiḥ // Bhmj_13.874 //	aTavA yAnti cetAMsi mahatAm saha BUtiBiH // Bhmd-_13.874 //
   api smarasi kiṃ daitya bhāsvatastava śāsanāt /	api smarasi kim dEtya BAsvataH-tava SAsanAt /
   akṛṣṭapacyā pṛthivī yadabhūdbhūriyājinaḥ // Bhmj_13.875 //	akRzwa-pacyA pRTivI yat-aBUt-BUri-yAjinaH // Bhmd-_13.875 //
   yaścātapatre yātrāyāṃ śītāṃśudhavale tava /	yaH-ca-Atapatre yAtrAyAm SItAMSu-Davale tava /
   gandharvāṇāṃ sahasrāṇi nanṛturhemamālinām // Bhmj_13.876 //	ganDarvANAm sahasrANi nanRtuH-hema-mAlinAm // Bhmd-_13.876 //
   airāvaṇagatasyeti śrutvā śakrasya bhāṣitam /	ErAvaNa-gatasya-iti SrutvA Sakrasya BAzitam /
   avuluptamanāḥ prāha baḍi(lir)vāmanavañcitaḥ // Bhmj_13.877 //	avulupta-manAH prAha baxi(liH-)vAmana-vaQcitaH // Bhmd-_13.877 //
   taraṅgataralā lakṣmīryadyāyāti ca yāti ca /	taraFga-taralA lakzmIH-yadi-AyAti ca yAti ca /
   kṛtamasmābhiriti ki tatpranṛtyanti śatravaḥ // Bhmj_13.878 //	kRtam-asmABiH-iti ki tat-pranRtyanti SatravaH // Bhmd-_13.878 //
   na śocāmi svasatvastho nistaraṅga ivodadhiḥ /	na SocAmi sva-satva-sTaH nistaraFgaH iva-udaDiH /
   dṛṣṭvā kālena mahatā kathāśeṣīkṛtāḥ śriyaḥ // Bhmj_13.879 //	dRzwvA kAlena mahatA kaTA-SezIkRtAH SriyaH // Bhmd-_13.879 //
   avaśyaṃ vidhidaurātmyādvipadantā hi saṃpadaḥ /	avaSyam viDi-dOrAtmyAt-vipad-antAH hi saMpadaH /
   lakṣmīṃ vinaśvaraḥ śocetkaḥ kālakavalīkṛtām // Bhmj_13.880 //	lakzmIm vinaSvaraH Socet-kaH kAla-kavalIkRtAm // Bhmd-_13.880 //
   anatikramaṇīyo 'yaṃ kālaḥ sarvatra jṛmbhate /	anatikramaNIyaH ayam kAlaH sarvatra jRmBate /
   tuṣaiḥ kalpitavṛttiryatprayātaḥ svaratāmaham // Bhmj_13.881 //	tuzEH kalpita-vRttiH-yat-prayAtaH svara-tAm-aham // Bhmd-_13.881 //
   vikośāśāpalāśe 'sminsaṃsārorusaroruhe /	vikoSa-ASA-palASe asmin-saMsAra-Uru-saroruhe /
   kālabhṛṅgaḥ pibatyeva janakiñjalkamañjasā // Bhmj_13.882 //	kAla-BRFgaH pibati-eva jana-kiQjalkam-aQjasA // Bhmd-_13.882 //
   jagadgrāsagariṣṭhasya tasya kālasya śāsanāt /	jagat-grAsa-garizWasya tasya kAlasya SAsanAt /
   smṛtiśeṣadaśāṃ śakra sameṣyati bhavānapi // Bhmj_13.883 //	smRti-Seza-daSAm Sakra samezyati BavAn-api // Bhmd-_13.883 //
   kiṃ na viplavāyantyetā hariṇyaḥ śīghragāḥ kṣaṇam /	kim na viplavAyanti-etAH hariNyaH SIGra-gAH kzaNam /
   sphītaphenasitacchattrāstaraṅgiṇyo vibhūtayaḥ // Bhmj_13.884 //	sPIta-Pena-sita=-CattrAH-taraFgiNyaH viBUtayaH // Bhmd-_13.884 //
   prayāti taralā lakṣmīḥ sravatyāyuralakṣitam /	prayAti taralA lakzmIH sravati-AyuH-alakzitam /
   iti vastusvabhāve 'sminko nu śocati madvidhaḥ // Bhmj_13.885 //	iti vastu-svaBAve asmin-kaH nu Socati madviDaH // Bhmd-_13.885 //
   āyuḥ kenākṣayaṃ labdhaṃ viyogaḥ kasya vā priyaḥ /	AyuH kena-akzayam labDam viyogaH kasya vA priyaH /
   kasminvā capalā lakṣmīrniṣaṇṇā caravīkṣitā // Bhmj_13.886 //	kasmin-vA capalA lakzmIH-nizaNNA cara-vIkzitAH // Bhmd-_13.886 //
   alīkalīlācaṭulaiḥ saṃgamairdṛṣṭanaṣṭayā /	alIka-lIlA-cawulEH saMgamEH-dRzwa-nazwayA /
   anayā sarvagāminyā kiyanto na viḍambitāḥ // Bhmj_13.887 //	anayA sarva-gAminyA kiyantaH na vixambitAH // Bhmd-_13.887 //
   aiśvaryasaurabhabharānguṇabhṛṅgasaṅgānkāntālatāvalayitānabhimānavṛkṣān /	ESvarya-sOraBa-BarAn-guNa-BRFga-saFgAn-kAnta-alatA-valayitAn-aBimAna-vRkzAn /
   utphullakīrtikusumānphalapūritāśānsarvakaṣo harati kālamahāpravāhaḥ //	utPulla-kIrti-kusumAn-Pala-pUrita-ASAn-sarva-kazaH harati kAla-mahA-pravAhaH //
   Bhmj_13.888 //	Bhmd-_13.888 //
   tasyaitadvadataḥ kāryāllalanaṃ lalitākṛtim /	tasya-etat-vadataH kAryAt-lalanam lalita-AkRtim /
   dadarśanirgatāṃ śakro dṛṣṭvāpṛcchacca vismitaḥ // Bhmj_13.889 //	dadarSa-nirgatAm SakraH dRzwvA-apRcCat-ca vismitaH // Bhmd-_13.889 //
   līlāśikhaṇḍābharaṇā kā tvaṃ hariṇalocane /	lIlA-SiKaNxa-ABaraNA kA tvam hariNa-locane /
   kimarthamasi niṣkrāntā daityādhipativigrahāt // Bhmj_13.890 //	kimarTam-asi nizkrAntAH dEtya-aDipati-vigrahAt // Bhmd-_13.890 //
   sā tacchrutvāvadacchakraṃ tvāmahaṃ samupasthitā /	sA tat-SrutvA-avadat-Sakram tvAm-aham samupasTitA /
   tyaktvainaṃ vismṛtācāramucchiṣṭaspṛṣṭasarpiṣam // Bhmj_13.891 //	tyaktvA-enam vismRta-AcAram-ucCizwa-spRzwa-sarpizam // Bhmd-_13.891 //
   ahaṃ subhaṭakhaḍgāgradhārājalanivāsinī /	aham su-Bawa-Kaxga-agra-DArA-jala-nivAsinI /
   kamalāpūtamahgalyā kamalākaravāsinī // Bhmj_13.892 //	kamalA-pUta-mahgalyA kamala-Akara-vAsinI // Bhmd-_13.892 //
   etaduktvā curbhiḥ śrīrbhūmyambhovahnivāyuṣu /	etat-uktvA curBiH SrIH-BUmI-amBaH-vahni-vAyuzu /
   pādaiḥ saṃnidhimādāya sahasrākṣamupāyayau // Bhmj_13.893 //	pAdEH saMniDim-AdAya sahasrAkzam-upAyayO // Bhmd-_13.893 //
   ***** śrīsaṃnidhānam || 62 || *****	***** SrI-saMniDAnam || 62 || *****
   śrīvihīnaṃ purā śakro namuciṃ nāma dānavam /	SrI-vihInam purA SakraH namucim nAma dAnavam /
   papraccha śokakāle 'sminkiṃ na śocasi dānava // Bhmj_13.894 //	papracCa Soka-kAle asmin-kim na Socasi dAnavaH // Bhmd-_13.894 //
   iti pṛṣṭo 'vaddaityo niḥsyandodadhidhairyabhūḥ /	iti pRzwaH avat-dEtyaH niHsyanda-udaDi-DErya-BUH /
   naṣṭāḥ śokena naśyanti dviṣadānandadāyinaḥ // Bhmj_13.895 //	nazwAH Sokena naSyanti dvizat-Ananda-dAyinaH // Bhmd-_13.895 //
   śokadagdhaśarīrāṇāṃ prarohaḥ kva punaḥ śriyaḥ /	Soka-dagDa-SarIrANAm prarohaH kva punar SriyaH /
   śokena naśyati prajñā prajñānāśo vipattaye // Bhmj_13.896 //	Sokena naSyati prajQA prajQA-nASaH vipattaye // Bhmd-_13.896 //
   śokena spṛṣṭacittānāṃ naṣṭānāmudbhavaḥ kutaḥ /	Sokena spRzwa-cittAnAm nazwAnAm-udBavaH kutas /
   svakṛtaṃ bhujyate karma paripāke śubhāśubham /	sva-kRtam Bujyate karma paripAke SuBa-aSuBam /
   satāmamlānavaktrāṇāṃ nāntarajñāstu śatravaḥ // Bhmj_13.897 //	satAm-amlAna-vaktrANAm na-antara-jQAH-tu SatravaH // Bhmd-_13.897 //
   ***** śakranamucisaṃvādaḥ || 63 || *****	***** Sakra-na-muci-saMvAdaH || 63 || *****
   bhūtimāsādya śakreṇa baḍiḥ(liḥ) svapadavicyutaḥ /	BUtim-AsAdya SakreNa baxiH(liH) sva-pada-vicyutaH /
   punarevāvadatpṛṣṭo vyasane 'pyaviluptadhīḥ // Bhmj_13.898 //	punar-eva-avadat-pRzwaH vyasane api-avilupta-DIH // Bhmd-_13.898 //
   avaśyameva śūrāṇāṃ sthitau jayaparājayau /	avaSyam-eva SUrANAm sTitO jaya-parAjayO /
   karmāyattau na kartā tvaṃ kālaprāptamidaṃ bhaja // Bhmj_13.899 //	karma-AyattO na kartA tvam kAla-prAptam-idam Baja // Bhmd-_13.899 //
   kālo na yāti yāsyanti sahasrāṇi bhavādṛśām /	kAlaH na yAti yAsyanti sahasrANi BavAdRSAm /
   gantā tvamapi kālena kiṃ dhairyeṇa vikatthase // Bhmj_13.900 //	gantA tvam-api kAlena kim DEryeNa vikatTase // Bhmd-_13.900 //
   na tallokeṣu paśyāmi vicinvāno 'pi sūkṣmadhīḥ /	na tad-lokezu paSyAmi vicinvAnaH api sUkzma-DIH /
   duṣprāpaṃ yadayatnena na līḍhaṃ kālajihvayā // Bhmj_13.901 //	duzprApam yat-ayatnena na lIXam kAla-jihvayA // Bhmd-_13.901 //
   kathāvaśeṣavibhavāḥ kālena bhuvanādhipāḥ /	kaTA-avaSeza-viBavAH kAlena Buvana-aDipAH /
   śrūyante vihitāste te kiṃ vṛthā śakra mādyasi // Bhmj_13.902 //	SrUyante vihitAH-te te kim vRTA Sakra mAdyasi // Bhmd-_13.902 //
   śakto 'smi jetuṃ tvāmekaḥ sānugaṃ darpamohitam /	SaktaH asmi jetum tvAm-ekaH sa-anugam darpa-mohitam /
   kiṃtu na kṣamate kālo velevābdherbalaṃ mama // Bhmj_13.903 //	kiMtu na kzamate kAlaH velA-iva-abDeH-balam mama // Bhmd-_13.903 //
   kālenāyānti vipadaḥ kālenāyānti saṃpadaḥ /	kAlena-AyAnti vipadaH kAlena-AyAnti saMpadaH /
   puṃsāṃ svakarmamudrāṇāṃ śokasyāvasaro 'tra kaḥ // Bhmj_13.904 //	puMsAm sva-karma-mudrANAm Sokasya-avasaraH atra kaH // Bhmd-_13.904 //
   niśamyaitatsahasrākṣo virato 'marṣasāhasāt /	niSamya-etat-sahasrAkzaH virataH amarza-sAhasAt /
   sa tamūce kālavaśaṃ tvaṃ yathāttha tathaiva tat // Bhmj_13.905 //	sa tam-Uce kAla-vaSam tvam yaTA-AtTa taTA-eva tat // Bhmd-_13.905 //
   yadā lokā bhaviṣaayanti nirmaryādāḥ kalispṛśaḥ /	yadA lokAH Bavizaayanti nirmaryAdAH kali-spRSaH /
   tadā tvaṃ dāruṇaiḥ pāśairmuktaḥ svāsthyāṃ gamiṣyasi // Bhmj_13.906 //	tadA tvam dAruNEH pASEH-muktaH svAsTyAm gamizyasi // Bhmd-_13.906 //
   ***** baḍi(li)vāsavasaṃvādaḥ || 64 || *****	***** baxi(li)vAsava-saMvAdaH || 64 || *****
   śubhāśubhasya pṛṣṭo 'tha pūrvaṃ rūpaṃ mahībhujā /	SuBa-aSuBasya pRzwaH aTa pUrvam rUpam mahIBujAH /
   jagāda bhīṣmo jantūnāṃ vināśodayalakṣaṇam // Bhmj_13.907 //	jagAda BIzmaH jantUnAm vinASa-udaya-lakzaNam // Bhmd-_13.907 //
   ākāśataṭinītīre purā śakraḥ sanāradaḥ /	AkASa-tawinI-tIre purA SakraH sa-nAradaH /
   vilokya lakṣmīṃ papraccha vikāsikamalānanām // Bhmj_13.908 //	vilokya lakzmIm papracCa vikAsi-kamala-AnanAm // Bhmd-_13.908 //
   devi śaṃsa yathā tattvamihāgamanakāraṇam /	devi SaMsa yaTA tattvam-iha-Agamana-kAraNam /
   iti pṛṣṭā mahendreṇa sāvadatkamalekṣaṇā // Bhmj_13.909 //	iti pRzwA mahA-indreNa sA-avadat-kamala-IkzaNAH // Bhmd-_13.909 //
   tyaktvā daityānahaṃ śakra naṣṭācārānviśṛṅkhalān /	tyaktvA dEtyAn-aham Sakra nazwa-AcArAn-viSRFKalAn /
   surāṇāṃ sadma sādhūnāṃ saṃprāptā tava cāntikam // Bhmj_13.910 //	surANAm sadma sADUnAm saMprAptA tava ca-antikam // Bhmd-_13.910 //
   asurāḥ pūrvamabhavansadācāravibhūṣaṇāḥ /	asurAH pUrvam-aBavan-sat-AcAra-viBUzaNAH /
   snātā hutāgnayaścāsannijitāḥ strībhirarcitāḥ // Bhmj_13.911 //	snAtAH huta-agnayaH-ca-Asat-nijitAH strIBiH-arcitAH // Bhmd-_13.911 //
   dātāro niḥspṛhāḥ kṣāntāḥ prabhāte ghṛtadarśinaḥ /	dAtAraH niHspRhAH kzAntAH praBAte GRta-darSinaH /
   na niśīthe na cotsaṅge dadhisaktubhujo 'bhavan // Bhmj_13.912 //	na niSITe na ca-utsaFge daDi-saktu-BujaH aBavan // Bhmd-_13.912 //
   avandhyaratisargāśca tenāhaṃ tānabhūṣayam /	avanDya-rati-sargAH-ca tena-aham tAn-aBUzayam /
   adya tūtsannamaryādāstyaktāste durmadā mayā // Bhmj_13.913 //	adya tu-utsanna-maryAdAH-tyaktAH-te durmadAH mayA // Bhmd-_13.913 //
   āyattāḥ patayaḥ strīṇāṃ śaṇṭīnāmadya tatpare /	AyattAH patayaH strINAm SaNwInAm-adya tad-pare /
   pratyutthānādikaṃ tāṃśca kurvantyuccairvadanti ca // Bhmj_13.914 //	pratyutTAna-Adikam tAn=-ca kurvanti-uccEs-vadanti ca // Bhmd-_13.914 //
   taruṇā dhūrtasacivā vṛddhānāṃ vacanaṃ vayaḥ /	taruNAH DUrta-sacivAH vRdDAnAm vacanam vayaH /
   viḍambayanti darpāndhā helollolitakuntalāḥ // Bhmj_13.915 //	vixambayanti darpa-anDAH helA-ullolita-kuntalAH // Bhmd-_13.915 //
   aśaucocchiṣṭasūdaiśca vihitaṃ bhakṣayanti te /	aSOca-ucCizwa-sUdEH-ca vihitam Bakzayanti te /
   guptodyāneṣu devārthibhṛtyasvajanavarjitāḥ // Bhmj_13.916 //	gupta-udyAnezu deva-arTi-BRtya-sva-jana-varjitAH // Bhmd-_13.916 //
   dhānyaṃ payonnaṃ vivṛtaṃ svocchiṣṭaspṛṣṭasarpiṣam /	DAnyam payonnam vivRtam sva-ucCizwa-spRzwa-sarpizam /
   gṛhe teṣāṃ na vīkṣante hāsakeliratāḥ striyaḥ // Bhmj_13.917 //	gRhe tezAm na vIkzante hAsa-keli-ratAH striyaH // Bhmd-_13.917 //
   strīyogyaṃ puruṣo dhatte keśāṃśukavibhūṣaṇam /	strI-yogyam puruzaH Datte keSa-aMSuka-viBUzaNam /
   ācāragatisaṃlāpaṃ pauruṣaṃ strī bibharti ca // Bhmj_13.918 //	AcAra-gati-saMlApam pOruzam strI biBarti ca // Bhmd-_13.918 //
   itthaṃ teṣāṃ madāndhānāṃ vasatiṃ pāpināmaham /	itTam tezAm mada-anDAnAm vasatim pApinAm-aham /
   tyaktvāntikamavāptā tvāṃ satyaśīle mam sthitiḥ // Bhmj_13.919 //	tyaktvA-antikam-avAptA tvAm satya-SIle mam sTitiH // Bhmd-_13.919 //
   āśā śraddhā dhṛtiḥ kṣāntiḥ kāntirvṛttirjitirmatiḥ /	ASA SradDA DRtiH kzAntiH kAntiH-vRttiH-jitiH-matiH /
   yuṣmāneva samāyātā devyo 'ṣṭau matpuraḥsarāḥ // Bhmj_13.920 //	yuzmAn-eva samAyAtAH devyaH azwO mad-puraHsarAH // Bhmd-_13.920 //
   iti bruvāṇāṃ tāṃ śakraḥ prāpya prāyāttriviṣṭapam /	iti bruvANAm tAm SakraH prApya prAyAt-trivizwapam /
   nimittametatprathamaṃ subhāśubhaphalaṃ nṛṇām // Bhmj_13.921 //	nimittam-etat-praTamam suBa-aSuBa-Palam nRNAm // Bhmd-_13.921 //
   ***** śrīvāsavasaṃvādaḥ || 65 || *****	***** SrI-vAsava-saMvAdaH || 65 || *****
   rājñā brahmapadaṃ pṛṣṭaḥ punarūce pitāmahaḥ /	rAjQA brahma-padam pRzwaH punar-Uce pitAmahaH /
   asito devalaḥ pūrvaṃ jaigīṣavyamabhāṣata // Bhmj_13.922 //	asitaH devalaH pUrvam jEgIzavyam-aBAzata // Bhmd-_13.922 //
   vandito ninditaścāsi samastulyapriyāpriyaḥ /	vanditaH ninditaH-ca-asi samaH-tulya-priya-apriyaH /
   tyaktarāgabhayadveṣo lakṣyase kena hetunā // Bhmj_13.923 //	tyakta-rAga-Baya-dvezaH lakzyase kena hetunA // Bhmd-_13.923 //
   iti pṛṣṭo munīndreṇa jaigīṣavyaḥ svatantravit /	iti pRzwaH muni-indreNa jEgIzavyaH svatantra-vid /
   uvāca śāntamanasaḥ satyaṃ jātamidaṃ mama // Bhmj_13.924 //	uvAca SAnta-manasaH satyam jAtam-idam mama // Bhmd-_13.924 //
   vidyānalasamudbhūtavivekavyastaviplavāḥ /	vidyA-anala-samudBUta-viveka-vyasta-viplavAH /
   na hṛṣyanti na śocanti santaḥ saṃtoṣanirbharāḥ // Bhmj_13.925 //	na hRzyanti na Socanti santaH saMtoza-nirBarAH // Bhmd-_13.925 //
   mānāvamānayostulyā na snigdhā na ca vairiṇaḥ /	mAna-avamAnayoH-tulyAH na snigDAH na ca vEriNaH /
   mamāyamiti no yeṣāmahamasyeti vā kvacit // Bhmj_13.926 //	mama-ayam-iti naH yezAm-aham-asya-iti vA kvacid // Bhmd-_13.926 //
   mātsaryamanurāgo vā nirapāyasukhaspṛśām /	mAtsaryam-anurAgaH vA nirapAya-suKa-spRSAm /
   sarvabandhavinirmuktā nirbhayāḥ saṃcaranti ye /	sarva-banDa-vinirmuktAH nirBayAH saMcaranti ye /
   prabuddhāḥ svapnamāyāsu labhante brahmaṇaḥ padam // Bhmj_13.927 //	prabudDAH svapna-mAyAsu laBante brahmaNaH padam // Bhmd-_13.927 //
   ***** jaigīṣavyasaṃvādaḥ || 66 || *****	***** jEgIzavya-saMvAdaH || 66 || *****
   priyaḥ sarvatra pūjyaśca ko 'stīti jagatībhujā /	priyaH sarvatra pUjyaH-ca kaH asti-iti jagatIBujA /
   bhīṣmaḥ pṛṣṭo 'vadatkṛṣṇo yadāhāndhakabhūpatim // Bhmj_13.928 //	BIzmaH pRzwaH avadat-kRzNaH yat-Aha-anDaka-BUpatim // Bhmd-_13.928 //
   eka evāsti nikhilapriyaḥ pūjyaśca nāradaḥ /	ekaH eva-asti niKila-priyaH pUjyaH-ca nAradaH /
   svacchandacārī sukhitaḥ sodyogo vijitendriyaḥ // Bhmj_13.929 //	svacCanda-cArI suKitaH sa-udyogaH vijita-indriyaH // Bhmd-_13.929 //
   asaṃniruddhaprasaro niḥsaṅgo bahusaṃgataḥ /	asaMnirudDa-prasaraH niHsaFgaH bahu-saMgataH /
   krīḍāratirjagaddraṣṭā kāmakrodhavivarjitaḥ // Bhmj_13.930 //	krIxA-ratiH-jagat-drazwA kAma-kroDa-vivarjitaH // Bhmd-_13.930 //
   śrutveti pṛṣṭaḥ pārthena bhūtānāṃ prabhavo 'pyayam /	SrutvA-iti pRzwaH pArTena BUtAnAm praBavaH api-ayam /
   kālasya ca gatiṃ bhīṣmo babhāṣe viśvatattvavit // Bhmj_13.931 //	kAlasya ca gatim BIzmaH baBAze viSva-tattva-vid // Bhmd-_13.931 //
   purā śukena bhagavānvyāsaḥ pṛṣṭo 'bravīdidam /	purA Sukena BagavAn-vyAsaH pRzwaH abravIt-idam /
   sargāsthitiṃ ca kālaṃ ca yacca kṛtyaṃ dvijanmanām // Bhmj_13.932 //	sarga-AsTitim ca kAlam ca yat-ca kRtyam dvijanmanAm // Bhmd-_13.932 //
   sahasrayugaparyanteṣvavyakto vyaktatāṃ gataḥ /	sahasra-yuga-paryantezu-avyaktaH vyakta-tAm gataH /
   brahma sṛjati śabdāttu vyomādikṣmāntapañcakam // Bhmj_13.933 //	brahma sRjati SabdAt-tu vyoma-Adi-kzmA-anta-paQcakam // Bhmd-_13.933 //
   tadudbhute punaḥ sarge kālenākāśaśeṣatām /	tat-udBute punar sarge kAlena-AkASa-Seza-tAm /
   gate vyomādi vilayaṃ prayātyavyaktasaṃjñake // Bhmj_13.934 //	gate vyoma-Adi vilayam prayAti-avyakta-saMjQake // Bhmd-_13.934 //
   ityayaṃ sargasaṃkṣepaḥ śṛṇu kṛtyaṃ dvijanmanām /	iti-ayam sarga-saMkzepaH SRNu kRtyam dvijanmanAm /
   saṃskṛto jātakarmādyairbrahmacārī bhavedgṛhī // Bhmj_13.935 //	saMskRtaH jAtakarma-AdyEH-brahmacArI Bavet-gRhI // Bhmd-_13.935 //
   ātmānamātmanā paśyanvānaprasthastato yatiḥ /	AtmAnam-AtmanA paSyan-vAnaprasTaH-tatas yatiH /
   brāhmaṃ karmeti kathitaṃ jñānināṃ vṛttirucyate // Bhmj_13.936 //	brAhmam karma-iti kaTitam jQAninAm vRttiH-ucyate // Bhmd-_13.936 //
   anādaravirakteccho vidyuttaralamātmanā /	anAdara-virakta-icCaH vidyut-taralam-AtmanA /
   paśyannantaḥ paraṃ jyotiḥ sarvavyāpī samīravat // Bhmj_13.937 //	paSyan=-antar param jyotiH sarva-vyApI samIra-vat // Bhmd-_13.937 //
   śūnyasthānaikanilayaḥ samo brahmaṇi līyate /	SUnya-sTAna-eka-nilayaH samaH brahmaNi lIyate /
   karmaṇā yāti saṃsāraṃ niḥsaṃsārastu vidyayā // Bhmj_13.938 //	karmaNA yAti saMsAram niHsaMsAraH-tu vidyayA // Bhmd-_13.938 //
   nijodbhavavilīnecchaḥ saṃvidvikacamānasaḥ /	nija-udBava-vilIna-icCaH saMvid-vikaca-mAnasaH /
   satataṃ svāntaviśrāntaḥ paramāmṛtamaśnute // Bhmj_13.939 //	satatam svAnta-viSrAntaH parama-amRtam-aSnute // Bhmd-_13.939 //
   ***** vyāsaśukasaṃvādaḥ || 67 || *****	***** vyAsa-Suka-saMvAdaH || 67 || *****
   śrutveti bhīṣmaṃ papraccha ya ete pṛthivīśvarāḥ /	SrutvA-iti BIzmam papracCa ye ete pRTivI-ISvarAH /
   yātā mṛtyuvaśaṃ teṣāṃ ko mṛtyuriti pāṇḍavaḥ // Bhmj_13.940 //	yAtA mRtyu-vaSam tezAm kaH mRtyuH-iti pANxavaH // Bhmd-_13.940 //
   bhīṣmo 'bravītpurā prāha rājānamanukampakam /	BIzmaH abravIt-purA prAha rAjAnam-anukampakam /
   nāradaḥ putraśokārtaṃ śatrūṇāṃ vaśamāgatam // Bhmj_13.941 //	nAradaH putra-Soka-Artam SatrUNAm vaSam-Agatam // Bhmd-_13.941 //
   sarvametadvidhiḥ sṛṣṭvā prajā vipulatāṃ gatāḥ /	sarvam-etat-viDiH sRzwvA prajAH vipula-tAm gatAH /
   āvartamāne bhuvane dṛṣṭvā krodhaṃ samāyayau // Bhmj_13.942 //	AvartamAne Buvane dRzwvA kroDam samAyayO // Bhmd-_13.942 //
   tatkrodhāddīptaśikhinā dahyamāneṣu jantuṣu /	tad-kroDAt-dIpta-SiKinA dahyamAnezu jantuzu /
   kṛpāvāṃruyambako devaścaturmukhamayācata /	kRpA-vAMruyambakaH devaH-caturmuKam-ayAcata /
   śaṃbhunābhyarthito dhātā kopāgniṃ saṃjahāra tam // Bhmj_13.943 //	SaMBunA-aByarTitaH DAtA kopa-agnim saMjahAra tam // Bhmd-_13.943 //
   saṃhṛtātkrodhadahanātkanyā kamalalocanā /	saMhRtAt-kroDa-dahanAt-kanyA kamala-locanA /
   udatiṣṭhannabhaḥśyāmā raktāmbaravibhūṣaṇā // Bhmj_13.944 //	udatizWat-naBaH-SyAmA rakta-ambara-viBUzaNAH // Bhmd-_13.944 //
   uvāca tāṃ tato brahmā tvaṃ śanaiḥ saṃhara prajāḥ /	uvAca tAm tatas brahmA tvam SanEs saMhara prajAH /
   apsu pratiṣṭhitā hyeṣā bhūmirbhāreṇa majjati // Bhmj_13.945 //	apsu pratizWitAH hi-ezA BUmiH-BAreNa majjati // Bhmd-_13.945 //
   tacchrutvā dāruṇaṃ dhātuḥ kṛpayā netrajaṃ jalam /	tat-SrutvA dAruNam DAtuH kRpayA netra-jam jalam /
   nijaṃ jagrāha pāṇibhyāṃ nindantī janma duḥkhitā // Bhmj_13.946 //	nijam jagrAha pANiByAm nindantI janma duHKitAH // Bhmd-_13.946 //
   kathaṃ tava sutā deva ghore karmaṇi madvidhā /	kaTam tava sutA deva Gore karmaNi madviDA /
   yogyā bandhuviyuktānāṃ na sahe duḥkhināṃ giraḥ // Bhmj_13.947 //	yogyAH banDu-viyuktAnAm na sahe duHKinAm giraH // Bhmd-_13.947 //
   ityuktvā vipulaṃ cakre duṣkaraṃ vividhaṃ tapaḥ /	iti-uktvA vipulam cakre duzkaram viviDam tapaH /
   sā mṛtyuḥ sarvasaṃhārabhītā kāruṇyaśālinī // Bhmj_13.948 //	sA mRtyuH sarva-saMhAra-BItA kAruNya-SAlinI // Bhmd-_13.948 //
   tasyai varaṃ dadau dhātā vyādhayaste 'śrubindavaḥ /	tasyE varam dadO DAtA vyADayaH-te aSru-bindavaH /
   bhaviṣyanti janāntāya tvāṃ na jñāsyanti mohitāḥ // Bhmj_13.949 //	Bavizyanti jana-antAya tvAm na jQAsyanti mohitAH // Bhmd-_13.949 //
   iti mṛtyuḥ purā sṛṣṭvā brahmaṇā sarvasaṃhṛtiḥ /	iti mRtyuH purA sRzwvA brahmaNA sarva-saMhRtiH /
   mā śucaḥ pṛthivīpāla sā hi kaṃ nopasarpati // Bhmj_13.950 //	mA SucaH pRTivIpAla sA hi kam na-upasarpati // Bhmd-_13.950 //
   ***** mṛtyuprajāpatisaṃvādaḥ || 68 || *****	***** mRtyu-prajApati-saMvAdaH || 68 || *****
   dharmatattvaṃ punaḥ pṛṣṭo dharmajena pitāmahaḥ /	Darma-tattvam punar pRzwaH Darmajena pitAmahaH /
   śaśaṃsa sāraṃ dharmasya satyaṃ parahitaṃ tathā // Bhmj_13.951 //	SaSaMsa sAram Darmasya satyam para-hitam taTA // Bhmd-_13.951 //
   gatirdharmasya vividhā sūkṣmā jñātuṃ na śakyate /	gatiH-Darmasya viviDA sUkzmA jQAtum na Sakyate /
   viparītavicārāṇāmadharmo yāti dharmatām // Bhmj_13.952 //	viparIta-vicArANAm-aDarmaH yAti Darma-tAm // Bhmd-_13.952 //
   antarjalatapāḥ pūrvamabhavajjājalirmuniḥ /	antar-jala-tapAH pUrvam-aBavat-jAjaliH-muniH /
   jaṭāsu yasya viśvāsātkulāyāḥ pakṣibhiḥ kṛtāḥ // Bhmj_13.953 //	jawAsu yasya viSvAsAt-kulAyAH pakziBiH kRtAH // Bhmd-_13.953 //
   sa dṛṣṭvā pakṣiṇāṃ mūrdhni nirvṛttāñśāvakāñśanaiḥ /	sa dRzwvA pakziNAm mUrDni nirvRttAn-SAvakAn-SanEs /
   babhūva dharmasaṃmattastamūcuratha rākṣasāḥ // Bhmj_13.954 //	baBUva Darma-saMmattaH-tam-UcuH-aTa rAkzasAH // Bhmd-_13.954 //
   tulādharasya samātāmanāsādyaiva kiṃ mune /	tulADarasya samAtAmanAsA-adya-eva kim mune /
   mādyasi sphāratapasāṃ vyayaṃ kartumihodyataḥ // Bhmj_13.955 //	mAdyasi sPAra-tapasAm vyayam kartum-iha-udyataH // Bhmd-_13.955 //
   iti śrutvā samanviṣya gatvā vārāṇasīṃ muniḥ /	iti SrutvA samanvizya gatvA vArANasIm muniH /
   tulādharaṃ dadarśātha māṃsavikrayajīvitam // Bhmj_13.956 //	tulA-Daram dadarSa-aTa mAMsa-vikraya-jIvitam // Bhmd-_13.956 //
   jñānadṛṣṭyā svayaṃ jñātvā tasyāgamanakāraṇaṇ /	jQAna-dRzwyA svayam jQAtvA tasya-Agamana-kAraNaN /
   tulādharo 'bravīdbrahmandharmo hi gaganātmakaḥ // Bhmj_13.957 //	tulA-DaraH abravIt-brahman-DarmaH hi gagana-AtmakaH // Bhmd-_13.957 //
   abhītaiḥ sarvabhūtebhyo bhūtānāmabhayapradaiḥ /	aBItEH sarva-BUteByaH BUtAnAm-aBaya-pradEH /
   asaktaiḥ karmanipuṇairdharmasyāsādyate gatiḥ // Bhmj_13.958 //	asaktEH karma-nipuNEH-Darmasya-AsAdyate gatiH // Bhmd-_13.958 //
   ahiṃsā paramo yajñaḥ puṇyairyaṣṭuṃ sa śakyate /	ahiMsA paramaH yajQaH puNyEH-yazwum sa Sakyate /
   paśya pāpaṃ kṛśāprāpyaṃ gopaśuprāṇapīḍanāt // Bhmj_13.959 //	paSya pApam kRSa-aprApyam go-paSu-prANa-pIxanAt // Bhmd-_13.959 //
   ātmayajñāptapuṇyānāmātmatīrthaikasevinām /	Atma-yajQa-Apta-puNyAnAm-Atma-tIrTa-eka-sevinAm /
   tyaktābhimānaspardhānāṃ naiva śocanti bāndhavāḥ // Bhmj_13.960 //	tyakta-aBimAna-sparDAnAm na-eva Socanti bAnDavAH // Bhmd-_13.960 //
   iti mānamahāmohaṃ jājaleḥ sa tulādharaḥ /	iti mAna-mahA-moham jAjaleH sa tulA-DaraH /
   nivāryāsaktakarmasthaḥ prayayau paramāṃ gatim // Bhmj_13.961 //	nivArya-Asakta-karma-sTaH prayayO paramAm gatim // Bhmd-_13.961 //
   ***** tulādharajājalisaṃvādaḥ || 69 || *****	***** tulADara-jAjali-saMvAdaH || 69 || *****
   gītaṃ vicaravnunā pūrvaṃ dharma'sminneva bhūbhujā /	gItam vicaravnunA pUrvam Darma-asmin=-eva BUBujA /
   ahiṃsā paramo dharmaḥ kratuścādravyaḍambaraḥ // Bhmj_13.962 //	ahiMsA paramaH DarmaH kratuH-ca-adravya-xambaraH // Bhmd-_13.962 //
   paśuprāṇairyajantyete kāmātmānaḥ phalepsavaḥ /	paSu-prANEH-yajanti-ete kAma-AtmAnaH Pala-IpsavaH /
   māṃsamatsyamadhupraāyaṃ dhūrtairbhogāya kalpitam // Bhmj_13.963 //	mAMsa-matsya-maDu-praAyam DUrtEH-BogAya kalpitam // Bhmd-_13.963 //
   lolupairdambhagurubhiḥ paśuyāgo 'dhigamyate /	lolupEH-damBa-guruBiH paSu-yAgaH aDigamyate /
   pūjyo hi bhagavānviṣṇuḥ so 'dbhiḥ puṣpaiśca tuṣyati // Bhmj_13.964 //	pUjyaH hi BagavAn-vizNuH saH adBiH puzpEH-ca tuzyati // Bhmd-_13.964 //
   ralāniṃ śarīraṃ nāyāti yathā na maraṇaṃ bhavet /	ralAnim SarIram na-AyAti yaTA na maraNam Bavet /
   tathā karma pravartena śarīraṃ dharmasādhanam // Bhmj_13.965 //	taTA karma pravartena SarIram Darma-sADanam // Bhmd-_13.965 //
   ***** vicaravnugītāḥ || 70 || *****	***** vicaravnugItAH || 70 || *****
   kāryākāryavimarśāya rājñā pṛṣṭaḥ pitāmahaḥ /	kArya-akArya-vimarSAya rAjQA pRzwaH pitAmahaH /
   uvāca cirakārīti babhūvāṅgiraso muniḥ // Bhmj_13.966 //	uvAca cirakArI-iti baBUva-aFgirasaH muniH // Bhmd-_13.966 //
   ciraṃ vicārya karmāmi sa karoti yadā tadā /	ciram vicArya karmAmi sa karoti yadA tadA /
   alaso dīrghadarśī ca mūrkhairiti viḍambyate // Bhmj_13.967 //	alasaH dIrGadarSI ca mUrKEH-iti vixambyate // Bhmd-_13.967 //
   sa kadācitsvayaṃ pitrā prerito jananīvadhe /	sa kadAcid-svayam pitrA preritaH jananI-vaDe /
   ciraṃ nidadhyau saṃdehadolāviślathamānasaḥ // Bhmj_13.968 //	ciram nidaDyO saMdeha-dolA-viSlaTa-mAnasaH // Bhmd-_13.968 //
   avilaṅghyaṃ guruvaco duḥsaho jananīvadhaḥ /	avilaFGyam guru-vacaH duHsahaH jananI-vaDaH /
   ityabhūdduḥkhakaluṣaḥ patito dharmasaṃśaye // Bhmj_13.969 //	iti-aBUt-duHKa-kaluzaH patitaH Darma-saMSaye // Bhmd-_13.969 //
   tāvaccintāparaḥ so 'bhūdyāvattasya pitā svayam /	tAvat-cintA-paraH saH aBUt-yAvat-tasya pitA svayam /
   paścāttāpamanuprāpto nijāmājñāmavārayat // Bhmj_13.970 //	paScAttApam-anuprAptaH nijAm-AjQAm-avArayat // Bhmd-_13.970 //
   cirakārī vimarśena rarakṣeti svayaṃ muniḥ /	cirakArI vimarSena rarakzA-iti svayam muniH /
   mātaraṃ guruvākyaṃ ca vimarśo hi śubhāspadam // Bhmj_13.971 //	mAtaram guru-vAkyam ca vimarSaH hi SuBa-Aspadam // Bhmd-_13.971 //
   ***** cirakāricaritam || 71 || *****	***** cira-kAri-caritam || 71 || *****
   rājā rakṣetsadācāraṃ kathaṃ lokānapīḍayan /	rAjA rakzet-sat-AcAram kaTam lokAn-apIxayan /
   iti pṛṣṭo narendreṇa punaḥ śāntanavo 'bravīt // Bhmj_13.972 //	iti pRzwaH narendreNa punar SAntanavaH abravIt // Bhmd-_13.972 //
   dyumatsena purā putraṃ sālvarājo mahāmatiḥ /	dyumatsena purA putram sAlva-rAjaH mahAmatiH /
   babhāṣe satyavānnāma vadhyānvīkṣyātipīḍitān // Bhmj_13.973 //	baBAze satyavAn-nAma vaDyAn-vIkzya-atipIxitAn // Bhmd-_13.973 //
   rājandharmagatiḥ sūkṣmā kimete dasyavastvayā /	rAjan-Darma-gatiH sUkzmA kim-ete dasyavaH-tvayA /
   asāmarthyena viprāṇāṃ nigṛhyante yathā tathā // Bhmj_13.974 //	asAmarTyena viprANAm nigRhyante yaTA taTA // Bhmd-_13.974 //
   ekasya hi vadhenaiva te bhāryāputrabāndhavāḥ /	ekasya hi vaDena-eva te BAryA-putra-bAnDavAH /
   hatā bhavanti bahavastasmāddaṇḍo vivecyate // Bhmj_13.975 //	hatAH Bavanti bahavaH-tasmAt-daNxaH vivecyate // Bhmd-_13.975 //
   dyumatseno niśamyeti prāha daṇḍyānadaṇḍayan /	dyumatsenaH niSamya-iti prAha daNxyAn-adaNxayan /
   rājā kṣipatyagādhe 'sminprajā bhayamahāvaṭe // Bhmj_13.976 //	rAjA kzipati-agADe asmin-prajAH Baya-mahA-vawe // Bhmd-_13.976 //
   laghudaṇḍāḥ purābhūvanmṛdavo 'lpadruho janāḥ /	laGu-daNxAH purA-aBUvat-mRdavaH alpa-druhaH janAH /
   adya kālaviparyāsādvadhyadaṇḍe 'pyasaṃyatāḥ // Bhmj_13.977 //	adya kAla-viparyAsAt-vaDya-daNxe api-asaMyatAH // Bhmd-_13.977 //
   ityāsīdrājaputrasya rājñaśca paribhāṣaṇam /	iti-AsIt-rAja-putrasya rAjQaH-ca pariBAzaNam /
   nivṛtte ca pravṛtte ca dharme dharmavidāṃ vara // Bhmj_13.978 //	nivRtte ca pravRtte ca Darme Darma-vidAm varaH // Bhmd-_13.978 //
   ***** dyumatsenopākhyānam || 72 || *****	***** dyumatsena-upAKyAnam || 72 || *****
   nivṛttaṃ ca pravṛttaṃ ca dharmaṃ pṛṣṭo 'tha bhūbhujā /	nivRttam ca pravRttam ca Darmam pRzwaH aTa BUBujA /
   vyājahārobhayostattvaṃ draṣṭā śantanunandanaḥ // Bhmj_13.979 //	vyAjahAra-uBayoH-tattvam drazwA Santanu-nandanaH // Bhmd-_13.979 //
   nahuṣasya purā saure sattre gāṃ yūpasaṃgatām /	nahuzasya purA sOre sattre gAm yUpa-saMgatAm /
   svecchācāro dvijo yogī vilokya kapilo 'bravīt // Bhmj_13.980 //	svecCA-AcAraH dvijaH yogI vilokya kapilaH abravIt // Bhmd-_13.980 //
   aho nu hiṃsā durvṛttairdharmāya parikalpitā /	aho nu hiMsA durvRttEH-DarmAya parikalpitA /
   paropaghāte nandanti lubdhāḥ kāmaphalepsavaḥ // Bhmj_13.981 //	para-upaGAte nandanti lubDAH kAma-Pala-IpsavaH // Bhmd-_13.981 //
   ityākarṇya dvijastatra syūmaraśmiḥ praviśya gām /	iti-AkarNya dvijaH-tatra syUmaraSmiH praviSya gAm /
   avadadvedavacanaprāmāṇyaṃ neṣyate tvayā // Bhmj_13.982 //	avadat-veda-vacana-prAmANyam na-izyate tvayA // Bhmd-_13.982 //
   yajeta dadyādityeṣā na śrutā kiṃ śrutiḥ smṛtiḥ /	yajeta dadyAt-iti-ezA na SrutA kim SrutiH smRtiH /
   gārhasthyalakṣaṇo dharmo yajñāṅgo hyakhilāśrayaḥ // Bhmj_13.983 //	gArhasTya-lakzaNaH DarmaH yajQa-aFgaH hi-aKila-ASrayaH // Bhmd-_13.983 //
   śrutveti kapilaḥ prāha śuddhajñānamayaḥ kratuḥ /	SrutvA-iti kapilaH prAha SudDa-jQAna-mayaH kratuH /
   tārayatyeva tamaso dravyayāgo hi bandhanam // Bhmj_13.984 //	tArayati-eva tamasaH dravya-yAgaH hi banDanam // Bhmd-_13.984 //
   syūmaraśmirniśamyaitatprovāca kriyayā punaḥ /	syUmaraSmiH-niSamya-etat-provAca kriyayA punar /
   viśuddhe 'cirmaṇau jñānaṃ pratimāmāśrayediti // Bhmj_13.985 //	viSudDe acirmaNO jQAnam pratimAm-ASrayet-iti // Bhmd-_13.985 //
   ***** gaukāpilīyam || 73 || *****	***** gOkApilIyam || 73 || *****
   varaṃ dharmārthekāmānāṃ kimiti kṣmābhujā punaḥ /	varam Darma-arTe-kAmAnAm kim-iti kzmABujA punar /
   pṛṣṭo 'bravīcchāntanavastrivargagatikovidaḥ // Bhmj_13.986 //	pRzwaH abravIt-SAntanavaH-trivarga-gati-kovidaH // Bhmd-_13.986 //
   dhanārthī brāhmaṇaḥ kaściddevānārādhya niṣphalaḥ /	Dana-arTI brAhmaNaH kaScid-devAn-ArADya nizPalaH /
   siṣeve kuṇḍadhārākhyaṃ bhaktyā jñānadharaṃ ciram // Bhmj_13.987 //	sizeve kuNxaDAra-AKyam BaktyA jQAna-Daram ciram // Bhmd-_13.987 //
   tuṣṭe tasmindadarśātha svapne vaiśravaṇālaye /	tuzwe tasmin-dadarSa-aTa svapne vESravaNa-Alaye /
   maṇibhadraṃ dhanacayānvitarantaṃ yathocitam // Bhmj_13.988 //	maNiBadram Dana-cayAn-vitarantam yaTocitam // Bhmd-_13.988 //
   kuṇḍadhārastamabhyetya brāhmaṇārthamayācata /	kuNxaDAraH-tam-aByetya brAhmaNa-arTam-ayAcata /
   kuṇḍadhārasya yogena brāhmaṇo hitakāriṇā // Bhmj_13.989 //	kuNxaDArasya yogena brAhmaNaH hita-kAriNA // Bhmd-_13.989 //
   varānnirvedamāpanno dharmavāṃstapase yayau /	varAn-nirvedam-ApannaH DarmavAn=-tapase yayO /
   nabhaścaro divyadṛṣṭiḥ so 'bhavattapasā kṛtī // Bhmj_13.990 //	naBaH-caraH divya-dRzwiH saH aBavat-tapasA kRtI // Bhmd-_13.990 //
   evaṃ sārastrivargasya dharmaḥ śubhaphalapradaḥ /	evam sAraH-trivargasya DarmaH SuBa-Pala-pradaH /
   arthakāmaprasaktānāṃ nṛpāṇāṃ narake sthitim /	arTa-kAma-prasaktAnAm nRpANAm narake sTitim /
   niśamya kuryātko nāma na dharmopārjane matim // Bhmj_13.991 //	niSamya kuryAt-kaH nAma na Darma-upArjane matim // Bhmd-_13.991 //
   ***** kuṇḍadhāropākhyānam || 74 || *****	***** kuNxaDAra-upAKyAnam || 74 || *****
   ahiṃsā paramo dharmo nirvedo jñānadeśakaḥ /	ahiMsA paramaH DarmaH nirvedaH jQAna-deSakaH /
   sarvatyāgaḥ parā śāntiḥ kāmināṃ tvanyathākhilam // Bhmj_13.992 //	sarva-tyAgaH parA SAntiH kAminAm tu-anyaTA-aKilam // Bhmd-_13.992 //
   asito devalaḥ pṛṣṭo nāradenābravītpurā /	asitaH devalaH pRzwaH nAradena-abravIt-purA /
   aṣṭādaśātmakaḥ soṣmā saṃgataḥ pāñcabhautikaḥ // Bhmj_13.993 //	azwAdaSa-AtmakaH sa-UzmA saMgataH pAQcaBOtikaH // Bhmd-_13.993 //
   kṣetrajñena punaryāti saṃgamaṃ vṛkṣapakṣivat /	kzetrajQena punar-yAti saMgamam vRkza-pakzi-vat /
   akṣīṇavāsanātanturbhinno 'pi na vimucyate // Bhmj_13.994 //	akzINa-vAsanA-tantuH-BinnaH api na vimucyate // Bhmd-_13.994 //
   vicchinnakarmā nirdvandvaḥ puṇyapāpavivarjitaḥ /	vicCinna-karmA nirdvandvaH puNya-pApa-vivarjitaH /
   dehī dehaviyoge svaṃ brahma gacchati nirguṇaḥ // Bhmj_13.995 //	dehI deha-viyoge svam brahma gacCati nirguNaH // Bhmd-_13.995 //
   ***** nāradāsitasaṃvādaḥ || 75 || *****	***** nArada-asita-saMvAdaH || 75 || *****
   prakṣīṇavāsanājālo māṇḍavyaṃ janako 'bravīt /	prakzINa-vAsanA-jAlaH mANxavyam janakaH abravIt /
   dhuryo 'hamasmi sukhināmeka evārthavarjitaḥ /	DuryaH aham-asmi suKinAm-ekaH eva-arTa-varjitaH /
   dahyamāne 'pi nagare yasya kiṃcinna dahyate // Bhmj_13.996 //	dahyamAne api nagare yasya kiMcid-na dahyate // Bhmd-_13.996 //
   saṃsāramarutaptānāṃ tṛṣṇāmūrcchitacetasām /	saMsAra-maru-taptAnAm tRzNA-mUrcCita-cetasAm /
   bheṣajaṃ paramaṃ nāma saṃtoṣāmṛtavāridaḥ // Bhmj_13.997 //	Bezajam paramam nAma saMtoza-amRta-vAridaH // Bhmd-_13.997 //
   dhanena vardhane tṛṣṇā lāvaṇeneva vāriṇā /	Danena varDane tRzNA lAvaNena-iva vAriNA /
   śoko vivṛddhatṛṣṇāyā goḥ śṛṅgamiva vardhate // Bhmj_13.998 //	SokaH vivRdDa-tRzNAyAH goH SRFgam-iva varDate // Bhmd-_13.998 //
   tāṃ tyaktvā gatasaṃsargo nirduḥkhapadamāśritaḥ /	tAm tyaktvA gata-saMsargaH nirduHKa-padam-ASritaH /
   kūrmāṅgavatsaṃhṛtecchaḥ svecchācārī vimucyate // Bhmj_13.999 //	kUrma-aFga-vat-saMhRta-icCaH sva-icCA-AcArI vimucyate // Bhmd-_13.999 //
   janakasyeti vacasā māmḍavyaḥ srastasaṃsṛtiḥ /	janakasya-iti vacasA mAmxavyaH srasta-saMsRtiH /
   brahmaprakāśamaviśaddhruvaṃ śāntamanāmayam // Bhmj_13.1000 //	brahma-prakASam-aviSat-Druvam SAntam-anAmayam // Bhmd-_13.1000 //
   ***** māṇḍavyajanakasaṃvādaḥ || 76 || *****	***** mANxavya-janaka-saMvAdaH || 76 || *****
   yatendriyecchaḥ saṃnyāsī nirbhayo janitābhayaḥ /	yata-indriya-icCaH saMnyAsI nirBayaH janita-aBayaH /
   avajñāto 'vadhūtaśca śūnyācāro 'pyanāśrayaḥ // Bhmj_13.1001 //	avajQAtaH avaDUtaH-ca SUnya-AcAraH api-anASrayaH // Bhmd-_13.1001 //
   anirviṇṇaḥ prahṛṣṭaśca jñātā maunī ca mucyate /	anirviNNaH prahRzwaH-ca jQAtA mOnI ca mucyate /
   budha ityāha hārīto viśuddhajñānasaṃśrayaḥ // Bhmj_13.1002 //	buDaH iti-Aha hArItaH viSudDa-jQAna-saMSrayaH // Bhmd-_13.1002 //
   ***** hārītagītāḥ || 77 || *****	***** hArIta-gItAH || 77 || *****
   bhraṣṭaiśvaryaḥ purā vṛtraḥ śukraṃ gurumabhāṣata /	Brazwa-ESvaryaH purA vRtraH Sukram gurum-aBAzata /
   jīvānāṃ karmabandhānāṃ tiṣṭhatāṃ pāñcabhautike /	jIvAnAm karma-banDAnAm tizWatAm pAQcaBOtike /
   paryāyeṇa bhavantyeva saṃpado vipadastathā // Bhmj_13.1003 //	paryAyeNa Bavanti-eva saMpadaH vipadaH-taTA // Bhmd-_13.1003 //
   niḥspṛho 'smi na śocāmi bhaje sāmyamanaśvaram /	niHspRhaH asmi na SocAmi Baje sAmyam-anaSvaram /
   na yāsyāmyadhunā rāgamavarṇo varṇasaṃgamāt // Bhmj_13.1004 //	na yAsyAmi-aDunA rAgam-avarNaH varNa-saMgamAt // Bhmd-_13.1004 //
   ityuktvā dānavapatiryadṛcchopagatānmuneḥ /	iti-uktvA dAnava-patiH-yadRcCA-upagatAt-muneH /
   sanatkumārādajñāsīdviṣṇuṃ kāraṇamavyayam // Bhmj_13.1005 //	sanatkumArAt-ajQAsIt-vizNum kAraNam-avyayam // Bhmd-_13.1005 //
   sa vijñāyācyutaṃ devaṃ prayayau paramāṃ gatim /	sa vijQAya-acyutam devam prayayO paramAm gatim /
   so 'yaṃ nārāyaṇaḥ kṛṣṇaḥ saṃbandhī tava pāṇḍava // Bhmj_13.1006 //	saH ayam nArAyaNaH kRzNaH saMbanDI tava pANxavaH // Bhmd-_13.1006 //
   ***** vṛtragītāḥ || 78 || *****	***** vRtra-gItAH || 78 || *****
   rājñā vṛtrakathāṃ pṛṣṭaḥ punaḥ prāha pitāmahaḥ /	rAjQA vRtra-kaTAm pRzwaH punar prAha pitAmahaH /
   purā vṛtreṇa vijito raṇe jambhanisūdanaḥ // Bhmj_13.1007 //	purA vRtreNa vijitaH raNe jamBa-nisUdanaH // Bhmd-_13.1007 //
   sa bodhito vasiṣṭhena garvajvaravimohitam /	sa boDitaH vasizWena garva-jvara-vimohitam /
   viṣṇutejo dadhadvajraṃ taṃ jaghāna mahākṛtim // Bhmj_13.1008 //	vizNu-tejaH daDat-vajram tam jaGAna mahA-AkRtim // Bhmd-_13.1008 //
   hatasya kāyādvṛtrasya brahmahatyā vinirgatā /	hatasya kAyAt-vRtrasya brahmahatyA vinirgatAH /
   muktakeśī kṛśā ghorā maladigdhā kapālinī // Bhmj_13.1009 //	muktakeSI kRSA GorA mala-digDA kapAlinI // Bhmd-_13.1009 //
   sā vidrutaṃ sahasrākṣāṃ ciramanviṣya sarvataḥ /	sA vidrutam sahasrAkzAm ciram-anvizya sarvatas /
   vilokya kaṇṭhe jagrāha niścalābhayakampitam // Bhmj_13.1010 //	vilokya kaNWe jagrAha niScala-aBaya-kampitam // Bhmd-_13.1010 //
   taṃ tayā gūḍhamākrāntaṃ cirāya caturānanaḥ /	tam tayA gUXam-AkrAntam cirAya caturAnanaH /
   vilokya kṛpayā hatyāṃ yayāce śakramuktaye // Bhmj_13.1011 //	vilokya kRpayA hatyAm yayAce Sakra-muktaye // Bhmd-_13.1011 //
   viratā brahmaṇo vākyādbrahmahatyā sureśvaram /	viratA brahmaNaH vAkyAt-brahmahatyA sureSvaram /
   tatyāja sthitimāsādya caturdhā ghoradarśanā // Bhmj_13.1012 //	tatyAja sTitim-AsAdya caturDA Gora-darSanAH // Bhmd-_13.1012 //
   yo 'gnau prajvalite yatnānna bījādikamarpayet /	yaH agnO prajvalite yatnAt-na bIja-Adikam-arpayet /
   yaḥ parvakāle viṭapicchettā yaśca rajasvalām // Bhmj_13.1013 //	yaH parva-kAle viwapicCet-tAH yaH-ca rajasvalAm // Bhmd-_13.1013 //
   kāmayecca jale yaśca kṣipecchleṣmamalādikam /	kAmayet-ca jale yaH-ca kzipet-Slezma-mala-Adikam /
   sa padaṃ brahmahatyāyāḥ svayaṃbhūrityabhāṣata // Bhmj_13.1014 //	sa padam brahmahatyAyAH svayaMBUH-iti-aBAzata // Bhmd-_13.1014 //
   ***** vṛtravadhaḥ || 79 || *****	***** vRtra-vaDaH || 79 || *****
   jvarotpattiṃ punaḥ pṛṣṭo bhīṣmaḥ pārthamabhāṣata /	jvara-utpattim punar pRzwaH BIzmaH pArTam-aBAzata /
   sumeruśṛṅge bhagavānsthito gaurīvapatiḥ purā /	sumeru-SRFge BagavAn-sTitaH gOrIva-patiH purA /
   śuśrāva yajñaṃ dakṣasya devākīrṇaṃ prajāpateḥ // Bhmj_13.1015 //	SuSrAva yajQam dakzasya deva-AkIrNam prajApateH // Bhmd-_13.1015 //
   abhāgārhe 'si kiṃ yajñeṣviti gaurīgirā haraḥ /	aBAga-arhe asi kim yajQezu-iti gOrI-girA haraH /
   anāhūtaścakārātha dakṣayajñakṣaye matim // Bhmj_13.1016 //	anAhUtaH-cakAra-aTa dakza-yajQa-kzaye matim // Bhmd-_13.1016 //
   kruddhasya tasya lālāṭasvedavārikaṇātkṣaṇāt /	krudDasya tasya lAlAwa-sveda-vAri-kaNAt-kzaNAt /
   samudyayau jvaro dīptastriśirāstāmralocanaḥ // Bhmj_13.1017 //	samudyayO jvaraH dIptaH-triSirAH-tAmra-locanaH // Bhmd-_13.1017 //
   brahmaṇā duḥsaha so 'tha vinyastaḥ kila bhāgaśaḥ /	brahmaNA duHsaha saH aTa vinyastaH kila BAgaSas /
   teṣu teṣūtkaṭo yatnādekaḥ ko nu saheta tam // Bhmj_13.1018 //	tezu tezu-utkawaH yatnAt-ekaH kaH nu saheta tam // Bhmd-_13.1018 //
   saṃtāpaṃ gajakumbheṣu parvateṣu śilājatu /	saMtApam gaja-kumBezu parvatezu SilAjatu /
   nirmokapaṭṭaṃ sarpeṣu nīlikāṃ salileṣu ca // Bhmj_13.1019 //	nirmoka-pawwam sarpezu nIlikAm salilezu ca // Bhmd-_13.1019 //
   goṣu khorakaniḥśvāsamūṣiraṃ kṣetrabhūmiṣu /	gozu Koraka-niHSvAsa-mUziram kzetra-BUmizu /
   pādarogaṃ tathāśveṣu netrarogaṃ pikeṣu ca // Bhmj_13.1020 //	pAda-rogam taTA-aSvezu netra-rogam pikezu ca // Bhmd-_13.1020 //
   meṣeṣu pittabhedaṃ ca hikkāśvāsaṃ śukeṣu ca /	mezezu pitta-Bedam ca hikkA-SvAsam Sukezu ca /
   śikhābhedaṃ mayūreṣu śramaṃ pañcānaneṣu ca // Bhmj_13.1021 //	SiKA-Bedam mayUrezu Sramam paQca-Ananezu ca // Bhmd-_13.1021 //
   janmanyante vivāhe ca manuṣyeṣu jvaraṃ tathā /	janmani-ante vivAhe ca manuzyezu jvaram taTA /
   bahudhāvasthitaṃ ghoraṃ satataṃ ca pracakṣate // Bhmj_13.1022 //	bahuDA-avasTitam Goram satatam ca pracakzate // Bhmd-_13.1022 //
   rudro 'tha vīrabhadrākhyaṃ sasarja gaṇamutkaṭam /	rudraH aTa vIraBadra-AKyam sasarja gaNam-utkawam /
   bhadrakālīṃ tathā devīṃ kālānalaśikhopamām // Bhmj_13.1023 //	BadrakAlIm taTA devIm kAla-anala-SiKA-upamAm // Bhmd-_13.1023 //
   tau gatvā cakraturyajñaṃ bahudravyaṃ prajāpateḥ /	tO gatvA cakratuH-yajQam bahu-dravyam prajApateH /
   bhinnabhinnāpaviddhāṅgaṃ nihatya mṛgarūpiṇam // Bhmj_13.1024 //	Binna-Binna-apavidDa-aFgam nihatya mRga-rUpiNam // Bhmd-_13.1024 //
   tataḥ prajāpatiḥ pūrvaṃ devāhitavināśakam /	tatas prajApatiH pUrvam deva-ahita-vinASakam /
   virūpākṣamanekākṣaṃ tryakṣaṃ yakṣapatipriyam // Bhmj_13.1025 //	virUpAkzam-aneka-akzam tryakzam yakzapati-priyam // Bhmd-_13.1025 //
   sarvātmanā sarvagataṃ sarvākāramanāmayam /	sarva-AtmanA sarva-gatam sarva-AkAram-anAmayam /
   tuṣṭāva śaṃkaraṃ dakṣo gūḍhārthairdivyanāmabhiḥ // Bhmj_13.1026 //	tuzwAva SaMkaram dakzaH gUXa-arTEH-divya-nAmaBiH // Bhmd-_13.1026 //
   namo yajñāya vijñeyatattvānubhavaśāline /	namaH yajQAya vijQeya-tattva-anuBava-SAline /
   sarvavedamayoṅkāravācyāya vṛṣaketave // Bhmj_13.1027 //	sarva-veda-maya-uFkAra-vAcyAya vRzaketave // Bhmd-_13.1027 //
   anavaccinnarūpāya vyāpine viśvamūrtaye /	anavat-cinna-rUpAya vyApine viSvamUrtaye /
   sarvataḥ pāṇiśirase namaḥ sarvāntarātmane // Bhmj_13.1028 //	sarvatas pANiSirase namaH sarva-antarAtmane // Bhmd-_13.1028 //
   ugrāyodagramahase śarvāyāgarvaśāline /	ugrAya-udagra-mahase SarvAya-agarva-SAline /
   rudrāyodagrayaśase vandyāyendubhṛte namaḥ // Bhmj_13.1029 //	rudrAya-udagra-yaSase vandyAya-indu-BRte namaH // Bhmd-_13.1029 //
   tatastuṣṭe bhagavati tryambake tripurāntake /	tatas-tuzwe Bagavati tryambake tripurAntake /
   phalaṃ yajñasahasrasya dakṣo 'labhata tadvarāt // Bhmj_13.1030 //	Palam yajQa-sahasrasya dakzaH alaBata tad-varAt // Bhmd-_13.1030 //
   ***** dakṣayajñadhvaṃsaḥ || 80 || *****	***** dakza-yajQa-DvaMsaH || 80 || *****
   kathaṃ vijitalokānāṃ bhayaṃ mṛtyornivartate /	kaTam vijita-lokAnAm Bayam mRtyoH-nivartate /
   iti prṛṣṭo narendreṇa vyājahāra pitāmahaḥ // Bhmj_13.1031 //	iti prRzwaH narendreNa vyAjahAra pitAmahaH // Bhmd-_13.1031 //
   nāradena purā pṛṣṭaḥ samaṅgaḥ sarvatattvavit /	nAradena purA pRzwaH samaFgaH sarva-tattva-vid /
   prāṇendriyajayānnūnaṃ śoko mṛtyuśca naśyati // Bhmj_13.1032 //	prANa-indriya-jayAt-nUnam SokaH mRtyuH-ca naSyati // Bhmd-_13.1032 //
   pañcendriyahitaṃ tuṣṭyai tuṣṭirutsekakāriṇī /	paQca-indriya-hitam tuzwyE tuzwiH-utseka-kAriNI /
   utseko vinipātāya saṃsārasaraṇau sadā // Bhmj_13.1033 //	utsekaH vinipAtAya saMsAra-saraNO sadA // Bhmd-_13.1033 //
   arāgamoho hṛṣṭātmā carāmyanupalakṣitaḥ /	arAga-mohaH hRzwa-AtmA carAmi-anupalakzitaH /
   aśokaścāmṛtaścāhaṃ tena nārada paśya mām // Bhmj_13.1034 //	aSokaH-ca-amRtaH-ca-aham tena nArada paSya mAm // Bhmd-_13.1034 //
   ***** samaṅganāradasaṃvādaḥ || 81 || *****	***** samaFga-nArada-saMvAdaH || 81 || *****
   śāstraniḥsaṃśayaṃ śreyo rājñā pṛṣṭo 'bravītpunaḥ /	SAstra-niHsaMSayam SreyaH rAjQA pRzwaH abravIt-punar /
   bhīṣmo yadgālavaṃ prāha nāradaḥ sarvadarśinam // Bhmj_13.1035 //	BIzmaH yat-gAlavam prAha nAradaH sarva-darSinam // Bhmd-_13.1035 //
   hite varteta bhūtānāmahaṃkāraṃ parityajet /	hite varteta BUtAnAm-ahaMkAram parityajet /
   prakhyāpayenna saṃsatsu svotkarṣaṃ paranindayā // Bhmj_13.1036 //	praKyApayet-na saMsatsu sva-utkarzam para-nindayA // Bhmd-_13.1036 //
   paiśunyaṃ laulyamālasyaṃ rātricaryāṃ ca varjayet /	pESunyam lOlyam-Alasyam rAtri-caryAm ca varjayet /
   na darpādbahubhāṣī syānnendriyāṇāṃ hitaṃ caret // Bhmj_13.1037 //	na darpAt-bahu-BAzI syAt-na-indriyANAm hitam caret // Bhmd-_13.1037 //
   nānuśocetsukhabhraṃśe kāmayeta na durlabham /	na-anuSocet-suKa-BraMSe kAmayeta na durlaBam /
   jānannapi na kurvīta kauṭilyaṃ na ca viśvaset // Bhmj_13.1038 //	jAnan=-api na kurvIta kOwilyam na ca viSvaset // Bhmd-_13.1038 //
   satāṃ saṅge matiṃ kuryātsadācārapure vaset /	satAm saFge matim kuryAt-sat-AcAra-pure vaset /
   sahasā saṃtyajetpāpaṃ na kuryādanutāpadam // Bhmj_13.1039 //	sahasA saMtyajet-pApam na kuryAt-anutApa-dam // Bhmd-_13.1039 //
   ***** nāradagālavasaṃvādaḥ || 82 || *****	***** nArada-gAlava-saMvAdaH || 82 || *****
   muktiḥ śanaiḥ kathamiti bhīṣmaḥ pṛṣṭo 'bravītpunaḥ /	muktiH SanEs kaTam-iti BIzmaH pRzwaH abravIt-punar /
   ariṣṭanemiḥ sagaraṃ yadbabhāṣe vimuktaye // Bhmj_13.1040 //	arizwanemiH sagaram yat-baBAze vimuktaye // Bhmd-_13.1040 //
   āśālatāvalayitaṃ baddhamūlamavidyayā /	ASAla-tA-valayitam badDa-mUlam-avidyayA /
   na hi pātayituṃ śaktaḥ sukhena bhavapādapam // Bhmj_13.1041 //	na hi pAtayitum SaktaH suKena Bava-pAdapam // Bhmd-_13.1041 //
   ko hi janmasahasroktāṃ vāsanābhyāsajāṃ nijām /	kaH hi janma-sahasra-uktAm vAsanA-aByAsa-jAm nijAm /
   prītitaṃ vārayituṃ śakto lalanādhanabandhuṣu // Bhmj_13.1042 //	prItitam vArayitum SaktaH lalanA-Dana-banDuzu // Bhmd-_13.1042 //
   samārūḍhaḥ śriyaṃ kāntāṃ lalanāmbhojaṣaṭūpadaḥ /	samArUXaH Sriyam kAntAm lalana-amBoja-zawu-upadaH /
   tyajeti viṣasaṃkāśaṃ ko nāma vacanaṃ pibet // Bhmj_13.1043 //	tyaja-iti viza-saMkASam kaH nAma vacanam pibet // Bhmd-_13.1043 //
   dhanaputrakalatreṣu svayamevārjiteṣvaho /	Dana-putra-kalatrezu svayam-eva-arjitezu-aho /
   avasannā vinaśyanti kṣudrāḥ kṣaudraraseṣviva // Bhmj_13.1044 //	avasannAH vinaSyanti kzudrAH kzOdra-rasezu-iva // Bhmd-_13.1044 //
   śiśūnaṃ vṛttimālokya vyastāṃ devena kalpitām /	SiSUnam vRttim-Alokya vyastAm devena kalpitAm /
   ko hi tadvartanādānairātmānamavasādayet // Bhmj_13.1045 //	kaH hi tad-vartana-AdAnEH-AtmAnam-avasAdayet // Bhmd-_13.1045 //
   paricchinnāśinaḥ kiṃ te koṭibhirbhūmisaṃcayaiḥ /	paricCinna-ASinaH kim te kowiBiH-BUmi-saMcayEH /
   na paśyasi mṛtaḥ kiṃcitko 'yaṃ sarvagrahastava // Bhmj_13.1046 //	na paSyasi mRtaH kiMcid-kaH ayam sarva-grahaH-tava // Bhmd-_13.1046 //
   kāñcane loṣṭaśakale paryaṅke pāṃsusaṃstare /	kAQcane lozwa-Sakale paryaFke pAMsu-saMstare /
   cīnāṃśuke valkale ca samānaḥ kila mucyate // Bhmj_13.1047 //	cIna-aMSuke valkale ca samAnaH kila mucyate // Bhmd-_13.1047 //
   antavatkalayansarvaṃ nirvedaṃ paramaṃ gataḥ /	antavat-kalayan-sarvam nirvedam paramam gataH /
   taṭasthaḥ sarvabhāveṣu bhavatyevābhavo naraḥ // Bhmj_13.1048 //	tawa-sTaH sarva-BAvezu Bavati-eva-aBavaH naraH // Bhmd-_13.1048 //
   gaṇayandurdaśāmante samānaḥ kāñcanāśmanoḥ /	gaNayan-durdaSAm-ante samAnaH kAQcana-aSmanoH /
   avidyāgranthibhedena mucyate nirmamaḥ sukham // Bhmj_13.1049 //	avidyA-granTi-Bedena mucyate nirmamaH suKam // Bhmd-_13.1049 //
   ***** sagarāriṣṭanemisaṃvādaḥ || 83 || *****	***** sagara-arizwa-nemi-saMvAdaH || 83 || *****
   atha śukrakathāṃ pṛṣṭo rājñā prāha suravrataḥ /	aTa Sukra-kaTAm pRzwaH rAjQA prAha sura-vrataH /
   purā yogīśvaraḥ śukro bhṛgusūnurdhanaprabhoḥ /	purA yogi-ISvaraH SukraH BRgu-sUnuH-Dana-praBoH /
   guhyakādhipaterdehaṃ praviśyākramya sarvataḥ // Bhmj_13.1050 //	guhyaka-aDipateH-deham praviSya-Akramya sarvatas // Bhmd-_13.1050 //
   dhanaṃ bhūri jahārāśu tacca duḥkhāddhanādhipaḥ /	Danam BUri jahAra-ASu tat-ca duHKAt-DanADipaH /
   pinākine dasyuvṛttaṃ vayasyāya nyavedayat // Bhmj_13.1051 //	pinAkine dasyu-vRttam vayasyAya nyavedayat // Bhmd-_13.1051 //
   kupitastripurārātirādāya bhṛgunandanam /	kupitaH-tripura-arAtiH-AdAya BRgunandanam /
   papau sa codare śaṃbhorbabhrāma vipule ciram // Bhmj_13.1052 //	papO sa ca-udare SaMBoH-baBrAma vipule ciram // Bhmd-_13.1052 //
   sa rudradhāraṇāvahnidahyamāno 'ntarasthitaḥ /	sa rudra-DAraNA-vahni-dahyamAnaH antara-sTitaH /
   ruddheṣu sarvasrotaḥsu tasya tuṣṭāva vallabhām // Bhmj_13.1053 //	rudDezu sarva-srotaHsu tasya tuzwAva vallaBAm // Bhmd-_13.1053 //
   tataḥ sa śukradvāreṇa nirgataḥ śukratāṃ yayau /	tatas sa Sukra-dvAreNa nirgataH Sukra-tAm yayO /
   satīsaṃrakṣito lebhe na ca vai pūrvavatsthitim // Bhmj_13.1054 //	satI-saMrakzitaH leBe na ca vE pUrvavat-sTitim // Bhmd-_13.1054 //
   ***** śukrotpattiḥ || 84 || *****	***** Sukra-utpattiH || 84 || *****
   śreyaḥ kimiti pṛṣṭo 'tha punarāha pitāmahaḥ /	SreyaH kim-iti pRzwaH aTa punar-Aha pitAmahaH /
   purā videhādhipatiṃ yaduvāca parāśaraḥ // Bhmj_13.1055 //	purA videha-aDipatim yat-uvAca parASaraH // Bhmd-_13.1055 //
   manoratho ratho yasya saṃyataḥ śāntiraśmibhiḥ /	manoraTaH raTaH yasya saMyataH SAnti-raSmiBiH /
   na caratyavaṭe tasya karmaṇo 'pi sukhaṃ sadā // Bhmj_13.1056 //	na carati-avawe tasya karmaNaH api suKam sadA // Bhmd-_13.1056 //
   ratyai bhogā vimūḍhānāṃ sā duḥkhāya viyoginām /	ratyE BogAH vimUXAnAm sA duHKAya viyoginAm /
   tamase duḥkhamevaiṣāṃ bandhāya mahate tamaḥ // Bhmj_13.1057 //	tamase duHKam-eva-ezAm banDAya mahate tamaH // Bhmd-_13.1057 //
   satāṃ bhogaviyogeṣu nirvedo nāma jāyate /	satAm Boga-viyogezu nirvedaH nAma jAyate /
   nirvedastapase teṣāṃ tapaḥ saṃsāraśāntaye // Bhmj_13.1058 //	nirvedaH-tapase tezAm tapaH saMsAra-SAntaye // Bhmd-_13.1058 //
   sadācārapravṛttānāṃ yathāśāstrānusāriṇām /	sat-AcAra-pravRttAnAm yaTASAstra-anusAriNAm /
   svakarmasaktamanasāṃ svayamāyānti saṃpadaḥ // Bhmj_13.1059 //	sva-karma-sakta-manasAm svayam-AyAnti saMpadaH // Bhmd-_13.1059 //
   ***** parāśaragītāḥ || 85 || *****	***** parASara-gItAH || 85 || *****
   prajāpatirhaṃsarūpī rājñā pṛṣṭo 'bravītpurā /	prajApatiH-haMsa-rUpI rAjQA pRzwaH abravIt-purA /
   krodho mṛtyuḥ kujantūnāṃ svasukhādyadi nirgataḥ // Bhmj_13.1060 //	kroDaH mRtyuH ku-jantUnAm sva-suKAt-yadi nirgataH // Bhmd-_13.1060 //
   dagdhāḥ krodhena śocanti krodhānadhā nipatanati ca /	dagDAH kroDena Socanti kroDAnaDA nipatanati ca /
   jitakrodhaḥ śasukhaṃ śete grastarāgādibandhanaḥ // Bhmj_13.1061 //	jita-kroDaH SasuKam Sete grasta-rAga-Adi-banDanaH // Bhmd-_13.1061 //
   ***** haṃsagītāḥ || 86 || *****	***** haMsa-gItAH || 86 || *****
   pṛṣṭaḥ kimakṣaramiti prāha bhīṣmo nareśvaram /	pRzwaH kim-akzaram-iti prAha BIzmaH nareSvaram /
   bhagavāñjanakaṃ pūrvaṃ vasiṣṭho yadabhāṣata // Bhmj_13.1062 //	BagavAn-janakam pUrvam vasizWaH yat-aBAzata // Bhmd-_13.1062 //
   caturdaśavidhaḥ sargo guṇāḥ karmāṇi codanāḥ /	caturdaSaviDaH sargaH guNAH karmANi codanAH /
   sarvametatkṣaraṃ vidyādakṣaraṃ paramaṃ padam // Bhmj_13.1063 //	sarvam-etat-kzaram vidyAt-akzaram paramam padam // Bhmd-_13.1063 //
   akṣarakṣarasaṅgo 'yaṃ dehidehasamāgamaḥ /	akzara-kzara-saFgaH ayam dehi-deha-samAgamaH /
   dehatāmrakalādāhe hemavaddṛśyate 'bharam // Bhmj_13.1064 //	deha-tAmra-kalA-dAhe hema-vat-dRSyate aBaram // Bhmd-_13.1064 //
   ***** vasiṣṭhajanakasaṃvādaḥ || 87 || *****	***** vasizWa-janaka-saMvAdaH || 87 || *****
   punaḥ pṛṣṭo 'vadadbhīṣmo yājñavalkyo guruḥ purā /	punar pRzwaH avadat-BIzmaH yAjQavalkyaH guruH purA /
   provāca śiṣyaṃ janakaṃ paramākṣaranirṇayam // Bhmj_13.1065 //	provAca Sizyam janakam parama-akzara-nirNayam // Bhmd-_13.1065 //
   adhyātmacintāgantavyamadhibhūte ca kāraṇam /	aDyAtma-cintA-gantavyam-aDiBUte ca kAraNam /
   guṇatrayavinirmuktamakṣaraṃ vedyavarjitam // Bhmj_13.1066 //	guNatraya-vinirmuktam-akzaram vedya-varjitam // Bhmd-_13.1066 //
   sāṃkhyayogoditaṃ śāntaṃ śāśvataṃ dhruvamavyayam /	sAMKya-yoga-uditam SAntam SASvatam Druvam-avyayam /
   nistaraṅgodadhinibhi yuktāḥ paśyanti nirbhayāḥ // Bhmj_13.1067 //	nistaraFga-udaDi-niBi yuktAH paSyanti nirBayAH // Bhmd-_13.1067 //
   sūryaprasādādvadanaṃ praviṣṭā me sarasvatī /	sUrya-prasAdAt-vadanam pravizwA me sarasvatI /
   tayāsmi vedakṛdbhūtvā sārameva padaṃ śritaḥ // Bhmj_13.1068 //	tayA-asmi veda-kRt-BUtvA sAram-eva padam SritaH // Bhmd-_13.1068 //
   ṣaṅviśo mucyate vyaktaṃ pralīnaṃ pañcaviṃśake /	zaFviSaH mucyate vyaktam pralInam paQcaviMSake /
   iti gandharvabhūpālo viśvāvasumabodhayat // Bhmj_13.1069 //	iti ganDarva-BUpAlaH viSvAvasum-aboDayat // Bhmd-_13.1069 //
   ***** yājñavalkyajanakasaṃvādaḥ || 88 || *****	***** yAjQavalkya-janaka-saMvAdaH || 88 || *****
   tiṣṭhangṛhe ko nu muktaḥ pārtheneti suravrataḥ /	tizWan-gRhe kaH nu muktaH pArTena-iti sura-vrataH /
   pṛṣṭo babhāṣe sulabhā yadūce janakaṃ purā // Bhmj_13.1070 //	pRzwaH baBAze sulaBAH yat-Uce janakam purA // Bhmd-_13.1070 //
   tridaṇḍadhāriṇī muktā sulabhā nāma bhikṣukī /	tridaNxaDAriNI muktA sulaBA nAma BikzukI /
   mithilāṃ janakaṃ draṣṭuṃ purā prāyādvihāyasā // Bhmj_13.1071 //	miTilAm janakam drazwum purA prAyAt-vihAyasA // Bhmd-_13.1071 //
   yauvanābharaṇaṃ rūpaṃ dadhatī sā sumadhyamā /	yOvana-ABaraNam rUpam daDatI sA sumaDyamA /
   dadarśa janakaṃ kāntā lāvaṇyalalitākṛtiḥ // Bhmj_13.1072 //	dadarSa janakam kAntA lAvaNya-lalita-AkRtiH // Bhmd-_13.1072 //
   tāṃ vilokya sudhāsārasiktāṅga iva maithilaḥ /	tAm vilokya suDA-sAra-sikta-aFgaH iva mETilaH /
   cakre samucitāṃ pūjāṃ tasmai pāpāsanādibhiḥ // Bhmj_13.1073 //	cakre samucitAm pUjAm tasmE pApa-Asana-AdiBiH // Bhmd-_13.1073 //
   tataḥ sukhoṣitā tatra muktāttaramupetya sā /	tatas suKa-uzitA tatra muktAttaram-upetya sA /
   sabhāyāṃ janakaṃ cakre raśmibhiḥ svīkṛtāntaram // Bhmj_13.1074 //	saBAyAm janakam cakre raSmiBiH svIkRta-antaram // Bhmd-_13.1074 //
   netrābhyāṃ cārunayanā viśantī tamalakṣitā /	netrAByAm cAru-nayanA viSantI tam-alakzitAH /
   antaraṅgā kṣaṇamabhūtsā supteva sudhānadī // Bhmj_13.1075 //	antaraFgA kzaNam-aBUt-sA suptA-iva suDA-nadI // Bhmd-_13.1075 //
   tadbhāvaspṛṣṭabhāvo 'tha babhāṣe dantakāntibhiḥ /	tad-BAva-spRzwa-BAvaH aTa baBAze danta-kAntiBiH /
   janako nirguṇāṃ kurvanvimuktāṃ hāravallarīm // Bhmj_13.1076 //	janakaH nirguNAm kurvan-vimuktAm hAravallarIm // Bhmd-_13.1076 //
   ayi cittasudhāsindhucandrikā kāsi kasya vā /	ayi citta-suDA-sinDu-candrikA kA-asi kasya vA /
   kutastvamanavadyāṅgi nayanāmṛtavarṣiṇī // Bhmj_13.1077 //	kutas-tvam-anavadya-aFgi nayana-amRta-varziNI // Bhmd-_13.1077 //
   śiṣyaḥ pañcaśikhasyāhaṃ sāṃkhyavedavido muniḥ /	SizyaH paQcaSiKasya-aham sAMKya-veda-vidaH muniH /
   vivekāstravidāṃ śreṣṭho mokṣaṃ prāpto janādhipaḥ // Bhmj_13.1078 //	viveka-astra-vidAm SrezWaH mokzam prAptaH janADipaH // Bhmd-_13.1078 //
   kirīṭī kaṅkaṇadharaśchattravyajanavāhanaḥ /	kirIwI kaFkaNa-DaraH-Cattra-vyajana-vAhanaH /
   muṇḍitecchaḥ śamāraṇyo manaḥ karmaprasādanaḥ // Bhmj_13.1079 //	muNxita-icCaH Sama-araNyaH manaH karma-prasAdanaH // Bhmd-_13.1079 //
   svāntabodhakapāle 'sminpluṣṭaṃ pañcaśikhena me /	sva-anta-boDa-kapAle asmin-pluzwam paQcaSiKena me /
   jñānabījasya sāmarthyādviṣayeṣu na jāyate // Bhmj_13.1080 //	jQAna-bIjasya sAmarTyAt-vizayezu na jAyate // Bhmd-_13.1080 //
   naikāntavāsitā śāntyai na gehaṃ bandhanāya ca /	na-ekAnta-vAsitA SAntyE na geham banDanAya ca /
   sarvatra vihitā nāma muktirnirlepacetasām // Bhmj_13.1081 //	sarvatra vihitA nAma muktiH-nirlepa-cetasAm // Bhmd-_13.1081 //
   antaḥpraveśaḥ kimayaṃ tvayā me yogataḥ kṛtaḥ /	antar-praveSaH kim-ayam tvayA me yogataH kRtaH /
   varṇagotrāśramādīnāṃ vibhedādeṣa saṃkaraḥ // Bhmj_13.1082 //	varNa-gotra-ASrama-AdInAm viBedAt-eza saMkaraH // Bhmd-_13.1082 //
   jetumicchasi cedasmānsiddho mānastadeṣa te /	jetum-icCasi ced-asmAn-sidDaH mAnaH-tat-eza te /
   ayaṃ svaśāstradoṣaśca tava spṛśasi yatparān // Bhmj_13.1083 //	ayam sva-SAstra-dozaH-ca tava spRSasi yat-parAn // Bhmd-_13.1083 //
   sarvāṅgasaṅgaṃ kuruṣe satī bhūtvā na lajjase /	sarva-aFga-saFgam kuruze satI BUtvA na lajjase /
   kāraṇaṃ brūhi subhage na mithyā vaktumarhasi // Bhmj_13.1084 //	kAraNam brUhi suBage na miTyA vaktum-arhasi // Bhmd-_13.1084 //
   iti pṛṣṭātiparuṣaṃ na dhairyātsaṃcacāla sā /	iti pRzwA-ati-paruzam na DEryAt-saMcacAla sA /
   īṣadunnamitaikabhrūrhāsapallavitādharā // Bhmj_13.1085 //	Izat-unnamita-eka-BrUH-hAsa-pallavita-aDarAH // Bhmd-_13.1085 //
   sā babhāṣe praviṣṭāpi cchāyeva purataḥ sthitā /	sA baBAze pravizwA-api cCAyA-iva puratas sTitA /
   pūrvāparahitaṃ vākyaṃ nadansajjanasaṃsadi /	pUrva-apara-hitam vAkyam nadan-sat-jana-saMsadi /
   muktaśca bhedavaktā cetyaho rājanna rājase // Bhmj_13.1086 //	muktaH-ca Beda-vaktA ca-iti-aho rAjan-na rAjase // Bhmd-_13.1086 //
   kāsi kasya kuto vā tvaṃ yadevamabhidhīyate /	kA-asi kasya kutas vA tvam yat-evam-aBiDIyate /
   tatra kiṃ na śrutaṃ kāṣṭhajantuvadguṇabhautikam // Bhmj_13.1087 //	tatra kim na Srutam kAzWa-jantu-vat-guNa-BOtikam // Bhmd-_13.1087 //
   triṃśadguṇakalākāro vyakto vyaktatvamāgataḥ /	triMSat-guNa-kalA-AkAraH vyaktaH vyakta-tvam-AgataH /
   saṃghātastattvacakrasya so 'yaṃ kasya na kasya vā // Bhmj_13.1088 //	saMGAtaH-tattva-cakrasya saH ayam kasya na kasya vA // Bhmd-_13.1088 //
   śukrasekādyavasthāstā na lakṣyante jarāvadhi /	Sukra-seka-Adi-avasTAH-tAH na lakzyante jarA-avaDi /
   dīpasyevārciṣo yātā yasya so 'yaṃ kutaḥ katham // Bhmj_13.1089 //	dIpasya-iva-arcizaH yAtAH yasya saH ayam kutas kaTam // Bhmd-_13.1089 //
   svāṅgairapi na saṃbandhaḥ saṃbandho jagatāmiva /	sva-aFgEH-api na saMbanDaH saMbanDaH jagatAm-iva /
   kimutātmani nātmānaṃ muktaḥ paśyasi bimbavat // Bhmj_13.1090 //	kim-uta-Atmani na-AtmAnam muktaH paSyasi bimba-vat // Bhmd-_13.1090 //
   vikalpaṃ pṛcchato naiṣā muktatā tava śobhate /	vikalpam pRcCataH na-ezA mukta-tA tava SoBate /
   samarārāvabhagnasya jayamāleva dantinaḥ // Bhmj_13.1091 //	samara-ArAva-Bagnasya jaya-mAlA-iva dantinaH // Bhmd-_13.1091 //
   idaṃ rājyamaparyantaṃ tiṣṭhataste vimuktatā /	idam rAjyam-aparyantam tizWataH-te vimukta-tA /
   na manye 'haṃ marutaṭe taptasyeva vitṛṣṇatā // Bhmj_13.1092 //	na manye aham maru-tawe taptasya-iva vitRzNa-tA // Bhmd-_13.1092 //
   cāmarairlolayantyeva cchattrairācchādayanti ca /	cAmarEH-lolayanti-eva cCattrEH-AcCAdayanti ca /
   vivekaṃ madakallolairharanti ca nṛṇāṃ śriyaḥ // Bhmj_13.1093 //	vivekam mada-kallolEH-haranti ca nRNAm SriyaH // Bhmd-_13.1093 //
   hatāḥ senāḥ punaryuddhe rājaputro nipātitaḥ /	hatAH senAH punar-yudDe rAja-putraH nipAtitaH /
   iti sādhāraṇairdeṣairbhūbhujāmeva duḥkhitā // Bhmj_13.1094 //	iti sADAraNEH-dezEH-BUBujAm-eva duHKitAH // Bhmd-_13.1094 //
   dhanaṃ kośe gajāḥ śāle svagṛheṣu ca mantriṇaḥ /	Danam koSe gajAH SAle sva-gRhezu ca mantriNaH /
   śayyāvibhāge mahiṣī triyāmāyāṃ tvamekakaḥ // Bhmj_13.1095 //	SayyA-viBAge mahizI triyAmAyAm tvam-ekakaH // Bhmd-_13.1095 //
   akaṅkaṇamahāraṃ ca śayyāyāṃ vartate vapuḥ /	akaFkaNa-mahAram ca SayyAyAm vartate vapuH /
   ucchvāsaśeṣo vimukhaḥ svapne dhāvasi cānyataḥ // Bhmj_13.1096 //	ucCvAsa-SezaH vimuKaH svapne DAvasi ca-anyatas // Bhmd-_13.1096 //
   bhikṣukī śūnyanilayā śūnye 'smiṃstava vigrahe /	BikzukI SUnya-nilayA SUnye asmin=-tava vigrahe /
   nivasāmi kṣapāmekāṃ kā nu te nṛpate kṣatiḥ // Bhmj_13.1097 //	nivasAmi kzapAm-ekAm kA nu te nRpate kzatiH // Bhmd-_13.1097 //
   aspṛśantī vapuste 'haṃ praviṣṭā yadi yogataḥ /	aspRSantI vapuH-te aham pravizwA yadi yogataH /
   tatkathaṃ nṛpate muktaḥ sparśaṃ vetsi sarāgavat // Bhmj_13.1098 //	tat-kaTam nRpate muktaH sparSam vetsi sa-rAga-vat // Bhmd-_13.1098 //
   varṇasaṃkarabhīroste kathaṃ pañcaśikho guruḥ /	varNa-saMkara-BIroH-te kaTam paQcaSiKaH guruH /
   vṛthā tadadhunā jātaṃ yattvayoktaṃ nareśvara // Bhmj_13.1099 //	vRTA tad-aDunA jAtam yat-tvayA-uktam nareSvara // Bhmd-_13.1099 //
   naivāṅkurasamarthaṃ me jñānabījaṃ prarohati /	na-eva-aFkura-samarTam me jQAna-bIjam prarohati /
   viṣayeṣviti tadrājansvayamuktaṃ na paśyasi // Bhmj_13.1100 //	vizayezu-iti tat-rAjan-svayam-uktam na paSyasi // Bhmd-_13.1100 //
   avibhinnā vayaṃ sarve samāśrayisamāśrayāt /	aviBinnAH vayam sarve samASrayi-samASrayAt /
   tarau latā tatra puṣpaṃ tasminṣaṭcaraṇā iva // Bhmj_13.1101 //	tarO latA tatra puzpam tasmin-zawcaraNAH iva // Bhmd-_13.1101 //
   sarvātmanā pṛthaktvaṃ cediti bhāgaṃ vipaśyasi /	sarva-AtmanA pRTaktvam ced-iti BAgam vipaSyasi /
   tadekāntavibhinnasya kasya kenātra saṃkaraḥ // Bhmj_13.1102 //	tad-ekAnta-viBinnasya kasya kena-atra saMkaraH // Bhmd-_13.1102 //
   sa tvaṃ pravṛttivimukho na ca prāpto nivṛttatām /	sa tvam pravRtti-vimuKaH na ca prAptaH nivRtta-tAm /
   triśaṅkuriva madhyastho na divaṃ na bhuvaṃ śritaḥ // Bhmj_13.1103 //	triSaFkuH-iva maDya-sTaH na divam na Buvam SritaH // Bhmd-_13.1103 //
   sarvametanmama na vā yatsarvamahameva vā /	sarvam-etat-mama na vA yat-sarvam-aham-eva vA /
   niṣṭhāmetāmanāsādya kathaṃ mukto 'si pārthiva // Bhmj_13.1104 //	nizWAm-etAm-anAsAdya kaTam muktaH asi pArTiva // Bhmd-_13.1104 //
   ityavāptopadeśārthaḥ sulabhāvacasā nṛpaḥ /	iti-avApta-upadeSa-arTaH sulaBA-vacasA nRpaH /
   na hṛṣṭo nāpahṛṣṭaśca tūṣṇīṃ nabha ivābhavat // Bhmj_13.1105 //	na hRzwaH na-apahRzwaH-ca tUzNIm naBaH iva-aBavat // Bhmd-_13.1105 //
   ***** sulabhājanakasaṃvādaḥ || 89 || *****	***** sulaBA-janaka-saMvAdaH || 89 || *****
   rājñā śukasya vairāgyaṃ bhīṣmaḥ pṛṣṭo 'bravītpunaḥ /	rAjQA Sukasya vErAgyam BIzmaH pRzwaH abravIt-punar /
   yaduvāca śukaṃ putraṃ parāśarasuto muniḥ // Bhmj_13.1106 //	yat-uvAca Sukam putram parASara-sutaH muniH // Bhmd-_13.1106 //
   putra saṃsāramaraṇau saratāmavivekinām /	putra saMsAra-maraNO saratAm-avivekinAm /
   paśya śītātapavyādhimaraṇāvadhiduḥsthitim // Bhmj_13.1107 //	paSya SIta-Atapa-vyADi-maraNa-avaDi-duHsTitim // Bhmd-_13.1107 //
   asminśarīrakusume bhṛṅgavajjīvite sthite /	asmin-SarIra-kusume BRFga-vat-jIvite sTite /
   capaleṣu ca bāveṣu tāṭasthyaṃ putra nocitam // Bhmj_13.1108 //	capalezu ca bAvezu tAwasTyam putra na-ucitam // Bhmd-_13.1108 //
   yathā likhitamevāyuḥ kṣaṇarātriṃ divaṃ tataḥ /	yaTA liKitam-eva-AyuH kzaNarAtrim divam tatas /
   koṭibhiḥ prāptakālānāṃ muhūrtamapi durlabham // Bhmj_13.1109 //	kowiBiH prApta-kAlAnAm muhUrtam-api durlaBam // Bhmd-_13.1109 //
   vāsanākṣaudrapaṭale nānābhāvarasāhṛte /	vAsanA-kzOdra-pawale nAnA-BAva-rasa-AhRte /
   svayamutpādite magnaḥ kṣudraḥ ko nāma mucyate // Bhmj_13.1110 //	svayam-utpAdite magnaH kzudraH kaH nAma mucyate // Bhmd-_13.1110 //
   aparyāptamanaḥsvecchāstyaktvā dārāndhanaṃ sutān /	aparyApta-manaH-sva-icCAH-tyaktvA dArAn-Danam sutAn /
   kālavyālasamākṛṣṭā hanta gacchanti jantavaḥ // Bhmj_13.1111 //	kAla-vyAla-samAkRzwAH hanta gacCanti jantavaH // Bhmd-_13.1111 //
   asipattravanaṃ ghoraṃ taptā vaitaraṇī nadī /	asipattravanam Goram taptA vEtaraNI nadI /
   paratroṣṇakaṭāhāśca santi gehaṃ na bāndhavāḥ // Bhmj_13.1112 //	paratra-uzNa-kawAhAH-ca santi geham na bAnDavAH // Bhmd-_13.1112 //
   na yāvadetattāruṇyaṃ galatyanupalakṣitam /	na yAvat-etat-tAruNyam galati-anupalakzitam /
   na yāsi yāvatsaṃkocaṃ jarayā taptacarmavat // Bhmj_13.1113 //	na yAsi yAvat-saMkocam jarayA tapta-carma-vat // Bhmd-_13.1113 //
   hikkāśvāsaviparyasto yāvatsvapnavilocanaḥ /	hikkA-SvAsa-viparyastaH yAvat-svapna-vilocanaH /
   kulālacakravadbhrānto na paśyasi diśo daśa // Bhmj_13.1114 //	kulAla-cakra-vat-BrAntaH na paSyasi diSaH daSa // Bhmd-_13.1114 //
   hiraṇyavarṇāṃ vasudhāṃ yāvadvīkṣya viśṛṅkhalam /	hiraNya-varNAm vasuDAm yAvat-vIkzya viSRFKalam /
   na gacchasi tamo dīrghaṃ sūcyabhedyamabāndhavaḥ // Bhmj_13.1115 //	na gacCasi tamaH dIrGam sUcyaBedyam-abAnDavaH // Bhmd-_13.1115 //
   yāvacchubhāśubhākrānto na hṛṣyasi virauṣi vā /	yAvat-SuBa-aSuBa-AkrAntaH na hRzyasi virOzi vA /
   tāvatsamādhivibudho vinivṛttabhavo bhava // Bhmj_13.1116 //	tAvat-samADi-vibuDaH vinivRtta-BavaH Bava // Bhmd-_13.1116 //
   śrutvetyavāptanirvedaḥ śukastyaktvā svamāśrayam /	SrutvA-iti-avApta-nirvedaH SukaH-tyaktvA svam-ASrayam /
   āmantrya pitarau yogī yayau śreyaḥsamādhaye // Bhmj_13.1117 //	Amantrya pitarO yogI yayO SreyaH-samADaye // Bhmd-_13.1117 //
   ***** yāvatkam || 90 || *****	***** yAvat-kam || 90 || *****
   karmamūlaṃ niśamyātha nṛṇāṃ sukṛtaduṣkṛtam /	karma-mUlam niSamya-aTa nRNAm sukRta-duzkRtam /
   rājñā śukakathāṃ paṣṭaḥ punarāha pitāmahaḥ // Bhmj_13.1118 //	rAjQA Suka-kaTAm pazwaH punar-Aha pitAmahaH // Bhmd-_13.1118 //
   karṇikāravane meroḥ purā śītāṃśuśekharaḥ /	karNikAra-vane meroH purA SItAMSu-SeKaraH /
   vijahāra haro hāraphaṇiratnāṃśupiñjaraḥ // Bhmj_13.1119 //	vijahAra haraH hAra-PaNi-ratna-aMSu-piQjaraH // Bhmd-_13.1119 //
   tatrogratapasā yukto vyāsaḥ satyavatīsutaḥ /	tatra-ugra-tapasA yuktaH vyAsaH satyavatI-sutaH /
   putrakāmo varaṃ prāpa dāsyamīti maheśvarāt // Bhmj_13.1120 //	putra-kAmaH varam prApa dAsyami-iti maheSvarAt // Bhmd-_13.1120 //
   tataḥ kālena sa munirvahnyarthamaraṇīṃ svayam /	tatas kAlena sa muniH-vahni-arTam-araNIm svayam /
   mamanthāpsarasaṃ paśyandhṛtācīmagracāriṇīm // Bhmj_13.1121 //	mamanTa-apsarasam paSyan-DRtAcIm-agra-cAriNIm // Bhmd-_13.1121 //
   tasya śukraṃ papātāśu śukībhūtāṃ vilokya tām /	tasya Sukram papAta-ASu SukIBUtAm vilokya tAm /
   araṇyāmaratasyāpi tatrāsya tanayo 'bhavat // Bhmj_13.1122 //	araNyAmaratasya-api tatra-asya tanayaH aBavat // Bhmd-_13.1122 //
   araṇyā garbhasaṃbhūtaḥ so 'bhūdvyāsasutaḥ śukaḥ /	araNyA garBa-saMBUtaH saH aBUt-vyAsa-sutaH SukaH /
   śukraḥ kamaṇḍaluṃ yasmai dyauśca daṇḍājinaṃ dadau // Bhmj_13.1123 //	SukraH kamaNxalum yasmE dyOH-ca daNxa-ajinam dadO // Bhmd-_13.1123 //
   vedānadhītya sākārānavāpya ca bṛhaspateḥ /	vedAn-aDItya sa-AkArAn-avApya ca bRhaspateH /
   tapasā brahmacaryeṇa mānyo 'bhūtsa divaukasām // Bhmj_13.1124 //	tapasA brahmacaryeNa mAnyaH aBUt-sa divOkasAm // Bhmd-_13.1124 //
   upadeśaṃ pituḥ prāpya tadgirā janakaṃ yayau /	upadeSam pituH prApya tad-girA janakam yayO /
   mokṣadharmārthanipuṇaṃ draṣṭuṃ padbhyāṃ nabhaścaraḥ // Bhmj_13.1125 //	mokza-Darma-arTa-nipuNam drazwum padByAm naBaH-caraH // Bhmd-_13.1125 //
   meruvarṣānatikramya mithilāṃ praviveśa saḥ /	meru-varzAn-atikramya miTilAm praviveSa saH /
   nivāryamāṇo 'pyakrodho dvāḥsthaiḥ paruṣavādibhiḥ // Bhmj_13.1126 //	nivAryamANaH api-akroDaH dvAHsTEH paruza-vAdiBiH // Bhmd-_13.1126 //
   paraṃ janakarājasya kakṣyādvayamatītya saḥ /	param janaka-rAjasya kakzyA-dvayam-atItya saH /
   mantripraveśitastasthau pūjito 'ntaḥpure muniḥ // Bhmj_13.1127 //	mantri-praveSitaH-tasTO pUjitaH antaHpure muniH // Bhmd-_13.1127 //
   tataḥ paryacarankāntāstamutpalavilocanāḥ /	tatas paryacaran-kAntAH-tam-utpala-vilocanAH /
   yāsāṃ smitāmṛtaiḥ kāmaḥ śivadagdho 'pi jīvati // Bhmj_13.1128 //	yAsAm smita-amRtEH kAmaH Siva-dagDaH api jIvati // Bhmd-_13.1128 //
   varāhar(ha)śayane tatra yogī dhyānaparāyaṇaḥ /	varAhar(ha)-Sayane tatra yogI DyAna-parAyaNaH /
   nināya rātriṃ prātaśca nṛpo draṣṭuṃ tamāyayau // Bhmj_13.1129 //	ninAya rAtrim prAtar-ca nRpaH drazwum tam-AyayO // Bhmd-_13.1129 //
   gurorvyāsasya tanayo janakena sa pūjitaḥ /	guroH-vyAsasya tanayaH janakena sa pUjitaH /
   ratnāsanopaviṣṭo 'tha paprāccha mithileśvaram // Bhmj_13.1130 //	ratna-Asana-upavizwaH aTa paprAcCa miTilA-ISvaram // Bhmd-_13.1130 //
   visṛṣṭo 'haṃ bhagavatā pitrā vyāsena te 'ntikam /	visRzwaH aham BagavatA pitrA vyAsena te antikam /
   gurūpadeśasaṃbandhaṃ vada jñānamanāmayam // Bhmj_13.1131 //	guru-upadeSa-saMbanDam vada jQAnam-anAmayam // Bhmd-_13.1131 //
   janakaḥ prāha śanakaiḥ kriyāsopānapaṅktibhiḥ /	janakaH prAha SanakEs kriyA-sopAna-paFktiBiH /
   āruhyoccaiḥ paraṃ dhāma visuddhaṃ śuddhacetasā // Bhmj_13.1132 //	Aruhya-uccEs param DAma visudDam SudDa-cetasA // Bhmd-_13.1132 //
   jñānānilahṛtāśeṣavikalpaghanaḍambaraḥ /	jQAna-anila-hRta-aSeza-vikalpa-Gana-xambaraH /
   dvandvatriyāmāviratau dṛśyate bodhabhāskaraḥ // Bhmj_13.1133 //	dvandva-triyAmA-viratO dRSyate boDa-BAskaraH // Bhmd-_13.1133 //
   sarvamātmani sarvatra tamātmānaṃ vilokayan /	sarvam-Atmani sarvatra tam-AtmAnam vilokayan /
   guṇatrayavinirmukto muniścarati nirmamaḥ // Bhmj_13.1134 //	guNatraya-vinirmuktaH muniH-carati nirmamaH // Bhmd-_13.1134 //
   tasyotsṛṣṭakalaṅkasya prasannāsaktacetasaḥ /	tasya-utsRzwa-kalaFkasya prasanna-Asakta-cetasaH /
   sarvatra vijito mokṣaḥ sarvakartṛpadaspṛśaḥ // Bhmj_13.1135 //	sarvatra vijitaH mokzaH sarva-kartR-pada-spRSaH // Bhmd-_13.1135 //
   spṛhāgranthiṃ puro muktvā tato rāgaṃ tataḥ śucam /	spRhA-granTim puras muktvA tatas rAgam tatas Sucam /
   ahaṃkāraparityāgādyogī brahmamayo bhavet // Bhmj_13.1136 //	ahaMkAra-parityAgAt-yogI brahma-mayaH Bavet // Bhmd-_13.1136 //
   sarvāntarātmatāṃ yātaḥ sarvajñapadamāsthitaḥ /	sarva-antarAtma-tAm yAtaH sarvajQa-padam-AsTitaH /
   yukto vimiśratāṃ yāti śaileṣu salileṣu ca // Bhmj_13.1137 //	yuktaH vimiSra-tAm yAti SElezu salilezu ca // Bhmd-_13.1137 //
   ahamityeva saṃsāro nāhamityeva tatkṣayaḥ /	aham-iti-eva saMsAraH na-aham-iti-eva tad-kzayaH /
   dehamānavirāme ca prāṇamānaṃ samāśrayet // Bhmj_13.1138 //	deha-mAna-virAme ca prANa-mAnam samASrayet // Bhmd-_13.1138 //
   bhāvasnehaṃ parityajya dehamānaṃ samāśrayet /	BAva-sneham parityajya deha-mAnam samASrayet /
   dehamānavirāme ca prāṇamānaṃ samāśrayet // Bhmj_13.1139 //	deha-mAna-virAme ca prANa-mAnam samASrayet // Bhmd-_13.1139 //
   nirasya prāṇamānaṃ ca viśvāhaṃkāramāśrayet /	nirasya prANa-mAnam ca viSva-ahaMkAram-ASrayet /
   śūnyatāṃ cintayetpaścādyayā brahmaṇi līyate // Bhmj_13.1140 //	SUnyatAm cintayet-paScAt-yayA brahmaNi lIyate // Bhmd-_13.1140 //
   ityādi mithilendrasya niśamya viśadaṃ vacaḥ /	ityAdi miTilA-indrasya niSamya viSadam vacaH /
   tamāmantrya kṛtī prāyācchukastuhinabhūdharam // Bhmj_13.1141 //	tam-Amantrya kRtI prAyAt-SukaH-tuhina-BUDaram // Bhmd-_13.1141 //
   atrāntare suramunirnārado draṣṭumāyayau /	atra-antare sura-muniH-nAradaH drazwum-AyayO /
   himācalaṃ latālāsyavilāsamaṇimandiram // Bhmj_13.1142 //	himAcalam latAla-Asya-vilAsa-maNi-mandiram // Bhmd-_13.1142 //
   vidyādharaghaṭājuṣṭanirjharodārakandaram /	vidyADara-GawA-juzwa-nirJara-udAra-kandaram /
   hemapaṅkajinīkuñjakūjanmañjuvihaṅgamam // Bhmj_13.1143 //	hema-paFkajinI-kuQja-kUjat-maQju-vihaFgamam // Bhmd-_13.1143 //
   śuko 'tha tatra pitaraṃ śiṣyānvinayaśālinaḥ /	SukaH aTa tatra pitaram SizyAn-vinaya-SAlinaH /
   adhyāpayantamabhyetya svavṛttānta nyavedayat // Bhmj_13.1144 //	aDyApayantam-aByetya sva-vRttAnta nyavedayat // Bhmd-_13.1144 //
   sumantuḥ pailasahito vaiśampāyanajaiminī /	sumantuH pEla-sahitaH vESampAyana-jEminI /
   te vyāsaśiṣyāḥ pramadātpariṣasvajire śukam // Bhmj_13.1145 //	te vyAsa-SizyAH pramadAt-parizasvajire Sukam // Bhmd-_13.1145 //
   kadācidatha yāteṣu kṛṣṇadvaipāyanaṃ gurum /	kadAcid-aTa yAtezu kRzNadvEpAyanam gurum /
   vaiśaṃpāyanamukhyeṣu samāmantrya mahītalam // Bhmj_13.1146 //	vESaMpAyana-muKyezu samAmantrya mahI-talam // Bhmd-_13.1146 //
   eka eva śukastasthau tatra dhyānaparāyaṇaḥ /	ekaH eva SukaH-tasTO tatra DyAna-parAyaNaH /
   adhīyānaḥ paraṃ brahma vyastaṃ vyāsena dhīmatā // Bhmj_13.1147 //	aDIyAnaH param brahma vyastam vyAsena DImatA // Bhmd-_13.1147 //
   atha pravāti pavane kṛte cādhyayane śukaḥ /	aTa pravAti pavane kRte ca-aDyayane SukaH /
   samīraṇagatīstāstāḥ śuśrāva guruṇoditāḥ // Bhmj_13.1148 //	samIraNa-gatIH-tAH-tAH SuSrAva guruNA-uditAH // Bhmd-_13.1148 //
   divyo vāyuḥ samānākhyastasyodānaḥ suto balī /	divyaH vAyuH samAna-AKyaH-tasya-udAnaH sutaH balI /
   vyānaśca tasya tanayaḥ khyāto 'pānaśca tatsutaḥ // Bhmj_13.1149 //	vyAnaH-ca tasya tanayaH KyAtaH apAnaH-ca tad-sutaH // Bhmd-_13.1149 //
   tatsaṃbhavaḥ prāṇanāmā teṣāṃ sapta gatikramāḥ /	tad-saMBavaH prANa-nAmA tezAm sapta gati-kramAH /
   karma caiṣāṃ bahuvidhaṃ nāmnā sadṛśamucyate // Bhmj_13.1150 //	karma ca-ezAm bahuviDam nAmnA sadRSam-ucyate // Bhmd-_13.1150 //
   pravaho nāma tadrūpo dhūmābhraprerako 'nilaḥ /	pravahaH nAma tad-rUpaH DUma-aBra-prerakaH anilaH /
   āvaho nāma pavanastaḍidvibhramakṛnmuneḥ // Bhmj_13.1151 //	AvahaH nAma pavanaH-taxit-viBrama-kRt-muneH // Bhmd-_13.1151 //
   jalaṃ vahati megheṣu yaścodīrayati grahān /	jalam vahati meGezu yaH-ca-udIrayati grahAn /
   udvaho nāma sa jñeyaḥ sarvasāgaraghasmaraḥ // Bhmj_13.1152 //	udvahaH nAma sa jQeyaH sarva-sAgara-GasmaraH // Bhmd-_13.1152 //
   vimānavāhī devānāṃ saṃgarjaḥ saṃvahābhidhaḥ /	vimAna-vAhI devAnAm saMgarjaH saMvaha-aBiDaH /
   vyomagaṅgāmbudhartā ca nivahaḥ pañcamo 'nilaḥ // Bhmj_13.1153 //	vyomagaFgA-ambu-DartA ca nivahaH paQcamaH anilaH // Bhmd-_13.1153 //
   pūrayatyamṛtenenduṃ ṣaṣṭhaḥ parivahaḥ smṛtaḥ /	pUrayati-amRtena-indum zazWaH parivahaH smRtaH /
   antyo 'ntakṛcca bhūtānāṃ ghoro vāyuḥ parāvahaḥ // Bhmj_13.1154 //	antyaH anta-kRt-ca BUtAnAm GoraH vAyuH parAvahaH // Bhmd-_13.1154 //
   sa eva vāyurniḥśvāso vahatsveteṣu no pate(ṭhe)t /	saH eva vAyuH-niHSvAsaH vahatsu-etezu no pate(We)t /
   etaduktvā nabhogaṅgāṃ kṛṣṇadvaipāyane gate // Bhmj_13.1155 //	etat-uktvA naBaH-gaFgAm kRzNadvEpAyane gate // Bhmd-_13.1155 //
   śukramekākinaṃ prītyā nāradaḥ samupāyayau /	Sukram-ekAkinam prItyA nAradaH samupAyayO /
   ādarādvyāsatanayastaṃ praṇamya sukhasthitam // Bhmj_13.1156 //	AdarAt-vyAsa-tanayaH-tam praNamya suKa-sTitam // Bhmd-_13.1156 //
   apṛcchadaihikaṃ śreyaḥ pṛṣṭastena sa cābravīt /	apRcCat-Ehikam SreyaH pRzwaH-tena sa ca-abravIt /
   vidyācakṣustapaḥ satyaṃ tyāgarāgau sukhāsukhe // Bhmj_13.1157 //	vidyA-cakzuH-tapaH satyam tyAga-rAgO suKa-asuKe // Bhmd-_13.1157 //
   krodhaśca mṛtyurityetadyo vetti na sa śocati /	kroDaH-ca mRtyuH-iti-etat-yaH vetti na sa Socati /
   ahiṃsā dhāma dharmasya duḥkhasyāyatanaṃ spṛhā // Bhmj_13.1158 //	ahiMsA DAma Darmasya duHKasya-Ayatanam spRhA // Bhmd-_13.1158 //
   saṅgatyāgaḥ padaṃ mukterbhogābhyāso gṛhaṃ śucaḥ /	saFga-tyAgaH padam mukteH-Boga-aByAsaH gRham SucaH /
   viprayoge mahāñśoṣastāpakṛdyaiḥ prajāyate // Bhmj_13.1159 //	viprayoge mahAn-SozaH-tApa-kRt-yEH prajAyate // Bhmd-_13.1159 //
   āpātaramaṇīyāṃstānbhāvānsādhurna cintayet /	ApAta-ramaNIyAn=-tAn-BAvAn-sADuH-na cintayet /
   bahu manyena na dhanaṃ saṃtoṣaṃ śamamāsthitaḥ // Bhmj_13.1160 //	bahu manyena na Danam saMtozam Samam-AsTitaH // Bhmd-_13.1160 //
   saṃsārasāravaicitryaṃ gaṇayanbahubādhakam /	saMsAra-sAra-vEcitryam gaNayan-bahu-bADakam /
   na vismayaṃ na saṃtāpaṃ vānurāgaṃ bhajeta ca // Bhmj_13.1161 //	na vismayam na saMtApam vA-anurAgam Bajeta ca // Bhmd-_13.1161 //
   alasā dīrghasūtrāśca dṛśyante vibhavairyutāḥ /	alasAH dIrGasUtrAH-ca dRSyante viBavEH-yutAH /
   īhamānāśca dakṣāśca na kvaciddhanabhāginaḥ // Bhmj_13.1162 //	IhamAnAH-ca dakzAH-ca na kvacid-Dana-BAginaH // Bhmd-_13.1162 //
   anicchatāṃ saṃtatiṃ ca jāyante bahavaḥ sutāḥ /	anicCatAm saMtatim ca jAyante bahavaH sutAH /
   labhante putrakāmāśca pātaṃ vā naiva vā sutam // Bhmj_13.1163 //	laBante putra-kAmAH-ca pAtam vA na-eva vA sutam // Bhmd-_13.1163 //
   durjarāḥ sahasā yasmiñjīryante kṣipramāsthitāḥ /	durjarAH sahasA yasmin-jIryante kzipram-AsTitAH /
   tasminnevodare garbho māsāndaśa vivardhate // Bhmj_13.1164 //	tasmin=-eva-udare garBaH mAsAn-daSa vivarDate // Bhmd-_13.1164 //
   vyādhidagdhā vipadyante narā vaidyaśatairvṛtāḥ /	vyADi-dagDAH vipadyante narAH vEdya-SatEH-vRtAH /
   rogānatitarantyanye rathyākardamaśāyinaḥ // Bhmj_13.1165 //	rogAn-atitaranti-anye raTyA-kardama-SAyinaH // Bhmd-_13.1165 //
   rūpabuddhivihīnānāṃ dāsāḥ svākṛtayo budhāḥ /	rUpa-budDi-vihInAnAm dAsAH sva-AkRtayaH buDAH /
   śocantyanyatra vidhavā gatabhāryāstathā kvacit // Bhmj_13.1166 //	Socanti-anyatra viDavAH gata-BAryAH-taTA kvacid // Bhmd-_13.1166 //
   ityevaṃ vividhāṃ māyāṃ kalayannakhilāṃ dhiyā /	iti-evam viviDAm mAyAm kalayan=-aKilAm DiyA /
   bhavasvabhāvavairī syānna tu sajjeta paṇḍitaḥ // Bhmj_13.1167 //	Bava-svaBAva-vErI syAt-na tu sajjeta paNxitaH // Bhmd-_13.1167 //
   nāradeneti kathitaṃ niśamya vyāsanandanaḥ /	nAradena-iti kaTitam niSamya vyAsa-nandanaH /
   dhyāyansaṃsārasaraṇiṃ nirvedānna dhṛtiṃ yayau // Bhmj_13.1168 //	DyAyan-saMsAra-saraNim nirvedAt-na DRtim yayO // Bhmd-_13.1168 //
   sarvatyāgadhṛtodyogaḥ sa samāmantrya nāradam /	sarva-tyAga-DRta-udyogaH sa samAmantrya nAradam /
   vyāsametya sarittīre vavande harṣanirbhaḥ // Bhmj_13.1169 //	vyAsam-etya sarit-tIre vavande harza-nirBaH // Bhmd-_13.1169 //
   tasmai nivedya vinayānnirvedaṃ gatavāsanaḥ /	tasmE nivedya vinayAt-nirvedam gata-vAsanaH /
   pradakṣiṇīkṛtya guruṃ gantumabhyudyayau śukaḥ // Bhmj_13.1170 //	pradakziNIkRtya gurum gantum-aByudyayO SukaH // Bhmd-_13.1170 //
   kṣaṇaṃ putra pratīkṣakha yāvattvaddarśanāmṛtaiḥ /	kzaNam putra pratIkzaKa yAvat-tvad-darSana-amRtEH /
   prīṇāmi nirbharaṃ cetastamityūce pitā tataḥ // Bhmj_13.1171 //	prINAmi nirBaram cetaH-tam-iti-Uce pitA tatas // Bhmd-_13.1171 //
   nirakṣepaḥ sa gatvātha samāruhya gireḥ śiraḥ /	nirakzepaH sa gatvA-aTa samAruhya gireH SiraH /
   niḥśabdaḥ sa same deśe sarvajñaḥ samupāviśat // Bhmj_13.1172 //	niHSabdaH sa same deSe sarvajQaH samupAviSat // Bhmd-_13.1172 //
   ullaṅghanākrameṇaiva granthibandhānvimucya saḥ /	ullaFGana-AkrameNa-eva granTibanDAn-vimucya saH /
   tejasyekarase tejo dhṛtvā hemnīva kāñcanam // Bhmj_13.1173 //	tejasi-ekarase tejaH DRtvA hemni-iva kAQcanam // Bhmd-_13.1173 //
   raviṃ vāyuṃ jalaṃ bhūmiṃ praviśya gaganaṃ tathā /	ravim vAyum jalam BUmim praviSya gaganam taTA /
   viśvāviṣkārakalayā śūnyāśūnyasamāśrayaḥ // Bhmj_13.1174 //	viSva-AvizkAra-kalayA SUnya-aSUnya-samASrayaH // Bhmd-_13.1174 //
   vihasyotpatya sahasā saśarīro 'pyadehavat /	vihasya-utpatya sahasA sa-SarIraH api-adeha-vat /
   samīravadasaktāṅgaḥ khe yayau vainateyavat // Bhmj_13.1175 //	samIra-vat-asakta-aFgaH Ke yayO vEnateya-vat // Bhmd-_13.1175 //
   taṃ prāptaṃ paramāṃ siddhiṃ devagandharvayoṣitaḥ /	tam prAptam paramAm sidDim deva-ganDarva-yozitaH /
   avākiranpuṣpavarṣaiḥ sarve ca vyomacāriṇaḥ // Bhmj_13.1176 //	avAkiran-puzpa-varzEH sarve ca vyoma-cAriNaH // Bhmd-_13.1176 //
   so 'bravīddevatāḥ sarvā vicinvānasya māṃ pituḥ /	saH abravIt-devatAH sarvAH vicinvAnasya mAm pituH /
   pralāpinaḥ prativaco deyaṃ sarvābhirāśrame // Bhmj_13.1177 //	pralApinaH prativacaH deyam sarvABiH-ASrame // Bhmd-_13.1177 //
   ityuktvā sa samullaṅghya kṣipramaṣṭavidhaṃ tamaḥ /	iti-uktvA sa samullaFGya kzipram-azwaviDam tamaH /
   tyaktvā rajaḥ saptavidhaṃ sattvaṃ cotsṛjya kevalam // Bhmj_13.1178 //	tyaktvA rajaH saptaviDam sattvam ca-utsRjya kevalam // Bhmd-_13.1178 //
   ulkāpātaiḥ sa digdāhaiḥ kampite bhuvanatraye /	ulkA-pAtEH sa digdAhEH kampite Buvanatraye /
   nirvyañjanaṃ nirguṇaṃ ca brāhmaṃ tejaḥ samāviśat // Bhmj_13.1179 //	nirvyaQjanam nirguNam ca brAhmam tejaH samAviSat // Bhmd-_13.1179 //
   sa vrajanvipulāyāmaṃ dviśṛṅgaṃ divyabhūdharam /	sa vrajan-vipula-AyAmam dvi-SRFgam divya-BUDaram /
   dvidhā vyadhādalagnāṅgastato devāḥ svayaṃ yayuḥ // Bhmj_13.1180 //	dviDA vyaDAt-alagna-aFgaH-tatas devAH svayam yayuH // Bhmd-_13.1180 //
   atha mandākinītīre kacatkāñcanapaṅkaje /	aTa mandAkinI-tIre kacat-kAQcana-paFkaje /
   utphullodāramandārapārijātamanohare // Bhmj_13.1181 //	utPulla-udAra-mandAra-pArijAta-manohare // Bhmd-_13.1181 //
   snānakelīratā loladṛśastridaśayoṣitaḥ /	snAna-kelI-ratAH lola-dRSaH-tridaSa-yozitaH /
   hemakumbhopamakucāḥ pīnoruśroṇimaṇḍalāḥ // Bhmj_13.1182 //	hema-kumBa-upama-kucAH pIna-Uru-SroNi-maNxalAH // Bhmd-_13.1182 //
   śyāmaromalatākāntatanumadhyā vivāsasaḥ /	SyAma-roma-latA-kAnta-tanu-maDyAH vivAsasaH /
   vītarāgaṃ śukaṃ dṛṣṭvā tasthurvismayaniścalāḥ // Bhmj_13.1183 //	vIta-rAgam Sukam dRzwvA tasTuH-vismaya-niScalAH // Bhmd-_13.1183 //
   taṃ kāmakañcukottīrṇaṃ tāḥ samunmuktakañcukāḥ /	tam kAma-kaQcuka-uttIrNam tAH samunmukta-kaQcukAH /
   kāntaṃ dadṛśurekāgramasaṃkocakuñcitāḥ // Bhmj_13.1184 //	kAntam dadRSuH-ekAgram-asaMkoca-kuQcitAH // Bhmd-_13.1184 //
   vātaskandhānatikramya yāte tasminsutapriyaḥ /	vAta-skanDAn-atikramya yAte tasmin-suta-priyaH /
   tamanveṣṭuṃ samabhyāyādvyāsastūrṇaṃ vihāyasā // Bhmj_13.1185 //	tam-anvezwum samaByAyAt-vyAsaH-tUrNam vihAyasA // Bhmd-_13.1185 //
   hā putreti piturvācaṃ śrutvā sarvāntarātmatām /	hA putra-iti pituH-vAcam SrutvA sarva-antarAtma-tAm /
   avāptaḥ śuddhacinmātro bhoḥśabdamakarocchukaḥ // Bhmj_13.1186 //	avAptaH SudDa-cit-mAtraH BoH-Sabdam-akarot-SukaH // Bhmd-_13.1186 //
   śūnyākārasya śabdena tasya pratiravaṃ nagāḥ /	SUnya-AkArasya Sabdena tasya pratiravam nagAH /
   cakruḥ saiva sthitirabhūtpratiśrutvā sa bhūbhṛtām // Bhmj_13.1187 //	cakruH sA-eva sTitiH-aBUt-pratiSrutvA sa BUBRtAm // Bhmd-_13.1187 //
   līne tataḥ pare dhāmni śuke tanayavatsalaḥ /	lIne tatas pare DAmni Suke tanaya-vatsalaH /
   vyāso nyaṣīdaddyusarittīre hemaśilātale // Bhmj_13.1188 //	vyAsaH nyazIdat-dyusarit-tIre hema-SilA-tale // Bhmd-_13.1188 //
   taṃ dṛṣṭvāpsaraso vārikrīḍāsaktāḥ parasparam /	tam dRzwvA-apsarasaH vAri-krIxA-saktAH parasparam /
   gātre nidhāya vāsāṃsi hriyā saṃkocamāyayuḥ // Bhmj_13.1189 //	gAtre niDAya vAsAMsi hriyA saMkocam-AyayuH // Bhmd-_13.1189 //
   tataḥ śokasamākrāntaṃ tamapi jñānabhāskaram /	tatas Soka-samAkrAntam tam-api jQAna-BAskaram /
   sametyāśvāsya vidadhe vītaśokaṃ śivaḥ svayam // Bhmj_13.1190 //	sametya-ASvAsya vidaDe vIta-Sokam SivaH svayam // Bhmd-_13.1190 //
   ***** śukātipātanam || 91 || *****	***** Suka-atipAtanam || 91 || *****
   eka eva paro devaḥ ko vedya iti bhūbhujā /	ekaH eva paraH devaH kaH vedyaH iti BUBujA /
   pṛṣṭo 'bravīcchāntanavo dhyātvā nārāyaṇaṃ hṛdi // Bhmj_13.1191 //	pRzwaH abravIt-SAntanavaH DyAtvA nArAyaNam hRdi // Bhmd-_13.1191 //
   nāradena purābhyetya badaryāśramamīśvaraḥ /	nAradena purA-aByetya badaryASramam-ISvaraH /
   nārāyaṇo darśanāya prārthitastamabhāṣata // Bhmj_13.1192 //	nArAyaNaH darSanAya prArTitaH-tam-aBAzata // Bhmd-_13.1192 //
   viṣṇoravyaktarūpasya caturdhā vyaktarūpiṇaḥ /	vizNoH-avyakta-rUpasya caturDA vyakta-rUpiNaH /
   icchāmātrasamunmeṣo naraścāhaṃ ca nārada // Bhmj_13.1193 //	icCA-mAtra-samunmezaH naraH-ca-aham ca nArada // Bhmd-_13.1193 //
   ekāyanairekadevairakavratadharaiḥ sadā /	ekAyanEH-eka-devEraka-vrata-DarEH sadA /
   sa vibhurdṛśyate yuktairjñānanirdhūtakalmaṣaiḥ // Bhmj_13.1194 //	sa viBuH-dRSyate yuktEH-jQAna-nirDUta-kalmazEH // Bhmd-_13.1194 //
   śvetadvīpamito gatvā viṣṇurūpānanāmayān /	SvetadvIpam-itas gatvA vizNu-rUpAn-ana-AmayAn /
   viṣṇudhyānaparāñśubhrānpaśya śrīvatsalakṣaṇān // Bhmj_13.1195 //	vizNu-DyAna-parAn-SuBrAn-paSya SrIvatsa-lakzaNAn // Bhmd-_13.1195 //
   iti śrutvā munirabhūttaccittastatparāyaṇaḥ /	iti SrutvA muniH-aBUt-tad-cittaH-tad-parAyaNaH /
   prayayau ca paraṃ draṣṭuṃ kāraṇaṃ viṣṇumavyayam // Bhmj_13.1196 //	prayayO ca param drazwum kAraNam vizNum-avyayam // Bhmd-_13.1196 //
   ekatena dvitenāpi tritena ca tapasvinā /	ekatena dvitena-api tritena ca tapasvinA /
   vastrayajñasadasyairyaḥ śvetadvīpe purā stutaḥ // Bhmj_13.1197 //	vastra-yajQa-sadasyEH-yaH SvetadvIpe purA stutaH // Bhmd-_13.1197 //
   śvetadvīpaṃ samāsādya nārado rucirānnarān /	SvetadvIpam samAsAdya nAradaH rucirAn-narAn /
   dadarśa śaśikarpūratuṣārarajatāprabhān // Bhmj_13.1198 //	dadarSa SaSi-karpUra-tuzAra-rajata-apraBAn // Bhmd-_13.1198 //
   tānprāṇamya sa sattvasthairmanasā taiśca vanditaḥ /	tAn-prANamya sa sattva-sTEH-manasA tEH-ca vanditaH /
   divyairmantrapadairviṣṇuṃ tuṣṭāva racitāñjaliḥ // Bhmj_13.1199 //	divyEH-mantra-padEH-vizNum tuzwAva racita-aQjaliH // Bhmd-_13.1199 //
   oṃ jaya ajita avyaya aprameya ananta acyuta aparimita acala acintya	om jaya ajita avyaya aprameya ananta acyuta aparimita acala acintya
   apratihata abhava mahāvibhava niratiśaya nirañjana nirlepa niṣprapañca	apratihata aBava mahA-viBava niratiSaya niraQjana nirlepa nizprapaQca
   nirupama nirvikāra nirguṇa nityodita viśva viśvarūpa viśveśvara	nirupama nirvikAra nirguNa nitya-udita viSva viSvarUpa viSveSvara
   viśvasamuddharaṇa śuddhasūkṣma dhrunava śāśvata śānta saṃvitsvarūpa	viSva-samudDaraNa SudDa-sUkzma Drunava SASvata SAnta saMvid-svarUpa
   paramānandamandira bhaktimandākinīmarāla svecchāśaktivyaktīkṛtanijaprasāra	parama-Ananda-mandira Bakti-mandAkinI-marAla sva-icCA-Sakti-vyaktIkRta-nija-prasAra
   lakṣmīlatāvasanta madhuvadhūgaṇḍapāṇḍitākhaṇḍala	lakzmI-latA-vasanta maDu-vaDU-gaNxa-pANxita-AKaNxala
   kaustubhaprabhāracitakamalākucakuṅkumabhaṅga	kOstuBa-praBA-racita-kamala-Akuca-kuFkuma-BaFga
   apariṣvaṅgasaṅgamākulīkṛtasvarbhānubhāminīloka	aparizvaFga-saFgam-AkulIkRta-svarBAnu-BAminI-loke-
   daṃṣṭrendukalālekhāyitavasudhābhirāmamahāvarāha	daMzwra-indu-kalA-leKAyita-vasuDA-aBirAma-mahAvarAha
   hiraṇyakaśipukānanadavānala vāmanalīlāsaṃpadavāmanīkṛtasuraiśvarya	hiraNyakaSipu-kAnana-dava-anala vAmana-lIlA-saMpada-vAmanIkRta-sura-ESvarya
   caraṇanakhamayūkhāyitasvarvāhinīpravāha	caraNa-naKa-mayUKAyita-svar-vAhinI-pravAha
   kṣatrakṣayādhvaroddīpitakuṭhārānala daśavadanavadanakandukavinodānandita	kzatra-kzaya-aDvara-uddIpita-kuWAra-anala daSa-vadana-vadana-kandu-kavinoda-Anandita
   kāliyakulakamalinīkuñjara rukmiṇīkapoladantapattrīkṛtapāñcajanyaprabhāpura	kAliya-kula-kamalinI-kuQjara rukmiNI-kapola-danta-pattrIkRta-pAQcajanya-praBApura
   vidrumadrumāyitakaiṭabharudhirāruṇorustambha	vidrumadru-mAyita-kEwaBa-ruDira-aruNa-uru-stamBa
   brahmapadmapadmākaraturagamukhakhalīnakhanakhanāyamānasāmavedoccāra |	brahma-padma-padma-Akara-turaga-muKa-KalI-naKa-naKanAyamAna-sAmaveda-uccAra |
   ityādibhiḥ stutiśatairdivyairguhyaiśca nāmabhiḥ /	ityAdiBiH stuti-SatEH-divyEH-guhyEH-ca nAmaBiH /
   nānāvarṇaṃ tato 'paśyajjayotīrūpaṃ sanātanam // Bhmj_13.1200 //	nAnA-varNam tatas apaSyat-jayotIrUpam sanAtanam // Bhmd-_13.1200 //
   jitantādyena mantreṇa stūyamānaṃ sitairnaraiḥ /	jitanta-Adyena mantreNa stUyamAnam sitEH-narEH /
   taṃ viśvavyāpinaṃ dṛṣṭvā kṛtakṛtyo yayau muniḥ // Bhmj_13.1201 //	tam viSva-vyApinam dRzwvA kRtakRtyaH yayO muniH // Bhmd-_13.1201 //
   ityevaṃ nāradādanyo na dadarśa tamīśvaram /	iti-evam nAradAt-anyaH na dadarSa tam-ISvaram /
   so 'vyaktaḥ paramo viṣṇurbhūtānāṃ prabhavo 'vyayaḥ /	saH avyaktaH paramaH vizNuH-BUtAnAm praBavaH avyayaH /
   anādinidhanaḥ śuddho vedyaḥ sūkṣmo nirañjanaḥ // Bhmj_13.1202 //	anAdi-niDanaH SudDaH vedyaH sUkzmaH niraQjanaH // Bhmd-_13.1202 //
   ***** nārāyaṇīyam || 92 || *****	***** nArAyaNIyam || 92 || *****
   nivṛttadharmamākarṇya śāntaye dharmajanmanā /	nivRtta-Darmam-AkarNya SAntaye Darma-janmanA /
   punarāśramiṇāṃ dharmaṃ pṛṣṭaḥ prāha suravrataḥ // Bhmj_13.1203 //	punar-ASramiNAm Darmam pRzwaH prAha sura-vrataH // Bhmd-_13.1203 //
   gaṅgātīre dvijaḥ kaścidatithiṃ gṛhamāgatam /	gaFgA-tIre dvijaH kaScid-atiTim gRham-Agatam /
   kimagryaṃ sarvadharmāṇāmityapṛcchadudāradhīḥ // Bhmj_13.1204 //	kim-agryam sarva-DarmANAm-iti-apRcCat-udAra-DIH // Bhmd-_13.1204 //
   padmo nāma mahānnāgo naimiṣe gomatītaṭe /	padmaH nAma mahAn-nAgaH nEmize gomatI-tawe /
   sa jānātīti vipreṇa sa pṛṣṭo 'tithirabravīt // Bhmj_13.1205 //	sa jAnAti-iti vipreNa sa pRzwaH atiTiH-abravIt // Bhmd-_13.1205 //
   tatastadvacasā gatvā gomatītīramagryajaḥ /	tatas-tad-vacasA gatvA gomatI-tIram-agrya-jaH /
   vāreṇa sūryarathagaṃ na dadarśa bhujaṅgamam // Bhmj_13.1206 //	vAreNa sUrya-raTa-gam na dadarSa BujaFgamam // Bhmd-_13.1206 //
   sthitvā tatra nirāhāro dināni katiciddvijaḥ /	sTitvA tatra nirAhAraH dinAni katicid-dvijaH /
   nāgaṃ dadarśa taṃ prāptaṃ dṛṣṭvā papraccha kautukam // Bhmj_13.1207 //	nAgam dadarSa tam prAptam dRzwvA papracCa kOtukam // Bhmd-_13.1207 //
   brūhi tāvadidaṃ nāga tvayā ravirathasthitau /	brUhi tAvat-idam nAga tvayA ravi-raTa-sTitO /
   divi dṛṣṭaṃ kimāścaryaṃ paścāddharma pravakṣyasi // Bhmj_13.1208 //	divi dRzwam kim-AScaryam paScAt-Darma pravakzyasi // Bhmd-_13.1208 //
   ityākarṇyābravīnnāgo dṛṣṭaṃ mārtaṇḍavartmani /	iti-AkarNya-abravIt-nAgaH dRzwam mArtaNxavartmani /
   rathasya cakraṃ vāreṇa balena vahatā mayā // Bhmj_13.1209 //	raTasya cakram vAreNa balena vahatA mayA // Bhmd-_13.1209 //
   aṃśuśākhāsahasreṣu raveḥ śakunayo yathā /	aMSu-SAKA-sahasrezu raveH SakunayaH yaTA /
   tiṣṭhanti devāḥ siddhāśca munayaśceti kautukam // Bhmj_13.1210 //	tizWanti devAH sidDAH-ca munayaH-ca-iti kOtukam // Bhmd-_13.1210 //
   karairgṛhītvā tyajati payo bhūmau praviśya ca /	karEH-gRhItvA tyajati payaH BUmO praviSya ca /
   paśyatyalakṣitaḥ sarvaṃ bhagavāniti kautukam // Bhmj_13.1211 //	paSyati-alakzitaH sarvam BagavAn-iti kOtukam // Bhmd-_13.1211 //
   sa bhittvā maṇḍalaṃ bhānostejasyeva samāviśat /	sa BittvA maNxalam BAnoH-tejasi-eva samAviSat /
   tejastejasi saṃlīnaṃ dṛṣṭvāsmābhirdivākaraḥ /	tejaH-tejasi saMlInam dRzwvA-asmABiH-divAkaraH /
   pṛṣṭaḥ ko 'yamiti śrīmānharṣapūrṇo 'bravīdraviḥ // Bhmj_13.1212 //	pRzwaH kaH ayam-iti SrImAn-harza-pUrNaH abravIt-raviH // Bhmd-_13.1212 //
   sa bhittvā maṇḍalaṃ bhānostejasyeva samāviśat /	sa BittvA maNxalam BAnoH-tejasi-eva samAviSat /
   tejastejasi saṃlīnaṃ dṛṣṭvāsmābhirdivākaraḥ /	tejaH-tejasi saMlInam dRzwvA-asmABiH-divAkaraH /
   pṛṣṭaḥ ko 'yamiti śrīmānhar,pūrṇo 'bravīdraviḥ // Bhmj_13.1213 //	pRzwaH kaH ayam-iti SrImAn-har,pUrNaH abravIt-raviH // Bhmd-_13.1213 //
   uñchavṛttirayaṃ siddhaḥ kāpotīṃ vṛttimāśritaḥ /	uQCa-vRttiH-ayam sidDaH kApotIm vRttim-ASritaH /
   madīyaṃ dhāma yāto 'sāvityetadapi kautukam // Bhmj_13.1214 //	madIyam DAma yAtaH asO=-iti-etat-api kOtukam // Bhmd-_13.1214 //
   śrutveti nāgādvipro 'bhūtpraharṣavikacānanaḥ /	SrutvA-iti nAgAt-vipraH aBUt-praharza-vikaca-AnanaH /
   avāntarakathāvāptasvābhidheyopadeśavāk // Bhmj_13.1215 //	avAntara-kaTA-avApta-sva-aBiDeya-upadeSa-vAc // Bhmd-_13.1215 //
   āmantrya pannagaṃ vipro vidhāya cyavanaṃ gurum /	Amantrya pannagam vipraH viDAya cyavanam gurum /
   uñchavrato yayau siddhiṃ gīyamānaḥ surairdivi // Bhmj_13.1216 //	uQCa-vrataH yayO sidDim gIyamAnaH surEH-divi // Bhmd-_13.1216 //
   cyavanānnāradenaitattasmājjambhaladviṣā /	cyavanAt-nAradena-etat-tasmAt-jamBala-dvizAH /
   śakrācca vasubhistebhyo mayā mattastvayā śrutam // Bhmj_13.1217 //	SakrAt-ca vasuBiH-teByaH mayA mattaH-tvayA Srutam // Bhmd-_13.1217 //
   ***** mokṣadharmāḥ || 93 || *****	***** mokza-DarmAH || 93 || *****
   śamaṃ vividhamākarṇya dharmarājaḥ pitāmaham /	Samam viviDam-AkarNya DarmarAjaH pitAmaham /
   babhāṣe śokavivaśaścintayanbāndhavakṣayam // Bhmj_13.1218 //	baBAze Soka-vivaSaH-cintayan-bAnDava-kzayam // Bhmd-_13.1218 //
   aho batāhaṃ saṃsāre dhuryaḥ kilbiṣakāriṇām /	aho bata-aham saMsAre DuryaH kilbiza-kAriNAm /
   sarvasvajanasaṃhāre nīto daivena hetutām // Bhmj_13.1219 //	sarva-sva-jana-saMhAre nItaH dEvena hetu-tAm // Bhmd-_13.1219 //
   jāyeta mādṛśaḥ ko 'nyaḥ sadṛśo mama duṣkṛtī /	jAyeta mAdRSaH kaH anyaH sadRSaH mama duzkRtI /
   pitāmaha śarairyastvāṃ ghātayitvā nirīkṣate // Bhmj_13.1220 //	pitAmaha SarEH-yaH-tvAm GAtayitvA nirIkzate // Bhmd-_13.1220 //
   dhanyaḥ suyodhanastāta dhiṅ māṃ puṇyairnirākṛtam /	DanyaH suyoDanaH-tAta Dik mAm puNyEH-nirAkRtam /
   banadhūnāṃ tvatpradhānānāṃ yaḥ kṣaye sākṣitāṃ gataḥ // Bhmj_13.1221 //	banaDUnAm tvad-praDAnAnAm yaH kzaye sAkzi-tAm gataH // Bhmd-_13.1221 //
   śaiśave kṣaumavasanaṃ yasyāṅke laḍatā mayā /	SESave kzOma-vasanam yasya-aFke laxatA mayA /
   mlāpitaṃ rājyalubdhena sa eva nihato bhavān // Bhmj_13.1222 //	mlApitam rAjya-lubDena saH eva nihataH BavAn // Bhmd-_13.1222 //
   śrutvā yudhiṣṭhireṇaitadvaktuṃ śantanunandanaḥ /	SrutvA yuDizWireNa-etat-vaktum Santanu-nandanaH /
   tamūce mā kṛthāḥ putra mithyaivānuśayavyathām // Bhmj_13.1223 //	tam-Uce mA kRTAH putra miTyA-eva-anuSaya-vyaTAm // Bhmd-_13.1223 //
   paratantramidaṃ sarvaṃ jagatsvayamanīśvaram /	paratantram-idam sarvam jagat-svayam-anISvaram /
   svakarmamudrito lokaḥ prāpnotyeva bhavābhavam // Bhmj_13.1224 //	sva-karma-mudritaH lokaH prApnoti-eva Bava-aBavam // Bhmd-_13.1224 //
   brāhmaṇī gautamī nāma putrakaṃ putravatsalā /	brAhmaNI gOtamI nAma putrakam putra-vatsalA /
   daṣṭaṃ dadarśa sarpeṇa gatāsuṃ kānane purā // Bhmj_13.1225 //	dazwam dadarSa sarpeNa gatAsum kAnane purA // Bhmd-_13.1225 //
   tāṃ dṛṣṭvā putraśokārtāṃ lubdhakor'junakābhidhaḥ /	tAm dRzwvA putra-Soka-ArtAm lubDakor-ajunaka-aBiDaH /
   baddhvā taṃ sarpamādāya jagādābhyetya gautamīm // Bhmj_13.1226 //	badDvA tam sarpam-AdAya jagAda-aByetya gOtamIm // Bhmd-_13.1226 //
   ayaṃ putrasya te hantā mayā baddho bhujaṅgamaḥ /	ayam putrasya te hantA mayA badDaH BujaFgamaH /
   brūhi yāvatkṣipāmyenaṃ vahnau śastreṇa hanmi vā // Bhmj_13.1227 //	brUhi yAvat-kzipAmi-enam vahnO SastreNa hanmi vA // Bhmd-_13.1227 //
   śrutvaitallubdhakavaco vivignā prāha gautamī /	SrutvA-etat-lubDaka-vacaH vivignA prAha gOtamI /
   varākaḥ pannago nāyamajñānādvadharmahati // Bhmj_13.1228 //	varAkaH pannagaH na-ayam-ajQAnAt-vaDarmahati // Bhmd-_13.1228 //
   antavantyeva bhūtāni niyatāvadhi mudrayā /	antavanti-eva BUtAni niyata-avaDi mudrayA /
   upayānti svayaṃ mṛtyuṃ hantā kaścinna kasyacit // Bhmj_13.1229 //	upayAnti svayam mRtyum hantA kaScid-na kasyacid // Bhmd-_13.1229 //
   tasmādasminna kopo me kutaḥ kope 'pi nigrahaḥ /	tasmAt-asmin-na kopaH me kutas kope api nigrahaH /
   jaḍa vyādha vimuñcainaṃ hataḥ kālena me sutaḥ // Bhmj_13.1230 //	jaxa vyADa vimuQca-enam hataH kAlena me sutaH // Bhmd-_13.1230 //
   ityukto 'pyasakṛdvyādhastayā sarpavadhe matim /	iti-uktaH api-asakRt-vyADaH-tayA sarpa-vaDe matim /
   na tatyāja yadā kopāttadā dīno 'vadatphaṇī // Bhmj_13.1231 //	na tatyAja yadA kopAt-tadA dInaH avadat-PaNI // Bhmd-_13.1231 //
   hato 'yaṃ mṛtyunā bālo yo māṃ preritavānsvayam /	hataH ayam mRtyunA bAlaH yaH mAm preritavAn-svayam /
   asvatantrasya kā śaktistadā jñātikramānmama // Bhmj_13.1232 //	asvatantrasya kA SaktiH-tadA jQAti-kramAt-mama // Bhmd-_13.1232 //
   pannagenetyabhihite lubdhakaḥ punarabravīt /	pannagena-iti-aBihite lubDakaH punar-abravIt /
   kāraṇena tvayā sarpa nīto 'yaṃ mṛtyunā śiśuḥ // Bhmj_13.1233 //	kAraNena tvayA sarpa nItaH ayam mRtyunA SiSuH // Bhmd-_13.1233 //
   na hi nāma svayaṃ kaścitkareṇākṛṣya mṛtyunā /	na hi nAma svayam kaScid-kareNa-AkRzya mRtyunA /
   nīto bhavadvidhā yāvadyātāḥ sarpa na hetutām /	nItaH BavadviDAH yAvat-yAtAH sarpa na hetu-tAm /
   vadhyo 'si sarvathā tasmādvināśe kāraṇaṃ śiśoḥ // Bhmj_13.1234 //	vaDyaH asi sarvaTA tasmAt-vinASe kAraNam SiSoH // Bhmd-_13.1234 //
   iti bruvāṇe bahuśaḥ kopādvyādhe bhujaṅgamam /	iti bruvANe bahuSas kopAt-vyADe BujaFgamam /
   svayamanigrahānmṛtyurabhyetya tamabhāṣata // Bhmj_13.1235 //	svayam-anigrahAt-mRtyuH-aByetya tam-aBAzata // Bhmd-_13.1235 //
   nāhamasya śiśorhantā na cāyaṃ bhujago jaḍa /	na-aham-asya SiSoH-hantA na ca-ayam BujagaH jaxaH /
   prerako bhagavānkālaḥ sarvaṃ kṣayati saṃkṣaye // Bhmj_13.1236 //	prerakaH BagavAn-kAlaH sarvam kzayati saMkzaye // Bhmd-_13.1236 //
   kālena kalitāste te bhāvāstrailokyavartinaḥ /	kAlena kalitAH-te te BAvAH-trElokya-vartinaH /
   spṛśantyabhāvapadavīṃ bhavanti ca punaḥ punaḥ // Bhmj_13.1237 //	spRSanti-aBAva-padavIm Bavanti ca punar punar // Bhmd-_13.1237 //
   ityukte mṛtyunā kālaḥ svayametya tamabhyadhāt /	iti-ukte mRtyunA kAlaH svayam-etya tam-aByaDAt /
   nāhaṃ na mṛtyurno sarpaḥ prabhurbālanipātane // Bhmj_13.1238 //	na-aham na mRtyuH-no sarpaH praBuH-bAla-nipAtane // Bhmd-_13.1238 //
   svakarmabhirayaṃ loko labhate nidhanodayau /	sva-karmaBiH-ayam lokaH laBate niDana-udayO /
   karmasūtrairviceṣṭante narā yantramayā iva // Bhmj_13.1239 //	karmasUtrEH-vicezwante narAH yantra-mayAH iva // Bhmd-_13.1239 //
   jāyate vardhate bhuṅkte prasūte modate punaḥ /	jAyate varDate BuFkte prasUte modate punar /
   jīryate kṣīyate vāpi na jantuḥ karmaṇā vinā // Bhmj_13.1240 //	jIryate kzIyate vA-api na jantuH karmaNA vinA // Bhmd-_13.1240 //
   iti kālena kathite sarpaṃ tatyāja lubdhakaḥ /	iti kAlena kaTite sarpam tatyAja lubDakaH /
   pṛthagyayuśca te sarve naṣṭaśokā ca gaiṃtamī // Bhmj_13.1241 //	pRTak-yayuH-ca te sarve nazwa-SokA ca gEMtamI // Bhmd-_13.1241 //
   ityevaṃ svakṛtaireva kṣīyante karmabhirjanāḥ /	iti-evam sva-kRtEH-eva kzIyante karmaBiH-janAH /
   karmaṇā nidhanaṃ yātānmā śucaḥ pṛthivīdharān // Bhmj_13.1242 //	karmaNA niDanam yAtAn-mA SucaH pRTivIDarAn // Bhmd-_13.1242 //
   ***** gautamīsarpamṛtyulubdhakasaṃvādaḥ || 94 || *****	***** gOtamI-sarpa-mRtyu-lubDaka-saMvAdaH || 94 || *****
   gṛhāśrame kena mṛtyurvartamānena dharmataḥ /	gRhASrame kena mRtyuH-vartamAnena DarmataH /
   jitaḥ pāṇḍusuteneti pṛṣṭaḥ śāntanavo 'bravīt // Bhmj_13.1243 //	jitaH pANxu-sutena-iti pRzwaH SAntanavaH abravIt // Bhmd-_13.1243 //
   ikṣvākuvaṃśajo rājā māhiṣmatyāmabhūtpurā /	ikzvAku-vaMSa-jaH rAjA mAhizmatyAm-aBUt-purA /
   śrīmānsuyodhano nāma smarendradhanadopamaḥ // Bhmj_13.1244 //	SrImAn-suyoDanaH nAma smara-indra-Danada-upamaH // Bhmd-_13.1244 //
   taṃ narmadā nadī dṛṣṭvā snātaṃ kamalalocanam /	tam narmadA nadI dRzwvA snAtam kamala-locanam /
   akāmayata kāmārtā vilāsalalitākṛtim // Bhmj_13.1245 //	akAmayata kAma-ArtA vilAsa-lalita-AkRtim // Bhmd-_13.1245 //
   tasyāmajījanatkanyāṃ rājā rājīvalocanām /	tasyAm-ajIjanat-kanyAm rAjA rAjIva-locanAm /
   kāntāṃ sudarśanāṃ nāma nayanānandidarśanām // Bhmj_13.1246 //	kAntAm sudarSanAm nAma nayana-Anandi-darSanAm // Bhmd-_13.1246 //
   tāṃ yauvanavatīṃ kāle bhagavānvīkṣya pāvakaḥ /	tAm yOvanavatIm kAle BagavAn-vIkzya pAvakaH /
   smarākulo narapati yayāce brāhmaṇākṛtiḥ // Bhmj_13.1247 //	smara-AkulaH narapati yayAce brAhmaNa-AkRtiH // Bhmd-_13.1247 //
   nirdhanāvajñayā tasmai tāṃ yadā na dadau nṛpaḥ /	nirDana-avajQayA tasmE tAm yadA na dadO nRpaH /
   tadā tasya sa yajñe 'gniḥ prāyātkopādadarśanam // Bhmj_13.1248 //	tadA tasya sa yajQe agniH prAyAt-kopAt-adarSanam // Bhmd-_13.1248 //
   ṛtvigbhiratha saptārcirniyamena prasāditaḥ /	RtvigBiH-aTa saptArciH-niyamena prasAditaH /
   svapne jagāda taṃ mahyaṃ kanyaiṣā dīyatāmiti // Bhmj_13.1249 //	svapne jagAda tam mahyam kanyA-ezA dIyatAm-iti // Bhmd-_13.1249 //
   tataḥ pratyakṣavapuṣe tasmai rājā sudarśanāt /	tatas pratyakza-vapuze tasmE rAjA sudarSanAt /
   prahṛṣṭastanayāṃ prādātprāpya tatsaṃnidhiṃ makhe // Bhmj_13.1250 //	prahRzwaH-tanayAm prAdAt-prApya tad-saMniDim maKe // Bhmd-_13.1250 //
   rājñā tenārthito 'dyāpi māhiṣmatyāṃ hutāśanaḥ /	rAjQA tena-arTitaH adya-api mAhizmatyAm hutASanaH /
   āste sadā saṃnihitaḥ kṣapayansarvaviplavān // Bhmj_13.1251 //	Aste sadA saMnihitaH kzapayan-sarva-viplavAn // Bhmd-_13.1251 //
   sudarśanāyāṃ nayo babhūvātha vibhāvasoḥ /	sudarSanAyAm nayaH baBUva-aTa viBAvasoH /
   kāntaḥ sudarśano nāma guṇaratnamahodadhiḥ // Bhmj_13.1252 //	kAntaH sudarSanaH nAma guNa-ratna-mahA-udaDiH // Bhmd-_13.1252 //
   sutā moghavato rājñaḥ kāntāṃ moghavatīṃ yuvā /	sutA moGavataH rAjQaH kAntAm moGavatIm yuvA /
   sa lebhe kṣīṇāvāṇasya navā śaktiṃ manobhuvaḥ // Bhmj_13.1253 //	sa leBe kzINa-AvANasya navA Saktim manoBuvaH // Bhmd-_13.1253 //
   tayā saha kurukṣetre gṛhī dharmapade sthitaḥ /	tayA saha kurukzetre gRhI Darma-pade sTitaH /
   cakre mṛtyujaye yatnaṃ so 'rthikalpadrumastadā // Bhmj_13.1254 //	cakre mRtyu-jaye yatnam saH arTi-kalpadrumaH-tadA // Bhmd-_13.1254 //
   abhagnapraṇayāḥ kāryāḥ sarvathārthimanorathāḥ /	aBagna-praNayAH kAryAH sarvaTA-arTi-manoraTAH /
   ityūce sa sadā jāyāṃ dharmasabrahmacāriṇīm // Bhmj_13.1255 //	iti-Uce sa sadA jAyAm Darma-sabrahmacAriNIm // Bhmd-_13.1255 //
   dharmādacyavatastasya cchidrapekṣī sadābhavat /	DarmAt-acyavataH-tasya cCidra-pekzI sadA-Bavat /
   pracchannaḥ sarvato mṛtyurna cāntaramavāptavān // Bhmj_13.1256 //	pracCannaH sarvatas mRtyuH-na ca-antaram-avAptavAn // Bhmd-_13.1256 //
   tataḥ kadācididhmārthaṃ svayaṃ yāte sudarśane /	tatas kadAcid-iDma-arTam svayam yAte sudarSane /
   atithiḥ kaścidabhyetya tadbhāryāṃ brāhmaṇo 'bravīt // Bhmj_13.1257 //	atiTiH kaScid-aByetya tad-BAryAm brAhmaNaH abravIt // Bhmd-_13.1257 //
   ātithyaṃ kriyatāṃ subhru rājaputri mama tvayā /	AtiTyam kriyatAm suBru rAja-putri mama tvayA /
   yadi dharmaḥ pramāṇaṃ te tanmāṃ bhaja sulocane // Bhmj_13.1258 //	yadi DarmaH pramANam te tat-mAm Baja su-locane // Bhmd-_13.1258 //
   iti bruvāṇaḥ sa tayā vārito 'pyapairarvaraiḥ /	iti bruvANaH sa tayA vAritaH api-apEH-arvarEH /
   tvāṃ ninā nārthaye kiṃcidityuvācāsakṛddvijaḥ // Bhmj_13.1259 //	tvAm ninA na-arTaye kiMcid-iti-uvAca-asakRt-dvijaH // Bhmd-_13.1259 //
   dharmyaṃ tataḥ sā vacanaṃ smṛtvā bhartuḥ pativratā /	Darmyam tatas sA vacanam smRtvA BartuH pativratA /
   tathetyuktvākarotsarvaṃ brāhmaṇasya samīhitam // Bhmj_13.1260 //	taTA-iti-uktvA-akarot-sarvam brAhmaNasya samIhitam // Bhmd-_13.1260 //
   asminnavasare gehadvārametya sudarśanaḥ /	asmin=-avasare geha-dvAram-etya sudarSanaH /
   ehītyāhūya dayitāṃ sotkaṇṭho 'pi vyalambata // Bhmj_13.1261 //	ehi-iti-AhUya dayitAm sa-utkaNWaH api vyalambata // Bhmd-_13.1261 //
   sā bhartrā sahasāhūtā na ca prāptā dvijāntikam /	sA BartrA sahasA-AhUtA na ca prAptA dvija-antikam /
   dolāvilolahṛdayā tasthau lajjākulā kṣaṇam // Bhmj_13.1262 //	dolA-vilola-hRdayA tasTO lajjA-AkulA kzaNam // Bhmd-_13.1262 //
   tato gṛhāntarādvipraḥ sudarśanamabhāṣata /	tatas gRha-antarAt-vipraH sudarSanam-aBAzata /
   iyaṃ mayā tava vadhūrarthitātithinā ratam // Bhmj_13.1263 //	iyam mayA tava vaDUH-arTita-atiTinA ratam // Bhmd-_13.1263 //
   prāptā nādyāpi śayanaṃ prāptaśca tvaṃ gṛhādhipaḥ /	prAptA na-adya-api Sayanam prAptaH-ca tvam gRha-aDipaH /
   kimatra manyase yuktamityuktvā virarāma saḥ // Bhmj_13.1264 //	kim-atra manyase yuktam-iti-uktvA virarAma saH // Bhmd-_13.1264 //
   atrāntare channavapurmṛtyurādāya mudgaram /	atra-antare Canna-vapuH-mRtyuH-AdAya mudgaram /
   labdho 'vakāśa ityuktvā babhūvānandanirbharaḥ // Bhmj_13.1265 //	labDaH avakASaH iti-uktvA baBUva-Ananda-nirBaraH // Bhmd-_13.1265 //
   tataḥ sudarśano vipramuvācāvikṛtāśayaḥ /	tatas sudarSanaH vipram-uvAca-avikRta-ASayaH /
   niḥśaṅko madgirā brahmanramasva mama bhāryayā // Bhmj_13.1266 //	niHSaFkaH mad-girA brahman-ramasva mama BAryayA // Bhmd-_13.1266 //
   ityukte vahniputreṇa gaganātsādhu sādhviti /	iti-ukte vahni-putreNa gaganAt-sADu sADu-iti /
   śabdo babhūva vipulaḥ sahasā tridivaukasām // Bhmj_13.1267 //	SabdaH baBUva vipulaH sahasA tridivOkasAm // Bhmd-_13.1267 //
   atithirviprarūpaṃ sa parityajya mahākṛtiḥ /	atiTiH-vipra-rUpam sa parityajya mahA-AkRtiH /
   uvāca mahasāṃ rāśiḥ prītyābhyetya sudarśanam // Bhmj_13.1268 //	uvAca mahasAm rASiH prItyA-aByetya sudarSanam // Bhmd-_13.1268 //
   dharmo 'haṃ dampatī prāpto yuvāṃ jijñāsurāśrame /	DarmaH aham dampatI prAptaH yuvAm jijQAsuH-ASrame /
   aṃkhaṇḍitaṃ ca yuvayordṛṣṭaṃ sattvamidaṃ mayā // Bhmj_13.1269 //	aMKaNxitam ca yuvayoH-dRzwam sattvam-idam mayA // Bhmd-_13.1269 //
   adhṛṣṭa tejasā ceyaṃ tvadbhāryā kena laṅghyate /	aDRzwa tejasA ca-iyam tvad-BAryA kena laFGyate /
   dvidhātmānaṃ vibhajyaiṣā yogenaughavatī nadī /	dviDA-AtmAnam viBajya-ezA yogena-oGavatI nadI /
   bhaviṣyati kṣitau puṇyā nityaṃ tvāṃ cānuyāsyati // Bhmj_13.1270 //	Bavizyati kzitO puNyA nityam tvAm ca-anuyAsyati // Bhmd-_13.1270 //
   ityuktvāntardadhe dharmo mṛtyuśca vimukho yayau /	iti-uktvA-antardaDe DarmaH mRtyuH-ca vimuKaH yayO /
   sa ca vīro divaṃ prāpa sabhāryaśca sudarśanaḥ // Bhmj_13.1271 //	sa ca vIraH divam prApa sa-BAryaH-ca sudarSanaH // Bhmd-_13.1271 //
   ***** sudarśanopākhyānam || 95 || *****	***** sudarSana-upAKyAnam || 95 || *****
   viśvāmitreṇa saṃprāptaṃ brāhmaṇyaṃ durlabhaṃ katham /	viSvAmitreNa saMprAptam brAhmaNyam durlaBam kaTam /
   pṛṣṭo yudhiṣṭhireṇeti gāṅgeyaḥ punarabravīt // Bhmj_13.1272 //	pRzwaH yuDizWireNa-iti gAFgeyaH punar-abravIt // Bhmd-_13.1272 //
   kuśikasya purā rājñaḥ śrīmāngādhiḥ suto 'bhavat /	kuSikasya purA rAjQaH SrImAn-gADiH sutaH aBavat /
   putrī satyavatī nāma tasyābhūnmṛgalocanā // Bhmj_13.1273 //	putrI satyavatI nAma tasya-aBUt-mRga-locanA // Bhmd-_13.1273 //
   ṛcīkastāṃ munivaraḥ śulkalabhyāmavāptavān /	RcIkaH-tAm muni-varaH Sulka-laByAm-avAptavAn /
   hayānāṃ śyāmakarṇānāṃ sahasreṇenduvarcasām // Bhmj_13.1274 //	hayAnAm SyAma-karNAnAm sahasreNa-indu-varcasAm // Bhmd-_13.1274 //
   sa tayā śīlaśālinyā yatnadārādhito muniḥ /	sa tayA SIla-SAlinyAH yatna-dArADitaH muniH /
   yācitastu varaṃ tuṣṭaḥ putraṃ mātustathātmanaḥ // Bhmj_13.1275 //	yAcitaH-tu varam tuzwaH putram mAtuH-taTA-AtmanaH // Bhmd-_13.1275 //
   tvamaśvatthaṃ samāliṅgya tava mātāpyudumbaram /	tvam-aSvatTam samAliFgya tava mAtA-api-udumbaram /
   caruṃ ca prāpya maddattaṃ putriṇītyavadanmuniḥ // Bhmj_13.1276 //	carum ca prApya mad-dattam putriNI-iti-avadat-muniH // Bhmd-_13.1276 //
   varamevaṃ samāsādya hṛṣṭā mātre nyavedayat /	varam-evam samAsAdya hRzwA mAtre nyavedayat /
   tadgirā vyatyayaṃ cakre vṛkṣayoḥ pāyase tathā // Bhmj_13.1277 //	tad-girA vyatyayam cakre vRkzayoH pAyase taTA // Bhmd-_13.1277 //
   tacca jñātvā munirjāyāmuvāca jñānalocanaḥ /	tat-ca jQAtvA muniH-jAyAm-uvAca jQAna-locanaH /
   tvanmāturbrāhmaṇaḥ putraḥ kṣatrātmā te bhaviṣyati // Bhmj_13.1278 //	tvad-mAtuH-brAhmaNaH putraH kzatra-AtmA te Bavizyati // Bhmd-_13.1278 //
   tacchrutvā duḥkhasaṃtaptā yayāce sā muniṃ punaḥ /	tat-SrutvA duHKa-saMtaptAH yayAce sA munim punar /
   kṣatrācārastu me pautro mā putra iti mūrchitā // Bhmj_13.1279 //	kzatra-AcAraH-tu me pOtraH mA putraH iti mUrCitAH // Bhmd-_13.1279 //
   evamastviti tenokte lebhe satyavatī sutam /	evam-astu-iti tena-ukte leBe satyavatI sutam /
   jamadagniṃ sutaścāsya rāmo 'bhūtkṣatriyocitaḥ // Bhmj_13.1280 //	jamadagnim sutaH-ca-asya rAmaH aBUt-kzatriya-ucitaH // Bhmd-_13.1280 //
   gādhipatnī ca kālena viśvāmitramajījanat /	gADi-patnI ca kAlena viSvAmitram-ajIjanat /
   vṛkṣapāyasayoryo 'bhūdvyatyayādbrāhmaṇāgraṇīḥ // Bhmj_13.1281 //	vRkza-pAyasayoH-yaH aBUt-vyatyayAt-brAhmaNa-agraNIH // Bhmd-_13.1281 //
   ***** viśvāmitrotpattiḥ || 96 || *****	***** viSvAmitra-utpattiH || 96 || *****
   ānṛśaṃsyaguṇaṃ rājñā punaḥ pṛṣṭaḥ suravrataḥ /	AnRSaMsya-guNam rAjQA punar pRzwaH suravrataH /
   uvāca kānane pūrvaṃ ghanacchāyo 'bhavaddrumaḥ // Bhmj_13.1282 //	uvAca kAnane pUrvam Gana=-CAyaH aBavat-drumaH // Bhmd-_13.1282 //
   sa viddho viṣadagdhena śarema mṛgagāminā /	sa vidDaH viza-dagDena Sarema mRga-gAminA /
   lubdhakena yayau śoṣaṃ spṛṣṭo dāvānalairiva // Bhmj_13.1283 //	lubDakena yayO Sozam spRzwaH dAva-analEH-iva // Bhmd-_13.1283 //
   taṃ parityajya yāteṣu niṣphalaṃ sarvapatriṣu /	tam parityajya yAtezu nizPalam sarva-patrizu /
   eka eva śukastaśthau sātaṃ prītiracañcalā // Bhmj_13.1284 //	ekaH eva SukaH-taSTO sAtam prItiH-acaQcalAH // Bhmd-_13.1284 //
   nidāghaploṣaparuṣe phalapumpavivarjite /	nidAGa-ploza-paruze Pala-pumpa-vivarjite /
   sthitaṃ tatra śukaṃ vīkṣya śakro 'bhyetya tamabravīt // Bhmj_13.1285 //	sTitam tatra Sukam vIkzya SakraH aByetya tam-abravIt // Bhmd-_13.1285 //
   svacchacchāyāphalādyeṣu vṛkṣeṣu vigatadyutiḥ /	svacCa=-CAyA-Pala-Adyezu vRkzezu vigata-dyutiH /
   kiṃ tvayāyaṃ śritaḥ śākhī tyaktvainaḥ cara nirvṛtaḥ // Bhmj_13.1286 //	kim tvayA-ayam SritaH SAKI tyaktvA-enaH cara nirvRtaH // Bhmd-_13.1286 //
   athovāca śukaḥ śakraṃ nedaṃ sadṛśamucyate /	aTa-uvAca SukaH Sakram na-idam sadRSam-ucyate /
   samānā sukhaduḥkheṣu sajjanaiḥ saha saṃgatiḥ // Bhmj_13.1287 //	samAnA suKa-duHKezu sat-janEH saha saMgatiH // Bhmd-_13.1287 //
   yatroṣitaṃ ca bhuktaṃ ca vihṛtaṃ ca yathāsukham /	yatra-uzitam ca Buktam ca vihRtam ca yaTAsuKam /
   tasminkālahataiśvarye palāyante na sādhavaḥ // Bhmj_13.1288 //	tasmin-kAla-hata-ESvarye palAyante na sADavaH // Bhmd-_13.1288 //
   maghavānetadākarṇya toṣādvṛkṣaṃ sudhākaṇaiḥ /	maGavAn-etat-AkarNya tozAt-vRkzam suDA-kaNEH /
   cakāra sahasoddīrṇapatrapuṣpaphalākulam // Bhmj_13.1289 //	cakAra sahasA-uddIrNa-patra-puzpa-Pala-Akulam // Bhmd-_13.1289 //
   ānṛśaṃsyātsa ca śukaḥ prayayau paramāṃ gatim /	AnRSaMsyAt-sa ca SukaH prayayO paramAm gatim /
   evaṃ dākṣiṇyasadṛśo nāparo vidyate guṇaḥ // Bhmj_13.1290 //	evam dAkziNya-sadRSaH na-aparaH vidyate guNaH // Bhmd-_13.1290 //
   ***** śukaśakrasaṃvādaḥ || 97 || *****	***** Suka-Sakra-saMvAdaH || 97 || *****
   daivaṃ sapauruṣaṃ rājñā bhīṣmaḥ pṛṣṭo 'bravītpunaḥ /	dEvam sa-pOruzam rAjQA BIzmaH pRzwaH abravIt-punar /
   ubhayoḥ saṃgamaḥ siddhyai viyogo niṣphalo 'nayoḥ // Bhmj_13.1291 //	uBayoH saMgamaH sidDyE viyogaH nizPalaH anayoH // Bhmd-_13.1291 //
   anuptabīje kṛṣṭe 'pi daivaṃ kṣetre karoti kim /	anupta-bIje kRzwe api dEvam kzetre karoti kim /
   pauruṣaṃ karma puruṣairyathā yatra yadā kṛtam /	pOruzam karma puruzEH-yaTA yatra yadA kRtam /
   tathā tatra tadābhyetya visaṃvādo na dṛśyate // Bhmj_13.1292 //	taTA tatra tadA-aByetya visaMvAdaH na dRSyate // Bhmd-_13.1292 //
   dātṝṇāṃ puṇyaśīlānāṃ vratināṃ satyavādinām /	dAtLNAm puNya-SIlAnAm vratinAm satya-vAdinAm /
   dṛśyante dhanyatāstāstā rājyasvargatibhūtibhiḥ // Bhmj_13.1293 //	dRSyante DanyatAH-tAH-tAH rAjya-svargatiBUtiBiH // Bhmd-_13.1293 //
   ***** daivapurukārīyam || 98 || *****	***** dEva-purukArI-iyam || 98 || *****
   ke pūjyā iti pārthena pṛṣṭo 'vādītsuravrataḥ /	ke pUjyAH iti pArTena pRzwaH avAdIt-sura-vrataH /
   sadā dvijātayaḥ pūjyāste sarvatra parāyaṇam // Bhmj_13.1294 //	sadA dvijAtayaH pUjyAH-te sarvatra parAyaNam // Bhmd-_13.1294 //
   narau janmāntare pūrvaṃ kapijambukatāṃ gatau /	narO janma-antare pUrvam kapi-jambuka-tAm gatO /
   jātismarau dadṛśatuḥ śmaśānaṃ suhṛdau mithaḥ // Bhmj_13.1295 //	jAti-smarO dadRSatuH SmaSAnam suhRdO miTas // Bhmd-_13.1295 //
   tatroce vānaraḥ premṇā śṛgālaṃ svinnamānasaḥ /	tatra-Uce vAnaraH premNA SRgAlam svinna-mAnasaH /
   karmaṇā kena yāto 'si śavamāṃsāśitāmiti // Bhmj_13.1296 //	karmaNA kena yAtaH asi Sava-mAMsa-ASitAm-iti // Bhmd-_13.1296 //
   pratiśrutya mayā pūrvaṃ na vitīrṇaṃ dvijanmane /	pratiSrutya mayA pUrvam na vitIrNam dvijanmane /
   sārgālīṃ yonimāpannastenāhamiti so 'bravīt // Bhmj_13.1297 //	sArgAlIm yonim-ApannaH-tena-aham-iti saH abravIt // Bhmd-_13.1297 //
   etadeva śṛgālena pṛṣṭa provāca vānaraḥ /	etat-eva SRgAlena pRzwa provAca vAnaraH /
   brāhmaṇānavamanyāhaṃ prayāntaḥ kapitāmiti // Bhmj_13.1298 //	brAhmaNAn-avamanya-aham prayAntaH kapitAm-iti // Bhmd-_13.1298 //
   brāhmaṇātikrameṇaiva bhajante tāmasīṃ daśām /	brAhmaNa-atikrameNa-eva Bajante tAmasIm daSAm /
   tasmātsarvātmanā viprāḥ pūjyāḥ kuśalamicchatā // Bhmj_13.1299 //	tasmAt-sarva-AtmanA viprAH pUjyAH kuSalam-icCatA // Bhmd-_13.1299 //
   ***** brāhmaṇamāhātmyam || 99 || *****	***** brAhmaNa-mAhAtmyam || 99 || *****
   asavarṇopadeṣṭāraḥ kiṃ na syuḥ śreyasāṃ padam /	asavarNa-upadezwAraH kim na syuH SreyasAm padam /
   viprā iti punaḥ pṛṣṭo rājñā śāntanavo 'bravīt // Bhmj_13.1300 //	viprAH iti punar pRzwaH rAjQA SAntanavaH abravIt // Bhmd-_13.1300 //
   purā vane śūdramunerbrahmarṣirabhavatsakhā /	purA vane SUdra-muneH-brahmarziH-aBavat-saKA /
   kadācitso 'rthitaḥ śrāddhe śūdreṇāgāttadāśramam // Bhmj_13.1301 //	kadAcid-saH arTitaH SrAdDe SUdreNa-agAt-tad-ASramam // Bhmd-_13.1301 //
   pitṛkarmaṇi tasyāsau havyakavyopadeśakṛt /	pitR-karmaNi tasya-asO havya-kavya-upadeSa-kRt /
   pūrvaṃ śeṣāṃ vṛsīmetāṃ kuruṣvetyavadanmuniḥ // Bhmj_13.1302 //	pUrvam SezAm vRsIm-etAm kuruzva-iti-avadat-muniH // Bhmd-_13.1302 //
   tataḥ kālena mahatā kṣapayitvā kalevaram /	tatas kAlena mahatA kzapayitvA kalevaram /
   karmaśeṣopabhogāya tau janmāntaramāpatuḥ // Bhmj_13.1303 //	karma-Seza-upaBogAya tO janma-antaram-ApatuH // Bhmd-_13.1303 //
   sa sūdro 'bhūtkṣitipatiḥ sa brahmarṣiḥ purohitaḥ /	sa sUdraH aBUt-kzitipatiH sa brahmarziH purohitaH /
   tasya rājño 'bhavallaptajñāno naṣṭākhilasmṛtiḥ // Bhmj_13.1304 //	tasya rAjQaH aBavat-lapta-jQAnaH nazwa-aKila-smRtiH // Bhmd-_13.1304 //
   svastipuṇyāhavādeṣu nṛpo jātismaraḥ satām /	svasti-puNyAha-vAdezu nRpaH jAtismaraH satAm /
   sadā jahāsa taccāsau nṛpaṃ papraccha lajjitaḥ // Bhmj_13.1305 //	sadA jahAsa tat-ca-asO nRpam papracCa lajjitaH // Bhmd-_13.1305 //
   pṛṣṭaḥ śapathadānena bhūpatirhāsakāraṇam /	pRzwaH SapaTa-dAnena BUpatiH-hAsa-kAraNam /
   purohitaṃ rahaḥ prāha śūdro 'hamabhavaṃ purā // Bhmj_13.1306 //	purohitam rahaH prAha SUdraH aham-aBavam purA // Bhmd-_13.1306 //
   brahmarṣiśca bhavānmahyamupadeśaṃ vyadhātsakṛt /	brahmarziH-ca BavAn-mahyam-upadeSam vyaDAt-sakRt /
   tenādya suravandyo 'pi prāpto 'syanucitāṃ daśām // Bhmj_13.1307 //	tena-adya sura-vandyaH api prAptaH asi-anucitAm daSAm // Bhmd-_13.1307 //
   śrutvaitatsahasā smṛtvā tapase sa yayau muniḥ /	SrutvA-etat-sahasA smRtvA tapase sa yayO muniH /
   evaṃ naivopadeṣṭā syādavarāṇāṃ dvijottamaḥ // Bhmj_13.1308 //	evam na-eva-upadezwA syAt-avarANAm dvijottamaH // Bhmd-_13.1308 //
   ***** gurūpadiṣṭam || 100 || *****	***** guru-upadizwam || 100 || *****
   kaḥ śriyo bhājanamiti kṣmābhujā jāhnavīsutaḥ /	kaH SriyaH BAjanam-iti kzmA-BujA jAhnavI-sutaH /
   pṛṣṭaḥ prāha hareragre rukmiṇīṃ śrīḥ purābhyadhāt // Bhmj_13.1309 //	pRzwaH prAha hareH-agre rukmiNIm SrIH purA-aByaDAt // Bhmd-_13.1309 //
   subhageṣu pragalbheṣu dakṣeṣūjjvalakarmasu /	suBagezu pragalBezu dakzezu-ujjvala-karmasu /
   jitendriyeṣu vīreṣu prītyā me śāśvatī sthitiḥ // Bhmj_13.1310 //	jita-indriyezu vIrezu prItyA me SASvatI sTitiH // Bhmd-_13.1310 //
   utsekalobhasaṃtrāsadainyakrodhavinākṛtāḥ /	utseka-loBa-saMtrAsa-dEnya-kroDa-vinAkRtAH /
   kṛtajñāḥ kelisadanaṃ sadācārāḥ sadā mama // Bhmj_13.1311 //	kRtajQAH keli-sadanam sat-AcArAH sadA mama // Bhmd-_13.1311 //
   pativratāmakalahāmalaulyāmakutūhalām /	pativratA-m-akala-hAma-lOlyAma-kutUhalAm /
   aviprakīrṇabhāṇḍāṃ ca gatanidrāṃ bhaje striyam // Bhmj_13.1312 //	aviprakIrNa-BANxAm ca gata-nidrAm Baje striyam // Bhmd-_13.1312 //
   matteṣu kuñjarendreṣu hayeṣu vṛṣabheṣu ca /	mattezu kuQjara-indrezu hayezu vRzaBezu ca /
   phullāravindavṛndeṣu śaraccandrakareṣu ca // Bhmj_13.1313 //	Pulla-aravinda-vRndezu Sarad-candra-karezu ca // Bhmd-_13.1313 //
   nadīṣu haṃsahāsāsu rājadrājaraṇeṣu ca /	nadIzu haMsa-hAsAsu rAjat-rAjaraNezu ca /
   vaneṣu munipuṇyeṣu yajñeṣu ca vasāmyaham // Bhmj_13.1314 //	vanezu muni-puNyezu yajQezu ca vasAmi-aham // Bhmd-_13.1314 //
   etacchrutvā punarbhīṣmamapṛcchatpāṇḍunandanaḥ /	etat-SrutvA punar-BIzmam-apRcCat-pANxu-nandanaH /
   sparśādhikyaṃ kimu strīṇāṃ nṛṇāṃ vā saṃgameṣviti // Bhmj_13.1315 //	sparSa-ADikyam kimu strINAm nRNAm vA saMgamezu-iti // Bhmd-_13.1315 //
   so 'bravīdabhavadyajvā bhṛṅgāśvo nāma bhūpatiḥ /	saH abravIt-aBavat-yajvA BRFgASvaH nAma BUpatiH /
   yaśaḥ kusumavallīṣu yo 'bhūtsaṃtatamādhavaḥ // Bhmj_13.1316 //	yaSaH kusuma-vallIzu yaH aBUt-saMtata-mADavaH // Bhmd-_13.1316 //
   pratikūlaṃ sa śaktasya yajñamagniṣṭutaṃ punaḥ /	pratikUlam sa Saktasya yajQam-agnizwutam punar /
   ājahāra jagāmāsya śatrutāṃ yena vāsavaḥ // Bhmj_13.1317 //	AjahAra jagAma-asya Satru-tAm yena vAsavaH // Bhmd-_13.1317 //
   sa kadācinmṛgaprepsurvājinā vipine vrajan /	sa kadAcid-mRga-prepsuH-vAjinA vipine vrajan /
   indreṇa mohito vatsa nājñāsīttṛṣṇayārditaḥ // Bhmj_13.1318 //	indreNa mohitaH vatsa na-ajQAsIt-tRzNayA-arditaH // Bhmd-_13.1318 //
   so 'paśyadagre vipulaṃ saraḥ sphaṭikanirmalam /	saH apaSyat-agre vipulam saraH sPawika-nirmalam /
   lolakalloladolāṅkaṃ keliveśma himatviṣaḥ // Bhmj_13.1319 //	lola-kallola-dolA-aFkam keli-veSma hima-tvizaH // Bhmd-_13.1319 //
   tasminsa sahasā snātaḥ pāyayitvā turaṅgamam /	tasmin-sa sahasA snAtaH pAyayitvA turaFgamam /
   abhavallalanārūpaḥ pīnaśroṇipayodharaḥ // Bhmj_13.1320 //	aBavat-lalanA-rUpaH pIna-SroNi-payoDaraH // Bhmd-_13.1320 //
   sa lajjāduḥkhavivaśo gatvāśvena nijāṃ purīm /	sa lajjA-duHKa-vivaSaH gatvA-aSvena nijAm purIm /
   nivedya nijavṛttāntaṃ rājye putraśataṃ vyadhāt // Bhmj_13.1321 //	nivedya nija-vRttAntam rAjye putra-Satam vyaDAt // Bhmd-_13.1321 //
   strīrūpaḥ so 'tha vijanaṃ tyaktarājyastapovanam /	strI-rUpaH saH aTa vijanam tyakta-rAjyaH-tapaH-vanam /
   prayayau kalayannantarvidherutsāhavāmatām // Bhmj_13.1322 //	prayayO kalayan=-antar-viDeH-utsAha-vAma-tAm // Bhmd-_13.1322 //
   tatra taṃ kāminīrūpamakāmayata tāpasaḥ /	tatra tam kAminI-rUpam-akAmayata tApasaH /
   patanti ṣaṭpadāstatra yatra yatra sarojinī // Bhmj_13.1323 //	patanti zawpadAH-tatra yatra yatra sarojinI // Bhmd-_13.1323 //
   tasmādasūta putrāṇāṃ sa śataṃ balaśālinām /	tasmAt-asUta putrANAm sa Satam bala-SAlinAm /
   kāntāvapurabhūnnityaṃ teṣu cātyantavatsalaḥ // Bhmj_13.1324 //	kAntA-vapuH-aBUt-nityam tezu ca-atyanta-vatsalaH // Bhmd-_13.1324 //
   pūrvaputrānathābhyetya puṃstvajātānuvāca saḥ /	pUrva-putrAn-aTa-aByetya puMstva-jAtAn-uvAca saH /
   strītvajātaiḥ sutaistaistairvasudhā saha bhujyatām // Bhmj_13.1325 //	strI-tva-jAtEH sutEH-tEH-tEH-vasuDA saha BujyatAm // Bhmd-_13.1325 //
   tadgirā miśratāṃ yātaṃ tataḥ putraśatadvayam /	tad-girA miSratAm yAtam tatas putra-Sata-dvayam /
   bubhuje bhuvamamlānayaśovikramaśāsanām // Bhmj_13.1326 //	buBuje Buvam-amlAna-yaSaH-vikrama-SAsanAm // Bhmd-_13.1326 //
   atrāntare samabhyetya viprarūpī śatakratuḥ /	atra-antare samaByetya vipra-rUpI SatakratuH /
   bhedena rājaputrāṇāṃ vidadhe kalahodayam // Bhmj_13.1327 //	Bedena rAja-putrANAm vidaDe kalaha-udayam // Bhmd-_13.1327 //
   tataste yudhi saṃnaddhā rājyahetoḥ parasparam /	tatas-te yuDi saMnadDAH rAjya-hetoH parasparam /
   kṛtvā sainyakṣayaṃ ghoraṃ niḥśeṣāḥ pralayaṃ yayuḥ // Bhmj_13.1328 //	kRtvA sEnya-kzayam Goram niHSezAH pralayam yayuH // Bhmd-_13.1328 //
   bhedātprayāte nidhanaṃ yudhi putraśatadvaye /	BedAt-prayAte niDanam yuDi putra-Sata-dvaye /
   bhṛṅgāśvo lalanārūpaḥ śuśoca karumasvanam // Bhmj_13.1329 //	BRFgASvaH lalanA-rUpaH SuSoca karuma-svanam // Bhmd-_13.1329 //
   tamindro brāhmaṇavapurdṛṣṭvā śrutvā ca tatkathām /	tam-indraH brAhmaNa-vapuH-dRzwvA SrutvA ca tat-kaTAm /
   pralīnamanyuḥ kāruṇyāduvāca vihasanmuhuḥ // Bhmj_13.1330 //	pralIna-manyuH kAruNyAt-uvAca vihasan-muhur // Bhmd-_13.1330 //
   śakro 'haṃ tava putrāste mayā vipriyakāriṇaḥ /	SakraH aham tava putrAH-te mayA vipriya-kAriNaH /
   bheditā nādhunā vairamāpanne tvayi me nṛpa // Bhmj_13.1331 //	BeditAH na-aDunA vEram-Apanne tvayi me nRpa // Bhmd-_13.1331 //
   putrāṇāṃ śatamekaṃ te madvarādadya jīvatu /	putrANAm Satam-ekam te mad-varAt-adya jIvatu /
   yattvamicchasi jātaṃ prāk puṃsaḥ strīvapuṣo 'thavā // Bhmj_13.1332 //	yat-tvam-icCasi jAtam prAk puMsaH strI-vapuzaH aTavA // Bhmd-_13.1332 //
   ityukte devarājena bhṛṅgāśvastamayācata /	iti-ukte devarAjena BRFgASvaH-tam-ayAcata /
   jīvitaṃ strītvajātānāṃ putrāṇāṃ praṇatānanaḥ // Bhmj_13.1333 //	jIvitam strI-tva-jAtAnAm putrANAm praNata-AnanaH // Bhmd-_13.1333 //
   tamabravītsurapatiḥ puṃstvajātānkathaṃ sutān /	tam-abravIt-surapatiH puMstva-jAtAn-kaTam sutAn /
   tyaktvā strītvaprajāteṣu putreṣu snihyati bhavān // Bhmj_13.1334 //	tyaktvA strI-tva-prajAtezu putrezu snihyati BavAn // Bhmd-_13.1334 //
   iti pṛṣṭo maghavatā babhāṣe strīvapurnṛpaḥ /	iti pRzwaH maGavatA baBAze strI-vapuH-nRpaH /
   snehavātsalyarāgāṇāṃ lalanā eva mandiram // Bhmj_13.1335 //	sneha-vAtsalya-rAgANAm lalanAH eva mandiram // Bhmd-_13.1335 //
   śrutvaitadavadacchakraḥ sarve jīvantu te sutāḥ /	SrutvA-etat-avadat-SakraH sarve jIvantu te sutAH /
   strīrūpaṃ tu parityajya puruṣo bhava madvarāt // Bhmj_13.1336 //	strI-rUpam tu parityajya puruzaH Bava mad-varAt // Bhmd-_13.1336 //
   ityukto pārthivo 'vādītstrītvaṃ naiva tyajāmyaham /	iti-uktaH pArTivaH avAdIt-strI-tvam na-eva tyajAmi-aham /
   strīṇāṃ sparśeṣu yā prītiḥ sā puṃbhirlabhyate kutaḥ // Bhmj_13.1337 //	strINAm sparSezu yA prItiH sA puMBiH-laByate kutas // Bhmd-_13.1337 //
   daivātsamanubhūyedaṃ suciraṃ prakṛtidvayam /	dEvAt-samanuBUya-idam su-ciram prakRti-dvayam /
   etāvadeva jāne 'haṃ yatprīterbhājanaṃ striyaḥ // Bhmj_13.1338 //	etAvat-eva jAne aham yat-prIteH-BAjanam striyaH // Bhmd-_13.1338 //
   kāmasya sāraṃ surataṃ ratasya sparśāmṛtaṃ tacca sulocanānām /	kAmasya sAram suratam ratasya sparSa-amRtam tat-ca su-locanAnAm /
   sarvātmanā nirvṛtijīvaśūnyaṃ bhave bhave jīvitameva kāntāḥ // Bhmj_13.1339	sarva-AtmanA nirvRti-jIva-SUnyam Bave Bave jIvitam-eva kAntAH // Bhmd-_13.1339
   yathārthamiti tenoktaṃ niśamya vibudhādhipaḥ /	yaTArTam-iti tena-uktam niSamya vibuDa-aDipaH /
   jagāma jīvayitvāsya prītaḥ putraśatadvayam // Bhmj_13.1340 //	jagAma jIvayitvA-asya prItaH putra-Sata-dvayam // Bhmd-_13.1340 //
   ***** bhṛṅgāśvopākhyānam || 101 || *****	***** BRFga-aSva-upAKyAnam || 101 || *****
   śrutvaitaddharmatanayaḥ punargāṅgeyamabravīt /	SrutvA-etat-Darma-tanayaH punar-gAFgeyam-abravIt /
   māhātmyaṃ śrotumicchāmi devasya tripuradviṣaḥ // Bhmj_13.1341 //	mAhAtmyam Srotum-icCAmi devasya tripura-dvizaH // Bhmd-_13.1341 //
   iti pṛṣṭo narendreṇa vyājahāra pitāmahaḥ /	iti pRzwaH narendreNa vyAjahAra pitAmahaH /
   māhātmyaṃ devadevasya vaktumarhati keśavaḥ // Bhmj_13.1342 //	mAhAtmyam devadevasya vaktum-arhati keSavaH // Bhmd-_13.1342 //
   harireva haraṃ vetti haro vetti tathā harim /	hariH-eva haram vetti haraH vetti taTA harim /
   ekaiva mūrtiranayoḥ kāraṇāddvaitamāśritā // Bhmj_13.1343 //	ekA-eva mUrtiH-anayoH kAraNAt-dvEtam-ASritAH // Bhmd-_13.1343 //
   iti devavratenokte murārirdhramajanmanā /	iti devavratena-ukte murAriH-Drama-janmanA /
   pṛṣṭaḥ śaśāṅkacūḍasya prabhāvaṃ prayato 'vadat // Bhmj_13.1344 //	pRzwaH SaSAFka-cUxasya praBAvam prayataH avadat // Bhmd-_13.1344 //
   putrārthinī jāmbavatī priyā provāca māṃ purā /	putra-arTinI jAmbavatI priyA provAca mAm purA /
   pradyumnasadṛśaṃ deva tvattaḥ putraguṇocitam /	pradyumna-sadRSam deva tvattaH putra-guNa-ucitam /
   prāptumicchāmi saṃkalpaḥ pūryatāmeṣa me tvayā // Bhmj_13.1345 //	prAptum-icCAmi saMkalpaH pUryatAm-eza me tvayA // Bhmd-_13.1345 //
   ityukto 'haṃ dayitayā tayā bālamṛgīdṛśā /	iti-uktaH aham dayitayA tayA bAla-mRgI-dRSA /
   dhyātvā muhūrtaṃ putrārthī prayātamupasevanam // Bhmj_13.1346 //	DyAtvA muhUrtam putra-arTI prayAtam-upasevanam // Bhmd-_13.1346 //
   athāruhya gireḥ śaṅke purā munitapovanam /	aTa-Aruhya gireH SaFke purA muni-tapaH-vanam /
   apaśyaṃ tejasāṃ rāśimupamanyuṃ nijāśrame // Bhmj_13.1347 //	apaSyam tejasAm rASim-upamanyum nija-ASrame // Bhmd-_13.1347 //
   prahṛṣṭaṃ jyeṣṭhavayasaṃ pinākivarabhūṣitam /	prahRzwam jyezWa-vayasam pinAki-vara-BUzitam /
   dīptaṃ tapobhirvividhaiḥ pūrṇalāvaṇyavigraham // Bhmj_13.1348 //	dIptam tapoBiH-viviDEH pUrNa-lAvaNya-vigraham // Bhmd-_13.1348 //
   praśāntaramaṇīyena satvenānandadāyinā /	praSAnta-ramaNIyena satvena-Ananda-dAyinA /
   kirantaṃ madhurodāranirvāṇāmṛtavāhinīm // Bhmj_13.1349 //	kirantam maDura-udAra-nirvANa-amRta-vAhinIm // Bhmd-_13.1349 //
   taṃ vilokya praṇamyāhaṃ pūjāmādāya tatkṛtām /	tam vilokya praNamya-aham pUjAm-AdAya tad-kRtAm /
   tatsaṃbhāṣaṇasaṃjātaparānandamayo 'bhavam // Bhmj_13.1350 //	tad-saMBAzaNa-saMjAta-para-Ananda-mayaH aBavam // Bhmd-_13.1350 //
   sa māmuvāca praṇataṃ prītyā jñānavilocanaḥ /	sa mAm-uvAca praNatam prItyA jQAna-vilocanaH /
   devaṃ giriśamārādhya tulyaṃ putramavāpsyasi // Bhmj_13.1351 //	devam giriSam-ArADya tulyam putram-avApsyasi // Bhmd-_13.1351 //
   te te trailokyajayinaḥ sukeśipramukāḥ purā /	te te trElokya-jayinaH sukeSi-pramukAH purA /
   śrūyante śaṃkaravarātprāptāḥ śakrādhikaṃ padam // Bhmj_13.1352 //	SrUyante SaMkara-varAt-prAptAH Sakra-aDikam padam // Bhmd-_13.1352 //
   purāsminvyāghrapādasya maharṣeḥ piturāśrame /	purA-asmin-vyAGrapAdasya mahA-RzeH pituH-ASrame /
   sakṛdāsvādya gokṣīraṃ yācitā jananī mayā // Bhmj_13.1353 //	sakRt-AsvAdya go-kzIram yAcitA jananI mayA // Bhmd-_13.1353 //
   payaso 'saṃbhavānmātrā dattaṃ piṣṭarasaṃ tataḥ /	payasaH asaMBavAt-mAtrA dattam pizwa-rasam tatas /
   pītvāhaṃ virasaṃ duḥkhādabhavaṃ sāśrulocanaḥ // Bhmj_13.1354 //	pItvA-aham virasam duHKAt-aBavam sa-aSru-locanaH // Bhmd-_13.1354 //
   athābravīnmāṃ jananī vane putra payaḥ kutaḥ /	aTa-abravIt-mAm jananI vane putra payaH kutas /
   śrīkaṇṭhaṃ na hyanārādhya labhyate 'bhimataṃ kvacit // Bhmj_13.1355 //	SrIkaNWam na hi-anArADya laByate aBimatam kvacid // Bhmd-_13.1355 //
   iti māturvacaḥ śrutvā prayāto 'smi tapovane /	iti mAtuH-vacaH SrutvA prayAtaH asmi tapaH-vane /
   yatnādakaravaṃ tīvraṃ tapo vārṣasahasrikam // Bhmj_13.1356 //	yatnAt-akaravam tIvram tapaH vArzasahasrikam // Bhmd-_13.1356 //
   nānyataḥ prārthaye śakravaraṃ prāptamapi svayam /	na-anyatas prArTaye Sakra-varam prAptam-api svayam /
   pīyūṣakiraṇottaṃsāddevādanyatra dhūrjaṭeḥ // Bhmj_13.1357 //	pIyUza-kiraNa-uttaMsAt-devAt-anyatra DUrjaweH // Bhmd-_13.1357 //
   tenālaṃ surarājyena kiṃ mokṣeṇāpi tena me /	tena-alam sura-rAjyena kim mokzeNa-api tena me /
   nirvyājabhaktidayito dātā yasminna śaṃkaraḥ // Bhmj_13.1358 //	nirvyAja-Bakti-dayitaH dAtA yasmin-na SaMkaraH // Bhmd-_13.1358 //
   ityukto bahuśaḥ śakro mayā bhargānurāgiṇā /	iti-uktaH bahuSas SakraH mayA Barga-anurAgiNA /
   rūpamaindraṃ parityajya babhūva vṛṣabhadhvajaḥ // Bhmj_13.1359 //	rUpam-Endram parityajya baBUva vRzaBaDvajaH // Bhmd-_13.1359 //
   śūlinaṃ jaṭinaṃ devaṃ vīkṣya candrakalādharam /	SUlinam jawinam devam vIkzya candra-kalA-Daram /
   abhavaṃ nirbharānandaprasaradbāṣpanirjharaḥ // Bhmj_13.1360 //	aBavam nirBara-Ananda-prasarat-bAzpa-nirJaraH // Bhmd-_13.1360 //
   tataḥ stuto mayā śaṃbhurmahyaṃ kṣīrodadhiṃ dadau /	tatas stutaH mayA SaMBuH-mahyam kzIrodaDim dadO /
   ādadhe cāśrame tasminsaṃkalpānmama saṃnidhim // Bhmj_13.1361 //	AdaDe ca-ASrame tasmin-saMkalpAn-mama saMniDim // Bhmd-_13.1361 //
   taṃ tvamārādhya varadaṃ tapasā pārvatīpatim /	tam tvam-ArADya vara-dam tapasA pArvatIpatim /
   labhakha tanayaṃ kṛṣṇa tasyātmā tvaṃ sa vā tava // Bhmj_13.1362 //	laBaKa tanayam kRzNa tasya-AtmA tvam sa vA tava // Bhmd-_13.1362 //
   uktvaivamupamanyurmāṃ dīkṣitaṃ śivaśāsane /	uktvA-evam-upamanyuH-mAm dIkzitam Siva-SAsane /
   ādideśa tapoyoge rahasyaṃ gṛhyatāmiti // Bhmj_13.1363 //	AdideSa tapaH-yoge rahasyam gRhyatAm-iti // Bhmd-_13.1363 //
   mantreṇa tadvitīrṇena tapasā ca samāhitaḥ /	mantreNa tad-vitIrNena tapasA ca samAhitaH /
   tato 'paśyamahaṃ kāle devaṃ candrārdhaśekharam // Bhmj_13.1364 //	tatas apaSyam-aham kAle devam candra-arDa-SeKaram // Bhmd-_13.1364 //
   meghajālasamārūḍhaṃ vyomni somaśatojjvalam /	meGa-jAla-samArUXam vyomni soma-Sata-ujjvalam /
   taṃ vilokyābhinandyāhaṃ stutvā harṣaparo 'bhavam // Bhmj_13.1365 //	tam vilokya-aBinandya-aham stutvA harza-paraH aBavam // Bhmd-_13.1365 //
   tato yathepsitāndattvā varānmahyaṃ maheśvaraḥ /	tatas yaTA-IpsitAn-dattvA varAn-mahyam maheSvaraH /
   antardadhe sudhāpūrairāpūryeva diśo daśā // Bhmj_13.1366 //	antardaDe suDA-pUrEH-ApUrya-iva diSaH daSA // Bhmd-_13.1366 //
   athopamanyurmāmetya prakṛṣṭaṃ hṛṣṭamabravīt /	aTa-upamanyuH-mAm-etya prakRzwam hRzwam-abravIt /
   taṇḍiproktāni nāmāni śṛṇu mādhava dhūrjaṭeḥ // Bhmj_13.1367 //	taNxi-proktAni nAmAni SRNu mADava DUrjaweH // Bhmd-_13.1367 //
   taṇḍirnāma muniḥ pūrvaṃ guhyairgītaiḥ svayaṃbhuvā /	taNxiH-nAma muniH pUrvam guhyEH-gItEH svayaMBuvA /
   trinetraṃ prayataṃ nāmnāṃ tuṣṭāva daśabhiḥ śataiḥ // Bhmj_13.1368 //	trinetram prayatam nAmnAm tuzwAva daSaBiH SatEH // Bhmd-_13.1368 //
   sthāṇo sthirasthite śaṃbho śarva bhāno varaprada /	sTANo sTira-sTite SaMBo Sarva BAno vara-prada /
   hara rudra smarārāte viśva viśveśvareśvara // Bhmj_13.1369 //	hara rudra smara-arAte viSva viSveSvara-ISvara // Bhmd-_13.1369 //
   bhava bharga śivāśvāsa bhavānīvallabha prabho /	Bava Barga Siva-ASvAsa BavAnI-vallaBa praBo /
   śaśāṅkaśakalottaṃsa śiva śānta maheśvara // Bhmj_13.1370 //	SaSAFka-Sakala-uttaMsa Siva SAnta maheSvaraH // Bhmd-_13.1370 //
   namastubhyaṃ jagatsargāsthitisaṃhārakāriṇe /	namaH-tuByam jagat-sarga-asTiti-saMhAra-kAriNe /
   brahmopendrendravapuṣe triguṇāya trimūrtaye // Bhmj_13.1371 //	brahma-upendra-indra-vapuze triguNAya trimUrtaye // Bhmd-_13.1371 //
   iti stutipadairdivyairvedaproktaiśca nāmabhiḥ /	iti stuti-padEH-divyEH-veda-proktEH-ca nAmaBiH /
   sahasrasaṃkhyaiḥ sa munistuṣṭāva śaśiśekharam // Bhmj_13.1372 //	sahasra-saMKyEH sa muniH-tuzwAva SaSiSeKaram // Bhmd-_13.1372 //
   evamīśvarasaṃbaddhāḥ kṛtvāhaṃ muninā kathā /	evam-ISvara-saMbadDAH kRtvA-aham muninA kaTA /
   agamaṃ garuḍārūḍho dvārakaṃ harṣanirbharaḥ // Bhmj_13.1373 //	agamam garuxa-ArUXaH dvArakam harza-nirBaraH // Bhmd-_13.1373 //
   jāmbavatyāstataḥ śrīmānvaṃśamuktāmaṇiḥ sutaḥ /	jAmbavatyAH-tatas SrImAn-vaMSa-muktAmaNiH sutaH /
   sāmbo 'bhavadguṇānyasya jānīṣe dharmanandana // Bhmj_13.1374 //	sAmbaH aBavat-guNAni-asya jAnIze Darmanandana // Bhmd-_13.1374 //
   iti kṛṣṇena kathitaṃ śrutvā bhīṣmasabhāsadaḥ /	iti kRzNena kaTitam SrutvA BIzma-saBAsadaH /
   munayo manasā devaṃ nīlakaṇṭhaṃ vavandire // Bhmj_13.1375 //	munayaH manasA devam nIlakaNWam vavandire // Bhmd-_13.1375 //
   ***** meghavāhanaparva || 102 || *****	***** meGavAhana-parva || 102 || *****
   capalāḥ sahacāriṇyaḥ kathaṃ jāyā nṛṇāmiti /	capalAH sahacAriNyaH kaTam jAyA nRNAm-iti /
   punaḥ pṛṣṭaḥ kṣitibhujā babhāṣe jāhnivīsutaḥ // Bhmj_13.1376 //	punar pRzwaH kzitiBujA baBAze jAhnivIsutaH // Bhmd-_13.1376 //
   aṣṭāvakro muniḥ pūrvaṃ vivāhārthī sulocanām /	azwAvakraH muniH pUrvam vivAha-arTI su-locanAm /
   apaśyatsuprabhāṃ nāma vadanyasya muneḥ sutām // Bhmj_13.1377 //	apaSyat-supraBAm nAma vadanyasya muneH sutAm // Bhmd-_13.1377 //
   indukundāṅkurākārasukumāratarākṛtim /	indu-kunda-aFkura-AkAra-sukumAratara-AkRtim /
   sa tāmālokya sumukhīṃ yayāce sotsuko munim // Bhmj_13.1378 //	sa tAm-Alokya su-muKIm yayAce sa-utsukaH munim // Bhmd-_13.1378 //
   taṃ vadanyo 'vadadgaccha viśālāṃ diśamuttarām /	tam vadanyaH avadat-gacCa viSAlAm diSam-uttarAm /
   atikramya kuberasya bhavanaṃ bhavasevitam // Bhmj_13.1379 //	atikramya kuberasya Bavanam Bava-sevitam // Bhmd-_13.1379 //
   tataḥ pratinivṛttāya tubhyaṃ dāsyāmi suprabhām /	tatas pratinivRttAya tuByam dAsyAmi su-praBAm /
   ityuktaḥ sa vadanyena prataśte tāṃ diśaṃ śanaiḥ // Bhmj_13.1380 //	iti-uktaH sa vadanyena prataSte tAm diSam SanEs // Bhmd-_13.1380 //
   tato himādrimullaṅkhya bāhudāṃ ca mahānadīm /	tatas himAdrim-ullaFKya bAhudAm ca mahA-nadIm /
   aśoke vimale snātvā rudrāṇī kūpamāptavān // Bhmj_13.1381 //	aSoke vimale snAtvA rudrANI kUpam-AptavAn // Bhmd-_13.1381 //
   sa kailāsataṭaṃ prāpya dadarśa dhanadālayam /	sa kElAsa-tawam prApya dadarSa Danada-Alayam /
   hemapaṅkajinītīralasatkalpalatāvanam // Bhmj_13.1382 //	hema-paFkajinI-tIra-lasat-kalpa-latA-vanam // Bhmd-_13.1382 //
   sādaraṃ pūjitastena rājñā vaiśravaṇena saḥ /	sa-Adaram pUjitaH-tena rAjQA vESravaNena saH /
   uvāsa vatsaraṃ sāgraṃ vilāsamaṇiveśmasu // Bhmj_13.1383 //	uvAsa vatsaram sAgram vilAsa-maNi-veSmasu // Bhmd-_13.1383 //
   ciramapsarasāṃ nṛttairgītairgandharvayoṣitām /	ciram-apsarasAm nRttEH-gItEH-ganDarva-yozitAm /
   prītimāsādya vipulāmāmantrya dhanadaṃ yayau // Bhmj_13.1384 //	prItim-AsAdya vipulAm-Amantrya Danadam yayO // Bhmd-_13.1384 //
   to girīndrānullaṅghya samāṃ maṇimayīṃ bhuvam /	taH giri-indrAn-ullaFGya samAm maNi-mayIm Buvam /
   avatīrya ghanacchāyaṃ pāpa ratnalatāvanam // Bhmj_13.1385 //	avatIrya Gana=-CAyam pApa ratna-latA-vanam // Bhmd-_13.1385 //
   hemapuṣkariṇīśīte sa tasmindivyakānane /	hema-puzkariNI-SIte sa tasmin-divya-kAnane /
   maṇimauktikajālāṅgaṃ dadarśodāramandiram // Bhmj_13.1386 //	maNi-mOktika-jAla-aFgam dadarSa-udAra-mandiram // Bhmd-_13.1386 //
   so 'tha dvārāgramabhyetya tasya vaiḍūryaveśmanaḥ /	saH aTa dvAra-agram-aByetya tasya vExUrya-veSmanaH /
   prāpto 'hamatithirdūrādityūce saṃśrayāśayā // Bhmj_13.1387 //	prAptaH aham-atiTiH-dUrAt-iti-Uce saMSraya-ASayAH // Bhmd-_13.1387 //
   tataḥ sapta vinirgatya kanyāḥ kamalalocanāḥ /	tatas sapta vinirgatya kanyAH kamala-locanAH /
   divyabhūṣaṇasaṃpannāstasyātithyaṃ pracakrire // Bhmj_13.1388 //	divya-BUzaNa-saMpannAH-tasya-AtiTyam pracakrire // Bhmd-_13.1388 //
   gṛhaṃ praveśitastābhirhemaratnāsanojjvalam /	gRham praveSitaH-tABiH-hema-ratna-Asana-ujjvalam /
   dadarśa maṇiparyaṅke vṛddhāṃ bhāsvarabhūṣaṇām // Bhmj_13.1389 //	dadarSa maNi-paryaFke vRdDAm BAsvara-BUzaNAm // Bhmd-_13.1389 //
   tayā madhuravādinyā prāpya nirdiṣṭamāsanam /	tayA maDura-vAdinyA prApya nirdizwam-Asanam /
   gataklamaḥ kṣaṇaṃ tasthau munirvismayaniścalaḥ // Bhmj_13.1390 //	gata-klamaH kzaNam tasTO muniH-vismaya-niScalaH // Bhmd-_13.1390 //
   dinānte so 'tha tāḥ prāha yāntu sarvāḥ svamālayam /	dina-ante saH aTa tAH prAha yAntu sarvAH svam-Alayam /
   ekaiva śāntahṛdayā paricaryāṃ karotu me // Bhmj_13.1391 //	ekA-eva SAnta-hRdayA paricaryAm karotu me // Bhmd-_13.1391 //
   ityukte muninā sarvāḥ prayayustāḥ sulocanāḥ /	iti-ukte muninA sarvAH prayayuH-tAH su-locanAH /
   ekaiva jaratī tatra sthau śaśisitāṃśukā // Bhmj_13.1392 //	ekA-eva jaratI tatra sTO SaSi-sita-aMSukAH // Bhmd-_13.1392 //
   aṣṭāvakro 'tha suṣvāpa śayane sparśaśālini /	azwAvakraH aTa suzvApa Sayane sparSa-SAlini /
   vitānālambimandāradāmni svacchottaracchade // Bhmj_13.1393 //	vitAna-Alambi-mandAra-dAmni su-acCa-uttaracCade // Bhmd-_13.1393 //
   dvitīyaśayanādvṛddhā samutthāya tataḥ śanaiḥ /	dvitIya-SayanAt-vRdDA samutTAya tatas SanEs /
   muneḥ śayyāntikaṃ pāyānnibhṛtā brahmacāriṇaḥ // Bhmj_13.1394 //	muneH SayyA-antikam pAyAn-niBRtAH brahmacAriNaH // Bhmd-_13.1394 //
   kampamānatanuḥ sātha śayyāmāruhya viklavā /	kampamAna-tanuH sA-aTa SayyAm-Aruhya viklavAH /
   muniṃ śītāpadeśena nibiḍaṃ pariṣasvaje // Bhmj_13.1395 //	munim SIta-apadeSena nibixam parizasvaje // Bhmd-_13.1395 //
   āliṅgyamānaḥ sa tayā tasthau kāṣṭhamivācalaḥ /	AliFgyamAnaH sa tayA tasTO kAzWam-iva-acalaH /
   paradārapariṣvaṅgaśaṅkāsaktacitāśayaḥ // Bhmj_13.1396 //	para-dAra-parizvaFga-SaFkA-sakta-cita-ASayaH // Bhmd-_13.1396 //
   sātha taṃ sparśavimukhaṃ praṇayānmañjuvādinī /	sA-aTa tam sparSa-vimuKam praNayAt-maQjuvAdinI /
   uvāca bhogasaṃkalpabhaṅgaṃ mā me kṛthāḥ prabho // Bhmj_13.1397 //	uvAca Boga-saMkalpa-BaFgam mA me kRTAH praBo // Bhmd-_13.1397 //
   idaṃ me ratnabhavanaṃ cāruratnalatāvanam /	idam me ratna-Bavanam cAru-ratna-latA-vanam /
   tvadadhīnamakasmānme ceto hi ramate tvayi // Bhmj_13.1398 //	tvad-aDInam-akasmAt-me cetaH hi ramate tvayi // Bhmd-_13.1398 //
   na te doṣo 'sti matsaṅge tyājyā naiva tu yoṣitaḥ /	na te dozaH asti mad-saFge tyAjyAH na-eva tu yozitaH /
   durgamaṃ nābhijānanti gaṇayanti na ca śramam // Bhmj_13.1399 //	durgamam na-aBijAnanti gaNayanti na ca Sramam // Bhmd-_13.1399 //
   prayānti puruṣāneva rāgavāgurayā striyaḥ /	prayAnti puruzAn-eva rAga-vAgurayA striyaH /
   naitāḥ kulānurodhena nivartante na cerṣyayā // Bhmj_13.1400 //	na-etAH kula-anuroDena nivartante na ca-IrzyayA // Bhmd-_13.1400 //
   rāmāsvaruddhaprasaraḥ sarvathā makaradhvajaḥ /	rAmA-su-arudDa-prasaraH sarvaTA makaraDvajaH /
   strī satīti pravādo 'yamekasakteti kā kathā // Bhmj_13.1401 //	strI satI-iti pravAdaH ayam-eka-saktA-iti kA kaTAH // Bhmd-_13.1401 //
   narāntaraṃ prayāntyetā nimnāmnamivāpagāḥ /	nara-antaram prayAnti-etAH nimnAmnam-iva-ApagAH /
   manmathapreritā nārī vimarṣaṃ bhajate katham // Bhmj_13.1402 //	manmaTa-preritA nArI vimarzam Bajate kaTam // Bhmd-_13.1402 //
   yāsāṃ prāṇapaṇenāpi vallabhaṃ suratāmṛtam /	yAsAm prANa-paNena-api vallaBam surata-amRtam /
   ityarthamāno 'pi tayā nābyanandatsa tāṃ muniḥ // Bhmj_13.1403 //	iti-arTamAnaH api tayA na-abi-anandat-sa tAm muniH // Bhmd-_13.1403 //
   anyedyurapi sā rātrau tathaiva tamabhāṣata /	anyedyus-api sA rAtrO taTA-eva tam-aBAzata /
   bhajasva svayamāyātāṃ duḥsaho me smarajvaraḥ // Bhmj_13.1404 //	Bajasva svayam-AyAtAm duHsahaH me smara-jvaraH // Bhmd-_13.1404 //
   niṣedho rativāñchāsu nidhanaṃ kila yoṣitām /	nizeDaH rati-vAQCAsu niDanam kila yozitAm /
   ityuktvā nirvikāraṃ taṃ sā dṛṣṭvā punarabraravīt // Bhmj_13.1405 //	iti-uktvA nirvikAram tam sA dRzwvA punar-abraravIt // Bhmd-_13.1405 //
   māmuttarāṃ diśaṃ viddhi strīvṛttāntaṃ pradarśitam /	mAm-uttarAm diSam vidDi strI-vRttAntam pradarSitam /
   adhunā tāṃ vadanyasya gatvā prāpnuhi kanyakām // Bhmj_13.1406 //	aDunA tAm vadanyasya gatvA prApnuhi kanyakAm // Bhmd-_13.1406 //
   etadākarṇya sa munistāmāmantrya savismayaḥ /	etat-AkarNya sa muniH-tAm-Amantrya sa-vismayaH /
   śanaiḥ pratiyayau jñānastrīvṛtto nijamāśramam // Bhmj_13.1407 //	SanEs pratiyayO jQAna-strI-vRttaH nijam-ASramam // Bhmd-_13.1407 //
   tato vadanyamabhyetya strīvṛttāntaṃ nivedya tam /	tatas vadanyam-aByetya strI-vRttAntam nivedya tam /
   avāpodvāhavidhinā vitīrṇāṃ tena suprabhām // Bhmj_13.1408 //	avApa-udvAha-viDinA vitIrNAm tena su-praBAm // Bhmd-_13.1408 //
   ***** aṣṭāvakradiksaṃvādaḥ || 103 || *****	***** azwAvakra-diS-saMvAdaH || 103 || *****
   atha vidhyanugaṃ śrāddhaṃ pātrāpātrakramaṃ tathā /	aTa viDi-anugam SrAdDam pAtra-apAtra-kramam taTA /
   rājñā gatiṃ ca tīrthaṃ ca pṛṣṭaḥ śāntanavo 'bravīt // Bhmj_13.1409 //	rAjQA gatim ca tIrTam ca pRzwaH SAntanavaH abravIt // Bhmd-_13.1409 //
   yajeta devānpūrvāhṇe śuciḥ śuklo jitendriyaḥ /	yajeta devAn-pUrvAhNe SuciH SuklaH jita-indriyaH /
   maṅgalālaṃkṛtaṃ sragvī bhogauḥ suddhairmanoramaiḥ // Bhmj_13.1410 //	maFgala-alaMkRtam sragvI BogOH sudDEH-manoramEH // Bhmd-_13.1410 //
   vitryaṃ karmāparāhṇe tu kuryātprayatamānasaḥ /	vitryam karma-aparAhNe tu kuryAt-prayata-mAnasaH /
   teṣu teṣu ca kāleṣu deśeṣu ca yatāvidhi // Bhmj_13.1411 //	tezu tezu ca kAlezu deSezu ca yata-aviDi // Bhmd-_13.1411 //
   deśakālādirahitaṃ śvāvalīḍhaṃ rasacyutam /	deSa-kAla-Adi-rahitam Sva-avalIXam rasa-cyutam /
   kīṭakośāsthisaṃspṛṣṭaṃ śrāddhamaśnanti rākṣasāḥ // Bhmj_13.1412 //	kIwa-koSa-asTi-saMspRzwam SrAdDam-aSnanti rAkzasAH // Bhmd-_13.1412 //
   unmattāḥ kṛpaṇāḥ kāṇāḥ kuṣṭhino vṛṣalīvarāḥ /	unmattAH kRpaNAH kANAH kuzWinaH vRzalI-varAH /
   cikitsakā vārdhuṣikā gītanṛtyādijīvinaḥ // Bhmj_13.1413 //	cikitsakAH vArDuzikAH gIta-nRtya-Adi-jIvinaH // Bhmd-_13.1413 //
   hīnādhikāṅgā guravo brahmavikrayiṇo 'nṛtāḥ /	hIna-aDika-aFgAH guravaH brahma-vikrayiNaH anRtAH /
   anagnayaḥ sattrabhujaḥ kṣattriyāḥ kṣetrajīvinaḥ // Bhmj_13.1414 //	anagnayaH sattra-BujaH kzattriyAH kzetra-jIvinaH // Bhmd-_13.1414 //
   piśunā vratahīnāśca vedavidyāvivarjitāḥ /	piSunAH vrata-hInAH-ca veda-vidyA-vivarjitAH /
   parihāryāḥ sadā vipāḥ śrāddhāghnā haitukāstathā // Bhmj_13.1415 //	parihAryAH sadA vipAH SrAdDa-aGnAH hEtukAH-taTA // Bhmd-_13.1415 //
   parasvahāriṇāṃ puṃsāṃ paradārābhigāminām /	para-sva-hAriNAm puMsAm para-dAra-aBigAminAm /
   bhagnavratānāṃ lubdhānāṃ niṣiddhakrayyajīvinām // Bhmj_13.1416 //	Bagna-vratAnAm lubDAnAm nizidDa-krayya-jIvinAm // Bhmd-_13.1416 //
   vṛtticchedaṃ suhṛcchedaṃ bhartṛcchedaṃ ca kurvatām /	vRtti=-Cedam suhRd-Cedam BartR=-Cedam ca kurvatAm /
   vihitācārahīnānāṃ nirayo nilayo 'kṣayaḥ // Bhmj_13.1417 //	vihita-AcAra-hInAnAm nirayaH nilayaH akzayaH // Bhmd-_13.1417 //
   karuṇāpūrṇamanasāṃ tyāgināṃ pātravarṣiṇām /	karuNA-pUrNa-manasAm tyAginAm pAtra-varziNAm /
   kṣamāvatāmāśramiṇāṃ prapākūpasabhākṛtām // Bhmj_13.1418 //	kzamAvatAm-ASramiNAm prapA-kUpa-saBAkRtAm // Bhmd-_13.1418 //
   yājināṃ tīrthapūtānāṃ viduṣāṃ satyavādinām /	yAjinAm tIrTa-pUtAnAm viduzAm satya-vAdinAm /
   madyamāṃsaviraktānāṃ svargamārgo nirargalaḥ // Bhmj_13.1419 //	madya-mAMsa-viraktAnAm svarga-mArgaH nirargalaH // Bhmd-_13.1419 //
   gautamena purā pṛṣṭaḥ sarvavinmuniraṅgirāḥ /	gOtamena purA pRzwaH sarva-vid-muniH-aFgirAH /
   uvāca puṇyaṃ tīrthānāṃ tapoyogena sasmitam // Bhmj_13.1420 //	uvAca puNyam tIrTAnAm tapaH-yogena sa-smitam // Bhmd-_13.1420 //
   candrabhāgā vitastā ca kaśmīrasaritastathā /	candraBAgA vitastA ca kaSmIrasaritaH-taTA /
   munitulyāṃ gatiṃ puṃsāṃ prayacchantyeva sevitāḥ // Bhmj_13.1421 //	muni-tulyAm gatim puMsAm prayacCanti-eva sevitAH // Bhmd-_13.1421 //
   bhāgīrathīṃ kauśikīṃ ca rāmaṇīṃ narmadāṃ tathā /	BAgIraTIm kOSikIm ca rAmaNIm narmadAm taTA /
   prayāgaṃ nandikuṇḍaṃ ca vipāśaṃ mānasaṃ saraḥ // Bhmj_13.1422 //	prayAgam nandikuNxam ca vipASam mAnasam saraH // Bhmd-_13.1422 //
   puṇyatīrthāni cānyāni naraḥ prāpya jitendriyaḥ /	puNya-tIrTAni ca-anyAni naraH prApya jita-indriyaH /
   sarvatīrthaphalaṃ dātā labhate prāgupoṣitaḥ // Bhmj_13.1423 //	sarva-tIrTa-Palam dAtA laBate prAk-upozitaH // Bhmd-_13.1423 //
   gaṅgā tu sarvatīrthānāṃ pravaraṃ tīrthamucyate /	gaFgA tu sarva-tIrTAnAm pravaram tIrTam-ucyate /
   asthimātre yayā spṛṣṭe nṛṇāṃ svargatirakṣayā // Bhmj_13.1424 //	asTi-mAtre yayA spRzwe nRNAm svar-gatiH-akzayA // Bhmd-_13.1424 //
   na te deśā na te śailā na te janapadāḥ kṣitau /	na te deSAH na te SElAH na te janapadAH kzitO /
   patākā yasya puṇyasya jāhnavī na vibhāvyate // Bhmj_13.1425 //	patAkA yasya puNyasya jAhnavI na viBAvyate // Bhmd-_13.1425 //
   kimapāyamayairyajñaiḥ kiṃ tapobhiḥ śramapradaiḥ /	kim-apAya-mayEH-yajQEH kim tapoBiH Srama-pradEH /
   jahnukanyāpayaḥpūtaṃ yadi puṇyavatāṃ vapuḥ // Bhmj_13.1426 //	jahnu-kanyA-payaH-pUtam yadi puNyavatAm vapuH // Bhmd-_13.1426 //
   vyomaśrīmauktikalatā śrīkaṇṭhottaṃsamālikā /	vyomaSrI-mOkti-kalatA SrIkaNWa-uttaMsamAlikA /
   yātā smṛtipadaṃ yeṣāṃ bhaṅgāyaivākhilainasām // Bhmj_13.1427 //	yAtA smRti-padam yezAm BaFgAya-eva-aKila-enasAm // Bhmd-_13.1427 //
   gaṅgājalena spṛṣṭānāṃ phalamalpaṃ surālayaḥ /	gaFgA-jalena spRzwAnAm Palam-alpam surAlayaH /
   śiloñchavṛttinā pūrvaṃ siddhaḥ pṛṣṭo 'bravīditi // Bhmj_13.1428 //	Sila-uQCa-vRttinA pUrvam sidDaH pRzwaH abravIt-iti // Bhmd-_13.1428 //
   etadaṅgirasā proktaṃ niśamya kila gautamaḥ /	etat-aFgirasA proktam niSamya kila gOtamaH /
   smṛtvā vavande sānandaḥ puṇyāṃ mandākinīṃ muniḥ // Bhmj_13.1429 //	smRtvA vavande sa-AnandaH puNyAm mandAkinIm muniH // Bhmd-_13.1429 //
   ***** āṅgirasīyam || 104 || *****	***** AFgirasIyam || 104 || *****
   kathaṃ prāpyaṃ manuṣyeṇa brāhmaṇyamiti bhūbhujā /	kaTam prApyam manuzyeNa brAhmaNyam-iti BUBujA /
   pṛṣṭo devavrataḥ prāha brāhmaṇyaṃ durlabhaṃ nṛpa // Bhmj_13.1430 //	pRzwaH devavrataH prAha brAhmaNyam durlaBam nRpa // Bhmd-_13.1430 //
   piturniyogādyajñārthaṃ mataṅgakhyo dvijanmanaḥ /	pituH-niyogAt-yajQa-arTam mataFgaKyaH dvijanmanaH /
   vrajanvāhaṃ pratodena kharaṃ gāḍhamatāḍayat // Bhmj_13.1431 //	vrajan-vAham pratodena Karam gAXam-atAxayat // Bhmd-_13.1431 //
   gardabhī vyathitaṃ dṛṣṭvā putraṃ duḥkhāduvāca tam /	gardaBI vyaTitam dRzwvA putram duHKAt-uvAca tam /
   brāhmaṇyaṃ nāsya tenaiṣa jātaścaṇḍālaceṣṭitaḥ /	brAhmaNyam na-asya tena-eza jAtaH-caNxAla-cezwitaH /
   vahainamiti tacchrutvā priyaḥ papraccha tāṃ punaḥ // Bhmj_13.1432 //	vaha-enam-iti tat-SrutvA priyaH papracCa tAm punar // Bhmd-_13.1432 //
   tayā niveditāṃ jātiṃ nijāṃ jñātvā sa duḥkhitaḥ /	tayA niveditAm jAtim nijAm jQAtvA sa duHKitaH /
   meroḥ śṛṅgādiva śvabhre patito vilalāpa saḥ // Bhmj_13.1433 //	meroH SRFgAt-iva SvaBre patitaH vilalApa saH // Bhmd-_13.1433 //
   pitre nivedya tatpāpaṃ mātuḥ sa tapase vanam /	pitre nivedya tat-pApam mAtuH sa tapase vanam /
   gatvā brāhmaṇyakāmo 'bhūtsthāṇubhūtaḥ śataṃ samāḥ // Bhmj_13.1434 //	gatvA brAhmaNya-kAmaH aBUt-sTANu-BUtaH Satam samAH // Bhmd-_13.1434 //
   śakrādapi svayaṃ prāptānnaiva brāhmaṇyamāptavān /	SakrAt-api svayam prAptAn-na-eva brAhmaNyam-AptavAn /
   tato gatvā gayāṃ cakre sahasrābdaṃ paraṃtapaḥ // Bhmj_13.1435 //	tatas gatvA gayAm cakre sahasra-abdam paraMtapaH // Bhmd-_13.1435 //
   punaḥ punaḥ sa tapasā dhūmāyitajagattrayaḥ /	punar punar sa tapasA DUmAyita-jagat-trayaH /
   indrādavāpa devatvaṃ na tu brāhmaṇyamuttamam // Bhmj_13.1436 //	indrAt-avApa deva-tvam na tu brAhmaNyam-uttamam // Bhmd-_13.1436 //
   chandodeva iti khyātaḥ sa mataṅgābhidhaḥ purā /	CandodevaH iti KyAtaH sa mataFga-aBiDaH purA /
   khecaro 'bhūnmṛgākṣīṇāṃ pūjyaḥ paramavallabhaḥ // Bhmj_13.1437 //	KecaraH aBUt-mRga-akzINAm pUjyaH parama-vallaBaH // Bhmd-_13.1437 //
   ***** indramātaṅgam || 105 || *****	***** indra-mAtaFgam || 105 || *****
   vītahavyasya nṛpaterbrāhmaṇyaṃ śrūyate kila /	vItahavyasya nRpateH-brAhmaNyam SrUyate kila /
   tadvadeti punaḥ pṛṣṭo rājñā prāha pitāmahaḥ // Bhmj_13.1438 //	tadvat-eti punar pRzwaH rAjQA prAha pitAmahaH // Bhmd-_13.1438 //
   vītahavyasutaiḥ pūrvaṃ hehayairbalavattaraiḥ /	vItahavya-sutEH pUrvam hehayEH-balavattarEH /
   haryaśvo nāma samare kāśirājo nipātitaḥ // Bhmj_13.1439 //	haryaSvaH nAma samare kASi-rAjaH nipAtitaH // Bhmd-_13.1439 //
   kālena tasya putro 'pi punastaireva saṃgare /	kAlena tasya putraH api punar-tEH-eva saMgare /
   sa devaḥ kāśinagare labdhalakṣyairnipātitaḥ // Bhmj_13.1440 //	sa devaH kASi-nagare labDa-lakzyEH-nipAtitaH // Bhmd-_13.1440 //
   tatsuto 'pi divodāsastaireva yudhi nirjitaḥ /	tad-sutaH api divodAsaH-tEH-eva yuDi nirjitaH /
   bharadvājaprasādātsa lebhe putraṃ pratardanam // Bhmj_13.1441 //	BaradvAja-prasAdAt-sa leBe putram pratardanam // Bhmd-_13.1441 //
   sa vītahavyatanayānsarvānabhyetya saṃgare /	sa vItahavya-tanayAn-sarvAn-aByetya saMgare /
   jaghāna paramāstrajño bharadvājavaro 'rjitaḥ // Bhmj_13.1442 //	jaGAna parama-astra-jQaH BaradvAja-varaH arjitaH // Bhmd-_13.1442 //
   vītahavyo hatasutaḥ pranaṣṭabalavāhanaḥ /	vItahavyaH hata-sutaH pranazwa-bala-vAhanaH /
   pratardanenānusṛtaḥ prayayau śaraṇaṃ bhṛgum // Bhmj_13.1443 //	pratardanena-anusRtaH prayayO SaraNam BRgum // Bhmd-_13.1443 //
   bhṛgorāśramamāsādya vītahavyavadhodyataḥ /	BRgoH-ASramam-AsAdya vItahavya-vaDa-udyataH /
   pratardano muniṃ prāha muñcainamiti durmadaḥ // Bhmj_13.1444 //	pratardanaH munim prAha muQca-enam-iti durmadaH // Bhmd-_13.1444 //
   tacchrutvā kṣatriyo neha kaścitsarve dvijā vayam /	tat-SrutvA kzatriyaH na-iha kaScid-sarve dvijAH vayam /
   ityuvāca bhṛgurbhītastato 'satyādakampata // Bhmj_13.1445 //	iti-uvAca BRguH-BItaH-tatas asatyAt-akampate // Bhmd-_13.1445 //
   kṣattrābhidhānātprabhraṣṭaṃ śatruṃ jñātvā pratardane /	kzattra-aBiDAnAt-praBrazwam Satrum jQAtvA pratardane /
   yāte bhṛgurvītahavyaṃ satyavāgbrāhmaṇaṃ vyadhāt // Bhmj_13.1446 //	yAte BRguH-vItahavyam satya-vAc-brAhmaNam vyaDAt // Bhmd-_13.1446 //
   ***** vītahavyopākhyānam || 106 || *****	***** vItahavya-upAKyAnam || 106 || *****
   ke praṇamyā iti panaḥ pṛṣṭaḥ śāntanavo 'bravīt /	ke praNamyAH iti panaH pRzwaH SAntanavaH abravIt /
   svakarmadharmaniratā haṃsārāgavivarjitāḥ // Bhmj_13.1447 //	sva-karma-Darma-niratAH haMsa-ArAga-vivarjitAH // Bhmd-_13.1447 //
   praṇamyā brāhmaṇā eva pavitracaritavratāḥ /	praNamyAH brAhmaNAH eva pavitra-carita-vratAH /
   yaiṣāṃ kopaprasādābhyāṃ śoṣaḥ poṣaśca bhūbhujām // Bhmj_13.1448 //	yA-ezAm kopa-prasAdAByAm SozaH pozaH-ca BUBujAm // Bhmd-_13.1448 //
   bhūmidevāḥ sadā pūjyā yatprasādāddhutāśanaḥ /	BUmidevAH sadA pUjyAH yad-prasAdAt-hutASanaH /
   havyaṃ kavyaṃ ca vahati kṛṣṇamityāha nāradaḥ // Bhmj_13.1449 //	havyam kavyam ca vahati kRzNam-iti-Aha nAradaH // Bhmd-_13.1449 //
   jeya balaṃ bhaye rakṣā bheṣajaṃ vyasanāmaye /	jeya balam Baye rakzA Bezajam vyasana-Amaye /
   paraloke 'stu vo viprāḥ śakramityāha śambaraḥ // Bhmj_13.1450 //	para-loke astu vaH viprAH Sakram-iti-Aha SambaraH // Bhmd-_13.1450 //
   ***** brāhmaṇapraśaṃsā || 107 || *****	***** brAhmaNa-praSaMsA || 107 || *****
   strīṇāṃ nisargalolānāṃ svabhāvaṃ pāṇḍusūnunā /	strINAm nisarga-lolAnAm svaBAvam pANxu-sUnunA /
   pṛṣṭo durlakṣyacittānāṃ vyājahāra pitāmahaḥ // Bhmj_13.1451 //	pRzwaH durlakzya-cittAnAm vyAjahAra pitAmahaH // Bhmd-_13.1451 //
   strīsvabhāvaṃ purā pṛṣṭā nāradena surāṅganā /	strI-svaBAvam purA pRzwA nAradena sura-aFganAH /
   jagāda pañcacūlākhyā yathārthaṃ śāpakampitā // Bhmj_13.1452 //	jagAda paQca-cUla-AKyAH yaTArTam SApa-kampitAH // Bhmd-_13.1452 //
   strī satī strīsvabhāvaṃ ca mādṛśī vaktumarhati /	strI satI strI-svaBAvam ca mAdRSI vaktum-arhati /
   śāsanāttava bhītāhaṃ kiṃtu vakṣyāmi tattvataḥ // Bhmj_13.1453 //	SAsanAt-tava BItA-aham kiMtu vakzyAmi tattvataH // Bhmd-_13.1453 //
   saṃgharṣakṣobhakāriṇyaḥ sodvegāḥ kaluṣāśayāḥ /	saMGarza-kzoBa-kAriNyaH sa-udvegAH kaluza-ASayAH /
   mattā harantyeva vapurnimnagā iva nimnagāḥ // Bhmj_13.1454 //	mattAH haranti-eva vapuH-nimnagAH iva nimnagAH // Bhmd-_13.1454 //
   apyanviṣṭā na labhyante saṃtyaktā na tyajanti ca /	api-anvizwAH na laByante saMtyaktAH na tyajanti ca /
   vāsanā iva saṃsāre mohanaikaratāḥ striyaḥ // Bhmj_13.1455 //	vAsanAH iva saMsAre mohana-eka-ratAH striyaH // Bhmd-_13.1455 //
   prahasanti viṣādinyo hṛṣṭāḥ śocanti helayā /	prahasanti vizAdinyaH hRzwAH Socanti helayA /
   rāgiṇyo 'pi priyaṃ ghnanti ko hi tāṃ vetti yoṣitam // Bhmj_13.1456 //	rAgiNyaH api priyam Gnanti kaH hi tAm vetti yozitam // Bhmd-_13.1456 //
   na kulena na mānena na dhanena na sevayā /	na kulena na mAnena na Danena na sevayA /
   maryādāmanuvartante lalanāścapalāśayāḥ // Bhmj_13.1457 //	maryAdAm-anuvartante lalanAH-capala-ASayAH // Bhmd-_13.1457 //
   suveśaṃ subhagaṃ kāntaṃ tyaktvā paricitaṃ ciram /	su-veSam suBagam kAntam tyaktvA paricitam ciram /
   nindyenādṛṣṭapūrveṇa ramante svecchayā striyaḥ // Bhmj_13.1458 //	nindyena-adRzwa-pUrveNa ramante sva-icCayA striyaH // Bhmd-_13.1458 //
   saṃbhāṣitāścenmadhuraṃ sasmitaṃ cedvilokitāḥ /	saMBAzitAH-ced-maDuram sa-smitam ced-vilokitAH /
   yantritāḥ svajanenāpi tadā sādhyā na yoṣitaḥ // Bhmj_13.1459 //	yantritAH sva-janena-api tadA sADyAH na yozitaH // Bhmd-_13.1459 //
   arthināmapyalābhena duḥkhadainyaśrameṇa vā /	arTinAm-api-alABena duHKa-dEnya-SrameNa vA /
   akasmādeva nārīṇāṃ satītvaṃ jāyate kvacit // Bhmj_13.1460 //	akasmAt-eva nArINAm satI-tvam jAyate kvacid // Bhmd-_13.1460 //
   nānāpuruṣasaṃvāsahāsollāsavilāsinīm /	nAnA-puruza-saMvAsa-hAsa-ullAsa-vilAsinIm /
   veśyāyoṣāṃ nirīkṣante saspṛhaṃ kulayoṣitaḥ // Bhmj_13.1461 //	veSyA-yozAm nirIkzante sa-spRham kula-yozitaH // Bhmd-_13.1461 //
   niṣedhādeva nārīṇamabhilāṣo vivardhate /	nizeDAt-eva nArINam-aBilAzaH vivarDate /
   parasaṅgeṣvapathyeṣu bālānāmiva rogiṇām // Bhmj_13.1462 //	para-saFgezu-apaTyezu bAlAnAm-iva rogiNAm // Bhmd-_13.1462 //
   acchinnaprasaraḥ kāmo naivāsāṃ kṣamate dhṛtim /	acCinna-prasaraH kAmaH na-eva-AsAm kzamate DRtim /
   mitho yāvatpravartante puruṣāsaṃbhave striyaḥ // Bhmj_13.1463 //	miTas yAvat-pravartante puruza-asaMBave striyaH // Bhmd-_13.1463 //
   krūṃrāṇāṃ kṣaṇarāgāṇāṃ saṃdhyānāmiva yoṣitām /	krUMrANAm kzaNa-rAgANAm saMDyAnAm-iva yozitAm /
   satatāsannadoṣāṇāṃ dhīmānko nāma viśvaset // Bhmj_13.1464 //	satata-Asanna-dozANAm DImAn-kaH nAma viSvaset // Bhmd-_13.1464 //
   sarvathā na bhavatyeva kāruṇyamiva pāpinām /	sarvaTA na Bavati-eva kAruNyam-iva pApinAm /
   anutseka ivāḍhyānāmārjavaṃ hariṇīdṛśām // Bhmj_13.1465 //	anutsekaH iva-AXyAnAm-Arjavam hariNI-dRSAm // Bhmd-_13.1465 //
   uparodhairbahuvidhairapi sādhvyo niyantritāḥ /	uparoDEH-bahuviDEH-api sADvyaH niyantritAH /
   kāntaṃ puruṣamālokya yāntyeva sahasārdratām // Bhmj_13.1466 //	kAntam puruzam-Alokya yAnti-eva sahasA-Ardra-tAm // Bhmd-_13.1466 //
   suraśaṅkāspadamabhūtpurā vandyo vadhūjanaḥ /	sura-SaFkA-Aspadam-aBUt-purA vandyaH vaDU-janaH /
   tataḥ surārthito dhātā kṛtyāsargādvyadhātstriyaḥ // Bhmj_13.1467 //	tatas sura-arTitaH DAtA kRtyA-sargAt-vyaDAt-striyaH // Bhmd-_13.1467 //
   lajjāṃ labhante lalanāḥ puṃsāṃ kautukavṛddhaye /	lajjAm laBante lalanAH puMsAm kOtuka-vRdDaye /
   patyurviśvāsanopāyaṃ kṛtakaṃ ca satīvratam // Bhmj_13.1468 //	patyuH-viSvAsana-upAyam kRtakam ca satI-vratam // Bhmd-_13.1468 //
   nṛtyanti śocanti patanti yānti hasanti gāyanti vadanti yacca /	nRtyanti Socanti patanti yAnti hasanti gAyanti vadanti yat-ca /
   tadyoṣitaḥ svapnasamānaceṣṭaṃ māyāmayaṃ sarvamasatyameva // Bhmj_13.1469	tad-yozitaH svapna-samAna-cezwam mAyA-mayam sarvam-asatyam-eva // Bhmd-_13.1469
   ***** nāradapañcacūḍāsaṃvādaḥ || 108 || *****	***** nArada-paQca-cUxA-saMvAdaH || 108 || *****
   tāḥ striyo lolamatayaḥ kathaṃ rakṣyā narairiti /	tAH striyaH lola-matayaH kaTam rakzyAH narEH-iti /
   pṛṣṭo yudhiṣṭhireṇāha punastripathagāsutaḥ // Bhmj_13.1470 //	pRzwaH yuDizWireNa-Aha punar-tripaTagA-sutaH // Bhmd-_13.1470 //
   devaśarmāṃ muniḥ pūrvaṃ yajñārthaṃ gantumudyataḥ /	devaSarmAm muniH pUrvam yajQa-arTam gantum-udyataH /
   śaśāsa śiṣyaṃ vipulaṃ bahumāyaṃ śatakratum // Bhmj_13.1471 //	SaSAsa Sizyam vipulam bahu-mAyam Satakratum // Bhmd-_13.1471 //
   jñātvā ruciṃ śarīrāntaḥ praviśa tvaṃ samīravat /	jQAtvA rucim SarIra-antar praviSa tvam samIra-vat /
   gātrairgātrāṇyavaṣṭabhya tasyāstasthau sa yatnavān // Bhmj_13.1472 //	gAtrEH-gAtrANi-avazwaBya tasyAH-tasTO sa yatnavAn // Bhmd-_13.1472 //
   atrāntaraṃ samāsādya sahasrākṣaḥ samāyayau /	atra-antaram samAsAdya sahasrAkzaH samAyayO /
   sa dadarśa ruciṃ cārulocanāmacalāṃ punaḥ // Bhmj_13.1473 //	sa dadarSa rucim cAru-locanAm-acalAm punar // Bhmd-_13.1473 //
   hemastanorujaghanāṃ kāñcanīmiva putrikām /	hema-stana-Uru-jaGanAm kAQcanIm-iva putrikAm /
   ākhaṇḍalamathāsādya sā saṃjātamanobhavā // Bhmj_13.1474 //	AKaNxalam-aTa-AsAdya sA saMjAta-manoBavAH // Bhmd-_13.1474 //
   vaktuṃ vipulasaṃruddhā na śaśāka sulocanā /	vaktum vipula-saMrudDAH na SaSAka su-locanA /
   ākīrṇahāsakusumā vilolālakaṣaṭūpadam /	AkIrNa-hAsa-kusumAH vilola-alaka-zawU-padam /
   latāmiva nivātasthāṃ sakampakarapallavām // Bhmj_13.1475 //	latAm-iva nivAta-sTAm sa-kampa-kara-pallavAm // Bhmd-_13.1475 //
   dṛṣṭvā tāṃ vismitaḥ śakraḥ prāyādvipulatarjitaḥ /	dRzwvA tAm vismitaH SakraH prAyAt-vipula-tarjitaH /
   abhyetya devaśarmātha sarvaṃ tadbubudhe muniḥ // Bhmj_13.1476 //	aByetya devaSarmA-aTa sarvam tat-bubuDe muniH // Bhmd-_13.1476 //
   tasmādavāpya vipulastatastuṣṭādgurorvarān /	tasmAt-avApya vipulaH-tatas-tuzwAt-guroH-varAn /
   cacāra kṛtakṛtyaḥ kṣmāṃ pūjyamāno nṛpairdvijaiḥ // Bhmj_13.1477 //	cacAra kRtakRtyaH kzmAm pUjyamAnaH nRpEH-dvijEH // Bhmd-_13.1477 //
   atrāntare svasurbhartrā ruciraṅgamahībhujā /	atra-antare svasuH-BartrA ruciH-aFga-mahIBujA /
   nimantritā gṛhe 'paśyadbhaginīṃ puṣpabhūṣitām // Bhmj_13.1478 //	nimantritA gRhe apaSyat-BaginIm puzpa-BUzitAm // Bhmd-_13.1478 //
   visṛṣṭastadgirā śiṣyaḥ puṣpārthaṃ devaśarmaṇā /	visRzwaH-tad-girA SizyaH puzpa-arTam devaSarmaNA /
   dadarśa mithunaṃ ṣaṭ ca devinaḥ kitavānpathi // Bhmj_13.1479 //	dadarSa miTunam zaw ca devinaH kitavAn-paTi // Bhmd-_13.1479 //
   teṣāṃ vivāde śuśrāva śapathaṃ vipulārjitān /	tezAm vivAde SuSrAva SapaTam vipula-arjitAn /
   sa lokānāpnuyādyaśca pracaletsaṃvidamiti // Bhmj_13.1480 //	sa lokAn-ApnuyAt-yaH-ca pracalet-saMvidam-iti // Bhmd-_13.1480 //
   tacchrutvā duḥkhito 'bhyetya gurave sa nyavedayat /	tat-SrutvA duHKitaH aByetya gurave sa nyavedayat /
   śaṅkamāno guruvadhūgātrasaṃsparśapātakam // Bhmj_13.1481 //	SaFkamAnaH guru-vaDU-gAtra-saMsparSa-pAtakam // Bhmd-_13.1481 //
   gurustamūce mithunamahorātraṃ taducyate /	guruH-tam-Uce miTunam-ahorAtram tat-ucyate /
   ṛtavaḥ ṣaṭ ca kitavāste nṛṇāṃ karmasākṣiṇaḥ // Bhmj_13.1482 //	RtavaH zaw ca kitavAH-te nRNAm karma-sAkziNaH // Bhmd-_13.1482 //
   na śakyā rakṣituṃ nāryo rakṣitā ca tvayā ruciḥ /	na SakyA rakzitum nAryaH rakzitA ca tvayA ruciH /
   asatyena tavodīrṇaṃ tasmānnaśyatu pātakam // Bhmj_13.1483 //	asatyena tava-udIrNam tasmAt-naSyatu pAtakam // Bhmd-_13.1483 //
   ityevaṃ rakṣaitā pūrvaṃ vipulena guroḥ priyā /	iti-evam rakzA-etA pUrvam vipulena guroH priyA /
   na tvetā rakṣituṃ śaktaḥ kaścillolavilocanāḥ // Bhmj_13.1484 //	na tu-etAH rakzitum SaktaH kaScid-lola-vilocanAH // Bhmd-_13.1484 //
   ***** vipulopākhyānam || 109 || *****	***** vipula-upAKyAnam || 109 || *****
   vivāhadharmaṃ pṛṣṭo 'tha rājñā bhīṣṇo 'bravītpunaḥ /	vivAha-Darmam pRzwaH aTa rAjQA BIzNaH abravIt-punar /
   kanyā guṇavate deyā kulīnāyātirūpiṇe // Bhmj_13.1485 //	kanyA guNavate deyA kulInAya-ati-rUpiNe // Bhmd-_13.1485 //
   śūdrāyeva śrutiḥ kanyā hīnāya pratipāditā /	SUdrAya-iva SrutiH kanyA hInAya pratipAditA /
   kuladvayaṃ dahatyeva tasmātpātraṃ vicārayet // Bhmj_13.1486 //	kula-dvayam dahati-eva tasmAt-pAtram vicArayet // Bhmd-_13.1486 //
   aśāstroktaiḥ pariṇayairjāyate varṇasaṃkaraḥ /	aSAstra-uktEH pariNayEH-jAyate varNa-saMkaraH /
   saṃyogairviṣamaiḥ puṃsāṃ patati vyasane kulam // Bhmj_13.1487 //	saMyogEH-vizamEH puMsAm patati vyasane kulam // Bhmd-_13.1487 //
   ***** vivāhadharmāḥ || 110 || *****	***** vivAha-DarmAH || 110 || *****
   darśane sahavāse ca satāṃ pṛṣṭo mahībhujā /	darSane sahavAse ca satAm pRzwaH mahIBujA /
   māhātmyaṃ ca gavāṃ bīṣmaḥ sarvajñaḥ punarabravīt // Bhmj_13.1488 //	mAhAtmyam ca gavAm bIzmaH sarvajQaH punar-abravIt // Bhmd-_13.1488 //
   gaṅgāyamunayormadhye cyavano 'ntarjalavrataḥ /	gaFgA-yamunayoH-maDye cyavanaH antar-jala-vrataH /
   tasthau munīndraḥ suciraṃ sthāṇubhūto mahātapāḥ // Bhmj_13.1489 //	tasTO muni-indraH su-ciram sTANu-BUtaH mahA-tapAH // Bhmd-_13.1489 //
   āghrāya puṇyamāmodaṃ tasya kāruṇyaśālinaḥ /	AGrAya puNyam-Amodam tasya kAruNya-SAlinaH /
   ālīya tasthurgātreṣu matsyā valayalīlayā // Bhmj_13.1490 //	AlIya tasTuH-gAtrezu matsyAH valaya-lIlayA // Bhmd-_13.1490 //
   tataḥ kālena mahatā jālenākṛṣya dhīvarāḥ /	tatas kAlena mahatA jAlena-AkRzya DIvarAH /
   vipulaṃ matsyasaṃghātaṃ tanmadhye dadṛśurmunim // Bhmj_13.1491 //	vipulam matsya-saMGAtam tad-maDye dadRSuH-munim // Bhmd-_13.1491 //
   śaivālanālavalitaṃ śaṅkhikaṅkaṇamālitam /	SEvAla-nAla-valitam SaFKi-kaFkaNa-mAlitam /
   hariśmaśrujaṭāpiṅgaṃ tejasāmiva saṃcayam // Bhmj_13.1492 //	hari-SmaSru-jawA-piFgam tejasAm-iva saMcayam // Bhmd-_13.1492 //
   taṃ vīkṣya kampitāḥ sarve sahasā jālajīvinaḥ /	tam vIkzya kampitAH sarve sahasA jAla-jIvinaH /
   nimīlitākṣaṃ jagaduḥ prasīda bhagavanniti // Bhmj_13.1493 //	nimIlita-akzam jagaduH prasIda Bagavan=-iti // Bhmd-_13.1493 //
   tataḥ sa karumāviṣṭo matsyeṣu sahavāsiṣu /	tatas sa karum-AvizwaH matsyezu sahavAsizu /
   niṣādānavadatpaśyandṛśānugrahavāñchayā // Bhmj_13.1494 //	nizAdAn-avadat-paSyan-dRSa-anugraha-vAQCayA // Bhmd-_13.1494 //
   vikrīya māṃ vimucyantāṃ yuṣmābhiḥ salilaukasaḥ /	vikrIya mAm vimucyantAm yuzmABiH salila-okasaH /
   dayitāḥ sahavāsānme matsyā yūyaṃ ca darśanāt // Bhmj_13.1495 //	dayitAH sahavAsAt-me matsyAH yUyam ca darSanAt // Bhmd-_13.1495 //
   ityukte muninā dāśāstūrṇaṃ gatvā mahībhuje /	iti-ukte muninA dASAH-tUrNam gatvA mahIBuje /
   vepamānāḥ svavṛttāntaṃ nahuṣāya nyavedayan // Bhmj_13.1496 //	vepamAnAH sva-vRttAntam nahuzAya nyavedayan // Bhmd-_13.1496 //
   tataḥ svayaṃ sa nṛpatiḥ pūjāmādāya satvaraḥ /	tatas svayam sa nRpatiH pUjAm-AdAya sa-tvaraH /
   purohitaṃ puraskṛtya cyavanaṃ draṣṭumāyayau // Bhmj_13.1497 //	purohitam puraskRtya cyavanam drazwum-AyayO // Bhmd-_13.1497 //
   kṛtapraṇāmaṃ nahuṣaṃ munirvīkṣya kṛtāñjalim /	kRta-praNAmam nahuzam muniH-vIkzya kRtAQjalim /
   yathocitena mūlyena māṃ gṛhāṇetyacodayat // Bhmj_13.1498 //	yaTocitena mUlyena mAm gRhANa-iti-acodayat // Bhmd-_13.1498 //
   dhīvarebhyaḥ sahasrāṇi koṭikoṭiśatāni ca /	DIvareByaH sahasrANi kowi-kowi-SatAni ca /
   rājyārdhamathavā rājyaṃ dadānītyabravīnnṛpaḥ // Bhmj_13.1499 //	rAjya-arDam-aTavA rAjyam dadAni-iti-abravIt-nRpaH // Bhmd-_13.1499 //
   naitanmamocitaṃ mūlyaṃ cintyatāṃ munibhiḥ saha /	na-etat-mama-ucitam mUlyam cintyatAm muniBiH saha /
   nṛpaṃ dāśeṣu kāruṇyādityuvācāsakṛnmuniḥ // Bhmj_13.1500 //	nRpam dASezu kAruNyAt-iti-uvAca-asakRt-muniH // Bhmd-_13.1500 //
   tato viṣaṇṇaṃ nahuṣaṃ śāpabhītamadhomukham /	tatas vizaNNam nahuzam SApa-BItam-aDomuKam /
   gavi jāto dvijavaro babhāṣe dhīmatāṃ varaḥ // Bhmj_13.1501 //	gavi jAtaH dvijavaraH baBAze DImatAm varaH // Bhmd-_13.1501 //
   mūlyaṃ munīśvarasyāsya tulyaṃ gaureva yatparam /	mUlyam muni-ISvarasya-asya tulyam gOH-eva yat-param /
   tasmādenaṃ gavā rājangṛhāṇa bhava nirvṛtaḥ // Bhmj_13.1502 //	tasmAt-enam gavA rAjan-gRhANa Bava nirvRtaH // Bhmd-_13.1502 //
   brāhmaṇenetyabhihite prahṛṣṭaḥ pṛthivīpatiḥ /	brAhmaNena-iti-aBihite prahRzwaH pRTivIpatiH /
   muktaye matsyasaṃghānāṃ gavā jagrāha bhārgavam // Bhmj_13.1503 //	muktaye matsya-saMGAnAm gavA jagrAha BArgavam // Bhmd-_13.1503 //
   tato darśanavātsalyāccyavanaḥ karuṇānidhiḥ /	tatas darSana-vAtsalyAt-cyavanaH karuNA-niDiH /
   dāśebhyaḥ pratijagrāha dhenuṃ tatkuśale sthitaḥ // Bhmj_13.1504 //	dASeByaH pratijagrAha Denum tat-kuSale sTitaH // Bhmd-_13.1504 //
   munīndreṇa gṛhītāyāṃ vidhivadgavi dhīvarāḥ /	muni-indreNa gRhItAyAm viDivat-gavi DIvarAH /
   taddṛṣṭipātānmatsyāśca saśarīrā divaṃ gatāḥ // Bhmj_13.1505 //	tad-dRzwi-pAtAn-matsyAH-ca sa-SarIrAH divam gatAH // Bhmd-_13.1505 //
   amṛtāyatanaṃ gāvaḥ pavitrā rudramātaraḥ /	amRta-Ayatanam gAvaH pavitrAH rudra-mAtaraH /
   smṛtimātreṇa muṣṇanti kilbiṣaṃ kila dehinām // Bhmj_13.1506 //	smRti-mAtreNa muzNanti kilbizam kila dehinAm // Bhmd-_13.1506 //
   ***** cyavanopākhyānam || 111 || *****	***** cyavana-upAKyAnam || 111 || *****
   kuśikasya kṣitipaterjāto vipraḥ kathaṃ kule /	kuSikasya kzitipateH-jAtaH vipraH kaTam kule /
   bhṛgornṛpaśceti rājñā pṛṣṭo 'vādītsuravrataḥ // Bhmj_13.1507 //	BRgoH-nRpaH-ca-iti rAjQA pRzwaH avAdIt-sura-vrataH // Bhmd-_13.1507 //
   purā	purA
   bhāvikathābhijñaścyavanastejasāṃ nidhiḥ /	BAvi-kaTA-aBijQaH-cyavanaH-tejasAm niDiH /
   mandire pūjitastasthau kuśikasya mahīpateḥ // Bhmj_13.1508 //	mandire pUjitaH-tasTO kuSikasya mahIpateH // Bhmd-_13.1508 //
   sa bhūbhujā sabhāryeṇa paricaryāvrate dhṛte /	sa BUBujA sa-BAryeNa paricaryA-vrate DRte /
   bhuktvā suṣvāpa niśceṣṭaḥ saptarātratrayaṃ muniḥ // Bhmj_13.1509 //	BuktvA suzvApa niScezwaH sapta-rAtra-trayam muniH // Bhmd-_13.1509 //
   pādasaṃvāhanaṃ tasya nirāhāro vadhūsakhaḥ /	pAda-saMvAhanam tasya nirAhAraH vaDU-saKaH /
   rājā cakāra nibhṛto nidrābhaṅgabhayākulaḥ // Bhmj_13.1510 //	rAjA cakAra niBRtaH nidrA-BaFga-Baya-AkulaH // Bhmd-_13.1510 //
   tato muniḥ samutthāya maunī gatvā manojavaḥ /	tatas muniH samutTAya mOnI gatvA manojavaH /
   antardadhe sabhāryeṇa nṛpeṇānusṛtaḥ pathi // Bhmj_13.1511 //	antardaDe sa-BAryeNa nRpeNa-anusRtaH paTi // Bhmd-_13.1511 //
   tasminnantarhite rājā nirāhāro 'timūrcchitaḥ /	tasmin=-antarhite rAjA nirAhAraH ati-mUrcCitaH /
   patitaḥ kṣaṇamāśvāsya viveśa svagṛhaṃ punaḥ // Bhmj_13.1512 //	patitaH kzaNam-ASvAsya viveSa sva-gRham punar // Bhmd-_13.1512 //
   tau dampatī dadṛśaturmūkaṃ kāṣṭhamivācalam /	tO dampatI dadRSatuH-mUkam kAzWam-iva-acalam /
   ekapārśvena suptasya kṣapāstasyaikaviṃśatim /	eka-pArSvena suptasya kzapAH-tasya-ekaviMSatim /
   tasthatustau nirāhārau pādasaṃvāhane punaḥ // Bhmj_13.1513 //	tasTatuH-tO nirAhArO pAda-saMvAhane punar // Bhmd-_13.1513 //
   pratibuddho 'tha tailena śatapātena bhubhujā /	pratibudDaH aTa tElena Sata-pAtena BuBujA /
   bhaktyā nirvartitasnāno bheje siṃhāsanaṃ muniḥ // Bhmj_13.1514 //	BaktyA nirvartita-snAnaH Beje siMhAsanam muniH // Bhmd-_13.1514 //
   tato nānāvidhaṃ bhojyaṃ rājayogyaṃ svayaṃ kṛtam /	tatas nAnAviDam Bojyam rAja-yogyam svayam kRtam /
   dattaṃ rājñā sabhāryeṇa dadāha bhṛgunandanaḥ // Bhmj_13.1515 //	dattam rAjQA sa-BAryeNa dadAha BRgu-nandanaH // Bhmd-_13.1515 //
   punarantarhito bhūtvā punaḥ kṛtvāsya saṃnidhim /	punar-antarhitaH BUtvA punar kRtvA-asya saMniDim /
   nirvikāraṃ sabhāryaṃ taṃ dṛṣṭvābhūdvismito muniḥ // Bhmj_13.1516 //	nirvikAram sa-BAryam tam dRzwvA-aBUt-vismitaH muniH // Bhmd-_13.1516 //
   avikriyaṃ nirāhāraṃ sa rājānaṃ vadhūsakham /	avikriyam nirAhAram sa rAjAnam vaDU-saKam /
   rathena sāṃyugīnena vaha māmityacodayat // Bhmj_13.1517 //	raTena sAMyugInena vaha mAm-iti-acodayat // Bhmd-_13.1517 //
   ityuktvā dampatī dhṛtvā tau rathe vicacāra saḥ /	iti-uktvA dampatI DRtvA tO raTe vicacAra saH /
   trikaṇṭhakakaṣāghātasaṃjātakṛtajokṣitau // Bhmj_13.1518 //	tri-kaNWaka-kazA-AGAta-saMjAta-kRta-ja-ukzitO // Bhmd-_13.1518 //
   adarśayattataścitrahemavallīmanoharam /	adarSayat-tatas-citra-hema-vallI-manoharam /
   svargaṃ sanandanodyānaṃ munistau mohayanmuhuḥ // Bhmj_13.1519 //	svargam sanandana-udyAnam muniH-tO mohayan-muhur // Bhmd-_13.1519 //
   dṛṣṭanaṣṭairbahuvidhairmāyācaṭulavibhramaiḥ /	dRzwa-nazwEH-bahuviDEH-mAyA-cawula-viBramEH /
   muninā vihitairmohaṃ dampatī tau na jagmatuḥ // Bhmj_13.1520 //	muninA vihitEH-moham dampatI tO na jagmatuH // Bhmd-_13.1520 //
   vepamānau nirāhārau dūrādhvaśramakarṣitau /	vepamAnO nirAhArO dUra-aDva-Srama-karzitO /
   tuṣṭaścirānamunivaro rathānmuktvā jagāda tau // Bhmj_13.1521 //	tuzwaH-cirAnamuni-varaH raTAt-muktvA jagAda tO // Bhmd-_13.1521 //
   prīto 'haṃ yuvayorbhaktyā gṛhṇītamadhunā varam /	prItaH aham yuvayoH-BaktyA gRhNItam-aDunA varam /
   pautraste brāhmaṇo rājanbhaviṣyati mahātapāḥ // Bhmj_13.1522 //	pOtraH-te brAhmaNaH rAjan-Bavizyati mahA-tapAH // Bhmd-_13.1522 //
   tadvaṃśajairvirodho 'yaṃ bhārgavānāmupasthitaḥ /	tad-vaMSa-jEH-viroDaH ayam BArgavAnAm-upasTitaH /
   tasmātkṣatriyavicchedadhiyā tvaṃ pīḍito mayā // Bhmj_13.1523 //	tasmAt-kzatriya-vicCeda-DiyA tvam pIxitaH mayA // Bhmd-_13.1523 //
   gataklamo nivṛttaśca pīyūṣairiva pūritaḥ /	gata-klamaH nivRttaH-ca pIyUzEH-iva pUritaH /
   bhava madvacasā dhanyaḥ sabhāryaḥ pṛthivīpate // Bhmj_13.1524 //	Bava mad-vacasA DanyaH sa-BAryaH pRTivIpate // Bhmd-_13.1524 //
   ityuktvāntarhite tasmiṃstasya kālena bhūpateḥ /	iti-uktvA-antarhite tasmin=-tasya kAlena BUpateH /
   ajāyata kule śrīmānvinaśvāmitrastaponidhiḥ // Bhmj_13.1525 //	ajAyata kule SrImAn-vinaSvAmitraH-tapaH-niDiH // Bhmd-_13.1525 //
   bhārgavaśca yathā jāto rāmaḥ kṣatrakṣayo 'rjitaḥ /	BArgavaH-ca yaTA jAtaH rAmaH kzatra-kzayaH arjitaH /
   ṛcīkasya prabhāveṇa tanmayā kathitaṃ purā // Bhmj_13.1526 //	RcIkasya praBAveNa tat-mayA kaTitam purA // Bhmd-_13.1526 //
   ***** cyavanakuśikasaṃvādaḥ || 112 || *****	***** cyavana-kuSika-saMvAdaH || 112 || *****
   śrutvaitadbhūbhujā pṛthvīkṣayapātakaśaṅkinā /	SrutvA-etat-BUBujA pRTvI-kzaya-pAtaka-SaFkinA /
   punaḥ pṛṣṭo 'vadadbhīṣṇo dānānāṃ phalamuttamam // Bhmj_13.1527 //	punar pRzwaH avadat-BIzNaH dAnAnAm Palam-uttamam // Bhmd-_13.1527 //
   tapasā labhyate sarvamācāreṇa damena ca /	tapasA laByate sarvam-AcAreNa damena ca /
   ānṛśaṃsyena satyena dānena ca samīhitam // Bhmj_13.1528 //	AnRSaMsyena satyena dAnena ca samIhitam // Bhmd-_13.1528 //
   dattvā vibhūṣitāṃ dhenuṃ kapilāṃ kāṃsyadohanīm /	dattvA viBUzitAm Denum kapilAm kAMsya-dohanIm /
   pṛthivīdānasadṛśaṃ phalaṃ prāpnoti mānavaḥ // Bhmj_13.1529 //	pRTivI-dAna-sadRSam Palam prApnoti mAnavaH // Bhmd-_13.1529 //
   prayāti vasulokaṃ ca tiladhenuprado naraḥ /	prayAti vasu-lokam ca tilaDenu-pradaH naraH /
   kanyābhūmipradaḥ śakralokamāsādya modate // Bhmj_13.1530 //	kanyA-BUmi-pradaH Sakra-lokam-AsAdya modate // Bhmd-_13.1530 //
   bhūtābhayapradānaṃ tu dānānāṃ pravaraṃ smṛtam /	BUta-aBaya-pradAnam tu dAnAnAm pravaram smRtam /
   nijābhimatadānaṃ ca sarvakāmaphalapradam /	nija-aBimata-dAnam ca sarva-kAma-Pala-pradam /
   suvarṇadānena nṛṇāṃ kṣīyate kila pātakam // Bhmj_13.1531 //	suvarNa-dAnena nRNAm kzIyate kila pAtakam // Bhmd-_13.1531 //
   sarvaṃ sūte vasumatī dhatte ca nikhilaṃ jagat /	sarvam sUte vasumatI Datte ca niKilam jagat /
   jñeyaḥ sarvapradastasmāddātṝṇāṃ bhūmido varaḥ // Bhmj_13.1532 //	jQeyaH sarva-pradaH-tasmAt-dAtLNAm BUmi-daH varaH // Bhmd-_13.1532 //
   annaṃ śarīriṇāṃ prāṇāstasmātprāṇaprado 'nnadaḥ /	annam SarIriNAm prANAH-tasmAt-prANa-pradaH anna-daH /
   annadānasamaṃ loke nāstīti prāha nāradaḥ // Bhmj_13.1533 //	anna-dAna-samam loke na-asti-iti prAha nAradaH // Bhmd-_13.1533 //
   pānīyadānamamṛtaṃ prāṇināṃ saṃpracakṣate /	pAnIya-dAnam-amRtam prANinAm saMpracakzate /
   vicchāyatāpajvalitāḥ paraloke hi bhūmayaḥ // Bhmj_13.1534 //	vicCAya-tApa-jvalitAH para-loke hi BUmayaH // Bhmd-_13.1534 //
   tilapradānaṃ śaṃsanti kṣayāya nikhilainasām /	tila-pradAnam SaMsanti kzayAya niKila-enasAm /
   tuṣṭo yamaḥ purā vipraṃ tilāndehītyacodayat // Bhmj_13.1535 //	tuzwaH yamaH purA vipram tilAn-dehi-iti-acodayat // Bhmd-_13.1535 //
   brahmasvavarjaṃ sarvasvaṃ dattvā durgāṇi saṃtaret /	brahma-sva-varjam sarva-svam dattvA durgANi saMtaret /
   brahmasvaśalyaṃ hi nṛṇāṃ tīvrapātaṃ pracakṣate // Bhmj_13.1536 //	brahma-sva-Salyam hi nRNAm tIvra-pAtam pracakzate // Bhmd-_13.1536 //
   dvāravatyāṃ mahākūpe purā gulmatṛṇāvṛte /	dvAravatyAm mahA-kUpe purA gulma-tRNa-AvRte /
   kṛkalāsaṃ mahākāyaṃ dadṛśuḥ sarvavṛṣṇayaḥ // Bhmj_13.1537 //	kRkalAsam mahA-kAyam dadRSuH sarva-vRzNayaH // Bhmd-_13.1537 //
   sa taiḥ pṛṣṭaḥ samuddhartumaśaktairavadacchanaiḥ /	sa tEH pRzwaH samudDartum-aSaktEH-avadat-SanEs /
   nṛgo 'haṃ nṛpatirbrahmaśāpādyāto daśāmimām // Bhmj_13.1538 //	nRgaH aham nRpatiH-brahma-SApAt-yAtaH daSAm-imAm // Bhmd-_13.1538 //
   viprebhyo gṛhamedhibhyo nikharvāṇi purā gavām /	vipreByaH gRhameDiByaH niKarvANi purA gavAm /
   hemakoṭiprado dattvā yāto 'haṃ nirvṛtiṃ parām // Bhmj_13.1539 //	hema-kowi-pradaH dattvA yAtaH aham nirvRtim parAm // Bhmd-_13.1539 //
   tataḥ kadācinmaddattadhenuṃ viprasya mandire /	tatas kadAcid-mad-datta-Denum viprasya mandire /
   nijāṃ caurahṛtāṃ dṛṣṭvā jagrāha brāhmaṇo 'paraḥ // Bhmj_13.1540 //	nijAm cOra-hRtAm dRzwvA jagrAha brAhmaNaH aparaH // Bhmd-_13.1540 //
   rājñā mameyaṃ prāgdattā hṛteyaṃ dasyunā paraḥ /	rAjQA mama-iyam prAk-dattAH hRtA-iyam dasyunA paraH /
   evaṃ vivadamānau tau matsabhāmabhijagmatuḥ // Bhmj_13.1541 //	evam vivadamAnO tO mad-saBAm-aBijagmatuH // Bhmd-_13.1541 //
   tadvṛttāntamahaṃ śrutvā prārthanā bahuśastayoḥ /	tad-vRttAntam-aham SrutvA prArTanA bahuSas-tayoH /
   dhanairgobhirnarairaśvairyatnādakaravaṃ pṛthak // Bhmj_13.1542 //	DanEH-goBiH-narEH-aSvEH-yatnAt-akaravam pRTak // Bhmd-_13.1542 //
   tathāpyeko na tatyāja gāṃ pratigrahapālanāt /	taTA-api-ekaH na tatyAja gAm pratigraha-pAlanAt /
   dvitīyaśca gṛhe jātāṃ tāṃ snehabhayakātaraḥ // Bhmj_13.1543 //	dvitIyaH-ca gRhe jAtAm tAm sneha-Baya-kAtaraH // Bhmd-_13.1543 //
   atha kālena yāto 'haṃ dharmarājaniketanam /	aTa kAlena yAtaH aham DarmarAja-niketanam /
   bahudānārjitāṃllokāndivyānaśrauṣamātmanaḥ // Bhmj_13.1544 //	bahu-dAna-arjitAn=-lokAn-divyAn-aSrOzam-AtmanaH // Bhmd-_13.1544 //
   kiṃtu brahmasvavibhraṃśānmamemāṃ kṛkalāsatām /	kiMtu brahma-sva-viBraMSAt-mama-imAm kRkalAsa-tAm /
   śauridarśanaparyantāmādideśa svayaṃ yamaḥ // Bhmj_13.1545 //	SOri-darSana-paryantAm-AdideSa svayam yamaH // Bhmd-_13.1545 //
   iti bruvāṇaḥ kṛṣṇasya daśā vidhvastapātakaḥ /	iti bruvANaH kRzNasya daSA viDvasta-pAtakaH /
   nṛgo jagāma tridivaṃ tyaktvā tāṃ kṛkalāsatām // Bhmj_13.1546 //	nRgaH jagAma tridivam tyaktvA tAm kRkalAsa-tAm // Bhmd-_13.1546 //
   ***** nṛgopākhyānam || 113 || *****	***** nRga-upAKyAnam || 113 || *****
   uddālakasya brahmarṣeḥ pituḥ kopānmahāmuniḥ /	uddAlakasya brahmarzeH pituH kopAt-mahA-muniH /
   nāsiketābhidhaḥ prāṇāṃstatyājābhihato dṛśā // Bhmj_13.1547 //	nAsiketa-aBiDaH prANAn=-tatyAja-aBihataH dRSA // Bhmd-_13.1547 //
   putraṃ nipatitaṃ dṛṣṭvā śāntakrodho muniḥ śanaiḥ /	putram nipatitam dRzwvA SAnta-kroDaH muniH SanEs /
   ajīvayanmantranidhiḥ kāruṇyātsāśrulocanaḥ // Bhmj_13.1548 //	ajIvayat-mantra-niDiH kAruNyAt-sa-aSru-locanaH // Bhmd-_13.1548 //
   tataḥ svapnotthita iva prāptajīvo muneḥ sutaḥ /	tatas svapna-utTitaH iva prApta-jIvaH muneH sutaH /
   pitrā pṛṣṭo 'vadatsarvaṃ dṛṣṭaṃ yadyamamandire // Bhmj_13.1549 //	pitrA pRzwaH avadat-sarvam dRzwam yat-yama-mandire // Bhmd-_13.1549 //
   ratnastambhaśatodāre pitṛrājasabhātale /	ratna-stamBa-Sata-udAre pitRrAja-saBA-tale /
   avāpaṃ vipulāṃ pūjāṃ pādyamardhyaṃ tathāsanam // Bhmj_13.1550 //	avApam vipulAm pUjAm pAdyamarDyam taTA-Asanam // Bhmd-_13.1550 //
   tatrāpaśyaṃ vimāneṣu sūryendudyutikāntiṣu /	tatra-apaSyam vimAnezu sUrya-indu-dyuti-kAntizu /
   bhāsvarābharaṇasmerānnarānsukṛtaśālinaḥ // Bhmj_13.1551 //	BAsvara-ABaraNa-smerAn-narAn-su-kRta-SAlinaH // Bhmd-_13.1551 //
   ghṛtakṣīrāmṛtajalā dṛṣṭāstatra mayāpagāḥ /	GRta-kzIra-amRta-jalAH dRzwAH-tatra mayA-ApagAH /
   hemābjapuñjakuñjāgrakūjanmaṇivihaṅgamāḥ // Bhmj_13.1552 //	hema-abja-puQja-kuQja-agra-kUjat-maNi-vihaFgamAH // Bhmd-_13.1552 //
   divyānbhogānmayā dṛṣṭvā pṛṣṭo vaivasvataḥ smayāt /	divyAn-BogAn-mayA dRzwvA pRzwaH vEvasvataH smayAt /
   etāḥ pīyūṣavāhinyaḥ keṣāṃ svecchāparigrahāḥ // Bhmj_13.1553 //	etAH pIyUza-vAhinyaH kezAm sva-icCA-parigrahAH // Bhmd-_13.1553 //
   yamo 'bravīdgopradānāmetāḥ kṣīraghṛtāpagāḥ /	yamaH abravIt-go-pradAnAm-etAH kzIra-GRta-ApagAH /
   nādattvā puruṣo dhenuṃ paramāmṛtamaśnute // Bhmj_13.1554 //	na-adattvA puruzaH Denum parama-amRtam-aSnute // Bhmd-_13.1554 //
   asaṃbhave gavāṃ yāvatsalilena tilena ca /	asaMBave gavAm yAvat-salilena tilena ca /
   ghṛtena vā kalpayitvā dhenuṃ dadyātsudhāśayā // Bhmj_13.1555 //	GRtena vA kalpayitvA Denum dadyAt-suDA-ASayAH // Bhmd-_13.1555 //
   godānasadṛśaṃ loke dānamanyanna vidyate /	go-dAna-sadRSam loke dAnam-anyat-na vidyate /
   sādaraṃ māṃ putṛpatirjagādeti punaḥ punaḥ // Bhmj_13.1556 //	sa-Adaram mAm putRpatiH-jagAda-iti punar punar // Bhmd-_13.1556 //
   ityukte nāsiketena munirmuniśatairvṛtaḥ /	iti-ukte nAsiketena muniH-muni-SatEH-vRtaH /
   gopradānaṃ mahatpuṇyaṃ praśaśaṃsa muhurmuhuḥ // Bhmj_13.1557 //	go-pradAnam mahat-puNyam praSaSaMsa muhur-muhur // Bhmd-_13.1557 //
   ***** nāsiketopākhyānam || 114 || *****	***** nAsiketa-upAKyAnam || 114 || *****
   sarvalokānatikramya gavāṃ lokaḥ prakaśate /	sarva-lokAn-atikramya gavAm lokaH prakaSate /
   yatsatyaṃ nirayāyante tatra svargasukhaśriyaḥ // Bhmj_13.1558 //	yat-satyam nirayAyante tatra svarga-suKa-SriyaH // Bhmd-_13.1558 //
   gopradā eva golokaṃ prāyanti sukṛtojjvalāḥ /	go-pradAH eva golokam prAyanti sukRta-ujjvalAH /
   ityuvāca purā pṛṣṭaḥ śakreṇa kamalāsanaḥ // Bhmj_13.1559 //	iti-uvAca purA pRzwaH SakreNa kamalAsanaH // Bhmd-_13.1559 //
   vasiṣṭhādya munivarā nṛpā daśarathādayaḥ /	vasizWa-adya muni-varAH nRpAH daSaraTa-AdayaH /
   surāśca śakrapramukhā gotulyaṃ na pracakṣate // Bhmj_13.1560 //	surAH-ca Sakra-pramuKAH go-tulyam na pracakzate // Bhmd-_13.1560 //
   nivāsārthaṃ purā gāvaḥ prārthitā bahuśaḥ śriyā /	nivAsa-arTam purA gAvaH prArTitAH bahuSas SriyA /
   nigadya capalāsīti pradadurna pratiśrayam // Bhmj_13.1561 //	nigadya capalA-asi-iti pradaduH-na pratiSrayam // Bhmd-_13.1561 //
   abhāṣata tato lakṣmīrbhavatībhiranādarāt /	aBAzata tatas lakzmIH-BavatIBiH-anAdarAt /
   tyaktā nindyā bhaviṣyāmi tasmādyāce punaḥ punaḥ // Bhmj_13.1562 //	tyaktA nindyA BavizyAmi tasmAt-yAce punar punar // Bhmd-_13.1562 //
   athādiṣṭā śriyo gobhirhelayā gomaye sthitiḥ /	aTa-AdizwA SriyaH goBiH-helayA gomaye sTitiH /
   tasmādetāḥ paraṃ puṇyaṃ pavitraṃ nāstyataḥ param // Bhmj_13.1563 //	tasmAt-etAH param puNyam pavitram na-asti-atas param // Bhmd-_13.1563 //
   ***** gopradānam || 115 || *****	***** go-pradAnam || 115 || *****
   hemadānaṃ dahatyevaṃ sarvapāpāni dehinām /	hema-dAnam dahati-evam sarva-pApAni dehinAm /
   tejo hi paramaṃ putra kāñcanaṃ jātavedasaḥ // Bhmj_13.1564 //	tejaH hi paramam putra kAQcanam jAtavedasaH // Bhmd-_13.1564 //
   purāhaṃ jāhnavīkūle śrāddhe piṇḍaprada pituḥ /	purA-aham jAhnavI-kUle SrAdDe piNxa-prada pituH /
   apaśyaṃ śantanoḥ pāṇimutthitaṃ ratnakaṅkaṇam // Bhmj_13.1565 //	apaSyam SantanoH pANim-utTitam ratna-kaFkaNam // Bhmd-_13.1565 //
   piṇḍo mayā kuśeṣveva taṃ vilokya samarpitaḥ /	piNxaH mayA kuSezu-eva tam vilokya samarpitaH /
   tuṣṭastadā me janakaṃ svapne provāca māmidam // Bhmj_13.1566 //	tuzwaH-tadA me janakam svapne provAca mAm-idam // Bhmd-_13.1566 //
   śāstrānuvartinā putra tvayā dhanyo 'smi sūnunā /	SAstra-anuvartinA putra tvayA DanyaH asmi sUnunA /
   kanakaṃ dehi viprebhyo dānānāmuttamaṃ hi tat // Bhmj_13.1567 //	kanakam dehi vipreByaH dAnAnAm-uttamam hi tat // Bhmd-_13.1567 //
   jāmadagnyaḥ purā rāmaḥ kṛtvā niḥkṣatriyaṃ jagat /	jAmadagnyaH purA rAmaH kRtvA niHkzatriyam jagat /
   munibhirdāpito hema tasmātpāpādamucyata // Bhmj_13.1568 //	muniBiH-dApitaH hema tasmAt-pApAt-amucyata // Bhmd-_13.1568 //
   tārakoṣaplutā devāḥ purā śītāṃśuśekharam /	tAra-koza-plutAH devAH purA SItAMSu-SeKaram /
   skandotpattimayācanta kathāṃ vijñāya bhāvinīm // Bhmj_13.1569 //	skanda-utpattim-ayAcanta kaTAm vijQAya BAvinIm // Bhmd-_13.1569 //
   tato gaurīpativīryaṃ vadane jātavedasaḥ /	tatas gOrIpati-vIryam vadane jAtavedasaH /
   rativighnakṛto devastatyāja paramaṃ mahaḥ // Bhmj_13.1570 //	rati-viGna-kRtaH devaH-tatyAja paramam mahaH // Bhmd-_13.1570 //
   vahninātha dhṛto garbhaḥ śrīmānsaṃvatsarāyutam /	vahninATa DRtaH garBaH SrImAn-saMvatsara-ayutam /
   gaṅgāyāṃ nihitaḥ sāpi nidadhe taṃ girestaṭe // Bhmj_13.1571 //	gaFgAyAm nihitaH sA-api nidaDe tam gireH-tawe // Bhmd-_13.1571 //
   sa kārtikeyo bhagavāñjātaḥ śaravane śiśuḥ /	sa kArtikeyaH BagavAn-jAtaH Sara-vane SiSuH /
   surāṇāṃ śaktimānāsītsenānīstārakāntakaḥ // Bhmj_13.1572 //	surANAm SaktimAn-AsIt-senAnIH-tArakAntakaH // Bhmd-_13.1572 //
   tasya janmani yatpūrvaṃ saṃjātaṃ jātavedasaḥ /	tasya janmani yat-pUrvam saMjAtam jAtavedasaH /
   mahī vasumatī yena tatsuvarṇaṃ pracakṣate // Bhmj_13.1573 //	mahI vasumatI yena tad-suvarNam pracakzate // Bhmd-_13.1573 //
   ***** suvarṇotpattiḥ || 116 || *****	***** suvarNa-utpattiH || 116 || *****
   atha śrāddhavidhiṃ pṛṣṭo rājñā śāntanavo 'bravīt /	aTa SrAdDa-viDim pRzwaH rAjQA SAntanavaH abravIt /
   tilapradānaṃ vijñeyaṃ śrāddhaṃ madhughṛtāplutam // Bhmj_13.1574 //	tila-pradAnam vijQeyam SrAdDam maDu-GRta-Aplutam // Bhmd-_13.1574 //
   māṣamatsyaiḍaśaśakacchāgavārāhaśākunaiḥ /	mAza-matsya-exa-SaSaka=-CAga-vArAha-SAkunEH /
   pārṣatanyaṅgugavayamāhiṣairvai navairapi // Bhmj_13.1575 //	pArzata-nyaFgu-ga-vaya-mAhizEH-vE navEH-api // Bhmd-_13.1575 //
   māṃsairvivṛddhyā māsānāṃ kramātsaṃvatsaraṃ sadā /	mAMsEH-vivRdDyA mAsAnAm kramAt-saMvatsaram sadA /
   tṛptiṃ pitṝṇāṃ śrāddheṣu vadanti śrutikovidāḥ // Bhmj_13.1576 //	tRptim pitLNAm SrAdDezu vadanti Sruti-kovidAH // Bhmd-_13.1576 //
   vāghrīṇasasya māṃsena dvādaśābdamuśanti ca /	vAGrINasasya mAMsena dvAdaSa-abdam-uSanti ca /
   khaṅgamāṃsairlohapṛṣṭhaiḥ kālaśākaistathā kṣayam // Bhmj_13.1577 //	KaFga-mAMsEH-loha-pRzWEH kAlaSAkEH-taTA kzayam // Bhmd-_13.1577 //
   na teṣāṃ pitaraḥ śocyāstrayodaśyāṃ madhāsu ca /	na tezAm pitaraH SocyAH-trayodaSyAm maDAsu ca /
   varṣāsu vihitaṃ śrāddhaṃ pāyase na sasarpiṣā // Bhmj_13.1578 //	varzAsu vihitam SrAdDam pAyase na sa-sarpizA // Bhmd-_13.1578 //
   gāyakūpe vaṭatale chāyāyāṃ kuñjarasya vā /	gAya-kUpe vawa-tale CAyAyAm kuQjarasya vA /
   anantaṃ kalayantyeva śrāddhaṃ puṇyadineṣu ca // Bhmj_13.1579 //	anantam kalayanti-eva SrAdDam puNya-dinezu ca // Bhmd-_13.1579 //
   vidhinakṣatrayogeṣu kāmyaṃ śrāddhaṃ vinirdiśet /	viDi-nakzatra-yogezu kAmyam SrAdDam vinirdiSet /
   sadācāror'hati śrāddhaṃ vipro nirdeṣavigrahaḥ // Bhmj_13.1580 //	sat-AcAroH-ahati SrAdDam vipraH nirdeza-vigrahaH // Bhmd-_13.1580 //
   vaiśvadevena vidhinā saṃskṛtenana ca vahninā /	vESvadevena viDinA saMskRtenana ca vahninA /
   rakṣyate brāhmaṇaiḥ śrāddhaṃ viṣṇupūjāpuraḥsaraiḥ // Bhmj_13.1581 //	rakzyate brAhmaNEH SrAdDam vizNu-pUjA-puraHsarEH // Bhmd-_13.1581 //
   śrāddhe niṣiddhaṃ satataṃ saguḍaṃ lavaṇatrayam /	SrAdDe nizidDam satatam sa-guxam lavaNatrayam /
   ajājīhiṅgusauvīrapalāṇḍulaśunāni ca // Bhmj_13.1582 //	ajAjI-hiFgu-sOvIra-palANxu-laSunAni ca // Bhmd-_13.1582 //
   ***** śrāddhavidhiḥ || 117 || *****	***** SrAdDa-viDiH || 117 || *****
   dātṛpratigrahītṝṇāṃ viśeṣaṃ jagatībhujā /	dAtR-pratigrahItLNAm viSezam jagatIBujA /
   pṛṣṭaḥ surasaritsūnurdhyātvā punarabhāṣata // Bhmj_13.1583 //	pRzwaH surasarit-sUnuH-DyAtvA punar-aBAzata // Bhmd-_13.1583 //
   anāvṛṣṭihate kāle purā nirdagdhapādape /	anAvRzwi-hate kAle purA nirdagDa-pAdape /
   arundhatīsakhāśceruḥ śāntāḥ saptarṣayaḥ kṣitau // Bhmj_13.1584 //	arunDatI-saKAH-ceruH SAntAH saptarzayaH kzitO // Bhmd-_13.1584 //
   dāsaḥ paśusakho nāma dāsī caṇḍā ca tadvadhūḥ /	dAsaH paSusaKaH nAma dAsI caNxA ca tad-vaDUH /
   tānevānuprayayatuḥ kṣuttṛṣṇāparipīḍitau // Bhmj_13.1585 //	tAn-eva-anuprayayatuH kzut-tRzNA-paripIxitO // Bhmd-_13.1585 //
   rājye surājñaḥ śaibyasya gatāsuṃ tanayaṃ tataḥ /	rAjye su-rAjQaH SEbyasya gatAsum tanayam tatas /
   munayaste kṣudhākrāntāḥ sthālyāṃ paktuṃ samudyayuḥ // Bhmj_13.1586 //	munayaH-te kzuDA-AkrAntAH sTAlyAm paktum samudyayuH // Bhmd-_13.1586 //
   atha rājā vṛṣādarbhirdṛṣṭvā vaiśravaṇopamaḥ /	aTa rAjA vRzAdarBiH-dRzwvA vESravaNa-upamaH /
   vyagrānmunīnviṣaṇṇātmā tānuvāca kṛtāñjaliḥ // Bhmj_13.1587 //	vyagrAn-munIn-vizaNNa-AtmA tAn-uvAca kRtAQjaliH // Bhmd-_13.1587 //
   yathecchaṃ gṛhyatāṃ mattaḥ sarvaṃ vā vividhaṃ vasu /	yaTecCam gRhyatAm mattaH sarvam vA viviDam vasu /
   jugupsā jananī vṛttirbhavadbhistyajyatāmiyam // Bhmj_13.1588 //	jugupsA jananI vRttiH-BavadBiH-tyajyatAm-iyam // Bhmd-_13.1588 //
   ityukte bhūmipālena pratyūcurmunipuṃgavāḥ /	iti-ukte BUmipAlena pratyUcuH-muni-puMgavAH /
   tapaḥkṣayakaro rājanghoro rājapratigrahaḥ // Bhmj_13.1589 //	tapaH-kzaya-karaH rAjan-GoraH rAja-pratigrahaH // Bhmd-_13.1589 //
   pratigrahāgnigdhānāṃ sakṛdbrāhmaṇaśākhinām /	pratigraha-agnigDAnAm sakRt-brAhmaNa-SAKinAm /
   kilbiṣājñānaśeṣāṇāṃ punaḥ puṇyaphalaṃ kutaḥ // Bhmj_13.1590 //	kilbiza-ajQAna-SezANAm punar puNya-Palam kutas // Bhmd-_13.1590 //
   etaduktvā parityajya stālīṃ te kānanaṃ yayuḥ /	etat-uktvA parityajya stAlIm te kAnanam yayuH /
   prāṇapīḍāpaṇenāpi pratigrahaparāṅbhukhāḥ // Bhmj_13.1591 //	prANa-pIxA-paNena-api pratigraha-para-aFBuKAH // Bhmd-_13.1591 //
   vane teṣāṃ vṛṣādarbhiḥ phalānyaudumbarāṇyatha /	vane tezAm vRzAdarBiH PalAni-OdumbarANi-aTa /
   mantribhirhemagarbhāṇi kārayitvākṣipatpuraḥ // Bhmj_13.1592 //	mantriBiH-hema-garBANi kArayitvA-akzipat-puras // Bhmd-_13.1592 //
   tānyapi jvalitānyeva bhītāstyaktvā munīśvarāḥ /	tAni-api jvalitAni-eva BItAH-tyaktvA muni-ISvarAH /
   yayurmithaḥ praśaṃsantaḥ puṇyasaṃtoṣaśīlatām // Bhmj_13.1593 //	yayuH-miTas praSaMsantaH puNya-saMtoza-SIla-tAm // Bhmd-_13.1593 //
   tatprakopādvṛṣādarbhirhutvā sapadi pāvakam /	tad-prakopAt-vRzAdarBiH-hutvA sapadi pAvakam /
   kṛtyāmutpādya bhayadāmādideśa munikṣaye // Bhmj_13.1594 //	kRtyAm-utpAdya Baya-dAm-AdideSa muni-kzaye // Bhmd-_13.1594 //
   atrāntare te munayaścarantaḥ kānane sukhama /	atra-antare te munayaH-carantaH kAnane suKama /
   dadṛśuḥ pīvarākāraṃ parivrājaṃ śunaḥsakham // Bhmj_13.1595 //	dadRSuH pIvara-AkAram parivrAjam SunaHsaKam // Bhmd-_13.1595 //
   vilokya tamarundhatyā pṛṣṭāstatpuṣṭikāraṇam /	vilokya tam-arunDatyA pRzwAH-tad-puzwi-kAraNam /
   ūcurmunivarā nāyaṃ kriyāvyagro yathā vayam // Bhmj_13.1596 //	UcuH-muni-varAH na-ayam kriyA-vyagraH yaTA vayam // Bhmd-_13.1596 //
   agnihotraṃ na vedāśca śāstrakanthā na duḥsahā /	agnihotram na vedAH-ca SAstra-kanTA na duHsahAH /
   nānendhanaprayatnaśca na kalatraṃ na yācakāḥ // Bhmj_13.1597 //	nAnA-inDana-prayatnaH-ca na kalatram na yAcakAH // Bhmd-_13.1597 //
   śunaḥsakhasya svacchandacāriṇaḥ sukhaśālinaḥ /	SunaHsaKasya svacCanda-cAriNaH suKa-SAlinaH /
   śarīraṃ pīvaramidaṃ cintāśūnyasya vardhate // Bhmj_13.1598 //	SarIram pIvaram-idam cintA-SUnyasya varDate // Bhmd-_13.1598 //
   ityuktvā tena saṃjātasauhārdā munayo vane /	iti-uktvA tena saMjAta-sOhArdAH munayaH vane /
   dadṛśurnalinīṃ phullakamalotpalaśālinīm // Bhmj_13.1599 //	dadRSuH-nalinIm Pulla-kamala-utpala-SAlinIm // Bhmd-_13.1599 //
   vṛṣādarbhiprayuktā sā yātudhānībhi(vi)sārthinaḥ /	vRzAdarBi-prayuktA sA yAtuDAnIBi(vi)sa-arTinaH /
   tatra tānavadaddhorā rakṣāmi nalinīmimām // Bhmj_13.1600 //	tatra tAn-avadat-horAH rakzAmi nalinIm-imAm // Bhmd-_13.1600 //
   nivedya nijanāmāni gṛhyantāṃ tu mṛṇālikāḥ /	nivedya nija-nAmAni gRhyantAm tu mRNAlikAH /
   ajñātanāmadheyānāṃ neha matsaṃnidhau gatiḥ // Bhmj_13.1601 //	ajQAta-nAmaDeyAnAm na-iha mad-saMniDO gatiH // Bhmd-_13.1601 //
   etadatriprabhṛtayaḥ śrutvā te munayaḥ kramāt /	etat-atri-praBRtayaH SrutvA te munayaH kramAt /
   gūḍhanirvacanaistaistairnāmānyasyai nyavedayan // Bhmj_13.1602 //	gUXa-nirvacanEH-tEH-tEH-nAmAni-asyE nyavedayan // Bhmd-_13.1602 //
   tulyākṣarapadakṣobhaṃ nāma teṣāṃ niruktataḥ /	tulya-akzara-pada-kzoBam nAma tezAm niruktataH /
   śrutvā niṣpratibhā kṛtyābhi(vi)sarakṣyāmavārayat // Bhmj_13.1603 //	SrutvA nizpratiBA kRtyA-aBi(vi)sa-rakzyAm-avArayat // Bhmd-_13.1603 //
   śunaḥsakhoditaṃ nāma punaḥ papraccha sā yadā /	SunaHsaKA-uditam nAma punar papracCa sA yadA /
   tadā kruddhāstu daṇḍena vidadhustāṃ ca bhasmasāt // Bhmj_13.1604 //	tadA krudDAH-tu daNxena vidaDuH-tAm ca BasmasAt // Bhmd-_13.1604 //
   tataḥ śaśikarākārāḥ samuddhṛtya mṛṇālikāḥ /	tatas SaSi-kara-AkArAH samudDRtya mRNAlikAH /
   tīre nikṣipya munayaḥ snātvā cakrurjalakriyām // Bhmj_13.1605 //	tIre nikzipya munayaH snAtvA cakruH-jala-kriyAm // Bhmd-_13.1605 //
   athotthāya visāhārasādarāste śramākulāḥ /	aTa-utTAya visAhAra-sAdarAH-te Srama-AkulAH /
   visāni tāni nāpaśyannyastāni nalinītaṭe // Bhmj_13.1606 //	visAni tAni na-apaSyat-nyastAni nalinI-tawe // Bhmd-_13.1606 //
   parasparaṃ śaṅkitāśca cakrire śapathaṃ kramāt /	parasparam SaFkitAH-ca cakrire SapaTam kramAt /
   sahasābhimatocchedo mahatāmapi duḥsahaḥ // Bhmj_13.1607 //	sahasA-aBimata-ucCedaH mahatAm-api duHsahaH // Bhmd-_13.1607 //
   vṛthāpāko vṛthācāraḥ kūṭasākṣī niṣiddhakṛt /	vRTA-pAkaH vRTA-AcAraH kUwa-sAkzI nizidDa-kRt /
   dṛśaṃsaḥ kāmacaritaścauro vedavivarjitaḥ // Bhmj_13.1608 //	dRSaMsaH kAma-caritaH-cOraH veda-vivarjitaH // Bhmd-_13.1608 //
   padā spṛśatu gāṃ vahnimapsu śleṣmābhiyacchatu /	padA spRSatu gAm vahnim-apsu Slezma-aBiyacCatu /
   paradārābhigāmī ca garadaḥ somavikrayī /	para-dAra-aBigAmI ca garadaH soma-vikrayI /
   piśunaścāstvasau yena hṛtaṃ no visabhojanam // Bhmj_13.1609 //	piSunaH-ca-astu-asO yena hRtam naH visaBojanam // Bhmd-_13.1609 //
   ityukte munibhiḥ paścāttānuvāca śunaḥsakhaḥ /	iti-ukte muniBiH paScAt-tAn-uvAca SunaHsaKaH /
   yājine chandasāṃ dhāmne śuddhāya brahmacāriṇe // Bhmj_13.1610 //	yAjine CandasAm DAmne SudDAya brahmacAriNe // Bhmd-_13.1610 //
   deyātsa kanyakāṃ yena hatānyatra bhi(vi)sāni naḥ /	deyAt-sa kanyakAm yena hatAni-atra Bi(vi)sAni naH /
   śrutvaitadūcurmunayastvayā bhāṣitamīpsitam // Bhmj_13.1611 //	SrutvA-etat-UcuH-munayaH-tvayA BAzitam-Ipsitam // Bhmd-_13.1611 //
   tvayaiva hṛtamasmākaṃ sarvathābhi(vi)sabhojanam /	tvayA-eva hRtam-asmAkam sarvaTA-aBi(vi)sa-Bojanam /
   iti teṣu bruvāṇeṣu hasanprāha śunaḥsakhaḥ // Bhmj_13.1612 //	iti tezu bruvANezu hasan-prAha SunaHsaKaH // Bhmd-_13.1612 //
   mayaiveha visastainyaṃ kṛtaṃ vo hitakāriṇā /	mayA-eva-iha visa-sta-Enyam kRtam vaH hita-kAriNA /
   sā ca kṛtyā hatā ghoro devo 'haṃ tridaśeśvaraḥ // Bhmj_13.1613 //	sA ca kRtyA hatAH GoraH devaH aham tridaSa-ISvaraH // Bhmd-_13.1613 //
   ityuktvā nijamāsthāya rūpaṃ saptarṣibhiḥ saha /	iti-uktvA nijam-AsTAya rUpam saptarziBiH saha /
   velladvimānamālāṅkaṃ nākaṃ nākapatiryayau // Bhmj_13.1614 //	vellat-vimAna-mAlA-aFkam nAkam nAkapatiH-yayO // Bhmd-_13.1614 //
   pratigrahanivṛttānāmevamujjvalacetasām /	pratigraha-nivRttAnAm-evam-ujjvala-cetasAm /
   vibhātyalaulyābharaṇā vṛttiḥ saṃtoṣaśālinām // Bhmj_13.1615 //	viBAti-alOlya-ABaraNA vRttiH saMtoza-SAlinAm // Bhmd-_13.1615 //
   ***** visastainyam || 118 || *****	***** visa-stEnyam || 118 || *****
   munayaḥ kaśyapamukhā nṛpāśca nahuṣādayaḥ /	munayaH kaSyapa-muKAH nRpAH-ca nahuza-AdayaH /
   śatakratuṃ puraskṛtya tīrthāni prayayuḥ purā // Bhmj_13.1616 //	Satakratum puraskRtya tIrTAni prayayuH purA // Bhmd-_13.1616 //
   te snātvā puṇyatīrtheṣu puṣkarāhariṇīṃ yayuḥ /	te snAtvA puNya-tIrTezu puzkara-AhariNIm yayuH /
   tatrāgastyamunirnyastaṃ nāpaśyannijapuṣkaram // Bhmj_13.1617 //	tatra-agastya-muniH-nyastam na-apaSyat-nija-puzkaram // Bhmd-_13.1617 //
   tataste śapathaṃ cakruḥ krameṇa gurupātakam /	tatas-te SapaTam cakruH krameNa guru-pAtakam /
   indrastu prāha dhanyo 'stu sa hṛtaṃ yena puṣkaram // Bhmj_13.1618 //	indraH-tu prAha DanyaH astu sa hRtam yena puzkaram // Bhmd-_13.1618 //
   ***** puṣkarastainyam || 119 || *****	***** puzkara-stEnyam || 119 || *****
   chattropānatpradhā(dā)naṃ ca bhīṣmaḥ pṛṣṭo mahībhujā /	Cattra-upAnat-praDA(dA)nam ca BIzmaH pRzwaH mahIBujA /
   uvāceha paraṃ puṇyaṃ paratra trāṇamiṣyate // Bhmj_13.1619 //	uvAca-iha param puNyam paratra trANam-izyate // Bhmd-_13.1619 //
   jamadagniḥ purā dhanvī lakṣyābhyāsarato vane /	jamadagniH purA DanvI lakzya-aByAsa-rataH vane /
   sasarja sāyakaśreṇīṃ raśmimālāmivāṃśumān // Bhmj_13.1620 //	sasarja sAyaka-SreNIm raSmimAlAm-iva-aMSumAn // Bhmd-_13.1620 //
   visṛṣṭānviśikhānbhartrā reṇukā tatra tadgirā /	visRzwAn-viSiKAn-BartrA reNukA tatra tad-girA /
   ānināyenduvadanā sukumārā punaḥ punaḥ // Bhmj_13.1621 //	AninAya-indu-vadanA sukumArA punar punar // Bhmd-_13.1621 //
   tāṃ caṇḍakiraṇasphārasaṃtāpāyāsamūrcchitām /	tAm caNxa-kiraNa-sPAra-saMtApa-AyAsa-mUrcCitAm /
   sa jāyāṃ vīkṣya madhyāhne kruddhaḥ sūryamudaikṣata // Bhmj_13.1622 //	sa jAyAm vIkzya maDyAhne krudDaH sUryam-udEkzata // Bhmd-_13.1622 //
   tato divyāstravikaṭaṃ khe prahartuṃ samudyatam /	tatas divya-astra-vikawam Ke prahartum samudyatam /
   raviḥ prasādayāmāsa bhayādetya kṛtāñjaliḥ // Bhmj_13.1623 //	raviH prasAdayAmAsa BayAt-etya kRtAQjaliH // Bhmd-_13.1623 //
   gatakrodhasya tasyātha chattramātapavāraṇam /	gata-kroDasya tasya-aTa Cattram-Atapa-vAraNam /
   upānahau ca pradadau prītaye vāsareśvaraḥ // Bhmj_13.1624 //	upAnahO ca pradadO prItaye vAsara-ISvaraH // Bhmd-_13.1624 //
   chattropānatpradhā(dā)naṃ taddānānāmuttamaṃ smṛtam /	Cattra-upAnat-praDA(dA)nam tad-dAnAnAm-uttamam smRtam /
   saṃtāpaśamanaṃ nṝṇāmasmiṃlloke paratra ca // Bhmj_13.1625 //	saMtApa-Samanam nLNAm-asmin=-loke paratra ca // Bhmd-_13.1625 //
   ***** chattrotpattiḥ || 120 || *****	***** Cattra-utpattiH || 120 || *****
   taḍākakūpadānaṃ ca puṇyaṃ śarma śarīriṇām /	taxAka-kUpa-dAnam ca puNyam Sarma SarIriNAm /
   paratra marusaṃtapte pānīyaṃ kila durlabham // Bhmj_13.1626 //	paratra maru-saMtapte pAnIyam kila durlaBam // Bhmd-_13.1626 //
   apāratimire ghore paraloke nirāśraye /	apAra-timire Gore para-loke nirASraye /
   ālokadurlabhastasmāddīpaṃ dadyānnaraḥ sadā // Bhmj_13.1627 //	Aloka-durlaBaH-tasmAt-dIpam dadyAt-naraH sadA // Bhmd-_13.1627 //
   prīṇāti sakalāṃllokānsumanovalidhūpadaḥ /	prINAti sakalAn=-lokAn-sumanaH-vali-DUpa-daH /
   asurendramiti prāha purā śukraḥ kathāntare // Bhmj_13.1628 //	asura-indram-iti prAha purA SukraH kaTA-antare // Bhmd-_13.1628 //
   puṣpadhūpapradaḥ svarge durdharṣo nahuṣo 'bhavat /	puzpa-DUpa-pradaH svarge durDarzaH nahuzaH aBavat /
   ākhaṇḍalasyāsanaṃ ca prāpākhaṇḍitaśāsanaḥ // Bhmj_13.1629 //	AKaNxalasya-Asanam ca prApa-aKaNxita-SAsanaH // Bhmd-_13.1629 //
   yadā pasparśa pādena sarpeti munipuṃgavam /	yadA pasparSa pAdena sarpa-iti muni-puMgavam /
   dṛpto 'gastyaṃ samāviśya bhṛguṇā pātitastadā // Bhmj_13.1630 //	dRptaH agastyam samAviSya BRguNA pAtitaH-tadA // Bhmd-_13.1630 //
   bhīmabāhugrahakṛto ghorājagararūpiṇaḥ /	BIma-bAhu-graha-kRtaH Gora-ajagara-rUpiNaH /
   araṇye bhavatā yasya śāpamokṣaḥ purā kṛtaḥ // Bhmj_13.1631 //	araNye BavatA yasya SApa-mokzaH purA kRtaH // Bhmd-_13.1631 //
   ***** puṣpādidānam || 121 || *****	***** puzpa-Adi-dAnam || 121 || *****
   punaḥ pṛṣṭo nṛpatinā gatiṃ brahmasvahāriṇām /	punar pRzwaH nRpatinA gatim brahma-sva-hAriNAm /
   ūce śāntanavo rājanbrahmasvaṃ viṣamaṃ viṣam // Bhmj_13.1632 //	Uce SAntanavaH rAjan-brahma-svam vizamam vizam // Bhmd-_13.1632 //
   jātismaraḥ purā kaścidrājaputraḥ sakautukaḥ /	jAtismaraH purA kaScid-rAja-putraH sa-kOtukaH /
   kujātihetuṃ paprāccha caṇḍālaṃ so 'pyabhāṣata // Bhmj_13.1633 //	ku-jAti-hetum paprAcCa caNxAlam saH api-aBAzata // Bhmd-_13.1633 //
   śrūyatāṃ kāraṇaṃ yena prāptaścaṇḍālatāmaham /	SrUyatAm kAraNam yena prAptaH-caNxAla-tAm-aham /
   brāhmaṇasya purā gāvo hṛtāḥ prabaladasyubhiḥ // Bhmj_13.1634 //	brAhmaNasya purA gAvaH hRtAH prabala-dasyuBiH // Bhmd-_13.1634 //
   tāsāṃ rajo yajñabhūmau somamadhye 'patatkvacit /	tAsAm rajaH yajQa-BUmO soma-maDye apatat-kvacid /
   tatpītvā narakaṃ viprā dīkṣitena sahāyayuḥ // Bhmj_13.1635 //	tat-pItvA narakam viprAH dIkzitena saha-AyayuH // Bhmd-_13.1635 //
   bhikṣāpātre nipatitaṃ tadreṇu brahmacāriṇaḥ /	BikzA-pAtre nipatitam tat-reNu brahmacAriNaH /
   tadreṇu tatsthitaṃ cānnaṃ mohānme bhakṣyatāṃ yayau // Bhmj_13.1636 //	tat-reNu tat-sTitam ca-annam mohAt-me Bakzya-tAm yayO // Bhmd-_13.1636 //
   brāhmaṇaḥ śrotriyaścāhaṃ brahmacārī jitendriyaḥ /	brAhmaNaH SrotriyaH-ca-aham brahmacArI jita-indriyaH /
   tenāvastāmimāṃ prāptaḥ paśya brahmasvagauravam // Bhmj_13.1637 //	tena-avastAm-imAm prAptaH paSya brahma-sva-gOravam // Bhmd-_13.1637 //
   ityuktvā kṣatriyagirā brāhmaṇārthe raṇānale /	iti-uktvA kzatriya-girA brAhmaNa-arTe raNa-anale /
   hutvā śarīraṃ caṇḍālaḥ prāpa puṇyaṃ punargatim // Bhmj_13.1638 //	hutvA SarIram caNxAlaH prApa puNyam punar-gatim // Bhmd-_13.1638 //
   ***** rājanyacaṇḍālasaṃvādaḥ || 122 || *****	***** rAjanya-caNxAla-saMvAdaH || 122 || *****
   nānā gatīḥ puṇyakṛtāṃ bhīṣmaḥ pṛṣṭo mahībhujā /	nAnA gatIH puNya-kRtAm BIzmaH pRzwaH mahIBujA /
   uvāca karmavaicitryātte te lokāḥ śarīriṇām // Bhmj_13.1639 //	uvAca karma-vEcitryAt-te te lokAH SarIriNAm // Bhmd-_13.1639 //
   gautamenāśrame pūrvaṃ śiśurhastī vivardhitaḥ /	gOtamena-ASrame pUrvam SiSuH-hastI vivarDitaH /
   homāvaśeṣapayasā nīvāraprasavena ca // Bhmj_13.1640 //	homa-avaSeza-payasA nIvAra-prasavena ca // Bhmd-_13.1640 //
   tato madajalaśyāmakapolālīnaṣaṭpadaḥ /	tatas mada-jala-SyAma-kapola-AlIna-zawpadaH /
   līlālasaḥ sa kālena babhūvācalasaṃnibhaḥ // Bhmj_13.1641 //	lIlA-alasaH sa kAlena baBUva-acala-saMniBaH // Bhmd-_13.1641 //
   idhmadarbhaphalāhārī nirjarāśramapālakaḥ /	iDma-darBa-Pala-AhArI nirjara-ASrama-pAlakaH /
   muneḥ putra iva prītyā sa babhūva mahāgajaḥ // Bhmj_13.1642 //	muneH putraH iva prItyA sa baBUva mahA-gajaH // Bhmd-_13.1642 //
   taṃ pravṛddhaṃ tathā nāgaṃ svayametya śatakratuḥ /	tam pravRdDam taTA nAgam svayam-etya SatakratuH /
   jahāra rūpamāsthāya dhṛtarāṣṭrasya bhūpateḥ // Bhmj_13.1643 //	jahAra rUpam-AsTAya DRtarAzwrasya BUpateH // Bhmd-_13.1643 //
   punaḥ punaryācyamāno muninā sa yadā nṛpaḥ /	punar punar-yAcyamAnaH muninA sa yadA nRpaH /
   na tatyāja gajaṃ darpāttadā taṃ gautamo 'vadat // Bhmj_13.1644 //	na tatyAja gajam darpAt-tadA tam gOtamaH avadat // Bhmd-_13.1644 //
   gatvā yatra śarīrānte narāḥ kālavaśīkṛtāḥ /	gatvA yatra SarIra-ante narAH kAla-vaSIkRtAH /
   nandanti śocantyathavā tatra dāsyasi me gajam // Bhmj_13.1645 //	nandanti Socanti-aTavA tatra dAsyasi me gajam // Bhmd-_13.1645 //
   pāpātmāno viśasyante yatra tairbhrakuṭīmukhaiḥ /	pApa-AtmAnaH viSasyante yatra tEH-BrakuwI-muKEH /
   vaivasvatasamādiṣṭaistatra dāsyasi me gajam // Bhmj_13.1646 //	vEvasvata-samAdizwEH-tatra dAsyasi me gajam // Bhmd-_13.1646 //
   samānā bhīravaḥ śūrā durbalā balinastathā /	samAnAH BIravaH SUrAH durbalAH balinaH-taTA /
   yatra mugdhā vidagdhāśca tatra dāsyati me gajam // Bhmj_13.1647 //	yatra mugDAH vidagDAH-ca tatra dAsyati me gajam // Bhmd-_13.1647 //
   dhanadasya pure ramye merau vā nandane vane /	Danadasya pure ramye merO vA nandane vane /
   dhāmni śītamayūkhasya sahasrakiraṇasya vā // Bhmj_13.1648 //	DAmni SIta-mayUKasya sahasrakiraNasya vA // Bhmd-_13.1648 //
   varuṇāsya surendrasya surabhīṇāṃ svayaṃbhuvaḥ /	varuNa-asya sura-indrasya suraBINAm svayaMBuvaH /
   loke vā dāsyasi gajaṃ na tatra balavānasi // Bhmj_13.1649 //	loke vA dAsyasi gajam na tatra balavAn-asi // Bhmd-_13.1649 //
   etacchrutvāvadadrājā narakaṃ yānti nāstikāḥ /	etat-SrutvA-avadat-rAjAH narakam yAnti nAstikAH /
   narā vyāmiśrakarmāṇaḥ prayānti yamamandiram // Bhmj_13.1650 //	narAH vyAmiSrakarmANaH prayAnti yama-mandiram // Bhmd-_13.1650 //
   dhanadasya puraṃ yānti vratino 'tithipūjakāḥ /	Danadasya puram yAnti vratinaH atiTi-pUjakAH /
   yaṣṭāro nandanaṃ yānti dātāraḥ somamaṇḍalam // Bhmj_13.1651 //	yazwAraH nandanam yAnti dAtAraH soma-maNxalam // Bhmd-_13.1651 //
   khādhyāyinaḥ sūryalokaṃ niyatāstīrthasevinaḥ /	KADyAyinaH sUrya-lokam niyatAH-tIrTa-sevinaH /
   yānti praśāntāḥ saṃsārātparaṃ dhāma svayaṃbhuvaḥ /	yAnti praSAntAH saMsArAt-param DAma svayaMBuvaH /
   nāhaṃ kvacidgamiṣyāmi kva nu dāsyāmi te gajam // Bhmj_13.1652 //	na-aham kvacid-gamizyAmi kva nu dAsyAmi te gajam // Bhmd-_13.1652 //
   ityuktvā kuñjaraṃ tasmai dattvā divyāṃ tathā gatim /	iti-uktvA kuQjaram tasmE dattvA divyAm taTA gatim /
   svaṃ vapurdarśayitvā ca hasannindro yayau divam // Bhmj_13.1653 //	svam vapuH-darSayitvA ca hasan=-indraH yayO divam // Bhmd-_13.1653 //
   ***** hastikūṭīyam || 123 || *****	***** hastikUwIyam || 123 || *****
   saśarīraḥ purā rājā brahmalokaṃ bhagīrathaḥ /	sa-SarIraH purA rAjA brahma-lokam BagIraTaH /
   yayau mahīgovṛṣadaḥ kanyāgrāmapurapradaḥ // Bhmj_13.1654 //	yayO mahI-go-vRza-daH kanyA-grAma-pura-pradaH // Bhmd-_13.1654 //
   sadācārāḥ satyavanto jyeṣṭhaśuśrūṣavo narāḥ /	sat-AcArAH satyavantaH jyezWa-SuSrUzavaH narAH /
   gurupūjāratāḥ kṣāntā bhavantīha śatāyuṣaḥ // Bhmj_13.1655 //	guru-pUjA-ratAH kzAntAH Bavanti-iha Sata-AyuzaH // Bhmd-_13.1655 //
   upavāsavratajuṣāṃ tithinakṣatrayogataḥ /	upavAsa-vrata-juzAm tiTi-nakzatra-yogataH /
   niyamā divyaphaladā jagādetyaṅgirāḥ purā // Bhmj_13.1656 //	niyamAH divya-Pala-dAH jagAda-iti-aFgirAH purA // Bhmd-_13.1656 //
   śrutveti dharmatanaye dehi dehagatiṃ punaḥ /	SrutvA-iti Darma-tanaye dehi deha-gatim punar /
   praṣṭuṃ samudyate sākṣādbṛhaspatirathāyayau // Bhmj_13.1657 //	prazwum samudyate sAkzAt-bRhaspatiH-aTa-AyayO // Bhmd-_13.1657 //
   sa pūjito munivarairbhīṣmeṇa vidureṇa ca /	sa pUjitaH muni-varEH-BIzmeNa vidureNa ca /
   dhṛtārāṣṭreṇa kṛṣṇena bheje ratnojjvalāsanam // Bhmj_13.1658 //	DRtArAzwreNa kRzNena Beje ratna-ujjvala-Asanam // Bhmd-_13.1658 //
   yudhiṣṭhiror'cayitvā taṃ prayāto bhīṣmaśāsanāt /	yuDizWiroH-acayitvA tam prayAtaH BIzma-SAsanAt /
   papracchācārasaṃsāramaraṇaṃ dehadehinoḥ // Bhmj_13.1659 //	papracCa-AcAra-saMsAra-maraNam deha-dehinoH // Bhmd-_13.1659 //
   tato 'bravītsuraguruḥ śarīraṃ pāñcabhautikam /	tatas abravIt-sura-guruH SarIram pAQcaBOtikam /
   pañcadhā yātamutsṛjya svapnavacceṣṭate naraḥ // Bhmj_13.1660 //	paQcaDA yAtam-utsRjya svapna-vat-cezwate naraH // Bhmd-_13.1660 //
   dehabhaṅge nirālokaṃ gatvā deśamabāndavam /	deha-BaFge nirAlokam gatvA deSam-abAndavam /
   dehī vāsanayā viddhastattadvetti śubhāśubham // Bhmj_13.1661 //	dehI vAsanayA vidDaH-tat-tad-vetti SuBa-aSuBam // Bhmd-_13.1661 //
   tyaktvā kalevaraṃ janturnirmokamiva pannagaḥ /	tyaktvA kalevaram jantuH-nirmokam-iva pannagaH /
   dharmādharmayuto yāti sāmoda iva mārutaḥ // Bhmj_13.1662 //	Darma-aDarma-yutaH yAti sa-AmodaH iva mArutaH // Bhmd-_13.1662 //
   tattadbhuktvā nirākāraḥ karmapuryaṣṭakāśaśrayaḥ /	tat-tat-BuktvA nirAkAraH karma-puryazwa-ka-ASa-SrayaH /
   bhūtaiḥ samāgamaṃ yāti punaḥ śukramukhāccyutaḥ // Bhmj_13.1663 //	BUtEH samAgamam yAti punar Sukra-muKAt-cyutaH // Bhmd-_13.1663 //
   karmabhiḥ śavalaistatra madhuvallipyate punaḥ /	karmaBiH SavalEH-tatra maDu-vat-lipyate punar /
   cakravatpaśukoṭīnāṃ lipto bhrāmyati yoniṣu // Bhmj_13.1664 //	cakra-vat-paSu-kowInAm liptaH BrAmyati yonizu // Bhmd-_13.1664 //
   dattvā ca vipulaṃ dānaṃ modate puṇyavānsukhī /	dattvA ca vipulam dAnam modate puNyavAn-suKI /
   ahiṃsayā yāti divaṃ tṛṣṇayā kaṣṭamaśnute // Bhmj_13.1665 //	ahiMsayA yAti divam tRzNayA kazwam-aSnute // Bhmd-_13.1665 //
   gṛhītvā patito vipraściraṃ bhavati gardabhaḥ /	gRhItvA patitaH vipraH-ciram Bavati gardaBaH /
   sūkaraḥ kṛkavākuśca jambukaḥ śva sa jāyate // Bhmj_13.1666 //	sUkaraH kRkavAkuH-ca jambukaH Sva sa jAyate // Bhmd-_13.1666 //
   gurornikāraṃ kṛtvā ca bhavati śvā tato vṛkaḥ /	guroH-nikAram kRtvA ca Bavati SvA tatas vRkaH /
   tataśca rāsabho ghoro narakāvartanirgataḥ // Bhmj_13.1667 //	tatas-ca rAsaBaH GoraH naraka-Avarta-nirgataH // Bhmd-_13.1667 //
   pitroḥ kṛtāpakāraśca śvā kūrmaḥ śalyakastathā /	pitroH kRta-apakAraH-ca SvA kUrmaH SalyakaH-taTA /
   vyāḍo dāsaśca bhavati kramātkarmakṣayāvadhi // Bhmj_13.1668 //	vyAxaH dAsaH-ca Bavati kramAt-karma-kzaya-avaDi // Bhmd-_13.1668 //
   bhartṛdveṣī kapirbhūtvā mūṣikaḥ śvāpi jāyate /	BartR-dvezI kapiH-BUtvA mUzikaH SvA-api jAyate /
   nikṣepahartā duḥkhāya bhrāntvā yoniśataṃ śanaiḥ // Bhmj_13.1669 //	nikzepa-hartA duHKAya BrAntvA yoni-Satam SanEs // Bhmd-_13.1669 //
   amedhyāvartakalile jāyate kutsitaḥ krimī /	ameDya-Avarta-kalile jAyate kutsitaH krimI /
   paranindārataḥ śārṅgo matsyo viśvastagātakaḥ // Bhmj_13.1670 //	para-nindA-rataH SArFgaH matsyaH viSvasta-gAtakaH // Bhmd-_13.1670 //
   mṛgaśchāgo 'tha kīṭaśca kramādbhavati duṣkṛtī /	mRgaH-CAgaH aTa kIwaH-ca kramAt-Bavati duzkRtI /
   sasyahartā bhavatyākhuḥ kroḍaḥ kauleyakastathā // Bhmj_13.1671 //	sasya-hartA Bavati-AKuH kroxaH kOleyakaH-taTA // Bhmd-_13.1671 //
   kravyādajātiṃ vividhāṃ bhajate pārajāyikaḥ /	kravyAda-jAtim viviDAm Bajate pArajAyikaH /
   śūdro vipravadhūṃ gatvā krimirākhuśca jāyate // Bhmj_13.1672 //	SUdraH vipravaDUm gatvA krimiH-AKuH-ca jAyate // Bhmd-_13.1672 //
   kṛtaghnaḥ kālapuruṣairnarakeṣvāhato bhṛśam /	kRtaGnaH kAla-puruzEH-narakezu-AhataH BRSam /
   kṛmirbhūtvā tato garbhaśateṣvantarvipadyate // Bhmj_13.1673 //	kRmiH-BUtvA tatas garBa-Satezu-antar-vipadyate // Bhmd-_13.1673 //
   kṛmistriḥsaptakṛtvaśca bhavati bhrūṇahā naraḥ /	kRmiH-tris-sapta-kRtvas-ca Bavati BrUNa-hA naraH /
   makṣikā bhojanaharo mūṣikaśca yavānnahṛt // Bhmj_13.1674 //	makzikA Bojana-haraH mUzikaH-ca yava-anna-hRt // Bhmd-_13.1674 //
   cīrī ca lalanasteno dadhihartā tathā bakaḥ /	cIrI ca lalanaH-tenaH daDi-hartA taTA bakaH /
   varhī varṇaharo raktavastrahṛjjīvajīvakaḥ // Bhmj_13.1675 //	varhI varNa-haraH rakta-vastra-hRd-jIva-jIvakaH // Bhmd-_13.1675 //
   piplastailaharaṇātphalastainyātpipīlakaḥ /	piplaH-tEla-haraNAt-Pala-stEnyAt-pipIlakaH /
   miṣṭānnacauryāddhūkaśca vastracauryātkapotakaḥ /	mizwa-anna-cOryAt-DUkaH-ca vastra-cOryAt-kapotakaH /
   chacchundarirgandhaharī matsyo bhavati nihnavī // Bhmj_13.1676 //	Cat-CundariH-ganDa-harI matsyaH Bavati nihnavI // Bhmd-_13.1676 //
   evaṃ bahuvidhaistaistaiścitrapākaiḥ kukarmabhiḥ /	evam bahuviDEH-tEH-tEH-citra-pAkEH ku-karmaBiH /
   tāṃ tāṃ tamomayīṃ yoniṃ saṃsaranti śarīriṇaḥ // Bhmj_13.1677 //	tAm tAm tamaH-mayIm yonim saMsaranti SarIriNaH // Bhmd-_13.1677 //
   ***** saṃsāracakram || 124 || *****	***** saMsAra-cakram || 124 || *****
   evaṃvidhāni pāpāni prāyāścittairvinā nṛṇām /	evaMviDAni pApAni prAyAH-cittEH-vinA nRNAm /
   dānena kila śāmyanti dānaṃ hi paramā gatiḥ // Bhmj_13.1678 //	dAnena kila SAmyanti dAnam hi paramA gatiH // Bhmd-_13.1678 //
   annameva paraṃ prāṇā bhūtānāmamṛtodgatiḥ /	annam-eva param prANAH BUtAnAm-amRta-udgatiH /
   annadānaṃ mahattasmātpātraṃ yatra na gaṇyate // Bhmj_13.1679 //	anna-dAnam mahat-tasmAt-pAtram yatra na gaNyate // Bhmd-_13.1679 //
   annapradaḥ sudhāvarṣī jāyate dhanavānsadā /	anna-pradaH suDA-varzI jAyate DanavAn-sadA /
   śrīmānpunardadānyannaṃ prāksaṃskāradhiyaiva saḥ // Bhmj_13.1680 //	SrImAn-punar-dadAni-annam prAk-saMskAra-DiyA-eva saH // Bhmd-_13.1680 //
   labhate punaraiśvaryamityeva cakralīlayā /	laBate punar-ESvaryam-iti-eva cakra-lIlayA /
   parivartini kāle 'sminpuṇyavānnāpacīyate // Bhmj_13.1681 //	parivartini kAle asmin-puNyavAn-na-apacIyate // Bhmd-_13.1681 //
   ***** kālacakram || 125 || *****	***** kAlacakram || 125 || *****
   ityuktvā bhagavānsākṣātpūjyamāno maharṣibhiḥ /	iti-uktvA BagavAn-sAkzAt-pUjyamAnaH mahA-RziBiH /
   tejorañjitadikcakro divamācakrame guruḥ // Bhmj_13.1682 //	tejaH-raQjita-diS-cakraH divam-Acakrame guruH // Bhmd-_13.1682 //
   ahiṃsālakṣaṇaṃ dharmaṃ sarvabhūtābhayapradam /	ahiMsA-lakzaNam Darmam sarva-BUta-aBaya-pradam /
   ajātaśatruṇa pṛṣṭaḥ punaḥ śāntanavo 'bravīt // Bhmj_13.1683 //	ajAtaSatruNa pRzwaH punar SAntanavaH abravIt // Bhmd-_13.1683 //
   amāṃsabhakṣaṇaṃ nṝṇāmaśvamedhaśataiḥ samam /	amAMsa-BakzaNam nLNAm-aSvameDa-SatEH samam /
   māṃsaṃ hi jāyate ghorānnānyatra vadhapātakāt // Bhmj_13.1684 //	mAMsam hi jAyate GorAn-na-anyatra vaDa-pAtakAt // Bhmd-_13.1684 //
   māṃsādeva samutpannaṃ māṃsaṃ māṃsamayo naraḥ /	mAMsAt-eva samutpannam mAMsam mAMsa-mayaH naraH /
   tulyavyathe 'sminsaṃsāre bhuñjānaḥ kiṃ na lajjate // Bhmj_13.1685 //	tulya-vyaTe asmin-saMsAre BuQjAnaH kim na lajjate // Bhmd-_13.1685 //
   kaṇṭakenāpi saṃspṛṣṭā yānti kāmapi vikriyām /	kaNwakena-api saMspRzwAH yAnti kAm-api vikriyAm /
   te 'pi śastranikṛttasya paśoraśnanti vigraham // Bhmj_13.1686 //	te api Sastra-nikRttasya paSoH-aSnanti vigraham // Bhmd-_13.1686 //
   bhayamākampanaṃ tīvraṃ dehināṃ dehasaṃkṣaye /	Bayam-Akampanam tIvram dehinAm deha-saMkzaye /
   dṛṣṭvā ko nāma māṃsebhyaḥ spṛhāṃ kuryādarākṣasaḥ // Bhmj_13.1687 //	dRzwvA kaH nAma mAMseByaH spRhAm kuryAt-arAkzasaH // Bhmd-_13.1687 //
   amāṃsāśī jagadbandhuḥ prāṇināmabhayapradaḥ /	amAMsa-ASI jagat-banDuH prANinAm-aBaya-pradaH /
   prayāti nirbhayaṃ dhāma puṇyakāruṇyasāgaraḥ // Bhmj_13.1688 //	prayAti nirBayam DAma puNya-kAruNya-sAgaraH // Bhmd-_13.1688 //
   kraturnirvighnasaṃbhārastīrthamadhvaśramoñjhitam /	kratuH-nirviGna-saMBAraH-tIrTam-aDva-Srama-uQJitam /
   ahiṃsā nāma paramaṃ vratamatyaktabhojanam // Bhmj_13.1689 //	ahiMsA nAma paramam vratam-atyakta-Bojanam // Bhmd-_13.1689 //
   ***** amāṃsabhakṣaṇam || 126 || *****	***** amAMsa-BakzaNam || 126 || *****
   prāṇāḥ priyatarāḥ puṃsāṃ yairhutāste raṇānale /	prANAH priyatarAH puMsAm yEH-hutAH-te raNa-anale /
   tadgatiṃ kathayetyukto rājñā bhīṣmo 'vadatpunaḥ // Bhmj_13.1690 //	tad-gatim kaTaya-iti-uktaH rAjQA BIzmaH avadat-punar // Bhmd-_13.1690 //
   evametatpriyāḥ prāṇā duḥkhināmapi dehinām /	evam-etat-priyAH prANAH duHKinAm-api dehinAm /
   śaknoti kastānsahasā tyuktaṃ sattvavato vinā // Bhmj_13.1691 //	Saknoti kaH-tAn-sahasA tyuktam sattvavataH vinA // Bhmd-_13.1691 //
   sarvathā jīvitābhraṃśe bhīravo bhayaviklavāḥ /	sarvaTA jIvita-aBraMSe BIravaH Baya-viklavAH /
   tṛṇāñcite 'pi nayane mīlayantyeva kātarāḥ // Bhmj_13.1692 //	tRNa-AQcite api nayane mIlayanti-eva kAtarAH // Bhmd-_13.1692 //
   purā śakaṭasaṃtrāsādvidrutaṃ pathi kīṭakam /	purA Sakawa-saMtrAsAt-vidrutam paTi kIwakam /
   vyāso vilokya papraccha sasmitaṃ jñānalocanaḥ // Bhmj_13.1693 //	vyAsaH vilokya papracCa sa-smitam jQAna-locanaH // Bhmd-_13.1693 //
   asminnapi śarīre te rakṣārthaṃ ko 'yamāgrahaḥ /	asmin=-api SarIre te rakzA-arTam kaH ayam-AgrahaH /
   tatsarvaṃ maraṇaṃ manye tava kutsitajīvinaḥ // Bhmj_13.1694 //	tat-sarvam maraNam manye tava kutsita-jIvinaH // Bhmd-_13.1694 //
   etacchrutvā munivacastaṃ kīṭaḥ pratyabhāṣata /	etat-SrutvA muni-vacaH-tam kIwaH pratyaBAzata /
   nāsti kāyasamaṃ kiṃciddehināṃ vallabhaṃ vibho // Bhmj_13.1695 //	na-asti kAya-samam kiMcid-dehinAm vallaBam viBo // Bhmd-_13.1695 //
   kīṭikāpremabaddhasya sūkṣmakīṭakaputriṇaḥ /	kIwikA-prema-badDasya sUkzma-kIwaka-putriNaH /
   vivarāntaragehe me śakrasyeva sukhaṃ divi // Bhmj_13.1696 //	vivara-antara-gehe me Sakrasya-iva suKam divi // Bhmd-_13.1696 //
   snehasyāyatanaṃ prāṇāḥ kaḥ svayaṃ tyaktumīśvaraḥ /	snehasya-Ayatanam prANAH kaH svayam tyaktum-ISvaraH /
   muhūrtamapi labhyante naite meruśatairapi // Bhmj_13.1697 //	muhUrtam-api laByante na-ete meru-SatEH-api // Bhmd-_13.1697 //
   śūdro 'haṃ bahubhiḥ pāpaiḥ kīṭayonimimāṃ śritaḥ /	SUdraH aham bahuBiH pApEH kIwa-yonim-imAm SritaH /
   pitroḥ śuśrūṣayā kiṃtu mune jātiṃ smarāmyaham // Bhmj_13.1698 //	pitroH SuSrUzayA kiMtu mune jAtim smarAmi-aham // Bhmd-_13.1698 //
   tacchrutvā karuṇāmbhodhirbhagavānbhūtabhāvanaḥ /	tat-SrutvA karuNA-amBoDiH-BagavAn-BUta-BAvanaH /
   tasmai nṛpapadaṃ vyāso dadau janmāntare kramāt // Bhmj_13.1699 //	tasmE nRpa-padam vyAsaH dadO janma-antare kramAt // Bhmd-_13.1699 //
   vipro 'tha tadgirā bhūtvā sa yayau paramāṃ gatim /	vipraH aTa tad-girA BUtvA sa yayO paramAm gatim /
   āpatsu mahatāmeva darśanaṃ kalpapādapaḥ // Bhmj_13.1700 //	Apatsu mahatAm-eva darSanam kalpa-pAdapaH // Bhmd-_13.1700 //
   tasmādatipriyāḥ prāṇā yaistyaktāḥ saṃmukhairyudhi /	tasmAt-ati-priyAH prANAH yEH-tyaktAH saMmuKEH-yuDi /
   dhairyābdhayaste tridive spardhante vibudhādhipam // Bhmj_13.1701 //	DErya-abDayaH-te tridive sparDante vibuDa-aDipam // Bhmd-_13.1701 //
   ***** kīṭakopākhyānam || 127 || *****	***** kIwakopa-AKyAnam || 127 || *****
   vidyāyāstapaso vāpi dānādvā kiṃ viśiṣyate /	vidyAyAH-tapasaH vA-api dAnAt-vA kim viSizyate /
   iti pṛṣṭaḥ kṣitibhujā babhāṣe jāhanavīsutaḥ // Bhmj_13.1702 //	iti pRzwaH kzitiBujA baBAze jAhanavIsutaH // Bhmd-_13.1702 //
   vārāṇasyāṃ purā vyāso maitreyeṇa nimantritaḥ /	vArANasyAm purA vyAsaH mEtreyeNa nimantritaH /
   bhuktvā prahṛṣṭaḥ provāca kathānte tapasāṃ nidhiḥ // Bhmj_13.1703 //	BuktvA prahRzwaH provAca kaTA-ante tapasAm niDiH // Bhmd-_13.1703 //
   tejaḥ paraṃ tapo nāma divyameva balaṃ tapaḥ /	tejaH param tapaH nAma divyam-eva balam tapaH /
   paśyanti santastapasā jñānaṃ hi tapasaḥ phalam // Bhmj_13.1704 //	paSyanti santaH-tapasA jQAnam hi tapasaH Palam // Bhmd-_13.1704 //
   asminbhavamahāmohatapto vyāpte jagattraye /	asmin-Bava-mahA-moha-taptaH vyApte jagattraye /
   vidyaiva paramaṃ cakṣurakṣuṇṇā lokakāraṇam // Bhmj_13.1705 //	vidyA-eva paramam cakzuH-akzuNNA loka-kAraNam // Bhmd-_13.1705 //
   kiṃtu sarvamatītyaitaddānameva viśiṣyate /	kiMtu sarvam-atItya-etat-dAnam-eva viSizyate /
   dānātparaṃ na saṃsāre dehināṃ śarma vidyate // Bhmj_13.1706 //	dAnAt-param na saMsAre dehinAm Sarma vidyate // Bhmd-_13.1706 //
   annadānaiḥ sukṛtinaḥ prayātāḥ paramaṃ padam /	anna-dAnEH sukRtinaH prayAtAH paramam padam /
   muniprāpyamanāyāsalīlayā sattvaśālinaḥ // Bhmj_13.1707 //	muni-prApyam-anAyAsa-lIlayA sattva-SAlinaH // Bhmd-_13.1707 //
   annaṃ haviḥ sudhā pāṇāstaddātā jīvitapradaḥ /	annam haviH suDA pANAH-tad-dAtA jIvita-pradaH /
   ityuktvā munimāmantrya jagāma munipuṃgavaḥ // Bhmj_13.1708 //	iti-uktvA munim-Amantrya jagAma muni-puMgavaH // Bhmd-_13.1708 //
   ***** maitreyabhikṣā || 128 || *****	***** mEtreya-BikzA || 128 || *****
   pṛṣṭo 'tha yoṣitāṃ rājñā sadācāraḥ pitāmahaḥ /	pRzwaH aTa yozitAm rAjQA sat-AcAraH pitAmahaH /
   uvāca satataṃ strīṇāṃ sadācāraḥ satīvratam // Bhmj_13.1709 //	uvAca satatam strINAm sat-AcAraH satI-vratam // Bhmd-_13.1709 //
   kaikeyī sumanā nāma suralokasthitāṃ purā /	kEkeyI sumanAH nAma sura-loka-sTitAm purA /
   papraccha śāṇḍilīṃ dīptatejaḥpuñjajitāmarām // Bhmj_13.1710 //	papracCa SANxilIm dIpta-tejaH-puQja-jita-amarAm // Bhmd-_13.1710 //
   subhage kena tapasā dānena caritena vā /	suBage kena tapasA dAnena caritena vA /
   bhāsi divyavimāne 'sminmamūrtevāṃśumataḥ prabhā // Bhmj_13.1711 //	BAsi divya-vimAne asmin-mamUrtA-iva-aMSumataH praBA // Bhmd-_13.1711 //
   kutūhaleneti tayā pṛṣṭā provāca śāṇḍilī /	kutUhalena-iti tayA pRzwA provAca SANxilI /
   nāhaṃ vratairna saṃnyāsairna dānena divaṃ śritā // Bhmj_13.1712 //	na-aham vratEH-na saMnyAsEH-na dAnena divam SritAH // Bhmd-_13.1712 //
   pūjitaḥ satataṃ bhaktyā mayā daivatavatpatiḥ /	pUjitaH satatam BaktyA mayA dEvata-vat-patiH /
   na hi santaḥ praśaṃsanti tapaḥ strīṇāmataḥ param // Bhmj_13.1713 //	na hi santaH praSaMsanti tapaH strINAm-atas param // Bhmd-_13.1713 //
   niṣkuṭe dvāri harmye vā rājamārgāvalokinī /	nizkuwe dvAri harmye vA rAjamArga-avalokinI /
   nābhavaṃ proṣite vāpi patyau vratavivarjitā // Bhmj_13.1714 //	na-aBavam prozite vA-api patyO vrata-vivarjitAH // Bhmd-_13.1714 //
   chāyevānapagā(nugatā) bhartuḥ kope bhītā hitaiṣiṇī /	CAyA-iva-anapagA(nugatA) BartuH kope BItA hita-eziNI /
   bhūtvāhaṃ tridivaṃ prāptā manovākkarmabhiḥ satī // Bhmj_13.1715 //	BUtvA-aham tridivam prAptAH manaH-vAc-karmaBiH satI // Bhmd-_13.1715 //
   ityuktvā śāṇḍilī prāyāttato niṣadhamunnatam /	iti-uktvA SANxilI prAyAt-tatas nizaDam-unnatam /
   tasmātsatīvratādanyannārīṇāṃ na parāyaṇam // Bhmj_13.1716 //	tasmAt-satI-vratAt-anyat-nArINAm na parAyaNam // Bhmd-_13.1716 //
   ***** śāṇḍilīsumanāsaṃvādaḥ || 129 || *****	***** SANxilI-sumanA-saMvAdaH || 129 || *****
   adhikaṃ prīyate kiṃsvitsāmnā dānena vā janaḥ /	aDikam prIyate kiMsvid-sAmnA dAnena vA janaH /
   pṛṣṭo yudhiṣṭhireṇeti punardevavrato 'bravīt // Bhmj_13.1717 //	pRzwaH yuDizWireNa-iti punar-devavrataH abravIt // Bhmd-_13.1717 //
   purā vane dvijaḥ kaścidgṛhīto rakṣasā balāt /	purA vane dvijaH kaScid-gRhItaH rakzasA balAt /
   sarvopāyavihīnatvātsāmnā muktimacintayat // Bhmj_13.1718 //	sarva-upAya-vihIna-tvAt-sAmnA muktim-acintayat // Bhmd-_13.1718 //
   niśācarastamavadvañcanāya vadhodyataḥ /	niSAcaraH-tamavat-vaQcanAya vaDa-udyataH /
   pāṇḍuro durbalaścāhaṃ kenaitkathyatāmiti // Bhmj_13.1719 //	pANxuraH durbalaH-ca-aham kenEtkaTyatAm-iti // Bhmd-_13.1719 //
   viprastamūce nūnaṃ te dūrībhūtaḥ suhṛjjanaḥ /	vipraH-tam-Uce nUnam te dUrIBUtaH suhRd-janaH /
   niḥsahāyena cāptā śrīstvayā tenāsi pāṇḍuraḥ // Bhmj_13.1720 //	niHsahAyena ca-AptA SrIH-tvayA tena-asi pANxuraH // Bhmd-_13.1720 //
   ārādhyamāno yatnena te vyaktamanimittataḥ /	ArADyamAnaH yatnena te vyaktam-animittataH /
   viraktaḥ svajano yāsi tena vā pariśuṣyasi // Bhmj_13.1721 //	viraktaH sva-janaH yAsi tena vA pariSuzyasi // Bhmd-_13.1721 //
   tvatto hīnaguṇānanyānvyakte paśyasi pūjitān /	tvattaH hIna-guNAn-anyAn-vyakte paSyasi pUjitAn /
   aiśvaryamānasubhagāṃstena vā durbalo bhavān // Bhmj_13.1722 //	ESvarya-mAna-suBagAn=-tena vA durbalaH BavAn // Bhmd-_13.1722 //
   vyaktaṃ tyāgī daridro 'si guṇairnūnaṃ na pūjyase /	vyaktam tyAgI daridraH asi guNEH-nUnam na pUjyase /
   prājñasya te na śṛṇvanti sādhurvā vañcyase khalaiḥ // Bhmj_13.1723 //	prAjQasya te na SRNvanti sADuH-vA vaQcyase KalEH // Bhmd-_13.1723 //
   mūrkho vā śāstrarasiko mānī hīnakulo 'si vā /	mUrKaH vA SAstra-rasikaH mAnI hIna-kulaH asi vA /
   duḥkhaṃ svapiṣi manye 'haṃ cintayā hariṇaḥ kṛśaḥ // Bhmj_13.1724 //	duHKam svapizi manye aham cintayA hariNaH kRSaH // Bhmd-_13.1724 //
   śrutvaitadāśayagrāhī brāhmaṇoktaṃ niśācaraḥ /	SrutvA-etat-ASaya-grAhI brAhmaNa-uktam niSAcaraH /
   prītastatyāja taṃ sāmnā ko hi sāntvairna tuṣyati // Bhmj_13.1725 //	prItaH-tatyAja tam sAmnA kaH hi sAntvEH-na tuzyati // Bhmd-_13.1725 //
   ***** harimakṛśīyam || 130 || *****	***** harim-akRSIyam || 130 || *****
   kṛṣṇaprabhāvaṃ pṛṣṭo 'ta rājñā śāntanavo 'bravīt /	kRzNa-praBAvam pRzwaH ata rAjQA SAntanavaH abravIt /
   purā tapaḥsthitaṃ śauriṃ munayo draṣṭumāyayuḥ // Bhmj_13.1726 //	purA tapaH-sTitam SOrim munayaH drazwum-AyayuH // Bhmd-_13.1726 //
   dadṛśuste tatastatra viṣṇuvaktrotthitāgninā /	dadRSuH-te tatas-tatra vizNu-vaktra-utTita-agninA /
   dagdhaṃ vanaṃ mahatpaścāttenaivāpyāyitaṃ dṛśā // Bhmj_13.1727 //	dagDam vanam mahat-paScAt-tena-eva-ApyAyitam dRSA // Bhmd-_13.1727 //
   taddṛṣṭvā nāradamukhāddivyaṃ bubudhire param /	tat-dRzwvA nArada-muKAt-divyam bubuDire param /
   tadgirā vaiṣṇavaṃ dhāma vipluṣṭācalaśekharam // Bhmj_13.1728 //	tad-girA vEzNavam DAma vipluzwa-acala-SeKaram // Bhmd-_13.1728 //
   tato nānākathākhyānakovidaḥ kaiṭabhatviṣā /	tatas nAnA-kaTA-AKyAna-kovidaH kEwaBa-tvizA /
   kathānte nāradaḥ pṛṣṭaḥ prastāvocitamabhyadhāt // Bhmj_13.1729 //	kaTA-ante nAradaH pRzwaH prastAva-ucitam-aByaDAt // Bhmd-_13.1729 //
   purā himagirau gaurī dhūrjaṭeḥ kila līlayā /	purA himagirO gOrI DUrjaweH kila lIlayA /
   netre karābhyāṃ pidadhe sa tenābhūttrilocanaḥ // Bhmj_13.1730 //	netre karAByAm pidaDe sa tena-aBUt-trilocanaH // Bhmd-_13.1730 //
   tṛtīyanayanodbhūtavahninā so 'bhavadgiriḥ /	tRtIya-nayana-udBUta-vahninA saH aBavat-giriH /
   pluṣyatsālalatājālajvālāvalayitāmbaraḥ // Bhmj_13.1731 //	pluzyat-sAla-latA-jAla-jvAlA-valayita-ambaraH // Bhmd-_13.1731 //
   tato gaurīgirā cakre punargaurīguruṃ girim /	tatas gOrI-girA cakre punar-gOrI-gurum girim /
   smerapuṣpalatāvṛkṣaṃ dṛśā śītāṃśuśekharaḥ // Bhmj_13.1732 //	smera-puzpa-latA-vRkzam dRSA SItAMSu-SeKaraH // Bhmd-_13.1732 //
   tatra pṛṣṭo bahuvidhāḥ kathāḥ praṇayalālasaḥ /	tatra pRzwaH bahuviDAH kaTAH praNaya-lAlasaH /
   devyā kathānte bhagavānūce dharmārthanirṇayam // Bhmj_13.1733 //	devyA kaTA-ante BagavAn-Uce Darma-arTa-nirNayam // Bhmd-_13.1733 //
   pravṛttānāṃ sadācāraṃ varṇāśramavibhāgajam /	pravRttAnAm sat-AcAram varNa-ASrama-viBAga-jam /
   nivṛttānāṃ ca niḥsaṅgakriyānirvāṇajaṃ phalam // Bhmj_13.1734 //	nivRttAnAm ca niHsaFga-kriyA-nirvANa-jam Palam // Bhmd-_13.1734 //
   tataḥ śaśāṅkacūḍena pṛṣṭā devī mṛgīdṛśām /	tatas SaSAFka-cUxena pRzwA devI mRgI-dRSAm /
   śaśaṃsa puṇyaṃ caritaṃ varārādhanadaivatam // Bhmj_13.1735 //	SaSaMsa puNyam caritam vara-ArADana-dEvatam // Bhmd-_13.1735 //
   athābravīnnīlakaṇṭhaḥ pṛṣṭaḥ sarvairmunīśvaraiḥ /	aTa-abravIt-nIlakaNWaH pRzwaH sarvEH-muni-ISvarEH /
   kāraṇaṃ paramaṃ viṣṇuṃ bhūtānāṃ prabhavāpyaye // Bhmj_13.1736 //	kAraNam paramam vizNum BUtAnAm praBava-apyaye // Bhmd-_13.1736 //
   vasudevasya tanayo bhaviṣyati hariḥ kṣitau /	vasudevasya tanayaH Bavizyati hariH kzitO /
   aṃśāvatīrṇo vibudhārātisaṃhāratatparaḥ // Bhmj_13.1737 //	aMSa-avatIrNaH vibuDa-arAti-saMhAra-tatparaH // Bhmd-_13.1737 //
   sa sūryaḥ sa ca śītāṃśu so 'haṃ sa ca caturmukhaḥ /	sa sUryaH sa ca SItAMSu saH aham sa ca caturmuKaH /
   sarvadevamayaḥ śauriḥ kaṃsakeśiniṣūdanaḥ /	sarva-deva-mayaH SOriH kaMsa-keSi-nizUdanaH /
   umāpaterapi puraḥ śrutamasmābhirīśvarāt // Bhmj_13.1738 //	umApateH-api puras Srutam-asmABiH-ISvarAt // Bhmd-_13.1738 //
   etacchrutvā munivaco dvārakāmetya keśavaḥ /	etat-SrutvA muni-vacaH dvArakAm-etya keSavaH /
   avāpa putraṃ rukmiṇyāṃ svecchāsṛṣṭajagattrayaḥ // Bhmj_13.1739 //	avApa putram rukmiNyAm sva-icCA-sRzwa-jagattrayaH // Bhmd-_13.1739 //
   dhanyo 'si yasya te rājankamalāvallabho vibhuḥ /	DanyaH asi yasya te rAjan-kamalA-vallaBaH viBuH /
   viśvarakṣāmaṇiḥ so 'yaṃ goptā garuḍalāñchanaḥ // Bhmj_13.1740 //	viSvarakzAmaNiH saH ayam goptA garuxa-lAQCanaH // Bhmd-_13.1740 //
   ***** umāmaheśvarasaṃvādaḥ || 131 || *****	***** umA-maheSvara-saMvAdaH || 131 || *****
   kathayitveti gāṅgeye muhūrtaṃ maunamāsthite /	kaTayitvA-iti gAFgeye muhUrtam mOnam-AsTite /
   ūce munisabhāmadhye śanakairdharmanandanaḥ // Bhmj_13.1741 //	Uce muni-saBA-maDye SanakEs-DarmanandanaH // Bhmd-_13.1741 //
   daivataṃ paramaṃ śarma kimekaṃ sarvadehinām /	dEvatam paramam Sarma kim-ekam sarva-dehinAm /
   kasminpratiṣṭhitaṃ viśvaṃ stutyā muktipradaśca kaḥ // Bhmj_13.1742 //	kasmin-pratizWitam viSvam stutyAH mukti-pradaH-ca kaH // Bhmd-_13.1742 //
   ityukte dharmaputreṇa babhāṣe jāhnavīsutaḥ /	iti-ukte DarmaputreNa baBAze jAhnavI-sutaH /
   manasā puṇḍarīkākṣaṃ natvā viṣṇumanāmayam // Bhmj_13.1743 //	manasA puNxarIkAkzam natvA vizNum-anAmayam // Bhmd-_13.1743 //
   ananto bhagavānviṣṇurdevadevo jagatprabhuḥ /	anantaH BagavAn-vizNuH-devadevaH jagatpraBuH /
   stuto nāmasahasreṇa mokṣado garuḍadhvajaḥ // Bhmj_13.1744 //	stutaH nAma-sahasreNa mokza-daH garuxaDvajaH // Bhmd-_13.1744 //
   jagatpratiṣṭhitaṃ tasmindaivataṃ paramaṃ ca saḥ /	jagat-pratizWitam tasmin-dEvatam paramam ca saH /
   nāmnāṃ sahasraṃ munayo yasya gāyanti muktaye // Bhmj_13.1745 //	nAmnAm sahasram munayaH yasya gAyanti muktaye // Bhmd-_13.1745 //
   viśvaṃ viṣṇurvaṣaṭkāro bhūtabhavyabhavātmanaḥ /	viSvam vizNuH-vazawkAraH BUta-Bavya-Bava-AtmanaH /
   prabhorbhūtabhṛto bhūtabhāvanasya bhavacchidaḥ // Bhmj_13.1746 //	praBoH-BUta-BRtaH BUta-BAvanasya Bava=-CidaH // Bhmd-_13.1746 //
   patyuḥ puṃsaḥ purāṇasya kṣetratretrajñasākṣiṇaḥ /	patyuH puMsaH purANasya kzetratretrajQa-sAkziNaH /
   bhuvaḥ svayaṃbhuvaḥ śaṃbhorvidhāturvedhaso vidheḥ // Bhmj_13.1747 //	BuvaH svayaMBuvaH SaMBoH-viDAtuH-veDasaH viDeH // Bhmd-_13.1747 //
   harerhiraṇyagarbhasya śrīpatorviśvakarmaṇaḥ /	hareH-hiraNyagarBasya SrI-patoH-viSvakarmaNaH /
   vṛṣākaperamoghasya sahasrākṣasya gopateḥ // Bhmj_13.1748 //	vRzAkapeH-amoGasya sahasrAkzasya gopateH // Bhmd-_13.1748 //
   sahasraśiraso viṣṇorvyāpinaḥ praṇavātmanaḥ /	sahasra-SirasaH vizNoH-vyApinaH praNava-AtmanaH /
   stotraṃ nāmasahasrāṅkaṃ mantrarājaṃ pracakṣate // Bhmj_13.1749 //	stotram nAma-sahasra-aFkam mantrarAjam pracakzate // Bhmd-_13.1749 //
   ityuktvā vaidikairdivyairgauṇamukhyaiśca nāmabhiḥ /	iti-uktvA vEdikEH-divyEH-gONa-muKyEH-ca nAmaBiH /
   sahasrasaṃkhyaistuṣṭāva deva bhīṣmaḥ sanātanam // Bhmj_13.1750 //	sahasra-saMKyEH-tuzwAva deva BIzmaH sanAtanam // Bhmd-_13.1750 //
   śrutvaitatprayataḥ kṛṣṇaṃ vanditvā dharmanandanaḥ /	SrutvA-etat-prayataH kRzNam vanditvA DarmanandanaH /
   prabhāvaṃ bhūmidevānāṃ papraccha dyunadīsutam // Bhmj_13.1751 //	praBAvam BUmidevAnAm papracCa dyunadI-sutam // Bhmd-_13.1751 //
   so 'vadadbrahmaniṣṭhānāṃ brāhmaṇānāṃ bhayātkila /	saH avadat-brahma-nizWAnAm brAhmaNAnAm BayAt-kila /
   udeti somaḥ sūryaśca prayāti ca samīraṇaḥ // Bhmj_13.1752 //	udeti somaH sUryaH-ca prayAti ca samIraNaH // Bhmd-_13.1752 //
   dattātreyavarāvāptasahasrabhujamunmadam /	dattAtreya-vara-avApta-sahasra-Bujam-unmadam /
   kārtavīryaṃ purā prāha vāyurjitagattrayam // Bhmj_13.1753 //	kArtavIryam purA prAha vAyuH-jita-gattrayam // Bhmd-_13.1753 //
   brāhmaṇebhyaḥ paro nāsti rājendra balavattaraḥ /	brAhmaNeByaH paraH na-asti rAja-indra balavattaraH /
   bhavādṛśā dṛśā yeṣāṃ bhavanti na bhavanti ca // Bhmj_13.1754 //	BavAdRSAH dRSAH yezAm Bavanti na Bavanti ca // Bhmd-_13.1754 //
   somaputryā vṛtaḥ pūrvamuttasthe yādasāṃ prabhum /	somaputryAH vRtaH pUrvam-uttasTe yAdasAm praBum /
   tatkāmamapibatkopāddayitāmājahāra ca // Bhmj_13.1755 //	tad-kAmam-apibat-kopAt-dayitAm-AjahAra ca // Bhmd-_13.1755 //
   nirjitākhilagīrvāṇagandharvā dānavāḥ purā /	nirjita-aKila-gIrvANa-ganDarvAH dAnavAH purA /
   sṛṣṭo 'triṇā śītakaraḥ śakraṃ ca cyavano 'jayat // Bhmj_13.1756 //	sRzwaH atriNA SItakaraH Sakram ca cyavanaH ajayat // Bhmd-_13.1756 //
   surāṇāṃ daityasamare rakṣitā timire purā /	surANAm dEtya-samare rakzitA timire purA /
   sṛṣṭo 'triṇā śītakaraḥ śakraṃ ca cyavano 'jayat // Bhmj_13.1757 //	sRzwaH atriNA SItakaraH Sakram ca cyavanaH ajayat // Bhmd-_13.1757 //
   iti brāhmaṇamāhātmyaṃ śrutvā haihayabhūpatiḥ /	iti brAhmaNa-mAhAtmyam SrutvA hEhaya-BUpatiH /
   arjuno 'pujayannityaṃ bhūmidevānānanyadhīḥ // Bhmj_13.1758 //	arjunaH apujayat-nityam BUmidevAn-AnanyaDIH // Bhmd-_13.1758 //
   ***** pavanārjunasaṃvādaḥ || 132 || *****	***** pavana-arjuna-saMvAdaH || 132 || *****
   ataḥ paraṃ brāhmaṇānāṃ prabhāvaṃ keśavo vibhuḥ /	atas param brAhmaNAnAm praBAvam keSavaH viBuH /
   jānāti nābhinalinasvecchāsṛṣṭacaturmukhaḥ // Bhmj_13.1759 //	jAnAti nABi-nalina-sva-icCA-sRzwa-caturmuKaH // Bhmd-_13.1759 //
   iti bhīṣmeṇa kathite hṛṣīkeśaṃ yudhiṣṭhiraḥ /	iti BIzmeNa kaTite hRzIkeSam yuDizWiraH /
   papraccha vipramāhātmyaṃ sa ca pṛṣṭastamabhyadhāt // Bhmj_13.1760 //	papracCa vipra-mAhAtmyam sa ca pRzwaH-tam-aByaDAt // Bhmd-_13.1760 //
   purāhaṃ raukmiṇeyena pṛṣṭaḥ śaktiṃ dvijanmanām /	purA-aham rOkmiNeyena pRzwaH Saktim dvijanmanAm /
   avadaṃ tapasā yeṣāṃ kampante daivatānyapi // Bhmj_13.1761 //	avadam tapasA yezAm kampante dEvatAni-api // Bhmd-_13.1761 //
   putra sarvaprayatnena pūjaya brāhmaṇānsadā /	putra sarva-prayatnena pUjaya brAhmaNAn-sadA /
   ete krodhaprasādābhyāṃ jīvayanti dahanti ca // Bhmj_13.1762 //	ete kroDa-prasAdAByAm jIvayanti dahanti ca // Bhmd-_13.1762 //
   pratiśrāyarthī durvāsāḥ purā dīptākṣimūrdhajaḥ /	pratiSrAyarTI durvAsAH purA dIpta-akzi-mUrDajaH /
   uvāsa madgṛhe taistaiḥ sevyamānaḥ priyairmayā // Bhmj_13.1763 //	uvAsa mad-gRhe tEH-tEH sevyamAnaH priyEH-mayA // Bhmd-_13.1763 //
   sa bhuktvā pāyasaṃ taptamucchiṣṭena ruṣā jvalan /	sa BuktvA pAyasam taptam-ucCizwena ruzA jvalan /
   limpāṅgānīti māmāha taccāsmyakaravaṃ bhayāt // Bhmj_13.1764 //	limpa-aFgAni-iti mAm-Aha tat-ca-asmi-akaravam BayAt // Bhmd-_13.1764 //
   rukmiṇīṃ sa rathe kṛtvā babhrāma bahuyojanam /	rukmiNIm sa raTe kRtvA baBrAma bahu-yojanam /
   nirvikāraṃ ca māṃ dṛṣṭāva tutoṣa paruṣāśrayaḥ // Bhmj_13.1765 //	nirvikAram ca mAm dRzwAva tutoza paruza-ASrayaH // Bhmd-_13.1765 //
   sa māmūce tavocchiṣṭaliptaṃ vajramayaṃ vapuḥ /	sa mAm-Uce tava-ucCizwa-liptam vajra-mayam vapuH /
   bhaviṣyati vinā pādau tau niliptau yatastvayā // Bhmj_13.1766 //	Bavizyati vinA pAdO tO niliptO yatas-tvayA // Bhmd-_13.1766 //
   ***** durvāsaso bhikṣā || 133 || *****	***** durvAsasaH BikzA || 133 || *****
   etatkṛṣṇavacaḥ śrutvā pārthaḥ śāntanavātpunaḥ /	etat-kRzNa-vacaH SrutvA pArTaH SAntanavAt-punar /
   śuśrāva devarājarṣivaṃśānkalmaṣanāśanān // Bhmj_13.1767 //	SuSrAva devarAja-Rzi-vaMSAn-kalmaza-nASanAn // Bhmd-_13.1767 //
   kaṇvairabhyavakrītavasiṣṭhabhṛgukaśyapān /	kaNvEH-aByavakrIta-vasizWa-BRgu-kaSyapAn /
   duḥṣyantarāmanahuṣālarkaśvetabhagīrathān // Bhmj_13.1768 //	duHzyanta-rAma-nahuza-alarka-Sveta-BagIraTAn // Bhmd-_13.1768 //
   kathayitvā kṣaṇaṃ sthitvā tūṣṇīṃ niḥśabdasa /	kaTayitvA kzaNam sTitvA tUzNIm niHSabdasa /
   puraṃ vyāsājñayā pārthaṃ visasarja suravrataḥ // Bhmj_13.1769 //	puram vyAsa-AjQayA pArTam visasarja sura-vrataH // Bhmd-_13.1769 //
   kṛṣṇena saha kaunteyo bhrātṛbhiśca sahānugaiḥ /	kRzNena saha kOnteyaH BrAtRBiH-ca saha-anugEH /
   dhṛtarāṣṭraṃ puraskṛtya prayayau hastināpuram // Bhmj_13.1770 //	DRtarAzwram puraskRtya prayayO hastinApuram // Bhmd-_13.1770 //
   pūjyamānaḥ surairdātā sthitvā tatra yudhiṣṭhiraḥ /	pUjyamAnaH surEH-dAtA sTitvA tatra yuDizWiraH /
   dṛṣṭvottaraṃ sa saṃprāptaṃ punarāyātpitāmaham // Bhmj_13.1771 //	dRzwvA-uttaram sa saMprAptam punar-AyAt-pitAmaham // Bhmd-_13.1771 //
   sānugaḥ sa samabhyetya gāṅgeyaṃ śaraśāyinam /	sa-anugaH sa samaByetya gAFgeyam Sara-SAyinam /
   praṇamya pāṇḍavo 'smīti nigadya samupāviśat // Bhmj_13.1772 //	praNamya pANxavaH asmi-iti nigadya samupAviSat // Bhmd-_13.1772 //
   munīndrajuṣṭe sadasi brahmaloka ivāpare /	muni-indra-juzwe sadasi brahma-lokaH iva-apare /
   jāte niḥśabdasaṃcāre bhīṣmavaktrāvalokini // Bhmj_13.1773 //	jAte niHSabda-saMcAre BIzma-vaktra-avalokini // Bhmd-_13.1773 //
   śanairunmīlya nayane pāṇḍavānvīkṣya sānugān /	SanEs-unmIlya nayane pANxavAn-vIkzya sa-anugAn /
   vāggamī gambhīramavadadgāṅgeyaḥ pāṇḍavāgrajam // Bhmj_13.1774 //	vAggamI gamBIram-avadat-gAFgeyaH pANxava-agrajam // Bhmd-_13.1774 //
   kāle diṣṭyā bhavānprāptaḥ parivṛtte divākaraḥ /	kAle dizwyA BavAn-prAptaH parivRtte divAkaraH /
   māsadvayamatītaṃ me niśātaśaraśāyinaḥ /	mAsa-dvayam-atItam me niSAta-Sara-SAyinaH /
   tvāmāmantrya vrajāmyeṣa putra lokānsanātanān // Bhmj_13.1775 //	tvAm-Amantrya vrajAmi-eza putra lokAn-sanAtanAn // Bhmd-_13.1775 //
   ityuktvā satyadugdhābdhiḥ kiṃcidāvṛttakaṃdharaḥ /	iti-uktvA satya-dugDa-abDiH kiMcid-AvRtta-kaMDaraH /
   uvāca vidurasyāgre dhṛtarāṣṭraṃ pitāmahaḥ // Bhmj_13.1776 //	uvAca vidurasya-agre DRtarAzwram pitAmahaH // Bhmd-_13.1776 //
   rājanvidyāmayaṃ cakṣurakṣuṇṇāṃ tava lakṣyate /	rAjan-vidyA-mayam cakzuH-akzuNNAm tava lakzyate /
   mā gamaḥ putraśokārtyā mohaṃ kālo hi durjayaḥ // Bhmj_13.1777 //	mA gamaH putra-Soka-ArtyA moham kAlaH hi durjayaH // Bhmd-_13.1777 //
   putravatpaśya bhūpālamanṛśaṃsaṃ yudhiṣṭhiram /	putra-vat-paSya BUpAlam-anRSaMsam yuDizWiram /
   prayātu śeṣaḥ kāle 'yaṃ tava saṃtoṣaśālinaḥ // Bhmj_13.1778 //	prayAtu SezaH kAle ayam tava saMtoza-SAlinaH // Bhmd-_13.1778 //
   etaduktvā hṛṣīkeśaṃ stutvā mūrdhnā praṇamya ca /	etat-uktvA hRzIkeSam stutvA mUrDnA praNamya ca /
   babhāṣe bhagavangantumanujānīhi māmiti // Bhmj_13.1779 //	baBAze Bagavan-gantum-anujAnIhi mAm-iti // Bhmd-_13.1779 //
   atha kṛṣṇābhyanujñāto nistaraṅga ivodadhiḥ /	aTa kRzNa-aByanujQAtaH nistaraFgaH iva-udaDiH /
   muhūrtamabhavadbhīṣmo dadhānaḥ prāṇadhāraṇām // Bhmj_13.1780 //	muhUrtam-aBavat-BIzmaH daDAnaH prANa-DAraNAm // Bhmd-_13.1780 //
   antaḥ sparśarasāttasya gātrāṇi tyajato bahiḥ /	antar sparSa-rasAt-tasya gAtrANi tyajataH bahis /
   viśalyāni śanaiḥ sarve dadṛśurvismayākulāḥ // Bhmj_13.1781 //	viSalyAni SanEs sarve dadRSuH-vismaya-AkulAH // Bhmd-_13.1781 //
   sa galitasakalāntaḥsvāntaviśrāntimūlodgatanijabalaśaktisphoṭitāśeṣacakram	sa galita-sakala-antar-sva-anta-viSrAnti-mUla-udgata-nija-bala-Sakti-sPowita-aSeza-cakram
   vitatataralatārasphāratejaḥprakāraprasṛtamarududañcanmadhyanāḍikrameṇa //	vitata-tarala-tAra-sPAra-tejaH-prakAra-prasRta-marut-udaQcat-maDya-nAxi-krameNa //
   Bhmj_13.1782 //	Bhmd-_13.1782 //
   lalitadalasarojaproccaṭajjīvahaṃso dṛśamatiśaśisūryāṃ bhrūvibhāge niveśya	lalita-dala-saroja-proccawat-jIva-haMsaH dRSam-ati-SaSi-sUryAm BrU-viBAge niveSya
   galitakaraṇavṛttigrāmaniḥsyanādalakṣyaḥ sapadi kimapi	galita-karaNa-vRtti-grAma-niHsyanAt-alakzyaH sapadi kim-api
   bhīṣmaścintayansaṃbabhūva // Bhmj_13.1783 //	BIzmaH-cintayan-saMbaBUva // Bhmd-_13.1783 //
   ***** bhīṣmotkrāntiḥ || 134 || *****	***** BIzma-utkrAntiH || 134 || *****
   atha jyotistaḍitpuñjarāṃśuśatācitam /	aTa jyotiH-taxit-puQjara-aMSu-Sata-Acitam /
   bhittvā bhīṣmasya mūrdhānaṃ viveśa vimalaṃ nabhaḥ // Bhmj_13.1784 //	BittvA BIzmasya mUrDAnam viveSa vimalam naBaH // Bhmd-_13.1784 //
   tato 'sya ratnābharaṇairvāsobhiḥ kusumaistathā /	tatas asya ratna-ABaraNEH-vAsoBiH kusumEH-taTA /
   dharmarājaḥ saviduraścakre vaimānikaṃ svayam // Bhmj_13.1785 //	DarmarAjaH sa-viduraH-cakre vEmAnikam svayam // Bhmd-_13.1785 //
   chettraṃ tasya yaśaḥ śubhraṃ yuyutsustūrṇamagrahīt /	Cettram tasya yaSaH SuBram yuyutsuH-tUrNam-agrahIt /
   cāmare sattvadhavale bhīmasenārjunāvapi // Bhmj_13.1786 //	cAmare sattva-Davale BImasena-arjunO=-api // Bhmd-_13.1786 //
   sabāṣpaṃ bharatastrībhistālavṛntānilena saḥ /	sa-bAzpam Barata-strIBiH-tAlavRnta-anilena saH /
   vījyamānaścitāṃ prāpa śrīkhaṇḍāgurukalpitām // Bhmj_13.1787 //	vIjyamAnaH-citAm prApa SrIKaNxa-aguru-kalpitAm // Bhmd-_13.1787 //
   sajīva iva saṃlīne gāṅgeye sphāratejasi /	sa-jIvaH iva saMlIne gAFgeye sPAra-tejasi /
   yudhiṣṭhiramukhāścakruḥ sāśrunetrā jalakriyām // Bhmj_13.1788 //	yuDizWira-muKAH-cakruH sa-aSru-netrAH jalakriyAm // Bhmd-_13.1788 //
   tatra mandākinītīre viṣaṇṇo rājñi sānuge /	tatra mandAkinI-tIre vizaNNaH rAjQi sa-anuge /
   jalamadhyātsamuttasthau jāhnavī sāśrulocanā // Bhmj_13.1789 //	jala-maDyAt-samuttasTO jAhnavI sa-aSru-locanAH // Bhmd-_13.1789 //
   sā vihvalā śokavatī viṣaṇṇaiḥ paramarṣibhiḥ /	sA vihvalA SokavatI vizaNNEH parama-RziBiH /
   vyāsanāradakaṇvādyairmuhurālokitāvadat // Bhmj_13.1790 //	vyAsa-nArada-kaNva-AdyEH-muhur-Alokita-avadat // Bhmd-_13.1790 //
   hā putra tripurārātiśiṣyasya kṣatriyadviṣaḥ /	hA putra tripura-arAti-Sizyasya kzatriya-dvizaH /
   jetā tasyāpi rāmasya nihato 'si kathaṃ paraiḥ // Bhmj_13.1791 //	jetA tasya-api rAmasya nihataH asi kaTam parEH // Bhmd-_13.1791 //
   aho nu tvayi kālena yāte 'staṃ yaśasāṃ nidhau /	aho nu tvayi kAlena yAte astam yaSasAm niDO /
   śocyeyaṃ pṛthivī śūnyā vīraratnavinā kṛtā // Bhmj_13.1792 //	SocyA-iyam pRTivI SUnyA vIra-ratna-vinA kRtA // Bhmd-_13.1792 //
   kā nāma jananī pāpā madvidhānyā bhaviṣyati /	kA nAma jananI pApA madviDA-anyA Bavizyati /
   nihataṃ tvādṛśaṃ putraṃ yā śrutvāpi na dīryate // Bhmj_13.1793 //	nihatam tvAdRSam putram yA SrutvA-api na dIryate // Bhmd-_13.1793 //
   aho bata varākeṇa hato bhīṣmaḥ śikhaṇḍinā /	aho bata varAkeNa hataH BIzmaH SiKaNxinA /
   kupitaḥ kuñjarārātirjambukena nipātitaḥ // Bhmj_13.1794 //	kupitaH kuQjarArAtiH-jambukena nipAtitaH // Bhmd-_13.1794 //
   iti pralāpamukharāṃ jahnukanyāṃ janārdanaḥ /	iti pralApa-muKarAm jahnu-kanyAm janArdanaH /
   śanairāśvāsayannūce meghagambhīraniḥsvanaḥ // Bhmj_13.1795 //	SanEs-ASvAsayan=-Uce meGa-gamBIra-niHsvanaH // Bhmd-_13.1795 //
   vijñātaparamārthāpi vasuśāpe 'pi sākṣiṇī /	vijQAta-paramArTA-api vasu-SApe api sAkziNI /
   sāmānyajananīva tvaṃ kathaṃ devi vimuhyase // Bhmj_13.1796 //	sAmAnya-jananI-iva tvam kaTam devi vimuhyase // Bhmd-_13.1796 //
   na hi śāntanavaṃ bhīṣmaṃ tripurāriparākramam /	na hi SAntanavam BIzmam tripurAri-parAkramam /
   hantuṃ śikhaṇḍinaḥ śaktirvinā kālādbalīyasaḥ // Bhmj_13.1797 //	hantum SiKaNxinaH SaktiH-vinA kAlAt-balIyasaH // Bhmd-_13.1797 //
   sa yātaḥ paramaṃ dhāma svacchandanidhanaḥ svayam /	sa yAtaH paramam DAma svacCanda-niDanaH svayam /
   aśocyaṃ mā śucaḥ putraṃ ko 'nyo jāyeta tadvidhaḥ // Bhmj_13.1798 //	aSocyam mA SucaH putram kaH anyaH jAyeta tadviDaH // Bhmd-_13.1798 //
   iti vyāsādibhiḥ sārdhaṃ kṛṣṇenāśvāsitā śanaiḥ /	iti vyAsa-AdiBiH sArDam kRzNena-ASvAsitA SanEs /
   niḥsyandamīnamakarā kṣaṇaṃ mandākinī babhau // Bhmj_13.1799 //	niHsyanda-mIna-makarA kzaNam mandAkinI baBO // Bhmd-_13.1799 //
   tato yudhiṣṭhiramukhāstāṃ samāmantrya sānugāḥ /	tatas yuDizWira-muKAH-tAm samAmantrya sa-anugAH /
   duḥkhākulā nyavartanta yāte 'staṃ vāsareśvare // Bhmj_13.1800 //	duHKa-AkulAH nyavartanta yAte astam vAsara-ISvare // Bhmd-_13.1800 //
   iti śāntiparvaṇi dānadharmāḥ samāptāḥ	iti SAntiparvaNi dAna-DarmAH samAptAH
   samāptaṃ śāntiparva	samAptam SAntiparva
