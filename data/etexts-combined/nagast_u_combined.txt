   pratītyajānāṃ bhāvānāṃ naiḥsvābhāvyaṃ jagāda yaḥ |	pratItya-jAnAm BAvAnAm nEHsvABAvyam jagAda yaH |
   taṃ namāmy asamajñānam acintyam anidarśanam || NagAst_01	tam namAmi asama-jQAnam acintyam anidarSanam || NagAst_01
   yathā tvayā mahāyāne dharmanairātmyam ātmanā |	yaTA tvayA mahAyAne Darma-nErAtmyam AtmanA |
   viditaṃ deśitaṃ tadvad dhīmadbhyaḥ karuṇāvaśāt || NagAst_02	viditam deSitam tadvat DImadByaH karuNA-vaSAt || NagAst_02
   pratyayebhyaḥ samutpannam anutpannaṃ tvayoditam |	pratyayeByaH samutpannam anutpannam tvayA-uditam |
   svabhāvena na taj jātam iti śūnyaṃ prakāśitam || NagAst_03	svaBAvena na tat jAtam iti SUnyam prakASitam || NagAst_03
   yadvac chabdaṃ pratītyeha pratiśabdasamudbhavaḥ |	yadvat Sabdam pratItya-iha pratiSabda-samudBavaH |
   māyāmarīcivac cāpi tathā bhavasamudbhavaḥ || NagAst_04	mAyA-marIci-vat ca-api taTA Bava-samudBavaH || NagAst_04
   māyāmarīcigandharvanagarapratibimbakāḥ |	mAyA-marIci-ganDarva-nagara-pratibimbakAH |
   yady ajātāḥ saha svapnair na syāt taddarśanādikam || NagAst_05	yadi ajAtAH saha svapnEH na syAt tad-darSana-Adikam || NagAst_05
   hetupratyayasaṃbhūtā yathaite kṛtakāḥ smṛtāḥ |	hetu-pratyaya-saMBUtAH yaTA-ete kRtakAH smRtAH |
   tadvat pratyayajaṃ viśvaṃ tvayoktaṃ nātha sāṃvṛtam || NagAst_06	tadvat pratyaya-jam viSvam tvayA-uktam nATa sAMvRtam || NagAst_06
   asty etat kṛtakaṃ sarvaṃ yat kiṃcid bālalāpanam |	asti etat kRtakam sarvam yat kiMcid bAla-lApanam |
   riktamuṣṭipratīkāśam ayathārthaprakāśitam || NagAst_07	rikta-muzwi-pratIkASam ayaTArTa-prakASitam || NagAst_07
   kṛtakaṃ vastu no jātaṃ tadā kiṃ vārtamānikam |	kRtakam vastu naH jAtam tadA kim vArtamAnikam |
   kasya nāśād atītaṃ syād utpitsuḥ kim apekṣate || NagAst_08	kasya nASAt atItam syAt utpitsuH kim apekzate || NagAst_08
   svasmān na jāyate bhāvaḥ parasmān nobhayād api |	svasmAt na jAyate BAvaH parasmAt na-uBayAt api |
   na san nāsan na sadasan kutaḥ kasyodayas tadā || NagAst_09	na san na-Asan na sat-asan kutas kasya-udayaH tadA || NagAst_09
   ajāte na svabhāvo 'sti kutaḥ svasmāt samudbhavaḥ |	ajAte na svaBAvaH asti kutas svasmAt samudBavaH |
   svabhāvābhāvasiddhyaiva parasmād apy asaṃbhavah || NagAst_10	svaBAva-aBAva-sidDyA-eva parasmAt api asaMBavah || NagAst_10
   svatve sati paratvaṃ syāt paratve svatvam iṣyate |	sva-tve sati paratvam syAt paratve sva-tvam izyate |
   āpekṣikī tayoḥ siddhiḥ pārāvāram ivoditā || NagAst_11	ApekzikI tayoH sidDiH pArAvAram iva-uditAH || NagAst_11
   yadā nāpekṣate kiṃ cit kutaḥ kiṃ cit tadā bhavet |	yadA na-apekzate kim cit kutas kim cit tadA Bavet |
   yadā nāpekṣate dīrghaṃ kuto hrasvādikaṃ tadā || NagAst_12	yadA na-apekzate dIrGam kutas hrasva-Adikam tadA || NagAst_12
   astitve sati nāstitvaṃ dīrghe hrasvaṃ tathā sati |	astitve sati nAstitvam dIrGe hrasvam taTA sati |
   nāstitve sati cāstitvaṃ yat tasmād ubhayaṃ na sat || NagAst_13	na-astitve sati ca-astitvam yat tasmAt uBayam na sat || NagAst_13
   ekatvaṃ ca tathānekam atītānāgatādi ca |	eka-tvam ca taTA-anekam atIta-anAgata-Adi ca |
   saṃkleśo vyavadānaṃ ca samyaṅmithyā svataḥ kutaḥ || NagAst_14	saMkleSaH vyavadAnam ca samyak-miTyA svatas kutas || NagAst_14
   svata eva hi yo nāsti bhāvaḥ sarvo 'sti kas tadā |	svatas eva hi yaH na-asti BAvaH sarvaH asti kaH tadA |
   para ity ucyate yo 'yaṃ na vinā svasvabhāvataḥ || NagAst_15	paraH iti ucyate yaH ayam na vinA sva-svaBAvataH || NagAst_15
   na svabhāvo 'sti bhāvānāṃ parabhāvo 'sti no yadā |	na svaBAvaH asti BAvAnAm para-BAvaH asti naH yadA |
   bhāvagrahagrahāveśaḥ paratantro 'sti kas tadā || NagAst_16	BAva-graha-graha-AveSaH paratantraH asti kaH tadA || NagAst_16
   ādāv eva samaṃ jātāḥ svabhāvena ca nirvṛtāḥ |	AdO eva samam jAtAH svaBAvena ca nirvRtAH |
   anutpannāś ca tattvena tasmād dharmās tvayoditāḥ || NagAst_17	anutpannAH ca tattvena tasmAt DarmAH tvayA-uditAH || NagAst_17
   niḥsvabhāvās tvayā dhīman rūpādyāḥ saṃprakāśitāḥ |	niHsvaBAvAH tvayA DIman rUpa-AdyAH saMprakASitAH |
   phenabudbudamāyābhramarīcikadalīsamāḥ || NagAst_18	Pena-budbuda-mAyA-aBra-marIci-kadalI-samAH || NagAst_18
   indriyair upalabdhaṃ yat tat tattvena bhaved yadi |	indriyEH upalabDam yat tat tattvena Bavet yadi |
   jātās tattvavido bālās tattvajñānena kiṃ tadā || NagAst_19	jAtAH tattva-vidaH bAlAH tattva-jQAnena kim tadA || NagAst_19
   jaḍatvam apramāṇatvam athāvyākṛtatām api |	jaxa-tvam apramANa-tvam aTa-avyAkRta-tAm api |
   viparītaparijñānam indriyānāṃ tvam ūcivān || NagAst_20	viparIta-parijQAnam indriyAnAm tvam UcivAn || NagAst_20
   ajñānenāvṛto yena yathāvan na prapadyate |	ajQAnena-AvRtaH yena yaTAvat na prapadyate |
   lokas tena yathābhūtam iti matvā tvayoditam || NagAst_21	lokaH tena yaTABUtam iti matvA tvayA-uditam || NagAst_21
   astīti śāśvatī dṛṣtir nāstīty ucchedadarśanam |	asti-iti SASvatI dRztiH na-asti-iti ucCeda-darSanam |
   tenāntadvayanirmukto dharmo 'yaṃ deśitas tvayā || NagAst_22	tena-anta-dvaya-nirmuktaH DarmaH ayam deSitaH tvayA || NagAst_22
   catuṣkoṭivinirmuktās tena dharmās tvayoditāḥ |	catuzkowi-vinirmuktAH tena DarmAH tvayA-uditAH |
   vijñānasyāpy avijñeyā vācāṃ kim uta gocarāḥ || NagAst_23	vijQAnasya-api avijQeyAH vAcAm kim uta gocarAH || NagAst_23
   svapnendrajālikodbhūtaṃ dvicandrodvīkṣaṇaṃ yathā |	svapna-indrajAlika-udBUtam dvi-candra-udvIkzaNam yaTA |
   bhūtaṃ tadvastu no bhūtaṃ tathā dṛṣṭaṃ jagat tvayā || NagAst_24	BUtam tat-vastu naH BUtam taTA dRzwam jagat tvayA || NagAst_24
   utpannaś ca sthito naṣṭaḥ svapne yadvat sutas tathā |	utpannaH ca sTitaH nazwaH svapne yadvat sutaH taTA |
   na cotpannaḥ sthito naṣṭa ukto loko 'rthatas tvayā || NagAst_25	na ca-utpannaH sTitaH nazwaH uktaH lokaH arTataH tvayA || NagAst_25
   kāraṇāt saṃbhavo dṛṣṭo yathā svapne tathetaraḥ |	kAraNAt saMBavaH dRzwaH yaTA svapne taTA-itaraH |
   saṃbhavaḥ sarvabhāvānāṃ vibhavo 'pi matas tathā || NagAst_26	saMBavaH sarva-BAvAnAm viBavaH api mataH taTA || NagAst_26
   rāgādijaṃ yathā duḥkhaṃ saṃkleśasaṃsṛtī tathā |	rAga-Adi-jam yaTA duHKam saMkleSa-saMsRtI taTA |
   saṃbhārapūraṇān muktiḥ svapnavad bhāṣitā tvayā || NagAst_27	saMBAra-pUraNAt muktiH svapna-vat BAzitA tvayA || NagAst_27
   jātaṃ tathaiva no jātam āgataṃ gatam ity api |	jAtam taTA-eva naH jAtam Agatam gatam iti api |
   baddho muktas tathā jñānī dvayam icchen na tattvavit || NagAst_28	badDaH muktaH taTA jQAnI dvayam icCet na tattva-vid || NagAst_28
   utpattir yasya naivāsti tasya kā nirvṛtir bhavet |	utpattiH yasya na-eva-asti tasya kA nirvRtiH Bavet |
   māyāgajaprakāśatvād ādiśāntatvam arthataḥ || NagAst_29	mAyA-gaja-prakASa-tvAt Adi-SAnta-tvam arTataH || NagAst_29
   utpanno 'pi na cotpanno yadvan māyāgajo mataḥ |	utpannaH api na ca-utpannaH yadvat mAyA-gajaH mataH |
   utpannaṃ ca tathā viśvam anutpannaṃ ca tattvataḥ || NagAst_30	utpannam ca taTA viSvam anutpannam ca tattvataH || NagAst_30
   ameyair aprameyānāṃ pratyekaṃ nirvṛtiḥ kṛtā |	ameyEH aprameyAnAm pratyekam nirvRtiH kRtA |
   lokanāthair hi sattvānāṃ na kaś cin mocitaś ca taiḥ || NagAst_31	lokanATEH hi sattvAnAm na kaH cit mocitaH ca tEH || NagAst_31
   te ca sattvāś ca no jātā ye nirvānti na te sphuṭam |	te ca sattvAH ca naH jAtAH ye nirvAnti na te sPuwam |
   na kaś cin mocitaḥ kaiś cid iti proktaṃ mahāmune || NagAst_32	na kaH cit mocitaH kEH cit iti proktam mahA-mune || NagAst_32
   māyākārakṛtaṃ yadvad vastuśūnyaṃ tathetarat |	mAyAkAra-kRtam yadvat vastu-SUnyam taTA-itarat |
   vastuśūnyaṃ jagat sarvaṃ tvayoktaṃ kārakas tathā || NagAst_33	vastu-SUnyam jagat sarvam tvayA-uktam kArakaH taTA || NagAst_33
   kārako 'pi kṛto 'nyena kṛtatvaṃ nātivartate |	kArakaH api kRtaH anyena kRta-tvam na-ativartate |
   atha vā tatkriyākartṛ kārakasya prasajyate || NagAst_34	aTa vA tad-kriyA-kartR kArakasya prasajyate || NagAst_34
   nāmamātraṃ jagat sarvam ity uccair bhāṣitaṃ tvayā |	nAma-mAtram jagat sarvam iti uccEs BAzitam tvayA |
   abhidhānāt pṛthagbhūtam abhidheyaṃ na vidyate || NagAst_35	aBiDAnAt pRTak-BUtam aBiDeyam na vidyate || NagAst_35
   kalpanāmātram ity asmāt sarvadharmāḥ prakāśitāḥ |	kalpanA-mAtram iti asmAt sarva-DarmAH prakASitAH |
   kalpanāpy asatī proktā yayā śūnyaṃ vikalpyate || NagAst_36	kalpanA-api asatI proktA yayA SUnyam vikalpyate || NagAst_36
   bhāvābhāvadvayātītam anatītaṃ ca kutra cit |	BAva-aBAva-dvaya-atItam anatItam ca kutra cit |
   na ca jñānaṃ na ca jñeyaṃ na cāsti na ca nāsti yat || NagAst_37	na ca jQAnam na ca jQeyam na ca-asti na ca na-asti yat || NagAst_37
   yan na caikaṃ na cānekaṃ nobhayaṃ na ca nobhayam |	yat na ca-ekam na ca-anekam na-uBayam na ca na-uBayam |
   anālayam athāvyaktam acintyam anidarśanam || NagAst_38	anAlayam aTa-avyaktam acintyam anidarSanam || NagAst_38
   yan nodeti na ca vyeti nocchedi na ca śāśvatam |	yat na-udeti na ca vyeti na-ucCedi na ca SASvatam |
   tad ākāśapratīkāśaṃ nākṣarajñānagocaram || NagAst_39	tat AkASa-pratIkASam na-akzara-jQAna-gocaram || NagAst_39
   yaḥ pratītyasamutpādaḥ śūnyatā saiva te matā |	yaH pratItyasamutpAdaH SUnyatA sA-eva te matA |
   tathāvidhaś ca saddharmas tatsamaś ca tathāgataḥ || NagAst_40	taTAviDaH ca sadDarmaH tad-samaH ca taTAgataH || NagAst_40
   tat tattvaṃ paramārtho 'pi tathatā dravyam iṣyate |	tat tattvam parama-arTaH api taTatA dravyam izyate |
   bhūtaṃ tad avisaṃvādi tadbodhād buddha ucyate || NagAst_41	BUtam tat avisaMvAdi tad-boDAt budDaH ucyate || NagAst_41
   buddhānāṃ sattvadhātoś ca tenābhinnatvam arthataḥ |	budDAnAm sattva-DAtoH ca tena-aBinna-tvam arTataH |
   ātmanaś ca pareṣāṃ ca samatā tena te matā || NagAst_42	AtmanaH ca parezAm ca sama-tA tena te matAH || NagAst_42
   bhāvebhyaḥ śūnyatā nānyā na ca bhāvo 'sti tāṃ vinā |	BAveByaH SUnyatA na-anyA na ca BAvaH asti tAm vinA |
   tasmāt pratītyajā bhāvās tvayā śūnyāḥ prakāśitāḥ || NagAst_43	tasmAt pratItya-jAH BAvAH tvayA SUnyAH prakASitAH || NagAst_43
   hetupratyayasaṃbhūtā paratantrā ca saṃvṛtiḥ |	hetu-pratyaya-saMBUtA paratantrA ca saMvRtiH |
   paratantra iti proktaḥ paramārthas tv akṛtrimaḥ || NagAst_44	paratantraH iti proktaH parama-arTaH tu akRtrimaH || NagAst_44
   svabhāvaḥ prakṛtis tattvaṃ dravyaṃ vastu sad ity api |	svaBAvaH prakRtiH tattvam dravyam vastu sat iti api |
   nāsti vai kapito bhāvo paratantras tu vidyate || NagAst_45	na-asti vE kapitaH BAvaH paratantraH tu vidyate || NagAst_45
   astīti kalpite bhāve samāropas tvayoditaḥ |	asti-iti kalpite BAve samAropaH tvayA-uditaH |
   nāstīti kṛtakocchedād ucchedaś ca prakāśitaḥ || NagAst_46	na-asti-iti kRtaka-ucCedAt ucCedaH ca prakASitaH || NagAst_46
   tattvajñānena nocchedo na ca śāśvatatā matā |	tattva-jQAnena na-ucCedaH na ca SASvata-tA matA |
   vastuśūnyaṃ jagat sarvaṃ marīcipratimaṃ matam || NagAst_47	vastu-SUnyam jagat sarvam marIci-pratimam matam || NagAst_47
   mṛgatṛṣṇājalaṃ yadvan nocchedi na ca śāśvatam |	mRgatRzNA-jalam yadvat na-ucCedi na ca SASvatam |
   tadvat sarvaṃ jagat proktaṃ nocchedi na ca śāśvatam || NagAst_48	tadvat sarvam jagat proktam na-ucCedi na ca SASvatam || NagAst_48
   dravyam utpadyate yasya tasyocchedādikaṃ bhavet |	dravyam utpadyate yasya tasya-ucCeda-Adikam Bavet |
   antavān nāntavāṃś cāpi lokas tasya prasajyate || NagAst_49	antavAn na-antavAn ca-api lokaH tasya prasajyate || NagAst_49
   jñāne sati yathā jñeyaṃ jñeye jñānaṃ tathā sati |	jQAne sati yaTA jQeyam jQeye jQAnam taTA sati |
   yatrobhayam anutpannam iti buddhaṃ tadāsti kim || NagAst_50	yatra-uBayam anutpannam iti budDam tadA-asti kim || NagAst_50
   iti māyādidṛṣtāntaiḥ sphuṭam uktvā bhiṣagvaraḥ |	iti mAyA-Adi-dRztAntEH sPuwam uktvA Bizaj-varaH |
   deśayām āsa saddharmaṃ sarvadṛṣṭicikitsakam || NagAst_51	deSayAm Asa sadDarmam sarva-dRzwi-cikitsakam || NagAst_51
   etat tat paramaṃ tattvaṃ niḥsvabhāvārthadeśanā |	etat tat paramam tattvam niHsvaBAva-arTa-deSanA |
   bhāvagrahagṛhītānāṃ cikitseyam anuttarā || NagAst_52	BAva-graha-gRhItAnAm cikitsA-iyam anuttarAH || NagAst_52
   dharmayājñika tenaiva dharmayajño niruttaraḥ |	Darma-yAjQika tena-eva Darma-yajQaH niruttaraH |
   abhīkṣṇam iṣṭas trailokye niṣkapāṭo nirargalaḥ || NagAst_53	aBIkzNam izwaH trElokye nizkapAwaH nirargalaH || NagAst_53
   vastugrāhabhayocchedī kutīrthyamṛgabhīkaraḥ |	vastu-grAha-Baya-ucCedI kutIrTya-mRga-BIkaraH |
   nairātmyasiṃhanādo 'yam adbhuto naditas tvayā || NagAst_54	nErAtmya-siMhanAdaH ayam adButaH naditaH tvayA || NagAst_54
   śūnyatādharmagambhīrā dharmabherī parāhatā |	SUnyatA-Darma-gamBIrA Darma-BerI parAhatA |
   naiḥsvābhāvyamahānādo dharmaśaṅkhaḥ prapūritaḥ || NagAst_55	nEHsvABAvya-mahA-nAdaH Darma-SaFKaH prapUritaH || NagAst_55
   dharmayautukam ākhyātaṃ buddhānāṃ śāsanāmṛtam |	Darma-yOtukam AKyAtam budDAnAm SAsana-amRtam |
   nītārtham iti nirdiṣṭaṃ dharmāṇāṃ śūnyataiva hi || NagAst_56	nIta-arTam iti nirdizwam DarmANAm SUnyatA-eva hi || NagAst_56
   yā tūtpādanirodhādisattvajīvādideśanā |	yA tu-utpAda-niroDa-Adi-sattva-jIva-Adi-deSanA |
   neyārthā ca tvayā nātha bhāṣitā saṃvṛtiś ca sā || NagAst_57	neyArTA ca tvayA nATa BAzitA saMvRtiH ca sA || NagAst_57
   prajñāpāramitāmbhodher yo 'tyantam pāram āgataḥ |	prajQApAramitA-amBoDeH yaH atyantam pAram AgataH |
   sa puṇyaguṇaratnāḍhyas tvadguṇārṇavapāragaḥ || NagAst_58	sa puNya-guNa-ratna-AXyaH tvad-guNa-arNava-pAragaH || NagAst_58
   iti stutvā jagannātham acintyam anidarśanam |	iti stutvA jagannATam acintyam anidarSanam |
   yad avāptaṃ mayā puṇyaṃ tenāstu tvatsamaṃ jagat || NagAst_59	yat avAptam mayA puNyam tena-astu tvad-samam jagat || NagAst_59
   || ity acintyastavaḥ samāptaḥ ||	|| iti acintya-stavaH samAptaH ||
   Copyright (C) 2003 by Chr. Lindtner - Denmark	CopyriGt (C) 2003 bi Shr. LindtneH  DenmaRk
