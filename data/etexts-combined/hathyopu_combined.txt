   haṭha-yoga-pradīpikā	haWa-yoga--pradIpikA
   prathamopadeśaḥ	praTama-upadeSaH
   śrī-ādi-nāthāya namo'stu tasmai	SrI-Adi--nATAya namaH-astu tasmE
   yenopadiṣṭā haṭha-yoga-vidyā /	yena-upadizwA haWa-yoga-vidyA /
   vibhrājate pronnata-rāja-yogam	viBrAjate pronnata-rAja--yogam
   āroḍhum icchor adhirohiṇīva // HYP_1.1 //	AroXum icCoH aDirohiNI-iva // HYc-_1.1 //
   praṇamya śrī-guruṃ nāthaṃ svātmārāmeṇa yoginā /	praNamya SrI--gurum nATam sva-Atma-ArAmeNa yoginA /
   kevalaṃ rāja-yogāya haṭha-vidyopadiśyate // HYP_1.2 //	kevalam rAja-yogAya haWa-vidyA-upadiSyate // HYc-_1.2 //
   bhrāntyā bahumata-dhvānte rāja-yogam ajānatām /	BrAntyA bahumata--Dva-ante rAja--yogam ajAnatAm /
   haṭha-pradīpikāṃ dhatte svātmārāmaḥ kṛpākaraḥ // HYP_1.3 //	haWa-pradIpikAm Datte sva-Atma-ArAmaH kRpA-akaraH // HYc-_1.3 //
   haṭha-vidyāṃ hi matsyendra-gorakṣādyā vijānate /	haWa-vidyAm hi matsya-indra-gorakza-AdyAH vijAnate /
   svātmārāmo'thavā yogī jānīte tat-prasādataḥ // HYP_1.4 //	sva-Atma-ArAmaH-aTavA yogI jAnIte tat--prasAdataH // HYc-_1.4 //
   śrī-ādinātha-matsyendra-śāvarānanda-bhairavāḥ /	SrI--Adi-nATa--matsya-indra--SAvara-Ananda-BEravAH /
   cauraṅgī-mīna-gorakṣa-virūpākṣa-bileśayāḥ // HYP_1.5 //	cOraFgI--mIna--goH-akza-virUpAkza--bileSayAH // HYc-_1.5 //
   manthāno bhairavo yogī siddhir buddhaś ca kanthaḍiḥ /	manTAnaH BEravaH yogI sidDiH budDaH ca kanTaxiH /
   koraṃṭakaḥ surānandaḥ siddhapādaś ca carpaṭiḥ // HYP_1.6 //	koraMwakaH surAnandaH sidDapAdaH ca carpawiH // HYc-_1.6 //
   kānerī pūjyapādaś ca nitya-nātho nirañjanaḥ /	kAnerI pUjya-pAdaH ca nitya-nATaH niraQjanaH /
   kapālī bindunāthaś ca kākacaṇḍīśvarāhvayaḥ // HYP_1.7 //	kapAlI bindunATaH ca kAkacaNxI-ISvara-AhvayaH // HYc-_1.7 //
   allāmaḥ prabhudevaś ca ghoḍā colī ca ṭiṃṭiṇiḥ /	allAmaH praBudevaH ca GoxA colI ca wiMwiNiH /
   bhānukī nāradevaś ca khaṇḍaḥ kāpālikas tathā // HYP_1.8 //	BAnukI nAradevaH ca KaNxaH kApAlikaH taTA // HYc-_1.8 //
   ity ādayo mahāsiddhā haṭha-yoga-prabhāvataḥ /	iti AdayaH mahA-sidDAH haWa--yoga--praBAvataH /
   khaṇḍayitvā kāla-daṇḍaṃ brahmāṇḍe vicaranti te // HYP_1.9 //	KaNxayitvA kAla-daNxam brahmANxe vicaranti te // HYc-_1.9 //
   aśeṣa-tāpa-taptānāṃ samāśraya-maṭho haṭhaḥ /	aSeza-tApa--taptAnAm samASraya-maWaH haWaH /
   aśeṣa-yoga-yuktānām ādhāra-kamaṭho haṭhaḥ // HYP_1.10 //	aSeza---yoga---yuktAnAm ADAra-kamaWaH haWaH // HYc-_1.10 //
   haṭha-vidyā paraṃ gopyā yoginā siddhim icchatā /	haWa-vidyA param gopyA yoginA sidDim icCatA /
   bhaved vīryavatī guptā nirvīryā tu prakāśitā // HYP_1.11 //	Bavet vIryavatI guptA nirvIryA tu prakASitAH // HYc-_1.11 //
   surājye dhārmike deśe subhikṣe nirupadrave /	su-rAjye DArmike deSe suBikze nirupadrave /
   dhanuḥ pramāṇa-paryantaṃ śilāgni-jala-varjite /	DanuH pramANa--paryantam SilA-agni-jala--varjite /
   ekānte maṭhikā-madhye sthātavyaṃ haṭha-yoginā // HYP_1.12 //	ekAnte maWikA--maDye sTAtavyam haWa--yoginA // HYc-_1.12 //
   alpa-dvāram arandhra-garta-vivaraṃ nātyucca-nīcāyataṃ	alpa-dvAram aranDra--garta--vivaram na-ati-ucca-nIca-Ayatam
   samyag-gomaya-sāndra-liptam amalaṃ niḥśesa-jantūjjhitam /	samyak--gomaya-sAndra-liptam amalam niHSesa--jantu-ujJitam /
   bāhye maṇḍapa-vedi-kūpa-ruciraṃ prākāra-saṃveṣṭitaṃ	bAhye maNxapa-vedi-kUpa--ruciram prAkAra--saMvezwitam
   proktaṃ yoga-maṭhasya lakṣaṇam idaṃ siddhair haṭhābhyāsibhiḥ // HYP_1.13	proktam yoga-maWasya lakzaNam idam sidDEH haWa-aByAsiBiH // HYc-_1.13
   evaṃ vidhe maṭhe sthitvā sarva-cintā-vivarjitaḥ /	evam viDe maWe sTitvA sarva-cintA--vivarjitaH /
   gurūpadiṣṭa-mārgeṇa yogam eva samabhyaset // HYP_1.14 //	guru-upadizwa--mArgeNa yogam eva samaByaset // HYc-_1.14 //
   atyāhāraḥ prayāsaś ca prajalpo niyamāgrahaḥ /	atyAhAraH prayAsaH ca prajalpaH niyama-AgrahaH /
   jana-saṅgaś ca laulyaṃ ca ṣaḍbhir yogo vinaśyati // HYP_1.15 //	jana-saFgaH ca lOlyam ca zaxBiH yogaH vinaSyati // HYc-_1.15 //
   utsāhāt sāhasād dhairyāt tattva-jñānāś ca niścayāt /	utsAhAt sAhasAt DEryAt tattva--jQAnAH ca niScayAt /
   jana-saṅga-parityāgāt ṣaḍbhir yogaḥ prasiddhyati // HYP_1.16 //	jana--saFga--parityAgAt zaxBiH yogaH prasidDyati // HYc-_1.16 //
   atha yama-niyamāḥ	aTa yama--niyamAH
   ahiṃsā satyam asteyaṃ brahmacaryaṃ kṣamā dhṛtiḥ /	ahiMsA satyam asteyam brahmacaryam kzamA DRtiH /
   dayārjavaṃ mitāhāraḥ śaucaṃ caiva yamā daśa // HYP_1.17 //	dayA-Arjavam mita-AhAraH SOcam ca-eva yamAH daSa // HYc-_1.17 //
   tapaḥ santoṣa āstikyaṃ dānam īśvara-pūjanam /	tapaH santozaH Astikyam dAnam ISvara--pUjanam /
   siddhānta-vākya-śravaṇaṃ hrīmatī ca tapo hutam /	sidDAnta--vAkya--SravaNam hrImatI ca tapaH hutam /
   niyamā daśa samproktā yoga-śāstra-viśāradaiḥ // HYP_1.18 //	niyamAH daSa samproktAH yoga-SAstra--viSAradEH // HYc-_1.18 //
   atha āsanam	aTa Asanam
   haṭhasya prathamāṅgatvād āsanaṃ pūrvam ucyate /	haWasya praTama-aFga-tvAt Asanam pUrvam ucyate /
   kuryāt tad āsanaṃ sthairyam ārogyaṃ cāṅga-lāghavam // HYP_1.19 //	kuryAt tat Asanam sTEryam Arogyam ca-aFga-lAGavam // HYc-_1.19 //
   vaśiṣṭhādyaiś ca munibhir matsyendrādyaiś ca yogibhiḥ /	vaSizWa-AdyEH ca muniBiH matsya-indra-AdyEH ca yogiBiH /
   aṅgīkṛtāny āsanāni kathyante kānicin mayā // HYP_1.20 //	aFgIkRtAni AsanAni kaTyante kAnicid mayA // HYc-_1.20 //
   jānūrvor antare samyak kṛtvā pāda-tale ubhe /	jAnu-UrvoH antare samyak kRtvA pAda-tale uBe /
   ṛju-kāyaḥ samāsīnaḥ svastikaṃ tat pracakṣate // HYP_1.21 //	Rju--kAyaH samAsInaH svastikam tat pracakzate // HYc-_1.21 //
   savye dakṣiṇa-gulphaṃ tu pṛṣṭha-pārśve niyojayet /	savye dakziNa--gulPam tu pRzWa--pArSve niyojayet /
   dakṣiṇe'pi tathā savyaṃ gomukhaṃ gomukhākṛtiḥ // HYP_1.22 //	dakziNe-api taTA savyam gomuKam gomuKa-AkRtiH // HYc-_1.22 //
   ekaṃ pādaṃ tathaikasmin vinyased uruṇi sthiram /	ekam pAdam taTA-ekasmin vinyaset uruNi sTiram /
   itarasmiṃs tathā coruṃ vīrāsanam itīritam // HYP_1.23 //	itarasmin taTA ca-Urum vIrAsanam iti-Iritam // HYc-_1.23 //
   gudaṃ nirudhya gulphābhyāṃ vyutkrameṇa samāhitaḥ /	gudam niruDya gulPAByAm vyutkrameNa samAhitaH /
   kūrmāsanaṃ bhaved etad iti yoga-vido viduḥ // HYP_1.24 //	kUrmAsanam Bavet etat iti yoga-vidaH viduH // HYc-_1.24 //
   padmāsanaṃ tu saṃsthāpya jānūrvor antare karau /	padmAsanam tu saMsTApya jAnu-UrvoH antare karO /
   niveśya bhūmau saṃsthāpya vyomasthaṃ kukkuṭāsanam // HYP_1.25 //	niveSya BUmO saMsTApya vyoma-sTam kukkuwAsanam // HYc-_1.25 //
   kukkuṭāsana-bandha-stho dorbhyāṃ sambadya kandharām /	kukkuwa-Asana--banDa--sTaH dorByAm sambadya kanDarAm /
   bhaved kūrmavad uttāna etad uttāna-kūrmakam // HYP_1.26 //	Bavet kUrma-vat uttAnaH etat uttAna--kUrmakam // HYc-_1.26 //
   pādāṅguṣṭhau tu pāṇibhyāṃ gṛhītvā śravaṇāvadhi /	pAdAFguzWO tu pANiByAm gRhItvA SravaNa-avaDi /
   dhanur ākarṣaṇaṃ kuryād dhanur-āsanam ucyate // HYP_1.27 //	DanuH AkarzaNam kuryAt DanuH--Asanam ucyate // HYc-_1.27 //
   vāmoru-mūlārpita-dakṣa-pādaṃ	vAma-Uru--mUla-arpita--dakza--pAdam
   jānor bahir veṣṭita-vāma-pādam /	jAnoH bahis vezwita-vAma--pAdam /
   pragṛhya tiṣṭhet parivartitāṅgaḥ	pragRhya tizWet parivartita-aFgaH
   śrī-matysanāthoditam āsanaṃ syāt // HYP_1.28 //	SrI--mati-sanATa-uditam Asanam syAt // HYc-_1.28 //
   matsyendra-pīṭhaṃ jaṭhara-pradīptiṃ	matsya-indra--pIWam jaWara--pradIptim
   pracaṇḍa-rug maṇḍala-khaṇḍanāstram /	pracaNxa--ruj maNxala---KaNxana-astram /
   abhyāsataḥ kuṇḍalinī-prabodhaṃ	aByAsataH kuNxalinI--praboDam
   candra-sthiratvaṃ ca dadāti puṃsām // HYP_1.29 //	candra-sTira-tvam ca dadAti puMsAm // HYc-_1.29 //
   prasārya pādau bhuvi daṇḍa-rūpau	prasArya pAdO Buvi daNxa--rUpO
   dorbhyāṃ padāgra-dvitayaṃ gṛhītvā /	dorByAm pada-agra-dvitayam gRhItvA /
   jānūparinyasta-lalāṭa-deśo	jAnu-uparinyasta--lalAwa-deSaH-
   vased idaṃ paścimatānam āhuḥ // HYP_1.30 //	vaset idam paScimatAnam AhuH // HYc-_1.30 //
   iti paścimatānam āsanāgryaṃ	iti paScimatAnam Asana-agryam
   pavanaṃ paścima-vāhinaṃ karoti /	pavanam paScima--vAhinam karoti /
   udayaṃ jaṭharānalasya kuryād	udayam jaWara-analasya kuryAt-
   udare kārśyam arogatāṃ ca puṃsām // HYP_1.31 //	udare kArSyam aroga-tAm ca puMsAm // HYc-_1.31 //
   dharām avaṣṭabhya kara-dvayena	DarAm avazwaBya kara--dvayena
   tat-kūrpara-sthāpita-nābhi-pārśvaḥ /	tat--kUrpara--sTApita-nABi--pArSvaH /
   uccāsano daṇḍavad utthitaḥ khe	ucca-AsanaH daNxa-vat utTitaH Ke
   māyūram etat pravadanti pīṭham // HYP_1.32 //	mAyUram etat pravadanti pIWam // HYc-_1.32 //
   harati sakala-rogān āśu gulmodarādīn	harati sakala--rogAn ASu gulmodara-AdIn
   abhibhavati ca doṣān āsanaṃ śrī-mayūram /	aBiBavati ca dozAn Asanam SrI--mayUram /
   bahu kadaśana-bhuktaṃ bhasma kuryād aśeṣaṃ	bahu kadaSana--Buktam Basma kuryAt aSezam
   janayati jaṭharāgniṃ jārayet kāla-kūṭam // HYP_1.33 //	janayati jaWara-agnim jArayet kAla-kUwam // HYc-_1.33 //
   uttānaṃ śabavad bhūmau śayanaṃ tac chavāsanam /	uttAnam Sabavat BUmO Sayanam tat SavAsanam /
   śavāsanaṃ śrānti-haraṃ citta-viśrānti-kārakam // HYP_1.34 //	SavAsanam SrAnti-haram citta-viSrAnti-kArakam // HYc-_1.34 //
   caturaśīty āsanāni śivena kathitāni ca /	caturaSIti AsanAni Sivena kaTitAni ca /
   tebhyaś catuṣkam ādāya sārabhūtaṃ bravīmy aham // HYP_1.35 //	teByaH catuzkam AdAya sAra-BUtam bravImi aham // HYc-_1.35 //
   siddhaṃ padmaṃ tathā siṃhaṃ bhadraṃ veti catuṣṭayam /	sidDam padmam taTA siMham Badram vA-iti catuzwayam /
   śreṣṭhaṃ tatrāpi ca sukhe tiṣṭhet siddhāsane sadā // HYP_1.36 //	SrezWam tatra-api ca suKe tizWet sidDAsane sadA // HYc-_1.36 //
   atha siddhāsanam-	aTa sidDAsanam-
   yoni-sthānakam aṅghri-mūla-ghaṭitaṃ kṛtvā dṛḍhaṃ vinyaset	yoni-sTAnakam aFGri--mUla--Gawitam kRtvA dRXam vinyaset-
   meṇḍhre pādam athaikam eva hṛdaye kṛtvā hanuṃ susthiram /	meNXre pAdam aTa-ekam eva hRdaye kRtvA hanum susTiram /
   sthāṇuḥ saṃyamitendriyo'cala-dṛśā paśyed bhruvor antaraṃ	sTANuH saMyamita-indriyaH-acala-dRSA paSyet BruvoH antaram
   hy etan mokṣa-kapāṭa-bheda-janakaṃ siddhāsanaṃ procyate // HYP_1.37 //	hi etat mokza-kapAwa-Beda--janakam sidDAsanam procyate // HYc-_1.37 //
   meṇḍhrād upari vinyasya savyaṃ gulphaṃ tathopari /	meNXrAt upari vinyasya savyam gulPam taTA-upari /
   gulphāntaraṃ ca nikṣipya siddhāsanam idaṃ bhavet // HYP_1.38 //	gulPa-antaram ca nikzipya sidDAsanam idam Bavet // HYc-_1.38 //
   etat siddhāsanaṃ prāhur anye vajrāsanaṃ viduḥ /	etat sidDAsanam prAhuH anye vajrAsanam viduH /
   muktāsanaṃ vadanty eke prāhur guptāsanaṃ pare // HYP_1.39 //	muktAsanam vadanti eke prAhuH guptAsanam pare // HYc-_1.39 //
   yameṣv iva mitāhāram ahiṃsā niyameṣv iva /	yamezu iva mita-AhAram ahiMsA niyamezu iva /
   mukhyaṃ sarvāsaneṣv ekaṃ siddhāḥ siddhāsanaṃ viduḥ // HYP_1.40 //	muKyam sarva-Asanezu ekam sidDAH sidDAsanam viduH // HYc-_1.40 //
   caturaśīti-pīṭheṣu siddham eva sadābhyaset /	caturaSIti-pIWezu sidDam eva sadA-aByaset /
   dvāsaptati-sahasrāṇāṃ nāḍīnāṃ mala-śodhanam // HYP_1.41 //	dvAsaptati--sahasrANAm nAxInAm mala-SoDanam // HYc-_1.41 //
   ātma-dhyāyī mitāhārī yāvad dvādaśa-vatsaram /	Atma-DyAyI mita-AhArI yAvat dvAdaSa-vatsaram /
   sadā siddhāsanābhyāsād yogī niṣpattim āpnuyāt // HYP_1.42 //	sadA sidDAsana-aByAsAt yogI nizpattim ApnuyAt // HYc-_1.42 //
   kim anyair bahubhiḥ pīṭhaiḥ siddhe siddhāsane sati /	kim anyEH bahuBiH pIWEH sidDe sidDAsane sati /
   prāṇānile sāvadhāne baddhe kevala-kumbhake /	prANa-anile sa-avaDAne badDe kevala--kumBake /
   utpadyate nirāyāsāt svayam evonmanī kalā // HYP_1.43 //	utpadyate nirAyAsAt svayam eva-unmanI kalA // HYc-_1.43 //
   tathaikāsminn eva dṛḍhe siddhe siddhāsane sati /	taTA-ekA-asmin eva dRXe sidDe sidDAsane sati /
   bandha-trayam anāyāsāt svayam evopajāyate // HYP_1.44 //	banDa--trayam anAyAsAt svayam eva-upajAyate // HYc-_1.44 //
   nāsanaṃ siddha-sadṛśaṃ na kumbhaḥ kevalopamaḥ /	na-Asanam sidDa--sadRSam na kumBaH kevala-upamaH /
   na khecarī-samā mudrā na nāda-sadṛśo layaḥ // HYP_1.45 //	na KecarI--samA mudrA na nAda--sadRSaH layaH // HYc-_1.45 //
   atha padmāsanam-	aTa padmAsanam-
   vāmorūpari dakṣiṇaṃ ca caraṇaṃ saṃsthāpya vāmaṃ tathā	vAma-Uru-upari dakziNam ca caraNam saMsTApya vAmam taTA
   dakṣorūpari paścimena vidhinā dhṛtvā karābhyāṃ dṛḍham /	dakza-Uru-upari paScimena viDinA DRtvA karAByAm dRXam /
   aṅguṣṭhau hṛdaye nidhāya cibukaṃ nāsāgram ālokayet	aFguzWO hRdaye niDAya cibukam nAsA-agram Alokayet-
   etad vyādhi-vināśa-kāri yamināṃ padmāsanaṃ procyate // HYP_1.46 //	etat vyADi--vinASa--kAri yaminAm padmAsanam procyate // HYc-_1.46 //
   uttānau caraṇau kṛtvā ūru-saṃsthau prayatnataḥ /	uttAnO caraNO kRtvA Uru--saMsTO prayatnataH /
   ūru-madhye tathottānau pāṇī kṛtvā tato dṛśau // HYP_1.47 //	Uru--maDye taTA-uttAnO pANI kRtvA tatas dRSO // HYc-_1.47 //
   nāsāgre vinyased rājad-anta-mūle tu jihvayā /	nAsA-agre vinyaset rAjat--anta--mUle tu jihvayA /
   uttambhya cibukaṃ vakṣasy utthāpy pavanaṃ śanaiḥ // HYP_1.48 //	uttamBya cibukam vakzasi utTApi pavanam SanEs // HYc-_1.48 //
   idaṃ padmāsanaṃ proktaṃ sarva-vyādhi-vināśanam /	idam padmAsanam proktam sarva--vyADi--vinASanam /
   durlabhaṃ yena kenāpi dhīmatā labhyate bhuvi // HYP_1.49 //	durlaBam yena kena-api DImatA laByate Buvi // HYc-_1.49 //
   kṛtvā sampuṭitau karau dṛḍhataraṃ baddhvā tu padmāsanaṃ	kRtvA sampuwitO karO dRXataram badDvA tu padmAsanam
   gāḍhaṃ vakṣasi sannidhāya cibukaṃ dhyāyaṃś ca tac cetasi /	gAXam vakzasi sanniDAya cibukam DyAyan ca tat cetasi /
   vāraṃ vāram apānam ūrdhvam anilaṃ protsārayan pūritaṃ	vAram vAram apAnam UrDvam anilam protsArayan pUritam
   nyañcan prāṇam upaiti bodham atulaṃ śakti-prabhāvān naraḥ // HYP_1.50 //	nyaQcan prANam upEti boDam atulam Sakti-praBAvAt naraH // HYc-_1.50 //
   padmāsane sthito yogī nāḍī-dvāreṇa pūritam /	padmAsane sTitaH yogI nAxI-dvAreNa pUritam /
   mārutaṃ dhārayed yas tu sa mukto nātra saṃśayaḥ // HYP_1.51 //	mArutam DArayet yaH tu sa muktaH na-atra saMSayaH // HYc-_1.51 //
   atha siṃhāsanam-	aTa siMhAsanam-
   gulphau ca vṛṣaṇasyādhaḥ sīvanyāḥ pārśvayoḥ kṣipet /	gulPO ca vRzaNasya-aDas sIvanyAH pArSvayoH kzipet /
   dakṣiṇe savya-gulphaṃ tu dakṣa-gulphaṃ tu savyake // HYP_1.52 //	dakziNe savya--gulPam tu dakza-gulPam tu savyake // HYc-_1.52 //
   hastau tu jānvoḥ saṃsthāpya svāṅgulīḥ samprasārya ca /	hastO tu jAnvoH saMsTApya sva-aFgulIH samprasArya ca /
   vyātta-vaktro nirīkṣeta nāsāgraṃ susamāhitaḥ // HYP_1.53 //	vyAtta--vaktraH nirIkzeta nAsA-agram su-samAhitaH // HYc-_1.53 //
   siṃhāsanaṃ bhaved etat pūjitaṃ yogi-puṅgavaiḥ /	siMhAsanam Bavet etat pUjitam yogi--puFgavEH /
   bandha-tritaya-sandhānaṃ kurute cāsanottamam // HYP_1.54 //	banDa--tritaya--sanDAnam kurute ca-Asana-uttamam // HYc-_1.54 //
   atha bhadrāsanam-	aTa BadrAsanam-
   gulphau ca vṛṣaṇasyādhaḥ sīvanyāḥ pārśvayoḥ kṣipte /	gulPO ca vRzaNasya-aDas sIvanyAH pArSvayoH kzipte /
   savya-gulphaṃ tathā savye dakṣa-gulphaṃ tu dakṣiṇe // HYP_1.55 //	savya--gulPam taTA savye dakza-gulPam tu dakziNe // HYc-_1.55 //
   pārśva-pādau ca pāṇibhyāṃ dṛḍhaṃ baddhvā suniścalam /	pArSva-pAdO ca pANiByAm dRXam badDvA su-niScalam /
   bhadrāsanaṃ bhaved etat sarva-vyādhi-vināśanam /	BadrAsanam Bavet etat sarva--vyADi--vinASanam /
   gorakṣāsanam ity āhur idaṃ vai siddha-yoginaḥ // HYP_1.56 //	gorakzAsanam iti AhuH idam vE sidDa-yoginaH // HYc-_1.56 //
   evam āsana-bandheṣu yogīndro vigata-śramaḥ /	evam Asana--banDezu yogi-indraH vigata--SramaH /
   abhyasen nāḍikā-śuddhiṃ mudrādi-pavanī-kriyām // HYP_1.57 //	aByaset nAxikA--SudDim mudrA-Adi--pavanI--kriyAm // HYc-_1.57 //
   āsanaṃ kumbhakaṃ citraṃ mudrākhyaṃ karaṇaṃ tathā /	Asanam kumBakam citram mudrA-AKyam karaNam taTA /
   atha nādānusandhānam abhyāsānukramo haṭhe // HYP_1.58 //	aTa nAda-anusanDAnam aByAsa-anukramaH haWe // HYc-_1.58 //
   brahmacārī mitāhārī tyāgī yoga-parāyaṇaḥ /	brahmacArI mita-AhArI tyAgI yoga-parAyaNaH /
   abdād ūrdhvaṃ bhavet siddho nātra kāryā vicāraṇā // HYP_1.59 //	abdAt UrDvam Bavet sidDaH na-atra kAryA vicAraNAH // HYc-_1.59 //
   susnigdha-madhurāhāraś caturthāṃśa-vivarjitaḥ /	su-snigDa--maDura-AhAraH caturTa-aMSa--vivarjitaH /
   bhujyate śiva-samprītyai mitāhāraḥ sa ucyate // HYP_1.60 //	Bujyate Siva--samprItyE mita-AhAraH saH ucyate // HYc-_1.60 //
   kaṭvāmla-tīkṣṇa-lavaṇoṣṇa-harīta-śāka-	kawvA-amla--tIkzNa--lavaNa-uzNa--harI-ta-SAka-
   sauvīra-taila-tila-sarṣapa-madya-matsyān /	sOvIra--tEla-tila---sarzapa--madya-matsyAn /
   ājādi-māṃsa-dadhi-takra-kulatthakola-	Aja-Adi-mAMsa-daDi-takra-kulatTa-kola-
   piṇyāka-hiṅgu-laśunādyam apathyam āhuḥ // HYP_1.61 //	piNyAka--hiFgu--laSuna-Adyam apaTyam AhuH // HYc-_1.61 //
   bhojanam ahitaṃ vidyāt punar asyoṣṇī-kṛtaṃ rūkṣam /	Bojanam ahitam vidyAt punar asya-uzNI-kRtam rUkzam /
   atilavaṇam amla-yuktaṃ kadaśana-śākotkaṃ varjyam // HYP_1.62 //	ati-lavaNam amla-yuktam kadaSana-SAka-utkam varjyam // HYc-_1.62 //
   vahni-strī-pathi-sevānām ādau varjanam ācaret // HYP_1.63 //	vahni-strI--paTi--sevAnAm AdO varjanam Acaret // HYc-_1.63 //
   tathā hi gorakṣa-vacanam-	taTA hi gorakza-vacanam-
   varjayed durjana-prāntaṃ vahni-strī-pathi-sevanam /	varjayet durjana--prAntam vahni-H-trI--paTi--sevanam /
   prātaḥ-snānopavāsādi kāya-kleśa-vidhiṃ tathā // HYP_1.64 //	prAtar---snAna-upavAsa-Adi kAya--kleSa--viDim taTA // HYc-_1.64 //
   godhūma-śāli-yava-ṣāṣṭika-śobhanānnaṃ	goDUma--SAli-yava-za-azwika-SoBana-annam
   kṣīrājya-khaṇḍa-navanīta-siddhā-madhūni /	kzIra-Ajya---KaNxa--navanIta--sidDA--maDUni /
   śuṇṭhī-paṭola-kaphalādika-pañca-śākaṃ	SuNWI--pawa-ula-ka-Pala-Adika-paQca--SAkam
   mudgādi-divyam udakaṃ ca yamīndra-pathyam // HYP_1.65 //	mudga-Adi-divyam udakam ca yami-indra--paTyam // HYc-_1.65 //
   puṣṭaṃ sumadhuraṃ snigdhaṃ gavyaṃ dhātu-prapoṣaṇam /	puzwam su-maDuram snigDam gavyam DAtu--prapozaNam /
   manobhilaṣitaṃ yogyaṃ yogī bhojanam ācaret // HYP_1.66 //	manoBilazitam yogyam yogI Bojanam Acaret // HYc-_1.66 //
   yuvo vṛddho'tivṛddho vā vyādhito durbalo'pi vā /	yuvaH vRdDaH-ativRdDaH vA vyADitaH durbalaH-api vA /
   abhyāsāt siddhim āpnoti sarva-yogeṣv atandritaḥ // HYP_1.67 //	aByAsAt sidDim Apnoti sarva--yogezu atandritaH // HYc-_1.67 //
   kriyā-yuktasya siddhiḥ syād akriyasya kathaṃ bhavet /	kriyA--yuktasya sidDiH syAt akriyasya kaTam Bavet /
   na śāstra-pāṭha-mātreṇa yoga-siddhiḥ prajāyate // HYP_1.68 //	na SAstra-pAWa--mAtreNa yoga--sidDiH prajAyate // HYc-_1.68 //
   na veṣa-dhāraṇaṃ siddheḥ kāraṇaṃ na ca tat-kathā /	na veza--DAraNam sidDeH kAraNam na ca tat-kaTA /
   kriyaiva kāraṇaṃ siddheḥ satyam etan na saṃśayaḥ // HYP_1.69 //	kriyA-eva kAraNam sidDeH satyam etat na saMSayaH // HYc-_1.69 //
   pīṭhāni kumbhakāś citrā divyāni karaṇāni ca /	pIWAni kumBakAH citrAH divyAni karaNAni ca /
   sarvāṇy api haṭhābhyāse rāja-yoga-phalāvadhi // HYP_1.70 //	sarvANi api haWa-aByAse rAja--yoga--Pala-avaDi // HYc-_1.70 //
   iti haṭha-pradīpikāyāṃ prathamopadeśaḥ /	iti haWa-pradIpikAyAm praTama-upadeSaH /
   dvitīyopadeśaḥ	dvitIya-upadeSaH
   athāsane dṛdhe yogī vaśī hita-mitāśanaḥ /	aTa-Asane dRDe yogI vaSI hita--mita-aSanaH /
   gurūpadiṣṭa-mārgeṇa prāṇāyāmān samabhyaset // HYP_2.1 //	guru-upadizwa--mArgeNa prANAyAmAn samaByaset // HYc-_2.1 //
   cale vāte calaṃ cittaṃ niścale niścalaṃ bhavet // HYP_2.	cale vAte calam cittam niScale niScalam Bavet // HYc-_2.
   yogī sthāṇutvam āpnoti tato vāyuṃ nirodhayet // HYP_2.2 //	yogI sTANu-tvam Apnoti tatas vAyum niroDayet // HYc-_2.2 //
   yāvad vāyuḥ sthito dehe tāvaj jīvanam ucyate /	yAvat vAyuH sTitaH dehe tAvat jIvanam ucyate /
   maraṇaṃ tasya niṣkrāntis tato vāyuṃ nirodhayet // HYP_2.3 //	maraNam tasya nizkrAntiH tatas vAyum niroDayet // HYc-_2.3 //
   malākalāsu nāḍīṣu māruto naiva madhyagaḥ /	malAkalAsu nAxIzu mArutaH na-eva maDya-gaH /
   kathaṃ syād unmanībhāvaḥ kārya-siddhiḥ kathaṃ bhavet // HYP_2.4 //	kaTam syAt unmanIBAvaH kArya--sidDiH kaTam Bavet // HYc-_2.4 //
   śuddham eti yadā sarvaṃ nāḍī-cakraṃ malākulam /	SudDam eti yadA sarvam nAxI-cakram mala-Akulam /
   tadaiva jāyate yogī prāṇa-saṃgrahaṇe kṣamaḥ // HYP_2.5 //	tadA-eva jAyate yogI prANa--saMgrahaNe kzamaH // HYc-_2.5 //
   prāṇāyāmaṃ tataḥ kuryān nityaṃ sāttvikayā dhiyā /	prANAyAmam tatas kuryAt nityam sAttvikayA DiyA /
   yathā suṣumṇā-nāḍīsthā malāḥ śuddhiṃ prayānti ca // HYP_2.6 //	yaTA suzumNA--nAxI-sTAH malAH SudDim prayAnti ca // HYc-_2.6 //
   baddha-padmāsano yogī prāṇaṃ candreṇa pūrayet /	badDa--padmAsanaH yogI prANam candreNa pUrayet /
   dhārayitvā yathā-śakti bhūyaḥ sūryeṇa recayet // HYP_2.7 //	DArayitvA yaTA-Sakti BUyas sUryeNa recayet // HYc-_2.7 //
   prāṇaṃ sūryeṇa cākṛṣya pūrayed udaraṃ śanaiḥ /	prANam sUryeNa ca-AkRzya pUrayet udaram SanEs /
   vidhivat kumbhakaṃ kṛtvā punaś candreṇa recayet // HYP_2.8 //	viDivat kumBakam kRtvA punar candreNa recayet // HYc-_2.8 //
   yena tyajet tena pītvā dhārayed atirodhataḥ /	yena tyajet tena pItvA DArayet ati-roDataH /
   recayec ca tato'nyena śanair eva na vegataḥ // HYP_2.9 //	recayet ca tatas-anyena SanEs eva na vegataH // HYc-_2.9 //
   prāṇaṃ ced iḍayā piben niyamitaṃ bhūyo'nyathā recayet	prANam ced ixayA pibet niyamitam BUyas-anyaTA recayet-
   pītvā piṅgalayā samīraṇam atho baddhvā tyajed vāmayā /	pItvA piFgalayA samIraNam aTo badDvA tyajet vAmayAH /
   sūrya-candramasor anena vidhinābhyāsaṃ sadā tanvatāṃ	sUrya-candramasoH anena viDinA-aByAsam sadA tanvatAm
   śuddhā nāḍi-gaṇā bhavanti yamināṃ māsa-trayād ūrdhvataḥ // HYP_2.10 //	SudDAH nAxi--gaNAH Bavanti yaminAm mAsa-trayAt UrDvatas // HYc-_2.10 //
   prātar madhyandine sāyam ardha-rātre ca kumbhakān /	prAtar maDyandine sAyam arDa-rAtre ca kumBakAn /
   śanair aśīti-paryantaṃ catur vāraṃ samabhyaset // HYP_2.11 //	SanEs aSIti-paryantam catuH vAram samaByaset // HYc-_2.11 //
   kanīyasi bhaved sveda kampo bhavati madhyame /	kanIyasi Bavet sveda kampaH Bavati maDyame /
   uttame sthānam āpnoti tato vāyuṃ nibandhayet // HYP_2.12 //	uttame sTAnam Apnoti tatas vAyum nibanDayet // HYc-_2.12 //
   jalena śrama-jātena gātra-mardanam ācaret /	jalena Srama-jAtena gAtra-mardanam Acaret /
   dṛḍhatā laghutā caiva tena gātrasya jāyate // HYP_2.13 //	dRXa-tA laGu-tA ca-eva tena gAtrasya jAyate // HYc-_2.13 //
   abhyāsa-kāle prathame śastaṃ kṣīrājya-bhojanam /	aByAsa--kAle praTame Sastam kzIra-Ajya--Bojanam /
   tato'bhyāse dṛḍhībhūte na tādṛṅ-niyama-grahaḥ // HYP_2.14 //	tatas-aByAse dRXIBUte na tAdRS--niyama---grahaH // HYc-_2.14 //
   yathā siṃho gajo vyāghro bhaved vaśyaḥ śanaiḥ śanaiḥ /	yaTA siMhaH gajaH vyAGraH Bavet vaSyaH SanEs SanEs /
   tathaiva sevito vāyur anyathā hanti sādhakam // HYP_2.15 //	taTA-eva sevitaH vAyuH anyaTA hanti sADakam // HYc-_2.15 //
   prāṇāyāmena yuktena sarva-roga-kṣayo bhavet /	prANAyAmena yuktena sarva--roga--kzayaH Bavet /
   ayuktābhyāsa-yogena sarva-roga-samudgamaḥ // HYP_2.16 //	ayukta-aByAsa--yogena sarva--roga--samudgamaH // HYc-_2.16 //
   hikkā śvāsaś ca kāsaś ca śiraḥ-karṇākṣi-vedanāḥ /	hikkA SvAsaH ca kAsaH ca SiraH-karNa-akzi--vedanAH /
   bhavanti vividhāḥ rogāḥ pavanasya prakopataḥ // HYP_2.17 //	Bavanti viviDAH rogAH pavanasya prakopataH // HYc-_2.17 //
   yuktaṃ yuktaṃ tyajed vāyuṃ yuktaṃ yuktaṃ ca pūrayet /	yuktam yuktam tyajet vAyum yuktam yuktam ca pUrayet /
   yuktaṃ yuktaṃ ca badhnīyād evaṃ siddhim avāpnuyāt // HYP_2.18 //	yuktam yuktam ca baDnIyAt evam sidDim avApnuyAt // HYc-_2.18 //
   yadā tu nāḍī-śuddhiḥ syāt tathā cihnāni bāhyataḥ /	yadA tu nAxI--SudDiH syAt taTA cihnAni bAhyatas /
   kāyasya kṛśatā kāntis tadā jāyate niścitam // HYP_2.19 //	kAyasya kRSa-tA kAntiH tadA jAyate niScitam // HYc-_2.19 //
   yatheṣṭaṃ dhāraṇaṃ vāyor analasya pradīpanam /	yaTezwam DAraNam vAyoH analasya pradIpanam /
   nādābhivyaktir ārogyaṃ jāyate nāḍi-śodhanāt // HYP_2.20 //	nAda-aBivyaktiH Arogyam jAyate nAxi--SoDanAt // HYc-_2.20 //
   meda-śleṣmādhikaḥ pūrvaṃ ṣaṭ-karmāṇi samācaret /	meda--Slezma-aDikaH pUrvam zaw-karmANi samAcaret /
   anyas tu nācaret tāni doṣāṇāṃ samabhāvataḥ // HYP_2.21 //	anyaH tu na-Acaret tAni dozANAm samaBAvataH // HYc-_2.21 //
   dhautir bastis tathā netis trāṭakaṃ naulikaṃ tathā /	DOtiH bastiH taTA netiH trAwakam nOlikam taTA /
   kapāla-bhātiś caitāni ṣaṭ-karmāṇi pracakṣate // HYP_2.22 //	kapAla-BAtiH ca-etAni zaw-karmANi pracakzate // HYc-_2.22 //
   karma ṣaṭkam idaṃ gopyaṃ ghaṭa-śodhana-kārakam /	karma zawkam idam gopyam Gawa-SoDana-kArakam /
   vicitra-guṇa-sandhāya pūjyate yogi-puṅgavaiḥ // HYP_2.23 //	vicitra--guNa-sanDAya pUjyate yogi--puFgavEH // HYc-_2.23 //
   tatra dhautiḥ-	tatra DOtiH-
   catur-aṅgula-vistāraṃ hasta-pañca-daśāyatam /	catur--aFgula--vistAram hasta-paQca-daSa-Ayatam /
   gurūpadiṣṭa-mārgeṇa siktaṃ vastraṃ śanair graset /	guru-upadizwa--mArgeNa siktam vastram SanEs graset /
   punaḥ pratyāharec caitad uditaṃ dhauti-karma tat // HYP_2.24 //	punar pratyAharet ca-etat uditam DOti-karma tat // HYc-_2.24 //
   kāsa-śvāsa-plīha-kuṣṭhaṃ kapharogāś ca viṃśatiḥ /	kAsa--SvAsa--plIha--kuzWam kaPa-rogAH ca viMSatiH /
   dhauti-karma-prabhāveṇa prayānty eva na saṃśayaḥ // HYP_2.25 //	DOti-karma--praBAveNa prayAnti eva na saMSayaH // HYc-_2.25 //
   atha bastiḥ-	aTa bastiH-
   nābhi-daghna-jale pāyau nyasta-nālotkaṭāsanaḥ /	nABi-da-Gna--jale pAyO nyasta-nAla-utkawa-AsanaH /
   ādhārākuñcanaṃ kuryāt kṣālanaṃ basti-karma tat // HYP_2.26 //	ADAra-AkuQcanam kuryAt kzAlanam basti-karma tat // HYc-_2.26 //
   gulma-plīhodaraṃ cāpi vāta-pitta-kaphodbhavāḥ /	gulma--plIhodaram ca-api vAta-pitta--kaPa-udBavAH /
   basti-karma-prabhāveṇa kṣīyante sakalāmayāḥ // HYP_2.27 //	basti-karma--praBAveNa kzIyante sakala-AmayAH // HYc-_2.27 //
   dhāntvadriyāntaḥ-karaṇa-prasādaṃ	DAntu-adriya-antaH-karaNa--prasAdam
   dadhāc ca kāntiṃ dahana-pradīptam /	daDAt ca kAntim dahana--pradIptam /
   aśeṣa-doṣopacayaṃ nihanyād	aSeza--doza-upacayam nihanyAt-
   abhyasyamānaṃ jala-basti-karma // HYP_2.28 //	aByasyamAnam jala-basti-karma // HYc-_2.28 //
   atha netiḥ-	aTa netiH-
   sūtraṃ vitasti-susnigdhaṃ nāsānāle praveśayet /	sUtram vitasti--su-snigDam nAsA-anAle praveSayet /
   mukhān nirgamayec caiṣā netiḥ siddhair nigadyate // HYP_2.29 //	muKAt nirgamayet ca-ezA netiH sidDEH nigadyate // HYc-_2.29 //
   kapāla-śodhinī caiva divya-dṛṣṭi-pradāyinī /	kapAla--SoDinI ca-eva divya--dRzwi--pradAyinI /
   jatrūrdhva-jāta-rogaughaṃ netir āśu nihanti ca // HYP_2.30 //	jatru-UrDva--jAta--roga-oGam netiH ASu nihanti ca // HYc-_2.30 //
   atha trāṭakam-	aTa trAwakam-
   nirīkṣen niścala-dṛśā sūkṣma-lakṣyaṃ samāhitaḥ /	nirIkzet niScala--dRSA sUkzma--lakzyam samAhitaH /
   aśru-sampāta-paryantam ācāryais trāṭakaṃ smṛtam // HYP_2.31 //	aSru--sampAta--paryantam AcAryEH trAwakam smRtam // HYc-_2.31 //
   mocanaṃ netra-rogāṇāṃ tandādrīṇāṃ kapāṭakam /	mocanam netra--rogANAm tandAdrINAm kapAwakam /
   yatnatas trāṭakaṃ gopyaṃ yathā hāṭaka-peṭakam // HYP_2.32 //	yatnatas trAwakam gopyam yaTA hAwaka--pewakam // HYc-_2.32 //
   atha nauliḥ-	aTa nOliH-
   amandāvarta-vegena tundaṃ savyāpasavyataḥ /	amandAvarta--vegena tundam savya-apasavyataH /
   natāṃso bhrāmayed eṣā nauliḥ siddhaiḥ praśasyate // HYP_2.33 //	nata-aMsaH BrAmayet ezA nOliH sidDEH praSasyate // HYc-_2.33 //
   mandāgni-sandīpana-pācanādi-sandhāpikānanda-karī sadaiva /	manda-agni-sandIpana--pAcana-Adi-sanDApikA-Ananda-karI sadA-eva /
   aśeṣa-doṣa-maya-śoṣaṇī ca haṭha-kriyā maulir iyaṃ ca nauliḥ // HYP_2.34 //	aSeza-doza--maya--SozaNI ca haWa-kriyA mOliH iyam ca nOliH // HYc-_2.34 //
   atha kapālabhātiḥ-	aTa kapAla-BAtiH-
   bhastrāval loha-kārasya reca-pūrau sasambhramau /	BastrA-vat loha-kArasya reca--pUrO sa-samBramO /
   kapālabhātir vikhyātā kapha-doṣa-viśoṣaṇī // HYP_2.35 //	kapAlaBAtiH viKyAtA kaPa--doza--viSozaNI // HYc-_2.35 //
   ṣaṭ-karma-nirgata-sthaulya-kapha-doṣa-malādikaḥ /	zaw-karma--nirgata--sTOlya--kaPa--doza-mala-AdikaH /
   prāṇāyāmaṃ tataḥ kuryād anāyāsena siddhyati // HYP_2.36 //	prANAyAmam tatas kuryAt anAyAsena sidDyati // HYc-_2.36 //
   prāṇāyāmair eva sarve praśuṣyanti malā iti /	prANAyAmEH eva sarve praSuzyanti malAH iti /
   ācāryāṇāṃ tu keṣāṃcid anyat karma na saṃmatam // HYP_2.37 //	AcAryANAm tu kezAMcid anyat karma na saMmatam // HYc-_2.37 //
   atha gaja-karaṇī-	aTa gaja-karaNI-
   udara-gata-padārtham udvamanti	udara-gata--padArTam udvamanti
   pavanam apānam udīrya kaṇṭha-nāle /	pavanam apAnam udIrya kaNWa-nAle /
   krama-paricaya-vaśya-nāḍi-cakrā	krama--paricaya--vaSya--nAxi--cakrA
   gaja-karaṇīti nigadyate haṭhajñaiḥ // HYP_2.38 //	gaja-karaNI-iti nigadyate haWa-jQEH // HYc-_2.38 //
   brahmādayo'pi tridaśāḥ pavanābhyāsa-tatparāḥ /	brahma-AdayaH-api tridaSAH pavana-aByAsa--tatparAH /
   abhūvann antaka-bhyāt tasmāt pavanam abhyaset // HYP_2.39 //	aBUvan antaka-ByAt tasmAt pavanam aByaset // HYc-_2.39 //
   yāvad baddho marud dehe yāvac cittaṃ nirākulam /	yAvat badDaH marut dehe yAvat cittam nirAkulam /
   yāvad dṛṣṭir bhruvor madhye tāvat kāla-bhayaṃ kutaḥ // HYP_2.40 //	yAvat dRzwiH BruvoH maDye tAvat kAla-Bayam kutas // HYc-_2.40 //
   vidhivat prāṇa-saṃyāmair nāḍī-cakre viśodhite /	viDivat prANa--saMyAmEH nAxI-cakre viSoDite /
   suṣumṇā-vadanaṃ bhittvā sukhād viśati mārutaḥ // HYP_2.41 //	suzumNA--vadanam BittvA suKAt viSati mArutaH // HYc-_2.41 //
   atha manonmanī-	aTa manonmanI-
   mārute madhya-saṃcāre manaḥ-sthairyaṃ prajāyate /	mArute maDya--saMcAre manaH--sTEryam prajAyate /
   yo manaḥ-susthirī-bhāvaḥ saivāvasthā manonmanī // HYP_2.42 //	yaH manaH--susTirI-BAvaH sA-eva-avasTA manonmanI // HYc-_2.42 //
   tat-siddhaye vidhānajñāś citrān kurvanti kumbhakān /	tat-sidDaye viDAna-jQAH citrAn kurvanti kumBakAn /
   vicitra kumbhakābhyāsād vicitrāṃ siddhim āpnuyāt // HYP_2.43 //	vicitra kumBaka-aByAsAt vicitrAm sidDim ApnuyAt // HYc-_2.43 //
   atha kumbhaka-bhedāḥ--	aTa kumBaka-BedAH--
   sūrya-bhedanam ujjāyī sītkārī śītalī tathā /	sUrya-Bedanam ujjAyI sItkArI SItalI taTA /
   bhastrikā bhrāmarī mūrcchā plāvinīty aṣṭa-kumbhakāḥ // HYP_2.44 //	BastrikA BrAmarI mUrcCA plAvinI-iti azwa--kumBakAH // HYc-_2.44 //
   pūrakānte tu kartavyo bandho jālandharābhidhaḥ /	pUraka-ante tu kartavyaH banDaH jAlanDara-aBiDaH /
   kumbhakānte recakādau kartavyas tūḍḍiyānakaḥ // HYP_2.45 //	kumBaka-ante recaka-AdO kartavyaH tu-uxxiyAnakaH // HYc-_2.45 //
   adhastāt kuñcanenāśu kaṇṭha-saṅkocane kṛte /	aDastAt kuQcanena-ASu kaNWa--saFkocane kRte /
   madhye paścima-tānena syāt prāṇo brahma-nāḍigaḥ // HYP_2.46 //	maDye paScima-tAnena syAt prANaH brahma-nAxigaH // HYc-_2.46 //
   āpānam ūrdhvam utthāpya prāṇaṃ kaṇṭhād adho nayet /	ApAnam UrDvam utTApya prANam kaNWAt aDas nayet /
   yogī jarā-vimuktaḥ san ṣoḍaśābda-vayā bhavet // HYP_2.47 //	yogI jarA--vimuktaH san zoxaSa-abda--vayA Bavet // HYc-_2.47 //
   atha sūrya-bhedanam-	aTa sUrya-Bedanam-
   āsane sukhade yogī baddhvā caivāsanaṃ tataḥ /	Asane suKa-de yogI badDvA ca-eva-Asanam tatas /
   dakṣa-nāḍyā samākṛṣya bahiḥsthaṃ pavanaṃ śanaiḥ // HYP_2.48 //	dakza-nAxyA samAkRzya bahis-sTam pavanam SanEs // HYc-_2.48 //
   ākeśād ānakhāgrāc ca nirodhāvadhi kumbhayet /	AkeSAt AnaKa-agrAt ca niroDa-avaDi kumBayet /
   tataḥ śanaiḥ savya-nāḍyā recayet pavanaṃ śanaiḥ // HYP_2.49 //	tatas SanEs savya-nAxyA recayet pavanam SanEs // HYc-_2.49 //
   kapāla-śodhanaṃ vāta-doṣa-ghnaṃ kṛmi-doṣa-hṛt /	kapAla--SoDanam vAta-doza--Gnam kRmi--doza--hRt /
   punaḥ punar idaṃ kāryaṃ sūrya-bhedanam uttamam // HYP_2.50 //	punar punar idam kAryam sUrya-Bedanam uttamam // HYc-_2.50 //
   atha ujjāyī-	aTa ujjAyI-
   mukhaṃ saṃyamya nāḍībhyām ākṛṣya pavanaṃ śanaiḥ /	muKam saMyamya nAxIByAm AkRzya pavanam SanEs /
   yathā lagati kaṇṭhāt tu hṛdayāvadhi sa-svanam // HYP_2.51 //	yaTA lagati kaNWAt tu hRdaya-avaDi sa--svanam // HYc-_2.51 //
   pūrvavat kumbhayet prāṇaṃ recayed iḍayā tathā /	pUrvavat kumBayet prANam recayet ixayA taTA /
   śleṣma-doṣa-haraṃ kaṇṭhe dehānala-vivardhanam // HYP_2.52 //	Slezma--doza--haram kaNWe deha-anala--vivarDanam // HYc-_2.52 //
   nāḍī-jalodarādhātu-gata-doṣa-vināśanam /	nAxI--jala-udara-ADAtu--gata-doza--vinASanam /
   gacchatā tiṣṭhatā kāryam ujjāyy ākhyaṃ tu kumbhakam // HYP_2.53 //	gacCatA tizWatA kAryam ujjAyI AKyam tu kumBakam // HYc-_2.53 //
   atha sītkārī-	aTa sItkArI-
   sītkāṃ kuryāt tathā vaktre ghrāṇenaiva vijṛmbhikām /	sItkAm kuryAt taTA vaktre GrANena-eva vijRmBikAm /
   evam abhyāsa-yogena kāma-devo dvitīyakaḥ // HYP_2.54 //	evam aByAsa--yogena kAma-devaH dvitIyakaH // HYc-_2.54 //
   yoginī cakra-saṃmānyaḥ sṛṣṭi-saṃhāra-kārakaḥ /	yoginI cakra--saMmAnyaH sRzwi--saMhAra--kArakaH /
   na kṣudhā na tṛṣā nidrā naivālasyaṃ prajāyate // HYP_2.55 //	na kzuDA na tRzA nidrA na-eva-Alasyam prajAyate // HYc-_2.55 //
   bhavet sattvaṃ ca dehasya sarvopadrava-varjitaḥ /	Bavet sattvam ca dehasya sarva-upadrava--varjitaH /
   anena vidhinā satyaṃ yogīndro bhūmi-maṇḍale // HYP_2.56 //	anena viDinA satyam yogi-indraH BUmi--maNxale // HYc-_2.56 //
   atha śītalī-	aTa SItalI-
   jihvayā vāyum ākṛṣya pūrvavat kumbha-sādhanam /	jihvayA vAyum AkRzya pUrvavat kumBa-sADanam /
   śanakair ghrāṇa-randhrābhyāṃ recayet pavanaṃ sudhīḥ // HYP_2.57 //	SanakEs GrANa--ranDrAByAm recayet pavanam suDIH // HYc-_2.57 //
   gulma-plīhādikān rogān jvaraṃ pittaṃ kṣudhāṃ tṛṣām /	gulma--plIha-AdikAn rogAn jvaram pittam kzuDAm tRzAm /
   viṣāṇi śītalī nāma kumbhikeyaṃ nihanti hi // HYP_2.58 //	vizANi SItalI nAma kumBikA-iyam nihanti hi // HYc-_2.58 //
   atha bhastrikā-	aTa BastrikA-
   ūrvor upari saṃsthāpya śubhe pāda-tale ubhe /	UrvoH upari saMsTApya SuBe pAda-tale uBe /
   padmāsanaṃ bhaved etat sarva-pāpa-praṇāśanam // HYP_2.59 //	padmAsanam Bavet etat sarva-pApa--praNASanam // HYc-_2.59 //
   samyak padmāsanaṃ baddhvā sama-grīvodaraḥ sudhīḥ /	samyak padmAsanam badDvA sama-grIva-udaraH suDIH /
   mukhaṃ saṃyamya yatnena prāṇaṃ ghrāṇena recayet // HYP_2.60 //	muKam saMyamya yatnena prANam GrANena recayet // HYc-_2.60 //
   yathā lagati hṛt-kaṇṭhe kapālāvadhi sa-svanam /	yaTA lagati hRt--kaNWe kapAla-avaDi sa--svanam /
   vegena pūrayec cāpi hṛt-padmāvadhi mārutam // HYP_2.61 //	vegena pUrayet ca-api hRt--padma-avaDi mArutam // HYc-_2.61 //
   punar virecayet tadvat pūrayec ca punaḥ punaḥ /	punar virecayet tadvat pUrayet ca punar punar /
   yathaiva lohakāreṇa bhastrā vegena cālyate // HYP_2.62 //	yaTA-eva lohakAreNa BastrA vegena cAlyate // HYc-_2.62 //
   tathaiva sva-śarīra-sthaṃ cālayet pavanaṃ dhiyā /	taTA-eva sva--SarIra--sTam cAlayet pavanam DiyA /
   yadā śramo bhaved dehe tadā sūryeṇa pūrayet // HYP_2.63 //	yadA SramaH Bavet dehe tadA sUryeNa pUrayet // HYc-_2.63 //
   yathodaraṃ bhavet pūrṇam anilena tathā laghu /	yaTA-udaram Bavet pUrNam anilena taTA laGu /
   dhārayen nāsikāṃ madhyā-tarjanībhyāṃ vinā dṛḍham // HYP_2.64 //	DArayet nAsikAm maDyA--tarjanIByAm vinA dRXam // HYc-_2.64 //
   vidhivat kumbhakaṃ kṛtvā recayed iḍayānilam /	viDivat kumBakam kRtvA recayet ixayA-anilam /
   vāta-pitta-śleṣma-haraṃ śarīrāgni-vivardhanam // HYP_2.65 //	vAta-pitta--Slezma--haram SarIra-agni-vivarDanam // HYc-_2.65 //
   kuṇḍalī bodhakaṃ kṣipraṃ pavanaṃ sukhadaṃ hitam /	kuNxalI boDakam kzipram pavanam suKa-dam hitam /
   brahma-nāḍī-mukhe saṃstha-kaphādy-argala-nāśanam // HYP_2.66 //	brahma-nAxI--muKe saMsTa--kaPa-Adi--arga-la-nASanam // HYc-_2.66 //
   samyag gātra-samudbhūta-granthi-traya-vibhedakam /	samyak gAtra--samudBUta--granTi--traya-viBedakam /
   viśeṣeṇaiva kartavyaṃ bhastrākhyaṃ kumbhakaṃ tv idam // HYP_2.67 //	viSezeNa-eva kartavyam BastrA-AKyam kumBakam tu idam // HYc-_2.67 //
   atha bhrāmarī-	aTa BrAmarI-
   vegād ghoṣaṃ pūrakaṃ bhṛṅga-nādaṃ	vegAt Gozam pUrakam BRFga-nAdam
   bhṛṅgī-nādaṃ recakaṃ manda-mandam /	BRFgI-nAdam recakam manda-mandam /
   yogīndrāṇī̀am evam abhyāsa-yogāc	yogi-indrANÌam evam aByAsa--yogAt-
   citte jātā kācid ānanda-līlā // HYP_2.68 //	citte jAtA kAcid Ananda--lIlA // HYc-_2.68 //
   atha mūrcchā-	aTa mUrcCA-
   pūrakānte gāḍhataraṃ baddhvā jālandharaṃ śanaiḥ /	pUraka-ante gAXataram badDvA jAlanDaram SanEs /
   recayen mūrcchākhyeyaṃ mano-mūrcchā sukha-pradā // HYP_2.69 //	recayet mUrcCA-AKyeyam mano-mUrcCA suKa--pradA // HYc-_2.69 //
   atha plāvinī-	aTa plAvinI-
   antaḥ pravartitodāra-mārutāpūritodaraḥ /	antar pravartita-udAra--mAruta-ApUrita-udaraH /
   payasy agādhe'pi sukhāt plavate padma-patravat // HYP_2.70 //	payasi agADe-api suKAt plavate padma--patra-vat // HYc-_2.70 //
   prāṇāyāmas tridhā prokto reca-pūraka-kumbhakaiḥ /	prANAyAmaH triDA proktaH reca--pUra-ka-kumBakEH /
   sahitaḥ kevalaś ceti kumbhako dvividho mataḥ // HYP_2.71 //	sahitaH kevalaH ca-iti kumBakaH dviviDaH mataH // HYc-_2.71 //
   yāvat kevala-siddhiḥ syāt sahitaṃ tāvad abhyaset /	yAvat kevala--sidDiH syAt sahitam tAvat aByaset /
   recakaṃ pūrakaṃ muktvā sukhaṃ yad vāyu-dhāraṇam // HYP_2.72 //	recakam pUrakam muktvA suKam yat vAyu-DAraNam // HYc-_2.72 //
   prāṇāyāmo'yam ity uktaḥ sa vai kevala-kumbhakaḥ /	prANAyAmaH-ayam iti uktaH sa vE kevala--kumBakaH /
   kumbhake kevale siddhe reca-pūraka-varjite // HYP_2.73 //	kumBake kevale sidDe reca--pUraka-varjite // HYc-_2.73 //
   na tasya durlabhaṃ kiṃcit triṣu lokeṣu vidyate /	na tasya durlaBam kiMcid trizu lokezu vidyate /
   śaktaḥ kevala-kumbhena yatheṣṭaṃ vāyu-dhāraṇāt // HYP_2.74 //	SaktaH kevala--kumBena yaTezwam vAyu-DAraNAt // HYc-_2.74 //
   rāja-yoga-padaṃ cāpi labhate nātra saṃśayaḥ /	rAja--yoga-padam ca-api laBate na-atra saMSayaH /
   kumbhakāt kuṇḍalī-bodhaḥ kuṇḍalī-bodhato bhavet /	kumBakAt kuNxalI--boDaH kuNxalI--boDataH Bavet /
   anargalā suṣumṇā ca haṭha-siddhiś ca jāyate // HYP_2.75 //	anargalA suzumNA ca haWa-sidDiH ca jAyate // HYc-_2.75 //
   haṭhaṃ vinā rājayogo rāja-yogaṃ vinā haṭhaḥ /	haWam vinA rAjayogaH rAja--yogam vinA haWaH /
   na sidhyati tato yugmam āniṣpatteḥ samabhyaset // HYP_2.76 //	na siDyati tatas yugmam AnizpatteH samaByaset // HYc-_2.76 //
   kumbhaka-prāṇa-rodhānte kuryāc cittaṃ nirāśrayam /	kumBaka-prANa--roDa-ante kuryAt cittam nirASrayam /
   evam abhyāsa-yogena rāja-yoga-padaṃ vrajet // HYP_2.77 //	evam aByAsa--yogena rAja--yoga-padam vrajet // HYc-_2.77 //
   vapuḥ kṛśatvaṃ vadane prasannatā	vapuH kRSa-tvam vadane prasanna-tA
   nāda-sphuṭatvaṃ nayane sunirmale /	nAda--sPuwa-tvam nayane su-nirmale /
   arogatā bindu-jayo'gni-dīpanaṃ	aroga-tA bindu-jayaH-agni-dIpanam
   nāḍī-viśuddhir haṭha-siddhi-lakṣaṇam // HYP_2.78 //	nAxI--viSudDiH haWa--sidDi-lakzaNam // HYc-_2.78 //
   iti haṭha-pradīpikāyāṃ dvitīyopadeśaḥ /	iti haWa-pradIpikAyAm dvitIya-upadeSaH /
   tṛtīyopadeśaḥ	tRtIya-upadeSaH
   sa-śaila-vana-dhātrīṇāṃ yathādhāro'hi-nāyakaḥ /	sa-SEla--vana--DAtrINAm yaTA-ADAraH-ahi-nAyakaH /
   sarveṣāṃ yoga-tantrāṇāṃ tathādhāro hi kuṇḍalī // HYP_3.1 //	sarvezAm yoga-tantrANAm taTA-ADAraH hi kuNxalI // HYc-_3.1 //
   suptā guru-prasādena yadā jāgarti kuṇḍalī /	suptA guru--prasAdena yadA jAgarti kuNxalI /
   tadā sarvāṇi padmāni bhidyante granthayo'pi ca // HYP_3.2 //	tadA sarvANi padmAni Bidyante granTayaH-api ca // HYc-_3.2 //
   prāṇasya śūnya-padavī tadā rājapathāyate /	prANasya SUnya-padavI tadA rAjapaTAyate /
   tadā cittaṃ nirālambaṃ tadā kālasya vañcanam // HYP_3.3 //	tadA cittam nirAlambam tadA kAlasya vaQcanam // HYc-_3.3 //
   suṣumṇā śūnya-padavī brahma-randhraḥ mahāpathaḥ /	suzumNA SUnya-padavI brahma-ranDraH mahApaTaH /
   śmaśānaṃ śāmbhavī madhya-mārgaś cety eka-vācakāḥ // HYP_3.4 //	SmaSAnam SAmBavI maDya--mArgaH ca-iti eka-vAcakAH // HYc-_3.4 //
   tasmāt sarva-prayatnena prabodhayitum īśvarīm /	tasmAt sarva--prayatnena praboDayitum ISvarIm /
   brahma-dvāra-mukhe suptāṃ mudrābhyāsaṃ samācaret // HYP_3.5 //	brahma-dvAra--muKe suptAm mudrA-aByAsam samAcaret // HYc-_3.5 //
   mahāmudrā mahābandho mahāvedhaś ca khecarī /	mahAmudrA mahAbanDaH mahAveDaH ca KecarI /
   uḍḍīyānaṃ mūlabandhaś ca bandho jālandharābhidhaḥ // HYP_3.6 //	uxxIyAnam mUlabanDaH ca banDaH jAlanDara-aBiDaH // HYc-_3.6 //
   karaṇī viparītākhyā vajrolī śakti-cālanam /	karaNI viparItA-AKyA vajrolI Sakti--cAlanam /
   idaṃ hi mudrā-daśakaṃ jarā-maraṇa-nāśanam // HYP_3.7 //	idam hi mudrA--daSakam jarA-maraNa-nASanam // HYc-_3.7 //
   ādināthoditaṃ divyam aṣṭaiśvarya-pradāyakam /	AdinATa-uditam divyam azwa-ESvarya--pradAyakam /
   vallabhaṃ sarva-siddhānāṃ durlabhaṃ marutām api // HYP_3.8 //	vallaBam sarva-sidDAnAm durlaBam marutAm api // HYc-_3.8 //
   gopanīyaṃ prayatnena yathā ratna-karaṇḍakam /	gopanIyam prayatnena yaTA ratna-karaNxakam /
   kasyacin naiva vaktavyaṃ kula-strī-surataṃ yathā // HYP_3.9 //	kasyacid na-eva vaktavyam kula-strI--suratam yaTA // HYc-_3.9 //
   atha mahā-mudrā-	aTa mahA-mudrA-
   pāda-mūlena vāmena yoniṃ sampīḍya dakṣiṇām /	pAda--mUlena vAmena yonim sampIxya dakziNAm /
   prasāritaṃ padaṃ kṛtvā karābhyāṃ dhārayed dṛḍham // HYP_3.10 //	prasAritam padam kRtvA karAByAm DArayet dRXam // HYc-_3.10 //
   kaṇṭhe bandhaṃ samāropya dhārayed vāyum ūrdhvataḥ /	kaNWe banDam samAropya DArayet vAyum UrDvatas /
   yathā daṇḍa-hataḥ sarpo daṇḍākāraḥ prajāyate // HYP_3.11 //	yaTA daNxa--hataH sarpaH daNxa-AkAraH prajAyate // HYc-_3.11 //
   ṛjvībhūtā tathā śaktiḥ kuṇḍalī sahasā bhavet /	RjvIBUtA taTA SaktiH kuNxalI sahasA Bavet /
   tadā sā maraṇāvasthā jāyate dvipuṭāśrayā // HYP_3.12 //	tadA sA maraNa-avasTA jAyate dvi-puwa-ASrayAH // HYc-_3.12 //
   tataḥ śanaiḥ śanair eva recayen naiva vegataḥ /	tatas SanEs SanEs eva recayet na-eva vegataH /
   mahā-mudrāṃ ca tenaiva vadanti vibudhottamāḥ // HYP_3.13 //	mahA-mudrAm ca tena-eva vadanti vibuDa-uttamAH // HYc-_3.13 //
   iyaṃ khalu mahāmudrā mahā-siddhaiḥ pradarśitā /	iyam Kalu mahAmudrA mahA--sidDEH pradarSitA /
   mahā-kleśādayo doṣāḥ kṣīyante maraṇādayaḥ /	mahA--kleSa-AdayaH dozAH kzIyante maraNa-AdayaH /
   mahā-mudrāṃ ca tenaiva vadanti vibudhottamāḥ // HYP_3.14 //	mahA-mudrAm ca tena-eva vadanti vibuDa-uttamAH // HYc-_3.14 //
   candrāṅge tu samabhyasya sūryāṅge punar abhyaset /	candra-aFge tu samaByasya sUrya-aFge punar aByaset /
   yāvat-tulyā bhavet saṅkhyā tato mudrāṃ visarjayet // HYP_3.15 //	yAvat--tulyA Bavet saFKyA tatas mudrAm visarjayet // HYc-_3.15 //
   na hi pathyam apathyaṃ vā rasāḥ sarve'pi nīrasāḥ /	na hi paTyam apaTyam vA rasAH sarve-api nIrasAH /
   api bhuktaṃ viṣaṃ ghoraṃ pīyūṣam api jīryati // HYP_3.16 //	api Buktam vizam Goram pIyUzam api jIryati // HYc-_3.16 //
   kṣaya-kuṣṭha-gudāvarta-gulmājīrṇa-purogamāḥ /	kzaya--kuzWa--guda-Avarta-gulma-ajIrNa--purogamAH /
   tasya doṣāḥ kṣayaṃ yānti mahāmudrāṃ tu yo'bhyaset // HYP_3.17 //	tasya dozAH kzayam yAnti mahAmudrAm tu yaH-aByaset // HYc-_3.17 //
   kathiteyaṃ mahāmudrā mahā-siddhi-karā nṝṇām /	kaTitA-iyam mahAmudrA mahA--sidDi--karAH nLNAm /
   gopanīyā prayatnena na deyā yasya kasyacit // HYP_3.18 //	gopanIyA prayatnena na deyA yasya kasyacid // HYc-_3.18 //
   atha mahā-bandhaḥ-	aTa mahA-banDaH-
   pārṣṇiṃ vāmasya pādasya yoni-sthāne niyojayet /	pArzNim vAmasya pAdasya yoni-sTAne niyojayet /
   vāmorūpari saṃsthāpya dakṣiṇaṃ caraṇaṃ tathā // HYP_3.19 //	vAma-Uru-upari saMsTApya dakziNam caraNam taTA // HYc-_3.19 //
   pūrayitvā tato vāyuṃ hṛdaye cubukaṃ dṛḍham /	pUrayitvA tatas vAyum hRdaye cubukam dRXam /
   niṣpīḍyaṃ vāyum ākuñcya mano-madhye niyojayet // HYP_3.20 //	nizpIxyam vAyum AkuQcya mano--maDye niyojayet // HYc-_3.20 //
   dhārayitvā yathā-śakti recayed anilaṃ śanaiḥ /	DArayitvA yaTA-Sakti recayet anilam SanEs /
   savyāṅge tu samabhyasya dakṣāṅge punar abhyaset // HYP_3.21 //	savya-aFge tu samaByasya dakza-aFge punar aByaset // HYc-_3.21 //
   matam atra tu keṣāṃcit kaṇṭha-bandhaṃ vivarjayet /	matam atra tu kezAMcid kaNWa-banDam vivarjayet /
   rāja-danta-stha-jihvāyā bandhaḥ śasto bhaved iti // HYP_3.22 //	rAja--danta--sTa-jihvAyAH banDaH SastaH Bavet iti // HYc-_3.22 //
   ayaṃ tu sarva-nāḍīnām ūrdhvaṃ gati-nirodhakaḥ /	ayam tu sarva-nAxInAm UrDvam gati-niroDakaH /
   ayaṃ khalu mahā-bandho mahā-siddhi-pradāyakaḥ // HYP_3.23 //	ayam Kalu mahA-a-banDaH mahA--sidDi-pradAyakaH // HYc-_3.23 //
   kāla-pāśa-mahā-bandha-vimocana-vicakṣaṇaḥ /	kAla-pASa--mahA-banDa--vimocana--vicakzaNaH /
   triveṇī-saṅgamaṃ dhatte kedāraṃ prāpayen manaḥ // HYP_3.24 //	triveNI--saFgamam Datte kedAram prApayet manaH // HYc-_3.24 //
   rūpa-lāvaṇya-sampannā yathā strī puruṣaṃ vinā /	rUpa-lAvaNya--sampannA yaTA strI puruzam vinA /
   mahā-mudrā-mahā-bandhau niṣphalau vedha-varjitau // HYP_3.25 //	mahA-mudrA--mahA-banDO nizPalO veDa--varjitO // HYc-_3.25 //
   atha mahā-vedhaḥ-	aTa mahA-veDaH-
   mahā-bandha-sthito yogī kṛtvā pūrakam eka-dhīḥ /	mahA-a-banDa--sTitaH yogI kRtvA pUrakam eka-DIH /
   vāyūnāṃ gatim āvṛtya nibhṛtaṃ kaṇṭha-mudrayā // HYP_3.26 //	vAyUnAm gatim AvRtya niBRtam kaNWa--mudrayA // HYc-_3.26 //
   sama-hasta-yugo bhūmau sphicau sanāḍayec chanaiḥ /	sama-hasta-yugaH BUmO sPicO sanAxayet SanEs /
   puṭa-dvayam atikramya vāyuḥ sphurati madhyagaḥ // HYP_3.27 //	puwa--dvayam atikramya vAyuH sPurati maDya-gaH // HYc-_3.27 //
   soma-sūryāgni-sambandho jāyate cāmṛtāya vai /	soma--sUrya-agni--sambanDaH jAyate ca-amRtAya vE /
   mṛtāvasthā samutpannā tato vāyuṃ virecayet // HYP_3.28 //	mRta-avasTA samutpannA tatas vAyum virecayet // HYc-_3.28 //
   mahā-vedho'yam abhyāsān mahā-siddhi-pradāyakaḥ /	mahA-a-veDaH-ayam aByAsAt mahA--sidDi-pradAyakaH /
   valī-palita-vepa-ghnaḥ sevyate sādhakottamaiḥ // HYP_3.29 //	valI--palita--vepa--GnaH sevyate sADaka-uttamEH // HYc-_3.29 //
   etat trayaṃ mahā-guhyaṃ jarā-mṛtyu-vināśanam /	etat trayam mahA--guhyam jarA--mRtyu--vinASanam /
   vahni-vṛddhi-karaṃ caiva hy aṇimādi-guṇa-pradam // HYP_3.30 //	vahni-vRdDi-karam ca-eva hi aNima-Adi--guNa--pradam // HYc-_3.30 //
   aṣṭadhā kriyate caiva yāme yāme dine dine /	azwaDA kriyate ca-eva yAme yAme dine dine /
   puṇya-saṃbhāra-sandhāya pāpaugha-bhiduraṃ sadā /	puNya--saMBAra--sanDAya pApa-oGa--Biduram sadA /
   samyak-śikṣāvatām evaṃ svalpaṃ prathama-sādhanam // HYP_3.31 //	samyak--SikzAvatAm evam su-alpam praTama--sADanam // HYc-_3.31 //
   atha khecarī-	aTa KecarI-
   kapāla-kuhare jihvā praviṣṭā viparītagā /	kapAla-kuhare jihvA pravizwA viparIta-gAH /
   bhruvor antargatā dṛṣṭir mudrā bhavati khecarī // HYP_3.32 //	BruvoH antargatA dRzwiH mudrA Bavati KecarI // HYc-_3.32 //
   chedana-cālana-dohaiḥ kalāṃ krameṇātha vardhayet tāvat /	Cedana--cAla-na-dohEH kalAm krameNa-aTa varDayet tAvat /
   sā yāvad bhrū-madhyaṃ spṛśati tadā khecarī-siddhiḥ // HYP_3.33 //	sA yAvat BrU-maDyam spRSati tadA KecarI--sidDiH // HYc-_3.33 //
   snuhī-patra-nibhaṃ śastraṃ sutīkṣṇaṃ snigdha-nirmalam /	snuhI--patra--niBam Sastram su-tIkzNam snigDa--nirmalam /
   samādāya tatas tena roma-mātraṃ samucchinet // HYP_3.34 //	samAdAya tatas tena roma--mAtram samucCinet // HYc-_3.34 //
   tataḥ saindhava-pathyābhyāṃ cūrṇitābhyāṃ pragharṣayet /	tatas sEnDava--paTyAByAm cUrNitAByAm praGarzayet /
   punaḥ sapta-dine prāpte roma-mātraṃ samucchinet // HYP_3.35 //	punar sapta-dine prApte roma--mAtram samucCinet // HYc-_3.35 //
   evaṃ krameṇa ṣaṇ-māsaṃ nityaṃ yuktaḥ samācaret /	evam krameNa zaN-mAsam nityam yuktaH samAcaret /
   ṣaṇmāsād rasanā-mūla-śirā-bandhaḥ praṇaśyati // HYP_3.36 //	zaz-mAsAt rasanA--mUla--SirA--banDaH praNaSyati // HYc-_3.36 //
   kalāṃ parāṅmukhīṃ kṛtvā tripathe pariyojayet /	kalAm parAFmuKIm kRtvA tripaTe pariyojayet /
   sā bhavet khecarī mudrā vyoma-cakraṃ tad ucyate // HYP_3.37 //	sA Bavet KecarI mudrA vyoma-cakram tat ucyate // HYc-_3.37 //
   rasanām ūrdhvagāṃ kṛtvā kṣaṇārdham api tiṣṭhati /	rasanAm UrDva-gAm kRtvA kzaNa-arDam api tizWati /
   viṣair vimucyate yogī vyādhi-mṛtyu-jarādibhiḥ // HYP_3.38 //	vizEH vimucyate yogI vyADi--mRtyu--jarA-AdiBiH // HYc-_3.38 //
   na rogo maraṇaṃ tandrā na nidrā na kṣudhā tṛṣā /	na rogaH maraNam tandrA na nidrA na kzuDA tRzA /
   na ca mūrcchā bhavet tasya yo mudrāṃ vetti khecarīm // HYP_3.39 //	na ca mUrcCA Bavet tasya yaH mudrAm vetti KecarIm // HYc-_3.39 //
   pīḍyate na sa rogeṇa lipyate na ca karmaṇā /	pIxyate na sa rogeNa lipyate na ca karmaNA /
   bādhyate na sa kālena yo mudrāṃ vetti khecarīm // HYP_3.40 //	bADyate na sa kAlena yaH mudrAm vetti KecarIm // HYc-_3.40 //
   cittaṃ carati khe yasmāj jihvā carati khe gatā /	cittam carati Ke yasmAt jihvA carati Ke gatAH /
   tenaiṣā khecarī nāma mudrā siddhair nirūpitā // HYP_3.41 //	tena-ezA KecarI nAma mudrA sidDEH nirUpitAH // HYc-_3.41 //
   khecaryā mudritaṃ yena vivaraṃ lambikordhvataḥ /	KecaryA mudritam yena vivaram lambikA-UrDvatas /
   na tasya kṣarate binduḥ kāminyāḥ śleṣitasya ca // HYP_3.42 //	na tasya kzarate binduH kAminyAH Slezitasya ca // HYc-_3.42 //
   calito'pi yadā binduḥ samprāpto yoni-maṇḍalam /	calitaH-api yadA binduH samprAptaH yoni--maNxalam /
   vrajaty ūrdhvaṃ hṛtaḥ śaktyā nibaddho yoni-mudrayā // HYP_3.43 //	vrajati UrDvam hRtaH SaktyA nibadDaH yoni-mudrayA // HYc-_3.43 //
   ūrdhva-jihvaḥ sthiro bhūtvā somapānaṃ karoti yaḥ /	UrDva-jihvaH sTiraH BUtvA soma-pAnam karoti yaH /
   māsārdhena na sandeho mṛtyuṃ jayati yogavit // HYP_3.44 //	mAsa-arDena na sandehaH mRtyum jayati yoga-vid // HYc-_3.44 //
   nityaṃ soma-kalā-pūrṇaṃ śarīraṃ yasya yoginaḥ /	nityam soma-kalA--pUrNam SarIram yasya yoginaH /
   takṣakeṇāpi daṣṭasya viṣaṃ tasya na sarpati // HYP_3.45 //	takzakeNa-api dazwasya vizam tasya na sarpati // HYc-_3.45 //
   indhanāni yathā vahnis taila-varti ca dīpakaḥ /	inDanAni yaTA vahniH tEla-varti ca dIpakaH /
   tathā soma-kalā-pūrṇaṃ dehī dehaṃ na muñcati // HYP_3.46 //	taTA soma-kalA--pUrNam dehI deham na muQcati // HYc-_3.46 //
   gomāṃsaṃ bhakṣayen nityaṃ pibed amara-vāruṇīm /	go-mAMsam Bakzayet nityam pibet amara-vAruNIm /
   kulīnaṃ tam ahaṃ manye cetare kula-ghātakāḥ // HYP_3.47 //	kulInam tam aham manye ca-itare kula-GAtakAH // HYc-_3.47 //
   go-śabdenoditā jihvā tat praveśo hi tāluni /	go--Sabdena-uditA jihvA tat praveSaH hi tAluni /
   go-māṃsa-bhakṣaṇaṃ tat tu mahā-pātaka-nāśanam // HYP_3.48 //	go--mAMsa--BakzaNam tat tu mahA-pAtaka-nASanam // HYc-_3.48 //
   jihvā-praveśa-sambhūta-vahninotpāditaḥ khalu /	jihvA--praveSa--samBUta--vahninA-utpAditaH Kalu /
   candrāt sravati yaḥ sāraḥ sā syād amara-vāruṇī // HYP_3.49 //	candrAt sravati yaH sAraH sA syAt amara-vAruNI // HYc-_3.49 //
   cumbantī yadi lambikāgram aniśaṃ jihvā-rasa-syandinī	cumbantI yadi lambikA-agram aniSam jihvA-rasa-syandinI
   sa-kṣārā kaṭukāmla-dugdha-sadṛśī madhvājya-tulyā tathā /	sa-kzArA kawuka-amla--dugDa--sadRSI maDu-Ajya--tulyA taTA /
   vyādhīnāṃ haraṇaṃ jarānta-karaṇaṃ śastrāgamodīraṇaṃ	vyADInAm haraNam jarA-anta-karaNam Sastra-Agama-udIraNam
   tasya syād amaratvam aṣṭa-guṇitaṃ siddhāṅganākarṣaṇam // HYP_3.50 //	tasya syAt amara-tvam azwa--guNitam sidDa-aFganA-AkarzaNam // HYc-_3.50 //
   mūrdhnaḥ ṣoḍaśa-patra-padma-galitaṃ prāṇād avāptaṃ haṭhād	mUrDnaH zoxaSa-patra--padma--galitam prANAt avAptam haWAt-
   ūrdvhāsyo rasanāṃ niyamya vivare śaktiṃ parāṃ cintayan /	UrdvhAsyaH rasanAm niyamya vivare Saktim parAm cintayan /
   utkallola-kalā-jalaṃ ca vimalaṃ dhārāmayaṃ yaḥ piben	utkallola--kalA--jalam ca vimalam DArA-mayam yaH pibet-
   nirvyādhiḥ sa mṛṇāla-komala-vapur yogī ciraṃ jīvati // HYP_3.51 //	nirvyADiH sa mRNAla--komala-vapuH yogI ciram jIvati // HYc-_3.51 //
   yat prāleyaṃ prahita-suṣiraṃ meru-mūrdhāntara-sthaṃ	yat prAleyam prahita-suziram meru--mUrDa-antara--sTam
   tasmiṃs tattvaṃ pravadati sudhīs tan-mukhaṃ nimnagānām /	tasmin tattvam pravadati suDIH tan-muKam nimnagAnAm /
   candrāt sāraḥ sravati vapuṣas tena mṛtyur narāṇāṃ	candrAt sAraH sravati vapuzaH tena mRtyuH narANAm
   tad badhnīyāt sukaraṇam adho nānyathā kāya-siddhiḥ // HYP_3.52 //	tat baDnIyAt su-karaNam aDas na-anyaTA kAya--sidDiH // HYc-_3.52 //
   suṣiraṃ jñāna-janakaṃ pañca-srotaḥ-samanvitam /	suziram jQAna--janakam paQca-srotaH--samanvitam /
   tiṣṭhate khecarī mudrā tasmin śūnye nirañjane // HYP_3.53 //	tizWate KecarI mudrA tasmin SUnye niraQjane // HYc-_3.53 //
   ekaṃ sṛṣṭimayaṃ bījam ekā mudrā ca khecarī /	ekam sRzwi-mayam bIjam ekA mudrA ca KecarI /
   eko devo nirālamba ekāvasthā manonmanī // HYP_3.54 //	ekaH devaH nirAlambaH eka-avasTA manonmanI // HYc-_3.54 //
   atha uḍḍīyāna-bandhaḥ-	aTa uxxIya-ana-banDaH-
   baddho yena suṣumṇāyāṃ prāṇas tūḍḍīyate yataḥ /	badDaH yena suzumNAyAm prANaH tu-uxxIyate yatas /
   tasmād uḍḍīyanākhyo'yaṃ yogibhiḥ samudāhṛtaḥ // HYP_3.55 //	tasmAt uxxIyana-AKyaH-ayam yogiBiH samudAhRtaH // HYc-_3.55 //
   uḍḍīnaṃ kurute yasmād aviśrāntaṃ mahā-khagaḥ /	uxxInam kurute yasmAt aviSrAntam mahA-KagaH /
   uḍḍīyānaṃ tad eva syāt tava bandho'bhidhīyate // HYP_3.56 //	uxxIyAnam tat eva syAt tava banDaH-aBiDIyate // HYc-_3.56 //
   udare paścimaṃ tānaṃ nābher ūrdhvaṃ ca kārayet /	udare paScimam tAnam nABeH UrDvam ca kArayet /
   uḍḍīyāno hy asau bandho mṛtyu-mātaṅga-kesarī // HYP_3.57 //	uxxIyAnaH hi asO banDaH mRtyu--mAtaFga-kesarI // HYc-_3.57 //
   uḍḍīyānaṃ tu sahajaṃ guruṇā kathitaṃ sadā /	uxxIyAnam tu sahajam guruNA kaTitam sadA /
   abhyaset satataṃ yas tu vṛddho'pi taruṇāyate // HYP_3.58 //	aByaset satatam yaH tu vRdDaH-api taruNAyate // HYc-_3.58 //
   nābher ūrdhvam adhaś cāpi tānaṃ kuryāt prayatnataḥ /	nABeH UrDvam aDas ca-api tAnam kuryAt prayatnataH /
   ṣaṇmāsam abhyasen mṛtyuṃ jayaty eva na saṃśayaḥ // HYP_3.59 //	zaz-mAsam aByaset mRtyum jayati eva na saMSayaH // HYc-_3.59 //
   sarveṣām eva bandhānāṃ uttamo hy uḍḍīyānakaḥ /	sarvezAm eva banDAnAm uttamaH hi uxxIyAnakaH /
   uḍḍiyāne dṛḍhe bandhe muktiḥ svābhāvikī bhavet // HYP_3.60 //	uxxiyAne dRXe banDe muktiH svABAvikI Bavet // HYc-_3.60 //
   atha mūla-bandhaḥ-	aTa mUla-banDaH-
   pārṣṇi-bhāgena sampīḍya yonim ākuñcayed gudam /	pArzNi-BAgena sampIxya yonim AkuQcayet gudam /
   apānam ūrdhvam ākṛṣya mūla-bandho'bhidhīyate // HYP_3.61 //	apAnam UrDvam AkRzya mUla-banDaH-aBiDIyate // HYc-_3.61 //
   adho-gatim apānaṃ vā ūrdhvagaṃ kurute balāt /	aDas--gatim apAnam vA UrDva-gam kurute balAt /
   ākuñcanena taṃ prāhur mūla-bandhaṃ hi yoginaḥ // HYP_3.62 //	AkuQcanena tam prAhuH mUla-banDam hi yoginaH // HYc-_3.62 //
   gudaṃ pārṣṇyā tu sampīḍya vāyum ākuñcayed balāt /	gudam pArzNyA tu sampIxya vAyum AkuQcayet balAt /
   vāraṃ vāraṃ yathā cordhvaṃ samāyāti samīraṇaḥ // HYP_3.63 //	vAram vAram yaTA ca-UrDvam samAyAti samIraNaH // HYc-_3.63 //
   prāṇāpānau nāda-bindū mūla-bandhena caikatām /	prANa-apAnO nAda-bindU mUla-banDena ca-ekatAm /
   gatvā yogasya saṃsiddhiṃ yacchato nātra saṃśayaḥ // HYP_3.64 //	gatvA yogasya saMsidDim yacCataH na-atra saMSayaH // HYc-_3.64 //
   apāna-prāṇayor aikyaṃ kṣayo mūtra-purīṣayoḥ /	apAna--prANayoH Ekyam kzayaH mUtra--purIzayoH /
   yuvā bhavati vṛddho'pi satataṃ mūla-bandhanāt // HYP_3.65 //	yuvA Bavati vRdDaH-api satatam mUla-banDanAt // HYc-_3.65 //
   apāna ūrdhvage jāte prayāte vahni-maṇḍalam /	apAnaH UrDva-ge jAte prayAte vahni--maNxalam /
   tadānala-śikhā dīrghā jāyate vāyunāhatā // HYP_3.66 //	tadA-anala--SiKA dIrGA jAyate vAyunA-AhatA // HYc-_3.66 //
   tato yāto vahny-apānau prāṇam uṣṇa-svarūpakam /	tatas yAtaH vahni--apAnO prANam uzNa--svarUpakam /
   tenātyanta-pradīptas tu jvalano dehajas tathā // HYP_3.67 //	tena-atyanta--pradIptaH tu jvalanaH deha-jaH taTA // HYc-_3.67 //
   tena kuṇḍalinī suptā santaptā samprabudhyate /	tena kuNxalinI suptA santaptA samprabuDyate /
   daṇḍāhatā bhujaṅgīva niśvasya ṛjutāṃ vrajet // HYP_3.68 //	daNxa-AhatA BujaFgI-iva niSvasya Rju-tAm vrajet // HYc-_3.68 //
   bilaṃ praviṣṭeva tato brahma-nāḍyaṃ taraṃ vrajet /	bilam pravizwA-iva tatas brahma-nAxyam taram vrajet /
   tasmān nityaṃ mūla-bandhaḥ kartavyo yogibhiḥ sadā // HYP_3.69 //	tasmAt nityam mUla-banDaH kartavyaH yogiBiH sadA // HYc-_3.69 //
   atha jalandhara-bandhaḥ-	aTa jalanDara--banDaH-
   kaṇṭham ākuñcya hṛdaye sthāpayec cibukaṃ dṛḍham /	kaNWam AkuQcya hRdaye sTApayet cibukam dRXam /
   bandho jālandharākhyo'yaṃ jarā-mṛtyu-vināśakaḥ // HYP_3.70 //	banDaH jAlanDara-AKyaH-ayam jarA--mRtyu--vinASakaH // HYc-_3.70 //
   badhnāti hi sirājālam adho-gāmi nabho-jalam /	baDnAti hi sirA-jAlam aDas--gAmi naBo--jalam /
   tato jālandharo bandhaḥ kaṇṭha-duḥkhaugha-nāśanaḥ // HYP_3.71 //	tatas jAlanDaraH banDaH kaNWa--duHKa-oGa--nASanaH // HYc-_3.71 //
   jālandhare kṛte bandhe kaṇṭha-saṃkoca-lakṣaṇe /	jAlanDare kRte banDe kaNWa--saMkoca--lakzaNe /
   na pīyūṣaṃ pataty agnau na ca vāyuḥ prakupyati // HYP_3.72 //	na pIyUzam patati agnO na ca vAyuH prakupyati // HYc-_3.72 //
   kaṇṭha-saṃkocanenaiva dve nāḍyau stambhayed dṛḍham /	kaNWa--saMkocanena-eva dve nAxyO stamBayet dRXam /
   madhya-cakram idaṃ jñeyaṃ ṣoḍaśādhāra-bandhanam // HYP_3.73 //	maDya-cakram idam jQeyam zoxaSa-ADAra--banDanam // HYc-_3.73 //
   mūla-sthānaṃ samākuñcya uḍḍiyānaṃ tu kārayet /	mUla-sTAnam samAkuQcya uxxiyAnam tu kArayet /
   iḍāṃ ca piṅgalāṃ baddhvā vāhayet paścime pathi // HYP_3.74 //	ixAm ca piFgalAm badDvA vAhayet paScime paTi // HYc-_3.74 //
   anenaiva vidhānena prayāti pavano layam /	anena-eva viDAnena prayAti pavanaH layam /
   tato na jāyate mṛtyur jarā-rogādikaṃ tathā // HYP_3.75 //	tatas na jAyate mRtyuH jarA-roga-Adikam taTA // HYc-_3.75 //
   bandha-trayam idaṃ śreṣṭhaṃ mahā-siddhaiś ca sevitam /	banDa--trayam idam SrezWam mahA--sidDEH ca sevitam /
   sarveṣāṃ haṭha-tantrāṇāṃ sādhanaṃ yogino viduḥ // HYP_3.76 //	sarvezAm haWa-tantrANAm sADanam yoginaH viduH // HYc-_3.76 //
   yat kiṃcit sravate candrād amṛtaṃ divya-rūpiṇaḥ /	yat kiMcid sravate candrAt amRtam divya--rUpiNaH /
   tat sarvaṃ grasate sūryas tena piṇḍo jarāyutaḥ // HYP_3.77 //	tat sarvam grasate sUryaH tena piNxaH jarA-yutaH // HYc-_3.77 //
   atha viparīta-karaṇī mudrā-	aTa viparIta-karaNI mudrA-
   tatrāsti karaṇaṃ divyaṃ sūryasya mukha-vañcanam /	tatra-asti karaNam divyam sUryasya muKa--vaQcanam /
   gurūpadeśato jñeyaṃ na tu śāstrārtha-koṭibhiḥ // HYP_3.78 //	guru-upadeSataH jQeyam na tu SAstra-arTa--kowiBiH // HYc-_3.78 //
   ūrdhva-nābher adhas tālor ūrdhvaṃ bhānur adhaḥ śaśī /	UrDva-nABeH aDas tAloH UrDvam BAnuH aDas SaSI /
   karaṇī viparītākhā guru-vākyena labhyate // HYP_3.79 //	karaNI viparItA-AKA guru-vAkyena laByate // HYc-_3.79 //
   nityam abhyāsa-yuktasya jaṭharāgni-vivardhanī /	nityam aByAsa--yuktasya jaWara-agni-vivarDanI /
   āhāro bahulas tasya sampādyaḥ sādhakasya ca // HYP_3.80 //	AhAraH bahulaH tasya sampAdyaH sADakasya ca // HYc-_3.80 //
   alpāhāro yadi bhaved agnir dahati tat-kṣaṇāt /	alpa-AhAraH yadi Bavet agniH dahati tat-kzaNAt /
   adhaḥ-śirāś cordhva-pādaḥ kṣaṇaṃ syāt prathame dine // HYP_3.81 //	aDaH-SirAH ca-UrDva-pAdaH kzaNam syAt praTame dine // HYc-_3.81 //
   kṣaṇāc ca kiṃcid adhikam abhyasec ca dine dine /	kzaNAt ca kiMcid aDikam aByaset ca dine dine /
   valitaṃ palitaṃ caiva ṣaṇmāsordhvaṃ na dṛśyate /	valitam palitam ca-eva zaz-mAsa-UrDvam na dRSyate /
   yāma-mātraṃ tu yo nityam abhyaset sa tu kālajit // HYP_3.82 //	yAma--mAtram tu yaH nityam aByaset sa tu kAla-jit // HYc-_3.82 //
   atha vajrolī-	aTa vajrolI-
   svecchayā vartamāno'pi yogoktair niyamair vinā /	sva-icCayA vartamAnaH-api yoga-uktEH niyamEH vinA /
   vajrolīṃ yo vijānāti sa yogī siddhi-bhājanam // HYP_3.83 //	vajrolIm yaH vijAnAti sa yogI sidDi-BAjanam // HYc-_3.83 //
   tatra vastu-dvayaṃ vakṣye durlabhaṃ yasya kasyacit /	tatra vastu--dvayam vakzye durlaBam yasya kasyacid /
   kṣīraṃ caikaṃ dvitīyaṃ tu nārī ca vaśa-vartinī // HYP_3.84 //	kzIram ca-ekam dvitIyam tu nArI ca vaSa-vartinI // HYc-_3.84 //
   mehanena śanaiḥ samyag ūrdhvākuñcanam abhyaset /	mehanena SanEs samyak UrDva-AkuQcanam aByaset /
   puruṣo'py athavā nārī vajrolī-siddhim āpnuyāt // HYP_3.85 //	puruzaH-api aTavA nArI vajrolI--sidDim ApnuyAt // HYc-_3.85 //
   yatnataḥ śasta-nālena phūtkāraṃ vajra-kandare /	yatnatas Sasta-nAlena PUtkAram vajra--kandare /
   śanaiḥ śanaiḥ prakurvīta vāyu-saṃcāra-kāraṇāt // HYP_3.86 //	SanEs SanEs prakurvIta vAyu--saMcAra--kAraNAt // HYc-_3.86 //
   nārī-bhage padad-bindum abhyāsenordhvam āharet /	nArI--Bage padad--bindum aByAsena-UrDvam Aharet /
   calitaṃ ca nijaṃ bindum ūrdhvam ākṛṣya rakṣayet // HYP_3.87 //	calitam ca nijam bindum UrDvam AkRzya rakzayet // HYc-_3.87 //
   evaṃ saṃrakṣayed binduṃ jayati yogavit /	evam saMrakzayet bindum jayati yoga-vid /
   maraṇaṃ bindu-pātena jīvanaṃ bindu-dhāraṇāt // HYP_3.88 //	maraNam bindu--pAtena jIvanam bindu--DAraNAt // HYc-_3.88 //
   sugandho yogino dehe jāyate bindu-dhāraṇāt /	suganDaH yoginaH dehe jAyate bindu--DAraNAt /
   yāvad binduḥ sthiro dehe tāvat kāla-bhayaṃ kutaḥ // HYP_3.89 //	yAvat binduH sTiraH dehe tAvat kAla-Bayam kutas // HYc-_3.89 //
   cittāyattaṃ nṝṇāṃ śukraṃ śukrāyattaṃ ca jīvitam /	citta-Ayattam nLNAm Sukram Sukra-Ayattam ca jIvitam /
   tasmāc chukraṃ manaś caiva rakṣaṇīyaṃ prayatnataḥ // HYP_3.90 //	tasmAt Sukram manaH ca-eva rakzaNIyam prayatnataH // HYc-_3.90 //
   ṛtumatyā rajo'py evaṃ nijaṃ binduṃ ca rakṣayet /	RtumatyAH rajaH-api evam nijam bindum ca rakzayet /
   meḍhreṇākarṣayed ūrdhvaṃ samyag abhyāsa-yoga-vit // HYP_3.91 //	meXreNa-Akarzayet UrDvam samyak aByAsa--yoga-vid // HYc-_3.91 //
   atha sahajoliḥ-	aTa sahajoliH-
   sahajoliś cāmarolir vajrolyā bheda ekataḥ /	sahajoliH ca-amaroliH vajrolyAH BedaH ekatas /
   jale subhasma nikṣipya dagdha-gomaya-sambhavam // HYP_3.92 //	jale su-Basma nikzipya dagDa--gomaya-samBavam // HYc-_3.92 //
   vajrolī-maithunād ūrdhvaṃ strī-puṃsoḥ svāṅga-lepanam /	vajrolI--mETunAt UrDvam strI--puMsoH sva-aFga--lepanam /
   āsīnayoḥ sukhenaiva mukta-vyāpārayoḥ kṣaṇāt // HYP_3.93 //	AsInayoH suKena-eva mukta--vyApArayoH kzaNAt // HYc-_3.93 //
   sahajolir iyaṃ proktā śraddheyā yogibhiḥ sadā /	sahajoliH iyam proktA SradDeyAH yogiBiH sadA /
   ayaṃ śubha-karo yogo bhoga-yukto'pi muktidaḥ // HYP_3.94 //	ayam SuBa-karaH yogaH Boga--yuktaH-api mukti-daH // HYc-_3.94 //
   ayaṃ yogaḥ puṇyavatāṃ dhīrāṇāṃ tattva-darśinām /	ayam yogaH puNyavatAm DIrANAm tattva--darSinAm /
   nirmatsarāṇāṃ vai sidhyen na tu matsara-śālinām // HYP_3.95 //	nirmatsarANAm vE siDyet na tu matsara--SAlinAm // HYc-_3.95 //
   atha amarolī-	aTa amarolI-
   pittolbaṇatvāt prathamāmbu-dhārāṃ	pitta-ulbaNa-tvAt praTama-ambu--DArAm
   vihāya niḥsāratayānty adhārām /	vihAya niHsAratayAnti aDArAm /
   niṣevyate śītala-madhya-dhārā	nizevyate SItala--maDya--DArA
   kāpālike khaṇḍamate'marolī // HYP_3.96 //	kApAlike KaNxa-mate-amarolI // HYc-_3.96 //
   amarīṃ yaḥ piben nityaṃ nasyaṃ kurvan dine dine /	amarIm yaH pibet nityam nasyam kurvan dine dine /
   vajrolīm abhyaset samyak sāmarolīti kathyate // HYP_3.97 //	vajrolIm aByaset samyak sAmarolI-iti kaTyate // HYc-_3.97 //
   abhyāsān niḥsṛtāṃ cāndrīṃ vibhūtyā saha miśrayet /	aByAsAt niHsRtAm cAndrIm viBUtyA saha miSrayet /
   dhārayed uttamāṅgeṣu divya-dṛṣṭiḥ prajāyate // HYP_3.98 //	DArayet uttamAFgezu divya-dRzwiH prajAyate // HYc-_3.98 //
   puṃso binduṃ samākuñcya samyag abhyāsa-pāṭavāt /	puMsaH bindum samAkuQcya samyak aByAsa--pAwavAt /
   yadi nārī rajo rakṣed vajrolyā sāpi yoginī // HYP_3.99 //	yadi nArI rajaH rakzet vajrolyA sA-api yoginI // HYc-_3.99 //
   tasyāḥ kiṃcid rajo nāśaṃ na gacchati na saṃśayaḥ /	tasyAH kiMcid rajaH nASam na gacCati na saMSayaH /
   tasyāḥ śarīre nādaś ca bindutām eva gacchati // HYP_3.100 //	tasyAH SarIre nAdaH ca bindutAm eva gacCati // HYc-_3.100 //
   sa bindus tad rajaś caiva ekībhūya svadehagau /	sa binduH tat rajaH ca-eva ekIBUya sva-deha-gO /
   vajroly-abhyāsa-yogena sarva-siddhiṃ prayacchataḥ // HYP_3.101 //	vajroly-aByAsa--yogena sarva-sidDim prayacCataH // HYc-_3.101 //
   rakṣed ākuñcanād ūrdhvaṃ yā rajaḥ sā hi yoginī /	rakzet AkuQcanAt UrDvam yA rajaH sA hi yoginI /
   atītānāgataṃ vetti khecarī ca bhaved dhruvam // HYP_3.102 //	atIta-anAgatam vetti KecarI ca Bavet Druvam // HYc-_3.102 //
   deha-siddhiṃ ca labhate vajroly-abhyāsa-yogataḥ /	deha--sidDim ca laBate vajroly-aByAsa--yogataH /
   ayaṃ puṇya-karo yogo bhoge bhukte'pi muktidaḥ // HYP_3.103 //	ayam puNya-karaH yogaH Boge Bukte-api mukti-daH // HYc-_3.103 //
   atha śakti-cālanam-	aTa Sakti-cAlanam-
   kuṭilāṅgī kuṇḍalinī bhujaṅgī śaktir īśvarī /	kuwila-aFgI kuNxalinI BujaFgI SaktiH ISvarI /
   kuṇḍaly arundhatī caite śabdāḥ paryāya-vācakāḥ // HYP_3.104 //	kuNxalI arunDatI ca-ete SabdAH paryAya-vAcakAH // HYc-_3.104 //
   udghāṭayet kapāṭaṃ tu yathā kuṃcikayā haṭhāt /	udGAwayet kapAwam tu yaTA kuMcikayA haWAt /
   kuṇḍalinyā tathā yogī mokṣadvāraṃ vibhedayet // HYP_3.105 //	kuNxalinyA taTA yogI mokza-dvAram viBedayet // HYc-_3.105 //
   yena mārgeṇa gantavyaṃ brahma-sthānaṃ nirāmayam /	yena mArgeNa gantavyam brahma-sTAnam nirAmayam /
   mukhenācchādya tad vāraṃ prasuptā parameśvarī // HYP_3.106 //	muKena-AcCAdya tat vAram prasuptA parameSvarI // HYc-_3.106 //
   kandordhve kuṇḍalī śaktiḥ suptā mokṣāya yoginām /	kanda-UrDve kuNxalI SaktiH suptA mokzAya yoginAm /
   bandhanāya ca mūḍhānāṃ yas tāṃ vetti sa yogavit // HYP_3.107 //	banDanAya ca mUXAnAm yaH tAm vetti sa yoga-vid // HYc-_3.107 //
   kuṇḍalī kuṭilākārā sarpavat parikīrtitā /	kuNxalI kuwila-AkArA sarpa-vat parikIrtitA /
   sā śaktiś cālitā yena sa mukto nātra saṃśayaḥ // HYP_3.108 //	sA SaktiH cAlitAH yena sa muktaH na-atra saMSayaH // HYc-_3.108 //
   gaṅgā-yamunayor madhye bāla-raṇḍāṃ tapasvinīm /	gaFgA-yamunayoH maDye bAla--raNxAm tapasvinIm /
   balātkāreṇa gṛhṇīyāt tad viṣṇoḥ paramaṃ padam // HYP_3.109 //	balAtkAreNa gRhNIyAt tat vizNoH paramam padam // HYc-_3.109 //
   iḍā bhagavatī gaṅgā piṅgalā yamunā nadī /	ixA BagavatI gaFgA piFgalA yamunA nadI /
   iḍā-piṅgalayor madhye bālaraṇḍā ca kuṇḍalī // HYP_3.110 //	ixA-piFgalayoH maDye bAlaraNxA ca kuNxalI // HYc-_3.110 //
   pucche pragṛhya bhujaṅgīṃ suptām udbodhayec ca tām /	pucCe pragRhya BujaFgIm suptAm udboDayet ca tAm /
   nidrāṃ vihāya sā śaktir ūrdhvam uttiṣṭhate haṭhāt // HYP_3.111 //	nidrAm vihAya sA SaktiH UrDvam uttizWate haWAt // HYc-_3.111 //
   avasthitā caiva phaṇāvatī sā	avasTitA ca-eva PaNAvatI sA
   prātaś ca sāyaṃ praharārdha-mātram /	prAtar ca sAyam prahara-arDa--mAtram /
   prapūrya sūryāt paridhāna-yuktyā	prapUrya sUryAt pariDAna-yuktyA
   pragṛhya nityaṃ paricālanīyā // HYP_3.112 //	pragRhya nityam paricAlanIyAH // HYc-_3.112 //
   ūrdhvaṃ vitasti-mātraṃ tu vistāraṃ caturaṅgulam /	UrDvam vitasti--mAtram tu vistAram catur-aFgulam /
   mṛdulaṃ dhavalaṃ proktaṃ veṣṭitāmbara-lakṣaṇam // HYP_3.113 //	mRdulam Davalam proktam vezwita-ambara--lakzaNam // HYc-_3.113 //
   sati vajrāsane pādau karābhyāṃ dhārayed dṛḍham /	sati vajra-Asane pAdO karAByAm DArayet dRXam /
   gulpha-deśa-samīpe ca kandaṃ tatra prapīḍayet // HYP_3.114 //	gulPa--deSa--samIpe ca kandam tatra prapIxayet // HYc-_3.114 //
   vajrāsane sthito yogī cālayitvā ca kuṇḍalīm /	vajrAsane sTitaH yogI cAlayitvA ca kuNxalIm /
   kuryād anantaraṃ bhastrāṃ kuṇḍalīm āśu bodhayet // HYP_3.115 //	kuryAt anantaram BastrAm kuNxalIm ASu boDayet // HYc-_3.115 //
   bhānor ākuñcanaṃ kuryāt kuṇḍalīṃ cālayet tataḥ /	BAnoH AkuQcanam kuryAt kuNxalIm cAlayet tatas /
   mṛtyu-vaktra-gatasyāpi tasya mṛtyu-bhayaṃ kutaḥ // HYP_3.116 //	mRtyu--vaktra--gatasya-api tasya mRtyu--Bayam kutas // HYc-_3.116 //
   muhūrta-dvaya-paryantaṃ nirbhayaṃ cālanād asau /	muhUrta--dvaya--paryantam nirBayam cAlanAt asO /
   ūrdhvam ākṛṣyate kiṃcit suṣumṇāyāṃ samudgatā // HYP_3.117 //	UrDvam AkRzyate kiMcid suzumNAyAm samudgatA // HYc-_3.117 //
   tena kuṇḍalinī tasyāḥ suṣumṇāyā mukhaṃ dhruvam /	tena kuNxalinI tasyAH suzumNAyAH muKam Druvam /
   jahāti tasmāt prāṇo'yaṃ suṣumṇāṃ vrajati svataḥ // HYP_3.118 //	jahAti tasmAt prANaH-ayam suzumNAm vrajati svatas // HYc-_3.118 //
   tasmāt saṃcālayen nityaṃ sukha-suptām arundhatīm /	tasmAt saMcAlayet nityam suKa--suptAm arunDatIm /
   tasyāḥ saṃcālanenaiva yogī rogaiḥ pramucyate // HYP_3.119 //	tasyAH saMcAlanena-eva yogI rogEH pramucyate // HYc-_3.119 //
   yena saṃcālitā śaktiḥ sa yogī siddhi-bhājanam /	yena saMcAlitA SaktiH sa yogI sidDi-BAjanam /
   kim atra bahunoktena kālaṃ jayati līlayā // HYP_3.120 //	kim atra bahunA-uktena kAlam jayati lIlayA // HYc-_3.120 //
   brahmacarya-ratasyaiva nityaṃ hita-mitāśinaḥ /	brahmacarya--ratasya-eva nityam hita--mita-ASinaH /
   maṇḍalād dṛśyate siddhiḥ kuṇḍaly-abhyāsa-yoginaḥ // HYP_3.121 //	maNxalAt dRSyate sidDiH kuNxalI--aByAsa--yoginaH // HYc-_3.121 //
   kuṇḍalīṃ cālayitvā tu bhastrāṃ kuryād viśeṣataḥ /	kuNxalIm cAlayitvA tu BastrAm kuryAt viSezataH /
   evam abhyasyato nityaṃ yamino yama-bhīḥ kutaḥ // HYP_3.122 //	evam aByasyataH nityam yaminaH yama-BIH kutas // HYc-_3.122 //
   dvā-saptati-sahasrāṇāṃ nāḍīnāṃ mala-śodhane /	dvA-saptati--sahasrANAm nAxInAm mala-SoDane /
   kutaḥ prakṣālanopāyaḥ kuṇḍaly-abhyasanād ṛte // HYP_3.123 //	kutas prakzAlana-upAyaH kuNxalI--aByasanAt Rte // HYc-_3.123 //
   iyaṃ tu madhyamā nāḍī dṛḍhābhyāsena yoginām /	iyam tu maDyamA nAxI dRXa-aByAsena yoginAm /
   āsana-prāṇa-saṃyāma-mudrābhiḥ saralā bhavet // HYP_3.124 //	Asana--prANa--saMyAma--mudrABiH saralA Bavet // HYc-_3.124 //
   abhyāse tu vinidrāṇāṃ mano dhṛtvā samādhinā /	aByAse tu vinidrANAm manaH DRtvA samADinA /
   rudrāṇī vā parā mudrā bhadrāṃ siddhiṃ prayacchati // HYP_3.125 //	rudrANI vA parA mudrA BadrAm sidDim prayacCati // HYc-_3.125 //
   rāja-yogaṃ vinā pṛthvī rāja-yogaṃ vinā niśā /	rAja--yogam vinA pRTvI rAja--yogam vinA niSA /
   rāja-yogaṃ vinā mudrā vicitrāpi na śobhate // HYP_3.126 //	rAja--yogam vinA mudrA vicitrA-api na SoBate // HYc-_3.126 //
   mārutasya vidhiṃ sarvaṃ mano-yuktaṃ samabhyaset /	mArutasya viDim sarvam mano-yuktam samaByaset /
   itaratra na kartavyā mano-vṛttir manīṣiṇā // HYP_3.127 //	itaratra na kartavyA mano-vRttiH manIziNA // HYc-_3.127 //
   iti mudrā daśa proktā ādināthena śambhunā /	iti mudrAH daSa proktAH AdinATena SamBunA /
   ekaikā tāsu yamināṃ mahā-siddhi-pradāyinī // HYP_3.128 //	ekEkA tAsu yaminAm mahA--sidDi-pradAyinI // HYc-_3.128 //
   upadeśaṃ hi mudrāṇāṃ yo datte sāmpradāyikam /	upadeSam hi mudrANAm yaH datte sAmpradAyikam /
   sa eva śrī-guruḥ svāmī sākṣād īśvara eva saḥ // HYP_3.129 //	saH eva SrI--guruH svAmI sAkzAt ISvaraH eva saH // HYc-_3.129 //
   tasya vākya-paro bhūtvā mudrābhyāse samāhitaḥ /	tasya vAkya--paraH BUtvA mudrA-aByAse samAhitaH /
   aṇimādi-guṇaiḥ sārdhaṃ labhate kāla-vañcanam // HYP_3.130 //	aNima-Adi--guNEH sArDam laBate kAla-vaQcanam // HYc-_3.130 //
   iti haṭha-pradīpikāyāṃ tṛtīyopadeśaḥ /	iti haWa-pradIpikAyAm tRtIya-upadeSaH /
   caturthopadeśaḥ	caturTa-upadeSaH
   namaḥ śivāya gurave nāda-bindu-kalātmane /	namaH SivAya gurave nAda--bindu-kalA-Atmane /
   nirañjana-padaṃ yāti nityaṃ tatra parāyaṇaḥ // HYP_4.1 //	niraQjana-padam yAti nityam tatra parAyaNaH // HYc-_4.1 //
   athedānīṃ pravakṣyāmi samādhikramam uttamam /	aTa-idAnIm pravakzyAmi samADi-kramam uttamam /
   mṛtyughnaṃ ca sukhopāyaṃ brahmānanda-karaṃ param // HYP_4.2 //	mRtyu-Gnam ca suKa-upAyam brahma-Ananda-karam param // HYc-_4.2 //
   rāja-yogaḥ samādhiś ca unmanī ca manonmanī /	rAja-yogaH samADiH ca unmanI ca manonmanI /
   amaratvaṃ layas tattvaṃ śūnyāśūnyaṃ paraṃ padam // HYP_4.3 //	amara-tvam layaH tattvam SUnyASUnyam param padam // HYc-_4.3 //
   amanaskaṃ tathādvaitaṃ nirālambaṃ nirañjanam /	amanaskam taTA-advEtam nirAlambam niraQjanam /
   jīvanmuktiś ca sahajā turyā cety eka-vācakāḥ // HYP_4.4 //	jIvanmuktiH ca sahajA turyA ca-iti eka-vAcakAH // HYc-_4.4 //
   salile saindhavaṃ yadvat sāmyaṃ bhajati yogataḥ /	salile sEnDavam yadvat sAmyam Bajati yogataH /
   tathātma-manasor aikyaṃ samādhir abhidhīyate // HYP_4.5 //	taTA-Atma-manasoH Ekyam samADiH aBiDIyate // HYc-_4.5 //
   yadā saṃkṣīyate prāṇo mānasaṃ ca pralīyate /	yadA saMkzIyate prANaH mAnasam ca pralIyate /
   tadā samarasatvaṃ ca samādhir abhidhīyate // HYP_4.6 //	tadA samara-satvam ca samADiH aBiDIyate // HYc-_4.6 //
   tat-samaṃ ca dvayor aikyaṃ jīvātma-paramātmanoḥ /	tat-samam ca dvayoH Ekyam jIvAtma--paramAtmanoH /
   pranaṣṭa-sarva-saṅkalpaḥ samādhiḥ so'bhidhīyate // HYP_4.7 //	pranazwa--sarva--saFkalpaH samADiH saH-aBiDIyate // HYc-_4.7 //
   rāja-yogasya māhātmyaṃ ko vā jānāti tattvataḥ /	rAja--yogasya mAhAtmyam kaH vA jAnAti tattvataH /
   jñānaṃ muktiḥ sthitiḥ siddhir guru-vākyena labhyate // HYP_4.8 //	jQAnam muktiH sTitiH sidDiH guru-vAkyena laByate // HYc-_4.8 //
   durlabho viṣaya-tyāgo durlabhaṃ tattva-darśanam /	durlaBaH vizaya-tyAgaH durlaBam tattva--darSanam /
   durlabhā sahajāvasthā sad-guroḥ karuṇāṃ vinā // HYP_4.9 //	durlaBA sahaja-avasTA sad-guroH karuNAm vinA // HYc-_4.9 //
   vividhair āsanaiḥ kubhair vicitraiḥ karaṇair api /	viviDEH AsanEH kuBEH vicitrEH karaNEH api /
   prabuddhāyāṃ mahā-śaktau prāṇaḥ śūnye pralīyate // HYP_4.10 //	prabudDAyAm mahA--SaktO prANaH SUnye pralIyate // HYc-_4.10 //
   utpanna-śakti-bodhasya tyakta-niḥśeṣa-karmaṇaḥ /	utpanna--Sakti-boDasya tyakta--niHSeza--karmaNaH /
   yoginaḥ sahajāvasthā svayam eva prajāyate // HYP_4.11 //	yoginaH sahaja-avasTA svayam eva prajAyate // HYc-_4.11 //
   suṣumṇā-vāhini prāṇe śūnye viśati mānase /	suzumNA--vAhini prANe SUnye viSati mAnase /
   tadā sarvāṇi karmāṇi nirmūlayati yogavit // HYP_4.12 //	tadA sarvANi karmANi nirmUlayati yoga-vid // HYc-_4.12 //
   amarāya namas tubhyaṃ so'pi kālas tvayā jitaḥ /	amarAya namaH tuByam saH-api kAlaH tvayA jitaH /
   patitaṃ vadane yasya jagad etac carācaram // HYP_4.13 //	patitam vadane yasya jagat etat carAcaram // HYc-_4.13 //
   citte samatvam āpanne vāyau vrajati madhyame /	citte samatvam Apanne vAyO vrajati maDyame /
   tadāmarolī vajrolī sahajolī prajāyate // HYP_4.14 //	tadA-amarolI vajrolI sahajolI prajAyate // HYc-_4.14 //
   jñānaṃ kuto manasi sambhavatīha tāvat	jQAnam kutas manasi samBavati-iha tAvat-
   prāṇo'pi jīvati mano mriyate na yāvat /	prANaH-api jIvati manaH mriyate na yAvat /
   prāṇo mano dvayam idaṃ vilayaṃ nayed yo	prANaH manaH dvayam idam vilayam nayet yaH-
   mokṣaṃ sa gacchati naro na kathaṃcid anyaḥ // HYP_4.15 //	mokzam sa gacCati naraH na kaTaMcid anyaH // HYc-_4.15 //
   jñātvā suṣumṇāsad-bhedaṃ kṛtvā vāyuṃ ca madhyagam /	jQAtvA suzumNA-sat--Bedam kRtvA vAyum ca maDya-gam /
   sthitvā sadaiva susthāne brahma-randhre nirodhayet // HYP_4.16 //	sTitvA sadA-eva susTAne brahma-ranDre niroDayet // HYc-_4.16 //
   sūrya-candramasau dhattaḥ kālaṃ rātrindivātmakam /	sUrya-candramasO DattaH kAlam rAtrindiva-Atmakam /
   bhoktrī suṣumnā kālasya guhyam etad udāhṛtam // HYP_4.17 //	BoktrI suzumnA kAlasya guhyam etat udAhRtam // HYc-_4.17 //
   dvā-saptati-sahasrāṇi nāḍī-dvārāṇi pañjare /	dvA-saptati--sahasrANi nAxI-dvArANi paQjare /
   suṣumṇā śāmbhavī śaktiḥ śeṣās tv eva nirarthakāḥ // HYP_4.18 //	suzumNA SAmBavI SaktiH SezAH tu eva nirarTakAH // HYc-_4.18 //
   vāyuḥ paricito yasmād agninā saha kuṇḍalīm /	vAyuH paricitaH yasmAt agninA saha kuNxalIm /
   bodhayitvā suṣumṇāyāṃ praviśed anirodhataḥ // HYP_4.19 //	boDayitvA suzumNAyAm praviSet aniroDataH // HYc-_4.19 //
   suṣumṇā-vāhini prāṇe siddhyaty eva manonmanī /	suzumNA--vAhini prANe sidDyati eva manonmanI /
   anyathā tv itarābhyāsāḥ prayāsāyaiva yoginām // HYP_4.20 //	anyaTA tu itara-aByAsAH prayAsAya-eva yoginAm // HYc-_4.20 //
   pavano badhyate yena manas tenaiva badhyate /	pavanaH baDyate yena manaH tena-eva baDyate /
   manaś ca badhyate yena pavanas tena badhyate // HYP_4.21 //	manaH ca baDyate yena pavanaH tena baDyate // HYc-_4.21 //
   hetu-dvayaṃ tu cittasya vāsanā ca samīraṇaḥ /	hetu--dvayam tu cittasya vAsanA ca samIraNaH /
   tayor vinaṣṭa ekasmin tau dvāv api vinaśyataḥ // HYP_4.22 //	tayoH vinazwaH ekasmin tO dvO api vinaSyataH // HYc-_4.22 //
   mano yatra vilīyeta pavanas tatra līyate /	manaH yatra vilIyeta pavanaH tatra lIyate /
   pavano līyate yatra manas tatra vilīyate // HYP_4.23 //	pavanaH lIyate yatra manaH tatra vilIyate // HYc-_4.23 //
   dugdhāmbuvat saṃmilitāv ubhau tau	dugDa-ambu-vat saMmilitO uBO tO
   tulya-kriyau mānasa-mārutau hi /	tulya--kriyO mAnasa--mArutO hi /
   yato marut tatra manaḥ-pravṛttir	yatas marut tatra manaH--pravRttiH-
   yato manas tatra marut-pravṛttiḥ // HYP_4.24 //	yatas manaH tatra marut--pravRttiH // HYc-_4.24 //
   tatraika-nāśād aparasya nāśa	tatra-eka-nASAt aparasya nASa
   eka-pravṛtter apara-pravṛttiḥ /	eka--pravRtteH apara--pravRttiH /
   adhvas tayoś cendriya-varga-vṛttiḥ	aDvaH tayoH ca-indriya--varga--vRttiH
   pradhvas tayor mokṣa-padasya siddhiḥ // HYP_4.25 //	praDvaH tayoH mokza-padasya sidDiH // HYc-_4.25 //
   rasasya manasaś caiva cañcalatvaṃ svabhāvataḥ /	rasasya manasaH ca-eva caQcala-tvam svaBAvataH /
   raso baddho mano baddhaṃ kiṃ na siddhyati bhūtale // HYP_4.26 //	rasaH badDaH manaH badDam kim na sidDyati BU-tale // HYc-_4.26 //
   mūrcchito harate vyādhīn mṛto jīvayati svayam /	mUrcCitaH harate vyADIn mRtaH jIvayati svayam /
   baddhaḥ khecaratāṃ dhatte raso vāyuś ca pārvati // HYP_4.27 //	badDaH KecaratAm Datte rasaH vAyuH ca pArvati // HYc-_4.27 //
   manaḥ sthairyaṃ sthiro vāyus tato binduḥ sthiro bhavet /	manaH sTEryam sTiraH vAyuH tatas binduH sTiraH Bavet /
   bindu-sthairyāt sadā sattvaṃ piṇḍa-sthairyaṃ prajāyate // HYP_4.28 //	bindu--sTEryAt sadA sattvam piNxa--sTEryam prajAyate // HYc-_4.28 //
   indriyāṇāṃ mano nātho manonāthas tu mārutaḥ /	indriyANAm manaH nATaH manaH-nATaH tu mArutaH /
   mārutasya layo nāthaḥ sa layo nādam āśritaḥ // HYP_4.29 //	mArutasya layaH nATaH sa layaH nAdam ASritaH // HYc-_4.29 //
   so'yam evāstu mokṣākhyo māstu vāpi matāntare /	saH-ayam eva-astu mokza-AKyaH mA-astu vA-api mata-antare /
   manaḥ-prāṇa-laye kaścid ānandaḥ sampravartate // HYP_4.30 //	manaH--prANa--laye kaScid AnandaH sampravartate // HYc-_4.30 //
   pranaṣṭa-śvāsa-niśvāsaḥ pradhvasta-viṣaya-grahaḥ /	pranazwa--SvAsa--niSvAsaH praDvasta--vizaya-grahaH /
   niśceṣṭo nirvikāraś ca layo jayati yoginām // HYP_4.31 //	niScezwaH nirvikAraH ca layaH jayati yoginAm // HYc-_4.31 //
   ucchinna-sarva-saṅkalpo niḥśeṣāśeṣa-ceṣṭitaḥ /	ucCinna--sarva--saFkalpaH niHSeza-aSeza--cezwitaH /
   svāvagamyo layaḥ ko'pi jāyate vāg-agocaraḥ // HYP_4.32 //	sva-avagamyaH layaH kaH-api jAyate vAc--a-gocaraH // HYc-_4.32 //
   yatra dṛṣṭir layas tatra bhūtendriya-sanātanī /	yatra dRzwiH layaH tatra BUta-indriya--sanAtanI /
   sā śaktir jīva-bhūtānāṃ dve alakṣye layaṃ gate // HYP_4.33 //	sA SaktiH jIva--BUtAnAm dve alakzye layam gate // HYc-_4.33 //
   layo laya iti prāhuḥ kīdṛśaṃ laya-lakṣaṇam /	layaH layaH iti prAhuH kIdRSam laya--lakzaNam /
   apunar-vāsanotthānāl layo viṣaya-vismṛtiḥ // HYP_4.34 //	apunar-vAsanA-utTAnAt layaH vizaya-vismRtiH // HYc-_4.34 //
   veda-śāstra-purāṇāni sāmānya-gaṇikā iva /	veda--SAstra-purANAni sAmAnya--gaNikAH iva /
   ekaiva śāmbhavī mudrā guptā kula-vadhūr iva // HYP_4.35 //	ekA-eva SAmBavI mudrA guptA kula--vaDUH iva // HYc-_4.35 //
   atha śāmbhavī-	aTa SAmBavI-
   antar lakṣyaṃ bahir dṛṣṭir nimeṣonmeṣa-varjitā /	antar lakzyam bahis dRzwiH nimeza-unmeza--varjitAH /
   eṣā sā śāmbhavī mudrā veda-śāstreṣu gopitā // HYP_4.36 //	ezA sA SAmBavI mudrA veda-SAstrezu gopitA // HYc-_4.36 //
   antar lakṣya-vilīna-citta-pavano yogī yadā vartate	antar lakzya--vilIna--citta-pavanaH yogI yadA vartate
   dṛṣṭyā niścala-tārayā bahir adhaḥ paśyann apaśyann api /	dRzwyA niScala--tArayA bahis aDas paSyan apaSyan api /
   mudreyaṃ khalu śāmbhavī bhavati sā labdhā prasādād guroḥ	mudrA-iyam Kalu SAmBavI Bavati sA labDA prasAdAt guroH
   śūnyāśūnya-vilakṣaṇaṃ sphurati tat tattvaṃ padaṃ śāmbhavam // HYP_4.37 //	SUnya-aSUnya--vilakzaNam sPurati tat tattvam padam SAmBavam // HYc-_4.37 //
   śrī-śāmbhavyāś ca khecaryā avasthā-dhāma-bhedataḥ /	SrI--SAmBavyAH ca KecaryAH avasTA-DAma-BedataH /
   bhavec citta-layānandaḥ śūnye cit-sukha-rūpiṇi // HYP_4.38 //	Bavet citta-laya-AnandaH SUnye cit--suKa--rUpiNi // HYc-_4.38 //
   tāre jyotiṣi saṃyojya kiṃcid unnamayed bhruvau /	tAre jyotizi saMyojya kiMcid unnamayet BruvO /
   pūrva-yogaṃ mano yuñjann unmanī-kārakaḥ kṣaṇāt // HYP_4.39 //	pUrva-yogam manaH yuQjan unmanI--kArakaH kzaNAt // HYc-_4.39 //
   kecid āgama-jālena kecin nigama-saṅkulaiḥ /	kecid Agama-jAlena kecid nigama--saFkulEH /
   kecit tarkeṇa muhyanti naiva jānanti tārakam // HYP_4.40 //	kecid tarkeNa muhyanti na-eva jAnanti tArakam // HYc-_4.40 //
   ardhonmīlita-locanaḥ sthira-manā nāsāgra-dattekṣaṇaś	arDa-unmIlita-locanaH sTira-manAH nAsA-agra-datta-IkzaNaH-
   candrārkāv api līnatām upanayan nispanda-bhāvena yaḥ /	candra-arkO api lIna-tAm upanayan nispanda--BAvena yaH /
   jyotī-rūpam aśeṣa-bījam akhilaṃ dedīpyamānaṃ paraṃ	jyotI--rUpam aSeza-bIjam aKilam dedIpyamAnam param
   tattvaṃ tat-padam eti vastu paramaṃ vācyaṃ kim atrādhikam // HYP_4.41 //	tattvam tat-padam eti vastu paramam vAcyam kim atra-aDikam // HYc-_4.41 //
   divā na pūjayel liṅgaṃ rātrau caiva na pūjayet /	divA na pUjayet liFgam rAtrO ca-eva na pUjayet /
   sarvadā pūjayel liṅgaṃ divārātri-nirodhataḥ // HYP_4.42 //	sarvadA pUjayet liFgam divA-rAtri-niroDataH // HYc-_4.42 //
   atha khecarī-	aTa KecarI-
   savya-dakṣiṇa-nāḍī-stho madhye carati mārutaḥ /	savya-dakziNa--nAxI--sTaH maDye carati mArutaH /
   tiṣṭhate khecarī mudrā tasmin sthāne na saṃśayaḥ // HYP_4.43 //	tizWate KecarI mudrA tasmin sTAne na saMSayaH // HYc-_4.43 //
   iḍā-piṅgalayor madhye śūnyaṃ caivānilaṃ graset /	ixA--piFgalayoH maDye SUnyam ca-eva-anilam graset /
   tiṣṭhate khecarī mudrā tatra satyaṃ punaḥ punaḥ // HYP_4.44 //	tizWate KecarI mudrA tatra satyam punar punar // HYc-_4.44 //
   sūrcyācandramasor madhye nirālambāntare punaḥ /	sUrcyA-candramasoH maDye nirAlamba-antare punar /
   saṃsthitā vyoma-cakre yā sā mudrā nāma khecarī // HYP_4.45 //	saMsTitA vyoma-cakre yA sA mudrA nAma KecarI // HYc-_4.45 //
   somād yatroditā dhārā sākṣāt sā śiva-vallabhā /	somAt yatra-uditA DArA sAkzAt sA Siva-vallaBA /
   pūrayed atulāṃ divyāṃ suṣumṇāṃ paścime mukhe // HYP_4.46 //	pUrayet atulAm divyAm suzumNAm paScime muKe // HYc-_4.46 //
   purastāc caiva pūryeta niścitā khecarī bhavet /	purastAt ca-eva pUryeta niScitA KecarI Bavet /
   abhyastā khecarī mudrāpy unmanī samprajāyate // HYP_4.47 //	aByastA KecarI mudrA-api unmanI samprajAyate // HYc-_4.47 //
   bhruvor madhye śiva-sthānaṃ manas tatra vilīyate /	BruvoH maDye Siva-sTAnam manaH tatra vilIyate /
   jñātavyaṃ tat-padaṃ turyaṃ tatra kālo na vidyate // HYP_4.48 //	jQAtavyam tat-padam turyam tatra kAlaH na vidyate // HYc-_4.48 //
   abhyaset khecarīṃ tāvad yāvat syād yoga-nidritaḥ /	aByaset KecarIm tAvat yAvat syAt yoga-nidritaH /
   samprāpta-yoga-nidrasya kālo nāsti kadācana // HYP_4.49 //	samprApta-yoga-nidrasya kAlaH na-asti kadAcana // HYc-_4.49 //
   nirālambaṃ manaḥ kṛtvā na kiṃcid api cintayet /	nirAlambam manaH kRtvA na kiMcid api cintayet /
   sa-bāhyābhyantaraṃ vyomni ghaṭavat tiṣṭhati dhruvam // HYP_4.50 //	sa-bAhya-aByantaram vyomni Gawa-vat tizWati Druvam // HYc-_4.50 //
   bāhya-vāyur yathā līnas tathā madhyo na saṃśayaḥ /	bAhya-vAyuH yaTA lInaH taTA maDyaH na saMSayaH /
   sva-sthāne sthiratām eti pavano manasā saha // HYP_4.51 //	sva--sTAne sTira-tAm eti pavanaH manasA saha // HYc-_4.51 //
   evam abhyasyatas tasya vāyu-mārge divāniśam /	evam aByasyataH tasya vAyu--mArge divAniSam /
   abhyāsāj jīryate vāyur manas tatraiva līyate // HYP_4.52 //	aByAsAt jIryate vAyuH manaH tatra-eva lIyate // HYc-_4.52 //
   amṛtaiḥ plāvayed deham āpāda-tala-mastakam /	amRtEH plAvayet deham ApAda-tala--mastakam /
   siddhyaty eva mahā-kāyo mahā-bala-parākramaḥ // HYP_4.53 //	sidDyati eva mahA--kAyaH mahA-bala--parAkramaH // HYc-_4.53 //
   śakti-madhye manaḥ kṛtvā śaktiṃ mānasa-madhyagām /	Sakti-maDye manaH kRtvA Saktim mAnasa--maDya-gAm /
   manasā mana ālokya dhārayet paramaṃ padam // HYP_4.54 //	manasA manaH Alokya DArayet paramam padam // HYc-_4.54 //
   kha-madhye kuru cātmānam ātma-madhye ca khaṃ kuru /	Ka-maDye kuru ca-AtmAnam Atma--maDye ca Kam kuru /
   sarvaṃ ca kha-mayaṃ kṛtvā na kiṃcid api cintayet // HYP_4.55 //	sarvam ca Ka-mayam kRtvA na kiMcid api cintayet // HYc-_4.55 //
   antaḥ śūnyo bahiḥ śūnyaḥ śūnyaḥ kumbha ivāmbare /	antar SUnyaH bahis SUnyaH SUnyaH kumBaH iva-ambare /
   antaḥ pūrṇo bahiḥ pūrṇaḥ pūrṇaḥ kumbha ivārṇave // HYP_4.56 //	antar pUrNaH bahis pUrNaH pUrNaH kumBaH iva-arNave // HYc-_4.56 //
   bāhya-cintā na kartavyā tathaivāntara-cintanam /	bAhya--cintA na kartavyA taTA-eva-antara--cintanam /
   sarva-cintāṃ parityajya na kiṃcid api cintayet // HYP_4.57 //	sarva-cintAm parityajya na kiMcid api cintayet // HYc-_4.57 //
   saṅkalpa-mātra-kalanaiva jagat samagraṃ	saFkalpa--mAtra--kalanA-eva jagat samagram
   saṅkalpa-mātra-kalanaiva mano-vilāsaḥ /	saFkalpa--mAtra--kalanA-eva mano-vilAsaH /
   saṅkalpa-mātra-matim utsṛja nirvikalpam	saFkalpa--mAtra-matim utsRja nirvikalpam
   āśritya niścayam avāpnuhi rāma śāntim // HYP_4.58 //	ASritya niScayam avApnuhi rAma SAntim // HYc-_4.58 //
   karpūram anale yadvat saindhavaṃ salile yathā /	karpUram anale yadvat sEnDavam salile yaTA /
   tathā sandhīyamānaṃ ca manas tattve vilīyate // HYP_4.59 //	taTA sanDIyamAnam ca manaH tattve vilIyate // HYc-_4.59 //
   jñeyaṃ sarvaṃ pratītaṃ ca jñānaṃ ca mana ucyate /	jQeyam sarvam pratItam ca jQAnam ca manaH ucyate /
   jñānaṃ jñeyaṃ samaṃ naṣṭaṃ nānyaḥ panthā dvitīyakaḥ // HYP_4.60 //	jQAnam jQeyam samam nazwam na-anyaH panTAH dvitIyakaH // HYc-_4.60 //
   mano-dṛśyam idaṃ sarvaṃ yat kiṃcit sa-carācaram /	mano-dRSyam idam sarvam yat kiMcid sa-carAcaram /
   manaso hy unmanī-bhāvād dvaitaṃ naivolabhyate // HYP_4.61 //	manasaH hi unmanI--BAvAt dvEtam na-eva-ulaByate // HYc-_4.61 //
   jñeya-vastu-parityāgād vilayaṃ yāti mānasam /	jQeya--vastu--parityAgAt vilayam yAti mAnasam /
   manaso vilaye jāte kaivalyam avaśiṣyate // HYP_4.62 //	manasaH vilaye jAte kEvalyam avaSizyate // HYc-_4.62 //
   evaṃ nānā-vidhopāyāḥ samyak svānubhavānvitāḥ /	evam nAnA--viDa-upAyAH samyak sva-anuBava-anvitAH /
   samādhi-mārgāḥ kathitāḥ pūrvācāryair mahātmabhiḥ // HYP_4.63 //	samADi--mArgAH kaTitAH pUrva-AcAryEH mahAtmaBiH // HYc-_4.63 //
   suṣumṇāyai kuṇḍalinyai sudhāyai candra-janmane /	suzumNAyE kuNxalinyE suDAyE candra--janmane /
   manonmanyai namas tubhyaṃ mahā-śaktyai cid-ātmane // HYP_4.64 //	manonmanyE namaH tuByam mahA--SaktyE cit--A-Atmane // HYc-_4.64 //
   aśakya-tattva-bodhānāṃ mūḍhānām api saṃmatam /	aSakya--tattva--boDAnAm mUXAnAm api saMmatam /
   proktaṃ gorakṣa-nāthena nādopāsanam ucyate // HYP_4.65 //	proktam gorakza-nATena nAda-upAsanam ucyate // HYc-_4.65 //
   śrī-ādināthena sa-pāda-koṭi-	SrI-Adi-nATena sa-pAda--kowi-
   laya-prakārāḥ kathitā jayanti /	laya--prakArAH kaTitAH jayanti /
   nādānusandhānakam ekam eva	nAda-anusanDAnakam ekam eva
   manyāmahe mukhyatamaṃ layānām // HYP_4.66 //	manyAmahe muKyatamam layAnAm // HYc-_4.66 //
   muktāsane sthito yogī mudrāṃ sandhāya śāmbhavīm /	mukta-Asane sTitaH yogI mudrAm sanDAya SAmBavIm /
   śṛṇuyād dakṣiṇe karṇe nādam antāstham ekadhīḥ // HYP_4.67 //	SRNuyAt dakziNe karNe nAdam antAsTam eka-DIH // HYc-_4.67 //
   śravaṇa-puṭa-nayana-yugala-	SravaNa--puwa--naya-na--yugala-
   ghrāṇa-mukhānāṃ nirodhanaṃ kāryam /	GrANa--muKAnAm niroDanam kAryam /
   śuddha-suṣumṇā-saraṇau	SudDa--suzumNA--saraNO
   sphuṭam amalaḥ śrūyate nādaḥ // HYP_4.68 //	sPuwam amalaH SrUyate nAdaH // HYc-_4.68 //
   ārambhaś ca ghaṭaś caiva tathā paricayo'pi ca /	AramBaH ca GawaH ca-eva taTA paricayaH-api ca /
   niṣpattiḥ sarva-yogeṣu syād avasthā-catuṣṭayam // HYP_4.69 //	nizpattiH sarva--yogezu syAt avasTA--catuzwayam // HYc-_4.69 //
   atha ārambhāvasthā-	aTa AramBa-avasTA-
   brahma-granther bhaved bhedo hy ānandaḥ śūnya-sambhavaḥ /	brahma-granTeH Bavet BedaH hi AnandaH SUnya--samBavaH /
   vicitraḥ kvaṇako dehe'nāhataḥ śrūyate dhvaniḥ // HYP_4.70 //	vicitraH kvaNakaH dehe-anAhataH SrUyate DvaniH // HYc-_4.70 //
   divya-dehaś ca tejasvī divya-gandhas tvarogavān /	divya-dehaH ca tejasvI divya-ganDaH tu-arogavAn /
   sampūrṇa-hṛdayaḥ śūnya ārambhe yogavān bhavet // HYP_4.71 //	sampUrNa--hRdayaH SUnyaH AramBe yogavAn Bavet // HYc-_4.71 //
   atha ghaṭāvasthā-	aTa Gawa-avasTA-
   dvitīyāyāṃ ghaṭīkṛtya vāyur bhavati madhyagaḥ /	dvitIyAyAm GawIkRtya vAyuH Bavati maDya-gaH /
   dṛḍhāsano bhaved yogī jñānī deva-samas tadā // HYP_4.72 //	dRXa-AsanaH Bavet yogI jQAnI deva-samaH tadA // HYc-_4.72 //
   viṣṇu-granthes tato bhedāt paramānanda-sūcakaḥ /	vizNu-granTeH tatas BedAt parama-Ananda-sUcakaH /
   atiśūnye vimardaś ca bherī-śabdas tadā bhavet // HYP_4.73 //	ati-SUnye vimardaH ca BerI--SabdaH tadA Bavet // HYc-_4.73 //
   atha paricayāvasthā-	aTa paricaya-avasTA-
   tṛtīyāyāṃ tu vijñeyo vihāyo mardala-dhvaniḥ /	tRtIyAyAm tu vijQeyaH vihAyaH mardala-DvaniH /
   mahā-śūnyaṃ tadā yāti sarva-siddhi-samāśrayam // HYP_4.74 //	mahA--SUnyam tadA yAti sarva--sidDi--samASrayam // HYc-_4.74 //
   cittānandaṃ tadā jitvā sahajānanda-sambhavaḥ /	citta-Anandam tadA jitvA sahaja-Ananda--samBavaH /
   doṣa-duḥkha-jarā-vyādhi-kṣudhā-nidrā-vivarjitaḥ // HYP_4.75 //	doza--duHKa--jarA--vyADi--kzuDA--nidrA--vivarjitaH // HYc-_4.75 //
   atha niṣpatty-avasthā-	aTa nizpatti--avasTA-
   rudra-granthiṃ yadā bhittvā śarva-pīṭha-gato'nilaḥ /	rudra-granTim yadA BittvA Sarva--pIWa--gataH-anilaH /
   niṣpattau vaiṇavaḥ śabdaḥ kvaṇad-vīṇā-kvaṇo bhavet // HYP_4.76 //	nizpattO vENavaH SabdaH kvaNad-vINA---kvaNaH Bavet // HYc-_4.76 //
   ekībhūtaṃ tadā cittaṃ rāja-yogābhidhānakam /	ekIBUtam tadA cittam rAja--yoga-aBiDAnakam /
   sṛṣṭi-saṃhāra-kartāsau yogīśvara-samo bhavet // HYP_4.77 //	sRzwi--saMhAra--kartA-asO yogi-ISvara--samaH Bavet // HYc-_4.77 //
   astu vā māstu vā muktir atraivākhaṇḍitaṃ sukham /	astu vA mA-astu vA muktiH atra-eva-aKaNxitam suKam /
   layodbhavam idaṃ saukhyaṃ rāja-yogād avāpyate // HYP_4.78 //	laya-udBavam idam sOKyam rAja--yogAt avApyate // HYc-_4.78 //
   rāja-yogam ajānantaḥ kevalaṃ haṭha-karmiṇaḥ /	rAja--yogam ajAnantaH kevalam haWa-karmiNaH /
   etān abhyāsino manye prayāsa-phala-varjitān // HYP_4.79 //	etAn aByAsinaH manye prayAsa--Pala---varjitAn // HYc-_4.79 //
   unmany-avāptaye śīghraṃ bhrū-dhyānaṃ mama saṃmatam /	unmanI--avAptaye SIGram BrU-DyAnam mama saMmatam /
   rāja-yoga-padaṃ prāptuṃ sukhopāyo'lpa-cetasām /	rAja--yoga-padam prAptum suKa-upAyaH-alpa--cetasAm /
   sadyaḥ pratyaya-sandhāyī jāyate nādajo layaḥ // HYP_4.80 //	sadyas pratyaya--sanDAyI jAyate nAda-jaH layaH // HYc-_4.80 //
   nādānusandhāna-samādhi-bhājāṃ	nAda-anusanDAna--samADi--BAjAm
   yogīśvarāṇāṃ hṛdi vardhamānam /	yogi-ISvarANAm hRdi varDamAnam /
   ānandam ekaṃ vacasām agamyaṃ	Anandam ekam vacasAm agamyam
   jānāti taṃ śrī-gurunātha ekaḥ // HYP_4.81 //	jAnAti tam SrI---guru-nATaH ekaH // HYc-_4.81 //
   karṇau pidhāya hastābhyāṃ yaḥ śṛṇoti dhvaniṃ muniḥ /	karNO piDAya hastAByAm yaH SRNoti Dvanim muniH /
   tatra cittaṃ sthirīkuryād yāvat sthira-padaṃ vrajet // HYP_4.82 //	tatra cittam sTirIkuryAt yAvat sTira-padam vrajet // HYc-_4.82 //
   abhyasyamāno nādo'yaṃ bāhyam āvṛṇute dhvanim /	aByasyamAnaH nAdaH-ayam bAhyam AvRNute Dvanim /
   pakṣād vikṣepam akhilaṃ jitvā yogī sukhī bhavet // HYP_4.83 //	pakzAt vikzepam aKilam jitvA yogI suKI Bavet // HYc-_4.83 //
   śrūyate prathamābhyāse nādo nānā-vidho mahān /	SrUyate praTama-aByAse nAdaH nAnA--viDaH mahAn /
   tato'bhyāse vardhamāne śrūyate sūkṣma-sūkṣmakaḥ // HYP_4.84 //	tatas-aByAse varDamAne SrUyate sUkzma--sUkzmakaH // HYc-_4.84 //
   ādau jaladhi-jīmūta-bherī-jharjhara-sambhavāḥ /	AdO jalaDi--jImUta--BerI-JarJara--samBavAH /
   madhye mardala-śaṅkhotthā ghaṇṭā-kāhalajās tathā // HYP_4.85 //	maDye mardala--SaFKa-utTAH GaNwA-kAhala-jAH taTA // HYc-_4.85 //
   ante tu kiṅkiṇī-vaṃśa-vīṇā-bhramara-niḥsvanāḥ /	ante tu kiFkiNI--vaMSa--vINA-Bramara--niHsvanAH /
   iti nānāvidhā nādāḥ śrūyante deha-madhyagāḥ // HYP_4.86 //	iti nAnAviDAH nAdAH SrUyante deha--maDya-gAH // HYc-_4.86 //
   mahati śrūyamāṇe'pi megha-bhery-ādike dhvanau /	mahati SrUyamANe-api meGa-Bery-a-Adike DvanO /
   tatra sūkṣmāt sūkṣmataraṃ nādam eva parāmṛśet // HYP_4.87 //	tatra sUkzmAt sUkzmataram nAdam eva parAmRSet // HYc-_4.87 //
   ghanam utsṛjya vā sūkṣme sūkṣmam utsṛjya vā ghane /	Ganam utsRjya vA sUkzme sUkzmam utsRjya vA Gane /
   ramamāṇam api kṣiptaṃ mano nānyatra cālayet // HYP_4.88 //	ramamANam api kziptam manaH na-anyatra cAlayet // HYc-_4.88 //
   yatra kutrāpi vā nāde lagati prathamaṃ manaḥ /	yatra kutra-api vA nAde lagati praTamam manaH /
   tatraiva susthirībhūya tena sārdhaṃ vilīyate // HYP_4.89 //	tatra-eva susTirIBUya tena sArDam vilIyate // HYc-_4.89 //
   makarandaṃ piban bhṛṅgī gandhaṃ nāpekṣate yathā /	makarandam piban BRFgI ganDam na-apekzate yaTA /
   nādāsaktaṃ tathā cittaṃ viṣayān nahi kāṅkṣate // HYP_4.90 //	nAda-Asaktam taTA cittam vizayAn nahi kAFkzate // HYc-_4.90 //
   mano-matta-gajendrasya viṣayodyāna-cāriṇaḥ /	mano-mad-ta--gaja-indrasya vizaya-udyAna--cAriNaH /
   samartho'yaṃ niyamane nināda-niśitāṅkuśaḥ // HYP_4.91 //	samarTaH-ayam niyamane ninAda--niSitAFkuSaH // HYc-_4.91 //
   baddhaṃ tu nāda-bandhena manaḥ santyakta-cāpalam /	badDam tu nAda--banDena manaH santyakta--cApalam /
   prayāti sutarāṃ sthairyaṃ chinna-pakṣaḥ khago yathā // HYP_4.92 //	prayAti sutarAm sTEryam Cinna-pakzaH KagaH yaTA // HYc-_4.92 //
   sarva-cintāṃ parityajya sāvadhānena cetasā /	sarva-cintAm parityajya sa-avaDAnena cetasA /
   nāda evānusandheyo yoga-sāmrājyam icchatā // HYP_4.93 //	nAdaH eva-anusanDeyaH yoga--sAmrAjyam icCatA // HYc-_4.93 //
   nādo'ntaraṅga-sāraṅga-bandhane vāgurāyate /	nAdaH-antaraFga--sAraFga--banDane vAgurAyate /
   antaraṅga-kuraṅgasya vadhe vyādhāyate'pi ca // HYP_4.94 //	antaraFga-kuraFgasya vaDe vyADAyate-api ca // HYc-_4.94 //
   antaraṅgasya yamino vājinaḥ parighāyate /	antaraFgasya yaminaH vAjinaH pariGAyate /
   nādopāsti-rato nityam avadhāryā hi yoginā // HYP_4.95 //	nAda-upAsti--rataH nityam avaDAryA hi yoginA // HYc-_4.95 //
   baddhaṃ vimukta-cāñcalyaṃ nāda-gandhaka-jāraṇāt /	badDam vimukta--cAQcalyam nAda--ganDaka-jAraNAt /
   manaḥ-pāradam āpnoti nirālambākhya-khe'ṭanam // HYP_4.96 //	manaH--pAradam Apnoti nirAlamba-AKya--Ke-awanam // HYc-_4.96 //
   nāda-śravaṇataḥ kṣipram antaraṅga-bhujaṅgamam /	nAda--SravaNataH kzipram antaraFga-BujaFgamam /
   vismṛtaya sarvam ekāgraḥ kutracin nahi dhāvati // HYP_4.97 //	vismRtaya sarvam ekAgraH kutracid na-hi DAvati // HYc-_4.97 //
   kāṣṭhe pravartito vahniḥ kāṣṭhena saha śāmyati /	kAzWe pravartitaH vahniH kAzWena saha SAmyati /
   nāde pravartitaṃ cittaṃ nādena saha līyate // HYP_4.98 //	nAde pravartitam cittam nAdena saha lIyate // HYc-_4.98 //
   ghaṇṭādināda-sakta-stabdhāntaḥ-karaṇa-hariṇasya /	GaNwA-Adi-nA-da--sakta--stabDa-antaH--karaNa-hariNasya /
   praharaṇam api sukaraṃ syāc chara-sandhāna-pravīṇaś cet // HYP_4.99 //	praharaNam api sukaram syAt Sara--sanDAna--pravINaH ced // HYc-_4.99 //
   anāhatasya śabdasya dhvanir ya upalabhyate /	anAhatasya Sabdasya DvaniH yaH upalaByate /
   dhvaner antargataṃ jñeyaṃ jñeyasyāntargataṃ manaḥ /	DvaneH antargatam jQeyam jQeyasya-antargatam manaH /
   manas tatra layaṃ yāti tad viṣṇoḥ paramaṃ padam // HYP_4.100 //	manaH tatra layam yAti tat vizNoH paramam padam // HYc-_4.100 //
   tāvad ākāśa-saṅkalpo yāvac chabdaḥ pravartate /	tAvat AkASa--saFkalpaH yAvat SabdaH pravartate /
   niḥśabdaṃ tat-paraṃ brahma paramāteti gīyate // HYP_4.101 //	niHSabdam tat--param brahma paramAtA-iti gIyate // HYc-_4.101 //
   yat kiṃcin nāda-rūpeṇa śrūyate śaktir eva sā /	yat kiMcid nAda--rUpeNa SrUyate SaktiH eva sA /
   yas tattvānto nirākāraḥ sa eva parameśvaraḥ // HYP_4.102 //	yaH tattva-antaH nirAkAraH saH eva parameSvaraH // HYc-_4.102 //
   iti nādānusandhānam	iti nAda-anusanDAnam
   sarve haṭha-layopāyā rājayogasya siddhaye /	sarve haWa-laya-upAyAH rAjayogasya sidDaye /
   rāja-yoga-samārūḍhaḥ puruṣaḥ kāla-vañcakaḥ // HYP_4.103 //	rAja--yoga--samArUXaH puruzaH kAla-vaQcakaH // HYc-_4.103 //
   tattvaṃ bījaṃ haṭhaḥ kṣetram audāsīnyaṃ jalaṃ tribhiḥ /	tattvam bIjam haWaH kzetram OdAsInyam jalam triBiH /
   unmanī kalpa-latikā sadya eva pravartate // HYP_4.104 //	unmanI kalpa--latikA sadyas eva pravartate // HYc-_4.104 //
   sadā nādānusandhānāt kṣīyante pāpa-saṃcayāḥ /	sadA nAda-anusanDAnAt kzIyante pApa--saMcayAH /
   nirañjane vilīyete niścitaṃ citta-mārutau // HYP_4.105 //	niraQjane vilIyete niScitam citta--mArutO // HYc-_4.105 //
   śaṅkha-dundhubhi-nādaṃ ca na śṛṇoti kadācana /	SaFKa--dunDuBiH-nAdam ca na SRNoti kadAcana /
   kāṣṭhavaj jāyate deha unmanyāvasthayā dhruvam // HYP_4.106 //	kAzWa-vat jAyate dehaH unmanyA-avasTayA Druvam // HYc-_4.106 //
   sarvāvasthā-vinirmuktaḥ sarva-cintā-vivarjitaḥ /	sarva-avasTA--vinirmuktaH sarva-cintA--vivarjitaH /
   mṛtavat tiṣṭhate yogī sa mukto nātra saṃśayaḥ // HYP_4.107 //	mRta-vat tizWate yogI sa muktaH na-atra saMSayaH // HYc-_4.107 //
   khādyate na ca kālena bādhyate na ca karmaṇā /	KAdyate na ca kAlena bADyate na ca karmaNA /
   sādhyate na sa kenāpi yogī yuktaḥ samādhinā // HYP_4.108 //	sADyate na sa kena-api yogI yuktaH samADinA // HYc-_4.108 //
   na gandhaṃ na rasaṃ rūpaṃ na ca sparśaṃ na niḥsvanam /	na ganDam na rasam rUpam na ca sparSam na niHsvanam /
   nātmānaṃ na paraṃ vetti yogī yuktaḥ samādhinā // HYP_4.109 //	na-AtmAnam na param vetti yogI yuktaH samADinA // HYc-_4.109 //
   cittaṃ na suptaṃ nojāgrat smṛti-vismṛti-varjitam /	cittam na suptam nojAgrat smRti-vismRti--varjitam /
   na cāstam eti nodeti yasyāsau mukta eva saḥ // HYP_4.110 //	na ca-astam eti na-udeti yasya-asO muktaH eva saH // HYc-_4.110 //
   na vijānāti śītoṣṇaṃ na duḥkhaṃ na sukhaṃ tathā /	na vijAnAti SIta-uzNam na duHKam na suKam taTA /
   na mānaṃ nopamānaṃ ca yogī yuktaḥ samādhinā // HYP_4.111 //	na mAnam na-upamAnam ca yogI yuktaH samADinA // HYc-_4.111 //
   svastho jāgrad avasthāyāṃ suptavad yo'vatiṣṭhate /	svasTaH jAgrat avasTAyAm supta-vat yaH-avatizWate /
   niḥśvāsocchvāsa-hīnaś ca niścitaṃ mukta eva saḥ // HYP_4.112 //	niHSvAsa-ucCvAsa--hInaH ca niScitam muktaH eva saH // HYc-_4.112 //
   avadhyaḥ sarva-śastrāṇām aśakyaḥ sarva-dehinām /	avaDyaH sarva--SastrANAm aSakyaH sarva-dehinAm /
   agrāhyo mantra-yantrāṇāṃ yogī yuktaḥ samādhinā // HYP_4.113 //	agrAhyaH mantra-yantrANAm yogI yuktaH samADinA // HYc-_4.113 //
   yāvan naiva praviśati caran māruto madhya-mārge	yAvat na-eva praviSati caran mArutaH maDya--mArge
   yāvad vidur na bhavati dṛḍhaḥ prāṇa-vāta-prabandhāt /	yAvat viduH na Bavati dRXaH prANa--vAta--prabanDAt /
   yāvad dhyāne sahaja-sadṛśaṃ jāyate naiva tattvaṃ	yAvat DyAne sahaja--sadRSam jAyate na-eva tattvam
   tāvaj jñānaṃ vadati tad idaṃ dambha-mithyā-pralāpaḥ // HYP_4.114 //	tAvat jQAnam vadati tat idam damBa-miTyA-pralApaH // HYc-_4.114 //
   iti haṭha-yoga-pradīpikāyāṃ samādhi-lakṣaṇaṃ nāma	iti haWa-yoga-pradIpikAyAm samADi-lakzaNam nAma
   caturthopadeśaḥ /	caturTa-upadeSaH /
