   (Vv 216)	(Vu 216)
   || namo buddhaya |	|| namaH budDayaH |
   sarveṣāṃ bhāvānāṃ sarvatra na vidyate svabhāvaś cet /	sarvezAm BAvAnAm sarvatra na vidyate svaBAvaH ced /
   tvadvacanam asvabhāvaṃ na nivartayitum svabhāvam alaṃ // NagVv_1 //	tvad-vacanam asvaBAvam na nivartayitum svaBAvam alam // NagVu-_1 //
   yadi sarveṣāṃ bhāvānāṃ hetau pratyayeṣu ca hetupratyayasāmagrāñ ca pṛthak	yadi sarvezAm BAvAnAm hetO pratyayezu ca hetu-pratyaya-sAmagrAn ca pRTak-
   ca yatra sarvatra svabhāvo na vidyata iti kṛtvā śūnyāḥ sarvabhāvā iti | na	ca yatra sarvatra svaBAvaH na vidyate iti kRtvA SUnyAH sarva-BAvAH iti | na
   hi bije hetubhūte 'ṅkuro sti | na pṛthivyaptejovāyvādinām ekekasmin	hi bije hetu-BUte aFkuraH sti | na pRTivI-ap-tejaH-vAyu-AdinAm ekekasmin
   pratyayasaṃjñite | na pratyayeṣu samagreṣu na hetupratyayeṣu samagreṣu na	pratyaya-saMjQite | na pratyayezu samagrezu na hetu-pratyayezu samagrezu na
   hetupratyayasāmagrāṃ na hetupratyayavinirmuktaḥ pṛthag eva vā | yasmād	hetu-pratyaya-sAmagrAm na hetu-pratyaya-vinirmuktaH pRTak eva vA | yasmAt-
   atra svabhāvo nāsti tasmān niḥsvabhāvo 'ṅkuraḥ | yasmān niḥsvabhāvaḥ	atra svaBAvaH na-asti tasmAt niHsvaBAvaH aFkuraH | yasmAt niHsvaBAvaH
   tasmāt śūnyaḥ | yathā cāyam aṅkuro niḥsvabhāvo niḥsvabhāvāc ca śūnyaḥ	tasmAt SUnyaH | yaTA ca-ayam aFkuraH niHsvaBAvaH niHsvaBAvAt ca SUnyaH
   tathā sarvabhāvā niḥsvabhāvatvāc chūnya iti |	taTA sarva-BAvAH niHsvaBAva-tvAt SUnyaH iti |
   (Vv 218)	(Vu 218)
   atra vayaṃ brūmaḥ | yady evaṃ tavāpi vacanaṃ yady etac chūnyāḥ sarvabhāvā	atra vayam brUmaH | yadi evam tava-api vacanam yadi etat SUnyAH sarva-BAvA
   iti tad api śūnyaṃ | kiṃ kāraṇaṃ tad api hetau nāsti | mahābhūteṣu	iti tat api SUnyam | kim kAraNam tat api hetO na-asti | mahABUtezu
   saṃprayukteṣu viprayukteṣu vā pratyayeṣu nāsti |	saMprayuktezu viprayuktezu vA pratyayezu na-asti |
   uraḥkaṇthoṣṭhajihvādantamūlatālunāsikāmūrdhaprabhṛtiṣu yan	uraH-kaNTa-uzWa-jihvA-danta-mUla-tAlu-nAsikA-mUrDa-praBRtizu yat-
   naivobhayasāmagryām asti | hetupratyayasamagrīvinirmuktaṃ pṛthag eva vā	na-eva-uBaya-sAmagryAm asti | hetu-pratyaya-samagrI-vi-nirmuktam pRTak eva vA
   nāsti | yasmād atra sarvatra nāsti | tasmān niḥsvabhāvaṃ | yasmān	na-asti | yasmAt atra sarvatra na-asti | tasmAt niHsvaBAvam | yasmAn
   niḥsvabhāvaṃ | tasmāc chūnyaṃ | tasmād anena sarvabhāvasvabhāvavyavartanam	niHsvaBAvam | tasmAt SUnyam | tasmAt anena sarva-BAva-svaBAva-vyavartanam
   aśakyaṃ kartuṃ | kiṃ kāraṇaṃn | na hy asadagninā dagdhaṃ | nāpy asatā	aSakyam kartum | kim kAraNan | na hi asat-agninA dagDam | na-api asatA
   śāstreṇa śakyaṃ chettuṃ | nāsatībhir atbhiḥ śakyaṃ kledayitum evam asattā	SAstreNa Sakyam Cettum | nAsatIBiH atBiH Sakyam kledayitum evam asattA
   vacanena śakyaḥ sarvabhāvasvabhāvapratiṣedhaḥ kartuṃ na śakyaḥ	vacanena SakyaH sarva-BAva-svaBAva-pratizeDaH kartum na SakyaH
   sarvabhāvasvabhāvo nivartayituṃ | tatra yad uktaṃ sarvabhāvasvabhāvaḥ	sarva-BAva-svaBAvaH nivartayitum | tatra yat uktam sarva-BAva-svaBAvaH
   pratiṣidhaḥ sarvatra bhāvasvabhāvo vinivartata iti | tan na ||	pratiziDaH sarvatra BAva-svaBAvaH vinivartate iti | tat na ||
   (Vv 220)	(Vu 220)
   atha sasvabhāvam etad vākyaṃ pūrvā hata pratijñā te /	aTa sa-svaBAvam etat vAkyam pUrvA hata pratijQA te /
   vaiṣamikatvaṃ tasmin viśeṣahetuś ca vaktavyaḥ // NagVv_2 //	vEzamika-tvam tasmin viSeza-hetuH ca vaktavyaH // NagVu-_2 //
   athāpi manyase mā bhūd eṣa doṣa iti sasvabhāvam etad vākyaṃ |	aTa-api manyase mA BUt eza dozaH iti sa-svaBAvam etat vAkyam |
   sasvabhāvatvāc cāśūnyaṃ | tasmād anena sarvabhāvasvabhāvaḥ pratiṣiddhaḥ	sa-svaBAva-tvAt ca-aSUnyam | tasmAt anena sarva-BAva-svaBAvaH pratizidDaH
   sarvabhāvasvabhāvo vinivarta iti ||	sarva-BAva-svaBAvaH vinivarte iti ||
   atra brūmaḥ | yā hi te pratijñā śūnyāḥ svabhāvā iti | hatā śā || kiñcānyat	atra brUmaH | yAH hi te pratijQA SUnyAH svaBAvAH iti | hatA SA || kiQca-anyat
   sarvabhāvāntargatañ ca tadvacanam | kasmāt sarvabhāveṣu tvadvacanam	sarva-BAva-antargatan ca tat-vacanam | kasmAt sarva-BAvezu tvad-vacanam
   aśūnyaṃ yenāśūnyatvāt sarvabhāvasvabhāvaḥ pratiṣiddhaḥ || evaṃ ṣaṭkoṭiko	aSUnyam yena-aSUnya-tvAt sarva-BAva-svaBAvaH pratizidDaH || evam zaz-kowikaH-
   vādaḥ prasaktaḥ | sa punaḥ katham iti |	vAdaH prasaktaH | sa punar kaTam iti |
   hanta cet punaḥ śūnyāḥ sarvahhāvās tena tvadvacanaṃ śūnyam	hanta ced punar SUnyAH sarva-hhAvAH tena tvad-vacanam SUnyam
   sarvabhāvāntargatatvāt tvadvacanasya | tena śūnyena pratiṣedhānupapattiḥ |	sarva-BAva-antargata-tvAt tvad-vacanasya | tena SUnyena pratizeDa-anupapattiH |
   tatra yaḥ pratiṣedhaḥ śūnyāḥ sarvabhāva iti anupapannaḥ | 1 | upapannaś	tatra yaH pratizeDaH SUnyAH sarva-BAvaH iti anupapannaH | 1 | upapannaH-
   cet punaḥ śūnyāḥ sarvabhāvā iti pratiṣedhas tena tvadvacanaśūnyatvād anena	ced punar SUnyAH sarva-BAvAH iti pratizeDaH tena tvad-vacana-SUnya-tvAt anena
   pratiṣedho anupapannaḥ | 2 | atha śūnyāḥ sarvabhāvās tvadvacanañ cāśūnyaḥ	pratizeDaH anupapannaH | 2 | aTa SUnyAH sarva-BAvAH tvad-vacanan ca-aSUnyaH
   yena pratiṣedhas tena tvadvacanaṃ sarvatrāsaṃgṛhītaṃ | (Vv 222) tatra	yena pratizeDaH tena tvad-vacanam sarvatra-asaMgRhItam | (Vu 222) tatra
   dṛṣṭāntavirodhaḥ | 3 | sarvatra cet punaḥ gṛhītaṃ tvadvacanaṃ sarvabhāvāś	dRzwAnta-viroDaH | 3 | sarvatra ced punar gRhItam tvad-vacanam sarva-BAvAS
   ca śūnyāḥ | tena tad api śūnyaṃ śūnyatvād anena nāsti pratiṣedhaḥ | 4 |	ca SUnyAH | tena tat api SUnyam SUnya-tvAt anena na-asti pratizeDaH | 4 |
   atha śūnyam asti vānena pratiṣedhaḥ śūnyaḥ sarvabhāvā iti tena śūnyāpi	aTa SUnyam asti vA-anena pratizeDaH SUnyaH sarva-BAvAH iti tena SUnyA-api
   sarvabhāvāḥ kāryakriyāsamarthā samarthabhaveyuḥ | na caitad iṣṭaṃ | 5 |	sarva-BAvAH kArya-kriyA-samarTA samarTa-BaveyuH | na ca-etat izwam | 5 |
   atha śūnyāḥ sarvabhāvāḥ na ca kāryaṃ kriyāsamarthaṃ bhavaṃti mā bhūt	aTa SUnyAH sarva-BAvAH na ca kAryam kriyA-samarTam BavaMti mA BUt-
   dṛṣṭāntavirodha iti kṛtvā śūnyena tvadvacanena sarvabhāvāsvabhāvo	dRzwAnta-viroDaH iti kRtvA SUnyena tvad-vacanena sarva-BAva-asvaBAvaH-
   pratiṣedho nopapanna iti | 6 |	pratizeDaH na-upapannaH iti | 6 |
   kiñcānyat | evaṃ tadastitvāt vaiṣamikatvaprasaṅgaḥ | kiñcit śūnyaṃ kiñcid	kiQca-anyat | evam tat-astitvAt vEzamika-tva-prasaFgaH | kiQcid SUnyam kiQcid-
   aśūnyam iti | tasmiṃś ca vaisamikatve viśeṣahetur vaktavyaḥ | yena hi	aSUnyam iti | tasmin ca vEsamika-tve viSeza-hetuH vaktavyaH | yena hi
   viśeṣahetunā kiñcit śūnyaṃ kiñcid aśūnyaṃ syāt | sa ca nopadiṣṭo hetuḥ |	viSeza-hetunA kiQcid SUnyam kiQcid aSUnyam syAt | sa ca na-upadizwaH hetuH |
   tatra yad uktaṃ śūnyāḥ sarvabhāvā iti tan na ||	tatra yat uktam SUnyAH sarva-BAvAH iti tat na ||
   (Vv 224)	(Vu 224)
   kiñcānyat	kiQca-anyat
   mā śabdavad ity etat syāt te buddhir na caitad upapannam /	mA Sabda-vat iti etat syAt te budDiH na ca-etat upapannam /
   śabdenātra satā bhaviṣyato vāraṇaṃ tasya // NagVv_3 //	Sabdena-atra satA BavizyataH vAraNam tasya // NagVu-_3 //
   syāt te buddhiḥ yathā nāma kaścit brūyāt mā śabdaṃ kārṣīr mā śabdaṃ kārṣīr	syAt te budDiH yaTA nAma kaScid brUyAt mA Sabdam kArzIH mA Sabdam kArzIH-
   iti | tena ca śabdena vyāvartanaṃ kriyate | evam eva śūnyāḥ sarvabhāvā iti	iti | tena ca Sabdena vyAvartanam kriyate | evam eva SUnyAH sarva-BAvAH iti
   | śūnyena vacanena sarvatā sarvabhāvasvabhāvavyāvartanaṃ kriyata iti |	| SUnyena vacanena sarvatA sarva-BAva-svaBAva-vyAvartanam kriyate iti |
   atra vayaṃ brūmaḥ | etad apy anupapannaṃ kiṃ kāraṇaṃ | satā hy atra	atra vayam brUmaH | etat api anupapannam kim kAraNam | satA hi atra
   śabdena hy atra bhaviṣyataḥ śabdasya pratiṣedhaḥ kriyate | na punar iha	Sabdena hi atra BavizyataH Sabdasya pratizeDaH kriyate | na punar iha
   bhavataḥ satā vacanena sarvabhāvasvabhāvapratiṣedhaḥ kriyate | tava hi	BavataH satA vacanena sarva-BAva-svaBAva-pratizeDaH kriyate | tava hi
   matena vacanam apy asat | sarvabhāvasvabhāvo 'py asat | tasmād ayaṃ mā	matena vacanam api asat | sarva-BAva-svaBAvaH api asat | tasmAt ayam mA
   śabdavad iti viṣayopanyāso 'sann iti ||	Sabda-vat iti vizaya-upanyAsaH asan iti ||
   (Vv 226)	(Vu 226)
   kiñca	kiQca
   pratipratiṣedhyo 'py evam iti mataṃ bhavet tad asad eva /	pratipratizeDyaH api evam iti matam Bavet tat asat eva /
   evaṃ tava pratijña lakṣaṇato dūṣyate na mama // NagVv_4 //	evam tava pratijQa lakzaNataH dUzyate na mama // NagVu-_4 //
   syāt te buddhiḥ pratiṣedhaḥ pratiṣedhyo 'py anenaiva kalpenānupapannaḥ |	syAt te budDiH pratizeDaH pratizeDyaH api anena-eva kalpena-anupapannaH |
   tatra yad bhavān sarvabhāvasvabhāvapratiṣedhaśūcanaṃ pratiṣedhayati | tad	tatra yat BavAn sarva-BAva-svaBAva-pratizeDa-SUcanam pratizeDayati | tat-
   anupapannam iti |	anupapannam iti |
   atra vayaṃ brūmaḥ | etad aśabdena sad eva | kasmāt tava ca hi	atra vayam brUmaH | etat aSabdena sat eva | kasmAt tava ca hi
   pratijñālakṣaṇaprāptam etan na mama bhavān iha bravīti | śūnyāḥ sarvabhāvā	pratijQA-lakzaNa-prAptam etat na mama BavAn iha bravIti | SUnyAH sarva-BAvA
   iti nāhaṃ | tasmāt tvatpratijñān na(?)payāmi | pūrvakaḥ pakṣo na mama |	iti na-aham | tasmAt tvad-pratijQAt na(?)payAmi | pUrvakaH pakzaH na mama |
   tatra yad uktaṃ pratiṣedhaḥ pratiṣedhyo 'py evaṃ matam iti | upapannaṃm	tatra yat uktam pratizeDaH pratizeDyaH api evam matam iti | upapannaMm
   iti || tan na |	iti || tat na |
   (Vv 228)	(Vu 228)
   kiñcānyat |	kiQca-anyat |
   pratyakṣeṇa hi tāvad yady upalabhya vinivartayasi bhāvān /	pratyakzeNa hi tAvat yadi upalaBya vinivartayasi BAvAn /
   tan nāsti pratyakṣaṃ bhāvā yenopalabhyante // NagVv_5 //	tat na-asti pratyakzam BAvAH yena-upalaByante // NagVu-_5 //
   yadi pratyakṣataḥ sarvabhāvān upalabhya bhavān nivartayati śūnyāḥ	yadi pratyakzatas sarva-BAvAn upalaBya BavAn nivartayati SUnyAH
   sarvabhāvā iti | tad anupapannaṃ | kasmāt pratyakṣam api hi pramāṇaṃ	sarva-BAvAH iti | tat anupapannam | kasmAt pratyakzam api hi pramANam
   svabhāvāntargatatvāt śūnyaṃ | yo 'pi sarvabhāvān upalabhate so 'pi śūnyas	svaBAva-antargata-tvAt SUnyam | yaH api sarva-BAvAn upalaBate saH api SUnya-s
   tasmāt pratyakṣeṇa pramāṇena nopalambhabhāvo anupalabdhasya ca	tasmAt pratyakzeNa pramANena na-upalamBa-BAvaH anupalabDasya ca
   pratiṣedhānupapattiḥ śūnyaḥ sarvabhāvā iti | tad anupapannaṃ	pratizeDa-anupapattiH SUnyaH sarva-BAvAH iti | tat anupapannam
   (Vv 230)	(Vu 230)
   syāt te buddhiḥ | anumānenāgamenopānena vā sarvabhāvān upalabhya	syAt te budDiH | anumAnena-Agamena-upAnena vA sarva-BAvAn upalaBya
   sarvabhāvavyāvartanaṃ kriyata iti ||	sarva-BAva-vyAvartanam kriyate iti ||
   atra brūmaḥ |	atra brUmaH |
   anumānaṃ pratyuktaṃ pratyakṣeṇāgamopamāne ca /	anumAnam pratyuktam pratyakzeNa-Agama-upamAne ca /
   anumānāgamasādhyā ye 'rthā dṛṣṭāntasādhyāś ca // NagVv_6 //	anumAna-Agama-sADyAH ye arTAH dRzwAnta-sADyAH ca // NagVu-_6 //
   anumānam apy upamānāgamāś ca pratyakṣeṇa pramāṇena pratyuktāḥ | yathā hi	anumAnam api upamAna-AgamAH ca pratyakzeNa pramANena pratyuktAH | yaTA hi
   pratyakṣaṃ pramāṇaṃ śūnyaṃ sarvabhāvānāṃ śūnyatvāt | evam	pratyakzam pramANam SUnyam sarva-BAvAnAm SUnya-tvAt | evam
   anumānamopamāgamāpi śūnyāḥ | sarvabhāvānāṃ śūnyatvāt | ye 'py	anumAnam-opama-Agama-api SUnyAH | sarva-BAvAnAm SUnya-tvAt | ye api-
   anumānasādhyārthā āgamasādhyā upamānasādhyāś ca | te 'pi śūnyāḥ	anumAna-sADya-arTAH Agama-sADyAH upamAna-sADyAH ca | te api SUnyAH
   sarvabhāvānāṃ śūnyatvāt* anumānopamānāgamaiś ca yo 'pi bhāvān upalabhate	sarva-BAvAnAm SUnya-tva-at* anumAna-upamAnAgamEH ca yaH api BAvAn upalaBate
   so 'pi śūnyaḥ tasmāt bbāvānām upalambhābhāvo 'nupalabdhānāñ ca	saH api SUnyaH tasmAt bbAvAnAm upalamBa-aBAvaH anupalabDAnAn ca
   svabhāvapratiṣedhānupapattiḥ | tatra yad uktaṃ śūnyāḥ sarvabhāvā iti | tan	svaBAva-pratizeDa-anupapattiH | tatra yat uktam SUnyAH sarva-BAvAH iti | tan
   na ||	na ||
   (Vv 232)	(Vu 232)
   kiñcānyat |	kiQca-anyat |
   kuśalānāṃ dharmāṇāṃ dharmāvasthavidaś ca manyante /	kuSalAnAm DarmANAm Darma-avasTa-vidaH ca manyante /
   kuśalaṃ janasvabhāvaṃ śeṣeṣv apy eṣa viniyogaḥ // NagVv_7 //	kuSalam jana-svaBAvam Sezezu api eza viniyogaH // NagVu-_7 //
   iha dharmāvasthāvido manyante kuśalānāṃ dharmāṇām ekonaviṃśaṃ śataṃ |	iha Darma-avasTA-vidaH manyante kuSalAnAm DarmANAm ekonaviMSam Satam |
   tadyathā ekadeśo vijñānasya vedanāyāḥ | saṃjñāyāś cetanāyāḥ | sparśasya	tat-yaTA eka-deSaH vijQAnasya vedanAyAH | saMjQAyAH cetanAyAH | sparSasya
   manasikārasya chandasyādhimokṣasya vīryasya smṛteḥ samādheḥ prajñāyā	manasikArasya Candasya-aDimokzasya vIryasya smRteH samADeH prajQAyA
   upekṣāyāḥ prayogasya saṃprayogasya prāpto 'dhyāśayasya prativirateḥ	upekzAyAH prayogasya saMprayogasya prAptaH aDyASayasya prativirateH
   vyavasāyā autsukyasya | unmūrdhe utsāhasya avyārtyasya vasitāyāḥ	vyavasAyAH Otsukyasya | unmUrDe utsAhasya avyArtyasya vasitAyAH
   pratipatter avipratīsārasya dhṛter adhyavasāyasya | anaukṣekasya	pratipatteH avipratIsArasya DRteH aDyavasAyasya | anOkzekasya
   ananumūḍhyanutsārasya | prāpaṇāyāḥ praṇidheḥ madasya viṣayānāṃ	ananumUXya-nutsArasya | prApaNAyAH praNiDeH madasya vizayAnAm
   viprayogasya | aniryāṇikatāyā utsādasya | sthiter anityatāyāḥ	viprayogasya | aniryANika-tAyAH utsAdasya | sTiteH anitya-tAyAH
   samarthāgatasya jarāyāḥ paridrāsyatārateḥ | vitarkānāṃ prīteḥ pramādasya	samarTa-Agatasya jarAyAH paridrAsya-tArateH | vitarkAnAm prIteH pramAdasya
   aprasrabdheḥ | vyavahāratāyāḥ | prekṣupratikūlasya pradakṣiṇagrāhasya	aprasrabDeH | vyavahAra-tAyAH | prekzu-pratikUlasya pradakziNa-grAhasya
   vaiśāradyagauravasya citrīkārasya (Vv 234) bhakter abhakteḥ suśrūṣāyāḥ	vESAradya-gOravasya citrIkArasya (Vu 234) BakteH aBakteH suSrUzAyAH
   sādarasyānādarasya prasrabdheḥ | hāsasya vācaḥ viṣpandanāyāḥ	sa-Adarasya-anAdarasya prasrabDeH | hAsasya vAcaH vizpandanAyAH
   siddhasyāprasādasya aprasrabdheḥ vyavahāratāyaḥ | dākṣyasya sauratyasya	sidDasya-aprasAdasya aprasrabDeH vyavahAra-tAyaH | dAkzyasya sOratyasya
   vipratisārasya śokasya | upāyāsāyas vītasya | apradakṣiṇagrāhasya	vipratisArasya Sokasya | upAyAsAyaH vItasya | apradakziNa-grAhasya
   saṃepasya saṃvarāṇāṃ pariśuddher adhyāśayasya rūpasyeti | śraddhā hrīr	saMepasya saMvarANAm pariSudDeH aDyASayasya rUpasya-iti | SradDA hrIH-
   ārjavam avañcanaṃ | upasama acāmala saprasādamārdavaṃ pratisaṃkhyānaṃ	Arjavam avaQcanam | upasama acAmala sa-prasAda-mArdavam pratisaMKyAnam
   nirveda 'paridāhaḥ | amada alobha adoṣa amoha asarvat* apratiniḥsargaḥ	nirveda aparidAhaH | amada aloBa adoza amoha asarvat* apratiniHsargaH
   vibhava apatrayā apariśucchadanaṃ mānanaṃ kāruṇyaṃ maitrī	viBava apatrayA apariSucCadanam mAnanam kAruNyam mEtrI
   adīnatādaritamari.(d)ha + + nupanāhaḥ alī cetaso paryādānaṃ kṣāntiḥ |	adIna-tA-daritam-ari.(d)ha + + nupanAhaH alI cetasaH paryAdAnam kzAntiH |
   vyavasadu āsaurakyam iti bhāgānvayaṃ | puṇyaṃ | asaṃjñisamāpattiḥ |	vyavasadu AsOrakyam iti BAga-anvayam | puNyam | asaMjQi-samApattiH |
   nairyāṇikatāsarvajñatāsaṃskṛtā dharmāḥ ity ekonaviṃśaṃ śataṃ kuśalānāṃ	nEryANikatA-sarvajQa-tA-saMskRtAH DarmAH iti ekonaviMSam Satam kuSalAnAm
   kuśalaḥ svabhāvaḥ ||	kuSalaH svaBAvaH ||
   (Vv 236)	(Vu 236)
   tathākuśalānām akuśalaḥ svabhāvaḥ | nivṛttāvyākṛtaḥ | prakṛtāvyākṛtānāṃ	taTA-akuSalAnAm akuSalaH svaBAvaH | nivRtta-avyAkRtaH | prakRta-avyAkRtAnAm
   prakṛtāvyākṛtaḥ | kāmoktānāṃ kāmoktaḥ | rūpoktānāṃ rūpoktaḥ | ārūpyoktānām	prakRta-avyAkRtaH | kAma-uktAnAm kAma-uktaH | rUpa-uktAnAm rUpa-uktaH | ArUpya-uktAnAm
   ārūpyoktaḥ | anāśravāṇām anāśravaḥ | duḥkhoktānāṃ duḥkhoktaḥ |	ArUpya-uktaH | anASravANAm anASravaH | duHKa-uktAnAm duHKa-uktaH |
   samudayoktānāṃ samudayoktaḥ | nirodhoktānāṃ nirodhoktaḥ | mārgoktānāṃ	samudaya-uktAnAm samudaya-uktaH | niroDa-uktAnAm niroDa-uktaH | mArga-uktAnAm
   mārgoktaḥ | bhāvanāprahātavyānāṃ bhāvanāprahātavyaḥ | aprahātavyānām	mArga-uktaH | BAvanA-prahAtavyAnAm BAvanA-prahAtavyaH | aprahAtavyAnAm
   aprahātavyaḥ | prahātavyānāṃ prahātavyaḥ | yasmād evam anekaprakāro	aprahAtavyaH | prahAtavyAnAm prahAtavyaH | yasmAt evam aneka-prakAraH-
   dharmasvabhāvo dṛṣṭaḥ | tasmād iha yad uktaṃ | niḥsvabhāvāḥ sarvabhāvāḥ	Darma-svaBAvaH dRzwaH | tasmAt iha yat uktam | niHsvaBAvAH sarva-BAvAH
   niḥsvabhāvatvāt śūnya iti tan na |	niHsvaBAva-tvAt SUnyaH iti tat na |
   (Vv 238)	(Vu 238)
   kiñcānyat |	kiQca-anyat |
   nairyāṇikasvabhāvo dharmo nairyāṇikāś ca ye teṣāṃ /	nEryANika-svaBAvaH DarmaH nEryANikAH ca ye tezAm /
   dharmāvasthoktānām eva ca nairyāṇikādīnāṃ // NagVv_8 //	Darma-avasTA-uktAnAm eva ca nEryANika-AdInAm // NagVu-_8 //
   iha ca dharmo 'vasthoktānāṃ nairyāṇikānāṃ dharmāṇāṃ niryāṇikaḥ svabhāvaḥ |	iha ca DarmaH avasTA-uktAnAm nEryANikAnAm DarmANAm niryANikaH svaBAvaH |
   anairyāṇikānām anairyāṇikaḥ | bodhyaṅgikānāṃ bodhyaṅgikaḥ |	anEryANikAnAm anEryANikaH | boDi-aFgikAnAm boDi-aFgikaH |
   abodhyaṅgikānām abodhyaṅgikaḥ | bodhipākṣikāṇāṃ bodhipākṣikaḥ |	aboDyaFgikAnAm aboDyaFgikaH | boDi-pAkzikANAm boDi-pAkzikaH |
   abodhipākṣikāṇām abodhipākṣikaḥ | evaṃ śeṣāṇāṃ tad yasmād evam	aboDi-pAkzikANAm aboDipAkzikaH | evam SezANAm tat yasmAt evam
   anekaprakāro dharmāṇāṃ svabhāvo dṛṣṭaḥ | yasmād yad uktaṃ niḥsvabhāvāḥ	aneka-prakAraH DarmANAm svaBAvaH dRzwaH | yasmAt yat uktam niHsvaBAvAH
   sarvabhāvāḥ | niḥsvabhāvatvāt śūnyā iti na ||	sarva-BAvAH | niHsvaBAva-tvAt SUnyAH iti na ||
   kiñcānyat |	kiQca-anyat |
   yadi ca na bhavet svabhāvo dharmāṇāṃ niḥsvabhāva ity evaṃ /	yadi ca na Bavet svaBAvaH DarmANAm niHsvaBAvaH iti evam /
   nāmāpi bhavet naivaṃ nāmāpi nirvastukan nāsti // NagVv_9 //	nAma-api Bavet na-evam nAma-api nirvastukan na-asti // NagVu-_9 //
   yadi ca dharmāṇāṃ svabhāvo bhāvānāṃ svabhāvānāṃ sadbhāvāc cāśūnyaḥ	yadi ca DarmANAm svaBAvaH BAvAnAm svaBAvAnAm sadBAvAt ca-aSUnyaH
   sarvabhāvāḥ | tatra yad uktaṃ niḥsvabhāvāḥ sarvabhāvā niḥsvabhāvatvāt	sarva-BAvAH | tatra yat uktam niHsvaBAvAH sarva-BAvAH niHsvaBAva-tvAt-
   śūnyā iti tan na ||	SUnyAH iti tat na ||
   (Vv 240)	(Vu 240)
   kiñcānyat |	kiQca-anyat |
   atha vidyate svabhāvaḥ sa ca dharmāṇāṃ na vidyate tasmāt /	aTa vidyate svaBAvaH sa ca DarmANAm na vidyate tasmAt /
   dharmair vinā svabhāvaḥ sa yasyāsti tad yuktam upadeṣṭum // NagVv_10 //	DarmEH vinA svaBAvaH sa yasya-asti tat yuktam upadezwum // NagVu-_10 //
   atha manyase mā bhūd avastukaṃ nāmeti kṛtvāsti svabhāvaḥ | sa punar	aTa manyase mA BUt avastukam nAma-iti kRtvA-asti svaBAvaH | sa punar-
   dharmāṇāṃ na saṃbhavati | evaṃ dharmaśūnyatā ca niḥsvabhāvatvād dharmāṇāṃ	DarmANAm na saMBavati | evam Darma-SUnyatA ca niHsvaBAva-tvAt DarmANAm
   siddhā bhaviṣyati | na ca nirvastukan nāmeti |	sidDA Bavizyati | na ca nirvastukan nAma-iti |
   atra vayaṃ brūmaḥ | evaṃ kasyedānīṃ sa svabhāvo dharmavinirmuktasyārthasya	atra vayam brUmaH | evam kasya-idAnIm sa svaBAvaH Darma-vinirmuktasya-arTasya
   tad yuktam upadeṣṭum arthaḥ | sa ca nopadiṣṭas tasmād yā kalpanāsti	tat yuktam upadezwum arTaH | sa ca na-upadizwaH tasmAt yA kalpanA-asti
   svabhāvo na punar dharmāṇām iti sā hīnā ||	svaBAvaH na punar DarmANAm iti sA hInAH ||
   kiñcānyat |	kiQca-anyat |
   sata eva pratiṣedho nāsti ghaṭo geha ity ayaṃ yasmāt /	sataH eva pratizeDaH na-asti GawaH gehaH iti ayam yasmAt /
   dṛṣṭaḥ pratiṣedho yaṃ sataḥ svabhāvasya te tasmāt // NagVv_11 //	dRzwaH pratizeDaH yam sataH svaBAvasya te tasmAt // NagVu-_11 //
   iha ca sato 'rthasya pratiṣedhaḥ kriyate nāmataḥ | tadyathā nāsti ghaṭo	iha ca sataH arTasya pratizeDaH kriyate nAmataH | tat-yaTA na-asti Gawo
   geha iti | sato ghaṭasya pratiṣedhaḥ kriyate | nāsataḥ | evam eva nasti	gehaH iti | sataH Gawasya pratizeDaH kriyate | na-asataH | evam eva nasti
   svabhāvo dharmāṇām iti | sataḥ svabhāvasya pratiṣedhaḥ prāpnoti nāmataḥ |	svaBAvaH DarmANAm iti | sataH svaBAvasya pratizeDaH prApnoti nAmataH |
   tatra yad uktaṃ | niḥsvabhāvāḥ sarvabhāvāḥ niḥsvabhāvatvāt śūnyā iti tan	tatra yat uktam | niHsvaBAvAH sarva-BAvAH niHsvaBAva-tvAt SUnyAH iti tat-
   na || pratiṣedhasaṃbhavād eva hi sarvabhāvasvabhāvasvabhāvo 'pratiṣiddhaḥ	na || pratizeDa-saMBavAt eva hi sarva-BAva-svaBAva-svaBAvaH apratizidDaH
   (Vv 242)	(Vu 242)
   atha nāsti sa svabhāvaḥ kin na pratiṣidhyate tvayānena /	aTa na-asti sa svaBAvaH kid na pratiziDyate tvayA-anena /
   vacanena rte vacanāt pratiṣedhaḥ sidhyate hy asataḥ // NagVv_12 //	vacanena rte vacanAt pratizeDaH siDyate hi asataH // NagVu-_12 //
   nāsty eva svabhāvā ity anena vacanena niḥsvabhāvā bhāvā iti kiṃ bhavatā	na-asti eva svaBAvAH iti anena vacanena niHsvaBAvAH BAvAH iti kim BavatA
   pratiṣidhyate | asato hi vacād vinā siddhaḥ pratiṣedhaḥ | tadyathāgneḥ	pratiziDyate | asataH hi vacAt vinA sidDaH pratizeDaH | tat-yaTA-agneH
   śaityasya | ayaṃ sthairyasya |	SEtyasya | ayam sTEryasya |
   kiñcānyat |	kiQca-anyat |
   bālānām iva mithyā mṛgatṛṣṇāyāṃ yathājalagrāhaḥ /	bAlAnAm iva miTyA mRgatRzNAyAm yaTA-jala-grAhaH /
   evaṃ mithyāḥ grāhaḥ syāt te pratiṣidhyate hy asataḥ // NagVv_13 //	evam miTyAH grAhaH syAt te pratiziDyate hi asataH // NagVu-_13 //
   syāt te buddhiḥ yathā bālānāṃ mṛgatṛṣṇāyāṃ mithyājalam iti grāho bhavati |	syAt te budDiH yaTA bAlAnAm mRgatRzNAyAm miTyA-jalam iti grAhaH Bavati |
   nanu nirjalā sā mṛgatṛṣṇeti tatra paṇḍitajātīyena puruṣeṇocyate | tasya	nanu nirjalA sA mRgatRzNA-iti tatra paNxita-jAtIyena puruzeNa-ucyate | tasya
   mithyāgrāhasya vinivartanārtham evan niḥsvabhāveṣu yaḥ svabhāvo grāhaḥ	miTyA-grAhasya vinivartana-arTam evan niHsvaBAvezu yaH svaBAvaH grAhaH
   satvānāṃ tasya vyāvartanārthan niḥsvabhāvāḥ sarvabhāvā ity ucyata iti ||	satvAnAm tasya vyAvartana-arTan niHsvaBAvAH sarva-BAvAH iti ucyate iti ||
   atra brūmaḥ |	atra brUmaH |
   (Vv 244)	(Vu 244)
   nanv evaṃ saty asti grāho grāhyañ ca tadgrahītā ca /	nanu evam sati asti grAhaH grAhyan ca tat-grahItA ca /
   pratiṣedhaḥ pratiṣedhyaṃ pratiṣedhā ceti ṣaṭkaṃ tat // NagVv_14 //	pratizeDaH pratizeDyam pratizeDA ca-iti zawkam tat // NagVu-_14 //
   yady evaṃ nanv evaṃ saty asti tāvat satvānāṃ mithyāgrāhaḥ | asti grāhyaṃ	yadi evam nanu evam sati asti tAvat satvAnAm miTyA-grAhaH | asti grAhyam
   santi satvā grahītāraḥ | asti pratiṣedhaḥ tasyāpi mithyāgrāhasyāsti	santi satvAH grahItAraH | asti pratizeDaH tasya-api miTyA-grAhasya-asti
   pratiṣedhyaṃ yad idaṃ mithyāgrāhyaṃ nāma | santi pratiṣedhāro yuṣmadādayo	pratizeDyam yat idam miTyA-grAhyam nAma | santi pratizeDAraH yuzmad-AdayaH-
   'sya mithyāgrāhasyeti siddhaṃ ṣaṭkam | ṣaṭkasyāsya prasiddhatvāt | yad	asya miTyA-grAhasya-iti sidDam zawkam | zawkasya-asya prasidDa-tvAt | yat-
   uktaṃ śūnyāḥ sarvabhāvā iti tan na ||	uktam SUnyAH sarva-BAvAH iti tat na ||
   atha naivāsti grāho na ca grāhyaṃ na ca grahītāraḥ /	aTa na-eva-asti grAhaH na ca grAhyam na ca grahItAraH /
   pratiṣedhaḥ pratiṣedhyaṃ pratiṣedhāro 'py ata na santi // NagVv_15 //	pratizeDaH pratizeDyam pratizeDAraH api atas na santi // NagVu-_15 //
   atha mā bhūd eṣa doṣa iti kṛtvā naiva grāho 'sti naiva grāhyaṃ na ca	aTa mA BUt eza dozaH iti kRtvA na-eva grAhaH asti na-eva grAhyam na ca
   grahītāra iti | evaṃ sati yo 'sau grāhasya pratiṣedhaḥ niḥsvahhāvāḥ	grahItAraH iti | evam sati yaH asO grAhasya pratizeDaH niHsvahhAvAH
   sarvabhāvā iti | so 'pi nāsti pratiṣedhyam api nāsti pratiṣedhāro 'pi na	sarva-BAvAH iti | saH api na-asti pratizeDyam api na-asti pratizeDAraH api na
   santi |	santi |
   (Vv 246)	(Vu 246)
   pratiṣedhaḥ pratiṣedhyaṃ pratiṣedhārāaś ca yady uta na santi /	pratizeDaH pratizeDyam pratizeDa-arAaH ca yadi uta na santi /
   siddhā hi sarvabhāvā yeṣām evaṃ svabhāvaś ca // NagVv_16 //	sidDAH hi sarva-BAvAH yezAm evam svaBAvaH ca // NagVu-_16 //
   yadi ca na pratiṣedho na pratiṣedhyaṃ na pratiṣeddhāraḥ santy	yadi ca na pratizeDaH na pratizeDyam na pratizedDAraH santi-
   apratisiddhāḥ sarvabhāvā asti ca sarvabhāvānāṃ svabhāvaḥ ||	apratisidDAH sarva-BAvAH asti ca sarva-BAvAnAm svaBAvaH ||
   kiñcānyat |	kiQca-anyat |
   hetoḥ svato na siddhiḥ naiḥsvābhāvyāt kuto hi te hetuḥ /	hetoH svatas na sidDiH nEHsvABAvyAt kutas hi te hetuH /
   nirhetukasya siddhir na copapannāsya te 'rthasya // NagVv_17 //	nirhetukasya sidDiH na ca-upapanna-asya te arTasya // NagVu-_17 //
   niḥsvabhāvāḥ sarvabhāvā ity etasmin arthe te hetor asiddhiḥ | kiṃ kāraṇaṃ	niHsvaBAvAH sarva-BAvAH iti etasmin arTe te hetoH asidDiH | kim kAraNam
   niḥsvabhāvatvād dhi sarvabhāvānāṃ śūnyatvān na tato hetuḥ | asati hetau	niHsvaBAva-tvAt Di sarva-BAvAnAm SUnya-tvAt na tatas hetuH | asati hetO
   nirhetukasyārthasya śūnyāḥ sarvabhāvā iti kuta eva prasiddhiḥ || tatra yad	nirhetukasya-arTasya SUnyAH sarva-BAvAH iti kutas eva prasidDiH || tatra yat-
   uktaṃ śūnyāḥ sarvabhāvā iti tan na ||	uktam SUnyAH sarva-BAvAH iti tat na ||
   kiñcānyat |	kiQca-anyat |
   yadi cāhetoḥ siddhiḥ svabhāvavinivartanasya te bhavati /	yadi ca-ahetoH sidDiH svaBAva-vinivartanasya te Bavati /
   svābhāvyasyāstitvaṃ mamāpi nirhetukaṃ siddhaṃ // NagVv_18 //	svABAvyasya-astitvam mama-api nirhetukam sidDam // NagVu-_18 //
   atha manyase nairhetukī siddhiḥ niḥsvabhāvatvasya bhāvānām iti | yathā	aTa manyase nEH-hetukI sidDiH niHsvaBAva-tvasya BAvAnAm iti | yaTA
   tava svabhāvanirvartanaṃ nirhetukaṃ siddhaṃ | tathā mamāpi	tava svaBAva-nirvartanam nirhetukam sidDam | taTA mama-api
   svabhāvasatbhāvo 'pi nirhetukaḥ siddhaḥ ||	svaBAva-satBAvaH api nirhetukaH sidDaH ||
   (Vv 248)	(Vu 248)
   atha hetor astitvaṃ bhāvānaiḥsvābhāvyam ity anupapannam /	aTa hetoH astitvam BAvAnEH-svABAvyam iti anupapannam /
   loko naiḥsvabhāvyān na hi kaścana vidyate bhāvaḥ // NagVv_19 //	lokaH nEHsvaBAvyAt na hi kaScana vidyate BAvaH // NagVu-_19 //
   iha yadi hetor astitvaṃ manyase | niḥsvabhāvāḥ sarvabhāvā iti tad	iha yadi hetoH astitvam manyase | niHsvaBAvAH sarva-BAvAH iti tat-
   anupapannaṃ || kiṃ karaṇaṃ | na hi loke niḥsvabhāvaḥ kaścid bhāvo 'sti ||	anupapannam || kim karaNam | na hi loke niHsvaBAvaH kaScid BAvaH asti ||
   kiñcānyat |	kiQca-anyat |
   pūrvaṃ cet pratiṣedhaḥ paścāt pratiṣedhyam iti na copapannam /	pUrvam ced pratizeDaH paScAt pratizeDyam iti na ca-upapannam /
   yaś cānupapanno yugapac ca yataḥ svabhāvo 'san // NagVv_20 //	yaH ca-anupapannaH yugapad ca yatas svaBAvaH asan // NagVu-_20 //
   iha pūrvaṃ cet pratiṣedhaḥ paścāc ca pratiṣedhyaṃ | niḥsvabhāvyaṃ	iha pUrvam ced pratizeDaH paScAt ca pratizeDyam | niHsvaBAvyam
   nopapannaṃ | asati hi pratiṣedhye kasya pratiṣedhaḥ || atha paścāt	na-upapannam | asati hi pratizeDye kasya pratizeDaH || aTa paScAt-
   pratiṣedhaḥ pūrvaṃ pratiṣedhyam iti ca nopapannaṃ | siddhe hi pratiṣedhye	pratizeDaH pUrvam pratizeDyam iti ca na-upapannam | sidDe hi pratizeDye
   kiṃ pratiṣedhaḥ karoti | atha yugapatpratiṣedhaḥ pratiṣedhye tathāpi na	kim pratizeDaH karoti | aTa yugapad-pratizeDaH pratizeDye taTA-api na
   pratiṣedhyaḥ pratiṣedhyasyārthasya kāraṇaṃ prati na pratiṣedhyaḥ | na	pratizeDyaH pratizeDyasya-arTasya kAraNam prati na pratizeDyaH | na
   pratiṣedhasya ca | yathā yugapadutpannayor goviṣāṇayoḥ naiva dakṣiṇaṃ	pratizeDasya ca | yaTA yugapad-utpannayoH go-vizANayoH na-eva dakziNam
   savyasya kāraṇaṃ savyaṃ vā dakṣiṇasya gāraṇaṃ bhavatīti | tatra yad uktaṃ	savyasya kAraNam savyam vA dakziNasya gAraNam Bavati-iti | tatra yat uktam
   niḥsvabhāvāḥ sarvabhāvā iti tan na |	niHsvaBAvAH sarva-BAvAH iti tat na |
   (Vv 250)	(Vu 250)
   atrocyate | yat tāvad bhavatoktaṃ	atra-ucyate | yat tAvat BavatA-uktam
   sarveṣāṃ bhāvānāṃ sarvatra na vidyate svabhāvaś cet |	sarvezAm BAvAnAm sarvatra na vidyate svaBAvaH ced |
   tvadvacanam asvabhāvaṃ na nivartayituṃ svabhāvam alam iti | [1]	tvad-vacanam asvaBAvam na nivartayitum svaBAvam alam iti | [1]
   atra brūmaḥ |	atra brUmaH |
   hetupratyayasāmagrāṃ pṛthagbhāve 'pi madvaco na yadi /	hetu-pratyaya-sAmagrAm pRTak-BAve api mad-vacaH na yadi /
   nanu śūnyatvaṃ siddhaṃ bhāvānām asvabhāvatvāt // NagVv_21 //	nanu SUnya-tvam sidDam BAvAnAm asvaBAva-tvAt // NagVu-_21 //
   yadi madvaco hetau nāsti mahābhūteṣu saṃprayukteṣu viprayukteṣu vā	yadi mad-vacaH hetO na-asti mahABUtezu saMprayuktezu viprayuktezu vA
   pratyayeṣu nāsti | uraḥkaṇthojihvādantatālunāsikamūrdhaprabhṛtiṣu ya + +	pratyayezu na-asti | uraH-kaNTaH-jihvA-danta-tAlu-nAsika-mUrDa-praBRtizu yaH + +
   sāmagryām asti heṃpratyayasāmagrīṃ vinirmuktaṃ pṛthag vāsti | tasmān	sAmagryAm asti heMpratyaya-sAmagrIm vinirmuktam pRTak vA-asti | tasmAt-
   niḥsvabhāvā niḥsvabhāvatvāc chūnyaṃ | evaṃ | nanu śūnyatvaṃ siddhaṃ	niHsvaBAvAH niHsvaBAva-tvAt SUnyam | evam | nanu SUnya-tvam sidDam
   niḥsvabhāvatvād asya madīyavacasaḥ | yathā caitan madvacaṃ niḥsvabhāvatvāc	niHsvaBAva-tvAt asya madIya-vacasaH | yaTA ca-etat mad-vacam niHsvaBAva-tvAt-
   chūnyaṃ | tathā sarvabhāvā niḥsvabhāvatvāc chūnyā iti | yad bhavatoktaṃ	CUnyam | taTA sarva-BAvAH niHsvaBAva-tvAt SUnyAH iti | yat BavatA-uktam
   tvadīyavacasaḥ śūnyatvāt śūnyatā sarvabhāvānāṃ nopapadyata iti tan na ||	tvadIya-vacasaH SUnya-tvAt SUnyatA sarva-BAvAnAm na-upapadyate iti tat na ||
   (Vv 252)	(Vu 252)
   kiñcānyat |	kiQca-anyat |
   yaś ca pratītya bhāvānāṃ śūnyateti taṃ brū + + /	yaH ca pratItya BAvAnAm SUnyatA-iti tam brU + + /
   yas tu pratītyabhāvo bhavati hi tasyāsvabhāvatvaṃ // NagVv_22 //	yaH tu pratIti-aBAvaH Bavati hi tasya-asvaBAva-tvam // NagVu-_22 //
   śūnyatārthañ ca bhavān bhāvānām anavasamya śūnyatārtham ajñātvā pravṛtti	SUnyatA-arTan ca BavAn BAvAnAm anavasamya SUnyatA-arTam ajQAtvA pravRtti
   upālambhaṃ vaktuṃ tvadvacanasya śūnyatvāt tvadvacanasya niḥsvabhāvatvād	upAlamBam vaktum tvad-vacanasya SUnya-tvAt tvad-vacanasya niHsvaBAva-tvAt-
   evaṃ tvadvacanena niḥsvabhāvena bhāvānāṃ svabhāvapratiṣedho nopapadyata	evam tvad-vacanena niHsvaBAvena BAvAnAm svaBAva-pratizeDaH na-upapadyata
   iti | iha hi yaḥ pratītya bhavānāṃ bhāvaḥ sā śūnyatā | kasmān	iti | iha hi yaH pratItya BavAnAm BAvaH sA SUnyatA | kasmAn
   niḥsvabhāvatvāt | ye hi pratītyasamutpānnā bhāvās te sa sasvabhāvā	niHsvaBAva-tvAt | ye hi pratItyasamutpAnnAH BAvAH te sa sa-svaBAvA
   bhavanti | svabhāvābhāvāt | tasmād dhetupratyayāpekṣatvāt | yadi hi	Bavanti | svaBAva-aBAvAt | tasmAt Detu-pratyaya-apekza-tvAt | yadi hi
   svabhāvato bhāvā bhaveyuḥ | pratyākhyāyāpi hetupratyayāṃś ca bhaveyuḥ | na	svaBAvataH BAvAH BaveyuH | pratyAKyAya-api hetu-pratyayAn ca BaveyuH | na
   cevaṃ bhavanti | tasmān niḥsvabhāvāḥ niḥsvabhāvatvāc chūnyā ity	cevam Bavanti | tasmAt niHsvaBAvAH niHsvaBAva-tvAt SUnyAH iti-
   abhidhīyante | evaṃ madīyam api vacanaṃ | pratītyasamutpannatvān	aBiDIyante | evam madIyam api vacanam | pratItyasamutpanna-tvAn
   niḥsvabhāvaṃ niḥsvabhāvatvāt śūnyam ity upapannaṃ |	niHsvaBAvam niHsvaBAva-tvAt SUnyam iti upapannam |
   (Vv 254)	(Vu 254)
   yathā ca pratītyasamutpannatvāt svabhāvaśūnyāḥ | rathapaṭaghaṭādayaḥ sveṣu	yaTA ca pratItyasamutpanna-tvAt svaBAva-SUnyAH | raTa-pawa-Gawa-AdayaH svezu
   sveṣu kāryeṣu kāṣṭhāhaṇamṛttikaharaṇamadhūdakapayasāṃ dhāraṇā	svezu kAryezu kAzWa-AhaNa-mRttika-haraNa-maDu-udaka-payasAm DAraNA
   śītavātātapaparitrāṇaprabhṛtiṣu vartante | evam idaṃ madīyavacanaṃ	SIta-vAta-Atapa-paritrANa-praBRtizu vartante | evam idam madIya-vacanam
   pratyayasamutpannatvān niḥsvabhāvaṃ niḥsvabhāvatvaprasādhanaṃ	pratyaya-samutpanna-tvAt niHsvaBAvam niHsvaBAva-tva-prasADanam
   pratyayabhāvānāṃ vartate | tra yad uktaṃ | niḥsvabhavatvāt	pratyaya-BAvAnAm vartate | tra yat uktam | niHsvaBava-tvAt-
   tvadīyavacanasya śūnyatvaṃ śūnyatvāt tasya ca tena	tvadIya-vacanasya SUnya-tvam SUnya-tvAt tasya ca tena
   sarvabhāvasvabhāvapratiṣedha upapannam iti tan na ||	sarva-BAva-svaBAva-pratizeDaH upapannam iti tat na ||
   (Vv 256)	(Vu 256)
   kiñcānyat |	kiQca-anyat |
   nirmitako nirmitakaṃ māyāpuruṣa svamāyayā sṛṣṭam /	nirmitakaH nirmitakam mAyApuruza sva-mAyayA sRzwam /
   pratiṣedhayati yadvat pratiṣedho yaṃ tathaiva syāt // NagVv_23 //	pratizeDayati yadvat pratizeDaH yam taTA-eva syAt // NagVu-_23 //
   yathā nirmitakaḥ puruṣam abhyāpataṃ tu kaścid arthena vartamānaṃ	yaTA nirmitakaH puruzam aByApatam tu kaScid arTena vartamAnam
   pratiṣedhayet | māyākāreṇa vā sṛṣṭo māyāpurnṣo 'nyaṃ māyāpuruṣa samabhyava	pratizeDayet | mAyA-kAreNa vA sRzwaH mAyA-purnzaH anyam mAyA-puruza samaByava
   tan na kasminścid arthe vartamānaṃ pratiṣedhayet | tatra yo nirmitakaḥ	tat na kasminScid arTe vartamAnam pratizeDayet | tatra yaH nirmitakaH
   puruṣaḥ pratiṣedhyate sa śūnyaḥ yaḥ pratiṣedhayati so 'pi māyāpuruṣaḥ	puruzaH pratizeDyate sa SUnyaH yaH pratizeDayati saH api mAyA-puruzaH
   śūnya evam eva madvacanena śūnyena sarvabhāvānāṃ svabhāvapratiṣedha	SUnyaH evam eva mad-vacanena SUnyena sarva-BAvAnAm svaBAva-pratizeDa
   upapannaḥ || tatra yad bhavatoktaṃ | śūnyatvāt tvadvacanasya	upapannaH || tatra yat BavatA-uktam | SUnya-tvAt tvad-vacanasya
   sarvabhāvasvabhāvapratiṣedho nopapannam iti na tan na | ṣaṭkoṭiko vāda	sarva-BAva-svaBAva-pratizeDaH na-upapannam iti na tat na | zaz-kowikaH vAda
   uktaḥ sa evaṃ pratisiddhaḥ naiva hy evaṃ sati na sarvabhāvāntargataṃ	uktaH saH evam pratisidDaH na-eva hi evam sati na sarva-BAva-antargatam
   madvacanaṃ nāpy aśūnyaṃ nāpi sarvabhāvāśūnyāḥ |	mad-vacanam na-api aSUnyam na-api sarva-BAva-aSUnyAH |
   (Vv 258)	(Vu 258)
   yat punar bhavatoktam	yat punar BavatA-uktam
   atha sasvabhāvam etad vākyaṃ pūrvā hatā pratijñā te	aTa sa-svaBAvam etat vAkyam pUrvA hatA pratijQA te
   vaiṣamikatvaṃ tasmin viśeṣahetuś ca vaktavya ity [2]	vEzamika-tvam tasmin viSeza-hetuH ca vaktavyaH iti [2]
   atrāpi brūmaḥ |	atra-api brUmaH |
   na svābhāvikam etad vākyaṃ tasmān na vādahānir me /	na svABAvikam etat vAkyam tasmAt na vAda-hAniH me /
   nāsti ca vaiṣamikatvaṃ viśesahetuś ca na nigadyaḥ // NagVv_24 //	na-asti ca vEzamika-tvam viSesa-hetuH ca na nigadyaH // NagVu-_24 //
   na tāvad etan mama vacanaṃ pratītyasamutpannatvāt svabhāvopapannaṃ yathā	na tAvat etat mama vacanam pratItyasamutpanna-tvAt svaBAva-upapannam yaTA
   pūrvam uktaṃ | svabhāvānupapannatvāt śūnyaṃ | yasmāc ca idam api	pUrvam uktam | svaBAva-anupapanna-tvAt SUnyam | yasmAt ca idam api
   madvacanaṃ śūnyaṃ śeṣāpi sarvabhāvāḥ śūnyās tasmān nāsti vaiṣamikatvaṃ |	mad-vacanam SUnyam Seza-api sarva-BAvAH SUnyAH tasmAt na-asti vEzamika-tvam |
   yadi hi vayaṃ brūmaḥ | idaṃ vacanam aśūnyaṃ śeṣāḥ sarvabhāvāḥ śūnyā iti	yadi hi vayam brUmaH | idam vacanam aSUnyam SezAH sarva-BAvAH SUnyAH iti
   tato vaiṣamikatvaṃ | syān na caitad evaṃ tasmān na vaiṣamikatvaṃ | yasmāc	tatas vEzamika-tvam | syAt na ca-etat evam tasmAt na vEzamika-tvam | yasmAt-
   ca vaiṣamikatvaṃ na saṃbhavati idaṃ vacanam aśūnyaṃ śeṣāḥ punaḥ	ca vEzamika-tvam na saMBavati idam vacanam aSUnyam SezAH punar-
   sarvabhāvāḥ śūnyā iti | tasmād asmābhir viśeṣahetur api na vaktavyaḥ anena	sarva-BAvAH SUnyAH iti | tasmAt asmABiH viSeza-hetuH api na vaktavyaH anena
   idaṃ vacanaṃ aśūnyaṃ sarvabhāvāḥ punaḥ śūnyā iti | tatra yad bhavatoktaṃ	idam vacanam aSUnyam sarva-BAvAH punar SUnyAH iti | tatra yat BavatA-uktam
   vādahānis te vaiṣamikatvaṃ ca viśeṣahetuś ca tvayā vaktavya iti tan na |	vAda-hAniH te vEzamika-tvam ca viSeza-hetuH ca tvayA vaktavyaH iti tat na |
   (Vv 260)	(Vu 260)
   yat punar bhavatoktaṃ |	yat punar BavatA-uktam |
   mā śabdavad ity etad asmāt te buddhir na caitad upapannaṃ |	mA Sabda-vat iti etat asmAt te budDiH na ca-etat upapannam |
   śabdena hy atra satā bhaviṣyato vāraṇaṃ tasyeti | [3]	Sabdena hi atra satA BavizyataH vAraNam tasya-iti | [3]
   atra brūmaḥ |	atra brUmaH |
   mā śabdavad iti nāyaṃ dṛṣṭānto yas tvayā mamārahdhaḥ /	mA Sabda-vat iti na-ayam dRzwAntaH yaH tvayA mama-ArahDaH /
   śabdena hi tac ca śabdasya vāraṇaṃ naidam eva caḥ // NagVv_25 //	Sabdena hi tat ca Sabdasya vAraNam na-Edam eva caH // NagVu-_25 //
   nāpy ayam asmākaṃ dṛṣṭāntaḥ | yathā kaścin mā śabdaṃ karṣīr iti bruvaṃ	na-api ayam asmAkam dRzwAntaH | yaTA kaScid mA Sabdam karzIH iti bruvam
   śabdam eva karoti śabdañ ca pratiṣedhayati | yadvat śūnyena vacanena	Sabdam eva karoti Sabdan ca pratizeDayati | yadvat SUnyena vacanena
   śūnyatāṃ pratiṣedhayati | kiṃ kāraṇaṃ | atra hi dṛṣṭānte śabdena śabdasya	SUnyatAm pratizeDayati | kim kAraNam | atra hi dRzwAnte Sabdena Sabdasya
   vyāvartanaṃ kriyate | na caitad evaṃ vayaṃ brūmaḥ | niḥsvabhāvāḥ	vyAvartanam kriyate | na ca-etat evam vayam brUmaH | niHsvaBAvAH
   sarvabhāvāḥ niḥsvabhāvatvāt tad aśūnyām iti |	sarva-BAvAH niHsvaBAva-tvAt tat aSUnyAm iti |
   (Vv 262)	(Vu 262)
   kiṃ karaṇaṃ	kim karaNam
   naiḥsvabhāvyānāṃ cen naiḥsvābhāvyena vāraṇaṃ yadi hi /	nEHsvaBAvyAnAm ced nEHsvABAvyena vAraNam yadi hi /
   naiḥsvabhāvyanirvṛttau svabhāvyaṃ hi prasiddhaṃ syāt // NagVv_26 //	nEHsvaBAvya-nirvRttO sva-BAvyam hi prasidDam syAt // NagVu-_26 //
   yathā mā śabdam iti śabdena śabdasya vyāvartanaṃ kriyate | evaṃ yadi	yaTA mA Sabdam iti Sabdena Sabdasya vyAvartanam kriyate | evam yadi
   naiḥsvabhāvyena vacanena naiḥsvabhāvyānāṃ vyāvartanaṃ kriyate tato 'yaṃ	nEHsvaBAvyena vacanena nEHsvaBAvyAnAm vyAvartanam kriyate tatas ayam
   dṛṣṭāntopapannaḥ syāt | iha tu naiḥsvabhāvyena vacanena bhāvānāṃ	dRzwAnta-upapannaH syAt | iha tu nEHsvaBAvyena vacanena BAvAnAm
   svabhāvapratiṣedhaḥ kriyate | evaṃ yadi naiḥsvabhāvyena vacanena	svaBAva-pratizeDaH kriyate | evam yadi nEHsvaBAvyena vacanena
   niḥsvabhāvānāṃ naiḥsvabhāvyapratiṣedhaḥ kriyate | naiḥsvabhavyapratiṣedhād	niHsvaBAvAnAm nEHsvaBAvya-pratizeDaH kriyate | nEHsvaBavya-pratizeDAt-
   eva sasvabhāvā bhaveyuḥ | sasvabhāvatvād aśūnyāḥ syuḥ | śūnyatāñ ca vayaṃ	eva sa-svaBAvAH BaveyuH | sa-svaBAva-tvAt aSUnyAH syuH | SUnyatAn ca vayam
   bhāvānām ācakṣmahe nāśūnyatām ity adṛṣṭānta evāyam iti |	BAvAnAm Acakzmahe na-aSUnyatAm iti adRzwAntaH eva-ayam iti |
   (Vv 264)	(Vu 264)
   atha vā nirmitakāyāṃ yathā striyāṃ striyam ity asatgrāham /	aTa vA nirmitakAyAm yaTA striyAm striyam iti asat-grAham /
   nirmitakaḥ pratihanyāt kasyacid evaṃ bhaved ettata // NagVv_27 //	nirmitakaH pratihanyAt kasyacid evam Bavet ed-tatas // NagVu-_27 //
   atha vā kasyacit puruṣasya nirmitakāyāṃ striyāṃ svabhāvaśūnyāyāṃ	aTa vA kasyacid puruzasya nirmitakAyAm striyAm svaBAva-SUnyAyAm
   paramārthataḥ striyam ity asadgrāhaḥ | syād eva tasyāṃ tenāsadgrāheṇa	paramArTataH striyam iti asat-grAhaH | syAt eva tasyAm tena-asat-grAheNa
   rāgam utpādayet | tad yathā tathāgatena vā tacchrāvakeṇa vā nirmitako	rAgam utpAdayet | tat yaTA taTAgatena vA tad-SrAvakeNa vA nirmitakaH-
   nirmitaḥ syāt | tathāgatādhiṣṭhānena vā tathāgatasrāvakādhiṣṭhānena vā	nirmitaH syAt | taTAgata-aDizWAnena vA taTAgata-srAvaka-aDizWAnena vA
   tasya tam asadgrāhaṃ vinivartayet | evam eva nirmitakopamena śūnyena	tasya tam asat-grAham vinivartayet | evam eva nirmitaka-upamena SUnyena
   vacanena nirmitakastrīsadṛśyeṣu niḥsvabhāveṣu yo 'yaṃ svabbāvagrāhaḥ sa	vacanena nirmitaka-strI-sadRSyezu niHsvaBAvezu yaH ayam su-abbAva-grAhaH sa
   nivartyate sa pratiṣidhyate | tasmād ayam atra dṛṣṭāntaḥ	nivartyate sa pratiziDyate | tasmAt ayam atra dRzwAntaH
   śūnyatāprasādhanaṃ pratyupapadyamāno netaraḥ |	SUnyatA-prasADanam pratyupapadyamAnaH na-itaraH |
   (Vv 266)	(Vu 266)
   atha vā sādhyasamo yaṃ hetur na hi vidyate dhvaneḥ sattā /	aTa vA sADya-samaH yam hetuH na hi vidyate DvaneH sattA /
   saṃvyavahārañ ca vayaṃ nānabhyupagamya kathayāmaḥ // NagVv_28 //	saMvyavahAran ca vayam na-anaByupagamya kaTayAmaH // NagVu-_28 //
   mā śabdavad iti sādhyasama evāyaṃ hetuḥ | kasmāt sarvabhāvānāṃ	mA Sabda-vat iti sADya-samaH eva-ayam hetuH | kasmAt sarva-BAvAnAm
   naiḥsvabhāvyenāviśiṣṭatvāt | na hi tasya dhvaneḥ pratītyasamutpannatvāt |	nEHsvaBAvyena-aviSizwa-tvAt | na hi tasya DvaneH pratItyasamutpanna-tvAt |
   svabhavaṃ sattāḥ vidyate | tasyāḥ svabhāvasattāyāḥ avidyamānatvāt |	sva-Bavam sattAH vidyate | tasyAH svaBAva-sattAyAH avidyamAna-tvAt |
   yad uktaṃ	yat uktam
   śabdena hy atra sattā bhaviṣyato vāraṇaṃ tasyeti |	Sabdena hi atra sattA BavizyataH vAraNam tasya-iti |
   tat vyāhanyate |	tat vyAhanyate |
   api ca na vayaṃ vyavahārasatyaṃ pratyākhyāya vyavahārasatyam	api ca na vayam vyavahAra-satyam pratyAKyAya vyavahAra-satyam
   anabhyupagamya kathayāmaḥ | śūnyāḥ sarvabhāvā iti | na hi vyavahārasatyam	anaByupagamya kaTayAmaH | SUnyAH sarva-BAvAH iti | na hi vyavahAra-satyam
   anāgamya śakyā dharmadeśanā kartuṃ |	anAgamya SakyA Darma-deSanA kartum |
   yathoktaṃ	yaTA-uktam
   vyavahāram anāśritya paramārtho na deśyate |	vyavahAram anASritya parama-arTaH na deSyate |
   paramārtham anāgamya nirvāṇaṃ nādhigamyata iti | [= MMK 24.18]	parama-arTam anAgamya nirvANam na-aDigamyate iti | [ MMK 24.18]
   tasmān madvacanavat śūnyāḥ sarvabhāvāḥ sarvabhāvānāñ ca niḥsvabhāvatvam	tasmAt mad-vacana-vat SUnyAH sarva-BAvAH sarva-BAvAnAn ca niHsvaBAva-tvam
   ubhayathopapadyamānam iti ||	uBayaTA-upapadyamAnam iti ||
   (Vv 268)	(Vu 268)
   yat punar bhavatoktaṃ |	yat punar BavatA-uktam |
   pratiṣedhaḥ pratiṣedhyo 'py evam iti mataṃ bhavet tad asad eva |	pratizeDaH pratizeDyaH api evam iti matam Bavet tat asat eva |
   evaṃ tava pratijñā lakṣaṇato dūṣyeta na mameti | [4]	evam tava pratijQA lakzaNataH dUzyeta na mama-iti | [4]
   atra brūmaḥ |	atra brUmaH |
   yadi kācana pratijñā tatra syān na me tat* eṣa me bhaved doṣaḥ /	yadi kAcana pratijQA tatra syAt na me tat* eza me Bavet dozaH /
   nāsti ca mama pratijñā tasmān naivāsti me doṣaḥ // NagVv_29 //	na-asti ca mama pratijQA tasmAt na-eva-asti me dozaH // NagVu-_29 //
   yadi ca kācin mama pratijñā syāt tato mama pratijñālakṣaṇaprāptatvāt sa	yadi ca kAcid mama pratijQA syAt tatas mama pratijQA-lakzaNa-prApta-tvAt sa
   pūrvako doṣaḥ | yathā tvayoktaṃ bhāvāḥ tathā mama syān na ca mama kācid	pUrvakaH dozaH | yaTA tvayA-uktam BAvAH taTA mama syAt na ca mama kAcid-
   asti pratijñā | tasmāt sarvahhāveṣu śūnyeṣv atyantopaśānteṣu	asti pratijQA | tasmAt sarva-hhA=-ezu SUnyezu atyanta-upaSAntezu
   prakṛtivivikteṣu kutaḥ pratijñālakṣaṇaprāptiḥ kutaḥ	prakRti-viviktezu kutas pratijQA-lakzaNa-prAptiH kutas-
   pratijñālakṣaṇatāprāptikṛto doṣaḥ | tatra yat bhavatoktaṃ	pratijQA-lakzaNa-tA-prApti-kRtaH dozaH | tatra yat BavatA-uktam
   pratijñālakṣaṇaprāptatvāt tavaiva doṣa iti tan nāsti |	pratijQA-lakzaNa-prApta-tvAt tava-eva dozaH iti tat na-asti |
   (Vv 270)	(Vu 270)
   yat punar bhavatoktaṃ	yat punar BavatA-uktam
   pratyakṣeṇa hi tāvad yady upalabhya nivartayasi bhāvān	pratyakzeNa hi tAvat yadi upalaBya nivartayasi BAvAn
   tan nāsti pratyakṣaṃ bhāvā yenopalabhyaṃta | [5]	tat na-asti pratyakzam BAvAH yena-upalaByaMta | [5]
   anumānaṃ pratyuktaṃ pratyakṣeṇāgamopamāne	anumAnam pratyuktam pratyakzeNa-Agama-upamAne
   cānumānāgamasādhyā ye 'rthā dṛṣṭāntasādhyāś ceti | [6]	ca-anumAna-Agama-sADyAH ye arTAH dRzwAnta-sADyAH ca-iti | [6]
   atra vayaṃ brūmaḥ |	atra vayam brUmaH |
   yadi kiñcid upalabheyaṃ pravarteyaṃ nivartayeyaṃ vā /	yadi kiQcid upalaBeyam pravarteyam nivartayeyam vA /
   pratyakṣādibhir arthais tadabhāvān me 'nupālambhaḥ // NagVv_30 //	pratyakza-AdiBiH arTEH tad-aBAvAt me anupAlamBaH // NagVu-_30 //
   yady ahaṃ kiñcid artham upalabheyaṃ pratyakṣānumānopa + + + + hetubhiḥ	yadi aham kiQcid arTam upalaBeyam pratyakza-anumAna-upa + + + + hetuBiH
   pramāṇaiḥ | caturṇāṃ vā pramāṇānāṃ | anyatamānyatamena | ata evaṃ	pramANEH | caturNAm vA pramANAnAm | anyatama-anyatamena | atas evam
   pravartayeyaṃ vārtham evāhaṃ kiñcin nopalabhate tasmān na pravartayāmi na	pravartayeyam vA-arTam eva-aham kiQcid na-upalaBate tasmAt na pravartayAmi na
   nivartayāmi | tatraivaṃ sati yau bhavatopālambhoktaḥ | yadi pratyakṣādīnāṃ	nivartayAmi | tatra-evam sati yO BavatA-upAlamBa-uktaH | yadi pratyakza-AdInAm
   pramāṇānām anyatamena upalabhya bhāvān vinivartayasīti | nanu bhavatoktāni	pramANAnAm anyatamena upalaBya BAvAn vinivartayasi-iti | nanu BavatA-uktAni
   pramāṇāni na santi taiś ca pramāṇair api gamyārthā iti sa me bhavaty	pramANAni na santi tEH ca pramANEH api gamya-arTAH iti sa me Bavati-
   evānupālambha iti |	eva-anupAlamBaH iti |
   (Vv 272)	(Vu 272)
   yadi ca pramāṇatas teṣāṃ teṣāṃ prasiddhir arthānām /	yadi ca pramANataH tezAm tezAm prasidDiH arTAnAm /
   teṣāṃ punaḥ prasiddhiṃ brūhi kathaṃ teṣāṃ pramāṇānāṃ // NagVv_31 //	tezAm punar prasidDim brUhi kaTam tezAm pramANAnAm // NagVu-_31 //
   prasiddhir iti	prasidDiH iti
   yadi ca pramāṇatas teṣāṃ teṣām arthānāṃ prameyānāṃ siddhiṃ manyase yathā	yadi ca pramANataH tezAm tezAm arTAnAm prameyAnAm sidDim manyase yaTA
   mānair meyānāṃ | tathā teṣām idānīṃ pratyakṣānumānopamānāgamānāṃ caturṇāṃ	mAnEH meyAnAm | taTA tezAm idAnIm pratyakza-anumAna-upamAnAgamAnAm caturNAm
   pramāṇānāṃ kutaḥ prasiddhiḥ | yadi tāvan niḥpramāṇānāṃ pramāṇaṃ syān nādeḥ	pramANAnAm kutas prasidDiH | yadi tAvat niHpramANAnAm pramANam syAt na-AdeH
   siddhis tatrāsti naiva madhyasya nāntasya | yadi punaḥ manyase pramāṇaiḥ	sidDiH tatra-asti na-eva maDyasya na-antasya | yadi punar manyase pramANEH
   prasiddhiḥ pramāṇato 'rthānāṃ prasiddhir iti | hīyate pratijñā |	prasidDiH pramANataH arTAnAm prasidDiH iti | hIyate pratijQA |
   (Vv 274)	(Vu 274)
   tathāpi	taTA-api
   anyaiḥ yadi pramāṇaiḥ pramāṇasidhir bhavaty anavasthā syān /	anyEH yadi pramANEH pramANa-siDiH Bavati anavasTA syAt /
   nādeḥ siddhis tatrāsti naiva madhyasya nāntasya // NagVv_32 //	na-AdeH sidDiH tatra-asti na-eva maDyasya na-antasya // NagVu-_32 //
   yadi punar manyase | pramāṇaiḥ prameyāṇāṃ prasiddhis teṣāṃ pramāṇānām	yadi punar manyase | pramANEH prameyANAm prasidDiH tezAm pramANAnAm
   anyaiḥ pramāṇaiḥ prasiddhir anavasthāprasaṅgaḥ | anavasthāprasaṅge ko	anyEH pramANEH prasidDiH anavasTA-prasaFgaH | anavasTA-prasaFge kaH-
   doṣaḥ |	dozaH |
   nādeḥ siddhis tatrāsti naiva madhyasya nāntasya |	na-AdeH sidDiH tatra-asti na-eva maDyasya na-antasya |
   asyānavasthāprasaṅge ādeḥ siddhir nāsti | kiṃ kāraṇaṃ teṣam api hi	asya-anavasTA-prasaFge AdeH sidDiH na-asti | kim kAraNam tezam api hi
   pramāṇānām anyaiḥ pramāṇaiḥ siddhis teṣām anyair iti nāsty ādiḥ | āder	pramANAnAm anyEH pramANEH sidDiH tezAm anyEH iti na-asti AdiH | AdeH-
   asadbhāvāt kuto madhyaṃ kuto antaḥ | tasmāt teṣāṃ pramāṇānām anyaiḥ	asadBAvAt kutas maDyam kutas antaH | tasmAt tezAm pramANAnAm anyEH
   pramāṇaiḥ prasiddhiḥ nopapadyateti |	pramANEH prasidDiH na-upapadyata-iti |
   (Vv 276)	(Vu 276)
   teṣām atha pramāṇair vinā prasiddhiḥ vihīyate vādaḥ /	tezAm aTa pramANEH vinA prasidDiH vihIyate vAdaH /
   vaiṣamikatvaṃ tasmin viśeṣahetuś ca vaktavyaḥ // NagVv_33 //	vEzamika-tvam tasmin viSeza-hetuH ca vaktavyaH // NagVu-_33 //
   atha manyase teṣāṃ pramāṇānāṃ vinā pramāṇaiḥ prasiddhiḥ prameyānāṃ punar	aTa manyase tezAm pramANAnAm vinA pramANEH prasidDiH prameyAnAm punar-
   arthānāṃ pramāṇaiḥ prasiddhir iti | evaṃ sati yas te vādaḥ pramāṇaiḥ	arTAnAm pramANEH prasidDiH iti | evam sati yaH te vAdaH pramANEH
   prasiddhir arthānām iti hīyate vaiṣamikatvañ ca bhavati | keṣāñcit |	prasidDiH arTAnAm iti hIyate vEzamika-tvan ca Bavati | kezAQcid |
   arthānāṃ pramāṇaiḥ prasiddhiḥ keṣāñcin neti viśeṣahetuś ca vaktavyaḥ |	arTAnAm pramANEH prasidDiH kezAQcit na-iti viSeza-hetuH ca vaktavyaH |
   yena hetunā keṣāṃcid arthānāṃ pramāṇaiḥ prasiddhiḥ keṣāñcin neti | sā ca	yena hetunA kezAMcid arTAnAm pramANEH prasidDiH kezAQcit na-iti | sA ca
   nopadiṣṭaḥ tasmād iyam api kalpanā nopapanneti |	na-upadizwaH tasmAt iyam api kalpanA na-upapannA-iti |
   atrāha | pramāṇāny eva mama svātmānaṃ parātmānañ ca prasādhayanti |	atra-Aha | pramANAni eva mama sva-AtmAnam para-AtmAnan ca prasADayanti |
   yathoktaṃ |	yaTA-uktam |
   dyotayati svātmānaṃ yathā hutāsaḥ tathā parātmānaṃ |	dyotayati sva-AtmAnam yaTA hutAsaH taTA para-AtmAnam |
   svaparātmānāv eṣāṃ prasādhayanti pramāṇāni |	sva-para-AtmAnO ezAm prasADayanti pramANAni |
   param iva svātmānaṃ parātmānañ ceti ||	param iva sva-AtmAnam para-AtmAnan ca-iti ||
   (Vv 278)	(Vu 278)
   atrocyate |	atra-ucyate |
   viṣamopanyāso 'yaṃ na hy ātmānaṃ prakāśayaty agniḥ /	vizama-upanyAsaH ayam na hi AtmAnam prakASayati agniH /
   na hi tasyānupalabdhiḥ dṛṣṭā tamasīva kumbhasya // NagVv_34 //	na hi tasya-anupalabDiH dRzwA tamasi-iva kumBasya // NagVu-_34 //
   viṣama evāyam upanyāsaḥ | agnivat pramāṇāni svātmānañ ca prasādhayanti	vizamaH eva-ayam upanyAsaH | agni-vat pramANAni sva-AtmAnan ca prasADayanti
   parātmānañ ca prasādhayantīti | na hy agnir ātmānaṃ prakāśayati | yadi hi	para-AtmAnan ca prasADayanti-iti | na hi agniH AtmAnam prakASayati | yadi hi
   yathā prāg evāgninā aprakāśitas tamasi kumbho nopalabhyate |	yaTA prAk eva-agninA aprakASitaH tamasi kumBaH na-upalaByate |
   athottarakālam upalabhyate 'gninā prakāśitaḥ san evam eva yady agninā na	aTa-uttara-kAlam upalaByate agninA prakASitaH san evam eva yadi agninA na
   prakāśitaḥ prāg agniḥ syād uttarakālam agneḥ prakāśanaṃ syāt | ataḥ	prakASitaH prAk agniH syAt uttara-kAlam agneH prakASanam syAt | atas-
   svātmānaṃ prakāśayen naitad evaṃ | tasmād iyam api kalpanā nopapadyanteti	sva-AtmAnam prakASayet na-etat evam | tasmAt iyam api kalpanA na-upapadyanta-iti
   (Vv 280)	(Vu 280)
   kiñcānyat |	kiQca-anyat |
   yadi ca svātmānam ayaṃ tvadvacanena prakāśayaty agniḥ /	yadi ca sva-AtmAnam ayam tvad-vacanena prakASayati agniH /
   param iva na tv ātmānaṃ paridhakṣyaty api hutāśaḥ // NagVv_35 //	param iva na tu AtmAnam pariDakzyati api hutASaH // NagVu-_35 //
   yadi ca tvadvacanena yathā parātmānaṃ prakāśayaty agniḥ evam eva svātmānam	yadi ca tvad-vacanena yaTA para-AtmAnam prakASayati agniH evam eva sva-AtmAnam
   api prakāśayaty agnir iti | nanu yathā parātmānaṃ dahati | evam eva	api prakASayati agniH iti | nanu yaTA para-AtmAnam dahati | evam eva
   svātmānam api dhakṣyatīti | na caitad evaṃ | tatra yad uktaṃ parātmānam	sva-AtmAnam api Dakzyati-iti | na ca-etat evam | tatra yat uktam para-AtmAnam
   iva svātmānaṃ prakāśayaty agnir iti tan na ||	iva sva-AtmAnam prakASayati agniH iti tat na ||
   kiñcānyat |	kiQca-anyat |
   yadi ca svaparātmānau tvadvacanena prakāśayaty agniḥ /	yadi ca sva-para-AtmAnO tvad-vacanena prakASayati agniH /
   prachādayiṣyati tamaḥ svaparātmānau hutāśa iva // NagVv_36 //	praCAdayizyati tamaH sva-para-AtmAnO hutASaH iva // NagVu-_36 //
   yadi ca bhavato bhavato matena svātmāparātmānau prakāśayaty agniḥ | nanv	yadi ca BavataH BavataH matena sva-Atma-apara-AtmAnO prakASayati agniH | nanu-
   idānīṃ pratipakṣabhūtatamo 'pi svaparātmānau chādayet | naitad iṣṭaṃ |	idAnIm pratipakza-BUtatamaH api sva-para-AtmAnO CAdayet | na-etat izwam |
   tatra yad uktaṃ svaparātmānau prakāśayaty agnir iti tan na ||	tatra yat uktam sva-para-AtmAnO prakASayati agniH iti tat na ||
   (Vv 282)	(Vu 282)
   kiñcānyat |	kiQca-anyat |
   nāsti tamaś ca jvalane yatra ca tiṣṭhate parātmani jvalanaḥ /	na-asti tamaH ca jvalane yatra ca tizWate para-Atmani jvalanaH /
   kurute kathaṃ prakāśaṃ sa hi prakāśo andhakāravadhaḥ // NagVv_37 //	kurute kaTam prakASam sa hi prakASaH anDakAra-vaDaH // NagVu-_37 //
   iha cāgnau nāsti tamaḥ | nāpi ca yatrāgnis tatrāsti tamaḥ | prakāśaś ca	iha ca-agnO na-asti tamaH | na-api ca yatra-agniH tatra-asti tamaH | prakASaH ca
   nāma tamasaḥ pratighātas tatra katham asya tamasaḥ | pratighātam agniḥ	nAma tamasaH pratiGAtaH tatra kaTam asya tamasaH | pratiGAtam agniH
   karoti | yasya pratighātat svaparātmānau prakāśayatīti ||	karoti | yasya pratiGAtat sva-para-AtmAnO prakASayati-iti ||
   āha | yad yasmād evaṃ nāgnau tamo 'sti | nāpi yatrāgnis tatra tamo 'sti |	Aha | yat yasmAt evam na-agnO tamaH asti | na-api yatra-agniH tatra tamaH asti |
   yasmād evaṃ svaparātmānau na prakāśayaty agniḥ | tena hy	yasmAt evam sva-para-AtmAnO na prakASayati agniH | tena hi-
   utpadyamānenaivāgninā tamasaḥ pratighataḥ kutaḥ tasmān nāgnau tamo 'sti |	utpadyamAnena-eva-agninA tamasaH pratiGataH kutas tasmAt na-agnO tamaH asti |
   nāpi yatrāgniḥ tatra tamo 'sti | yasmād utpadyamāna evobhayaṃ prakāśayaty	na-api yatra-agniH tatra tamaH asti | yasmAt utpadyamAnaH eva-uBayam prakASayati-
   agniḥ svātmānaṃ parātmānañ ceti |	agniH sva-AtmAnam para-AtmAnan ca-iti |
   (Vv 284)	(Vu 284)
   atrocyate	atra-ucyate
   utpadyamāna eva prakāśayaty agnir ity asadvādaḥ /	utpadyamAnaH eva prakASayati agniH iti asat-vAdaH /
   utpadyamāna eva prāpnoti tamo na hi hutāśaḥ // NagVv_38 //	utpadyamAnaH eva prApnoti tamaH na hi hutASaH // NagVu-_38 //
   ayam agnir utpadyamāna eva prakāśayati svātmānaṃ parātmānañ ceti | nāyam	ayam agniH utpadyamAnaH eva prakASayati sva-AtmAnam para-AtmAnan ca-iti | na-ayam
   upapadyate vādaḥ | kasmān na hy utpadyamāna evāgniḥ tamaḥ prāpnoti |	upapadyate vAdaH | kasmAt na hi utpadyamAnaH eva-agniH tamaH prApnoti |
   aprāptatvān naivopahanti | tamasaś cānupaghātān nāsti prakāśaḥ |	aprApta-tvAt na-eva-upahanti | tamasaH ca-anupaGAtAt na-asti prakASaH |
   aprāpto 'pi jvalano yadi vā punar andhakāram upahanyāt /	aprAptaH api jvalanaH yadi vA punar anDakAram upahanyAt /
   sarveṣu lokadhātuṣu tamo 'yam iha saṃsthita upahanyāt // NagVv_39 //	sarvezu lokaDAtuzu tamaH ayam iha saMsTitaH upahanyAt // NagVu-_39 //
   athāpi manyase aprāpto 'py agnir andhakāram upahantīti | nanv idānīm iha	aTa-api manyase aprAptaH api agniH anDakAram upahanti-iti | nanu idAnIm iha
   saṃsthito agniḥ sarvalokadhātustham upahaniṣyati tamaḥ tulyāyām aprāpto na	saMsTitaH agniH sarva-loka-DAtu-sTam upahanizyati tamaH tulyAyAm aprAptaH na
   caitad evaṃ dṛṣṭaṃ | tasmād aprāpyaivāgnir andhakāram upahantīti yad iṣṭaṃ	ca-etat evam dRzwam | tasmAt aprApya-eva-agniH anDakAram upahanti-iti yat izwam
   | tan na |	| tat na |
   (Vv 286)	(Vu 286)
   yadi ca svataḥ pramāṇasiddhir anapekṣya te prameyāṇi /	yadi ca svatas pramANa-sidDiH anapekzya te prameyANi /
   bhavati pramāṇasiddhiḥ nāparāpekṣā hi siddhir iti // NagVv_40 //	Bavati pramANa-sidDiH na-apara-apekzA hi sidDiH iti // NagVu-_40 //
   yadi cāgnivat svataḥ pramāṇasiddhir iti manyase | anapekṣāpi prameyāṇi	yadi ca-agni-vat svatas pramANa-sidDiH iti manyase | anapekzA-api prameyANi
   pramāṇānāṃ siddhiḥ bhaviṣyatīti kiṃ kāraṇaṃ | na hi svataḥ param apekṣate	pramANAnAm sidDiH Bavizyati-iti kim kAraNam | na hi svatas param apekzate
   | athāpekṣyate na svataḥ prasiddhiḥ |	| aTa-apekzyate na svatas prasidDiH |
   atrāha | yadi nāpekṣyante prameyān arthān apramāṇāni ko doṣo bhaviṣyatīti	atra-Aha | yadi na-apekzyante prameyAn arTAn apramANAni kaH dozaH Bavizyati-iti
   | atrocyate |	| atra-ucyate |
   anāpeksā hi prameyān arthān yadi te pramāṇasaṃsiddhiḥ /	anApeksAH hi prameyAn arTAn yadi te pramANa-saMsidDiH /
   bhavati na bhavanti kasyacid evam imāni pramāṇāni // NagVv_41 //	Bavati na Bavanti kasyacid evam imAni pramANAni // NagVu-_41 //
   yadi prameyān arthān anapekṣya siddhir bhavati pramāṇānām iti | tānīmāni	yadi prameyAn arTAn anapekzya sidDiH Bavati pramANAnAm iti | tAni-imAni
   pramāṇāni na kasyacit pramāṇāni bhavanti | evaṃ doṣaḥ || atha kasyacit	pramANAni na kasyacid pramANAni Bavanti | evam dozaH || aTa kasyacid-
   bhavanti prāmāṇāni | naivedānīm anapekṣya prameyān arthān pramāṇāni	Bavanti prAmANAni | na-eva-idAnIm anapekzya prameyAn arTAn pramANAni
   bhavanti ||	Bavanti ||
   (Vv 288)	(Vu 288)
   atha matam apekṣa siddhis teṣām iti atra bhavati ko doṣaḥ /	aTa matam apekza sidDiH tezAm iti atra Bavati kaH dozaH /
   siddhasya na sādhanaṃ syān nāsiddho pekṣate hy anyat // NagVv_42 //	sidDasya na sADanam syAt na-asidDaH pekzate hi anyat // NagVu-_42 //
   athāpi matam apekṣya prameyān arthān pramāṇānāṃ siddhir bhavatīti | evaṃ	aTa-api matam apekzya prameyAn arTAn pramANAnAm sidDiH Bavati-iti | evam
   te sati siddhasya pramāṇacatuṣṭayasya sādhanaṃ bhavatīti | kiṃ kāraṇaṃ |	te sati sidDasya pramANa-catuzwayasya sADanam Bavati-iti | kim kAraNam |
   na hy asiddhasyārthasyāpekṣaṇaṃ bhavati | na hy asiddho devadattaḥ kañcid	na hi asidDasya-arTasya-apekzaNam Bavati | na hi asidDaH devadattaH kaQcid-
   artham apekṣate na ca siddhasya sādhanam iṣṭaṃ kṛtasya kāraṇam anupapatter	arTam apekzate na ca sidDasya sADanam izwam kRtasya kAraNam anupapatteH-
   iti ||	iti ||
   kiñcānyat |	kiQca-anyat |
   sidhyanti hi prameyāṇy apekṣya yadi sarvathā pramāṇāni /	siDyanti hi prameyANi apekzya yadi sarvaTA pramANAni /
   bhavanti prameyasiddhir anapekṣyaiva pramāṇāni // NagVv_43 //	Bavanti prameya-sidDiH anapekzya-eva pramANAni // NagVu-_43 //
   yadi prameyāṇy apekṣya pramāṇāni sidhyanti | nedānīṃ pramāṇāny apekṣya	yadi prameyANi apekzya pramANAni siDyanti | na-idAnIm pramANAni apekzya
   prameyāṇi sidhyanti | kiṃ kāraṇaṃ na hi sādhyaṃ sādhanaṃ sādhanaṃ	prameyANi siDyanti | kim kAraNam na hi sADyam sADanam sADanam
   sādhayati | sādhanāni ca | kila prameyāṇāṃ pramāṇāni ||	sADayati | sADanAni ca | kila prameyANAm pramANAni ||
   (Vv 290)	(Vu 290)
   kiñcānyat |	kiQca-anyat |
   yadi ca prameyasiddhir anapekṣaiva bhavati pramāṇāni /	yadi ca prameya-sidDiH anapekzA-eva Bavati pramANAni /
   kin te pramāṇasiddhyā tāni yad arthaṃ prasiddhaṃ tata // NagVv_44 //	kin te pramANa-sidDyA tAni yat arTam prasidDam tatas // NagVu-_44 //
   yadi ca manyase 'napekṣyaiva pramāṇāni prameyānāṃ prasiddhir bhavati | kim	yadi ca manyase anapekzya-eva pramANAni prameyAnAm prasidDiH Bavati | kim
   idānīṃ te pramāṇasiddhyā paryanviṣṭayā kiṃ kāraṇaṃ | yad arthaṃ hi tāni	idAnIm te pramANa-sidDyA paryanvizwayA kim kAraNam | yat arTam hi tAni
   pramāṇāni paryanviṣyeran | te prameyārthā vinā pramāṇaiḥ siddhāḥ tatra kiṃ	pramANAni paryanvizyeran | te prameya-arTAH vinA pramANEH sidDAH tatra kim
   pramāṇaiḥ kṛtyaṃ |	pramANEH kRtyam |
   atha tu pramāṇasiddhir bhavaty apekṣyaiva te prameyāṇi /	aTa tu pramANa-sidDiH Bavati apekzya-eva te prameyANi /
   vyatyaya evaṃ sati te dhruvaṃ pramāṇaprameyāṇāṃ // NagVv_45 //	vyatyayaH evam sati te Druvam pramANa-prameyANAm // NagVu-_45 //
   athāpi manyase 'pekṣyaiva prameyān arthāna pramāṇani bhavanti | evaṃ te	aTa-api manyase apekzya-eva prameyAn arTAna pramANani Bavanti | evam te
   sati mā bhūt pūrvoktadoṣa iti kṛtvā | evaṃ te sati vyatyayaḥ + + + + +	sati mA BUt pUrva-ukta-dozaH iti kRtvA | evam te sati vyatyayaH + + + + +
   yāṇāṃ bhavati | pramāṇāni te prameyāṇi bhavanti | prameyaiḥ sādhitatvat |	yANAm Bavati | pramANAni te prameyANi Bavanti | prameyEH sADita-tvat |
   pramāṇāni ca prameyāṇi bhavanti | pramāṇānāṃ sādhakatvāt |	pramANAni ca prameyANi Bavanti | pramANAnAm sADaka-tvAt |
   (Vv 292)	(Vu 292)
   atha te pramāṇasiddhyā prameyasiddhiḥ prameyasiddhyā ca /	aTa te pramANa-sidDyA prameya-sidDiH prameya-sidDyA ca /
   bhavati pramāṇasiddhiḥ nāsty ubhayasyāpi te siddhiḥ // NagVv_46 //	Bavati pramANa-sidDiH na-asti uBayasya-api te sidDiH // NagVu-_46 //
   atha manyase pramāṇasiddhyā prameyasiddhir bhavati pramāṇāpekṣatvāt |	aTa manyase pramANa-sidDyA prameya-sidDiH Bavati pramANa-apekza-tvAt |
   prameyasiddhyā ca pramāṇasiddhir bhavati prameyāpekṣatvād iti || evaṃ saty	prameya-sidDyA ca pramANa-sidDiH Bavati prameya-apekza-tvAt iti || evam sati-
   ubhayasyāpi siddhir na .y. + + + + ṇaṃ	uBayasya-api sidDiH na .y. + + + + Nam
   sidhyanti hi pramāṇair yadi prameyāṇi tāni tair evā /	siDyanti hi pramANEH yadi prameyANi tAni tEH evA /
   sādhyāni ca prameyais tāni kathaṃ sādhayiṣyanti // NagVv_47 //	sADyAni ca prameyEH tAni kaTam sADayizyanti // NagVu-_47 //
   yadi hi pramāṇaiḥ pramayāṇi sidhyanti tāni pramāṇāni tair eva prameyaiḥ	yadi hi pramANEH pramayANi siDyanti tAni pramANAni tEH eva prameyEH
   sādhayitavyāni | nanv asiddheṣu prameyeṣu kāraṇasyāsiddhatvād asiddhāni	sADayitavyAni | nanu asidDezu prameyezu kAraNasya-asidDa-tvAt asidDAni
   kathaṃ sādhayisyanti prameyāṇīti |	kaTam sADayisyanti prameyANi-iti |
   (Vv 294)	(Vu 294)
   sidhyanti ca prameyaiḥ yadi pramāṇāni tāni tair eva /	siDyanti ca prameyEH yadi pramANAni tAni tEH eva /
   sādhyāni ca prameyais tāni kathaṃ sādhayiṣyanti // NagVv_48 //	sADyAni ca prameyEH tAni kaTam sADayizyanti // NagVu-_48 //
   yadi prameyaiḥ pramāṇāni sidhyanti tāni ca prameyāṇi tair eva pramāṇaiḥ	yadi prameyEH pramANAni siDyanti tAni ca prameyANi tEH eva pramANEH
   sādhayitavyānīti | nanv asiddheṣu pramāṇeṣu kāraṇasyāsiddhatvād asiddhāni	sADayitavyAni-iti | nanu asidDezu pramANezu kAraNasya-asidDa-tvAt asidDAni
   kathaṃ sādhayiṣyanti pramāṇāni |	kaTam sADayizyanti pramANAni |
   pitra yady utpādyaḥ putro yadi tena caiva putreṇa /	pitra yadi utpAdyaH putraH yadi tena ca-eva putreNa /
   utpādyaḥ sa yadi pitā vada tatrotpādayati kaḥ kaṃ // NagVv_49 //	utpAdyaH sa yadi pitA vada tatra-utpAdayati kaH kam // NagVu-_49 //
   tadyathāpi nāma kaścit brūyāt | pitrā putra utpādanīyaḥ sa ca pitā	tat-yaTA-api nAma kaScid brUyAt | pitrA putraH utpAdanIyaH sa ca pitA
   putreṇotpādanīya iti | tatredānīṃ brūhi kena ka utpādayitavyaḥ | tathaiva	putreNa-utpAdanIyaH iti | tatra-idAnIm brUhi kena kaH utpAdayitavyaH | taTA-eva
   khalu bhavān bravīti | pramāṇaiḥ prameyāni sādhayitavyāni tāny eva ca	Kalu BavAn bravIti | pramANEH prameyAni sADayitavyAni tAni eva ca
   punaḥ pramāṇāni taiḥ prameyaiḥ tatredānīṃ tu katamaiḥ katamāni	punar pramANAni tEH prameyEH tatra-idAnIm tu katamEH katamAni
   sādhayitavyāni |	sADayitavyAni |
   (Vv 296)	(Vu 296)
   kaś ca pitā kaḥ putraḥ tatra tvaṃ brūhi kathaṃ tāv ubhāv api ca /	kaH ca pitA kaH putraH tatra tvam brUhi kaTam tO uBO api ca /
   pitreputralakṣaṇadharau yato nas tatra saṃdehaḥ // NagVv_50 //	pitreputra-lakzaNa-DarO yatas naH tatra saMdehaH // NagVu-_50 //
   tayoś ca pūrvopadiṣṭayoḥ pitāputrayoḥ vada kataraḥ putraḥ kataraḥ pitā	tayoH ca pUrva-upadizwayoH pitAputrayoH vada kataraH putraH kataraH pitA
   ubhāv api tāv utpādakatvāt pitṛlakṣaṇadharau | utpādyatvāc ca	uBO api tO utpAdaka-tvAt pitR-lakzaNa-DarO | utpAdya-tvAt ca
   putralakṣaṇadharāv atra naḥ sandeho bhavati | kataras tatra pitā kataras	putra-lakzaNa-DarO atra naH sandehaH Bavati | kataraH tatra pitA katara-s
   tatra putra iti | evam eva yāny etāni bhavati | pramāṇaprameyaṇi | tatra	tatra putraH iti | evam eva yAni etAni Bavati | pramANa-prameyaNi | tatra
   katarāṇi pramāṇāni katarāṇi prameyāṇi | ubhayāny api hy etāni pramāṇāni	katarANi pramANAni katarANi prameyANi | uBayAni api hi etAni pramANAni
   tāni prameyāṇi sādhyatvāt prameyāṇīti | atra naḥ sandeho bhavati |	tAni prameyANi sADya-tvAt prameyANi-iti | atra naH sandehaH Bavati |
   katarāṇy atra pramāṇāni katarāṇi prameyāṇīti |	katarANi atra pramANAni katarANi prameyANi-iti |
   (Vv 298)	(Vu 298)
   naiva svataḥ prasiddhir na parasparataḥ pramāṇair vā /	na-eva svatas prasidDiH na parasparataH pramANEH vA /
   bhavati na ca prameyaiḥ na cāpy akasmāt pramāṇānāṃ // NagVv_51 //	Bavati na ca prameyEH na ca-api akasmAt pramANAnAm // NagVu-_51 //
   na svataḥ prasiddhiḥ pratyakṣasya tenaiva pratyakṣeṇānumānasya	na svatas prasidDiH pratyakzasya tena-eva pratyakzeNa-anumAnasya
   tenaivānumāne | upamānasya tenaivopamānena | āgamasya tenaivāgamena ||	tena-eva-anumAne | upamAnasya tena-eva-upamAnena | Agamasya tena-eva-Agamena ||
   nāpi parasyāt pratyakṣasyānumānopamānāgamair anumānasya	na-api parasyAt pratyakzasya-anumAna-upamAna-AgamEH anumAnasya
   pratyakṣopamānāgamair upamānasya pratyakṣānumānāgamaiḥ | āgamasya	pratyakza-upamAna-AgamEH upamAnasya pratyakza-anumAna-AgamEH | Agamasya
   pratyakṣānumānopamānaiḥ | nāpi pratyakṣānumānopamānāgamād anyaiḥ	pratyakza-anumAna-upamAnEH | na-api pratyakza-anumAna-upamAnAgamAt anyEH
   pratyakṣānumānopamānāgamair yathāsvaṃ nāpi prameyaiḥ samastavyastaiḥ	pratyakza-anumAna-upamAna-AgamEH yaTAsvam na-api prameyEH samasta-vyastEH
   svaviṣayaparaviṣatāgṛhītaiḥ nāpy akasmān nāsti samuccayena | eteṣāṃ	sva-vizaya-para-viza-tA-gRhItEH na-api akasmAt na-asti samuccayena | etezAm
   kāraṇānāṃ pūrvoddiṣṭānāṃ viṃśas triṃśac catvāriśat ṣaṭviṃśatir vā tatra	kAraNAnAm pUrva-uddizwAnAm viMSaH triMSat catvAri-Sat zawviMSatiH vA tatra
   yad uktaṃ | pramāṇādhigamyatvāt prameyāṇāṃ bhāvānāṃ santi tu prameyā	yat uktam | pramANa-aDigamya-tvAt prameyANAm BAvAnAm santi tu prameyA
   bhāvās tāni ca pramāṇāni yais tu pramāṇaiḥ prameyā bhāvāḥ santaś ca bhāvāḥ	BAvAH tAni ca pramANAni yEH tu pramANEH prameyAH BAvAH santaH ca BAvAH
   samādhigatā iti tan na ||	samADi-gatAH iti tat na ||
   (Vv 300)	(Vu 300)
   yat punar bhavatoktam |	yat punar BavatA-uktam |
   kuśalānāṃ dharmāṇāṃ dharmāvasthāvidaś ca manyante |	kuSalAnAm DarmANAm Darma-avasTA-vidaH ca manyante |
   kuśalaṃ janasvabhāvaṃ manyante śeṣeṣv apy eṣa viniyogaḥ | [7]	kuSalam jana-svaBAvam manyante Sezezu api eza viniyogaH | [7]
   atra brūmaḥ |	atra brUmaH |
   kuśalānāṃ dharmāṇāṃ dharmāvasthavido brūvate yat /	kuSalAnAm DarmANAm Darma-avasTa-vidaH brUvate yat /
   kuśalasvabhāvam evaṃ pravibhāgenābhidheyaḥ syāt // NagVv_52 //	kuSala-svaBAvam evam praviBAgena-aBiDeyaH syAt // NagVu-_52 //
   kuśalānāṃ dharmāṇāṃ dharmāvasthavidaḥ kuśalaṃ janasvabhāvaṃ manyante | sa	kuSalAnAm DarmANAm Darma-avasTa-vidaH kuSalam jana-svaBAvam manyante | sa
   ca bhavatā pravibhāgenopadeṣṭavyaḥ | syād ayaṃ sa kuśalaḥ svabhāvaḥ ime te	ca BavatA praviBAgena-upadezwavyaH | syAt ayam sa kuSalaH svaBAvaH ime te
   kuśalā dharmā iti | idaṃ tatkuśalavijñānam ayaṃ kuśalavijñānasvabhāva evaṃ	kuSalAH DarmAH iti | idam tat-kuSala-vijQAnam ayam kuSala-vijQAna-svaBAvaH evam
   sarveṣāṃ na caitad evaṃ dṛṣṭaṃ | tasmād yad uktam upadiṣṭaḥ svabhāvo	sarvezAm na ca-etat evam dRzwam | tasmAt yat uktam upadizwaH svaBAvaH-
   dharmāṇām iti tan na ||	DarmANAm iti tat na ||
   (Vv 302)	(Vu 302)
   kiñcānyat |	kiQca-anyat |
   yadi ca pratītya kuśalaḥ svabhāva utpadyate sa kuśalānām /	yadi ca pratItya kuSalaH svaBAvaH utpadyate sa kuSalAnAm /
   dharmāṇāṃ parabhāvaḥ svabhāva eva kathaṃ bhavati // NagVv_53 //	DarmANAm para-BAvaH svaBAvaH eva kaTam Bavati // NagVu-_53 //
   yadi ca kuśalānāṃ dharmāṇāṃ svabhāvo hetupratyayasāmagrīṃ pratītyotpadyate	yadi ca kuSalAnAm DarmANAm svaBAvaH hetu-pratyaya-sAmagrIm pratItya-utpadyate
   | parabhāvād utpannaḥ kuśalānāṃ dharmāṇāṃ kathaṃ svabhāvo bhavati | evam	| para-BAvAt utpannaH kuSalAnAm DarmANAm kaTam svaBAvaH Bavati | evam
   evākuśalaprabhṛtīnāṃ | tatra yad uktaṃ | kuśalāvyākṛtānāṃ nā .y. + + +	eva-akuSala-praBRtInAm | tatra yat uktam | kuSala-avya-akRtAnAm nA .y. + + +
   dharmāṇāṃ kuśalaḥ svabhāvopadiṣṭaḥ | evam akuśalānām akuśalādir iti | tan	DarmANAm kuSalaH svaBAva-upadizwaH | evam akuSalAnAm akuSala-AdiH iti | tan
   na ||	na ||
   kiñcānyat |	kiQca-anyat |
   atha na pratītya kiñcit svabhāva utpadyate sa kuśalānām /	aTa na pratItya kiQcid svaBAvaH utpadyate sa kuSalAnAm /
   dharmāṇām evaṃ syād vāso na brahmacaryasya // NagVv_54 //	DarmANAm evam syAt vAsaH na brahmacaryasya // NagVu-_54 //
   atha manyase | na kiñcit pratītya kuśalānāṃ dharmāṇāṃ kuśalasvabhāva	aTa manyase | na kiQcid pratItya kuSalAnAm DarmANAm kuSala-svaBAva
   utpadyate | evam akuśalānāṃ dharmāṇām akuśalaḥ avyākṛtānām avyākṛta iti |	utpadyate | evam akuSalAnAm DarmANAm akuSalaH avyAkRtAnAm avyAkRtaH iti |
   evaṃ saty abrahmacaryavāso bhavati kiṃ kāraṇaṃ | pratītyasamutpādasya hi	evam sati abrahmacarya-vAsaH Bavati kim kAraNam | pratItyasamutpAdasya hi
   evaṃ sati pratyākhyānaṃ bhavati | pratītyasamutpādasya pratyākhyānāt	evam sati pratyAKyAnam Bavati | pratItyasamutpAdasya pratyAKyAnAt-
   pratītyasamutpādadarśaṇaṃ pratyākhyānaṃ bhavati | na hy avidyamānasya	pratItyasamutpAda-darSaNam pratyAKyAnam Bavati | na hi avidyamAnasya
   pratītyasamutpādasya darśanam utpadyamānaṃ bhavati | asati	pratItyasamutpAdasya darSanam utpadyamAnam Bavati | asati
   pratītyasamutpādadarśane dharmadarśanaṃ na bhavati | uktaṃ hi | bhagavatā	pratItyasamutpAda-darSane Darma-darSanam na Bavati | uktam hi | BagavatA
   yo hi bhikṣavaḥ pratītyasamutpādaṃ paśyati sa dharmaṃ paśyati |	yaH hi BikzavaH pratItyasamutpAdam paSyati sa Darmam paSyati |
   dharmadarśanābhāvād brahmacaryavāsābhāvaḥ ||	Darma-darSana-aBAvAt brahmacarya-vAsa-aBAvaH ||
   (Vv 304)	(Vu 304)
   athavā pratītyasamutpādapratyākhyānāt | duḥkhasamudāyapratyākhyānaṃ	aTavA pratItyasamutpAda-pratyAKyAnAt | duHKa-samudAya-pratyAKyAnam
   bhavati | pratītyasamutpādo hi duḥkhasya samudayaḥ | duḥkhasamudayasya	Bavati | pratItyasamutpAdaH hi duHKasya samudayaH | duHKa-samudayasya
   pratyākhyānād duḥkhapratyākhyānaṃ bhavati | asati hi samudaye tat kuto	pratyAKyAnAt duHKa-pratyAKyAnam Bavati | asati hi samudaye tat kuto
   duḥkhaṃ samudeṣyati | duḥkhasamudayapratyākhyānāc ca duḥkhanirodhasya	duHKam samudezyati | duHKa-samudaya-pratyAKyAnAt ca duHKa-niroDasya
   pratyākhyānaṃ | asati hi duḥkhasamudaye kasya prahāṇān nirodho bhaviṣyati	pratyAKyAnam | asati hi duHKa-samudaye kasya prahANAt niroDaH Bavizyati
   | asati hi duḥkhanirodhe kasya prāptaye mārgo bhaviṣyati |	| asati hi duHKa-niroDe kasya prAptaye mArgaH Bavizyati |
   duḥkhanirodhagāmī | evaṃ caturṇām āryasatyānām abhāvāc	duHKa-niroDa-gAmI | evam caturNAm Arya-satyAnAm aBAvAt-
   chrāmaṇyaphalābhāvaḥ | satyadarśanādiśramaṇyaphalāni samādhigamyante |	CrAmaNya-Pala-aBAvaH | satya-darSana-Adi-SramaNya-PalAni samADi-gamyante |
   śrāmaṇyaphalānām abhāvād abrahmacaryavāsa iti ||	SrAmaNya-PalAnAm aBAvAt abrahmacarya-vAsaH iti ||
   kiñcānyat |	kiQca-anyat |
   nādharmo dharmo vā satyavyavahārāś ca lokikā ni syuḥ /	na-aDarmaH DarmaH vA satya-vyavahArAH ca lokikAH ni syuH /
   nityāś ca sarvabhāvāḥ syuḥ nityatvād ahetumataḥ // NagVv_55 //	nityAH ca sarva-BAvAH syuH nitya-tvAt ahetum-ataH // NagVu-_55 //
   (Vv 306)	(Vu 306)
   evaṃ sati pratītyasamutpādaṃ pratyācakṣaṇasya bhavataḥ ko doṣa prasajyate	evam sati pratItyasamutpAdam pratyAcakzaNasya BavataH kaH doza prasajyate
   | dharmo na bhavati adharmo na bhavati | saṃvyavahārāś ca laukikā na	| DarmaH na Bavati aDarmaH na Bavati | saMvyavahArAH ca lOkikAH na
   sambhavanti | kiṃ kāraṇaṃ pratītyasamutpannaṃ hy etat sarvam asati	samBavanti | kim kAraNam pratItyasamutpannam hi etat sarvam asati
   pratītyasamutpāde kuto bhaviṣyati | api ca sasvabhāvo 'pratītyasamutpanno	pratItyasamutpAde kutas Bavizyati | api ca sa-svaBAvaH apratItya-samutpannaH-
   nirhetuko nityaḥ syāt | kiṃ kāraṇaṃ nirhetukā hi bhāvā nityās tatra sa eva	nirhetukaH nityaH syAt | kim kAraNam nirhetukAH hi BAvAH nityAH tatra saH eva
   cābrahmacaryavāsaḥ prasajyet svasiddhāntavirodhaś ca | kiṃ kāraṇam anityā	ca-abrahmacarya-vAsaH prasajyet sva-sidDAnta-viroDaH ca | kim kAraNam anityA
   hi bhagavatā sarve saṃskārā nirdeṣṭās te svabhāvanityatvān nityā hi	hi BagavatA sarve saMskArAH nirdezwAH te svaBAva-nitya-tvAt nityAH hi
   bhavanti |	Bavanti |
   eṣa cākuśaleṣv avyākṛteṣu nairyāṇādiṣu ca doṣas /	eza ca-akuSalezu avyAkRtezu nEryANa-Adizu ca dozaH /
   tasmāt sarvaṃ saṃskṛtam asaṃskṛtaṃ te bhavaty evaṃ // NagVv_56 //	tasmAt sarvam saMskRtam asaMskRtam te Bavati evam // NagVu-_56 //
   yaś caiṣa kuśaleṣu nirdeṣṭaḥ kalpaḥ sa evākuśaleṣu sa evāvyākṛteṣu sa	yaH ca-eza kuSalezu nirdezwaH kalpaH saH eva-akuSalezu saH eva-avyAkRtezu sa
   evānairyāṇikaprabhṛtiṣu doṣas tasmāt sarvam idaṃ saṃskṛtam asaṃskṛtaṃ	eva-anEryANika-praBRtizu dozaH tasmAt sarvam idam saMskRtam asaMskRtam
   saṃpadyate || kiṃkāraṇaṃ heto hy asaty utpādasthitibhaṅgā na bhavanti |	saMpadyate || kiMkAraNam hetoH hi asati utpAda-sTiti-BaFgAH na Bavanti |
   utpādasthitibhaṅgeṣv asatsu saṃskṛtalakṣaṇābhāvāt | sarvaṃ saṃskṛtam	utpAda-sTiti-BaFgezu asatsu saMskRta-lakzaNa-aBAvAt | sarvam saMskRtam
   asaṃskṛtaṃ saṃpadyate | tatra yad uktaṃ kuśalādīnāṃ bhāvānāṃ	asaMskRtam saMpadyate | tatra yat uktam kuSala-AdInAm BAvAnAm
   svabhāvasadbhāvād aśūnyāḥ sarvabhāvā iti tan na ||	svaBAva-sadBAvAt aSUnyAH sarva-BAvAH iti tat na ||
   (Vv 308)	(Vu 308)
   yat punar bhavatoktaṃ |	yat punar BavatA-uktam |
   yadi ca na bhavet svabhāvo bhāvānāṃ na svabhāva ity evaṃ	yadi ca na Bavet svaBAvaH BAvAnAm na svaBAvaH iti evam
   nāmāpi bhaved evaṃ nāma hi nirvastukaṃ nāsti | [9]	nAma-api Bavet evam nAma hi nirvastukam na-asti | [9]
   yaḥ sadbhūtaṃ nāma brūyāt sasvabhāva ity evam /	yaH sadBUtam nAma brUyAt sa-svaBAvaH iti evam /
   bhavatā prativaktavyo nāma brūmaś ca na vayaṃ sata // NagVv_57 //	BavatA prativaktavyaH nAma brUmaH ca na vayam sataH // NagVu-_57 //
   yo nāma sadbhūtaṃ brūyāt sasvabhāva iti sa bhavatā prativaktavyaḥ syāt |	yaH nAma sadBUtam brUyAt sa-svaBAvaH iti sa BavatA prativaktavyaH syAt |
   yasya sadbhūtaṃ nāma svabhāvasya | tasmāt tenāpi svabhāvena sadbhūtena	yasya sadBUtam nAma svaBAvasya | tasmAt tena-api svaBAvena sat-BUtena
   bhavitavyaṃ | na hy asadbhūtasya svabhāvasya sadbhūtaṃ nāma bhavatīti | na	Bavitavyam | na hi asadBUtasya svaBAvasya sadBUtam nAma Bavati-iti | na
   punar vayaṃ nāma sadbhūtaṃ brūmas tad api hi svabhāvasyābhāvān nāma	punar vayam nAma sadBUtam brUmaH tat api hi svaBAvasya-aBAvAt nAma
   niḥsvabhāvatvāt śūnyaṃ śūnyatvād asadbhūtam | tatra yad bhavatoktaṃ	niHsvaBAva-tvAt SUnyam SUnya-tvAt asat-BUtam | tatra yat BavatA-uktam
   nāmasadbhāvāt sadbhūtaḥ svahhāvā iti | tan na ||	nAma-sadBAvAt sadBUtaH svahhAvAH iti | tat na ||
   kiñcānyat |	kiQca-anyat |
   (Vv 310)	(Vu 310)
   nāmāsad iti ca yad idaṃ tat kiṃ nu sato bhavaty utāsataḥ /	nAma-asat iti ca yat idam tat kim nu sataH Bavati uta-asataH /
   yadi hi sato yady asato dvidhāpi te hīyate vādaḥ // NagVv_58 //	yadi hi sataH yadi asataH dviDA-api te hIyate vAdaH // NagVu-_58 //
   yac caitan nāmāsad iti tat kiṃ sataḥ asataḥ | yadi hi satas tan nāma yady	yat ca-etat nAma-asat iti tat kim sataH asataH | yadi hi sataH tat nAma yadi-
   asata ubhayathāpi pratijñā hīyate | tatra yadi tāvat sata | asad iti	asataH uBayaTA-api pratijQA hIyate | tatra yadi tAvat sataH | asat iti
   pratijñā hīyate | na hīdanīṃ tad asad idānīṃ sat* athāsata | asad iti nāma	pratijQA hIyate | na hIdanIm tat asat idAnIm sat* aTa-Asata | asat iti nAma
   yā pratijñā asadbhūtasya nāma na bhavati astitvasvabhāva iti nāma tasmāt	yA pratijQA asat-BUtasya nAma na Bavati astitva-svaBAvaH iti nAma tasmAt-
   sadbhūtaḥ svabhāva iti | sā hīnā ||	sadBUtaH svaBAvaH iti | sA hInAH ||
   kiñcānyat |	kiQca-anyat |
   sarveṣāṃ bhāvānāṃ śūnyatvañ copapāditaṃ pūrvam /	sarvezAm BAvAnAm SUnya-tvan ca-upapAditam pUrvam /
   sa upālambhaḥ tasmād bhavaty ayañ cāpratijñāyāḥ // NagVv_59 //	saH upAlamBaH tasmAt Bavati ayan ca-apratijQAyAH // NagVu-_59 //
   iha cāsmābhiḥ pūrvam eva sarveṣāṃ bhāvānaṃ vistarataḥ śūnyatvam upapāditam	iha ca-asmABiH pUrvam eva sarvezAm BAvAnam vistarataH SUnya-tvam upapAditam
   | tatra prāg nāmano 'pi śūnyatvam uktaṃ saṃbhavā aśūnyatvaṃ parigṛhya	| tatra prAk nAmanaH api SUnya-tvam uktam saMBavAH aSUnya-tvam parigRhya
   pravṛtto vaktuṃ | yadi bhāvānāṃ svābhāvo na syād asvabhāva iti nāmāpīdan	pravRttaH vaktum | yadi BAvAnAm svABAvaH na syAt asvaBAvaH iti nAma-api-idan
   na syād iti | tasmād apratijñopālambho yaṃ bhavataḥ saṃpadyate | na hi	na syAt iti | tasmAt apratijQA-upAlamBaH yam BavataH saMpadyate | na hi
   vayaṃ nāma sadbhūtam iti brūmaḥ ||	vayam nAma sadBUtam iti brUmaH ||
   (Vv 312)	(Vu 312)
   yat punar bhavatoktaṃ |	yat punar BavatA-uktam |
   atha vidyate svabhāvas sa ca dharmāṇāṃ na vidyate sa tasmāt	aTa vidyate svaBAvaH sa ca DarmANAm na vidyate sa tasmAt-
   dharmair vinā svabhāvaḥ sa yasya tad yuktam upadeṣṭuṃ | [10]	DarmEH vinA svaBAvaH sa yasya tat yuktam upadezwum | [10]
   atha vidyate svabhāvaḥ sa ca dharmāṇāṃ na vidyatat iti idam /	aTa vidyate svaBAvaH sa ca DarmANAm na vidyatat iti idam /
   āśaṅkitaṃ yad uktaṃ bhavaty anāśaṅkitaṃ tac ca // NagVv_60 //	ASaFkitam yat uktam Bavati anASaFkitam tat ca // NagVu-_60 //
   na hi vayaṃ dharmāṇāṃ svabhāvaṃ pratiṣedhayāmaḥ | dharmavinirmuktasya vā	na hi vayam DarmANAm svaBAvam pratizeDayAmaH | Darma-vinirmuktasya vA
   kasyacid arthasya svabhāvam abhyupagacchāmaḥ | nanv evaṃ sati ya upālambho	kasyacid arTasya svaBAvam aByupagacCAmaH | nanu evam sati yaH upAlamBaH-
   bhavati | yadi dharmā niḥsvabhāvāḥ kasya khalv idānīm anyasyārthasya	Bavati | yadi DarmAH niHsvaBAvAH kasya Kalu idAnIm anyasya-arTasya
   dharmavinirmuktasya svabhāvo bhavati | sa yuktam evopadeṣṭam iti |	Darma-vinirmuktasya svaBAvaH Bavati | sa yuktam eva-upadezwam iti |
   dūrāpakṛṣṭam evaitat bhavati |	dUra-apakRzwam eva-etat Bavati |
   (Vv 314)	(Vu 314)
   yat punar bhavatoktaṃ |	yat punar BavatA-uktam |
   sata eva pratiṣedho nāsti ghaṭo geha ity ayaṃ yasmāt |	sataH eva pratizeDaH na-asti GawaH gehaH iti ayam yasmAt |
   dṛṣṭaḥ pratiṣedho 'yaṃ mataḥ svabhāvasya te tasmāt | [11] ity	dRzwaH pratizeDaH ayam mataH svaBAvasya te tasmAt | [11] iti-
   atra brūmaḥ |	atra brUmaH |
   sata eva pratiṣedho yadi śūnyatvaṃ nanv apratisiddham idam /	sataH eva pratizeDaH yadi SUnya-tvam nanu apratisidDam idam /
   pratiṣedhayate hi hhavān bhāvānāṃ niḥsvabhāvatvaṃ // NagVv_61 //	pratizeDayate hi hhavAn BAvAnAm niHsvaBAva-tvam // NagVu-_61 //
   yadi svata eva pratiṣedho bhavati | nāmato bhāvānāṃ niḥsvabhāvatvaṃ	yadi svatas eva pratizeDaH Bavati | nAmataH BAvAnAm niHsvaBAva-tvam
   pratiṣedhayati | nanu pratisidhaṃ sarvabhāvānāṃ niḥsvabhāvatvaṃ	pratizeDayati | nanu pratisiDam sarva-BAvAnAm niHsvaBAva-tvam
   tvadvacanena | pratiṣedhayasi tvaṃ sadbhāvāt | niḥsvabhāvatvasya ca	tvad-vacanena | pratizeDayasi tvam sadBAvAt | niHsvaBAva-tvasya ca
   sarvabhāvānāṃ pratisidhatvāt | pratisiddhā śūnyateti	sarva-BAvAnAm pratisiDa-tvAt | pratisidDA SUnyatA-iti
   pratiṣedhayase atha tvaṃ śūnyatvaṃ tac ca nāsti śūnyatvam /	pratizeDayase aTa tvam SUnya-tvam tat ca na-asti SUnya-tvam /
   pratiṣedhaḥ sata iti te nanv eṣa vihīyate vādaḥ // NagVv_62 //	pratizeDaH sataH iti te nanu eza vihIyate vAdaH // NagVu-_62 //
   atha śūnyatvaṃ pratiṣedhayasi tvaṃ | sarvabhāvānāṃ niḥsvabhāvatvaṃ	aTa SUnya-tvam pratizeDayasi tvam | sarva-BAvAnAm niHsvaBAva-tvam
   śūnyatvaṃ nāsti tac ca śūnyatvam | yā tarhi te pratijñā sataḥ pratiṣedho	SUnya-tvam na-asti tat ca SUnya-tvam | yA tarhi te pratijQA sataH pratizeDaH-
   bhavati nāsata iti sā hīnā ||	Bavati na-asataH iti sA hInAH ||
   (Vv 316)	(Vu 316)
   kiñcānyat |	kiQca-anyat |
   pratiṣedhayāmi nāhaṃ kiñcit pratiṣedhyam asti na ca kiñcit /	pratizeDayAmi na-aham kiQcid pratizeDyam asti na ca kiQcid /
   tasmāt pratiṣedhayasīty adhilaya eva tvayā kriyate // NagVv_63 //	tasmAt pratizeDayasi-iti aDilayaH eva tvayA kriyate // NagVu-_63 //
   evam api tu kṛtvā yady ahaṃ kiñcit pratiṣedhayāmi tato yuktam eva vaktuṃ	evam api tu kRtvA yadi aham kiQcid pratizeDayAmi tatas yuktam eva vaktum
   syāt | na caivahaṃ kiñcit pratiṣedhayāmi tasmān na kiñcit pratiṣedhavyam	syAt | na ca-evaham kiQcid pratizeDayAmi tasmAt na kiQcid pratizeDavyam
   asti | tasmāt śūnyeṣu sarvabhāveṣv avidyamāne pratiṣedhye pratiṣedhayasīty	asti | tasmAt SUnyezu sarva-BAvezu avidyamAne pratizeDye pratizeDayasi-iti-
   eṣa tvayātra sadbhūto 'dhilayaḥ kriyata iti ||	eza tvayA-atra sadBUtaH aDilayaH kriyate iti ||
   yat punar bhavatoktaṃ |	yat punar BavatA-uktam |
   atha nāsti sa svabhāvaḥ kin nu pratiṣidhyate tvayānena	aTa na-asti sa svaBAvaH kid nu pratiziDyate tvayA-anena
   vacanena rte vacanāt pratiṣedhaḥ sidhyate hy asataḥ || [12]	vacanena rte vacanAt pratizeDaH siDyate hi asataH || [12]
   atra brūmaḥ |	atra brUmaH |
   yac cāhaṃ te vacanād asataḥ pratiṣedhavacanasiddhir iti /	yat ca-aham te vacanAt asataH pratizeDa-vacana-sidDiH iti /
   atra jñāpayate vāg asad iti tan na pratinihanti // NagVv_64 //	atra jQApayate vAc asat iti tat na pratinihanti // NagVu-_64 //
   (Vv 318)	(Vu 318)
   ya ca bhavān bravīti | sate 'pi vacanād asataḥ pratiṣedhaḥ pratisiddhaḥ	yaH ca BavAn bravIti | sate api vacanAt asataH pratizeDaH pratisidDaH
   tatra kin niḥsvabhāvāḥ sarvabhāvāḥ iti | etad vacanaṃ karotīti || atra	tatra kid niHsvaBAvAH sarva-BAvAH iti | etat vacanam karoti-iti || atra
   brūmaḥ niḥsvabhāvā iti etat khalu vacanaṃ na niḥsvabhāvān sarvabhāvān	brUmaH niHsvaBAvAH iti etat Kalu vacanam na niHsvaBAvAn sarva-BAvAn
   karoti | kintv asata svabhāva bhāvānām asata svabhāvānām iti jñāpayati |	karoti | kintu asata svaBAva BAvAnAm asata svaBAvAnAm iti jQApayati |
   tatra kaścit brūyād avidyamāhagṛhe devadattas tam asti gṛhe devadatta iti	tatra kaScid brUyAt avidya-mAha-gRhe devadattaH tam asti gRhe devadattaH iti
   | tatrainaṃ kaścit pratibrūyān nāstīti | na tad. + + + + +	| tatra-enam kaScid pratibrUyAt na-asti-iti | na tad. + + + + +
   devadattasyāsaṃbhavāṃ karoti | kintu jñāpayati kevalam asadbhāvaṃ gṛhe	devadattasya-asaMBavAm karoti | kintu jQApayati kevalam asadBAvam gRhe
   devadattasyeti || tadvā nāsti svabhāvo bhāvānām ity etadvacanaṃ na	devadattasya-iti || tat-vA na-asti svaBAvaH BAvAnAm iti etat-vacanam na
   svabhāvānāṃ niḥsvabhāvatvaṃ karoti | bhāveṣu svabhāvasyābhāvaṃ jñāpayati	svaBAvAnAm niHsvaBAva-tvam karoti | BAvezu svaBAvasya-aBAvam jQApayati
   || tatra yad bhavatoktaṃ kim asati svabhāve nāsti svabhāva ity etadvacanaṃ	|| tatra yat BavatA-uktam kim asati svaBAve na-asti svaBAvaH iti etat-vacanam
   karoti | ṛte 'pi vacanāt prasiddhiḥ svabhāvasyābhāva iti | tat te na	karoti | Rte api vacanAt prasidDiH svaBAvasya-aBAvaH iti | tat te na
   yuktaṃ	yuktam
   (Vv 320)	(Vu 320)
   yad uktaṃ	yat uktam
   bālānām iva mṛgatṛṣṇāyāṃ sa yathājalagrāhaḥ |	bAlAnAm iva mRgatRzNAyAm sa yaTA-jala-grAhaH |
   evaṃ mithyāgrāhaḥ syāt te prasidhyate hy asataḥ | [13]	evam miTyAgrAhaH syAt te prasiDyate hi asataH | [13]
   yat punar bhavato mṛgātṛṣṇāyām ity atra brūmaḥ |	yat punar BavataH mRgAtRzNAyAm iti atra brUmaH |
   mṛgatṛṣṇādṛṣṭānte yaḥ punar uktaṃ tvayā mahāṃś carcaḥ /	mRgatRzNA-dRzwAnte yaH punar uktam tvayA mahAn carcaH /
   tatrāpi nirṇayaṃ śṛṇu yathā sa dṛṣṭānta upapannaḥ // NagVv_65 //	tatra-api nirNayam SRNu yaTA sa dRzwAnte upapannaH // NagVu-_65 //
   ya eva tvayā mṛgatṛṣṇādṛṣṭānte mahāṃś carca uktaḥ | tatrāpi tayā nirṇayaḥ	yaH eva tvayA mRgatRzNA-dRzwAnte mahAn carcaH uktaH | tatra-api tayA nirNayaH
   sa śrūyatāṃ upapanna eva dṛṣṭānto bhavati |	sa SrUyatAm upapannaH eva dRzwAntaH Bavati |
   sa yadi svabhāvataḥ syād bhāvo na syāt pratītya samudbhūtaḥ /	sa yadi svaBAvataH syAt BAvaH na syAt pratItya samudBUtaH /
   yaś ca pratītya hhavati grāho nanu śūnyatā saiva // NagVv_66 //	yaH ca pratItya hhavati grAhaH nanu SUnyatA sA-eva // NagVu-_66 //
   yadi ca mṛgatṛṣṇāyāṃ sa yathājalagrāhaḥ svabhāvataḥ syāt | na syāt	yadi ca mRgatRzNAyAm sa yaTA-jala-grAhaH svaBAvataH syAt | na syAt-
   pratītyasamutpanno | yato mṛgatṛṣṇāñ ca pratītya viparītañ ca darśanaṃ	pratItyasamutpannaH | yatas mRgatRzNAn ca pratItya viparItan ca darSanam
   pratītya yoniśomanaskārañ ca pratītya prādurbhūto ataḥ pratītyasamutpannaḥ	pratItya yoni-SomanaskAran ca pratItya prAdurBUtaH atas pratItyasamutpannaH
   yataś ca pratītyasamutpanno 'taḥ svabhāvataḥ śūnya eva | yathā pūrvam	yatas ca pratItyasamutpannaH atas svaBAvataH SUnyaH eva | yaTA pUrvam
   uktaṃ tathā	uktam taTA
   (Vv 322)	(Vu 322)
   kiñcānyat |	kiQca-anyat |
   yadi ca svabhāvataḥ syād grāhaḥ kas taṃ vinivartayed grāham /	yadi ca svaBAvataH syAt grAhaH kaH tam vinivartayet grAham /
   śeṣeṣv apy eṣa vidhiḥ tasmād eṣo 'nupālambhaḥ // NagVv_67 //	Sezezu api eza viDiH tasmAt ezaH anupAlamBaH // NagVu-_67 //
   yadi ca mṛgatṛṣṇāyāṃ jalagrāhaḥ svabhāvataḥ syāt | ka eva taṃ	yadi ca mRgatRzNAyAm jala-grAhaH svaBAvataH syAt | kaH eva tam
   vinivartayetā | na hi svabhāvaḥ śakyo nivartayituṃ | tathāgner uṣṇatvam	vinivartayetAH | na hi svaBAvaH SakyaH nivartayitum | taTA-agneH uzNa-tvam
   apāṃ dravatvam ākāśasya niravavaraṇatvaṃ | dṛṣṭaṃ cāsya vinivartanaṃ |	apAm drava-tvam AkASasya niravavaraNa-tvam | dRzwam ca-asya vinivartanam |
   tasmāc chūnyasvabhāvaḥ grāhaḥ | yadā caitad evaṃ śeṣeṣv api dharmeṣv eṣa	tasmAt SUnya-svaBAvaH grAhaH | yadA ca-etat evam Sezezu api Darmezu eza
   kramaḥ pratyavagantavyaḥ grāhyapravṛttiṣu pañcasu | tatra yad bhavato + +	kramaH pratyavagantavyaH grAhya-pravRttizu paQcasu | tatra yat BavataH + +
   + + pād aśūnyāḥ sarvabhāvā iti tan na ||	+ + pAd aSUnyAH sarva-BAvAH iti tat na ||
   (Vv 324)	(Vu 324)
   yat punar bhavatoktaṃ |	yat punar BavatA-uktam |
   hetoś ca te na siddhir naiḥsvabbāvyāt kuto hi te hetuḥ	hetoH ca te na sidDiH nEHsvap-bAvyAt kutas hi te hetuH
   nirhetukasya siddhir na copapannāsya te 'rthasya [l7] iti ||	nirhetukasya sidDiH na ca-upapanna-asya te arTasya [l7] iti ||
   atra brūmaḥ |	atra brUmaH |
   etena hetvabhāvaḥ pratyuktaḥ pūrvam eva sa samatvāt /	etena hetu-aBAvaH pratyuktaH pUrvam eva sa sama-tvAt /
   mṛgatṛṣṇādṛṣṭāntavyāvṛttividhau ya uktaḥ prāg // NagVv_68 //	mRgatRzNA-dRzwAnta-vyAvRtti-viDO yaH uktaH prAk // NagVu-_68 //
   etenaiva cedānīṃ carcena pūrvoktena hetvabhāvo 'pi pratyavagantavyaḥ | ya	etena-eva ca-idAnIm ca-rcena pUrva-uktena hetu-aBAvaH api pratyavagantavyaH | ya
   eva hi carcaḥ pūrvasmin hetāv uktaḥ ṣaṭkapratiṣe + + + + + + hāpi	eva hi carcaH pUrvasmin hetO uktaH zawka-pratize + + + + + + ha-api
   carcayitavyaḥ |	carcayitavyaH |
   (Vv 326)	(Vu 326)
   yat punar bhavatoktaṃ |	yat punar BavatA-uktam |
   pūrvaṃ cet pratiṣedhaḥ paścāt pratiṣedhyam ily anupapannaṃ |	pUrvam ced pratizeDaH paScAt pratizeDyam ilI anupapannam |
   paścāc cānupapanno yugapac ca yataḥ svabhāvo 'sana || [20]	paScAt ca-anupapannaH yugapad ca yatas svaBAvaH asanaH || [20]
   atra brūmaḥ |	atra brUmaH |
   yat traikālye hetuḥ pratyuktaṃ pūrvam eva sa samatvāt /	yat trEkAlye hetuH pratyuktam pUrvam eva sa sama-tvAt /
   traikālyapratihetuś ca śūnyabhāvādinā prāptaḥ // NagVv_69 //	trEkAlya-pratihetuH ca SUnya-BAva-AdinA prAptaH // NagVu-_69 //
   sa eṣa hetuḥ traikālye pratiṣedhavācī sa tūktottaraḥ pratyavamantaḥ |	saH eza hetuH trEkAlye pratizeDa-vAcI sa tu-ukta-uttaraH pratyavamantaH |
   kasmāt sādhyasamatvāt | yathā hi pratiṣedhas traikālye nopapady.e + + + +	kasmAt sADya-sama-tvAt | yaTA hi pratizeDaH trEkAlye na-upapady.e + + + +
   + + pratiṣedhapratiṣedhe 'pi | tasmāt pratiṣedhapratiṣedhye 'sati bhavān	+ + pratizeDa-pratizeDe api | tasmAt pratizeDa-pratizeDye asati BavAn
   manyate pratiṣedhaḥ pratisiddha iti tan na | yataś caiṣa	manyate pratizeDaH pratisidDaH iti tat na | yatas ca-eza
   trikālapratiṣedhavācī hetur eṣa eva śūnyatāvādināṃ prāptaḥ	tri-kAla-pratizeDa-vAcI hetuH ezaH eva SUnyatA-vAdinAm prAptaH
   sarvabhāvasvabhāvapratiṣedhakatvān na bhavataḥ |	sarva-BAva-svaBAva-pratizeDaka-tvAt na BavataH |
   atha vā katham etad uktottaraṃ |	aTa vA kaTam etat ukta-uttaram |
   pratiṣedhayāmi nāhaṃ kiñcit pratiṣedhyam asti na ca kiñcit	pratizeDayAmi na-aham kiQcid pratizeDyam asti na ca kiQcid-
   tasmāt pratiṣedhayasīty adhilaya eṣa tvayā kriyata [63] iti ||	tasmAt pratizeDayasi-iti aDilayaH eza tvayA kriyate [63] iti ||
   (Vv 328)	(Vu 328)
   atha manyase triṣv api kāleṣu + + + + + + + dṛṣṭaḥ pūrvakālīno 'pi hetuḥ	aTa manyase trizu api kAlezu + + + + + + + dRzwaH pUrva-kAlInaH api hetuH
   uttarakālīno 'pi | yugapatkālīno 'pi hetuḥ | kathaṃ pūrvakalīnaḥ | yathā	uttarakAlInaH api | yugapad-kAlInaH api hetuH | kaTam pUrva-kalInaH | yaTA
   pitā putrasya tvadvacanena paścātkālīnaḥ | yathā śiṣyācāryasya	pitA putrasya tvad-vacanena paScAt-kAlInaH | yaTA Sizya-AcAryasya
   yugapatkālīnaḥ yathā pradīpaḥ prakāśasyeti || atra brūmaḥ | na caitad eva	yugapad-kAlInaH yaTA pradIpaH prakASasya-iti || atra brUmaH | na ca-etat eva
   yuktā hy etasmiṃ traye pūrvadoṣaḥ || api ca punaḥ yady evaṃ kamaḥ |	yuktAH hi etasmim traye pUrva-dozaH || api ca punar yadi evam kamaH |
   pratiṣedhasadbhāvas tvayābhyupagamyate | pratijñāhāniś ca te bhavati | e +	pratizeDa-sadBAvaH tvayA-aByupagamyate | pratijQA-hAniH ca te Bavati | e +
   + + + + + + svabhā + + + .edho 'pi si + + bhavatīti |	+ + + + + + svaBAH + + + .eDaH api si + + Bavati-iti |
   (Vv 330)	(Vu 330)
   prabhavati ca śūnyateyaṃ yasya prabhavanti tasya sarvārthāḥ /	praBavati ca SUnyatA-iyam yasya praBavanti tasya sarva-arTAH /
   prabhavati na tasya kinna prabhavati śūnyatā yasyeti // NagVv_70 //	praBavati na tasya kin-na praBavati SUnyatA yasya-iti // NagVu-_70 //
   yasya śūnyateyaṃ prabhavati tasya sarvārthā laukikalokottarāḥ prabhavanti	yasya SUnyatA-iyam praBavati tasya sarva-arTAH lOkika-lokottarAH praBavanti
   | kiṃ kāraṇaṃ | yasya hi śūnyatā prabhavati tasya pratītyasamutpādaḥ	| kim kAraNam | yasya hi SUnyatA praBavati tasya pratItyasamutpAdaH
   prabhavati | yasya pratītyasamutpādaḥ prabhavati tasya catvāry āryasatyāni	praBavati | yasya pratItyasamutpAdaH praBavati tasya catvAri Arya-satyAni
   prabhavanti | yasya catvāry āryasatyāni + + + + + + + maṇyaphalāni	praBavanti | yasya catvAri Arya-satyAni + + + + + + + maNya-PalAni
   bhavanti | sarvaviśeṣādhigamaḥ bhavanti | yasya sarvaviśeṣādhigamāḥ	Bavanti | sarva-viSeza-aDigamaH Bavanti | yasya sarva-viSeza-aDigamAH
   prabhavanti | tasya trīṇi raṃāṇi buddhadharmasaṃghāḥ prabhavanti | yasya	praBavanti | tasya trINi raMANi budDa-Darma-saMGAH praBavanti | yasya
   pratītyasamutpādaḥ prabhavanti tasya dharmo dharmahetur dharmaphalañ ca	pratItyasamutpAdaH praBavanti tasya DarmaH Darma-hetuH Darma-Palan ca
   prabhavanti | tasyādharmo 'dharmahetuś cādharmaphalañ ca prabhavati |	praBavanti | tasya-aDarmaH aDarma-hetuH ca-aDarma-Palan ca praBavati |
   tasya kleśaḥ kleśasamudayaḥ kleśavastūni ca prabhavanti | yasyaitat sarvaṃ	tasya kleSaH kleSa-samudayaH kleSa-vastUni ca praBavanti | yasya-etat sarvam
   bhavati pūrvoktaṃ tasya sugatiṃ durgatiṃ vyavasthā + + + + + + +	Bavati pUrva-uktam tasya sugatim durgatim vyavasTA + + + + + + +
   gatidurgatigamanaṃ | sugatidurgatigāmī mārgaḥ |	gati-durgati-gamanam | sugati-durgati-gAmI mArgaH |
   sugatidurgatigamanavyatikramaṇaṃ sugatidurgativyatikramopāyaḥ	sugati-durgati-gamana-vyatikramaNam sugati-durgati-vyatikrama-upAyaH
   sarvasaṃvyavahārāś ca lokikāḥ svayam adhigantavyāḥ | anayā diśā kiñcit	sarva-saMvyavahArAH ca lokikAH svayam aDigantavyAH | anayA diSA kiQcid-
   śakyaṃ vacanopadeṣṭam iti |	Sakyam vacana-upadezwam iti |
   (Vv 332)	(Vu 332)
   bhavati cātra	Bavati ca-atra
   yaḥ śūnyatāṃ pratītyasamutpādaṃ madhyamāṃ pratipadam	yaH SUnyatAm pratItyasamutpAdam maDyamAm pratipadam
   anekārthāṃ nijagāda praṇamāmi tam apratimaṃ tu buddhim iti ||	aneka-arTAm nijagAda praNamAmi tam apratimam tu budDim iti ||
   kṛtir iyam ācāryanāgārjunapādānā + + + + + ekatra ślokaśata 450 ||	kRtiH iyam AcArya-nAgArjuna-pAdAnAH + + + + + ekatra Sloka-SataH 450 ||
   || likhitam idaṃ śrīdhramakirtinā sarvasatvahetoḥ yathālabdham iti ||	|| liKitam idam SrI-DramakirtinA sarva-satva-hetoH yaTAlabDam iti ||
   || vigrahavyāvartiṇī ||	|| vigraha-vyAvartiNI ||
