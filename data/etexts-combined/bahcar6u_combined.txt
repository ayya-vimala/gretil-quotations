   ṣaṣṭha ucchvāsaḥ	zazWaH ucCvAsaH
   uccityoccitya bhuvi prahitanigūḍhātmadūtanītānām /	uccitya-uccitya Buvi prahita-nigUXa-Atma-dUta-nItAnAm /
   vijigīṣuriva kṛtāntaḥ śūrāṇāṃ saṃgrahaṃ kurute // 6.1 //	vijigIzuH-iva kRtAntaH SUrANAm saMgraham kurute // 6.1 //
   visrabdhaghātadoṣa- svavadhāya khalasya vīralopakaraḥ /	visrabDa-GAta-doza sva-vaDAya Kalasya vIralopa-karaH /
   navatarubhaṅgadhvaniriva harinidrātaskaraḥ kariṇaḥ // 6.2 //	nava-taru-BaFga-DvaniH-iva hari-nidrA-taskaraH kariNaH // 6.2 //
   atha prathamapretapiṇḍabhuji bhukte dvijanmani,	aTa praTama-preta-piNxa-Buji Bukte dvijanmani,
   gateṣūdvejanīyeṣvaśaucadivaseṣu, cakṣurdāhadāyini dīyamāne dvijebhyaḥ	gatezu-udvejanIyezu-aSOca-divasa-izu, cakzuH-dAha-dAyini dIyamAne dvijeByaH
   śayanāsanacāmarātapattrāmatrapattraśastrādike nṛpanikaṭopakaraṇakalāpe,	Sayana-Asana-cAmarAtapattrAm-atra-pattra-Sastra-Adike nRpa-nikawa-upakaraNa-kalApe,
   nīteṣu tīrthasthānāni saha janahṛdayaiḥ kīkaseṣu, kalpitaśokaśalye	nItezu tIrTa-sTAnAni saha jana-hRdayEH kIkasezu, kalpita-Soka-Salye
   sudhānicayacite citācaityacihne, vanāya visarjite mahāvijiti rājagajendre,	suDA-nicaya-cite citA-cEtya-cihne, vanAya visarjite mahAvijiti rAja-gaja-indre,
   krameṇa ca mandaṣvākrandeṣu, viralībhavatsu ca vilāpeṣu, viśrāmyatyaśruṇi,	krameNa ca mandazu-Akrandezu, viralIBavatsu ca vilApa-izu, viSrAmyati-aSruNi,
   śithilībhavatsu upadeśaśravaṇakṣameṣu śrotreṣu; anurodhāvadhānayogyeṣu	SiTilIBavatsu upadeSa-SravaNa-kzamezu Srotra-izu; anuroDa-avaDAna-yogyezu
   hṛdayeṣu, gaṇanīyeṣu nṛpaguṇeṣu, pradeśavṛttitāmāśrayati śoke, kṛteṣu	hRdaya-izu, gaNanIyezu nRpa-guNezu, pradeSa-vRtti-tAm-ASrayati Soke, kRtezu
   kaviruditakeṣu, jāte ca svapnāvaśeṣadarśane hṛdayāvaśeṣāvasthāne	kavi-ruditakezu, jAte ca svapna-avaSeza-darSane hRdayO=-aSeza-avasTAne
   citrāvaśeṣākṛtau kāvyāvaśeṣanāmni naranāthe, devo harṣaḥ	citra-avaSeza-AkRtO kAvya-avaSeza-nAmni nara-nATe, devaH harzaH
   kadācidutsṛṣṭavyāpāraḥ	kadAcid-utsRzwa-vyApAraH
   puñjībhūtavṛddhabandhuvargāgresareṇāvanatamūkamukhena mahājanena	puQjIBUta-vRdDa-banDu-varga-agresareNa-avanata-mUka-muKena mahA-janena
   maulenākāla ātmānaṃ veṣṭyamānamadrākṣīt /	mOlena-akAle AtmAnam vezwyamAnam-adrAkzIt /
   dṛṣṭvā cākaronmanasikimanyadāryamāgatamāvedayatyayaṃ śokaparābhūto	dRzwvA ca-akarot-manasi-kim-anya-dAryam-Agatam-Avedayati-ayam Soka-parABUtaH-
   lokākaraḥ' iti /	lokAkaraH-a iti /
   vepamānahṛdayaśca papraccha praviśantamadhikatarapracāramanyatamaṃ puruṣam	vepamAna-hRdayaH-ca papracCa praviSantam-aDikatara-pracAram-anyatamam puruzam
   "aṅga! kathaya /	"aFga! kaTaya /
   kimāryaḥ prāptaḥ' iti /	kim-AryaH prAptaH-a iti /
   sa mandamabravīt--"deva! yathādiśasi dvāri' iti śrutvā ca	sa mandam-abravIt--"deva! yaTA-diSasi dvAri-a iti SrutvA ca
   sodaryasnehanihitaniratiśayamanyumṛdūkṛtamanāḥ kathamapi na vavāma	sodarya-sneha-nihita-niratiSaya-manyu-mRdUkRta-manAH kaTam-api na vavAma
   bāṣpavāripravāhotpīḍena saha jīvitam /	bAzpa-vAri-pravAha-utpIxena saha jIvitam /
   anantaraṃ ca dvārapālapramuktena prathamapraviṣṭena parijanenevākrandena	anantaram ca dvArapAla-pramuktena praTama-pravizwena parijanena-iva-Akrandena
   kathyamānam, dūradrutāgamanamuṣitabāhulyena vicchinnacchatradhāreṇa	kaTyamAnam, dUra-druta-Agamana-muzita-bAhulyena vicCinna=-Catra-DAreNa
   lambitāmbaravāhinā bhraṣṭabhṛṅgāragrāhiṇā cyutācamanadhāriṇā	lambita-ambara-vAhinA Brazwa-BRFgAra-grAhiNA cyuta-Acamana-DAriNA
   tāmyattāmbūlikena khañjatkhaṅgagrāhiṇā katipayaprakāśadāserakaprāyeṇa	tAmyat-ta-ambUlikena KaQjat-KaFga-grAhiNA katipaya-prakASa-dAseraka-prAyeNa
   bahuvāsarāntaritasnānabhojanaśayanaśyāmakṣāmavapuṣā parijanena parivṛtam,	bahu-vAsara-antarita-snAna-Bojana-Sayana-SyAma-kzAma-vapuzA parijanena parivRtam,
   aviratamārgadhūlidhūsaritaśarīratayā śaraṇīkṛtamivāśaraṇayā kramāgatayā	avirata-mArga-DUli-DU-sarita-SarIra-tayA SaraNIkRtam-iva-ASaraNayA krama-AgatayA
   vasuṃdharayā, hūṇanirjayasamaraśaravraṇabaddhapaṭṭakairdīrghadhavalaiḥ	vasuMDarayA, hUNa-nirjaya-samara-Sara-vraNa-badDa-pawwakEH-dIrGa-DavalEH
   samāsannarājyalakṣmīkaṭākṣapātairiva śabalīkṛtakāyam,	samAsanna-rAjya-lakzmI-kawAkza-pAtEH-iva SabalIkRta-kAyam,
   avanipatiprāṇaparitrāṇārthamiva ca śokahutabhuji	avanipati-prANa-paritrANa-arTam-iva ca Soka-hutaBuji
   hutamāṃsairatikṛśairavayavairāvedyamānaduḥkhabhāram, avagatacūḍāmaṇini	huta-mAMsEH-ati-kRSEH-avayavEH-AvedyamAna-duHKa-BAram, avagata-cUxAmaNini
   malinākulakuntale śekharaśūnye śirasi śūcamārūḍhāṃ mūrtimatīmiva dadhānam,	malina-Akula-kuntale SeKara-SUnye Sirasi SUcam-ArUXAm mUrtimatIm-iva daDAnam,
   ātapagalitasvedarājinā rudateva pitṛpādapatanotkaṇṭhitena lalāṭapaṭṭena	Atapa-galita-sveda-rAjinA rudatA-iva pitR-pAda-patana-utkaNWitena lalAwa-pawwena
   lakṣyamāṇam, prathīyasā bāṣpapayaḥpravāheṇābhimatapatimaraṇamūrcchitāmiva	lakzyamANam, praTIyasA bAzpa-payaH-pravAheNa-aBimata-pati-maraNa-mUrcCitAm-iva
   mahīmanavarataṃ siñcantam, anantasaṃtatāśrupravāhanipatananimnīkṛtāviva	mahIm-anavaratam siQcantam, ananta-saMtata-aSru-pravAha-nipatana-nimnIkRtO=-iva
   duḥkhakṣāṇau kapolāvudvahantam, atyuṣṇamukhamārutamārgagatena dravateva	duHKa-kzANO kapolO=-udvahantam, ati-uzNa-muKa-mAruta-mArga-gatena dravatA-iva
   galitatāmbūlarāgeṇādharabimbenopalakṣitam,	galita-tAmbUla-rAgeNa-aDara-bimbena-upalakzitam,
   pavitrikāmātrāvaśeṣendaranīlikāṃśuśyāmāyamānamaciraśrutapitṛmaraṇajanyamahāśokāgnidagdhamiva	pavitrikA-mAtra-avaSeza-indara-nIlikAMSu-SyAmAyamAnam-acira-Sruta-pitR-maraNa-janya-mahA-Soka-agni-dagDam-iva
   śravaṇapradeśamudvahantam,	SravaNa-pradeSam-udvahantam,
   asphuṭābhivyaktavyañjanenāpyadhomukhastimitanayananīlatārakamayūkhamālākhacitena	asPuwa-aBivyakta-vyaQjanena-api-aDomuKa-stimita-nayana-nIla-tAraka-mayUKa-mAlA-Kacitena
   śokaprarūḍhaśmaśruśyāmaleneva mukhaśaśinā lakṣyamāṇam, kesariṇamiva	Soka-prarUXa-SmaSru-SyAmalena-iva muKa-SaSinA lakzyamANam, kesariNam-iva
   mahābhūbhṛdvinipātavihvalaniravalaṃbanam, divasamiva	mahA-BUBRt-vinipAta-vihvala-niravalaMbanam, divasam-iva
   tejaḥpatipatanaparimlānaśriyaṃ śyāmībhūtam, nandanamiva bhagnakalpapādapaṃ	tejaH-pati-patana-parimlAna-Sriyam SyAmIBUtam, nandanam-iva Bagna-kalpa-pAdapam
   vicchāyam, digbhāgamiva proṣitadikkuñjaraśūnyam, girimiva	vicCAyam, diS-BAgam-iva prozita-diS-kuQjara-SUnyam, girim-iva
   guruvajrapātadāritaṃ prakampamānam, krītamiva kraśimnā, kiṅkarīkṛtamiva	guru-vajra-pAta-dAritam prakampamAnam, krItam-iva kraSimnA, kiFkarIkRtam-iva
   kāruṇyena, dāsīkṛtamiva daurmanasyena, śiṣyīkṛtamiva śocitavyena,	kAruNyena, dAsIkRtam-iva dOrmanasyena, SizyIkRtam-iva Socitavyena,
   andhīkṛtamivādhinā, mūkīkṛtamiva maunena, piṣṭamiva piḍayā, svinnamiva	anDIkRtam-iva-aDinA, mUkIkRtam-iva mOnena, pizwam-iva pixayA, svinnam-iva
   saṃtāpena, uccitamiva cintayā, viluptamiva vilāpena, dhṛtamiva vairāgyeṇa,	saMtApena, uccitam-iva cintayA, viluptam-iva vilApena, DRtam-iva vErAgyeNa,
   pratyākhyātamiva pratisaṃkhyānena, avajñātamiva prajñayā, dūrīkṛtamiva	pratyAKyAtam-iva pratisaMKyA-anena, avajQAtam-iva prajQayA, dUrIkRtam-iva
   durabhibhavatvena, abodhyena vṛddhabuddhīnām, asādhyena sādhubhāṣitānām,	duraBi-Bava-tu-ena, aboDyena vRdDa-budDI-nAm, asADyena sADu-BAzitAnAm-,
   agamyena gurugirām, aśakyena śāstraśaktīnām, apathena prajñāprayatnānām,	agamyena guru-girAm, aSakyena SAstra-SaktI-nAm, apaTena prajQA-prayatnAnAm-,
   agocareṇa suhṛdanurodhānām, aviṣayeṇa viṣayopabhogānām, abhūmibhūtena	agocareNa suhRd-anuroDA-nAm, avizayeNa vizaya-upaBogAnAm, aBUmi-BUtena
   kālakramopacayānāṃ śokena kavalīkṛtaṃ jyeṣṭhaṃ bhrātaramapaśyat /	kAla-krama-upacayAnAm Sokena kavalIkRtam jyezWam BrAtaram-apaSyat /
   āvegodgatakṛtsnasnehotkalikākalāpotkṣipya māṇakāya iva ca paravaśaḥ	Avega-udgata-kRtsna-sneha-utkalikA-kalApa-utkzipya mANa-kAyaH iva ca para-vaSaH
   samudagāt /	samudagAt /
   atha taṃ dūrādeva dṛṣṭvā devo rājyavardhanaścirakālakalitaṃ bāṣpāvegaṃ	aTa tam dUrAt-eva dRzwvA devaH rAjya-varDanaH-cira-kAla-kalitam bAzpa-A=-egam
   mumukṣuḥ sudūraprasāritena saṃkalpayanniva sarvaduḥkhāni dīrgheṇa	mumukzuH sudUra-prasAritena saMkalpayan=-iva sarva-duHKAni dIrGeNa
   dardaṇḍadvayena gṛhītvā kaṇṭhe muktakaṇṭhaṃ punaḥ patitakṣaume kṣāme	dardaNxa-dvayena gRhItvA kaNWe mukta-kaNWam punar patita-kzOme kzAme
   vakṣasi punaḥ, kaṇṭhe punaḥ skandhabhāge punaḥ kapolodare nidhāya tathā	vakzasi punar-, kaNWe punar skanDa-BAge punar kapola-udare niDAya taTA
   tathā ruroda yathā saṃbandhanānīvodapāṭyanta hṛdayāni /	taTA ruroda yaTA saMbanDanAni-iva-udapAwyanta hRdayAni /
   aśrusrotaḥśirā ivāmucyata locaneṣu lokenāsmṛtanṛpatinā rājavallabhenāpi	aSru-srotaH-SirAH iva-amucyata locanezu lokena-asmRta-nRpatinA rAja-vallaBena-api
   pratiśabdakanibhena nirbharamivārudyata /	prati-Sabdaka-niBena nirBaram-iva-Arudyate /
   sucirācca kathaṃ kathamapi nirvṛṣṭanayanajalaḥ parjanya iva śaradi	su-cirAt-ca kaTam kaTam-api nirvRzwa-nayana-jalaH parjanyaH iva Saradi
   svayamevopaśaśāma /	svayam-eva-upaSaSAma /
   upaviṣṭaśca parijanopanītena toyena taratkaranakhamayūkhapuñjatayā	upavizwaH-ca parijana-upanItena toyena tarat-kara-naKa-mayUKa-puQjatayA
   mahājalaplavajāyamānaphenalekhamiva punaḥ punaḥ pramṛṣṭamapi	mahA-jala-plava-jAyamAna-Pena-leKam-iva punar punar pramRzwam-api
   pakṣmāgrasaṃgaladbāṣpabinduvṛndamandonmeṣamuṣitadarśanaṃ kathaṃ kathamapi	pakzma-agra-saMgalat-bAzpa-bindu-vRnda-manda-unmeza-muzita-darSanam kaTam kaTam-api
   cakṣurakṣālayat /	cakzuH-akzAlayat /
   tāmbūlikopasthāpitena ca vāsasā candrātapaśakalenevoṣṇoṣṇabāṣpadagdhaṃ	tAmbUlikA-upasTApitena ca vAsasA candra-Atapa-Sakalena-iva-uzNa-uzNa-bAzpa-dagDam
   vadanamunmamārja /	vadanam-unmam-Arja /
   tūṣṇīmeva ca ciraṃ sthitvotthāya snānabhūmimagāt /	tUzNIm-eva ca ciram sTitvA-utTAya snAna-BUmim-agAt /
   tasyāṃ ca sthitvā vibhūṣaṃ vitrastavyastakuntalaṃ maulimanādarānniṣpīḍya	tasyAm ca sTitvA viBUzam vitrasta-vyasta-kuntalam mOlim-ana-AdarAn-nizpIxya
   sāvaśeṣamanyusphuritena jijīviṣateva jaladhautasubhagamātmānamapi	sa-avaSeza-manyu-sPuritena jijIvizatA-iva jala-DOta-suBagam-AtmAnam-api
   cucumbiṣatevādhareṇa kṣālitasya cakṣuṣaḥ śvetimnā ca	cucumbizatA-iva-aDareNa kzAlitasya cakzuzaH SvetimnA ca
   śāradaśaśikaravikasitaviśadakumudavanadalāvalibalivikṣepairiva	SArada-SaSi-kara-vikasita-viSada-kumuda-vana-dala-Avali-bali-vikzepEH-iva
   digdevatārcanakarma kurvāṇaścatuḥśālavitardikāviniveśitāyāmapratipādikāyāṃ	diS-devatA-arcana-karma kurvANaH-catur-SAla-vitardikA-viniveSitAyAm-apratipAdikAyAm
   cāpāśrayavinihitaikopabarhaṇāyāṃ paryaṅkikāyāṃ nipatya joṣamasthāt /	cApa-ASraya-vinihita-eka-upabarhaNAyAm paryaFkikAyAm nipatya jozam-asTAt /
   devo 'pi harṣastathaiva snātvā dharaṇitalanihitakuthāprasāritamūrtiradūra	devaH api harzaH-taTA-eva snAtvA DaraNi-tala-nihita-kuTA-prasArita-mUrtiH-adUra
   evāsya tūṣṇīmeva samavātiṣṭhata /	eva-asya tUzNIm-eva samavAtizWata /
   dṛṣṭvā dṛṣṭvā dūyamānasamagrajanmānaṃ samasphuṭadivāsya sahasradhā hṛdayam	dRzwvA dRzwvA dUyamAna-samagrajanmAnam sama-sPuwa-divA-asya sahasraDA hRdayam
   aurasadarśanaṃ hi yauvanaṃ śokasya /	Orasa-darSanam hi yOvanam Sokasya /
   lokasya tu narapatimaraṇadivasādapi dāruṇataraḥ sa babhūva divasaḥ /	lokasya tu narapati-maraNa-divasAt-api dAruNataraH sa baBUva divasaH /
   sarvasminneva ca nagare na kenacidapāci na kenacidasnāyi nābhoji /	sarvasmin=-eva ca nagare na kenacid-apAci na kenacid-asnAyi na-aBoji /
   sarvatra sarveṇārodi /	sarvatra sarveNa-Arodi /
   kevalamanena ca krameṇāticakrāma divasaḥ /	kevalam-anena ca krameNa-aticakrAma divasaH /
   sa ca pratyagratvaṣṭuṭaṅkataṣṭatanuriva	sa ca pratyagra-tvazwu-waFka-tazwa-tanuH-iva
   vamadvahalarudhirarasamāṃsacchedalohitacchaviraparapārāvārapayasi mamajja	vamat-vahala-ruDira-rasa-mAMsa=-Ceda-lohita=-CaviH-apara-pArAvAra-payasi mamajja
   mañjiṣṭhāruṇo 'ruṇasārathiḥ /	maQjizWA-aruNaH aruNa-sAraTiH /
   mukulāyamānakamalinīkośavikalaṃ cakāṇa cañcarīkakulaṃ kamalasarasi /	mukulAyamAna-kamalinI-koSa-vikalam cakANa caQcarIka-kulam kamala-sarasi /
   savidhavirahavyādhividhuradhūbādhyamānaṃ babandha bandhāviva	saviDa-viraha-vyADi-viDuraDU-bADyamAnam babanDa banDO=-iva
   vibuddhabandhūkabhāsi bhāsvati sāsrāṃ dṛśaṃ cakravākacakravālam /	vibudDa-banDUka-BAsi BAsvati sa-asrAm dRSam cakravAka-cakravAlam /
   saṃcarantyāḥ samadhukararavaṃ kairavākaraṃ kalahaṃsaramaṇīramaṇīyaṃ	saMcarantyAH sa-maDukara-ravam kEravAkaram kalahaMsa-ramaNI-ramaNIyam
   māṇikyakāñjīkiṅkiṇījālamivācakāṇa śriyaḥ /	mANikya-kAQjI-kiFkiNI-jAlam-iva-AcakANa SriyaH /
   prakaṭakalaṅkamudayamānaṃ	prakawa-kalaFkam-udayamAnam
   viśaṅkaṭaviṣāṇotkīrṇapaṅkasaṃkaraśaṅkarabarkuraśavkarakakudakūṭasaṃkāśamakāśatākāśe	viSaFkawa-vizANa-utkIrNa-paFka-saMkara-SaFkara-barkura-Savkara-ka-kudakUwa-saMkASa-makASa-tA-AkASe
   śaśāṅkamaṇḍalam /	SaSAFka-maNxalam /
   asyāṃ ca velāyāmanatikramaṇīyavacanairupasṛtya pradhānasāmantairvi	asyAm ca velAyAm-anatikramaNIya-vacanEH-upasRtya praDAna-sAmantEH-vi
   jñāpyamānaḥ kathaṃ kathamapyabhukta /	jQApyamAnaH kaTam kaTam-api-aBuktaH /
   prabhātāyāṃ ca śarvaryāṃ sarveṣu praviṣṭeṣu rājasu samīpasthitaṃ	praBAtAyAm ca SarvaryAm sarvezu pravizwezu rAjasu samIpa-sTitam
   hraṣadevamuvāca--"tāta! bhūmirasi guruniyogānām /	hrazadevam-uvAca---"tAta! BUmiH-asi guru-niyogAnAm /
   śaiśava evāgrāhi guṇavatpatākeva bhavatā tātasya cittavṛttiḥ /	SESavaH eva-agrAhi guNavat-patAkA-iva BavatA tAtasya citta-vRttiH /
   yato bhavantamevaṃ vidhaṃ vidheyaṃ vidhighidhānopanatanairghṛṇyamidaṃ	yatas Bavantam-evam viDam viDeyam viDi-GiDAna-upanatanEH-GRNyam-idam
   kimapi bibhaṇiṣati me hṛdayam /	kim-api biBaNizati me hRdayam /
   nāvalambanīyā bālabhāvasulabhā premavilomā vāmatā /	na-avalambanIyA bAla-BAva-sulaBA prema-vilomA vAma-tA /
   vaidheya iva mā kṛthāḥ pratyūhamīhite 'smin /	vEDeyaH iva mA kRTAH pratyUham-Ihite asmin /
   śṛṇu, na khalu na jānāsi lokavṛttam /	SRNu, na Kalu na jAnAsi loka-vRttam /
   lokatrayatrātari māndhātari mṛte kiṃ na kṛtaṃ purukutsena?	lokatraya-trAtari mAnDAtari mRte kim na kRtam purukutsena?
   bhrūlatādiṣṭāṣṭādaśadvīpe dilīpe vā raghuṇā /	BrU-latA-Adizwa-azwAdaSa-dvIpe dilIpe vA raGuNA /
   mahāsurasamaramadhyādhyāsitatridaśarathe daśarathe vā rāmeṇa?	mahA-asura-samara-maDya-aDyAsita-tridaSaraTe daSaraTe vA rAmeNa?
   goṣpadīkṛtacaturudanvadante duṣyante vā bharatena? tiṣṭhantu tāvatte	gozpadIkRta-catur-udanvat-ante duzyante vA Baratena? tizWantu tAvat-te
   tātenaiva śatasamadhikādhigatādhvaradhūmavisaradhūsaritavāsavavayasi	tAtena-eva Sata-samaDika-aDigata-aDvara-DUma-visara-DU-sarita-vAsava-vayasi
   sugṛhītanāmni tatrabhavati parāsutāṃ gate pitari kiṃ nākāri rājyam? yaṃ ca	su-gRhIta-nAmni tatraBavati parAsu-tAm gate pitari kim na-akAri rAjyam? yam ca
   kila śokaḥ smabhibhavati taṃ kāpuruṣamācakṣate śāstravidaḥ /	kila SokaH smaBiBavati tam kApuruzam-Acakzate SAstra-vidaH /
   striyo hi viṣayaḥ śucām /	striyaH hi vizayaH SucAm /
   tathāpi kiṃ karomi /	taTA-api kim karomi /
   svabhāvasya seyaṃ kāpuruṣatā vā straiṇaṃ vā yadevamāspadaṃ	svaBAvasya sA-iyam kApuruza-tA vA strENam vA yat-evam-Aspadam
   pitṛśokahutabhujo jāto 'smi /	pitR-Soka-huta-BujaH jAtaH asmi /
   mama hi bhūbhṛti paryaste niravaśeṣataḥ prasravaṇānīva	mama hi BUBRti paryaste niravaSezataH prasravaNAni-iva
   srutānyaśrūṇyastamite mahati tejasyandhakārībhūtadaśāśasya pranaṣṭaḥ	srutAni-aSrUNi-astamite mahati tejasi-anDakArIBUta-daSa-ASasya pranazwaH
   prajñālokaḥ, prajvalitaṃ hṛdayam, ātmadāhabhīta iva svapne 'pi nopasarpati	prajQA-lokaH, prajvalitam hRdayam, Atma-dAha-BItaH iva svapne api na-upasarpati
   vivekaḥ, balīyasā saṃtāpena jātuṣamiva vilīnamakhilaṃ dhairyam, pade pade	vivekaH, balIyasA saMtApena jAtuzam-iva vilInam-aKilam DEryam, pade pade
   digdharopāhateva hariṇī muhyati matiḥ, puruṣadveṣiṇīva dūrata eva bhramati	digDara-upAhatA-iva hariNI muhyati matiH, puruza-dveziNI-iva dUratas eva Bramati
   pariharantī spṛtiḥ, ambeva tātenaiva saha gatā dhṛtiḥ,	pariharantI spRtiH, ambA-iva tAtena-eva saha gatA DRtiH,
   vārdhuṣikaprayuktānīva dhanānīva pratidivasaṃ vardhante, duḥkhāni,	vArDuzika-prayuktAni-iva DanAni-iva pratidivasam varDante, duHKAni,
   śokānaladhūmasaṃbhārasaṃbhūtāmbhodharabaritamiva varṣati	Soka-anala-DUma-saMBAra-saMBUta-amBoDara-baritam-iva varzati
   nayanavāridhārāvisaraṃ śarīram /	nayana-vAri-DArA-visaram SarIram /
   sarvaḥ pañcajanaḥ pañcatvamupagataḥ prayāti /	sarvaH paQcajanaH paQcatvam-upagataH prayAti /
   vitathametadvadati bālo lokaḥ /	vitaTam-etat-vadati bAlaH lokaH /
   tāto hutāśanatāmeva kevalāmāpanno 'pi naivaṃ dahati mām /	tAtaH hutASana-tAm-eva kevalAm-ApannaH api na-evam dahati mAm /
   antastadevamidamasāṃparāyikamiva hṛdayamavaṣṭabhya vyutthitaḥ śokau	antar-tat-evam-idam-asAMparAyikam-iva hRdayam-avazwaBya vyutTitaH SokO
   durnivāro vāḍava iva vārirāśim, paviriva parvatam, kṣaya iva kṣapākaram,	durnivAraH vAxavaH iva vAri-rASim, paviH-iva parvatam, kzayaH iva kzapA-karam,
   rāhuriva ravim, dahati dārayati tanūkaroti kavalayati ca mām /	rAhuH-iva ravim, dahati dArayati tanUkaroti kavalayati ca mAm /
   kāmaṃ na śaknoti me hṛdayaṃ tādṛśasya samerukalpasya kalpamahāpuruṣasya	kAmam na Saknoti me hRdayam tAdRSasya sameru-kalpasya kalpa-mahApuruzasya
   vinipātamaśrubindubhireva kevalairativāhayitum /	vinipAtam-aSru-binduBiH-eva kevalEH-ativAhayitum /
   rājye viṣa iva cakorasya me viraktaṃ cakṣuḥ /	rAjye vizaH iva cakorasya me viraktam cakzuH /
   bahumṛtapaṭāvaguṇṭhanāṃ rañjitaraṅgāṃ janaṅgamānāmiva vaṃśavāhyāmanāryāṃ	bahu-mRta-pawa-avaguNWanAm raQjita-raFgAm janaFgamAnAm-iva vaMSa-vAhyAm-anAryAm
   śriyaṃ tyaktumabhilaṣati me manaḥ /	Sriyam tyaktum-aBilazati me manaH /
   kṣaṇamapi dagdhagṛhe śakuniriva na pārayāmi thātum /	kzaNam-api dagDa-gRhe SakuniH-iva na pArayAmi TAtum /
   so 'hamicchāmi manasi vāsasīva sulagnaṃ snehamalamidamamalaiḥ	saH aham-icCAmi manasi vAsasi-iva su-lagnam sneha-malam-idam-amalEH
   śikhariśikharaprasravaṇaiḥ svacchasro tombubhiḥ prakṣālayitumāśramapade /	SiKari-SiKara-prasravaNEH svacCasraH tombuBiH prakzAlayitum-ASrama-pade /
   yatastvamantaritayauvanasukhāmanabhimatāmapi jarāmiva pururājñayā	yatas-tvam-antarita-yOvana-suKAm-anaBimatAm-api jarAm-iva puruH-AjQayA
   gurorgṛhāṇa me rājyacintām /	guroH-gRhANa me rAjya-cintAm /
   tyaktasakalabālakrīḍena hariṇeva dīyatāmuro lakṣmyai /	tyakta-sakala-bAla-krIxena hariNA-iva dIyatAm-uraH lakzmyE /
   parityaktaṃ mayā śastram' /	parityaktam mayA Sastram-a /
   ityabhidhāya ca khaḍgagrāhiṇo hastādādāya nijaṃ nistriṃśamutsasarja	iti-aBiDAya ca Kaxga-grAhiNaH hastAt-AdAya nijam nistriMSam-utsasarja
   dharaṇyām /	DaraNyAm /
   atha tacchru tvā niśitaśikhena śūlenevāhataḥ pravidīrṇahṛdayo devo harṣaḥ	aTa tat-Sru tvA niSita-SiKena SUlena-iva-AhataH pravidIrNa-hRdayaH devaH harzaH
   samacintayat--"kiṃ nu khalu māmantareṇāryaḥ kenacidasahiṣṇunā	samacintayat--"kim nu Kalu mAm-antareNa-AryaH kenacid-asahizNunA
   kiñcidgrāhitaḥ kupitaḥ syāt /	kiQcid-grAhitaH kupitaH syAt /
   utānayā diśā parīkṣitukāmo mām /	uta-anayA diSA parIkzitu-kAmaH mAm /
   uta tātaśokajanmā cetasaḥ samākṣepo 'yamasya /	uta tAta-Soka-janmA cetasaH samAkzepaH ayam-asya /
   āhosvidārya evāyaṃ na bhavati, kiṃ vāryeṇānyadevābhihitamanyaṭevāśrāvi	Ahosvit-AryaH eva-ayam na Bavati, kim vAryeNa-anya-deva-aBihita-manyaweva-ASrAvi
   mayā śokaśūnyena śravaṇendriyeṇa /	mayA Soka-SUnyena SravaNa-indriyeNa /
   āryasya cānyadvivakṣitamanyadevāpatitaṃ mukhena /	Aryasya ca-anyat-vivakzitam-anyat-eva-apatitam muKena /
   athavā sakalavaṃśavināśāya nipātanopāyo 'yaṃ vidheḥ /	aTavA sakala-vaMSa-vinASAya nipAtana-upAyaH ayam viDeH /
   mama vā nikhilapuṇyaparikṣayopakṣepaḥ /	mama vA niKila-puNya-parikzaya-upakzepaH /
   karmaṇāmananukūlasamagragrahacakravālavilasitaṃ vā /	karmaNAm-ananukUla-samagra-graha-cakra-vAla-vilasitam vA /
   athavā tātavināśaniḥśaṅkakalikālakrīḍitaṃ yenāyaṃ yaḥ kaścidiva	aTavA tAta-vinASa-niHSaFka-kali-kA-AlakrIxitam yena-ayam yaH kaScid-iva
   yatkiñcanakāriṇaṃ māmapuṣyabhūtivaṃśasaṃbhūtamiva, atātatanayamiva,	yat-kiQcana-kAriNam mAm-apuzya-BUti-vaMSa-saMBUtam-iva, atAtatanayam-iva,
   anātmānujamiva, abhaktamiva, adṛṣṭadoṣamapi śrotriyamiva surāpāne,	anAtma-anujam-iva, aBaktam-iva, adRzwa-dozam-api Srotriyam-iva surA-pAne,
   sadbhṛtyamiva svāmidrohe sajjanamiva nīcopasarpaṇe, sukalatramiva	sat-BRtyam-iva svAmi-drohe sat-janam-iva nIca-upasarpaNe, su-kalatram-iva
   vyabhicāre, atiduṣkare karmaṇi samādiṣṭavān /	vyaBicAre, ati-duzkare karmaNi samAdizwavAn /
   tadetattāvadanurūpaṃ	tat-etat-tAvat-anurUpam
   yacchauryonmādamadironmattasamastasāmantamaṇḍalasamudramathanamandare	yat-SOrya-unmAda-madira-unmatta-samasta-sAmanta-maNxala-samudra-maTana-mandare
   tādṛśi pitari mṛte tapovanaṃ vā gamyate valkalāni vā gṛhyante tapāṃsi vā	tAdRSi pitari mRte tapaH-vanam vA gamyate valkalAni vA gRhyante tapAMsi vA
   sevyante /	sevyante /
   yā tu mayi rājājñā sā dagdho 'pi dāhakāriṇī mayyavagrahaglapite	yA tu mayi rAja-AjQA sA dagDaH api dAha-kAriNI mayi-avagraha-glapite
   dhanvanīvāṅgāravṛṣṭiḥ /	DanvanI-iva-aFgAra-vRzwiH /
   tadasadṛśamidamāryasya /	tat-asadRSam-idam-Aryasya /
   yadyapi ca vibhuranabhimānaḥ /	yadi-api ca viBuH-anaBimAnaH /
   dvijātiraneṣaṇaḥ, muniraroṣaṇaḥ, kapiracapalaḥ /	dvijAtiH-anezaNaH, muniH-arozaNaH, kapiracapalaH /
   kaviramatsaraḥ, vaṇigataskaraḥ priyajānirakuhanaḥ, sādhuradaridraḥ,	kaviH-amatsaraH, vaNi-j-ataskaraH priya-jAniH-akuhanaH, sADuH-adaridraH,
   draviṇavānakhalaḥ, kīnāśo 'nakṣigataḥ, mṛgayurahiṃsraḥ, pārāśarī	draviNavAn-aKalaH, kInASaH anakzi-gataH, mRgayuH-ahiMsraH, pArASarI
   brāhnaṇyaḥ, sevakaḥ sukhī, kitavaḥ kṛtajñaḥ, parivrāḍabubhukṣuḥ, nṛśaṃsaḥ	brAhnaNyaH, sevakaH suKI, kitavaH kRtajQaH, parivrAxa-buBukzuH, nRSaMsaH
   priyavāk, amātyaḥ satyavādīḥ, rājasūnuradurvinītaśca jagati durlabhaḥ,	priya-vAk, amAtyaH satya-vAdIH, rAja-sUnuH-adurvinItaH-ca jagati durlaBaH,
   tathāpi mamārya evācāryaḥ /	taTA-api mama-AryaH eva-AcAryaH /
   ko hi nāma tadvidhe nipatite rājagandhakuñjare janayitari cedṛśe	kaH hi nAma tadviDe nipatite rAja-ganDa-kuQjare janayitari ca-IdRSe
   viphalīkṛtaviśālaśilāstambhorubhuje bhūbhuji bhrātari tyaktarājye jyāyasi	viPalIkRta-viSAla-SilA-stamBa-Uru-Buje BUBuji BrAtari tyakta-rAjye jyAyasi
   navavayasi tapovanaṃ gacchati sakalalokalocanajalapātāpavitraṃ mṛdgolakaṃ	nava-vayasi tapaH-vanam gacCati sakala-loka-locana-jala-pAta-apavitram mRd-golakam
   vasudhābhidhānaṃ	vasuDA-aBiDAnam
   dhanamadakhelanikhilakhalamukhavikāralakṣaṇākhyāyamānanīcācaraṇāṃ	Dana-mada-Kela-niKila-Kala-muKa-vikAra-lakzaNa-AKyAyamAna-nIca-AcaraNAm
   śrosaṃjñikāṃ subhaṭakuṭumbakarmakumbhadāsīṃ caṇḍālo 'pi kāmayeta /	SrosaMjQikAm su-Bawa-kuwumba-karma-kumBa-dAsIm caNxAlaH api kAmayeta /
   kathamiva saṃbhāvitamatyantamanucitamidamāryeṇa /	kaTam-iva saMBAvitam-atyantam-anucitam-idam-AryeNa /
   kimupalakṣitamanavadātamidaṃ mayi /	kim-upalakzitam-anavadAtam-idam mayi /
   kiṃ vāsya cetasaścyutaḥ saumitrirvismṛtā vā vṛkodaraprabhṛtayaḥ /	kim vA-asya cetasaH-cyutaH sOmitriH-vismRtAH vA vRkodara-praBRtayaH /
   anapekṣitabhaktajanā svārthaikaniṣpādananiṣṭhurā nāsīdiyamāryasyedṛśī	anapekzita-Bakta-janA sva-arTa-eka-nizpAdana-nizWurA na-AsIt-iyam-Aryasya-IdRSI
   prabhaviṣṇutā /	praBavizNu-tA /
   api cārye tapovanaṃ gate jijīvaṣuḥ ko manasāpi mahīṃ dhyāyet /	api ca-Arye tapaH-vanam gate jijIvazuH kaH manasA-api mahIm DyAyet /
   kuliśaśikharakharanakharapracayapracaṇḍacapeṭāpāṭitamattamātaṅgottamāḍgamadacchaṭācchuritacārukesarabhārabhāsvaramukhe	kuliSa-SiKara-Kara-naKara-pracaya-pracaNxa-capewA-pAwita-matta-mAtaFga-utta-mAxga-mada=-CawA-AcCurita-cAru-kesara-BAra-BAsvara-muKe
   kesariṇi vanavihārāya vinirgate nivāsa giriguhāṃ kaḥ pāti pṛṣṭhataḥ /	kesariNi vana-vihArAya vinirgate nivAsa giri-guhAm kaH pAti pRzWatas /
   pratāpasahāyā hi sattvavantaḥ /	pratApa-sahAyAH hi sattvavantaH /
   kaścapalāṃ rājalakṣmīṃ pratyanurodho 'yamāryasya yadiyamapi na	kaH-capalAm rAja-lakzmIm pratyanuroDaH ayam-Aryasya yat-iyam-api na
   cīvarāntaritakucā kuśakusumasamitpalāśapūlikāṃ vahantī tatraiva tapovane	cIvara-antarita-kucA kuSa-kusuma-samiD-palASa-pUlikAm vahantI tatra-eva tapaH-vane
   vanamṛgīva nīyate jarājālinī /	vanamRgI-iva nIyate jarA-jAlinI /
   kiṃvā mamānena vṛthā bahudhā bikalpitena tūṣṇīmevāryamanugamiṣyāmi /	kiMvA mama-anena vRTA bahuDA bikalpitena tUzNIm-eva-Aryam-anugamizyAmi /
   guruvacanātikramakṛtaṃ ca kilviṣametattapovane tapa evāpāsyati' /	guru-vacana-atikrama-kRtam ca kilvizam-etat-tapaH-vane tapaH eva-apAsyati-a /
   ityavadhārya manasā prathamataraṃ	iti-avaDArya manasA praTamataram
   gatastapovanamadhomukhastūṣṇīmavātiṣṭhata /	gataH-tapaH-vanam-aDomuKaH-tUzNIm-avAtizWata /
   atrāntare pūrvādiṣṭenaiva rudatā vastrakarmāntikena samupasthāpiteṣu	atra-antare pUrva-Adizwena-eva rudatA vastrakarmAntikena samupasTApitezu
   valkaleṣu, nirdayakaratalatāḍanabhiyeva vkāpi gate hṛdaye, raṭati	valkala-izu, nirdaya-kara-tala-tAxana-BiyA-iva vkApi gate hRdaye, rawati
   rājastraiṇe, tāramabrahnaṇyamūrdhvadoṣṇi virudati viprajane,	rAjastrENe, tAram-abrahnaNyam-UrDva-dozNi virudati vipra-jane,
   pādapraṇatipare phūtkurvati pauravṛnde, vidrāti vidrutacetasi cirantane	pAda-praNati-pare PUtkurvati pOra-vRnde, vidrAti vidruta-cetasi cirantane
   parijane, parijanāvalambite gate varṣīyasi, vepamānavapuṣi,	parijane, parijana-avalambite gate varzIyasi, vepamAna-vapuzi,
   paryākulavāsasi, śokagadgadavacasi, vigalitanayanapayasi,	paryAkula-vAsasi, Soka-gadgada-vacasi, vigalita-nayana-payasi,
   nivāraṇodyatamanasi, viśati bandhuvarge, nirāśeṣu	nivAraNa-udyata-manasi, viSati banDu-varge, nirASezu
   nakhalikhitamaṇikuṭṭimeṣvavāṅmukhena niḥśvasatsu sāmanteṣu, sabālavṛddhāsu	naKa-liKita-maNi-kuwwimezu-avAFmuKena niHSvasatsu sAmanta-izu, sa-bAla-vRdDAsu
   tapovanāya prasthitāsu sarvāsu prajāsu sahasaiva praviśya śokaviklavaḥ	tapaH-vanAya prasTitAsu sarvAsu prajAsu sahasA-eva praviSya Soka-viklavaH
   prakṣaritanayanasalilo rājyaśriyaḥ paricārakaḥ saṃvādako nāma prajñātatamo	prakzarita-nayana-salilaH rAjya-SriyaH paricArakaH saMvAdakaH nAma prajQAtatamaH-
   vimuktākrandaḥ sadasyātmānamapātayat /	vimukta-AkrandaH sadasyAtmAnam-apAtayat /
   atha saṃbhrānto bhrātrā saha svayaṃ devo rājyavardhanastaṃ	aTa saMBrAntaH BrAtrA saha svayam devaH rAjya-varDanaH-tam
   paryapṛcchat-"bhadra! bhaṇa bhaṇa	paryapRcCat-"Badra! BaNa BaNa
   kimasmadvyasanavyavasāyavardhanabaddhadhṛtiḥ, avanipatimaraṇamuditamatiḥ,	kim-asmad-vyasana-vyavasAya-varDana-badDa-DRtiH, avanipati-maraNa-mudita-matiH,
   adhṛtikaramaparamadhikataramito duḥkhātiśayaṃ samupanayati vidhiḥ' iti /	aDRti-karam-aparam-aDikataramitaH duHKa-atiSayam samupanayati viDiH-a iti /
   sa kathaṃ kathamapyakathayat--"deva! piśācānāmiva nīcātmanāṃ caritāni	sa kaTam kaTam-api-akaTayat--"deva! piSAcAnAm-iva nIca-AtmanAm caritAni
   chidraprahārīṇi prāyaśo bhavanti /	Cidra-prahArINi prAyaSas Bavanti /
   yato yasminnahanyavaniṃpatiruparata ityabhūdvārtā tasminneva devo	yatas yasmin=-ahani-avaniMpatiH-uparate iti-aBUt-vArtA tasmin=-eva devaH-
   grahavarmā durātmanā mālavarājena jīvalokamātmānaḥ sukṛtena saha tyājitaḥ	grahavarmA durAtmanA mAlava-rAjena jIva-lokam-AtmAnaH sukRtena saha tyAjitaH
   bhartṛdārikāpi rājyaśrīḥ kālāyasanigaḍayugalacumbitacaraṇā caurāṅganeva	BartR-dArikA-api rAjya-SrIH kAlAyasa-nigaxa-yugala-cumbita-caraNA cOra-aFganA-iva
   saṃyatā kānyakubje kārāyāṃ nikṣiptā /	saMyatA kAnyakubje kArAyAm nikziptAH /
   kiṃvadantī ca yathā kilānāyakaṃ sādhanaṃ matvā jighṛkṣuḥ sudurmatiretāmapi	kiMvadantI ca yaTA kila-AnAyakam sADanam matvA jiGRkzuH su-durmatiH-etAm-api
   bhuvamājigamiṣati /	Buvam-Ajigamizati /
   iti viñjñāpite prabhuḥ prabhavatīti /	iti viQjQApite praBuH praBavati-iti /
   tataśca tādṛśamanupekṣaṇīyamasaṃbhāvitamākasmikamupariṃ	tatas-ca tAdRSam-anupekzaNIyam-asaMBAvitam-Akasmikam-upariM
   vyatikaramākarṇyāśrutapūrvatvātparibhavasya, parapariṃbhavāsahiṣṇutayā ca	vyatikaram-AkarNya-aSruta-pUrva-tvAt-pariBavasya, para-pariMBava-asahizNu-tayA ca
   svabhāvasya, darpabahulatayā ca navayauvanasya, vīrakṣetrasaṃbhavatvācca	svaBAvasya, darpa-bahula-tayA ca nava-yOvanasya, vIra-kzetra-saMBava-tvAt-ca
   janmanaḥ, kṛpābhūmibhūtāyāśca svasuḥ snehātsa tādṛśo 'pi baddhamūlo	janmanaH, kRpA-BUmi-BUtAyAH-ca svasuH snehAt-sa tAdRSaH api badDa-mUlaH-
   'pyatyantagururekapada evāsya nanāsya nanāśa śokāvegaḥ /	api-atyanta-guruH-eka-padaH eva-asya nana-asya nanASa Soka-AvegaH /
   viveśa ca sahasā kesarīva giriguhāgṛhaṃ gabhīrahṛdayaṃ bhayaṅkaraḥ	viveSa ca sahasA kesarI-iva giri-guhA-gRham gaBIra-hRdayam BayaFkaraH
   kopāvegaḥ /	kopa-AvegaH /
   keśiniṣūdanaśaṅkākulakāliyabhaṅgurabhrūbhaṅgataraṅgiṇī śyāmāyamānā	keSinizUdana-SaFkA-Akula-kAliya-BaFgura-BrU-BaFga-taraFgiNI SyAmAyamAnA
   yamasvaseva prathīyasī lalāṭapaṭṭe bhīṣaṇā bhrukuṭirudabhidyata /	yama-svasA-iva praTIyasI lalAwa-pawwe BIzaNA BrukuwiH-udaBidyate /
   darpātparāmṛśannakhakiraṇasalilanirjharaiḥ	darpAt-parAmRSat-naKa-kiraNa-salila-nirJarEH
   samarabhārasaṃbhāvanābhiṣekamiva cakāra diṅnāgakumbhakūṭavikaṭasya	samara-BAra-saMBAvanA-aBizekam-iva cakAra diFnAga-kumBa-kUwa-vikawasya
   bāhuśikharakośasya vāmaḥ pāṇipallavaḥ /	bAhu-SiKara-koSasya vAmaH pANipallavaH /
   saṃgalatsvedasalilapūritodaro nirmūlaṃ mālavonmūlanāya gṛhītakeśa iva	saMgalat-sveda-salila-pUrita-udaraH nirmUlam mAlava-unmUlanAya gRhIta-keSaH iva
   durmadaśrīkacagrahotkaṇṭhayeva ca kampamānaḥ punarapi samutsasarpa	durmada-SrI-kaca-graha-utkaNWayA-iva ca kampamAnaH punar-api samutsasarpa
   bhīṣaṇaṃ kṛpāṇaṃ pāṇiraparaḥ /	BIzaNam kRpANam pANiH-aparaH /
   śastragrahaṇamuditarājalakṣmīkriyamāṇadiṣṭavṛddhividhutasindūradhūliri va	Sastra-grahaNa-mudita-rAja-lakzmI-kriyamANa-dizwa-vRdDi-viDuta-sindUra-DUliri va
   kapilaḥ kapolayoradṛsyata roṣarāgaḥ /	kapilaH kapolayoH-adRsyata roza-rAgaH /
   samāsannasakalamahīpālacūḍāmaṇicakrākramaṇajātāhaṅkāra iva ca samāruroha	samAsanna-sakala-mahIpAla-cUxAmaNi-cakra-AkramaNa-jAta-ahaFkAraH iva ca samAruroha
   vāmamūrudaṇḍamuttānitaścaraṇo dakṣiṇaḥ /	vAma-mUru-daNxam-uttAnitaH-caraNaH dakziNaH /
   niṣṭhurāṅguṣṭakaṣaṇaniṣṭhyūtadhūtadhūmalekho nirvīrorvīkaraṇāya	nizWura-aFguzwa-kazaNa-nizWyUta-DUta-DUma-leKaH nirvIra-urvIkaraNAya
   vimuktaśikha iva lilekha maṇikuṭṭimamitaraḥ pādapajhaḥ /	vimukta-SiKaH iva lileKa maNi-kuwwimam-itaraH pAda-pa-JaH /
   darpasphuṭitasarasavraṇocchalitarudhiracchaṭāvasekaiḥ śokaviṣaprasuptaṃ	darpa-sPuwita-sarasa-vraNa-ucCalita-ruDira=-CawA-vasekEH Soka-viza-prasuptam
   prabodhayanniva parākramamanujamavādīt--"āyuṣman! idaṃ rājakulam, amī	praboDayan=-iva parAkrama-manujam-avAdIt---"Ayuzman! idam rAja-kulam, amI
   bāndhavāḥ, parijano 'yam, iyaṃ bhūmiḥ, bhūpatibhujaparighapālitāścaitāḥ	bAnDavAH, parijanaH ayam, iyam BUmiH, BUpati-Buja-pariGa-pAlitAH-ca-etAH
   prajāḥ, gato 'hamadyaiva mālavarājakulapralayāya /	prajAH, gataH aham-adya-eva mAlava-rAja-kula-pralayAya /
   idameva tāvadvalkalagrahaṇamidameva tapaḥ śokāpagamopāyaścāyameva	idam-eva tAvat-valkala-grahaNam-idam-eva tapaH Soka-apagama-upAyaH-ca-ayam-eva
   yadatyantāvinītārinigrahaḥ /	yat-atyantA-vinIta-ari-nigrahaH /
   so 'yaṃ kuraṅgakaiḥ kacagrahaḥ kesariṇaḥ, bhekaiḥ karapātaḥ kāla sarpasya,	saH ayam kuraFgakEH kaca-grahaH kesariNaH, BekEH kara-pAtaH kAla sarpasya,
   vatsakairbandigraho vyāghrasya, alagardairgalagraho garuḍasya,	vatsakEH-bandi-grahaH vyAGrasya, alagardEH-gala-grahaH garuxasya,
   dārubhirdāhādeśo dahanasya, timiraistiraskāro raveḥ, yo mālavaiḥ	dAruBiH-dAha-AdeSaH dahanasya, timirEH-tiraskAraH raveH, yaH mAlavEH
   paribhavaḥ puṣyabhūtivaṃśasya /	pariBavaH puzya-BUti-vaMSasya /
   antaritastāpo me mahīyasā manyunā /	antaritaH-tApaH me mahIyasA manyunA /
   tiṣṭhantu sarva eva rājānaḥ kariṇaśca tvayaiva sārdham /	tizWantu sarve eva rAjAnaH kariNaH-ca tvayA-eva sArDam /
   ayameko bhaṇḍirayutamātreṇa turaṅgamāṇāmanuyātumām' /	ayam-ekaH BaNxiH-ayuta-mAtreNa turaFgamANAm-anuyAtumAm-a /
   ityabhidhāya cānantarameva prayāṇapaṭahamādideśa /	iti-aBiDAya ca-anantaram-eva prayANa-pawaham-AdideSaH /
   taṃ ca tathā samādiśantamākarṇya	tam ca taTA samAdiSantam-AkarNya
   jāmijāmātṛvṛttāntavijñānaprakopādhānadūyamāne manasi nirvartanādeśena	jAmijA-mAtR-vRttAnta-vijQAna-prakopa-ADAna-dUyamAne manasi nirvartana-AdeSena
   dūraprarūḍhapraṇayapīḍa iva provāca devo harṣaḥ--"kimiva hi doṣaṃ	dUra-prarUXa-praNaya-pIxe iva provAca devaH harzaH--"kim-iva hi dozam
   paśyatyāryo mamānugamanena? yadi bāla iti nitarāṃ tarhi na parityājyo 'smi	paSyati-AryaH mama-anugamanena? yadi bAlaH iti nitarAm tarhi na parityAjyaH asmi
   rakṣaṇīya iti bhavadbhujapañjaro rakṣāsthānam, aśakta iti vka parīkṣito	rakzaNIyaH iti Bavat-Buja-paQjaraH rakzA-sTAnam, aSaktaH iti vka parIkzitaH-
   'smi, saṃvardhanīya iti viyogastanūkaroti, akleśasaha iti strīpakṣe	asmi, saMvarDanIyaH iti viyogaH-tanUka-roti, akleSa-sahaH iti strI-pakze
   nikṣipto 'smi, sukhamanubhavatviti tvayaiva saha tatprayāti, mahānadhvanaḥ	nikziptaH asmi, suKam-anuBavatu-iti tvayA-eva saha tad-prayAti, mahAn-aDvanaH
   kleśa iti virahāgniviṣahyataraḥ, kalatraṃ rakṣatviti śrīste nistriṃśe	kleSaH iti viraha-agni-vizahyataraH, kalatram rakzatu-iti SrIH-te nistriMSe
   'dhivasati, pṛṣṭhataḥ śūnyamiti tiṣṭhatyeva pratāpaḥ,	aDivasati, pRzWatas SUnyam-iti tizWati-eva pratApaH,
   rājakamanadhiṣṭhitamiti tatsubaddhamāryaguṇaiḥ, na bāhyaḥ sahāyo mahata	rAjakam-anaDizWitam-iti tad-su-badDam-Arya-guNEH, na bAhyaH sahAyaH mahata
   iti vyatiriktameva māṃ gaṇayati, pralaghuparikaraḥ prayāmīti pādarajasi ko	iti vyatiriktam-eva mAm gaNayati, pralaGu-parikaraH prayAmi-iti pAda-rajasi kaH-
   'tibhāraḥ, dvayorgamanamasāṃpratamiti māmanugṛhāṇa gamanājñayā, kātaro	ati-BAraH, dvayoH-gamanam-asAMpratam-iti mAm-anugRhANa gamana-AjQayA, kAtaraH-
   bhrātṛsneha iti sadṛśo doṣaḥ /	BrAtR-snehaH iti sadRSaH dozaH /
   kā ceyamātmaṃbharitā bhujasya te yadekākī	kA ca-iyam-AtmaMBaritA Bujasya te yat-ekAkI
   kṣīrodaphenapaṭalapāṇḍuramamṛtamiva yaśaḥ pipāsati /	kzIra-uda-Pena-pawala-pANxuram-amRtam-iva yaSaH pipAsati /
   avañcitapūrvo 'smi prasādeṣu /	avaQcita-pUrvaH asmi prasAdezu /
   tatprasīdatvāryo nayatu māmapi' --	tad-prasIdatvAryaH nayatu mAm-api-a --
   ityabhidhāya kṣititalavinihitamauliḥ pādayorapatat /	iti-aBiDAya kziti-tala-vi-nihita-mOliH pAdayoH-apatat /
   tamutthāpya punaragrajo jagāda--	tam-utTApya punar-agrajaH jagAda--
   "tāta! kimevamatimahārambhaparigrahaṇena garimāṇamāropyate	"tAta! kim-evam-ati-mahA-AramBa-parigrahaNena garimANam-Aropyate
   balādatilaghīyānapyahitaḥ /	balAt-atilaGIyAn-api-ahitaH /
   hariṇārthamatihrepaṇaḥ siṃhasaṃbhāraḥ /	hariNa-arTa-mati-hrepaNaH siMha-saMBAraH /
   tṛṇānāmupari kati kavacayantyāśuśukṣaṇayaḥ /	tRNAnAm-upari kati kavacayanti-ASu-SukzaNayaH /
   api ca tavāṣṭādaśadvīpāṣṭamaṅgalakamālinī medinyastyeva vikramasya viṣayaḥ	api ca tava-azwAdaSa-dvIpa-azwa-maFgalaka-mAlinI medini-asti-eva vikramasya vizayaH
   nahi kulaśailanivahavāhino vāyavaḥ saṃnahyantyatitarale tūlarāśau /	na-hi kula-SEla-nivaha-vAhinaH vAyavaH saMnahyanti-ati-tarale tUla-rASO /
   na sumeruvaprapraṇayapragalbhā vā divkariṇaḥ pariṇamantyaṇīyasi valmīke /	na sumeruvapra-praNaya-pragalBAH vA divkariNaH pariNamanti-aNIyasi valmIke /
   grahīṣyasi sakalapṛthvīpatipralayotpātamahādhūmaketuṃ māndhāteva	grahIzyasi sakala-pRTvIpati-pralaya-utpAta-mahA-DUmaketum mAnDAtA-iva
   cārucāmīkarapahkapatralatālaṅkārāṅkakāyaṃ kārmukaṃ kakubhāṃ vijaye /	cAru-cAmIkara-pahka-patra-latA-alaFkAra-aFka-kAyam kArmukam kakuBAm vijaye /
   mama tu durnivārāyāmasyāṃ vipakṣakṣapaṇakṣudhi kṣubhitāyāṃ	mama tu durnivArAyAmasyAm vipakza-kzapaNa-kzuDi kzuBitAyAm
   kṣamyatāmayamekākinaḥ kopakavala ekaḥ /	kzamyatAm-ayam-ekAkinaH kopa-kavale ekaH /
   tiṣṭhatu bhavān' /	tizWatu BavAn-a /
   ityabhidhāya ca tasminneva vāsare nirjagāmābhyamitram /	iti-aBiDAya ca tasmin=-eva vAsare nirjagAma-aByamitram /
   atha tathāgate bhrātari, uparate ca pitari, proṣitajīvite ca jāmātari,	aTa taTAgate BrAtari, uparate ca pitari, prozita-jIvite ca jAmAtari,
   mṛtāyāṃ ca mātari, saṃyatāyāṃ ca svasari, svayūthabhraṣṭa iva vanyaḥ karī	mRtAyAm ca mAtari, saMyatAyAm ca svasari, sva-yUTa-BrazwaH iva vanyaH karI
   devo harṣaḥ kathaṃ kathamapyekākī kālaṃ tamanaiṣīt /	devaH harzaH kaTam kaTam-api-ekAkI kAlam tam-anEzIt /
   atikrānteṣu bahuṣu vāsareṣu kadācittayaiva bhrātṛgamanaduḥkhāsikayā	atikrAntezu bahuzu vAsarezu kadAcid-tayA-eva BrAtR-gamana-duHKa-AsikayA
   dattaprajāgarasibhāgaśeṣāyāṃ triyāmāyāṃ yāmikena sīyamānāmimāmāryāṃ	datta-prajAgara-si-BAga-SezAyAm triyAmAyAm yAmikena sIyamAnAm-imAm-AryAm
   śuśrāva--	SuSrAva--
   dvīpopagītaguṇamapi samupārjitaratnarāśisāramapi /	dvIpa-upagIta-guNam-api samupArjita-ratna-rASi-sAram-api /
   potaṃ pavana iva vidhiḥ puruṣamakāṇḍe nipātayati // 6.3 //	potam pavanaH iva viDiH puruzam-akANxe nipAtayati // 6.3 //
   tāṃ ca śrutvā sutarāmanityatābhāvanayā dūyamānahṛdayaḥ	tAm ca SrutvA sutarAm-anitya-tA-BAvanayA dUyamAna-hRdayaH
   prakṣīṇabhūyiṣṭhāyāṃ kṣapāyāṃ kṣaṇamiva nidrāmalabhata /	prakzINa-BUyizWAyAm kzapAyAm kzaNam-iva nidrAm-alaBata /
   svapne cābraṃlihaṃ lohastambhaṃ bhajyamānamapaśyat /	svapne ca-abraMliham loha-stamBam BajyamAnam-apaSyat /
   utkampamānahṛdayaśca punaḥ pratyabudhyata /	utkampamAna-hRdayaH-ca punar pratyabuDyata /
   acintayacca--	acintayat-ca--
   "kiṃ nu khalu māmevamamī satatamanubadhnanti duḥsvapnāḥ /	"kim nu Kalu mAm-evam-amI satatam-anubaDnanti duHsvapnAH /
   sphurati ca divāniśamakalyāṇākhyānavicakṣaṇamadakṣiṇamakṣi /	sPurati ca divAniSama-kalyANa-AKyAna-vicakzaNam-adakziNam-akzi /
   sudāruṇāscākṣudrakṣitipakṣayamācakṣāṇāḥ kṣaṇamapi na śāmyanti punarutpātāḥ	su-dAruNAscA-kzudra-kzitipa-kzayam-AcakzANAH kzaNam-api na SAmyanti punar-utpAtAH
   pratyahaṃ rāhuravikalakāyabandha iva kabandhavati bradhnabimbe ghaṭamāno	pratyaham rAhuH-avikala-kAya-banDaH iva kabanDavati braDna-bimbe GawamAnaH-
   vibhāvyate /	viBAvyate /
   tapaḥkaraṇakālakavalitāniva dhūsaritasamagragrahānudgiranti dhūmodgārān	tapaH-karaNa-kAla-kavalitAn-iva DU-sarita-samagra-grahAn-udgiranti DUma-udgArAn
   saptarṣayaḥ /	saptarzayaH /
   dine dine dāruṇā diśāṃ dāhā dṛśyante /	dine dine dAruNAH diSAm dAhAH dRSyante /
   digdāhabhasmakaṇanikara iva nipatati nabhastalāttārāgaṇaḥ /	digdAha-Basma-kaNa-nikaraH iva nipatati naBaH-talAt-tArA-gaNaH /
   tārāpātaśuceva niṣprabhaḥ śasī /	tArA-pAta-SucA-iva nizpraBaH SasI /
   niśi niśi itastataḥ prajvalitābhirulkābhirugraṃ grahayuddhamiva viyati	niSi niSi itas-tatas prajvalitABiH-ulkABiH-ugram graha-yudDam-iva viyati
   vilokayanti vilolatārakāḥ kakubhaḥ /	vilokayanti vilola-tArakAH kakuBaH /
   rājyasaṃcārasūcakaḥ saṃcārayatīva kṣmāṃ vkāpi	rAjya-saMcAra-sUcakaH saMcArayati-iva kzmAm vkApi
   vahadbahalarajaḥpaṭalakalilaśarkarāśakalasūtkārī mārutaḥ /	vahat-bahala-rajaH-pawala-kalila-SarkarA-Sakalasu-utkArI mArutaH /
   na kuśalamiva paśyāmi lagnasya /	na kuSalam-iva paSyAmi lagnasya /
   asminnasmadvaṃśe kariṇa iva karīraṃ komalamapi kalayataḥ kṛtāntasya kaḥ	asmin=-asmad-vaMSe kariNaH iva karIram komalam-api kalayataH kRtAntasya kaH
   paripanthī? sarvathā svasti bhavatvāryāya' /	paripanTI? sarvaTA svasti Bavatu-AryAya-a /
   iti cintayitvā ca antarbhinnaṃ bhrātṛsnehakātaraṃ dravadiva hṛdayaṃ kathaṃ	iti cintayitvA ca antar-Binnam BrAtR-sneha-kAtaram dravat-iva hRdayam kaTam
   kathamapi saṃstabhyotthāya yathākriyamāṇaṃ kriyākalāpamakarot /	kaTam-api saMstaBya-utTAya yaTAkriyamANam kriyA-kalApam-akarot /
   āsthānagataśca sahasaiva praviśantam, anupraviśatā viṣaṇṇavadanena	AsTAna-gataH-ca sahasA-eva praviSantam, anupraviSatA vizaNNa-vadanena
   lokenānugamyamānam, asahyaduḥkhoṣṇaniḥśvāsadhūmaraktatantuneva malinena	lokena-anugamyamAnam, asahya-duHKa-uzNa-niHSvAsa-DUma-rakta-tantunA-iva malinena
   paṭena prāvṛtavapuṣam, jīvitadhāraṇalajjayevāvanatamukham, nāsāvaṃśasyāgre	pawena prAvRta-vapuzam, jIvita-DAraNa-lajjayA-iva-avanata-muKam, nAsA-=-aMSasya-agre
   grathitadṛṣṭim, duḥkhadūraprarūḍharomṇā mūkenāpi mukhena	graTita-dRzwim, duHKa-dUra-prarUXa-romNA mUkena-api muKena
   svāmivyasanamavicchinnairaśrubindubhirvijñāpayantaṃ kuntalaṃ nāma	svAmi-vyasanam-avicCinnEH-aSru-binduBiH-vijQApayantam kuntalam nAma
   bṛhadaśvavāram, rājyavardhanasya prasādabhūmimabhijñātatamaṃ dadarśa /	bRhadaSva-vAram, rAjya-varDanasya prasAda-BUmim-aBijQAtatamam dadarSa /
   dṛṣṭvā ca jātāśaṅkaścakṣuṣi salilena, mukhaśaśini śvasitena, hṛdaye	dRzwvA ca jAta-ASaFkaH-cakzuzi salilena, muKa-SaSini Svasitena, hRdaye
   hutāśanena utsaṅge bhuvā, dāruṇāpriyaśravaṇasamaye samamiva	hutASanena utsaFge BuvA, dAruNa-apriya-SravaNa-samaye samam-iva
   sarveṣvaṅgaṣvagṛhyata lokapālaiḥ /	sarvezu-aFgazu-agRhyata lokapAlEH /
   tasmācca helānirjitamālavānīkamapi gauḍādhipena mithyopacāropacitaviśvāsaṃ	tasmAt-ca helA-nirjita-m-Alava-anIkam-api gOxa-aDipena miTyA-upacAra-upacita-viSvAsam
   muktaśastramekākinaṃ viśrabdhaṃ svabhavana eva bhrātaraṃ	mukta-Sastram-ekAkinam viSrabDam sva-BavanaH eva BrAtaram
   vyāpāditamaśrauṣīt /	vyApAditam-aSrOzIt /
   śrutvā ca mahātejasvī pracaṇḍakopapāvakaprasaraparicīyamānaśokāvegaḥ	SrutvA ca mahA-tejasvI pracaNxa-kopa-pAvaka-prasara-paricIyamAna-Soka-AvegaH
   sahasaiva prajajvāla /	sahasA-eva prajajvAla /
   tataścāmarṣavidhutaśiraḥśīryamāṇaśikhāmaṇiśakalāṅgākitāṅgamiva	tatas-ca-amarza-viDuta-SiraH-SIryamANa-SiKA-maNi-Sakala-aFgAkita-aFgam-iva
   roṣāgnimudvamannanavaratasphuritena pibanniva sarvatejasvināmāyūṃṣi	roza-agnim-udvamannana-varata-sPuritena piban=-iva sarva-tejasvinAm-AyUMzi
   roṣanirbhugnena daśanacchadeva, lohitāyamānalocanālokavikṣepairdigdāhāniva	roza-nirBugnena daSanacCat-eva, lohitAyamAna-locana-Aloka-vikzepEH-digdAhAn-iva
   darśayan, roṣānalenāpyasahyasahajaśauryyoṣmadahanadahyamāneneva	darSayan, roza-analena-api-asahya-sahaja-SOryya-Uzma-dahana-dahyamAnena-iva
   vitanyamānasvedasalilaśīkarāsāradurdinaḥ,	vitanyamAna-sveda-salila-SIkara-AsAra-durdinaH,
   svāvayavairapyadṛṣṭapūrvaprakopabhītairiva kampamānairupetaḥ, hara iva	sva-avayavEH-api-adRzwa-pUrva-prakopa-BItEH-iva kampamAnEH-upetaH, haraH iva
   kṛtabhairavākāraḥ, haririva prakaṭitanarasiṃharūpaḥ, sūryakāntaśaila	kRta-BErava-AkAraH, hariH-iva prakawita-narasiMha-rUpaH, sUryakAnta-SEla
   ivāparatejaḥprasaradarśanaprajvalitaḥ, kṣayadivasa	iva-apara-tejaH-prasara-darSana-prajvalitaH, kzaya-divasa
   ivoditadvādaśadinakaradurnirīkṣyamūrtiḥ, mahotpātamāruta iva	iva-udita-dvAdaSa-dinakara-durnirIkzya-mUrtiH, mahA-utpAta-mArutaH iva
   sakalabhūbhṛtprakampakārī, vindhya iva vardhamānavigrahotsedhaḥ,	sakala-BUBRt-prakampa-kArI, vinDyaH iva varDamAna-vigraha-utseDaH,
   mahāśīviṣa iva durnarendrābhibhavaropitaḥ, parīkṣita iva	mahA-ASIvizaH iva durnara-indra-aBiBava-ropitaH, parIkzitaH iva
   sarvabhogidahanodyataḥ vṛkodara iva ripurudhiratṛṣitaḥ, suragaja iva	sarva-Bogi-dahana-udyataH vRkodaraH iva ripu-ruDira-tRzitaH, sura-gajaH iva
   pratipakṣavāraṇapradhāvitaḥ, pūrvāgama iva pauruṣasya, unmāda iva madasya,	pratipakza-vAraNa-praDAvitaH, pUrva-AgamaH iva pOruzasya, unmAdaH iva madasya,
   āvega ivāvalepasya, tāruṇyāvatāra iva tejasaḥ, sarvodyoga iva darpasya,	AvegaH iva-avalepasya, tAruNya-avatAraH iva tejasaH, sarva-udyogaH iva darpasya,
   yugāgama iva yauvanoṣmaṇaḥ, rājyābhiṣeka iva raṇarasasya, nīrājanadivasa	yuga-AgamaH iva yOvana-UzmaNaH, rAjya-aBizekaH iva raNa-rasasya, nIrAjana-divasa
   ivāsahiṣṇutāyāḥ parāṃ bhīṣaṇatāmayāsīt /	iva-asahizNu-tAyAH parAm BIzaNa-tA-Amaya-AsIt /
   avādīcca gauḍādhipādhamamapahāya kastādṛśaṃ mahāpuruṣa tatkṣaṇa ve	avAdIt-ca gOxa-aDipa-aDamam-apahAya kaH-tAdRSam mahApuruza tad-kzaNa ve
   nirvyājabhūjavīryanirjitasamastarājakaṃ muktaśastraṃ kalaśayonimiva	nirvyAja-BUja-vIrya-nirjita-samasta-rAjakam mukta-Sastram kalaSa-yonim-iva
   kṛṣṇavartmaprasūtirīdṛśena sarvavīralokavimarditena mṛtyunā	kRzNavartma-prasUtiH-IdRSena sarva-vIra-loka-vimarditena mRtyunA
   śamayedevamāryam /	Samayet-evam-Aryam /
   anāryaṃ ca taṃ muktvā bhāgīrathīphenapaṭalapāṇḍurāḥ keṣāṃ manaḥsu saraḥsu	anAryam ca tam muktvA BAgIraTI-Pena-pawala-pANxurAH kezAm manaHsu saraHsu
   rājahaṃsā iva paraśurāmaparākramasmṛtikṛto na kuryurāryaśauryagṛṇāḥ	rAjahaMsAH iva paraSurAma-parAkrama-smRti-kRtaH na kuryuH-Arya-SOrya-gRNAH
   pakṣapātam /	pakzapAtam /
   kathamivātyugrasyāsyāryajīvitaharaṇe nidāgharaveriva	kaTam-iva-ati-ugrasya-asya-Arya-jIvita-haraNe nidAGa-raveH-iva
   kamalākarasalilaśoṣaṇe 'napekṣitaprītayaḥ prasṛtāḥ karāḥ /	kamala-Akara-salila-SozaNe anapekzita-prItayaH prasRtAH karAH /
   kāṃ nu gatiṃ gamiṣyati, kāṃ vā yoniṃ pravekṣyati, kasminvā narake	kAm nu gatim gamizyati, kAm vA yonim pravekzyati, kasmin-vA narake
   nipatiṣyati /	nipatizyati /
   śvapāko 'pi ka idamācaret /	SvapAkaH api kaH idam-Acaret /
   nāmāpi ca gṛhṇato 'sya pāpakāriṇaḥ pāpamalena lipyata iva me jihvā /	nAma-api ca gRhNataH asya pApa-kAriNaH pApa-malena lipyate iva me jihvA /
   kiṃ vāṅgīkṛtya kāryamāryastena kṣudreṇānupraviśya vigataghṛṇena ghuṇeneva	kim vA-aFgIkRtya kAryam-AryaH-tena kzudreNa-anupraviSya vigata-GRNena GuNena-iva
   sakalabhuvanāhlādanacaturaścandanastambhaḥ kṣayamupanītaḥ /	sakala-Buvana-AhlAdana-caturaH-candana-stamBaH kzayam-upanItaH /
   nūnaṃ nānena mūḍhena madhurasāsvādalubdhena madhvivāryajīvitamākarṣatā	nUnam na-anena mUXena maDurasa-AsvAda-lubDena maDu-ivArya-jIvitam-AkarzatA
   bhāvī dṛṣṭaḥ śilīmukhasaṃpātopadravaḥ /	BAvI dRzwaH SilImuKa-saMpAta-upadravaH /
   nijagṛhadūṣaṇaṃ jālamārgapradīpakena kajjalamivātimalinaṃ kevalamayaśaḥ	nija-gRha-dUzaNam jAla-mArga-pradIpakena kajjalam-iva-ati-malinam kevalam-ayaSaH
   saṃcitaṃ gauḍādhamena /	saMcitam gOxa-aDamena /
   ntavāśvevāstamupagatavatyapi tribhuvanacūḍāmaṇau savitari vedhasādiṣṭaḥ	ntava-ASvA-iva-astam-upagatavatI-api triBuvana-cUxAmaNO savitari veDasa-AdizwaH
   satpathaśatrorandhakārasya nigrahāya grahaṣaṇḍavihāraikahariṇādhipaḥ śaśī	sat-paTa-SatroH-anDakArasya nigrahAya graha-zaNxa-vihAra-eka-hariNA-aDipaH SaSI
   vinayavidhāyini bhagne 'pi cāṅkuśe vidyata eva vyālavāraṇasya vinayāya	vinaya-viDAyini Bagne api ca-aFkuSe vidyate eva vyAla-vAraNasya vinayAya
   sakalamattamātaṅgakumbhasthalasthiraśirobhāgabhiduraḥ khalataraḥ	sakala-matta-mAtaFga-kumBa-sTala-sTira-SiraH-BAga-BiduraH KalataraH
   kesarinakharaḥ /	kesari-naKaraH /
   tādṛśāḥ kuvaikaṭikā iva tejasviratnavināśakāḥ kasya na vadhyāḥ /	tAdRSAH ku-vEkawikAH iva tejasvi-ratna-vinASakAH kasya na vaDyAH /
   kvedānīṃ yāsyati dubundbhiḥ?' ityevamabhidadhata evāsya piturapi mitraṃ	kva-idAnIm yAsyati dubundBiH?-a iti-evam-aBidaDate eva-asya pituH-api mitram
   senāpatiḥ samagravigrahaprāgraharo haritālaśailāvadātadehaḥ	senApatiH samagra-vigraha-prAgraharaH haritAla-SEla-avadAta-dehaH
   pariṇatapraguṇasālaprakāṇḍaprakāśaḥ prāṃśuḥ, atiśauryoṣmaṇeva	pariNata-praguNa-sAla-prakANxa-prakASaH prAMSuH, ati-SOrya-UzmaNA-iva
   paripākamāgato gatabhūyiṣṭhe vayasi vartamānaḥ, bahuśaraśayanasuptotthito	paripAkam-AgataH gata-BUyizWe vayasi vartamAnaH, bahu-Sara-Sayana-supta-utTitaH-
   'pi hasanniva śāntanavamatidīrghaṇāyuṣā, durabhibhavaśarīratayā jarayāpi	api hasan=-iva SAntanavam-ati-dIrGaNa-AyuzA, duraBiBava-SarIra-tayA jarayA-api
   bhītabhītayeva prakaṭitaprakampayā parāmṛṣṭaḥ, kathamapi sāramayeṣu	BIta-BItayA-iva prakawita-prakampayA parAmRzwaH, kaTam-api sAra-mayezu
   śiroruheṣu śaśikaranikarasitasaralaśiroruhasaṭālāṃ saiṃhīmiva	Siroruhezu SaSi-kara-nikara-sita-sarala-Siroruha-sawAlAm sEMhIm-iva
   niṣkapaṭaparākramarasaracitāṃ saṃkrānto jīvannevajātim,	nizka-pawa-parAkrama-rasa-racitAm saMkrAntaH jIvan=-eva-jAtim,
   parasvāmimukhadarśanamahāpātakaparijihīrṣayeva bhrūyugalena	para-svAmi-muKa-darSana-mahApAtaka-parijihIrzayA-iva BrU-yugalena
   valitaśithilapralambacarmaṇā sthagitadṛṣṭiḥ,	valita-SiTila-pralamba-carmaNA sTagita-dRzwiH,
   dhavalasthūlaguñjāpicchapracchāditakapolabhāgabhāsvareṇa vamanniva	Davala-sTUla-guQjA-picCa-pracCAdita-kapola-BAga-BAsvareNa vaman=-iva
   vikramakālamakāle 'pi vikāśikāśakānanaviśadaṃ śaradārambhaṃ bhīmena	vikrama-kAlam-akAle api vikASi-kASa-kAnana-viSadam Sarad-AramBam BImena
   mukhena, mṛtamapi hṛdayasthitaṃ svāminamiva sitacāmareṇa	muKena, mRtam-api hRdaya-sTitam svAminam-iva sita-cAmareNa
   vījayannābhilambena kūrcakalāpena, pariṇāme 'pi	vIjayat-nABilambena kUrca-kalApena, pariNAme api
   dhautāsidhārājalapānatṛṣitairiva	DOta-asi-DArA-jala-pAna-tRzitEH-iva
   vivṛtavadanairbṛhadbhirvraṇavidārairviṣamitaviśālavakṣāḥ,	vivRta-vadanEH-bRhadBiH-vraNa-vidArEH-vizamita-viSAla-vakzAH,
   niśitaśastraṭaṅkakoṭikuṭṭitabahubṛhadvaṇakṣirapaṅktinirantaratayā ca	niSita-Sastra-waFka-kowi-kuwwita-bahu-bRhat-vaNa-kzira-paFkti-nirantara-tayA ca
   sakalasamaravijayaparvagaṇanāmiva kurvanpūrvaparvata iva pādacārī,	sakala-samara-vijaya-parva-gaNanAm-iva kurvan-pUrva-parvataH iva pAda-cArI,
   vividhavīrarasavṛttāntarāmaṇīyakena mahābhāratamapi laghayanniva,	viviDa-vIra-rasa-vRttAntarAmaNIyakena mahABAratam-api laGayan=-iva,
   pratipakṣakṣapapaṇātinirbandhena paraśūrāmamapi śikṣayanniva,	pratipakza-kzapa-paNa-ati-nirbanDena para-SUrAmam-api Sikzayan=-iva,
   abbhrāmaṇenānādaraśrīsamākarṣaṇavibhrameṇa mandaramapi mandayanniva,	ap-BrAmaNena-anAdara-SrI-samAkarzaNa-viBrameNa mandaram-api mandayan=-iva,
   vāhinīnāyakamaryādānuvartanenāmbhodhimapyabhibhavanniva,	vAhinI-nAyaka-maryAda-anuvartanena-amBoDim-api-aBiBavan=-iva,
   sthairyakārkasyonnatibhiracalānapi hrepayanniva,	sTEryaka-arkasya-unnatiBiH-acalAn-api hrepayan=-iva,
   sahajapracaṇḍatejaḥprasaraparisphuraṇena savitāramapi tṛṇīkurvannivar,	sahaja-pracaNxa-tejaH-prasara-parisPuraNena savitAram-api tRNIkurvat-nivar,
   iśvarabhārodvahanaghṛṣṭapṛṣṭhatayā haravṛṣabhamapi hasanniva,	iSvara-BAra-udvahana-GRzwa-pRzWa-tayA hara-vRzaBam-api hasan=-iva,
   araṇiramarṣāgneḥ, aiśvaryaṃ śauryasya, visarpo darpasya, hṛdayaṃ haṭhasya,	araNiH-amarza-agneH, ESvaryam SOryasya, visarpaH darpasya, hRdayam haWasya,
   jīvitaṃ jigīṣutāyāḥ, samucchvasitamutsāhasya, aṅkuśo durmadānām,	jIvitam jigIzu-tAyAH, samucCvasitam-utsAhasya, aFkuSaH durmadAnAm,
   nāgadamano duṣṭabhoginām, virāmo varamanuṣyatāyāḥ, kulagururvīragoṣṭhīnām,	nAgadamanaH duzwa-Bogi-nAm, virAmaH vara-manuzya-tAyAH, kula-guruH-vIra-gozWI-nAm,
   tulā śauyaśālinām, sīmāntadṛśvā śastragrāmasya, nirvoḍhā prauḍhavādānām,	tulA SOya-SAli-nAm, sImAnta-dRSvA Sastra-grAmasya, nirvoXA prOXa-vAdAnAm-,
   saṃstambhayitā bhagnānām, pāragaḥ pratijñāyāḥ, marmajño mahāvigrahāṇām,	saMstamBayitA Bagna-anAm, pAragaH pratijQAyAH, marma-jQaH mahA-vigrahANAm-,
   āghoṣaṇāpaṭahaḥ samarārthinām, saṃnidhāvevasamupaviṣṭaḥ siṃhanādanāmā	AGozaNa-apawahaH samara-arTi-nAm, saMniDO=-eva-samupavizwaH siMhanAda-nAmA
   svareṇaiva dundubhighoṣagambhīreṇa subhaṭānāṃ	svareNa-eva dunduBi-Goza-gamBIreNa su-BawAnAm
   samararasamānayanvijñāpitavān--	samara-rasam-Anayan-vijQApitavAn---
   "deva! na vkacitkṛtāśrayayā malinayā malinatarāḥ kokilayā kākā iva	"deva! na vkacid-kRta-ASrayayA malinayA malinatarAH kokilayA kAkAH iva
   kāpuruṣā hatalakṣmyā vipralabhyamānamātmānaṃ na cetayante /	kApuruzAH hata-lakzmyAH vipralaByamAnam-AtmAnam na cetayante /
   śriyo hi doṣā andhatādayaḥ kāmalā vikārāḥ /	SriyaH hi dozAH anDatA-AdayaH kAmalAH vikArAH /
   chatracchāyāntaritaravayo vismarantyanyaṃ tejasvinaṃ jaḍadhiya /	Catra=-CAyA-antaritaravayaH vismaranti-anyam tejasvinam jaxaDiyaH /
   kiṃ vā karotu varākaḥ yanātibhīrutayā nityaparāṅmukhena natu dṛṣṭānyeva	kim vA karotu varAkaH yana-ati-BIru-tayA nitya-parAFmuKena na-tu dRzwAni-eva
   sarvātiśāyiśauryātiśayaśvayathukapilakapolapulakapallavitakopānalāni	sarva-atiSAyi-SOrya-atiSaya-SvayaTu-kapila-kapola-pulaka-pallavita-kopa-analAni
   kupitānāṃ tejasvināṃ mukhāni /	kupitAnAm tejasvinAm muKAni /
   nāsau tapasvī jānātyevaṃ yathābhicārā iva viprakṛtāḥ sadyaḥ	na-asO tapasvI jAnAti-evam yaTA-aBicArAH iva viprakRtAH sadyas-
   sakalakulapralayamupāharanti manasvina iti /	sakala-kula-pralayam-upAharanti manasvinaH iti /
   jale 'pi jvalanti tāḍitāstejasvinaḥ /	jale api jvalanti tAxitAH-tejasvinaH /
   sakalavīragoṣṭhībāhyasya tasyaivedamucitamanuttāranirayanipātanipuṇaṃ	sakala-vIra-gozWI-bAhyasya tasya-eva-idam-ucitam-anuttAra-niraya-nipAta-nipuNam
   karma /	karma /
   manasvināṃ hi pradhanapradhānadhane dhanuṣi dhriyamāṇe sati ca	manasvinAm hi praDana-praDAna-Dane Danuzi DriyamANe sati ca
   kamalākalahaṃsīkelikuvalayakānane kṛpāṇe kṛpaṇopāyāḥ	kamalA-kalahaMsI-keli-kuvalaya-kAnane kRpANe kRpaNa-upAyAH
   payodhimathanaprabhṛtayo 'pi śrīmamatthānasya kiṃ punarīdṛśāḥ /	payoDi-maTana-praBRtayaH api SrI-mamatTAnasya kim punar-IdRSAH /
   yeṣāṃ ca dhātrā dharitrīṃ trātuṃ niyuktāḥ svayamasamarthā iva	yezAm ca DAtrA DaritrIm trAtum niyuktAH svayam-asamarTAH iva
   kulaśakarkaśabhujaparighapraharaṇahetorudgiranti girayo 'pi lohāni te	kula-Sakarka-SaBuja-pariGa-praharaNa-hetoH-udgiranti girayaH api lohAni te
   kathamiva bāhuśālino manasāpi vimalayaśobhāndhavā dhyāyeyurakāryam /	kaTam-iva bAhu-SAlinaH manasA-api vimalayaSaH-BAnDavAH DyAyeyuH-akAryam /
   sarvagrahābhibhavabhāsvarāṇāṃ hi subhaṭakarāṇāmagrato diggrahaṇe paṅgavaḥ	sarva-graha-aBiBava-BAsvarANAm hi su-Bawa-karANAm-agratas diS-grahaNe paFgavaH
   pataṅgakarāḥ /	pataFga-karAH /
   mahāmahiṣaśṛṅgataraṅgabhaṅgabhahgurabhīṣaṇāntarālā lokapravādamātreṇa ca	mahA-mahiza-SRFga-taraFga-BaFga-Bahgura-BIzaNa-antarAlAH loka-pravAda-mAtreNa ca
   dakṣiṇāśā paramārthato bhaṭamrukuṭiradhivāso yamasya /	dakziNa-ASA paramArTataH Bawa-mrukuwiH-aDivAsaH yamasya /
   citraṃ ca yadunmuktasiṃhanādānāṃ sahasā	citram ca yat-unmukta-siMhanAdAnAm sahasA
   sāhasarabhasarasaromāñcakaṇṭakanikareṇa saha na niryānti saṭāḥ śūrāṇāṃ	sAhasa-raBasa-rasa-romAQca-kaNwaka-nikareNa saha na niryAnti sawAH SUrANAm
   raṇeṣu /	raNezu /
   dvayameva ca catuḥsāgarasaṃbhṛtasya bhūtisaṃbhārasya bājanaṃ	dvayam-eva ca catur-sAgara-saMBRtasya BUti-saMBArasya bAjanam
   pratipakṣadāhi dāruṇaṃ vaḍavāmukhaṃ vā mahāpuruṣahṛdayaṃ vā /	pratipakza-dAhi dAruNam vaxavAmuKam vA mahApuruza-hRdayam vA /
   tejasvinaḥ sakalānanavāpya payorāśisahajasya kuto nivṛttirūṣmaṇaḥ /	tejasvinaH sakalAn-anavApya payaH-rASi-sahajasya kutas nivRttiH-UzmaNaH /
   vṛthāvitatavipulaphaṇābhāro bhujahgānāṃ bhartā bibharti yo bhogena	vRTA-vitata-vipula-PaNA-BAraH BujahgAnAm BartA biBarti yaH Bogena
   mṛtpiṇḍameva kevalam /	mRd-piNxam-eva kevalam /
   apratihataśāsanākrāntyupabhogasukharasaṃ tu rasāyāṃ	apratihata-SAsana-AkrAnti-upaBoga-suKa-rasam tu rasAyAm
   dikkuñjarabhārabhāsvaraprakoṣṭhā vīrabāhava eva jānanti /	diS-kuQjara-BAra-BAsvara-prakozWAH vIrabAhavaH eva jAnanti /
   ravirivonmukhapajhākaragṛhītapādapallavaḥ sukhenākhaṇḍitatejā	raviH-iva-unmuKa-paJAkara-gRhIta-pAda-pallavaH suKena-aKaNxita-tejA
   divasānnayati śūraḥ /	divasAn-nayati SUraH /
   kātarasya tu śaśina iva hariṇahṛdayasya pāṇḍurapṛṣṭhasya suto dvirātramapi	kAtarasya tu SaSinaH iva hariNa-hRdayasya pANxura-pRzWasya sutaH dvi-rAtram-api
   niścalā lakṣmīḥ /	niScalA lakzmIH /
   aparimitayaśaḥprakaravarṣī vikāsī vorarasaḥ /	aparimita-yaSaH-prakara-varzI vikAsI vA-ura-rasaH /
   puraḥpravṛttapratāpaprahatāḥ panthānaḥ pauruṣasya /	puras-pravRtta-pratApa-prahatAH panTAnaH pOruzasya /
   śabdavidrutavidviṣanti bhavanti dvārāṇi darpasya /	Sabda-vidruta-vidvizanti Bavanti dvArANi darpasya /
   śastrālokaprakāśitāḥ śūnyā diśaḥ śauryasya /	Sastra-Aloka-prakASitAH SUnyAH diSaH SOryasya /
   ripurudhiraśīkarāsāreṇa bhūriva śrīrapyanurajyate /	ripu-ruDira-SIkara-AsAreNa BUH-iva SrIH-api-anurajyate /
   bahunarapatimukuṭamaṇiśilāśāṇakoṇakaṣaṇena caraṇanakharājiriva	bahu-narapati-mukuwa-maNi-SilA-SANa-koNa-kazaNena caraNa-naKa-rAjiH-iva
   rājatāpyujjvalībhavati /	rAjatA-api-ujjvalIBavati /
   anavarataśastrābhyāsena karatalānīva ripumukhānyapi śyāmībhavanti /	anavarata-Sastra-aByAsena kara-talAni-iva ripu-muKAni-api SyAmIBavanti /
   vividhavraṇabaddhapaṭṭakaśataiḥ śarīramiva yaśo 'pi dhavalībhavati /	viviDa-vraNa-badDa-pawwaka-SatEH SarIram-iva yaSaH api DavalIBavati /
   kavaciṣu ripūraḥkavāṭeṣu pātyamānāḥ, pāvakaśikhāmiva śriyamapi vamanti	kavacizu ripUraH-kavAwezu pAtyamAnAH, pAvaka-SiKAm-iva Sriyam-api vamanti
   niṣṭhurā nistriṃśaprahārāḥ /	nizWurAH nistriMSa-prahArAH /
   yaschāhitahatasvajano manasvijano dviṣadyoṣidurastāḍanena kathayati	yaH-CAhita-hata-sva-janaH manasvi-janaH dvizat-yoziduraH-tAxanena kaTayati
   hṛdayaduḥkham paruṣāsilatānipātapavanenocchvasiti	hRdaya-duHKam paruza-asi-latA-nipAta-pavanena-ucCvasiti
   nirucchvasitaśatrudhārāpātena roditi vipakṣavanitācakṣuṣā dadāti jalaṃ sa	nirucCvasita-Satru-DArA-pAtena roditi vipakza-vanitA-cakzuzA dadAti jalam sa
   śreyānnetaraḥ /	SreyAn-na-itaraH /
   na ca svapnadṛṣṭanaṣṭeṣviva kṣaṇikeṣu śarīreṣu nibadhnanti bandhubuddhiṃ	na ca svapna-dRzwa-nazwezu-iva kzaNikezu SarIrezu nibaDnanti banDu-budDim
   prabuddhāḥ /	prabudDAH /
   sthāyini yaśasīva śarīradhīrvīrāṇām /	sTAyini yaSasi-iva SarIra-DIH-vIrANAm /
   anavarataprajvalitatejaḥprasarabhāsvarasvabhāvaṃ ca maṇipradopamiva	anavarata-prajvalita-tejaH-prasara-BAsvara-svaBAvam ca maNi-pradA-upam-iva
   kaluṣaḥ kajjalamalo na spṛśatyevātitejasvinaṃ śokaḥ /	kaluzaH kajjala-malaH na spRSati-eva-ati-tejasvinam SokaH /
   satvaṃ sattvavatāmagraṇīḥ prāgraharaḥ prājñānāṃ prathamaḥ samarthānāṃ	satvam sattvavatAm-agraNIH prAgraharaH prAjQAnAm praTamaH samarTAnAm
   praṣṭho 'bhijātānāmagresarastejasvināmādirasahiṣṇūnām /	prazWaH aBijAtAnAm-agresaraH-tejasvi-nAm-AdiH-asa-hizNUnAm /
   etāśca satatasaṃnihitadhūmāyamānakopāgnayaḥ sulabhāsidhārātoyatṛptayo	etAH-ca satata-saMnihita-DUmAyamAna-kopa-agnayaH sulaBa-asi-DArA-toya-tRptayo
   vikaṭabāhuvanacchāyopagūḍhā dhīratāyā nivāsaśiśirabhūmayaḥ svāyattāḥ	vikawa-bAhu-vana=-CAyA-upagUXAH DIra-tAyAH nivAsa-SiSira-BUmayaH su-a-AyattAH
   subhaṭānāmuraḥkavāṭabhittayaḥ /	su-BawAnAm-uraH-kavAwa-BittayaH /
   yataḥ kiṃ gauḍādhipādhamaikena /	yatas kim gOxa-aDipa-aDama-ekena /
   tathā kuru yathā nānyo 'pi kaścidācaratyevaṃ bhūyaḥ /	taTA kuru yaTA na-anyaH api kaScid-Acarati-evam BUyas /
   sarvorvīśraddhākāmukānāmalīkavijigīṣūṇāṃ saṃcāraya	sarva-urvI-SradDA-kAmukAnAm-alIka-vijigIzUNAm saMcAraya
   cāmarāṇyantaḥpurapurandhriniḥśvasitaiḥ /	cAmarANi-antaHpura-puranDri-niHSvasitEH /
   ucchindhi rudhiragandhāndhagṛdhramaṇḍalacchādanaiścattracchāyāvyasanāni /	ucCinDi ruDira-ganDa-anDa-gRDra-maNxala=-CAdanEH-cattra=-CAyA-vyasanAni /
   apākuru kaduṣṇaśoṇitodakasvaidaiḥ kulakṣmīkulaṭākaṭākṣacakṣūrāgarogān /	apAkuru kaduzNa-SoNita-udaka-svEdEH kulakzmI-kulawA-kawAkza-cakzU-rAga-rogAn /
   upaśamaya niśitaśaraśirāvedhairakāryaśauryaśvayathūn /	upaSamaya niSita-Sara-SirA-veDEH-akArya-SOrya-SvayaTUn /
   unmūlaya lohanigaḍāpīḍamālāmalamahauṣadhaiḥ	unmUlaya loha-nigaxa-ApIxa-mAlA-mala-mahOzaDEH
   pādapīṭhadohadadurlalitapādapaṭumāndyāni /	pAda-pIWa-doha-da-durlalita-pAda-pawu-mAndyAni /
   kṣapaya tīkṣṇājñākṣarakṣārapātairjayaśabdaśravaṇakarṇakaṇḍūḥ /	kzapaya tIkzNa-AjQa-akzara-kzAra-pAtEH-jaya-Sabda-SravaNa-karNa-kaNxUH /
   apanaya	apanaya
   caraṇanakhamarīcicandanacarcālalāṭalepairanamitastimitamastakastambhavikārān	caraNa-naKa-marIci-candana-carcA-lalAwa-lepEH-anamita-stimita-mastaka-stamBa-vikArAn
   uddhara karadānasaṃdeśasaṃdaṃśairdraviṇadarpoṣmāyamāṇaduḥśīlalīlāśalyāni /	udDara kara-dAna-saMdeSa-saMdaMSEH-draviNa-darpa-UzmAyamANa-duHSIla-lIlA-SalyAni /
   bhindhi maṇipādapīṭhadīdhitidīprapradīpikābhiḥ	BinDi maNi-pAda-pIWa-dIDiti-dIpra-pradIpikABiH
   śuṣkasubhaṭāṭopabhrukuṭibandhāndhakārān /	Suzka-su-Bawa-Awopa-Bru-kuwi-banDa-anDakArAn /
   jaya	jaya
   caraṇalaṅghanalāghavagalitaśirogauravāraugyairmithyābhimānamahāsaṃvipātān	caraNa-laFGana-lAGava-galita-SiraH-gOrava-ArOgyEH-miTyA-aBimAna-mahA-saMvipAtAn
   mradaya satatasevāñjalimukulitakarasaṃpuṭoṣmabiriṣvasanaguṇakiṇakārkaśyāni	mradaya satata-sevA-aQjali-mukulita-kara-saMpuwa-Uzma-birizu-asana-guNa-kiNa-kArka-SyAni
   yenaiva ca te gataḥ pitā pitāmahaḥ prapitāmaho vā tameva mā	yena-eva ca te gataH pitA pitAmahaH prapitAmahaH vA tam-eva mA
   hāsīstribhuvanaspṛhaṇīyaṃ panthānam /	hAsIH-triBuvana-spRhaNIyam panTAnam /
   avahāya kupuruṣocitāṃ śucaṃ pratipadyasva kulakramāgatāṃ kesarīva kuraṅgīṃ	avahAya kupuruza-ucitAm Sucam pratipadyasva kula-krama-AgatAm kesarI-iva kuraFgIm
   rājalakṣmīm /	rAja-lakzmIm /
   deva! devabhūyaṃ gate narendre duṣṭagauḍabhujaṅgajagdhajīvite ca	deva! deva-BUyam gate narendre duzwa-gOxa-BujaFga-jagDa-jIvite ca
   rājyavardhane vṛtte 'sminmahāpralaye dharaṇīdhāraṇāyādhunā tvaṃ śeṣaḥ /	rAjya-varDane vRtte asmin-mahApralaye DaraNI-DAraNAya-aDunA tvam SezaH /
   samāśvāsaya aśaraṇāḥ prajāḥ /	samASvAsaya aSaraNAH prajAH /
   kṣmāpatīnāṃ śiraḥsu śaratsaviteva lalāṭantapān prayaccha pādanyāsān /	kzmApatInAm SiraHsu Sarad-savitA-iva lalAwantapAn prayacCa pAda-nyAsAn /
   ahitānāmabhinavasevādīkṣāduḥkhasaṃtaptaśvāsadhūmamaṇḍalairnakhaṃpacaiḥ	ahitAnAm-aBinava-sevA-dIkzA-duHKa-saMtapta-SvAsa-DUma-maNxalEH-naKaMpacEH
   pracalitacūḍāmaṇicakravālabālātapaiścāyāhi kalmāṣapādatām /	pracalita-cUxAmaNi-cakravAla-bAla-AtapEH-ca-AyAhi kalmAzapAda-tAm /
   api ca hate pitaryekākī tapasvī mṛgaiḥ saha saṃvardhitaḥ	api ca hate pitari-ekAkI tapasvI mRgEH saha saMvarDitaH
   sahajabrāhnaṇyamārdavasukumāramanāḥ	sahaja-brAhnaNya-mArdava-su-kumAra-manAH
   kṛtaniścayacaṇḍacāpavanāṭaniṭāṅkāranādanirmadīkṛtadiggajaṃ	kRta-niScaya-caNxa-cApa-vanAwa-niwa-aFkAra-nAda-nirmadIkRta-diggajam
   guñjajjyājālajanitajagajjvaraṃ samagramudyatamekaviṃśatikṛtvaḥ	guQjajjyA-jAla-janita-jagat-jvaram samagram-udyatam-ekaviMSati-kRtvas-
   kṛtavaṃśamutkhātavān rājanyakaṃ paraśurāmaḥ, kiṃ	kRta-vaMSam-utKAtavAn rAjanyakam paraSurAmaH, kim
   punarnaisargikakāyakārkaśyakuliśāyamānamānaso mānināṃ mūrdhanyo devaḥ /	punar-nEsargika-kAya-kArkaSya-kuli-SAyamAna-mAnasaH mAninAm mUrDan-yaH devaH /
   tadadyaiva kṛtapratijño gṛhāṇa gauḍādhipādhamajīvitadhvastaye	tat-adya-eva kRta-pratijQaH gRhANa gOxa-aDipa-aDama-jIvita-Dvastaye
   jīvitasaṃkalanākulakālākāṇḍadayātrācihnadhvajaṃ dhanuḥ /	jIvita-saMkalana-Akula-kAlA-kANxada-yAtrA-cihna-Dvajam DanuH /
   na hyayamarātiraktacandanacarcāśiśiropacāramantareṇa sāmyati	na hi-ayam-arAti-rakta-candana-carcA-SiSira-upacAram-antareNa sAmyati
   paribhavānalapacyamānadehasya devasya duḥkhadāhajvara sudāruṇaḥ /	pariBava-anala-pacyamAna-dehasya devasya duHKa-dAha-jvara su-dAruNaH /
   nikārasaṃtāpaśāntayupāyaparikṣaye hi hiḍimbācumbanāsvāditamiva	nikAra-saMtApa-SAntayupAya-parikzaye hi hiximbA-cumbanAsvAditam-iva
   ripurudhirāmṛtamamandaropāyamapāyi pavanātmajena /	ripu-ruDira-amRtam-amandara-upAyam-apAyi pavanAtmajena /
   jāmadagnyena ca śāmyanmanyuśikhiśikhāsaṃjvarasukhāyamānasparśaśītaleṣu	jAmadagnyena ca SAmyan-manyu-SiKi-SiKA-saMjvara-suKAyamAna-sparSa-SItalezu
   kṣatriyakṣatajahradeṣvasnāyi' /	kzatriya-kzataja-hradezu-asnAyi-a /
   ityuktvā vyaraṃsīt /	iti-uktvA vyaraMsIt /
   devastu harṣastaṃ pratyavādīt--	devaH-tu harzaH-tam pratyavAdIt--
   "karaṇīyamevedamabhihitaṃ mānyena /	"karaNIyam-eva-idam-aBihitam mAnyena /
   itarathā hi me gṛhītabhuvi bhogināthe 'pi dāyādadṛṣṭirīrṣyālorbhujasya /	itaraTAH hi me gRhIta-Buvi Bogi-nATe api dAyAda-dRzwiH-IrzyA-loH-Bujasya /
   upari gacchatīcchati nigrahāya grahagaṇe 'pi dāyādadṛṣṭirīrṣyālorbhujasya	upari gacCati-icCati nigrahAya graha-gaNe api dAyAda-dRzwiH-IrzyAloH-Bujasya
   upari gacchatīcchati nigrahāya grahagaṇe 'pi bhrūlatā calitum /	upari gacCati-icCati nigrahAya graha-gaNe api BrU-latA calitum /
   anamatsu śaileṣvapi kacagrahamabhilaṣati dātuṃ karaḥ /	anamatsu SElezu-api kaca-graham-aBilazati dAtum karaH /
   tejodurvidagdhānarkakarānapi cāmarāṇi grāhayitumīhate hṛdayam /	tejoduH-vidagDAn-arka-karAn-api cAmarANi grAhayitum-Ihate hRdayam /
   rājaśabdarūpā mṛgarājānāmapi śirāṃśivāñchati pādaḥ pādapīṭhīkartum /	rAja-Sabda-rUpA mRgarAjAnAm-api SirAMSivAQCati pAdaH pAda-pIWIkartum /
   svacchandalokapālasvecchāgṛhītānāmākṣepādeśāya diśāmapi sphuratyadharaḥ /	svacCanda-lokapAla-sva-icCA-gRhItAnAm-Akzepa-AdeSAya diSAm-api sPurati-aDaraH /
   kiṃ punarīdṛśe durjāte jāte jātāmarṣanirbhare ca manasi nāstyevāvakāśaḥ	kim punar-IdRSe durjAte jAte jAta-amarza-nirBare ca manasi na-asti-eva-avakASaH
   sokakriyākaraṇasya? api ca hṛdayaviṣamaśalye musalye jīvati jālme	soka-kriyA-karaNasya? api ca hRdaya-vizama-Salye musalye jIvati jAlme
   jagadvigahite gauḍādhipādhamacaṇḍāle jihremi śuṣkādharapuṭaḥ pījeva	jagat-vigahite gOxa-aDipa-aDama-caNxAle jihremi Suzka-aDara-puwaH pIjA-iva
   pratikāraśūnyaṃ śucā śūtkartum /	pratikAra-SUnyam SucA SUtkartum /
   akṛtaripubalābalāvilolalocanodakadurdinasya me kutaḥ karayugalasya	akRtaripu-bala-abalA-vilola-locana-udaka-durdinasya me kutas kara-yugalasya
   jalāñjalidānam, adṛṣṭagauḍādhamacitādhūmamaṇḍalasya vā cakṣuṣaḥ	jala-aQjali-dAnam, adRzwa-gOxa-aDama-cita-aDUma-maNxalasya vA cakzuzaH
   svalpamapyaśrusalilam /	su-alpam-api-aSru-salilam /
   śrūyatāṃ me pratijñā--	SrUyatAm me pratijQA--
   "śapāmyāryasyaiva pādapāṃsusparśena, yadi parigaṇitaireva vāsareḥ	"SapAmi-Aryasya-eva pAda-pAMsu-sparSena, yadi parigaNitEH-eva vAsareH
   sakalacāpacāpaladurlalitanarapaticaraṇaraṇaraṇāyamānanigaḍāṃ nirgauḍaṃ gāṃ	sakala-cApa-cApala-durlalita-narapati-caraNa-raNa-raNAyamAna-nigaxAm nirgOxam gAm
   na karomi tatastanūnapāti pītasarpiṣi pataṅga iva pātakī pātayāmyātmānam'	na karomi tatas-tanUnapAti pIta-sarpizi pataFgaH iva pAtakI pAtayAmi-AtmAnam-a
   ityuktvā ca mahāsandhivigrahādhikṛtamavantikamantikasthamādideśa--	iti-uktvA ca mahA-sanDi-vigraha-aDikRtam-avantikam-antika-sTam-AdideSa--
   "likhyatām /	"liKyatAm /
   ā ravirathacakracītkārajakitacāraṇamithunamuktasāno rudayācalāt, ā	A ravi-raTa-cakra-cItkAra-jakita-cAraNa-miTuna-mukta-sAnaH rudayAcalAt, A
   trikūṭakaṭakakuṭṭākaṭaṅkalikhitakākutsthalaṅkāluṇṭhanavyatikarātsuvelāt, ā	trikUwa-kawaka-kuwwA-kawaFka-liKita-kAkutsTa-laFkA-luNWana-vyatikarAt-suvelAt, A
   vāruṇīmadaskhalitavaruṇavaranārīnūpuraravamukharakuharakukṣerastag ireḥ, ā	vAruNI-mada-sKalita-varuNa-vara-nArI-nUpura-rava-muKara-kuhara-kukzeraH-tak ireH, A
   guhyakagehinīparimalasugandhigandhapāṣāṇavāsitaguhāgṛhācca gandhamādanāt	guhyaka-gehinI-parimala-suganDi-ganDapAzANa-vAsita-guhA-gRhAt-ca ganDamAdanAt-
   sarveṣāṃ rājñāṃ sajjīkriyantāṃ karāḥ karadānāya śastragrahaṇāya vā,	sarvezAm rAjQAm sajjIkriyantAm karAH kara-dAnAya Sastra-grahaNAya vA,
   gṛhyantāṃ diśaścāmarāṇi vā, namantu śirāṃsi dhanūṃṣi vā,	gRhyantAm diSaH-ca-amarANi vA, namantu SirAMsi DanUMzi vA,
   karṇapūrīkriyantāmājñā maurvyo vā, śekharībhavantu pādarajāṃsi śirastrāṇi	karNapUrIkriyantAm-AjQA mOrvyaH vA, SeKarIBavantu pAda-rajAMsi SirastrANi
   vā, ghaṭantāmañjalayaḥ karighaṭābandhā vā, mucyantāṃ bhūmaya iṣavo vā,	vA, GawantAm-aQjalayaH kari-GawA-banDAH vA, mucyantAm BUmayaH izavaH vA,
   samālambyantāṃ vetrayaṣṭayaḥ kuntayaṣṭayo vā, sudṛṣṭaḥ kriyatāmātmā	samAlambyantAm vetra-yazwayaH kunta-yazwayaH vA, su-dRzwaH kriyatAm-AtmA
   maccaraṇanakheṣu kṛpāṇadarpaṃṇeṣu vā /	mad-caraNa-naKezu kRpANa-darpaMNezu vA /
   parāgato 'ham /	parAgataH aham /
   paṅgoriva mekuto nivṛttistāvadyāvanna kṛtaḥ sarvadvīpāntarasaṃcārī	paFgoH-iva mekutaH nivRttiH-tAvat-yAvat-na kRtaH sarva-dvIpa-antara-saMcArI
   sakalanarapatimukuṭamaṇiśilālokamayaḥ pādalepaḥ' /	sakala-narapati-mukuwa-maNi-SilA-loka-mayaH pAda-lepaH-a /
   iti kṛtaniścayaśca muktāsthāno visarjitarājalokaḥ snānārambhākāṅkṣī	iti kRta-niScayaH-ca muktA-sTAnaH visarjita-rAja-lokaH snAna-AramBa-AkAFkzI
   sabhāmatyākṣīt /	saBAm-atyAkzIt /
   utthāya ca svasthavanniḥśeṣamāhnikamakārṣīt /	utTAya ca svasTa-vat-niHSezam-Ahnikam-akArzIt /
   agalacca darpaprasara iva śrutapratijñasya śāmyadūṣmā divasastribhuvanasya	agalat-ca darpa-prasaraH iva Sruta-pratijQasya SAmya-dUzmAH divasaH-triBuvanasya
   tataśca nijādhikārāpahārabhīta iva bhagavatyapi vkāpi gate	tatas-ca nija-aDikAra-apahAra-BItaH iva Bagavati-api vkApi gate
   gatatejasyahimabhāsi, tāmarasavaneṣvapi nigūḍhaśilīmukhālāpeṣu trāsādiva	gata-tejasi-ahima-BAsi, tAmarasa-vanezu-api nigUXa-SilI-muKa-AlApezu trAsAt-iva
   saṃkucatsu, vihagagaṇeṣvapi samupasaṃhṛtanijapakṣavikṣepaniścaleṣu	saMkucatsu, vihaga-gaNezu-api samupasaMhRta-nija-pakza-vikzepa-niScalezu
   bhiyevāprakaṭībhavatsu, bhuvanavyāpinīṃ sandhyāṃ pratijñāmiva mānayati	Biyeva-aprakawIBavat-su, Buvana-vyApinIm sanDyAm pratijQAm-iva mAnayati
   nataśirasi ghaṭitāñjalivane jane sakale,	nata-Sirasi Gawita-aQjali-vane jane sakale,
   svapadacyuticakitadikpāladīyamānābhralihalohaprākāravalayakalitāsvi va	sva-pada-cyuti-cakita-dikpAla-dIyamAna-aBra-liha-loha-prAkAra-valaya-kalitAsvi va
   bahalatimiramālātiraudhīyamānāsu dikṣu pradoṣāsthāne nāticiraṃ tasthau /	bahala-timira-mAlA-ati-rODIyamAnAsu dikzu pradoza-AsTAne na-ati-ciram tasTO /
   namannṛpalokalolāṃśukapavanakampitaśikhairdīpikācakravālairapi	namat-nRpa-loka-lola-aMSuka-pavana-kampita-SiKEH-dIpikA-cakravAlEH-api
   praṇamyamāna iva prāhiṇollokaṃ pratiṣiddhaparijanapraveśaśca śayanagṛhaṃ	praNamyamAnaH iva prAhiNot-lokam pratizidDa-parijana-praveSaH-ca Sayana-gRham
   prāviśat /	prAviSat /
   uttānaśca mumocāṅgāni śayanatale /	uttAnaH-ca mumoca-aFgAni Sayana-tale /
   dīpadvitīyaṃ ca tamabhisara iva labdhāvasarastarasā bhrātṛśoko jagrāha /	dIpa-dvitIyam ca tam-aBisaraH iva labDa-avasaraH-tarasA BrAtR-SokaH jagrAha /
   jīvantamiva hṛdaye nimīlitalocanī dadarśāgrajam /	jIvantam-iva hRdaye nimIlita-locanI dadarSa-agrajam /
   uparyupari bhrātṛjīvitānveṣiṇa iva prasasruḥ śvāsāḥ /	upari-upari BrAtR-jIvita-anveziNaH iva prasasruH SvAsAH /
   dhavalāṃśukapaṭānteneva cāśrujalaplavena mukhamācchādya niḥśabdamaticiraṃ	Davala-aMSuka-pawa-antena-iva ca-aSru-jala-plavena muKam-AcCAdya niHSabdam-ati-ciram
   ruroda /	ruroda /
   cakāra cetasi--	cakAra cetasi--
   "kathaṃ nāmākṛtestādṛsyā yuktaḥ pariṇāmo 'yamīdṛśaḥ /	"kaTam nAma-AkRteH-tAdRsyAH yuktaH pariNAmaH ayam-IdRSaH /
   pṛthuśilāsaṃghātakarkaśakāyabandhāttātādacalādiva lohadhātuḥ kaṭhinatara	pRTu-SilA-saMGAta-karkaSa-kAya-banDAt-tAtAt-acalAt-iva lohaDAtuH kaWinatara
   āsīdāryaḥ /	AsIt-AryaH /
   kathaṃ cāsya me hatahṛdayasyāryavirahe sakṛdapi yuktaṃ samacchvasitum /	kaTam ca-asya me hata-hRdayasya-Arya-virahe sakRt-api yuktam sama=-Svasitum /
   iyaṃ sā prītirbhaktiranuvṛttirvā /	iyam sA prItiH-BaktiH-anuvRttiH-vA /
   bāliśo 'pi kaḥ saṃbhāvayedāryamaraṇe majjīvitam /	bAliSaH api kaH saMBAvayet-Arya-maraNe mad-jIvitam /
   tattādṛśamaikyamekapada eva vkāpi gatam /	tat-tAdRSam-Ekyam-eka-padaH eva vkApi gatam /
   ayatnenaiva hatavidhinā pṛthakkṛto 'smi /	ayatnena-eva hata-viDinA pRTakkRtaH asmi /
   dagdharoṣāntaritaśucā suciraṃ ruditamapi na muktakaṇṭhaṃ gataghṛṇena mayā	dagDa-roza-antarita-SucA su-ciram ruditam-api na mukta-kaNWam gata-GRNena mayA
   sarvathā lūtātantucchaṭācchidurāstucchāḥ prītayaḥ prāṇinām /	sarvaTA lUtA-tantu=-CawAt-CidurAH-tucCAH prItayaH prANinAm /
   lokayātrāmātranibandhanā bāndhavatā yatrāhamapi nāma para ivārye	lokayAtrA-mAtra-nibanDanAH bAnDava-tA yatra-aham-api nAma paraH iva-Arye
   svargasthe svastha ivāse /	svarga-sTe svasTaH iva-Ase /
   daivahatakena phalamāsāditamīdṛśi parasparaprītibandhanirvṛtahṛdaye	dEva-hatakena Palam-AsAditam-IdRSi paraspara-prIti-banDa-nirvRta-hRdaye
   sukhabhāji bhrātṛmithune vighaṭite /	suKa-BAji BrAtR-miTune viGawite /
   tathā ca candramayā iva jagadāhlādino lokāntarībhūtasya lagnacitāgnaya	taTA ca candramayAH iva jagat-AhlAdinaH loka-antarIBUtasya lagna-citA-agnaya
   ivāryasya ta eva dahanti guṇāḥ ityetāni cānyāni ca hṛdayena paryadevata /	iva-Aryasya te eva dahanti guNAH iti-etAni ca-anyAni ca hRdayena paryadevata /
   prabhātāyāṃ ca śarvaryāṃ pratīhāramādideśāśeṣagajasādhanādhikṛtaṃ	praBAtAyAm ca SarvaryAm pratIhAram-AdideSa-aSeza-gaja-sADana-aDikRtam
   skandaguptaṃ draṣṭumicchāmīti /	skandaguptam drazwum-icCAmi-iti /
   atha yugapatpradhāvitabahupuruṣaparamparāhūyamānaḥ,	aTa yugapad-praDAvita-bahu-puruza-paramparAhUyamAnaH,
   svamandirādapratipālitakareṇuścaraṇābhyāmeva saṃbhrāntaḥ,	sva-mandirAt-apratipAlita-kareNuH-caraNAByAm-eva saMBrAntaH,
   sasaṃbhramairdaṇḍibhirutsāryamāṇajanapadaḥ, pade pade praṇamataḥ	sa-saMBramEH-daNxiBiH-utsAryamANa-janapadaH, pade pade praNamataH
   pratidiśamibhabhiṣagvarānvaravāraṇānāṃ vibhāvarīvārtāḥ	pratidiSam-iBa-Bizaj-varAn-vara-vAraNAnAm viBAvarI-vArtAH
   pṛcchannucchritaśikhipicchalāñchitavaṃśalatāvanagahanagṛhītadigāyāmairvindhyavanairiva	pRcCan=-ucCrita-SiKi-picCa-lAQCita-vaMSa-la-tA-vana-gahana-gRhIta-diS-AyAmEH-vinDya-vanEH-iva
   vāraṇabandhavimardedyogāgataiḥ,	vAraNa-banDa-vimardet-yoga-AgatEH,
   puraḥpradhāvadbhiranāyattamaṇḍalairādhoraṇagaṇaiśca	puras-praDAvadBiH-anAyatta-maNxalEH-ADoraNa-gaNEH-ca
   marakataharitaghāsamuṣṭīśca darśayadbhirnavagrahagajapatīṃśca	marakata-harita-GAsa-muzwIH-ca darSayadBiH-nava-graha-gajapatIn=-ca
   prārthayamānaiśca labdhābhimatamattamātaṅgamuditamānasaiśca	prArTayamAnEH-ca labDa-aBimata-matta-mAtaFga-mudita-mAnasEH-ca
   sudūramupasṛtya namasyadbhirātmīyamātaṅgamadāgamāṃśca nivedayadbhiḥ,	su-dUram-upasRtya namasyadBiH-AtmIya-mAtaFga-mada-AgamAn=-ca nivedayadBiH,
   ḍiṇḍimādhirohaṇāya ca vijñāpayadbhiḥ,	xiNxima-aDirohaNAya ca vijQApayadBiH,
   pramādapatitāparādhāpahṛtadviradaduḥkhadhṛtadīrśaśmaśrubiragrato	pramAda-patita-aparADa-apahRta-dvirada-duHKa-DRta-dIrSa-SmaSru-biragrato
   gacchadbhiḥ, abhinavopasṛtaiśca karpaṭibhirvāraṇāptisukhapratyāśayā	gacCadBiH, aBinava-upasRtEH-ca karpawiBiH-vAraNa-Apti-suKa-pratyASayA
   dhāvamānaiḥ, gaṇikādhikārigaṇaiściralabdhāntarairucchritakaraiḥ,	DAvamAnEH, gaNikA-aDikAri-gaNEH-cira-labDa-antarEH-ucCrita-karEH,
   karmaṇyakareṇukāsaṃkathanākulairullāsitapallavacihnābhiraraṇyapālapaṅktibhiśca,	karmaNyakareNukA-saMkaTana-AkulEH-ullAsita-pallava-cihnABiH-araNyapAla-paFktiBiH-ca,
   niṣpāditanavagrahanāganivahanivedanodyatābhiruttambhitatuhgatotravanābhirmahāmātrapeṭakaiśca	nizpAdita-nava-graha-nAga-nivaha-nivedana-udyatABiH-uttamBita-tuhgatotra-vanABiH-mahAmAtra-pewakEH-ca
   prakaṭitakarikarmacarmapuṭaiḥ,	prakawita-kari-karma-carma-puwEH,
   abhinavagajasādhanasaṃcaraṇavārtānivedanavisarjitaiśca	aBinava-gaja-sADana-saMcaraNa-vArtA-nivedana-visarjitEH-ca
   nāgavanavīthīpāladūtavṛndaiḥ, pratikṣaṇapratyavekṣitakarikavalakūṭaiśca,	nAga-vana-vITI-pAla-dUta-vRndEH, pratikzaNa-pratyavekzita-kari-kavala-kUwEH-ca,
   kaṭabhaṅgasaṃgraṃha grāmanagaranigameṣu nivedayamānaiḥ, kaṭakakadambakaiḥ	kawaBaFga-saMgraMha grAma-nagara-nigamezu nivedayamAnEH, kawaka-kadambakEH
   kriyamāṇakolāhalaḥ, svāmiprasādasaṃbhṛtena mahādhikārāviṣkāreṇa	kriyamANa-kolAhalaH, svAmi-prasAda-saMBRtena mahA-aDikAra-AvizkAreNa
   svābhāvikena cāvaṣṭambābhogenodāsīno 'pyādiśanniva,	svABAvikena ca-avazwamba-ABogena-udAsInaH api-AdiSan=-iva,
   asaṃkhyakarikarṇaśaṅkhasampatsampādanāya samudrānājñāpayanniva,	asaMKya-kari-karNa-SaFKa-sampad-sampAdanAya samudrAn-AjQApayan=-iva,
   śṛṅgāragairikapahkāṅgarāgarsagrahāya girīn muṣṇanniva, diggajādhikāraṃ	SRFgAra-gErika-pahka-aFga-rAgarsa-grahAya girIn muzNanniva, diggaja-aDikAram
   kakubhāmairāvatamivāpaharan harerharapadabharanamitakailāsagirigurubiḥ	kakuBAm-ErAvatam-iva-apaharan hareH-hara-pada-Bara-namita-kElAsa-giri-gurubiH
   pādanyāsairgurubhāragrahaṇagarvamurvyāḥ saṃharanniva, gativaśavilolasya	pAda-nyAsEH-guru-BAra-grahaNa-garvam-urvyAH saMharat-=-iva, gati-vaSa-vilolasya
   cājānulambasya bāhudaṇḍadvayasya vikṣepairālānaśilāstambhamālāmivobhayato	ca-aja-anulambasya bAhu-daNxa-dvayasya vikzepEH-AlAna-SilA-stamBa-mAlAm-iva-uBayatas-
   nikhanannīṣaduttaṅgalambenādharabimbenāmṛtarasasvādunā navapallavakomalena	niKanan=-Izat-uttaFga-lambena-aDara-bimbena-amRta-rasa-svAdunA nava-pallava-komalena
   kavaleneva śrīkareṇukāṃ vilobhayannijanṛpavaṃśadīrghaṃ nāsāvaṃśaṃ	kavalena-iva SrIkareNukAm viloBayat-nija-nRpa-vaMSa-dIrGam nAsA-=-aMSam
   dadhānaḥ, atisnigdhamadhuradhavalaviśālatayā pītakṣīrodeneva	daDAnaH, ati-snigDa-maDura-Davala-viSAla-tayA pIta-kzIrodena-iva
   pibannīkṣaṇayugmāyāmena diśāmāyāmaṃ merutaṭādapi vikaṭavipulālikaḥ,	pibannIkzaNa-yugma-AyAmena diSAm-AyAmam meru-tawAt-api vikawa-vipulAlikaH,
   satatavicchinnacchatracchāyāprarūḍhivaśādiva	satata-vicCinna=-Catra=-CAyA-prarUXi-vaSAt-iva
   nitāntāyatanīlakomalacchavisubhagena svabhāvabhaṅgureṇa	nitAnta-Ayata-nIla-komala=-Cavi-suBagena svaBAva-BaFgureNa
   kuntalabālavallarīvellitavilāsinā lunanniva luptālokānarkakarān	kuntala-bAla-vallarI-vellita-vilAsinA lunan=-iva lupta-AlokAn-arka-karAn
   barbarakeṇāripakṣayaparityaktakārmukakarmāpi	barbarakeNa-aripa-kzaya-parityakta-kArmuka-karma-api
   sakaladigantaśrūyamāṇaguruguṇadhvaniḥ, ātmasthasamastamattamātaṅgasādhano	sakala-diS-anta-SrUyamANa-guru-guNa-DvaniH, Atma-sTa-samasta-matta-mAtaFga-sADanaH-
   'pyaspṛṣṭo madena bhūtimānapi snehamayaḥ pārthivo 'pi guṇamayaḥ kariṇāmiva	api-aspRzwaH madena BUtimAn-api sneha-mayaH pArTivaH api guNa-mayaH kariNAm-iva
   dānavatāmupari sthitaḥ, svāmitāmiva spṛhaṇīyāṃ	dAnavatAm-upari sTitaH, svAmi-tAm-iva spRhaNIyAm
   bhṛtyatāmapyaparibhūtāmudvahannekabhartṛbhaktiniścalāṃ	BRtya-tAm-api-apariBUtAm-udvahan=-eka-BartR-Bakti-niScalAm
   kulāṅganāmivānanyagamyāṃ prabuprasādabhūmimārūḍhaḥ, niṣkāraṇabāndavo	kula-aFganAm-iva-ananya-gamyAm prabuprasAda-BUmim-ArUXaH, nizkAraNa-bAndavaH-
   vidagdhānām, abhṛtabhṛtyo bhajatām, akrītadāso viduṣām, skandagupto viveśa	vidagDAnAm, aBRta-BRtyaH BajatAm, akrIta-dAsaH viduzAm, skandaguptaH viveSa
   rājakulam /	rAja-kulam /
   dūrādeva cobhayakarakamalāvalambitaṃ spṛśanmaulinā mahītalaṃ	dUrAt-eva ca-uBaya-kara-kamala-avalambitam spRSat-mOlinA mahI-talam
   namaskāramakarot /	namaskAram-akarot /
   upaviṣṭaṃ ca nātinikaṭe taṃ tadā jagāda devo harṣaḥ--	upavizwam ca na-ati-nikawe tam tadA jagAda devaH harzaH--
   "śruto vistara evāsyāryavyatikarasyāsmaccikīrṣitasya ca /	"SrutaH vistaraH eva-asya-Arya-vyatikarasya-asmad-cikIrzitasya ca /
   ataḥ śīghraṃ praveśyantāṃ pracāranirgatāni gajasādhanāni /	atas SIGram praveSyantAm pracAra-nirgatAni gaja-sADanAni /
   na kṣāmyatyatisvalpamapyāryaparibhavapīḍāpāvakaḥ prayāṇavilambam' /	na kzAmyati-atisvalpam-api-Arya-pariBava-pIxA-pAvakaH prayANa-vilambam-a /
   ityevamabhihitaśca pramamya vyajñāpayat--"kṛtamavadhārayatu svāmī	iti-evam-aBihitaH-ca pramamya vyajQApayat--"kRtam-avaDArayatu svAmI
   samādiṣṭaṃ kitu svalpaṃ vijñapyamasti bhartṛbhakteḥ /	samAdizwam kitu su-alpam vijQapyam-asti BartR-BakteH /
   tadākarṇayatu devaḥ /	tat-A-AkarNayatu devaH /
   devena hi puṣyabhūtivaṃśasaṃbhūtasyābhijanasyābijātyasya sahajasya	devena hi puzya-BUti-vaMSa-saMBUtasya-aBijanasya-abijAti-asya sahajasya
   tejasodikkarikarapralambasya bāhuyugalasyāsādhāraṇasya ca sodarasnehasya	tejasaH-dikkari-kara-pralambasya bAhu-yugalasya-asADAraNasya ca sodara-snehasya
   sarvaṃ sadṛśamupakrāntam /	sarvam sadRSam-upakrAntam /
   kākodarābidhānāḥ kṛpaṇāḥ kṛmayo 'pi na mṛṣyanti nikāraṃ kimuta	kAka-udara-AbiDAnAH kRpaNAH kRmayaH api na mRzyanti nikAram kim-uta
   bhavādṛśāstejasāṃ rāśayaḥ /	BavAdRSAH-tejasAm rASayaH /
   kevalaṃ devarājyavardhanodantena kiyadapi dṛṣṭameva devena	kevalam deva-rAjya-varDana-udantena kiyat-api dRzwam-eva devena
   durjanadaurātmyam /	durjana-dOrAtmyam /
   ridṛśāḥ khalu lokasvabhāvāḥ pratigrāmaṃ pratinagaraṃ pratideśaṃ	ridRSAH Kalu loka-svaBAvAH pratigrAmam pratinagaram pratideSam
   pratidvīpaṃ pratidiśaṃ ca bhinnā veśāścākārāścāhārāśca vyāhārāśca	pratidvIpam pratidiSam ca BinnAH veSAH-ca-AkArAH-ca-AhArAH-ca vyAhArAH-ca
   vyavahārāśca janapadānām /	vyavahArAH-ca janapadAnAm /
   tadiyamātmadeśācārocitā svabhāvasaralahṛdayajā tyajyatāṃ sarvaviśvāsitā /	tat-iyam-Atma-deSa-AcAra-ucitA svaBAva-sarala-hRdaya-jA tyajyatAm sarva-viSvAsitA /
   pramādadoṣābiṣaṅgeṣu śrutabahuvārta eva pratidinaṃ devaḥ /	pramAda-doza-abizaFgezu Sruta-bahu-vArtaH eva pratidinam devaH /
   yathā nāgakulajanmanaḥ sārikāśrāvitamantrasyāsīnnāśo nāgasenasya	yaTA nAga-kula-janmanaH sArika-aSrAvita-mantrasya-AsIt-nASaH nAgasenasya
   pajhāvatyām /	paJAvatyAm /
   śukaśrutarahasyasya ca śrīraśīryata śrutatavarmaṇaḥ śrāvastyām /	Suka-Sruta-rahasyasya ca SrIH-aSIryata SrutatavarmaNaH SrAvastyAm /
   svapnāyamānasya ca mantrabhedo 'bhūnmṛtyave mṛttikāvatyāṃ suvarṇacūḍasya /	svapnAyamAnasya ca mantra-BedaH aBUt-mRtyave mRttikAvatyAm suvarNa-cUxasya /
   cūḍāmaṇilagnalekhapratibimbavācitākṣarā ca cārucāmokaracāmaragrāhiṇī	cUxAmaNi-lagna-leKa-pratibimba-vAcita-akzarA ca cArucAH-mokara-cAmara-grAhiNI
   yamatāṃ yayau yavaneśvarasya /	yama-tAm yayO yavaneSvarasya /
   lobhabahulaṃ ca bahulaniśi nidhānamutkhanantamutkhātakhaḍgapramāthinī	loBa-bahulam ca bahula-niSi niDAnam-utKanantam-utKAta-Kaxga-pramATinI
   mamantha māthuraṃ bṛhadrathaṃ vidūrathavarūthinī /	mamanTa mATuram bRhadraTam vidUraTa-varUTinI /
   nāgavanavihāraśīlaṃ ca māyāmātaṅgāṅgānnirgatā mahāsenasainikā vatsapatiṃ	nAga-vana-vihAra-SIlam ca mAyA-mAtaFga-aFgAt-nirgatA mahAsena-sEnikA vatsa-patim
   nyayaṃsiṣuḥ /	nyayaMsizuH /
   atidayitalāsyasya ca śailūṣamadyamadhyāsya mūrdhānamasilatayā	atidayita-lAsyasya ca SElUza-m-adyam-aDyAsya mUrDAnam-asila-tayA
   mṛṇālamivālunādagnimitrātmajasya sumitrasya mitradevaḥ /	mRNAlam-iva-alunAt-agni-mitra-Atmajasya sumitrasya mitradevaH /
   priyatantrīvādyasyālābuvīṇābhyantaraśuṣiranihitaniśitataravārayo	priya-tantrI-vAdyasya-alAbu-vINa-aByantara-Suzira-nihita-niSitatara-vArayaH-
   gāndharvacchātracchajhānaḥ cicchiduraśmakesvarasya śarabhasya śiro	gAnDarva=-CAtra=-CaJAnaH cicCiduH-aSmakesvarasya SaraBasya SiraH-
   ripupuruṣāḥ /	ripu-puruzAH /
   prajñādurbalaṃ ca baladarśanavyapadeśadarśitāśeṣasainyaḥ, senānīranāryo	prajQA-durbalam ca bala-darSana-vyapadeSa-darSita-aSeza-sEnyaH, senA-nIH-anAryaH-
   mauryaṃ bṛhadrathaṃ pipeṣa puṣyamitraḥ svāminam /	mOryam bRhadraTam pipeza puzyamitraH svAminam /
   āścaryakutūhalī ca daṇḍopanatayavananirmitena nabhastalayāyinā	AScarya-kutUhalI ca daNxa-upanata-yavana-nirmitena naBaH-tala-yAyinA
   yantrayānenānīyata vkāpi kākavarṇaḥ śaiśunāgiśca nagaropakaṇṭhe kaṇṭhe	yantra-yAnena-AnIyata vkA-api kAka-varNaH SESunAgiH-ca nagara-upakaNWe kaNWe
   nicakṛte nistriṃśena /	nicakRte nistriMSena /
   atistrīsaṅgaratamanaṅgaparavasaṃ śuṅgamamātyo vasudevo	ati-strI-saFga-ratam-anaFga-para-vasam SuFgama-mAtyaH vasudevaH-
   devabhūtidāsīduhitrā devīvyañjanayā vītajīvitamakārayat /	deva-BUti-dAsI-duhitrA devI-vyaQjanayA vIta-jIvitam-akArayat /
   asuravivaravyasaninaṃ,	asura-vivara-vyasani-naM,
   cāpajahraraparimitaramaṇīmaṇinūpurajhaṇajhaṇāhlādaramyayā māgadha	cApa-jahrara-parimita-ramaNI-maNi-nUpura-JaNa-JaNa-AhlAda-ramyayA mAgaDa
   govardhanagirisuruṅgayā svaviṣayaṃ mekalādhipamantriṇa /	govarDana-giri-suruFgayA sva-vizayam mekalA-aDipa-mantriNaH /
   mahākālamahe ca manāmāṃsavikrayavādavātūlaṃ vetālastālajaṅgho jaghāna	mahAkAla-mahe ca manAmAMsa-vikraya-vAda-vAtUlam vetAlaH-tAlajaFGaH jaGAna
   jaghanyajaṃ pradyotasya pauṇakiṃ kumāraṃ kumārasenam /	jaGanya-jam pradyotasya pONakim kumAram kumArasenam /
   rasāyanarasābiniveśinaśca vaidyavyañjanāḥ	rasAyana-rasa-abiniveSinaH-ca vEdya-vyaQjanAH
   subahupuruṣānataraprakāśitauṣadhiguṇā gaṇapatervideharājasutasya	su-bahu-puruza-anatara-prakASita-ozaDi-guNAH gaNapateH-videha-rAja-sutasya
   rājayakṣmāṇamajanayan /	rAjayakzmANam-ajanayan /
   strīviśvāsinasca mahādevīgṛhagūḍhabhittibhāgbhūtvā bhrātā	strI-viSvAsinaH-ca mahAdevI-gRha-gUXa-Bitti-BAj-BUtvA BrAtA
   bhadrasenasyābhavanmṛtyave kāliṅgasya vīrasenaḥ /	Badrasenasya-aBavat-mRtyave kAliFgasya vIrasenaH /
   mātṛśayanīyatūlikātalaniṣaṇṇaśca tanayo 'nyaṃ tanayamabhiṣektukāmasya	mAtR-SayanIya-tUlikA-tala-nizaNNaH-ca tanayaH anyam tanayam-aBizektu-kAmasya
   dadhrasya karūṣādhipaterabhavanmṛtyave /	daDrasya karUza-aDipateH-aBavat-mRtyave /
   utsārakaruciṃ carahasi sasacivameva dūrīcakāra cakoranāthaṃ	utsAraka-rucim carahasi sa-sacivam-eva dUrIcakAra cakora-nATam
   śūdrakadūtaścandraketuṃ jīvitāt /	SUdraka-dUtaH-candraketum jIvitAt /
   mṛgayāsaktasya ca mathnato gaṇḍakānuddaṇḍanaḍvalanalavananilīnāsca	mRgayA-Asaktasya ca maTnataH gaNxakAn-uddaNxa-naxvalana-lavana-nilInAH-ca
   campādhipacamūcarabhaṭāscāmuṇḍīpaterācemuḥ prāṇān puṣkarasya /	campA-aDipa-camU-cara-BawAH-cAmuNxI-pateH-AcemuH prANAn puzkarasya /
   bandirāgaparaṃ ca paraprayuktā jayaśabdamukharamukhā maṅkhā maukhariṃ	bandi-rAga-param ca para-prayuktA jaya-Sabda-muKara-muKAH maFKAH mOKarim
   mūrkhaṃ kṣatravarmāṇamudakhanan /	mUrKam kzatravarmANam-udaKanan /
   aripure ca parakalatrakāmukaṃ kāminīveśaguptaśca candraguptaḥ	ari-pure ca para-kalatra-kAmukam kAminIva-ISaguptaH-ca candraguptaH
   śakapatimaśātayaditi /	Sakapatim-aSAtayat-iti /
   pramattānāṃ ca pramadākṛtā api pramādāḥ śrutiviṣayamāgatā eva devasya /	pramattAnAm ca pramadA-kRtAH api pramAdAH Sruti-vizayam-AgatAH eva devasya /
   yathā madhumoditaṃ madhurakasaṃliptairlājaiḥ suprabhā putrarājyārthaṃ	yaTA maDumoditam maDuraka-saMliptEH-lAjEH supraBA putra-rAjya-arTam
   mahāsena kāśirājaṃ jaghāna /	mahAsena kASi-rAjam jaGAna /
   vyājajanitakandarpadarpā ca darpaṇena kṣuradhārāparyantenāyodhyādhipatiṃ	vyAja-janita-kandarpa-darpA ca darpaNena kzura-DArA-paryantena-ayoDya-aDipatim
   parantapaṃ ratnavatī jārūthyam, viṣacūrṇacumbitamakarandena ca	parantapam ratnavatI jArUTyam, viza-cUrNa-cumbita-makarandena ca
   karṇendīvareṇa devakī devarānuruktā devasenaṃ sauhnyam,	karNa-indIvareNa devakI devarAnuH-uktAH devasenam sOhnyam,
   yogaparāgavirasavarṣiṇā ca maṇinūpureṇa vallabhā sapatnīruṣā vairantyaṃ	yoga-parAga-virasa-varziNA ca maNi-nUpureNa vallaBA sapatnIruzA vErantyam
   rantidevam, veṇīvinigūḍhena ca śastreṇa bindumatīṃ vṛṣṇiṃ vindūratham,	rantidevam, veNI-vinigUXena ca SastreNa bindumatIm vRzNim vindUraTam,
   rasadigdhamadyena ca mekhalāmaṇinā hasavatī sauvīraṃ vorasenam,	rasa-digDa-madyena ca meKalA-maNinA hasavatI sOvIram vA-urasenam,
   adṛśyāgadaviliptavadanā ca viṣavāruṇīgaṇḍūṣapāyanena pauravī pauraveśvaraṃ	adRSya-agada-vilipta-vadanA ca vizavAruNI-gaNxUza-pAyanena pOravI pOrava-ISvaram
   somakam' /	somakam-a /
   ityuktvā virarāma svāmyādeśasaṃpādanāya ca nirjagāma /	iti-uktvA virarAma svAmyAdeSa-saMpAdanAya ca nirjagAma /
   devo 'pi haṣaḥ sakalarājyasthitīścakāra /	devaH api hazaH sakala-rAjya-sTitIH-cakAra /
   tataśca tathā kṛtapratijñe prayāṇaṃ vijayāya diśāṃ samādiśati deve harṣe	tatas-ca taTA kRta-pratijQe prayANam vijayAya diSAm samAdiSati deve harze
   gatāyuṣāṃ pratisāmantānāmudavasiteṣu bahurūpāṇyupaliṅgāni vitenire /	gata-AyuzAm pratisAmantAnAm-udavasitezu bahu-rUpANi-upaliFgAni vitenire /
   tathā hyaviprakṛṣṭāḥ kāladūtadṛṣṭaya ivetastataścaṭulāḥ kṛṣṇaśāraśreṇayaḥ	taTA hi-aviprakRzwAH kAla-dUta-dRzwaye iva-itas-tatas-cawulAH kRzNa-SAra-SreNayaH
   pracalitalakṣmīnūpurapraṇādapratimā madhusaraghāsaṃghātajhaṅkārā jahrādire	pracalita-lakzmI-nUpura-praNAda-pratimA maDu-saraGA-saMGAta-JaFkArAH jahrAdire
   ciraṃ vivṛtavikṛtavadanaviva raviniḥsṛtavahnivisarā vāsare 'pi virasaṃ	ciram vivRta-vikRta-vadana-viva ravi-niHsRta-vahni-visarAH vAsare api virasam
   viresuściramaśivārthamaśivāḥ śivāḥ /	viresuH-ciram-aSiva-arTam-aSivAH SivAH /
   śavapiśitaprarūḍhaprasarā iva kapipotakapolakapilapakṣatayaḥ kānanakapotāḥ	Sava-piSita-prarUXa-prasarAH iva kapipota-kapola-kapila-pakzatayaH kAnana-kapotAH
   petuḥ /	petuH /
   āmantrayamāṇā iva dadhurakālakusumāni samamupavanataravaḥ /	AmantrayamANAH iva daDura-kAla-kusumAni samam-upavana-taravaH /
   taralakaratalaprahāraprahatapayodharā ruruduḥ prasabhaṃ sabhāśālabhañjikāḥ	tarala-kara-tala-prahAra-prahata-payoDarAH ruruduH prasaBam saBA-SAla-BaQjikAH
   dadṛśurāsannakacagrahabhayodbhrāntottamāṅgamivātmānaṃ	dadRSuH-Asanna-kaca-graha-Baya-udBrAnta-uttamAFgam-iva-AtmAnam
   kabandhamādarśodareṣu yodhāḥ /	kabanDam-AdarSa-udarezu yoDAH /
   cūḍāmaṇiṣu cakraśahkhakamalalakṣmāṇaḥ prādurabhavanpādanyāsā rājamahiṣīṇām	cUxAmaNizu cakra-SahKa-kamala-lakzmANaH prAduraBavan-pAda-nyAsAH rAja-mahizINAm
   ceṭīcāmarāṇyakasmādadhāvanta pāṇipallavāt /	cewI-cAmarANi-akasmAt-aDAvanta pANi-pallavAt /
   praṇayakalahe 'pi dattapṛṣṭhāściramabhavanbhaṭāḥ parāṅmukhā māninīnām /	praNaya-kalahe api datta-pRzWAH-ciram-aBavan-BawAH parAFmuKAH mAninInAm /
   karikapoleṣu vyaghaṭanta madhulihāṃ madhumadirāpānagoṣṭhyaḥ /	kari-kapolezu vyaGawanta maDu-lihAm maDu-madirA-pAna-gozWyaH /
   samāghrātayamamahiṣagandhā iva tāmyantaḥ stambakarimapi harayo haritaṃ	samAGrAta-yama-mahiza-ganDAH iva tAmyantaH stamba-karim-api harayaH haritam
   navayavasaṃ na ceruḥ /	nava-yavasam na ceruH /
   calavalayāvalīvācālabālikātālikātodyalālitā api na nṛturmandā	cala-valaya-AvalI-vAcAla-bAlikA-tAlikA-todya-lAlitAH api na nRtuH-mandA
   mandiramayūrāḥ /	mandira-mayUrAH /
   niśi niśi rajanikarahariṇanihitanayana	niSi niSi rajani-kara-hariNa-nihita-nayana
   ivonmukhastāramupatoraṇamakāraṇamakāṇītkauleyakagaṇaḥ /	iva-unmuKaH-tAram-upatoraNam-akAraNam-akANIt-kOleyaka-gaNaH /
   gaṇayantīvagatāyuṣastarjanataralayā tarjanyā divasamāṭa vāṭakeṣu koṭavī /	gaNayantI-iva-gata-AyuzaH-tarjana-taralayA tarjanyA diva-sam-Awa vAwakezu kowavI /
   kuṭṭimeṣu kuṭilahariṇakhuraveṇītaraṅgiṇyaśca śaṣparājayo 'jāyanta /	kuwwimezu kuwila-hariNa-Kura-veNI-taraFgiNyaH-ca SazparAjayaH ajAyanta /
   janitaveṇībandhāni nirañjanarocanārocīṃṣi caṣakamadhuni	janita-veNI-banDAni niraQjana-rocanA-rocIMzi cazaka-maDuni
   mukhakalapratibimbānyadṛśyanta bhaṭīnām /	muKa-kala-pratibimbAni-adRSyanta BawInAm /
   samāsannātmāpahāracakitā iva cakampire bhūmayaḥ /	samAsanna-Atma-apahAra-cakitAH iva cakampire BUmayaH /
   vadhyālaṅkāraraktacandanarasacchaṭā ivālakṣyanta śūrāṇāṃ patitāḥ śarīreṣu	vaDya-alaFkAra-rakta-candana-rasa=-CawAH iva-Alakzyanta SUrANAm patitAH SarIrezu
   vikasitabandhūkakusumaśoṇitaśociṣaḥ śoṇitavṛṣṭayaḥ /	vikasita-banDUka-kusuma-SoNita-SocizaH SoNita-vRzwayaH /
   paryagnīkurvāṇā iva vinaśvarīṃ	paryagnIkurvANAH iva vinaSvarIm
   śriyamaviralasphuratsphuliṅgāhgārodgāradagdhatārāgaṇā gaṇaśaḥ patantaḥ	Sriyama-virala-sPurat-sPuliFga-AhgAra-udgAra-dagDa-tArA-gaNAH gaNaSas patantaH
   prajvalanto na vyaraṃsiṣurulkādaṇḍāḥ /	prajvalantaH na vyaraMsizuH-ulkA-daNxAH /
   prathamameva pratihārīvāpaharantī pratibhavanaṃ cāmarātapatravyajanāni	praTamam-eva pratihAri-iva-apaharantI pratiBavanam cAmara-Atapatra-vyajanAni
   paruṣā babhrāma vātyeti /	paruzA baBrAma vAtyA-iti /
   iti śrībāṇamaṭṭakṛtau harṣacarite rājapratijñāvarṇanaṃ nāma ṣaṣṭha	iti SrI-bANam-awwa-kRtO harza-carite rAjapratijQAvarNanam nAma zazWa
   ucchvāsaḥ/	ucCvAsaH/
