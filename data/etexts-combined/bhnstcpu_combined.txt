   sugirā cittahāriṇyā paśyantyā dṛśyamānayā /	sugirA citta-hAriNyA paSyantyAH dRSyamAnayA /
   jayaty ullāsitānanda- mahimā parameśvaraḥ // BhStc_1 //	jayati ullAsita-Ananda mahimA parameSvaraH // BhStt-_1 //
   yaḥ sphītaḥ śrīdayābodha- paramānandasampadā /	yaH sPItaH SrIdayA-boDa parama-Ananda-sampadA /
   vidyoddyotitamāhātmyaḥ sa jayaty aparājitaḥ // BhStc_2 //	vidyA-uddyotita-mAhAtmyaH sa jayati aparAjitaH // BhStt-_2 //
   prasaradbindunādāya śuddhāmṛtamayātmane /	prasarat-bindunAdAya SudDa-amRta-maya-Atmane /
   namo 'nantaprakāśāya śaṃkarakṣīrasindhave // BhStc_3 //	namaH ananta-prakASAya SaMkara-kzIra-sinDave // BhStt-_3 //
   dviṣmas tvāṃ tvāṃ stumas tubhyaṃ mantrayāmo 'mbikāpate /	dvizmaH tvAm tvAm stumaH tuByam mantrayAmaH ambikApate /
   ativāllabhyataḥ sādhu viśvaṅ no dhṛtavān asi // BhStc_4 //	ati-vAllaByataH sADu viSvaj naH DRtavAn asi // BhStt-_4 //
   saṃhṛtasparśayogāya sampūrṇāmṛtasūtaye /	saMhRta-sparSa-yogAya sampUrNa-amRta-sUtaye /
   viyanmāyāsvarūpāya vibhave śambhave namaḥ // BhStc_5 //	viyat-mAya-asvarUpAya viBave SamBave namaH // BhStt-_5 //
   bhinneṣv api na bhinnaṃ yac chinneṣv achinnam eva ca /	Binnezu api na Binnam yat Cinnezu aCinnam eva ca /
   namāmaḥ sarvasāmānyaṃ rūpaṃ tat pārameśvaram // BhStc_6 //	namAmaH sarva-sAmAnyam rUpam tat pArameSvaram // BhStt-_6 //
   praṇavordhvārdhamātrāto 'py aṇave mahate punaḥ /	praNava-UrDva-arDa-mAtrAtaH api aNave mahate punar /
   brahmāṇḍād api nairguṇya- guṇāya sthāṇave namaḥ // BhStc_7 //	brahmANxAt api nErguNya guNAya sTANave namaH // BhStt-_7 //
   brahmāṇḍagarbhiṇīṃ vyoma- vyāpinaḥ sarvatogateḥ /	brahmANxa-garBiNIm vyoma vyApinaH sarvatas-gateH /
   parameśvarahaṃsasya śaktiṃ haṃsīm iva stumaḥ // BhStc_8 //	parameSvara-haMsasya Saktim haMsIm iva stumaH // BhStt-_8 //
   nirupādānasambhāram abhittāv eva tanvate /	nirupAdAna-samBAram aBittO eva tanvate /
   jagaccitraṃ namas tasmai kalāślāghyāya śūline // BhStc_9 //	jagat-citram namaH tasmE kalA-SlAGyAya SUline // BhStt-_9 //
   māyājalodarāt samyag uddhṛtya vimalīkṛtam /	mAyA-jala-udarAt samyak udDRtya vimalIkRtam /
   śivajñānaṃ svato dugdhaṃ dehy ehi harahaṃsa naḥ // BhStc_10 //	Siva-jQAnam svatas dugDam dehi ehi hara-haMsa naH // BhStt-_10 //
   ṣaṭpramāṇīpariccheda- bhedayoge 'py abhedine /	zaz-pramANI-paricCeda Beda-yoge api aBedine /
   paramārthaikabhāvāya baliṃ yāmo bhavāya te // BhStc_11 //	parama-arTa-eka-BAvAya balim yAmaH BavAya te // BhStt-_11 //
   api paśyema gambhīrāṃ pareṇa jyotiṣābhitaḥ /	api paSyema gamBIrAm pareNa jyotizA-aBitas /
   unmṛṣṭatamasaṃ ramyām antarbhava bhavadguhām // BhStc_12 //	unmRzwa-tamasam ramyAm antarBava Bavat-guhAm // BhStt-_12 //
   namas tebhyo 'pi ye soma- kalākalitaśekharam /	namaH teByaH api ye soma kalA-kalita-SeKaram /
   nāthaṃ svapne 'pi paśyanti paramānandadāyinam // BhStc_13 //	nATam svapne api paSyanti parama-Ananda-dAyinam // BhStt-_13 //
   bhagavan bhava bhāvatkaṃ bhāvaṃ bhāvayituṃ ruciḥ /	Bagavan Bava BAvat-kam BAvam BAvayitum ruciH /
   punarbhavabhayoccheda- dakṣā kasmai na rocate // BhStc_14 //	punarBava-Baya-ucCeda dakzA kasmE na rocate // BhStt-_14 //
   yāvajjīvaṃ jagannātha kartavyam idam astu naḥ /	yAvajjIvam jagannATa kartavyam idam astu naH /
   tvatprasādāt tvadekāgra- manaskatvena yā sthitiḥ // BhStc_15 //	tvad-prasAdAt tvad-ekAgra manaska-tvena yA sTitiH // BhStt-_15 //
   śākhāsahasravistīrṇa- vedāgamamayātmane /	SAKA-sahasra-vistIrNa veda-Agama-maya-Atmane /
   namo 'nantaphalotpāda- kalpavṛkṣāya śambhave // BhStc_16 //	namaH ananta-Pala-utpAda kalpavRkzAya SamBave // BhStt-_16 //
   vāṅmanaḥkāyakarmāṇi viniyojya tvayi prabho /	vAc-manaH-kAya-karmANi viniyojya tvayi praBo /
   tvanmayībhūya nirdvandvāḥ kaccit syāmāpi karhicit // BhStc_17 //	tvad-mayIBUya nirdvandvAH kaccit syAma-api karhicit // BhStt-_17 //
   jagatāṃ sargasaṃhāra- tattaddhitaniyuktiṣu /	jagatAm sarga-saMhAra tad-tad-hita-niyuktizu /
   ananyāpekṣasāmarthya- śālini śūline namaḥ // BhStc_18 //	ananya-apekza-sAmarTya SAlini SUline namaH // BhStt-_18 //
   vyatītaguṇayogasya mukhyadhyeyasya dhūrjaṭeḥ /	vyatIta-guNa-yogasya muKya-Dyeyasya DUrjaweH /
   nāmāpi dhyāyatāṃ dhyānaiḥ kim anyālambanaiḥ phalam // BhStc_19 //	nAma-api DyAyatAm DyAnEH kim anya-AlambanEH Palam // BhStt-_19 //
   namo namaḥ śivāyeti mantrasāmarthyam āśritāḥ /	namaH namaH SivAya-iti mantra-sAmarTyam ASritAH /
   ślāghyās te śāmbhavīṃ bhūtim upabhoktuṃ ya udyatāḥ // BhStc_20 //	SlAGyAH te SAmBavIm BUtim upaBoktum ye udyatAH // BhStt-_20 //
   kaḥ panthā yena na prāpyaḥ kā ca vāṅ nocyase yayā /	kaH panTAH yena na prApyaH kA ca vAc na-ucyase yayA /
   kiṃ dhyānaṃ yena na dhyeyaḥ kiṃ vā kiṃ nāsi yat prabho // BhStc_21 //	kim DyAnam yena na DyeyaH kim vA kim na-asi yat praBo // BhStt-_21 //
   arcito 'yam ayaṃ dhyāta eṣa toṣita ity ayam /	arcitaH ayam ayam DyAtaH eza tozitaH iti ayam /
   rasaḥ srotaḥsahasreṇa tvayi me bhava vardhatām // BhStc_22 //	rasaH srotaH-sahasreNa tvayi me Bava varDatAm // BhStt-_22 //
   namo niḥśeṣadhīpatri- mālālayamayātmane /	namaH niHSeza-DIpatri mAlA-Alaya-maya-Atmane /
   nāthāya sthāṇave tubhyaṃ nāgayajñopavītine // BhStc_23 //	nATAya sTANave tuByam nAga-yajQa-upavItine // BhStt-_23 //
   ajñānatimirasyaikam auṣadhaṃ saṃsmṛtis tava /	ajQAna-timirasya-ekam OzaDam saMsmRtiH tava /
   bhava tattatpradānena prasādaḥ kriyatāṃ mayi // BhStc_24 //	Bava tad-tad-pradAnena prasAdaH kriyatAm mayi // BhStt-_24 //
   nama īśāya niḥśeṣa- puruṣārthaprasādhakaḥ /	namaH ISAya niHSeza puruza-arTa-prasADakaH /
   praṇantavyaḥ praṇāmo 'pi yadīya iha dhīmatām // BhStc_25 //	praNantavyaH praNAmaH api yadIyaH iha DImatAm // BhStt-_25 //
   magnair bhīme bhavāmbhodhau nilaye duḥkhayādasām /	magnEH BIme Bava-amBoDO nilaye duHKa-yAdasAm /
   bhakticintāmaṇiṃ śārvaṃ tataḥ prāpya na kiṃ jitam // BhStc_26 //	Bakti-cintAmaNim SArvam tatas prApya na kim jitam // BhStt-_26 //
   nirāvaraṇanirdvandva- niścalajñānasampadām /	nirAvaraNa-nirdvandva niScala-jQAna-sampadAm /
   jñeyo 'si kila ke 'py ete ye tvāṃ jānanti dhūrjaṭe // BhStc_27 //	jQeyaH asi kila ke api ete ye tvAm jAnanti DUrjawe // BhStt-_27 //
   nirguṇo 'pi guṇajñānāṃ jñeya eko jayaty ajaḥ /	nirguNaH api guNa-jQAnAm jQeyaH ekaH jayati ajaH /
   niṣkāmo 'pi prakṛtyā yaḥ kāmanānāṃ paraṃ phalam // BhStc_28 //	nizkAmaH api prakRtyAH yaH kAmanAnAm param Palam // BhStt-_28 //
   śrīratnāmṛtalābhāya kliṣṭaṃ yatra na kaiḥ suraiḥ /	SrI-ratna-amRta-lABAya klizwam yatra na kEH surEH /
   tat kṣīrodadam aiśvaryaṃ tavaiva sahajaṃ vibho // BhStc_29 //	tat kzIrodadam ESvaryam tava-eva sahajam viBo // BhStt-_29 //
   namo bhaktyā nṛṇāṃ muktyai bhavate bhava te 'vate /	namaH BaktyA nRNAm muktyE Bavate Bava te avate /
   smṛtyā nutyā ca dadate śambhave śaṃ bhave 'bhave // BhStc_30 //	smRtyA nutyA ca dadate SamBave Sam Bave aBave // BhStt-_30 //
   sarvajñaḥ sarvakṛt sarvam asīti jñānaśālinām /	sarvajQaH sarva-kRt sarvam asi-iti jQAna-SAlinAm /
   vedyaṃ kiṃ karma vā nātha nānantyāya tvayārpyate // BhStc_31 //	vedyam kim karma vA nATa na-AnantyAya tvayA-Arpyate // BhStt-_31 //
   icchāyā eva yasyeyat phalaṃ lokatrayātmakam /	icCAyAH eva yasya-iyat Palam lokatraya-Atmakam /
   tasya te nātha kāryāṇāṃ ko vetti kiyatī gatiḥ // BhStc_32 //	tasya te nATa kAryANAm kaH vetti kiyatI gatiH // BhStt-_32 //
   brahmādayo 'pi tad yasya karmasopānamālayā /	brahma-AdayaH api tat yasya karma-sopAna-mAlayA /
   upary upari dhāvanti labdhuṃ dhāma namāmi tam // BhStc_33 //	upari upari DAvanti labDum DAma namAmi tam // BhStt-_33 //
   ayaṃ brahmā mahendro 'yaṃ sūryācandramasāv imau /	ayam brahmA mahA-indraH ayam sUryAcandramasO imO /
   iti śaktilatā yasya puṣpitā pātv asau bhavaḥ // BhStc_34 //	iti Sakti-latA yasya puzpitA pAtu asO BavaH // BhStt-_34 //
   bhramo na labhyate yasya bhrāntāntaḥkaraṇair api /	BramaH na laByate yasya BrAnta-antaHkaraNEH api /
   dūragair api yasyānto durgam astaṃ stumo mṛḍam // BhStc_35 //	dUra-gEH api yasya-antaH durgam astam stumaH mRxam // BhStt-_35 //
   namaḥ stutau smṛtau dhyāne darśane sparśane tathā /	namaH stutO smRtO DyAne darSane sparSane taTA /
   prāptau cānandavṛndāya dayitāya kapardine // BhStc_36 //	prAptO ca-Ananda-vRndAya dayitAya kapardine // BhStt-_36 //
   kiṃ smayeneti matvāpi manasā parameśvara /	kim smayena-iti matvA-api manasA parameSvara /
   smayena tvanmayo 'smīti māmi nātmani kiṃ mudā // BhStc_37 //	smayena tvad-mayaH asmi-iti mAmi na-Atmani kim mudA // BhStt-_37 //
   cintayitvāpi kartavya- koṭīś cittasya cāpalāt /	cintayitvA-api kartavya kowIH cittasya cApalAt /
   viśrāmyan bhava bhāvatka- cittānande rame bhṛśam // BhStc_38 //	viSrAmyan Bava BAvat-ka citta-Anande rame BRSam // BhStt-_38 //
   sūkṣmo 'pi cet trilokīyaṃ kalāmātraṃ kathaṃ tava /	sUkzmaH api ced trilokIyam kalA-mAtram kaTam tava /
   sthūlo 'tha kiṃ sudarśo na brahmādibhir api prabho // BhStc_39 //	sTUlaH aTa kim sudarSaH na brahma-AdiBiH api praBo // BhStt-_39 //
   vācya eṣāṃ tvam eveti nābhaviṣyad idaṃ yadi /	vAcyaH ezAm tvam eva-iti na-aBavizyat idam yadi /
   kaḥ kleśaṃ deva vāgjāleṣv akariṣyat sudhīs tadā // BhStc_40 //	kaH kleSam deva vAc-jAlezu akarizyat suDIH tadA // BhStt-_40 //
   krameṇa karmaṇā kena kayā vā prajñayā prabho /	krameNa karmaNA kena kayA vA prajQayA praBo /
   dṛśyo 'sīty upadeśena prasādaḥ kriyatāṃ mama // BhStc_41 //	dRSyaH asi-iti upadeSena prasAdaH kriyatAm mama // BhStt-_41 //
   namo nirupakāryāya trailokyaikopakāriṇe /	namaH nirupakAryAya trElokya-eka-upakAriNe /
   sarvasya spṛhaṇīyāya niḥspṛhāya kapardine // BhStc_42 //	sarvasya spRhaNIyAya niHspRhAya kapardine // BhStt-_42 //
   aho kṣetrajñatā seyaṃ kāryāya mahate satām /	aho kzetrajQa-tA sA-iyam kAryAya mahate satAm /
   yayānantaphalāṃ bhaktiṃ vapanti tvayy amī prabho // BhStc_43 //	yayA-ananta-PalAm Baktim vapanti tvayi amI praBo // BhStt-_43 //
   mahatīyam aho māyā tava māyin yayāvṛtaḥ /	mahatI-iyam aho mAyA tava mAyin yayA-AvRtaH /
   tvaddhyānanidhilābhe 'pi mugdho lokaḥ ślathāyate // BhStc_44 //	tvad-DyAna-niDi-lABe api mugDaH lokaH SlaTAyate // BhStt-_44 //
   ārambhe bhava sarvatra karma vā karaṇādi vā /	AramBe Bava sarvatra karma vA karaNa-Adi vA /
   viśvam astu svatantras tu kartā tatraikako bhavān // BhStc_45 //	viSvam astu svatantraH tu kartA tatra-ekakaH BavAn // BhStt-_45 //
   triguṇatriparispanda- dvandvagrastaṃ jagattrayam /	triguNa-tri-parispanda dvandva-grastam jagattrayam /
   uddhartuṃ bhavato 'nyasya kasya śaktiḥ kṛpāthavā // BhStc_46 //	udDartum BavataH anyasya kasya SaktiH kRpA-aTavA // BhStt-_46 //
   doṣo 'pideva ko doṣas tvām āptuṃ yaḥ samāsthitaḥ /	dozaH api-deva kaH dozaH tvAm Aptum yaH samAsTitaH /
   guṇo 'pi ca guṇaḥ ko nu tvāṃ nāptuṃ yaḥ samāsthitaḥ // BhStc_47 //	guNaH api ca guNaH kaH nu tvAm na-Aptum yaH samAsTitaH // BhStt-_47 //
   rāgo 'py astu jagannātha mama tvayy eva yaḥ sthitaḥ /	rAgaH api astu jagannATa mama tvayi eva yaH sTitaH /
   lobhāyāpi namas tasmai tvallābhālambanāya me // BhStc_47 //	loBAya-api namaH tasmE tvad-lABa-AlambanAya me // BhStt-_47 //
   aho mahad idaṃ karma deva tvadbhāvanātmakam /	aho mahat idam karma deva tvad-BAvanA-Atmakam /
   ābrahmakrimi yasmin no muktaye 'dhikriyeta kaḥ // BhStc_48 //	Abrahma-krimi yasmin naH muktaye aDikriyeta kaH // BhStt-_48 //
   ārambhaḥ sarvakāryāṇāṃ paryantaḥ sarvakarmaṇām /	AramBaH sarva-kAryANAm paryantaH sarva-karmaNAm /
   tadantarvṛttayaś citrās tavaiveśo dhiyaḥ pathi // BhStc_49 //	tad-antar-vRttayaH citrAH tava-eva-ISaH DiyaH paTi // BhStt-_49 //
   yāvad uttaram āsvāda- sahasraguṇavistaraḥ /	yAvat uttaram AsvAda sahasraguNa-vistaraH /
   tvadbhaktirasapīyūṣān nātha nānyatra dṛśyate // BhStc_50 //	tvad-Bakti-rasa-pIyUzAt nATa na-anyatra dRSyate // BhStt-_50 //
   upasaṃhṛtakāmāya kāmāyatim atanvate /	upasaMhRta-kAmAya kAma-Ayatim atanvate /
   avataṃsitasomāya somāya svāmine namaḥ // BhStc_51 //	avataMsita-somAya somAya svAmine namaH // BhStt-_51 //
   kim aśaktaḥ karomīti sarvatrānadhyavasyataḥ /	kim aSaktaH karomi-iti sarvatra-anaDyavasyataH /
   sarvānugrāhikā śaktiḥ śāṃkarī śaraṇaṃ mama // BhStc_52 //	sarva-anugrAhikA SaktiH SAMkarI SaraNam mama // BhStt-_52 //
   guṇātītasya nirdiṣṭa- niḥśeṣātiśayātmanaḥ /	guNa-atItasya nirdizwa niHSeza-atiSaya-AtmanaH /
   labhyate bhava kutrāṃśe paraḥ pratinidhis tava // BhStc_53 //	laByate Bava kutra-aMSe paraH pratiniDiH tava // BhStt-_53 //
   nirdvandve nirupādhau ca tvayy ātmani sati prabho /	nirdvandve nirupADO ca tvayi Atmani sati praBo /
   vayaṃ vañcyāmahe 'dyāpi māyayāmeyayā tava // BhStc_54 //	vayam vaQcyAmahe adya-api mAyayA-ameyayA tava // BhStt-_54 //
   aṇimādiguṇāvāptiḥ sadaiśvaryaṃ bhavakṣayaḥ /	aNima-Adi-guNa-avAptiH sadESvaryam Bava-kzayaH /
   amī bhava bhavadbhakti- kalpapādapapallavāḥ // BhStc_55 //	amI Bava Bavat-Bakti kalpa-pAdapa-pallavAH // BhStt-_55 //
   yā yā dik tatra na kvāsi sarvaḥ kālo bhavanmayaḥ /	yA yA diS tatra na kva-asi sarvaH kAlaH Bavat-mayaH /
   iti labdho 'pi karhi tvaṃ lapsyase nātha kathyatām // BhStc_56 //	iti labDaH api karhi tvam lapsyase nATa kaTyatAm // BhStt-_56 //
   namaḥ prasannasadvṛtta- mānasaikanivāsine /	namaH prasanna-sat-vRtta mAnasa-eka-nivAsine /
   bhūribhūtisitāṅgāya mahāhaṃsāya śambhave // BhStc_57 //	BUri-BUti-sita-aFgAya mahA-haMsAya SamBave // BhStt-_57 //
   hṛtoddhatatamastāntiḥ pluṣṭāśeṣabhavendhanā /	hRta-udDatatamaH-tAntiH pluzwa-aSeza-Bava-inDanAH /
   tvadbodhadīpikā me 'stu nātha tvadbhaktidīpikā // BhStc_58 //	tvad-boDa-dIpikA me astu nATa tvad-Bakti-dIpikA // BhStt-_58 //
   visṛṣṭānekasadbīja- garbhaṃ trailokyanāṭakam /	visRzwa-aneka-sat-bIja garBam trElokya-nAwakam /
   prastāvya hara saṃhartuṃ tvattaḥ ko 'nyaḥ kaviḥ kṣamaḥ // BhStc_59 //	prastAvya hara saMhartum tvattaH kaH anyaH kaviH kzamaH // BhStt-_59 //
   namaḥ sadasatāṃ kartum asattvaṃ sattvam eva vā /	namaH sat-asatAm kartum asattvam sattvam eva vA /
   svatantrāyāsvatantrāya vyayaiśvaryaikaśāline // BhStc_60 //	svatantrAya-asvatantrAya vyaya-ESvarya-eka-SAline // BhStt-_60 //
   trailokye 'py atra yo yāvān ānandaḥ kaścid īkṣyate /	trElokye api atra yaH yAvAn AnandaH kaScid Ikzyate /
   sa bindur yasya taṃ vande devam ānandasāgaram // BhStc_61 //	sa binduH yasya tam vande devam Ananda-sAgaram // BhStt-_61 //
   aho brahmādayo dhanyā ye vimuktānyasaṃkatham /	aho brahma-AdayaH DanyAH ye vimukta-ani-asaMkaTam /
   namo namaḥ śivāyeti japanty āhlādavihvalāḥ // BhStc_62 //	namaH namaH SivAya-iti japanti AhlAda-vihvalAH // BhStt-_62 //
   niṣkāmāyāpi kāmānām anantānāṃ vidhāyine /	nizkAmAya-api kAmAnAm anantAnAm viDAyine /
   anāditve 'pi viśvasya bhoktre bhava namo 'stu te // BhStc_63 //	anAdi-tve api viSvasya Boktre Bava namaH astu te // BhStt-_63 //
   stumas tribhuvanārambha- mūlaprakṛtim īśvaram /	stumaH triBuvana-AramBa mUlaprakRtim ISvaram /
   lipseran nopakāraṃ ke yataḥ sampūrṇadharmaṇaḥ // BhStc_64 //	lipseran na-upakAram ke yatas sampUrNa-DarmaNaH // BhStt-_64 //
   mahatsv apy arthakṛcchreṣu mohaughamalinīkṛtāḥ /	mahatsu api arTa-kRcCrezu moha-oGa-malinIkRtAH /
   smṛte yasmin prasīdanti matayas taṃ śivaṃ stumaḥ // BhStc_65 //	smRte yasmin prasIdanti matayaH tam Sivam stumaH // BhStt-_65 //
   prabho bhavata eveha prabhuśaktir abhaṅgurā /	praBo BavataH eva-iha praBu-SaktiH aBaFgurA /
   yadicchayā pratāyete trailokyasya layodayau // BhStc_66 //	yat-icCayA pratAyete trElokyasya laya-udayO // BhStt-_66 //
   kukarmāpi yam uddiśya devaṃ syāt sukṛtaṃ param /	kukarma-api yam uddiSya devam syAt sukRtam param /
   sukṛtasyāpi saukṛtyaṃ yato 'nyatra na so 'si bhoḥ // BhStc_67 //	sukRtasya-api sOkRtyam yatas anyatra na saH asi BoH // BhStt-_67 //
   eṣa muṣṭyā gṛhīto 'si dṛṣṭa eṣa kva yāsi naḥ /	eza muzwyA gRhItaH asi dRzwaH eza kva yAsi naH /
   iti bhaktirasādhmātā dhanyā dhāvanti dhūrjaṭim // BhStc_68 //	iti Bakti-rasa-ADmAtAH DanyAH DAvanti DUrjawim // BhStt-_68 //
   stumas tvām ṛgyajuḥsāmnāṃ śukrataḥ parataḥ param /	stumaH tvAm Rc-yajuH-sAmnAm SukrataH paratas param /
   yasya vedātmikājñeyam aho gambhīrasundarī // BhStc_69 //	yasya veda-AtmikA-AjQeyam aho gamBIra-sundarI // BhStt-_69 //
   vidhir ādis tathānto 'si viśvasya parameśvara /	viDiH AdiH taTA-antaH asi viSvasya parameSvara /
   dharmagrāmaḥ pravṛtto yas tvatto na sa kuto bhavet // BhStc_70 //	Darma-grAmaH pravRttaH yaH tvattaH na sa kutas Bavet // BhStt-_70 //
   namas te bhavasambhrānta- bhrāntim udbhāvya bhindate /	namaH te Bava-samBrAnta BrAntim udBAvya Bindate /
   jñānānandaṃ ca nirdvandvaṃ deva vṛtvā vivṛṇvate // BhStc_71 //	jQAna-Anandam ca nirdvandvam deva vRtvA vivRNvate // BhStt-_71 //
   yasyāḥ prāpyeta paryanta- viśeṣaḥ kair manorathaiḥ /	yasyAH prApyeta paryanta viSezaH kEH manoraTEH /
   māyām ekanimeṣeṇa muṣṇaṃs tāṃ pātu naḥ śivaḥ // BhStc_72 //	mAyAm eka-nimezeNa muzNan tAm pAtu naH SivaH // BhStt-_72 //
   vairāgyasya gatiṃ gurvīṃ jñānasya paramāṃ śriyam /	vErAgyasya gatim gurvIm jQAnasya paramAm Sriyam /
   naiḥspṛhyasya parāṃ koṭiṃ bibhratāṃ tvaṃ prabho prabhuḥ // BhStc_73 //	nEHspRhyasya parAm kowim biBratAm tvam praBo praBuH // BhStt-_73 //
   brahmaṇo 'pi bhavān brahma kasya neśas tvam īśituḥ /	brahmaNaH api BavAn brahma kasya na-ISaH tvam ISituH /
   jagatkalyāṇakalyāṇaṃ kiyat tvam iti vetti kaḥ // BhStc_74 //	jagat-kalyANa-kalyANam kiyat tvam iti vetti kaH // BhStt-_74 //
   kim anyair bandhubhiḥ kiṃ ca suhṛdbhiḥ svāmibhis tathā /	kim anyEH banDuBiH kim ca suhRdBiH svAmiBiH taTA /
   sarvasthāne mameśa tvaṃ ya uddhartā bhavārṇavāt // BhStc_75 //	sarva-sTAne mama-ISa tvam yaH udDartA Bava-arNavAt // BhStt-_75 //
   jayanti mohamāyādi- malasaṃkṣālanakṣamāḥ /	jayanti moha-mAyA-Adi mala-saMkzAlana-kzamAH /
   śaivayogabalākṛṣṭā divyapīyūṣavipruṣaḥ // BhStc_76 //	SEva-yoga-bala-AkRzwAH divya-pIyUza-vipruzaH // BhStt-_76 //
   gāyatryā gīyate yasya dhiyāṃ tejaḥ pracodakam /	gAyatryA gIyate yasya DiyAm tejaH pracodakam /
   codayed api kaccin naḥ sa dhiyaḥ satpathe prabhuḥ // BhStc_77 //	codayet api kaccit naH sa DiyaH sat-paTe praBuH // BhStt-_77 //
   aṣṭamūrte kim ekasyām api mūrtau na naḥ sthitim /	azwamUrte kim ekasyAm api mUrtO na naH sTitim /
   śāśvatīṃ kuruṣe yad vā tuṣṭaḥ sarvaṃ kariṣyasi // BhStc_78 //	SASvatIm kuruze yat vA tuzwaH sarvam karizyasi // BhStt-_78 //
   vastutattvaṃ padārthānāṃ prāyeṇārthakriyākaram /	vastu-tattvam padArTAnAm prAyeNa-arTa-kriyA-karam /
   bhavatas tv īśa nāmāpi mokṣaparyantasiddhidam // BhStc_79 //	BavataH tu ISa nAma-api mokza-paryanta-sidDi-dam // BhStt-_79 //
   muhur muhur jagaccitrasy- -ānyānyāṃ sthitim ūhitum /	muhur muhur jagat-citrasy -A-anyA-anyAm sTitim Uhitum /
   śaktir yā te tayā nātha ko manasvī na vismitaḥ // BhStc_80 //	SaktiH yA te tayA nATa kaH manasvI na vismitaH // BhStt-_80 //
   duṣkaraṃ sukarīkartuṃ duḥkhaṃ sukhayituṃ tathā /	duzkaram sukarIkartum duHKam suKayitum taTA /
   ekavīrā smṛtir yasya taṃ smarāmaḥ smaradviṣam // BhStc_81 //	eka-vIrA smRtiH yasya tam smarAmaH smarat-vizam // BhStt-_81 //
   jayanti gītayo yāsāṃ sa geyaḥ parameśvaraḥ /	jayanti gItayaH yAsAm sa geyaH parameSvaraH /
   yannāmnāpi mahātmānaḥ kīryante pulakāṅkuraiḥ // BhStc_82 //	yad-nAmnA-api mahAtmAnaH kIryante pulaka-aFkurEH // BhStt-_82 //
   bhavān iva bhavān eva bhaved yadi paraṃ bhava /	BavAn iva BavAn eva Bavet yadi param Bava /
   svaśaktivyūhasaṃvyūḍha- trailokyārambhasaṃhṛtiḥ // BhStc_83 //	sva-Sakti-vyUha-saMvyUXa trElokya-AramBa-saMhRtiH // BhStt-_83 //
   mantro 'si mantraṇīyo 'si mantrī tvattaḥ kuto 'paraḥ /	mantraH asi mantraNIyaH asi mantrI tvattaH kutas aparaH /
   sa mahyaṃ dehi taṃ mantraṃ tvanmantraḥ syāṃ yathā prabho // BhStc_84 //	sa mahyam dehi tam mantram tvad-mantraH syAm yaTA praBo // BhStt-_84 //
   bhārūpaḥ satyasaṃkalpas tvam ātmā yasya so 'py aham /	BA-rUpaH satya-saMkalpaH tvam AtmA yasya saH api aham /
   saṃsārīti kim īśaiṣa svapnaḥ so 'pi kutas tvayi // BhStc_85 //	saMsArI-iti kim ISa-eza svapnaH saH api kutas tvayi // BhStt-_85 //
   tad abhaṅgi tad agrāmyaṃ tad ekam upapattimat /	tat aBaFgi tat agrAmyam tat ekam upapattimat /
   tvayi karmaphalanyāsa- kṛtām aiśvaryam īśa yat // BhStc_86 //	tvayi karma-Pala-nyAsa kRtAm ESvaryam ISa yat // BhStt-_86 //
   kṣamaḥ kāṃ nāpadaṃ hantuṃ kāṃ dātuṃ sampadaṃ na vā /	kzamaH kAm na-Apadam hantum kAm dAtum sampadam na vA /
   yo 'sau sa dayito 'smākaṃ devadevo vṛṣadhvajaḥ // BhStc_87 //	yaH asO sa dayitaH asmAkam devadevaH vRzaDvajaH // BhStt-_87 //
   māyāmayamalāndhasya divyasya jñānacakṣuṣaḥ /	mAyA-maya-mala-anDasya divyasya jQAna-cakzuzaH /
   nirmalīkaraṇe nātha tvadbhaktiḥ paramāñjanam // BhStc_88 //	nirmalIkaraNe nATa tvad-BaktiH parama-aQjanam // BhStt-_88 //
   nirbhayaṃ yad yad ānanda- mayam ekaṃ yad avyayam /	nirBayam yat yat Ananda mayam ekam yat avyayam /
   padaṃ dehy ehi me deva tūrṇaṃ tat kiṃ pratīkṣase // BhStc_89 //	padam dehi ehi me deva tUrNam tat kim pratIkzase // BhStt-_89 //
   aho nisargagambhīro ghoraḥ saṃsārasāgaraḥ /	aho nisarga-gamBIraH GoraH saMsAra-sAgaraH /
   aho tattaraṇopāyaḥ paraḥ ko 'pi maheśvaraḥ // BhStc_90 //	aho tad-taraNa-upAyaH paraH kaH api maheSvaraH // BhStt-_90 //
   namaḥ kṛtakṛtāntānta tubhyaṃ madanamardine /	namaH kRta-kRtAnta-anta tuByam madanamardine /
   mastakanyastagaṅgāya yathāyuktārthakāriṇe // BhStc_91 //	mastaka-nyastagaFgAya yaTA-yukta-arTa-kAriNe // BhStt-_91 //
   aiśvaryajñānavairāgya- dharmebhyo 'py upari sthitim /	ESvarya-jQAna-vErAgya DarmeByaH api upari sTitim /
   nātha prārthayamānānāṃ tvad ṛte kā parā gatiḥ // BhStc_92 //	nATa prArTayamAnAnAm tvat Rte kA parA gatiH // BhStt-_92 //
   tvayy anicchati kaḥ śambho śaktaḥ kubjayituṃ tṛṇam /	tvayi anicCati kaH SamBo SaktaH kubjayitum tRNam /
   tvadicchānugṛhītas tu vahed brāhmīṃ dhuraṃ na kaḥ // BhStc_93 //	tvad-icCA-anugRhItaH tu vahet brAhmIm Duram na kaH // BhStt-_93 //
   harapraṇatimāṇikya- mukuṭotkaṭamastakāḥ /	hara-praNati-mANikya mukuwa-utkawa-mastakAH /
   nameyuḥ kaṃ paraṃ kaṃ vā namayeyur na dhīdhanāḥ // BhStc_94 //	nameyuH kam param kam vA namayeyuH na DI-DanAH // BhStt-_94 //
   sarvavibhramanirmoka- niṣkampam amṛtahradam /	sarva-viBrama-nirmoka nizkampam amRta-hradam /
   bhavajjñānāmbudher madhyam adhyāsīyāpi dhūrjaṭe // BhStc_95 //	Bavat-jQAna-ambuDeH maDyam aDyAsIya-api DUrjawe // BhStt-_95 //
   citraṃ yac citradṛṣṭo 'pi manorathagato 'pi vā /	citram yat citra-dRzwaH api manoraTa-gataH api vA /
   paramārthaphalaṃ nātha paripūrṇaṃ prayacchasi // BhStc_96 //	parama-arTa-Palam nATa paripUrNam prayacCasi // BhStt-_96 //
   ko guṇair adhikas tvattas tvattaḥ ko nirguṇo 'dhikaḥ /	kaH guNEH aDikaH tvattaH tvattaH kaH nirguNaH aDikaH /
   iti nātha numaḥ kiṃ tvāṃ kiṃ nindāmo na manmahe // BhStc_97 //	iti nATa numaH kim tvAm kim nindAmaH na manmahe // BhStt-_97 //
   kīrtane 'py amṛtaughasya yatprasatteḥ phalaṃ tava /	kIrtane api amRta-oGasya yat-prasatteH Palam tava /
   tat pātum api ko 'nyo 'laṃ kim u dātuṃ jagatpate // BhStc_98 //	tat pAtum api kaH anyaH alam kim u dAtum jagatpate // BhStt-_98 //
   niḥśeṣaprārthanīyārtha- sārthasiddhinidhānataḥ /	niHSeza-prArTanIya-arTa sArTa-sidDi-niDAnataH /
   tvattas tvadbhaktim evāptuṃ prārthaye nātha sarvathā // BhStc_99 //	tvattaH tvad-Baktim eva-Aptum prArTaye nATa sarvaTA // BhStt-_99 //
   namas trailokyanāthāya tubhyaṃ bhava bhavajjuṣām /	namaH trElokya-nATAya tuByam Bava Bavat-juzAm /
   trilokīnāthatādāna- nirvināyakaśaktaye // BhStc_100 //	trilokI-nATatA-dAna nirvinAyaka-Saktaye // BhStt-_100 //
   niḥśeṣakleśahānasya hetuḥ ka iti saṃśaye /	niHSeza-kleSa-hAnasya hetuH kaH iti saMSaye /
   svāmin so 'sīti niścitya kas tvāṃ na śaraṇaṃ gataḥ // BhStc_101 //	svAmin saH asi-iti niScitya kaH tvAm na SaraNam gataH // BhStt-_101 //
   bhuktvā bhogān bhavabhrāntiṃ hitvā lapsye paraṃ padam /	BuktvA BogAn Bava-BrAntim hitvA lapsye param padam /
   ity āśaṃseha śobheta śambhau bhaktimataḥ param // BhStc_102 //	iti ASaMsa-iha SoBeta SamBO BaktimataH param // BhStt-_102 //
   nātha svapne 'pi yat kuryāṃ brūyāṃ vā sādhv asādhu vā /	nATa svapne api yat kuryAm brUyAm vA sADu asADu vA /
   tvadadhīnatvadarpeṇa sarvatrātrāsmi nirvṛtaḥ // BhStc_103 //	tvad-aDIna-tva-darpeNa sarva-tra-atra-asmi nirvRtaH // BhStt-_103 //
   jyotiṣām api yaj jyotis tatra tvaddhāmni dhāvataḥ /	jyotizAm api yat jyotiH tatra tvad-DAmni DAvataH /
   cittasyeśa tamaḥsparśo manye vandhyātmajānujaḥ // BhStc_104 //	cittasya-ISa tamaH-sparSaH manye vanDyAtmaja-anujaH // BhStt-_104 //
   manye nyastapadaḥ so 'pi kṣemye mokṣasya vartmani /	manye nyasta-padaH saH api kzemye mokzasya vartmani /
   manorathaḥ sthito yasya seviṣye śivam ity ayam // BhStc_105 //	manoraTaH sTitaH yasya sevizye Sivam iti ayam // BhStt-_105 //
   sthityutpattilayair loka- trayasyopakriyāsv iha /	sTiti-utpatti-layEH loka trayasya-upakriyAsu iha /
   ekaiveśa bhavacchaktiḥ svatantraṃ tantram īkṣase // BhStc_106 //	ekA-eva-ISa Bavat-SaktiH svatantram tantram Ikzase // BhStt-_106 //
   trilokyām iha kas trātas tritāpyā nopatāpitaḥ /	trilokyAm iha kaH trAtaH tritApyAH na-upatApitaH /
   tasmai namo 'stu te yas tvaṃ tannirvāṇāmṛtahradaḥ // BhStc_107 //	tasmE namaH astu te yaH tvam tat-nirvANa-amRta-hradaH // BhStt-_107 //
   kṛtrimāpi bhavadbhaktir akṛtrimaphalodayā /	kRtrimA-api Bavat-BaktiH akRtrima-Pala-udayA /
   niśchadmā ced bhaved eṣā kiṃphaleti tvayocyatām // BhStc_108 //	niSCadmA ced Bavet ezA kiMPala-iti tvayA-ucyatAm // BhStt-_108 //
   tac cakṣur īkṣyase yena sā gatir gamyase yayā /	tat cakzuH Ikzyase yena sA gatiH gamyase yayA /
   phalaṃ tad aja jātaṃ yat tvatkathākalpapādapāt // BhStc_109 //	Palam tat aja jAtam yat tvad-kaTA-kalpa-pAdapAt // BhStt-_109 //
   śreyasā śreya evaitad upari tvayi yā sthitiḥ /	SreyasA SreyaH eva-etat upari tvayi yA sTitiH /
   tadantarāyahṛtaye tvam īśa śaraṇaṃ mama // BhStc_110 //	tad-antarAya-hRtaye tvam ISa SaraNam mama // BhStt-_110 //
   aho svādutamaḥ śarva- sevāśaṃsāsudhārasaḥ /	aho svAdutamaH Sarva sevA-SaMsa-asuDA-rasaH /
   kutra kālakalāmātre na yo navanavāyate // BhStc_111 //	kutra kAla-kalA-mAtre na yaH navanavAyate // BhStt-_111 //
   muhur muhur aviśrāntas trailokyaṃ kalpanāśataiḥ /	muhur muhur aviSrAntaH trElokyam kalpanA-SatEH /
   kalpayann api ko 'py eko nirvikalpo jayaty ajaḥ // BhStc_112 //	kalpayan api kaH api ekaH nirvikalpaH jayati ajaH // BhStt-_112 //
   malatailāktasaṃsāra- vāsanāvartidāhinā /	mala-tEla-akta-saMsAra vAsanA-varti-dAhinA /
   jñānadīpena deva tvāṃ kadā nu syām upasthitaḥ // BhStc_113 //	jQAna-dIpena deva tvAm kadA nu syAm upasTitaH // BhStt-_113 //
   nimeṣam api yady ekaṃ kṣīṇadoṣe kariṣyasi /	nimezam api yadi ekam kzINa-doze karizyasi /
   padaṃ citte tadā śambho kiṃ na sampādayiṣyasi // BhStc_114 //	padam citte tadA SamBo kim na sampAdayizyasi // BhStt-_114 //
   dhanyo 'smi kṛtakṛtyo 'smi mahān asmīti bhāvanā /	DanyaH asmi kRtakRtyaH asmi mahAn asmi-iti BAvanA /
   bhavet sālambanā tasya yas tvadālambanaḥ prabho // BhStc_115 //	Bavet sa-AlambanA tasya yaH tvad-AlambanaH praBo // BhStt-_115 //
   śubhāśubhasya sarvasya svayaṃ kartā bhavān api /	SuBa-aSuBasya sarvasya svayam kartA BavAn api /
   bhavadbhaktis tu jananī śubhasyaiveśa kevalam // BhStc_116 //	Bavat-BaktiH tu jananI SuBasya-eva-ISa kevalam // BhStt-_116 //
   prasanne manasi svāmin kiṃ tvaṃ niviśase kim u /	prasanne manasi svAmin kim tvam niviSase kim u /
   tvatpraveśāt prasīdet tad iti dolāyate janaḥ // BhStc_117 //	tvad-praveSAt prasIdet tat iti dolAyate janaH // BhStt-_117 //
   niścayaḥ punar eṣo 'tra tvadadhiṣṭhānam eva hi /	niScayaH punar ezaH atra tvad-aDizWAnam eva hi /
   prasādo manasaḥ svāmin sā siddhis tat paraṃ padam // BhStc_118 //	prasAdaH manasaH svAmin sA sidDiH tat param padam // BhStt-_118 //
   vacaś cetaś ca kāryaṃ ca śarīraṃ mama yat prabho /	vacaH ca-itas ca kAryam ca SarIram mama yat praBo /
   tvatprasādena tad bhūyād bhavadbhāvaikabhūṣaṇam // BhStc_119 //	tvad-prasAdena tat BUyAt Bavat-BAva-eka-BUzaNam // BhStt-_119 //
   stavacintāmaṇiṃ bhūri- manorathaphalapradam /	stava-cintAmaNim BUri manoraTa-Pala-pradam /
   bhaktilakṣmyālayaṃ śambho bhaṭṭanārāyaṇo vyadhāt // BhStc_120 //	Bakti-lakzmya-Alayam SamBo Bawwa-nArAyaNaH vyaDAt // BhStt-_120 //
