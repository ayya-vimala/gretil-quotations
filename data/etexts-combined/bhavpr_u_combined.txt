   Bhāvamiśra: Bhāvaprakāśaḥ	Bha-avamiSra: BhOva-prakASaH
   Bhāvaprakāśa, Vargaprakaraṇa, Harītakyādivarga	BhO=-a-prakASa, Varga-prakaraNa, HarItakI-Adi-varga
   dakṣaṃ prajāpatiṃ vastham aśvinau vākyam ūcatuḥ /	dakzam prajApatim vasTam aSvinO vAkyam UcatuH /
   kuto harītakī jātā tasyāstu kati jātayaḥ // 1	kutas harItakI jAtA tasyAH-tu kati jAtayaH // 1
   rasāḥ kati samākhyātāḥ kati coparasāḥ smṛtāḥ /	rasAH kati samAKyAtAH kati ca-uparasAH smRtAH /
   nāmāni kati coktāni kiṃvā tāsāṃ ca lakṣaṇam // 2	nAmAni kati ca-uktAni kiMvA tAsAm ca lakzaNam // 2
   ke ca varṇā guṇāḥ ke ca kā ca kutra prayujyate /	ke ca varNAH guNAH ke ca kA ca kutra prayujyate /
   kena dravyeṇa saṃyuktā kāṃś ca rogān vyapohati // 3	kena dravyeNa saMyuktA kAn ca rogAn vyapohati // 3
   praśnametadyathā pṛṣṭaṃ bhagavanvaktumarhasi /	praSnam-etat-yaTA pRzwam Bagavan-vaktum-arhasi /
   aśvinorvacanaṃ śrutvā dakṣo vacanamabravīt // 4	aSvinoH-vacanam SrutvA dakzaH vacanam-abravIt // 4
   papāta bindur medinyāṃ śakrasya pibato'mṛtam /	papAta binduH medinyAm Sakrasya pibataH-amRtam /
   tato divyātsamutpannā saptajātirharītakī // 5	tatas divyAt-samutpannA sapta-jAtiH-harItakI // 5
   harītakyabhayā pathyā kāyasthā pūtanāmṛtā /	harItakI-aBayA paTyA kAyasTA pUtanA-amRtA /
   haimavatyavyathā cāpi cetakī śreyasī śivā // 6	hEmavatI-avyaTA ca-api cetakI SreyasI SivAH // 6
   vayaḥsthā vijayā cāpi jīvantī rohiṇīti ca // 7	vayaHsTA vijayA ca-api jIvantI rohiNI-iti ca // 7
   vijayā rohiṇī caiva pūtanā cāmṛtābhayā /	vijayA rohiNI ca-eva pUtanA ca-amRtA-aBayA /
   jīvantī cetakī ceti pathyāyāḥ sapta jātayaḥ // 8	jIvantI cetakI ca-iti paTyAyAH sapta jAtayaH // 8
   vindhyādrau vijayā himācalabhavā syāccetakī pūtanā sindhau syādatha rohiṇī	vinDya-adrO vijayA himAcala-BavA syAt-cetakI pUtanA sinDO syAt-aTa rohiNI
   nigaditā jātā pratiṣṭhānake /	nigaditA jAtA pratizWAnake /
   campāyām amṛtābhayā ca janitā deśe surāṣṭrāhvaye jīvantīti harītakī	campAyAm amRtA-aBayA ca janitA deSe surAzwra-Ahvaye jIvantI-iti harItakI
   nigaditā sapta prabhedā budhaiḥ // 9	nigaditA sapta praBedAH buDEH // 9
   alābuvṛttā vijayā vṛttā sā rohiṇī smṛtā /	alAbu-vRttA vijayA vRttA sA rohiNI smRtA /
   pūtanāsthimatī sūkṣmā kathitā māṃsalāmṛtā // 10	pUtanA-asTimatI sUkzmA kaTitA mAMsalA-amRtA // 10
   pañcarekhābhayā proktā jīvantī svarṇavarṇinī /	paQca-reKA-aBayA proktA jIvantI svarNa-varNinI /
   trirekhā cetakī jñeyā saptānām iyamākṛtiḥ // 11	trireKA cetakI jQeyA saptAnAm iyam-AkRtiH // 11
   vijayā sarvarogeṣu rohiṇī vraṇarohiṇī /	vijayA sarva-rogezu rohiNI vraNa-rohiNI /
   pralepe pūtanā yojyā śodhanārthe 'mṛtā hitā // 12	pralepe pUtanA yojyA SoDana-arTe amRtA hitAH // 12
   akṣiroge'bhayā śastā jīvantī sarvarogahṛt /	akzi-roge-aBayA SastA jIvantI sarva-roga-hRt /
   cūrṇārthe cetakī śastā yathāyuktaṃ prayojayet // 13	cUrNa-arTe cetakI SastAH yaTA-yuktam prayojayet // 13
   cetakī dvividhā proktā śvetā kṛṣṇā ca varṇataḥ /	cetakI dviviDA proktA SvetA kRzNA ca varNataH /
   ṣaḍaṅgulāyatā śuklā kṛṣṇā tv ekāṅgulā smṛtā // 14	zaz-aFgula-AyatA SuklA kRzNA tu eka-aFgulA smRtAH // 14
   kācidāsvādamātreṇa kācidgandhena bhedayet /	kAcid-AsvAda-mAtreNa kAcid-ganDena Bedayet /
   kācitsparśena dṛṣṭyānyā caturdhā bhedayecchivā // 15	kAcid-sparSena dRzwyA-anyA caturDA Bedayet-SivA // 15
   cetakīpādapacchāyāmupasarpanti ye narāḥ /	cetakI-pAdapa=-CAyAm-upasarpanti ye narAH /
   bhidyante tatkṣaṇādeva paśupakṣimṛgādayaḥ // 16	Bidyante tad-kzaNAt-eva paSu-pakzi-mRga-AdayaH // 16
   cetakī tu dhṛtā haste yāvattiṣṭhati dehinaḥ /	cetakI tu DRtAH haste yAvat-tizWati dehinaH /
   tāvad bhidyeta vegaistu prabhāvānnātra saṃśayaḥ // 17	tAvat Bidyeta vegEH-tu praBAvAt-na-atra saMSayaH // 17
   nṛpāṇāṃ sukumārāṇāṃ kṛśānāṃ bheṣajadviṣām /	nRpANAm sukumArANAm kRSAnAm Bezaja-dvizAm /
   cetakī paramā śastā hitā sukhavirecanī // 18	cetakI paramA SastA hitA suKa-virecanI // 18
   saptānām api jātīnāṃ pradhānā vijayā smṛtā /	saptAnAm api jAtInAm praDAnA vijayA smRtA /
   sukhaprayogā sulabhā sarvarogeṣu śasyate // 19	suKa-prayogA sulaBA sarva-rogezu Sasyate // 19
   harītakī pañcarasālavaṇā tuvarā param /	harItakI paQca-rasA-lavaNA tuvarA param /
   rūkṣoṣṇā dīpanī medhyā svādupākā rasāyanī // 20	rUkzA-uzNA dIpanI meDyA svAdu-pAkA rasAyanI // 20
   cakṣuṣyā laghurāyuṣyā bṛṃhaṇī cānulominī /	cakzuzyA laGuH-AyuzyA bRMhaNI ca-anulominI /
   śvāsakāsapramehārśaḥkuṣṭhaśothodarakrimīn // 21	SvAsa-kAsa-prameha-arSaH-kuzWa-SoTa-udara-krimIn // 21
   vaisvaryagrahaṇīrogavibandhaviṣamajvarān /	vEsvarya-grahaNI-roga-vibanDa-vizamajvarAn /
   gulmādhmānatṛṣāchardihikkākaṇḍūhṛdāmayān // 22	gulma-ADmAna-tRzA-Cardi-hikkA-kaNxU-hRd-AmayAn // 22
   kāmalāṃ śūlamānāhaṃ plīhānaṃ ca yakṛttathā /	kAmalAm SUlam-AnAham plIhAnam ca yakRt-taTA /
   aśmarīṃ mūtrakṛcchraṃ ca mūtrāghātaṃ ca nāśayet // 23	aSmarIm mUtrakRcCram ca mUtrAGAtam ca nASayet // 23
   svādutiktakaṣāyatvāt pittahṛt kaphahṛttu sā /	svAdu-tikta-kazAya-tvAt pitta-hRt kaPa-hRt-tu sA /
   kaṭutiktakaṣāyatvād amlatvādvātahṛcchivā // 24	kawu-tikta-kazAya-tvAt amla-tvAt-vAta-hRt-SivAH // 24
   pittakṛt kaṭukāmlatvād vātakṛnna kathaṃ śivā // 25	pitta-kRt kawuka-amla-tvAt vAta-kRt-na kaTam SivAH // 25
   prabhāvād doṣahantṛtvaṃ siddhaṃ yattatprakāśyate /	praBAvAt doza-hantR-tvam sidDam yat-tat-prakASyate /
   hetubhiḥ śiṣyabodhārthaṃ nāpūrvaṃ kriyate'dhunā // 26	hetuBiH Sizya-boDa-arTam na-apUrvam kriyate-aDunA // 26
   karmānyatvaṃ guṇaiḥ sāmyaṃ dṛṣṭamāśrayabhedataḥ /	karma-anya-tvam guNEH sAmyam dRzwam-ASraya-BedataH /
   yatastato neti cintyaṃ dhātrīlakucayoryathā // 27	yatas-tatas na-iti cintyam DAtrI-lakucayoH-yaTA // 27
   pathyāyā majjani svāduḥ snāyvāmamlo vyavasthitaḥ /	paTyAyAH majjani svAduH snAyvAm-amlaH vyavasTitaH /
   vṛnte tiktas tvaci kaṭur asthisthas tuvaro rasaḥ /	vRnte tiktaH tvaci kawuH asTi-sTaH tuvaraH rasaH /
   snigdhā ghanā vṛttā gurvī kṣiptā ca yāmbhasi /	snigDA GanA vRttA gurvI kziptA ca yA-amBasi /
   nimajjetsā praśastā ca kathitātiguṇapradā // 28	nimajjet-sA praSastA ca kaTita-ati-guNa-pradA // 28
   navādiguṇayuktatvaṃ tathaikatra dvikarṣatā /	nava-Adi-guNa-yukta-tvam taTA-ekatra dvi-karzatA /
   harītakyāḥ phale yatra dvayaṃ tacchreṣṭhamucyate // 29	harItakyAH Pale yatra dvayam tat-SrezWam-ucyate // 29
   carvitā vardhayatyagniṃ peṣitā malaśodhinī /	carvitA varDayati-agnim pezitA mala-SoDinI /
   svinnā saṃgrāhiṇī pathyā bhṛṣṭā proktā tridoṣanut // 30	svinnA saMgrAhiNI paTyA BRzwA proktA tridoza-nud // 30
   unmīlinī buddhibalendriyāṇāṃ nirmūlinī pittakaphānilānām /	unmIlinI budDi-bala-indriyANAm nirmUlinI pitta-kaPa-anilAnAm /
   visraṃsinī mūtraśakṛnmalānāṃ harītakī syātsaha bhojanena // 31	visraMsinI mUtra-SakRt-malAnAm harItakI syAt-saha Bojanena // 31
   annapānakṛtān doṣān vātapittakaphodbhavān /	anna-pAna-kRtAn dozAn vAta-pitta-kaPa-udBavAn /
   harītakī haratyāśu bhuktasyopari yojitā // 32	harItakI harati-ASu Buktasya-upari yojitA // 32
   lavaṇena kaphaṃ hanti pittaṃ hanti saśarkarā /	lavaNena kaPam hanti pittam hanti sa-SarkarA /
   ghṛtena vātajān rogān sarvarogān guḍānvitā // 33	GRtena vAta-jAn rogAn sarva-rogAn guxa-anvitA // 33
   sindhūtthaśarkarāśuṇṭhīkaṇāmadhuguḍaiḥ kramāt /	sinDUtTa-SarkarA-SuNWI-kaNA-maDu-guxEH kramAt /
   varṣādiṣvabhayā prāśyā rasāyanaguṇaiṣiṇā // 34	varza-Adizu-aBayA prASyA rasAyana-guNa-eziNA // 34
   adhvātikhinno balavarjitaś ca rūkṣaḥ kṛśo laṅghanakarśitaśca /	aDva-ati-KinnaH bala-varjitaH ca rUkzaH kRSaH laFGana-karSitaH-ca /
   pittādhiko garbhavatī ca nārī vimuktaraktastvabhayāṃ na khādet // 35	pitta-aDikaH garBavatI ca nArI vimukta-raktaH-tu-aBayAm na KAdet // 35
   vibhītakas triliṅgaḥ syādakṣaḥ karṣaphalastu saḥ /	viBItakaH tri-liFgaH syAt-akzaH karzaPalaH-tu saH /
   kalidrumo bhūtavāsastathā kaliyugālayaḥ // 36	kalidrumaH BUtavAsaH-taTA kali-yuga-AlayaH // 36
   vibhītakaṃ svādupākaṃ kaṣāyaṃ kaphapittanut /	viBItakam svAdu-pAkam kazAyam kaPa-pitta-nud /
   uṣṇavīryaṃ himasparśaṃ bhedanaṃ kāsanāśanam // 37	uzNa-vIryam hima-sparSam Bedanam kAsa-nASanam // 37
   rūkṣaṃ netrahitaṃ keśyaṃ kṛmivaisvaryanāśanam /	rUkzam netra-hitam keSyam kRmi-vEsvarya-nASanam /
   vibhītamajjā tṛṭchardikaphavātaharo laghuḥ /	viBIta-majjA tRz-Cardi-kaPa-vAta-haraH laGuH /
   kaṣāyo madakṛccātha dhātrīmajjāpi tadguṇaḥ // 38	kazAyaH mada-kRt-ca-aTa DAtrI-majjA-api tad-guNaH // 38
   triṣvāmalakamākhyātaṃ dhātrī tiṣyaphalāmṛtā // 39	trizu-Amalakam-AKyAtam DAtrI tizya-Pala-amRtA // 39
   harītakīsamaṃ dhātrīphalaṃ kiṃtu viśeṣataḥ /	harItakI-samam DAtrI-Palam kiMtu viSezataH /
   raktapittapramehaghnaṃ paraṃ vṛṣyaṃ rasāyanam // 40	rakta-pitta-prameha-Gnam param vRzyam rasAyanam // 40
   hanti vātaṃ tadamlatvātpittaṃ mādhuryaśaityataḥ /	hanti vAtam tat-amla-tvAt-pittam mADurya-SEtyataH /
   kaphaṃ rūkṣakaṣāyatvātphalaṃ dhātryāstridoṣajit // 41	kaPam rUkza-kazAya-tvAt-Palam DAtryAH-tridoza-jit // 41
   yasya yasya phalasyeha vīryaṃ bhavati yādṛśam /	yasya yasya Palasya-iha vIryam Bavati yAdRSam /
   tasya tasyaiva vīryeṇa majjānamapi nirdiśet // 42	tasya tasya-eva vIryeNa majjAnam-api nirdiSet // 42
   pathyāvibhītadhātrīṇāṃ phalaiḥ syāttriphalāsamaiḥ /	paTyA-viBIta-DAtrINAm PalEH syAt-triPalA-samEH /
   phalatrikaṃ ca triphalā sā varā ca prakīrtitā // 43	Palatrikam ca triPalA sA varA ca prakIrtitAH // 43
   triphalā kaphapittaghnī mehakuṣṭhaharā sarā /	triPalA kaPa-pitta-GnI meha-kuzWa-harA sarAH /
   cakṣuṣyā dīpanī rucyā viṣamajvaranāśinī // 44	cakzuzyA dIpanI rucyA vizamajvara-nASinI // 44
   śuṇṭhī viśvā ca viśvaṃ ca nāgaraṃ viśvabheṣajam /	SuNWI viSvA ca viSvam ca nAgaram viSvaBezajam /
   ūṣaṇaṃ kaṭubhadraṃ ca śṛṅgaveraṃ mahauṣadham // 45	UzaNam kawuBadram ca SRFgaveram mahOzaDam // 45
   śuṇṭhī rucyāmavātaghnī pācanī kaṭukā laghuḥ /	SuNWI rucyA-Ama-vAta-GnI pAcanI kawukA laGuH /
   snigdhoṣṇā madhurā pāke kaphavātavibandhanut // 46	snigDA-uzNA maDurA pAke kaPa-vAta-vibanDa-nud // 46
   vṛṣyā svaryā vamiśvāsaśūlakāsahṛdāmayān /	vRzyA svaryA vami-SvAsa-SUla-kAsa-hRd-AmayAn /
   hanti ślīpadaśothārśaānāhodaramārutān // 47	hanti SlIpada-SoTa-arSa-AnAha-udara-mArutAn // 47
   āgneyaguṇabhūyiṣṭhāt toyāṃśapariśoṣi yat /	Agneya-guNa-BUyizWAt toya-aMSa-pariSozi yat /
   saṃgṛhṇāti malaṃ tattu grāhi śuṇṭhyādayo yathā // 48	saMgRhNAti malam tat-tu grAhi SuNWI-AdayaH yaTA // 48
   vibandhabhedinī yā tu sā kathaṃ grāhiṇī bhavet /	vibanDa-BedinI yA tu sA kaTam grAhiNI Bavet /
   śaktivibandhabhede syādyato na malapātane // 49	Sakti-vibanDa-Bede syAt-yatas na mala-pAtane // 49
   ārdrakaṃ śṛṅgaveraṃ syātkaṭubhadraṃ tathārdrikā /	Ardrakam SRFgaveram syAt-kawuBadram taTA-ArdrikA /
   ārdrikā bhedinī gurvī tīkṣṇoṣṇā dīpanī matā // 50	ArdrikA BedinI gurvI tIkzNA-uzNA dIpanI matA // 50
   kaṭukā madhurā pāke rūkṣā vātakaphāpahā /	kawukA maDurA pAke rUkzA vAta-kaPa-apahAH /
   ye guṇāḥ kathitāḥ śuṇṭhyāste'pi santyārdrake'khilāḥ // 51	ye guNAH kaTitAH SuNWyAH-te-api santi-Ardrake-aKilAH // 51
   bhojanāgre sadā pathyaṃ lavaṇārdrakabhakṣaṇam /	Bojana-agre sadA paTyam lavaNa-Ardraka-BakzaNam /
   agnisaṃdīpanaṃ rucyaṃ jihvākaṇṭhaviśodhanam // 52	agni-saMdIpanam rucyam jihvA-kaNWa-viSoDanam // 52
   kuṣṭhaṣāṇḍvāmaye kṛcchre raktapitte vraṇe jvare /	kuzWa-zANxu-Amaye kRcCre raktapitte vraNe jvare /
   dāhe nidāghaśarador naiva pūjitam ārdrakam // 53	dAhe nidAGa-SaradoH na-eva pUjitam Ardrakam // 53
   pippalī māgadhī kṛṣṇā vaidehī capalā kaṇā /	pippalI mAgaDI kRzNA vEdehI capalA kaNA /
   upakulyoṣaṇā śauṇḍī kolā syāt tīkṣṇataṇḍulā // 54	upakulyA-UzaNA SONxI kolA syAt tIkzNa-taNxulAH // 54
   pippalī dīpanī vṛṣyā svādupākā rasāyanī /	pippalI dIpanI vRzyA svAdu-pAkA rasAyanI /
   anuṣṇā kaṭukā snigdhā vātaśleṣmaharī laghuḥ // 55	anuzNA kawukA snigDA vAta-Slezma-harI laGuH // 55
   pippalī recanī hanti śvāsakāsodarajvarān /	pippalI recanI hanti SvAsa-kAsa-udara-jvarAn /
   kuṣṭhapramehagulmārśaḥplīhaśūlāmamārutān // 56	kuzWa-prameha-gulma-arSaH-plIha-SUla-Ama-mArutAn // 56
   ārdrā kaphapradā snigdhā śītalā madhurā guruḥ /	ArdrA kaPa-pradA snigDA SItalA maDurA guruH /
   pittapraśamanī sā tu śuṣkā pittaprakopiṇī // 57	pitta-praSamanI sA tu SuzkA pitta-prakopiNI // 57
   pippalī madhusaṃyuktā medaḥkaphavināśinī /	pippalI maDu-saMyuktA medaH-kaPa-vinASinI /
   śvāsakāsajvaraharā vṛṣyā medhyāgnivardhinī // 58	SvAsa-kAsa-jvara-harA vRzyA meDya-agni-varDinI // 58
   jīrṇajvare'gnimāndye ca śasyate guḍapippalī /	jIrNajvare-agnimAndye ca Sasyate guxa-pippalI /
   kāsājīrṇāruciśvāsahṛtpāṇḍukṛmiroganut /	kAsa-ajIrNa-aruci-SvAsa-hRd-pANxu-kRmi-roga-nud /
   dviguṇaḥ pippalīcūrṇād guḍo'tra bhiṣajāṃ mataḥ // 59	dviguNaH pippalI-cUrNAt guxaH-atra BizajAm mataH // 59
   maricaṃ vellajaṃ kṛṣṇamūṣaṇaṃ dharmapattanam // 60	maricam vellajam kRzNam-UzaNam Darmapattanam // 60
   maricaṃ kaṭukaṃ tīkṣṇaṃ dīpanaṃ kaphavātajit /	maricam kawukam tIkzNam dIpanam kaPa-vAta-jit /
   uṣṇaṃ pittakaraṃ rūkṣaṃ śvāsaśūlakṛmīnharet // 61	uzNam pitta-karam rUkzam SvAsa-SUla-kRmIn-haret // 61
   tadārdraṃ madhuraṃ pāke nātyuṣṇaṃ kaṭukaṃ guru /	tad-Ardram maDuram pAke na-ati-uzNam kawukam guru /
   kiṃcit tīkṣṇaguṇaṃ śleṣmapraseki syād apittalam // 62	kiMcid tIkzNa-guNam Slezma-praseki syAt apittalam // 62
   viśvopakulyā maricaṃ trayaṃ trikaṭu kathyate /	viSva-upakulyA maricam trayam trikawu kaTyate /
   kaṭutrikaṃ tu trikaṭu tryūṣaṇaṃ vyoṣa ucyate // 63	kawutrikam tu trikawu tryUzaNam vyozaH ucyate // 63
   tryūṣaṇaṃ dīpanaṃ hanti śvāsakāsatvagāmayān /	tryUzaNam dIpanam hanti SvAsa-kAsa-tvac-AmayAn /
   gulmamehakaphasthaulyamedaḥślīpadapīnasān // 64	gulma-meha-kaPa-sTOlya-medaH-SlIpada-pInasAn // 64
   granthikaṃ pippalīmūlamūṣaṇaṃ caṭakāśiraḥ /	granTikam pippalI-mUlam-UzaNam cawakASiraH /
   dīpanaṃ pippalīmūlaṃ kaṭūṣṇaṃ pācanaṃ laghu // 65	dIpanam pippalI-mUlam kawu-uzNam pAcanam laGu // 65
   rūkṣaṃ pittakaraṃ bhedi kaphavātodarāpaham /	rUkzam pitta-karam Bedi kaPa-vAta-udara-apaham /
   ānāhaplīhagulmaghnaṃ kṛmiśvāsakṣayāpaham // 66	AnAha-plIha-gulma-Gnam kRmi-SvAsa-kzaya-apaham // 66
   tryūṣaṇaṃ sakaṇāmūlaṃ kathitaṃ caturūṣaṇam /	tryUzaNam sa-kaNA-mUlam kaTitam caturUzaNam /
   vyoṣasyeva guṇāḥ proktā adhikāścaturūṣaṇe // 67	vyozasya-iva guNAH proktAH aDikAH-caturUzaNe // 67
   bhaveccavyaṃ tu cavikā kathitā sā tathoṣaṇā /	Bavet-cavyam tu cavikA kaTitA sA taTA-UzaNA /
   kaṇāmūlaguṇaṃ cavyaṃ viśeṣādgudajāpaham // 68	kaNA-mUla-guNam cavyam viSezAt-gudaja-apaham // 68
   cavikāyāḥ phalaṃ prājñaiḥ kathitā gajapippalī /	cavikAyAH Palam prAjQEH kaTitA gajapippalI /
   kapivallī kolavallī śreyasī vaśiraśca sā // 69	kapivallI kolavallI SreyasI vaSiraH-ca sA // 69
   gajakṛṣṇā kaṭurvātaśleṣmahṛdvahnivardhinī /	gaja-kRzNA kawuH-vAta-Slezma-hRd-vahni-varDinI /
   uṣṇā nihantyatīsāraṃ śvāsakaṇṭhāmayakrimīn // 70	uzNA nihanti-atIsAram SvAsa-kaNWa-Amaya-krimIn // 70
   citrako 'nalanāmā ca pīṭho vyālas tathoṣaṇaḥ /	citrakaH anala-nAmA ca pIWaH vyAlaH taTA-UzaNaH /
   citrakaḥ kaṭukaḥ pāke vahnikṛt pācano laghuḥ // 71	citrakaH kawukaH pAke vahni-kRt pAcanaH laGuH // 71
   rūkṣoṣṇo grahaṇīkuṣṭhaśothārśaḥkṛmikāsanut /	rUkza-uzNaH grahaNI-kuzWa-SoTa-arSaH-kRmi-kAsa-nud /
   vātaśleṣmaharo grāhī vātaghnaḥ śleṣmapittahṛt // 72	vAta-Slezma-haraH grAhI vAta-GnaH Slezma-pitta-hRt // 72
   pippalī pippalīmūlaṃ cavyacitrakanāgaraiḥ /	pippalI pippalI-mUlam cavya-citraka-nAgarEH /
   pañcabhiḥ kolamātraṃ yatpañcakolaṃ taducyate // 73	paQcaBiH kola-mAtram yat-paQcakolam tat-ucyate // 73
   pañcakolaṃ rase pāke kaṭukaṃ rucikṛnmatam /	paQcakolam rase pAke kawukam ruci-kRt-matam /
   tīkṣṇoṣṇaṃ pācanaṃ śreṣṭhaṃ dīpanaṃ kaphavātanut /	tIkzNa-uzNam pAcanam SrezWam dIpanam kaPa-vAta-nud /
   gulmaplīhodarānāhaśūlaghnaṃ pittakopanam // 74	gulma-plIha-udara-AnAha-SUla-Gnam pitta-kopanam // 74
   pañcakolaṃ samaricaṃ ṣaḍūṣaṇamudāhṛtam /	paQcakolam sa-maricam zaz-UzaNam-udAhRtam /
   pañcakolaguṇaṃ tattu rūkṣamuṣṇaṃ viṣāpaham // 75	paQcakola-guNam tat-tu rUkzam-uzNam viza-apaham // 75
   yavānikogragandhā ca brahmadarbhājamodikā // 76	yavAnikA-ugraganDA ca brahmadarBa-ajamodikAH // 76
   saivoktā dīpyakā dīpyā tathā syād yavasāhvayā /	sA-eva-uktA dIpyakA dIpyA taTA syAt yavasAhvayA /
   yavānī pācanī rucyā tīkṣṇoṣṇā kaṭukā laghuḥ // 77	yavAnI pAcanI rucyA tIkzNA-uzNA kawukA laGuH // 77
   dīpanī ca tathā tiktā pittalā śukraśūlahṛt /	dIpanI ca taTA tiktA pittalA Sukra-SUla-hRt /
   vātaśleṣmodarānāhagulmaplīhakṛmipraṇut // 78	vAta-Slezma-udara-AnAha-gulma-plIha-kRmi-praNud // 78
   ajamodā kharāśvā ca māyūrī dīpyakas tathā /	ajamodA KarASvA ca mAyUrI dIpyakaH taTA /
   tathā brahmakuśā proktā kāravī locamastakā // 79	taTA brahmakuSA proktA kAravI loca-mastakAH // 79
   ajamodā kaṭustīkṣṇā dīpanī kaphavātanut /	ajamodA kawuH-tIkzNA dIpanI kaPa-vAta-nud /
   uṣṇā vidāhinī hṛdyā vṛṣyā balakarī laghuḥ /	uzNA vidAhinI hRdyA vRzyA bala-karI laGuH /
   netrāmayakṛmicchardihikkāvastirujo haret // 80	netra-Amaya-kRmi=-Cardi-hikkA-vasti-rujaH haret // 80
   pārasīkayavānī tu yavānīsadṛśī guṇaiḥ /	pArasIkayavAnI tu yavAnI-sadRSI guNEH /
   viśeṣātpācanī rucyā grāhiṇī mādinī guruḥ // 81	viSezAt-pAcanI rucyA grAhiNI mAdinI guruH // 81
   jīrako jaraṇo'jājī kaṇā syāddīrghajīrakaḥ // 82	jIrakaH jaraNaH-ajAjI kaNA syAt-dIrGa-jIrakaH // 82
   kṛṣṇajīraḥ sugandhaśca tathaivodgāraśodhanaḥ /	kRzNajIraH suganDaH-ca taTA-eva-udgAra-SoDanaH /
   kālājājī tu suṣavī kālikā copakālikā // 83	kAlAjAjI tu suzavI kAlikA ca-upakAlikAH // 83
   pṛthvīkā kāravī pṛthvī pṛthukṛṣṇopakuñcikā /	pRTvIkA kAravI pRTvI pRTu-kRzNA-upakuQcikA /
   upakuñcī ca kuñcī ca bṛhajjīraka ityapi // 84	upakuQcI ca kuQcI ca bRhajjIrakaH iti-api // 84
   jīrakatritayaṃ rūkṣaṃ kaṭūṣṇaṃ dīpanaṃ laghu /	jIraka-tritayam rUkzam kawu-uzNam dIpanam laGu /
   saṃgrāhi pittalaṃ medhyaṃ garbhāśayaviśuddhikṛt // 85	saMgrAhi pittalam meDyam garBASaya-viSudDi-kRt // 85
   jvaraghnaṃ pāvanaṃ vṛṣyaṃ balyaṃ rucyaṃ kaphāpaham /	jvara-Gnam pAvanam vRzyam balyam rucyam kaPa-apaham /
   cakṣuṣyaṃ pavanādhmānagulmacchardyatisārahṛt // 86	cakzuzyam pavana-ADmAna-gulma=-CardI-atisAra-hRt // 86
   dhānyakaṃ dhānakaṃ dhānyaṃ dhānā dhāneyakaṃ tathā /	DAnyakam DAnakam DAnyam DAnA DAneyakam taTA /
   kunaṭī dhenukā chattrā kustumburu vitunnakam // 87	kunawI DenukA CattrA kustumburu vitunnakam // 87
   dhānyakaṃ tuvaraṃ snigdhamavṛṣyaṃ mūtralaṃ laghu /	DAnyakam tuvaram snigDam-avRzyam mUtralam laGu /
   tiktaṃ kaṭūṣṇavīryaṃ ca dīpanaṃ pācanaṃ smṛtam // 88	tiktam kawu-uzNa-vIryam ca dIpanam pAcanam smRtam // 88
   jvaraghnaṃ rocakaṃ grāhi svādupāki tridoṣanut /	jvara-Gnam rocakam grAhi svAdu-pAki tridoza-nud /
   tṛṣṇādāhavamiśvāsakāsakārśyakrimipraṇut /	tRzNA-dAha-vami-SvAsa-kAsa-kArSya-krimi-praNud /
   ārdraṃ tu tadguṇaṃ svādu viśeṣātpittanāśanam // 89	Ardram tu tad-guNam svAdu viSezAt-pitta-nASanam // 89
   śatapuṣpā śatāhvā ca madhurā kāravī misiḥ /	SatapuzpA SatAhvA ca maDurA kAravI misiH /
   atilambī sitacchattrā saṃhitachattrikāpi ca // 90	atilambI sitacCattrA saMhitaCattrikA-api ca // 90
   chattrā śāleyaśālīnau miśreyā madhurā misiḥ /	CattrA SAleya-SAlInO miSreyA maDurA misiH /
   śatapuṣpā laghustīkṣṇā pittakṛddīpanī kaṭuḥ // 91	SatapuzpA laGuH-tIkzNA pitta-kRt-dIpanI kawuH // 91
   uṣṇā jvarānilaśleṣmavraṇaśūlākṣirogahṛt /	uzNA jvara-anila-Slezma-vraNa-SUla-akzi-roga-hRt /
   miśreyā tadguṇā proktā viśeṣād yoniśūlanut // 92	miSreyA tad-guNA proktAH viSezAt yoni-SUla-nud // 92
   agnimāndyaharī hṛdyā baddhaviṭkṛmiśukrahṛt /	agni-mAndya-harI hRdyAH badDa-viz-kRmi-Sukra-hRt /
   rūkṣoṣṇā pācanī kāsavamiśleṣmānilān haret // 93	rUkzA-uzNA pAcanI kAsa-vami-Slezma-anilAn haret // 93
   methikā methinī methī dīpanī bahupattrikā /	meTikA meTinI meTI dIpanI bahupattrikA /
   bodhinī bahubījā ca jyotirgandhaphalā tathā // 94	boDinI bahubIjA ca jyotirganDaPalA taTA // 94
   vallarī cakrikā manthā miśrapuṣpā ca kairavī /	vallarI cakrikA manTA miSrapuzpA ca kEravI /
   kuñcikā bahuparṇī ca pītabījā municchadā // 95	kuQcikA bahuparNI ca pItabIjAH municCadAH // 95
   methikā vātaśamanī śleṣmaghnī jvaranāśinī /	meTikA vAta-SamanI Slezma-GnI jvara-nASinI /
   tataḥ svalpaguṇā vanyā vājināṃ sā tu pūjitā // 96	tatas su-alpa-guNAH vanyA vAjinAm sA tu pUjitAH // 96
   candrikā carmahantrī ca paśumehanakārikā /	candrikA carmahantrI ca paSu-mehana-kArikAH /
   nandinī kāravī bhadrā vāsapuṣpā suvāsarā // 97	nandinI kAravI BadrA vAsapuzpA su-vAsarAH // 97
   candraśūraṃ hitaṃ hikkāvātaśleṣmātisāriṇām /	candra-SUram hitam hikkA-vAta-Slezma-atisAriNAm /
   asṛgvātagadadveṣi balapuṣṭivivardhanam // 98	asRk-vAta-gada-dvezi bala-puzwi-vivarDanam // 98
   methikā candraśūraś ca kālājājī yavānikā /	meTikA candraSUraH ca kAlAjAjI yavAnikA /
   etaccatuṣṭayaṃ yuktaṃ caturbījam iti smṛtam // 99	etat-catuzwayam yuktam catur-bIjam iti smRtam // 99
   taccūrṇaṃ bhakṣitaṃ nityaṃ nihanti pavanāmayam /	tat-cUrNam Bakzitam nityam nihanti pavana-Amayam /
   ajīrṇaṃ śūlamādhmānaṃ pārśvaśūlaṃ kaṭivyathām // 100	ajIrNam SUlam-ADmAnam pArSva-SUlam kawi-vyaTAm // 100
   sahasravedhi jatukaṃ vāhlīkaṃ hiṅgu rāmaṭham // 101	sahasra-veDi jatukam vAhlIkam hiFgu rAmaWam // 101
   hiṅgūṣṇaṃ pācanaṃ rucyaṃ tīkṣṇaṃ vātabalāsanut /	hiFgu-uzNam pAcanam rucyam tIkzNam vAta-balAsa-nud /
   śūlagulmodarānāhakṛmighnaṃ pittavardhanam // 102	SUla-gulmodara-AnAha-kRmi-Gnam pitta-varDanam // 102
   vacogragandhā ṣaḍgranthā golomī śataparvikā /	vacA-ugraganDA zaxgranTA golomI SataparvikA /
   kṣudrapattrī ca maṅgalyā jaṭilogrā ca lomaśā // 103	kzudrapattrI ca maFgalyA jawilA-ugrA ca lomaSAH // 103
   vacogragandhā kaṭukā tiktoṣṇā vāntivahnikṛt /	vacA-ugraganDA kawukA tikta-uzNA vAnti-vahni-kRt /
   vibandhādhmānaśūlaghnī śakṛnmūtraviśodhinī /	vibanDa-ADmAna-SUla-GnI SakRt-mUtra-viSoDinI /
   apasmārakaphonmādabhūtajantvanilān haret // 104	apasmAra-kaPa-unmAda-BUta-jantu-anilAn haret // 104
   pārasīkavacā śuklā proktā haimavatīti sā /	pArasIkavacA SuklA proktA hEmavatI-iti sA /
   haimavatyuditā tadvadvātaṃ hanti viśeṣataḥ // 105	hEmavatI-uditA tadvat-vAtam hanti viSezataH // 105
   sugandhāpyugragandhā ca viśeṣātkaphakāsanut /	suganDA-api-ugraganDA ca viSezAt-kaPa-kAsa-nud /
   susvaratvakarī rucyā hṛtkaṇṭhamukhaśodhinī // 106	su-svara-tva-karI rucyA hRd-kaNWa-muKa-SoDinI // 106
   sthūlagranthiḥ sugandhā syāttato hīnaguṇā smṛtā // 107	sTUlagranTiH suganDA syAt-tatas hIna-guNA smRtAH // 107
   dvīpāntaravacā kiṃcit tiktoṣṇā vahnidīptikṛt /	dvIpa-antara-vacA kiMcid tikta-uzNA vahni-dIpti-kRt /
   vibandhādhmānaśūlaghnī śakṛnmūtraviśodhinī // 108	vibanDa-ADmAna-SUla-GnI SakRt-mUtra-viSoDinI // 108
   vātavyādhīnapasmāramunmādaṃ tanuvedanām /	vAta-vyADIn-apasmAram-unmAdam tanu-vedanAm /
   vyapohati viśeṣeṇa phiraṅgāmayanāśinī // 109	vyapohati viSezeNa PiraFga-Amaya-nASinI // 109
   havuṣā vapuṣā visrā parāśvatthaphalā matā /	havuzA vapuzA visrA para-aSvatTa-PalA matA /
   matsyagandhā plīhahantrī viṣaghnī dhvāṅkṣanāśinī // 110	matsyaganDA plIhahantrI viza-GnI DvAFkza-nASinI // 110
   havuṣā dīpanī tiktā mṛdūṣṇā tuvarā guruḥ /	havuzA dIpanI tiktA mRdu-uzNA tuvarA guruH /
   pittodarasamīrārśograhaṇīgulmaśūlahṛt /	pitta-udara-samIra-arSaH-grahaNI-gulma-SUla-hRt /
   parāpyetadguṇā proktā rūpabhedo dvayor api // 111	parA-api-etad-guNA proktAH rUpa-BedaH dvayoH api // 111
   puṃsi klībe viḍaṅgaḥ syātkṛmighno jantunāśanaḥ /	puMsi klIbe vixaFgaH syAt-kRmi-GnaH jantu-nASanaH /
   taṇḍulāśca tathā vellam amoghā citrataṇḍulā // 112	taNxulAH-ca taTA vellam amoGA citra-taNxulAH // 112
   viḍaṅgaṃ kaṭu tīkṣṇoṣṇaṃ rūkṣaṃ vahnikaraṃ laghu /	vixaFgam kawu tIkzNa-uzNam rUkzam vahni-karam laGu /
   śūlādhmānodaraśleṣmakṛmivātavibandhanut // 113	SUla-ADmAna-udara-Slezma-kRmi-vAta-vibanDa-nud // 113
   tumburuḥ saurabhaḥ sauro vanajaḥ sānujo 'ndhakaḥ // 114	tumburuH sOraBaH sOraH vanajaH sa-anujaH anDakaH // 114
   tumburu prathitaṃ tiktaṃ kaṭupāke'pi tatkaṭu /	tumburu praTitam tiktam kawu-pAke-api tad-kawu /
   rūkṣoṣṇaṃ dīpanaṃ tīkṣṇaṃ rucyaṃ laghu vidāhi ca // 115	rUkza-uzNam dIpanam tIkzNam rucyam laGu vidAhi ca // 115
   vātaśleṣmākṣikarṇauṣṭhaśirāruggurutākṛmīn /	vAta-Slezma-akzi-karNa-ozWa-SirA-ruj-guru-tA-kRmIn /
   kuṣṭhaśūlāruciśvāsaplīhakṛcchrāṇi nāśayet // 116	kuzWa-SUla-aruci-SvAsa-plIha-kRcCrANi nASayet // 116
   syādvaṃśarocanā vāṃśī tugākṣīrī tugā śubhā /	syAt-vaMSarocanA vAMSI tugAkzIrI tugA SuBA /
   tvakkṣīrī vaṃśajā śubhrā vaṃśakṣīrī ca vaiṇavī // 117	tvakkzIrI vaMSajA SuBrA vaMSakzIrI ca vENavI // 117
   vaṃśajā bṛṃhaṇī vṛṣyā balyā svādvī ca śītalā /	vaMSa-jA bRMhaNI vRzyA balyA svAdvI ca SItalA /
   tṛṣṇākāsajvaraśvāsakṣayapittāsrakāmalāḥ /	tRzNA-kAsa-jvara-SvAsa-kzaya-pitta-asra-kAmalAH /
   haretkuṣṭhaṃ vraṇaṃ pāṇḍuṃ kaṣāyā vātakṛcchrajit // 118	haret-kuzWam vraNam pANxum kazAyA vAta-kRcCra-jit // 118
   samudraphenaḥ phenaśca ḍiṇḍīro 'bdhikaphas tathā // 119	samudraPenaH PenaH-ca xiNxIraH abDikaPaH taTA // 119
   samudraphenaścakṣuṣyo lekhanaḥ śītalaśca saḥ /	samudraPenaH-cakzuzyaH leKanaH SItalaH-ca saH /
   kaṣāyo viṣapittaghnaḥ karṇarukkaphahṛt saraḥ // 120	kazAyaH viza-pitta-GnaH karNa-ruj-kaPa-hRt saraH // 120
   jīvakarṣabhakau mede kākolyau ṛddhivṛddhike /	jIvaka-RzaBakO mede kAkolyO RdDi-vRdDike /
   aṣṭavargo 'ṣṭabhir dravyaiḥ kathitaścarakādibhiḥ // 121	azwa-vargaH azwaBiH dravyEH kaTitaH-caraka-AdiBiH // 121
   aṣṭavargo himaḥ svādur bṛṃhaṇaḥ śukralo guruḥ /	azwa-vargaH himaH svAduH bRMhaNaH SukralaH guruH /
   bhagnasaṃdhānakṛt kāmabalāsabalavardhanaḥ /	Bagna-saMDAna-kRt kAma-balAsa-bala-varDanaH /
   vātapittāsratṛḍdāhajvaramehakṣayapraṇut // 122	vAta-pittAsra-tRz-dAha-jvara-meha-kzaya-praNud // 122
   jīvakarṣabhakau jñeyau himādriśikharodbhavau /	jIvaka-RzaBakO jQeyO himAdri-SiKara-udBavO /
   rasonakandavatkandau niḥsārau sūkṣmapattrakau // 123	rasona-kanda-vat-kandO niHsArO sUkzma-pattrakO // 123
   jīvakaḥ kūrcakākāra ṛṣabho vṛṣaśṛṅgavat /	jIvakaH kUrcaka-AkAraH RzaBaH vRzaSRFga-vat /
   jīvako madhuraḥ śṛṅgo hrasvāṅgaḥ kūrcaśīrṣakaḥ // 124	jIvakaH maDuraH SRFgaH hrasva-aFgaH kUrcaSIrzakaH // 124
   ṛṣabho vṛṣabho dhīro viṣāṇī drākṣa ityapi /	RzaBaH vRzaBaH DIraH vizANI drAkzaH iti-api /
   jīvakarṣabhakau balyau śītau śukrakaphapradau // 125	jIvaka-RzaBakO balyO SItO Sukra-kaPa-pradO // 125
   madhurau pittadāhāsrakārśyavātakṣayāpahau // 126	maDurO pitta-dAha-asra-kArSya-vAta-kzaya-apahO // 126
   mahāmedābhidhaḥ kando moraṅgādau prajāyate /	mahAmedA-aBiDaH kandaH moraFga-AdO prajAyate /
   mahāmedā khanīmedā syād ityuktaṃ munīśvaraiḥ // 127	mahAmedA KanImedA syAt iti-uktam muni-ISvarEH // 127
   śuklārdrakanibhaḥ kando latājātaḥ supāṇḍuraḥ /	Sukla-Ardraka-niBaH kandaH latA-jAtaH su-pANxuraH /
   mahāmedābhidho jñeyo medālakṣaṇamucyate // 128	mahAmedA-aBiDaH jQeyaH medA-lakzaNam-ucyate // 128
   śuklakando nakhacchedyo medodhātumiva sravet /	Sukla-kandaH naKa=-CedyaH medaH-DAtum-iva sravet /
   yaḥ sa medeti vijñeyo jijñāsātatparairjanaiḥ // 129	yaH sa medA-iti vijQeyaH jijQAsA-tatparEH-janEH // 129
   śalyaparṇī maṇicchidrā medā medobhavādhvarā /	SalyaparNI maNi=-CidrA medA medaH-BavA-aDvarAH /
   mahāmedā vasucchidrā tridantī devatāmaṇiḥ // 130	mahAmedA vasucCidrA tridantI devatAmaNiH // 130
   medāyugaṃ guru svādu vṛṣyaṃ stanyakaphāvaham /	medA-yugam guru svAdu vRzyam stanya-kaPa-Avaham /
   bṛṃhaṇaṃ śītalaṃ pittaraktavātajvarapraṇut // 131	bRMhaNam SItalam pitta-rakta-vAta-jvara-praNud // 131
   jāyate kṣīrakākolī mahāmedodbhavasthale // 132	jAyate kzIrakAkolI mahAmedA-udBava-sTale // 132
   yatra syāt kṣīrakākolī kākolī atra jāyate /	yatra syAt kzIrakAkolI kAkolI atra jAyate /
   pīvarīsadṛśaḥ kandaḥ sakṣīraḥ priyagandhavān // 133	pIvarI-sadRSaH kandaH sa-kzIraH priya-ganDavAn // 133
   sa proktaḥ kṣīrakākolī kākolīliṅgamucyate /	sa proktaH kzIrakAkolI kAkolI-liFgam-ucyate /
   yathā syāt kṣīrakākolī kākolyapi tathā bhavet // 134	yaTA syAt kzIrakAkolI kAkolI-api taTA Bavet // 134
   eṣā kiṃcid bhavet kṛṣṇā bhedo 'yam ubhayor api /	ezA kiMcid Bavet kRzNA BedaH ayam uBayoH api /
   kākolī vāyasolī ca vīrā kāyasthikā tathā // 135	kAkolI vAyasolI ca vIrA kAyasTikA taTA // 135
   sā śuklā kṣīrakākolī vayaḥsthā kṣīravallikā /	sA SuklA kzIrakAkolI vayaHsTA kzIravallikA /
   kathitā kṣīriṇī dhīrā kṣīraśuklā payasvinī // 136	kaTitA kzIriNI DIrA kzIraSuklA payasvinI // 136
   kākolīyugalaṃ śītaṃ śukralaṃ madhuraṃ guru /	kAkolI-yugalam SItam Sukralam maDuram guru /
   bṛṃhaṇaṃ vātadāhāsrapittaśoṣajvarāpaham // 137	bRMhaNam vAta-dAha-asra-pitta-Soza-jvara-apaham // 137
   ṛddhirvṛddhiśca kandau dvau bhavataḥ kośale 'cale /	RdDiH-vRdDiH-ca kandO dvO BavataH koSale acale /
   śvetalomānvitaḥ kando latājātaḥ sarandhrakaḥ // 138	Sveta-loma-anvitaH kandaH latA-jAtaH sa-ranDrakaH // 138
   sa eva ṛddhirvṛddhiśca bhedam apyetayor bruve /	saH eva RdDiH-vRdDiH-ca Bedam api-etayoH bruve /
   tūlagranthisamā ṛddhir vāmāvartaphalā ca sā // 139	tUla-granTi-samA RdDiH vAma-Avarta-PalA ca sA // 139
   vṛddhistu dakṣiṇāvartaphalā proktā maharṣibhiḥ /	vRdDiH-tu dakziNa-Avarta-PalA proktA mahA-RziBiH /
   ṛddhir yogyaṃ siddhilakṣmyau vṛddher apyāhvayā ime // 140	RdDiH yogyam sidDi-lakzmyO vRdDeH api-AhvayAH ime // 140
   ṛddhir balyā tridoṣaghnī śukralā madhurā guruḥ /	RdDiH balyA tridoza-GnI SukralA maDurA guruH /
   prāṇaiśvaryakarī mūrchāraktapittavināśinī // 141	prANa-ESvarya-karI mUrCA-rakta-pitta-vinASinI // 141
   vṛddhir garbhapradā śītā bṛṃhaṇī madhurā smṛtā /	vRdDiH garBa-pradA SItA bRMhaNI maDurA smRtA /
   vṛṣyā pittāsraśamanī kṣatakāsakṣayāpahā // 142	vRzyA pitta-asra-SamanI kzata-kAsa-kzaya-apahA // 142
   rājñāmapyaṣṭavargastu yato'yam atidurlabhaḥ /	rAjQAm-api-azwa-vargaH-tu yatas-ayam ati-durlaBaH /
   tasmādasya pratinidhiṃ gṛhṇīyāttadguṇaṃ bhiṣak /	tasmAt-asya pratiniDim gRhNIyAt-tad-guNam Bizaj /
   mukhyasadṛśaḥ pratinidhiḥ // 143	muKya-sadRSaH pratiniDiH // 143
   medājīvakakākolyṛddhidvaṃdve 'pi cāsati /	medA-jIvaka-kAkolI-RdDi-dvaMdve api ca-asati /
   varīvidāryaśvagandhāvārāhīś ca kramātkṣipet /	varI-vidArI-aSvaganDA-vArAhIH ca kramAt-kzipet /
   medāmahāmedāsthāne śatāvarīmūlam /	medA-mahA-medA-sTAne SatAvarI-mUlam /
   jīvakarṣabhakasthāne vidārīmūlam /	jIvaka-RzaBaka-sTAne vidArI-mUlam /
   kākolīkṣīrakākolīsthāne aśvagandhāmūlam /	kAkolI-kzIrakAkolI-sTAne aSvaganDA-mUlam /
   ṛddhivṛddhisthāne vārāhīkandaṃ guṇaistattulyaṃ kṣipet // 144	RdDi-vRdDi-sTAne vArAhI-kandam guNEH-tad-tulyam kzipet // 144
   yaṣṭīmadhu tathā yaṣṭīmadhukaṃ klītakaṃ tathā /	yazwImaDu taTA yazwImaDukam klItakam taTA /
   anyat klītanakaṃ tattu bhavettoye madhūlikā // 145	anyat klItanakam tat-tu Bavet-toye maDUlikA // 145
   yaṣṭī himā guruḥ svādvī cakṣuṣyā balavarṇakṛt /	yazwI himA guruH svAdvI cakzuzyA bala-varNa-kRt /
   susnigdhā śukralā keśyā svaryā pittānilāsrajit /	su-snigDA SukralA keSyA svaryA pitta-anila-asra-jit /
   vraṇaśothaviṣaccharditṛṣṇāglānikṣayāpahā // 146	vraNa-SoTa-viza=-Cardi-tRzNA-glAni-kzaya-apahAH // 146
   kāmpillaḥ karkaśaś candro raktāṅgo rocano 'pi ca /	kAmpillaH karkaSaH candraH raktAFgaH rocanaH api ca /
   kāmpillaḥ kaphapittāsrakṛmigulmodaravraṇān /	kAmpillaH kaPa-pitta-asra-kRmi-gulma-udara-vraNAn /
   hanti recī kaṭūṣṇaśca mehānāhaviṣāśmanut // 147	hanti recI kawu-uzNaH-ca meha-AnAha-viza-aSma-nud // 147
   āragvadho rājavṛkṣaḥ śamyākaścaturaṅgulaḥ /	AragvaDaH rAjavRkzaH SamyAkaH-caturaFgulaH /
   ārevato vyādhighātaḥ kṛtamālaḥ suvarṇakaḥ // 148	ArevataH vyADiGAtaH kRtamAlaH suvarNakaH // 148
   karṇikāro dīrghaphalaḥ svarṇāṅgaḥ svarṇabhūṣaṇaḥ /	karNikAraH dIrGaPalaH svarNa-aFgaH svarNaBUzaNaH /
   āragvadho guruḥ svāduḥ śītalaḥ sraṃsanottamaḥ // 149	AragvaDaH guruH svAduH SItalaH sraMsana-uttamaH // 149
   jvarahṛdrogapittāsravātodāvartaśūlanut /	jvara-hRd-roga-pitta-asra-vAta-udAvarta-SUla-nud /
   tatphalaṃ sraṃsanaṃ rucyaṃ kuṣṭhapittakaphāpaham // 150	tad-Palam sraMsanam rucyam kuzWa-pitta-kaPa-apaham // 150
   jvare tu satataṃ pathyaṃ koṣṭhaśuddhikaraṃ param // 151	jvare tu satatam paTyam kozWa-SudDi-karam param // 151
   kaṭvī tu kaṭukā tiktā kṛṣṇabhedā kaṭaṃbharā /	kawvI tu kawukA tiktA kRzNaBedA kawaMBarAH /
   aśokā matsyaśakalā cakrāṅgī śakulādanī // 152	aSokA matsyaSakalA cakrAFgI SakulAdanI // 152
   matsyapittā kāṇḍaruhā rohiṇī kaṭurohiṇī /	matsyapittA kANxaruhA rohiNI kawurohiNI /
   kaṭvī tu kaṭukā pāke tiktā rūkṣā himā laghuḥ // 153	kawvI tu kawukA pAke tiktA rUkzA himA laGuH // 153
   bhedinī dīpanī hṛdyā kaphapittajvarāpahā /	BedinI dIpanI hRdyA kaPa-pitta-jvara-apahA /
   pramehaśvāsakāsāsradāhakuṣṭhakrimipraṇut // 154	prameha-SvAsa-kAsa-asra-dAha-kuzWa-krimi-praNud // 154
   kirātatiktaḥ kairātaḥ kaṭutiktaḥ kirātakaḥ // 155	kirAtatiktaH kErAtaH kawu-tiktaH kirAtakaH // 155
   kāṇḍatikto 'nāryatikto bhūnimbo rāmasenakaḥ /	kANxatiktaH anAryatiktaH BUnimbaH rAmasenakaH /
   kirātako'nyo naipālaḥ so 'rdhatikto jvarāntakaḥ // 156	kirAtakaH-anyaH nEpAlaH saH arDatiktaH jvarAntakaH // 156
   kirātaḥ sārako rūkṣaḥ śītalas tiktako laghuḥ /	kirAtaH sArakaH rUkzaH SItalaH tiktakaH laGuH /
   saṃnipātajvaraśvāsakaphapittāsradāhanut /	saMnipAta-jvara-SvAsa-kaPa-pitta-asra-dAha-nud /
   kāsaśothatṛṣākuṣṭhajvaravraṇakṛmipraṇut // 157	kAsa-SoTa-tRzA-kuzWa-jvara-vraNa-kRmi-praNud // 157
   uktaṃ kuṭajabījaṃ tu yavamindrayavaṃ tathā /	uktam kuwaja-bIjam tu yavam-indrayavam taTA /
   kaliṅgaṃ cāpi kāliṅgaṃ tathā bhadrayavā api // 158	kaliFgam ca-api kAliFgam taTA BadrayavAH api // 158
   kvacidindrasya nāmaiva bhavettadabhidhāyakam /	kvacid-indrasya nAma-eva Bavet-tat-aBiDAyakam /
   phalānīndrayavās tasya tathā bhadrayavā api // 159	PalAni-indrayavAH tasya taTA BadrayavAH api // 159
   indrayavaṃ tridoṣaghnaṃ saṃgrāhi kaṭu śītalam // 160	indrayavam tridoza-Gnam saMgrAhi kawu SItalam // 160
   jvarātīsāraraktārśovamivīsarpakuṣṭhanut /	jvara-atIsAra-rakta-arSaH-vami-vIsarpa-kuzWa-nud /
   dīpanaṃ gudakīlāsravātāsraśleṣmaśūlajit // 161	dIpanam guda-kIla-asra-vAta-asra-Slezma-SUla-jit // 161
   madanaśchardanaḥ piṇḍo naṭaḥ piṇḍītakastathā /	madanaH-CardanaH piNxaH nawaH piNxItakaH-taTA /
   karahāṭo maruvakaḥ śalyako viṣapuṣpakaḥ // 162	karahAwaH maruvakaH SalyakaH vizapuzpakaH // 162
   madano madhurastikto vīryoṣṇo lekhano laghuḥ /	madanaH maDuraH-tiktaH vIrya-uzNaH leKanaH laGuH /
   vāntikṛdvidradhiharaḥ pratiśyāyavraṇāntakaḥ /	vAnti-kRt-vidraDi-haraH pratiSyAya-vraNa-antakaH /
   rūkṣaḥ kuṣṭhakaphānāhaśothagulmavraṇāpahaḥ // 163	rUkzaH kuzWa-kaPa-AnAha-SoTa-gulma-vraNa-apahaH // 163
   rāsnā yuktarasā rasyā suvahā rasanā rasā /	rAsnA yukta-rasAH rasyA su-vahAH rasanA rasAH /
   elāparṇī ca surasā sugandhā śreyasī tathā // 164	elAparNI ca surasA suganDA SreyasI taTA // 164
   rāsnāmapācinī tiktā gurūṣṇā kaphavātajit // 165	rAsnA-AmapAcinI tiktA guru-uzNA kaPa-vAta-jit // 165
   śothaśvāsasamīrāsravātaśūlodarāpahā /	SoTa-SvAsa-samIra-asra-vAta-SUla-udara-apahA /
   kāsajvaraviṣāśītivātikāmayasidhmahṛt // 166	kAsa-jvara-viza-aSIti-vAtika-Amaya-siDma-hRt // 166
   nākulī surasā nāgasugandhā gandhanākulī /	nAkulI surasA nAgasuganDA ganDanAkulI /
   nakuleṣṭā bhujaṃgākṣī sarpāṅgī viṣanāśinī // 167	nakulezwA BujaMgAkzI sarpa-aFgI viza-nASinI // 167
   nākulī tuvarā tiktā kaṭukoṣṇā vināśayet /	nAkulI tuvarA tiktA kawukA-uzNA vinASayet /
   bhogilūtāvṛścikākhuviṣajvarakṛmivraṇān // 168	Bogi-lUtA-vRScika-AKu-viza-jvara-kRmi-vraNAn // 168
   mācikā prasthikāmbaṣṭhā tathā cāmbālikāmbikā /	mAcikA prasTikA-ambazWA taTA ca-ambAlikA-ambikA /
   mayūravidalā keśī sahasrā bālamūlikā // 169	mayUravidalA keSI sahasrA bAlamUlikA // 169
   mācikāmlā rase pāke kaṣāyā śītalā laghuḥ /	mAcikA-amlA rase pAke kazAyA SItalA laGuH /
   pakvātisārapittāsrakaphakaṇṭhāmayāpahā // 170	pakva-atisAra-pitta-asra-kaPa-kaNWa-Amaya-apahAH // 170
   tejasvinī tejavatī tejohvā tejanī tathā /	tejasvinI tejavatI tejohvA tejanI taTA /
   tejasvinī kaphaśvāsakāsāsyāmayavātahṛt /	tejasvinI kaPa-SvAsa-kAsa-Asya-Amaya-vAta-hRt /
   pācanyuṣṇā kaṭustiktā rucivahnipradīpinī // 171	pAcanI-uzNA kawuH-tiktA ruci-vahni-pradIpinI // 171
   jyotiṣmatī syātkaṭabhī jyotiṣkā kaṅgunīti ca /	jyotizmatI syAt-kawaBI jyotizkA kaFgunI-iti ca /
   pārāvatapadī piṇyā latā proktā kakundanī // 172	pArAvatapadI piNyA latA proktA kakundanI // 172
   jyotiṣmatī kaṭus tiktā sarā kaphasamīrajit /	jyotizmatI kawuH tiktA sarA kaPa-samIra-jit /
   atyuṣṇā vāmanī tīkṣṇā vahnibuddhismṛtipradā // 173	ati-uzNA vAmanI tIkzNAH vahni-budDi-smRti-pradA // 173
   kuṣṭhaṃ rogāhvayaṃ vāpyaṃ pāribhavyaṃ tathotpalam // 174	kuzWam roga-Ahvayam vApyam pAriBavyam taTA-utpalam // 174
   kuṣṭhamuṣṇaṃ kaṭu svādu śukralaṃ tiktakaṃ laghu /	kuzWam-uzNam kawu svAdu Sukralam tiktakam laGu /
   hanti vātāsravīsarpakāsakuṣṭhamarutkaphān // 175	hanti vAta-asra-vIsarpa-kAsa-kuzWa-marut-kaPAn // 175
   uktaṃ puṣkaramūlaṃ tu pauṣkaraṃ puṣkaraṃ ca tat /	uktam puzkara-mUlam tu pOzkaram puzkaram ca tat /
   padmapattraṃ ca kāśmīraṃ kuṣṭhabhedamimaṃ jaguḥ // 176	padma-pattram ca kASmIram kuzWa-Bedam-imam jaguH // 176
   pauṣkaraṃ kaṭukaṃ tiktam uṣṇaṃ vātakaphajvarān /	pOzkaram kawukam tiktam uzNam vAta-kaPa-jvarAn /
   hanti śothāruciśvāsān viśeṣāt pārśvaśūlanut // 177	hanti SoTa-aruci-SvAsAn viSezAt pArSva-SUla-nud // 177
   kaṭuparṇī haimavatī hemakṣīrī himāvatī /	kawuparNI hEmavatI hemakzIrI himAvatI /
   hemāhvā pītadugdhā ca tanmūlaṃ cokamucyate // 178	hemAhvA pItadugDA ca tad-mUlam cokam-ucyate // 178
   hemāhvā recanī tiktā bhedinyutkleśakāriṇī /	hemAhvA recanI tiktA BedinI-utkleSa-kAriNI /
   kṛmikaṇḍūviṣānāhakaphapittāsrakuṣṭhanut // 179	kRmi-kaNxU-viza-AnAha-kaPa-pitta-asra-kuzWa-nud // 179
   śṛṅgī karkaṭaśṛṅgī ca syātkulīraviṣāṇikā /	SRFgI karkawaSRFgI ca syAt-kulIra-vizANikAH /
   ajaśṛṅgī tu cakrā ca karkaṭākhyā ca kīrtitā // 180	ajaSRFgI tu cakrA ca karkawAKyA ca kIrtitAH // 180
   śṛṅgī kaṣāyā tiktoṣṇā kaphavātakṣayajvarān /	SRFgI kazAyA tikta-uzNA kaPa-vAta-kzaya-jvarAn /
   śvāsordhvavātatṛṭkāsahikkārucivamīnharet // 181	SvAsa-UrDvavAta-tRz-kAsa-hikkA-aruci-vamIn-haret // 181
   kaṭphalaḥ somavalkaś ca kaiṭaryaḥ kumbhikāpi ca /	kawPalaH somavalkaH ca kEwaryaH kumBikA-api ca /
   śrīparṇikā kumudikā bhadrā bhadravatīti ca // 182	SrIparNikA kumudikA BadrA BadravatI-iti ca // 182
   kaṭphalastuvarastiktaḥ kaṭurvātakaphajvarān /	kawPalaH-tuvaraH-tiktaH kawuH-vAta-kaPa-jvarAn /
   hanti śvāsapramehārśaḥkāsakaṇṭhāmayārucīḥ // 183	hanti SvAsa-prameha-arSaH-kAsa-kaNWa-Amaya-arucIH // 183
   bhārgī bhṛgubhavā padmā phañjī brāhmaṇayaṣṭikā /	BArgI BRguBavA padmA PaQjI brAhmaNa-yazwikA /
   brāhmaṇyaṅgāravallī ca kharaśākaśca hañjikā // 184	brAhmaNI-aFgAravallI ca KaraSAkaH-ca haQjikAH // 184
   bhārgī rūkṣā kaṭustiktā rucyoṣṇā pācanī laghuḥ /	BArgI rUkzA kawuH-tiktA rucyA-uzNA pAcanI laGuH /
   dīpanī tuvarā gulmaraktanunnāśayed dhruvam /	dIpanI tuvarA gulma-rakta-nud-nASayet Druvam /
   śothakāsakaphaśvāsapīnasajvaramārutān // 185	SoTa-kAsa-kaPa-SvAsa-pInasa-jvara-mArutAn // 185
   pāṣāṇabhedako'śmaghno giribhidbhinnayojinī /	pAzANaBedakaH-aSmaGnaH giri-Bid-Binna-yojinI /
   aśmabhedo himas tiktaḥ kaṣāyo vastiśodhanaḥ // 186	aSmaBedaH himaH tiktaH kazAyaH vasti-SoDanaH // 186
   bhedano hanti doṣārśogulmakṛcchrāśmahṛdrujaḥ /	BedanaH hanti doza-arSaH-gulma-kRcCra-aSma-hRd-rujaH /
   yonirogānpramehāṃśca plīhaśūlavraṇāni ca // 187	yoni-rogAn-pramehAn=-ca plIha-SUla-vraNAni ca // 187
   dhātakī dhātupuṣpī ca tāmrapuṣpī ca kuñjarā /	DAtakI DAtupuzpI ca tAmrapuzpI ca kuQjarAH /
   subhikṣā bahupuṣpī ca vahnijvālā ca sā smṛtā // 188	suBikzA bahupuzpI ca vahnijvAlA ca sA smRtA // 188
   dhātakī kaṭukā śītā mṛdukṛttuvarā laghuḥ /	DAtakI kawukA SItA mRdu-kRt-tuvarA laGuH /
   tṛṣṇātīsārapittāsraviṣakrimivisarpajit // 189	tRzNA-atIsAra-pitta-asra-viza-krimi-visarpa-jit // 189
   mañjiṣṭhā vikasā jiṅgī samaṅgā kālameṣikā // 190	maQjizWA vikasA jiFgI samaFgA kAlamezikAH // 190
   maṇḍūkaparṇī bhaṇḍīrī bhaṇḍī yojanavallyapi /	maNxUkaparNI BaNxIrI BaNxI yojanavallI-api /
   rasāyanyaruṇā kālā raktāṅgī raktayaṣṭikā // 191	rasAyanI-aruNA kAlA rakta-aFgI raktayazwikAH // 191
   bhaṇḍītakī ca gambhīrī mañjūṣā vastrarañjinī /	BaNxItakI ca gamBIrI maQjUzA vastra-raQjinI /
   mañjiṣṭhā madhurā tiktā kaṣāyā svaravarṇakṛt // 192	maQjizWA maDurA tiktA kazAyA svara-varNa-kRt // 192
   gururuṣṇā viṣaśleṣmaśothayonyakṣikarṇaruk /	guruH-uzNA viza-Slezma-SoTa-yoni-akzi-karNa-ruj /
   raktātīsārakuṣṭhāsravisarpavraṇamehanut // 193	rakta-atIsAra-kuzWa-asra-visarpa-vraNa-meha-nud // 193
   syāt kusumbhaṃ vahniśikhaṃ vastrarañjakamityapi /	syAt kusumBam vahniSiKam vastraraQjakam-iti-api /
   kusumbhaṃ vātalaṃ kṛcchraraktapittakaphāpaham // 194	kusumBam vAtalam kRcCra-rakta-pitta-kaPa-apaham // 194
   lākṣā palaṃkaṣālakto yāvo vṛkṣāmayo jatuḥ /	lAkzA palaMkazA-alaktaH yAvaH vRkza-AmayaH jatuH /
   lākṣā varṇyā himā balyā snigdhā ca tuvarā laghuḥ // 195	lAkzA varNyA himA balyA snigDA ca tuvarA laGuH // 195
   anuṣṇā kaphapittāsrahikkākāsajvarapraṇut /	anuzNA kaPa-pitta-asra-hikkA-kAsa-jvara-praNud /
   vraṇoraḥkṣatavīsarpakṛmikuṣṭhagadāpahā // 196	vraNa-uraH-kzata-vIsarpa-kRmi-kuzWa-gadA-apahA // 196
   alaktako guṇais tadvad viśeṣād vyaṅganāśanaḥ // 197	alaktakaH guNEH tadvat viSezAt vyaFga-nASanaH // 197
   haridrā kāñcanī pītā niśākhyā varavarṇinī /	haridrA kAQcanI pItA niSA-AKyA varavarNinI /
   kṛmighnī haladī yoṣitpriyā haṭṭavilāsinī // 198	kRmi-GnI haladI yozit-priyA hawwa-vilAsinI // 198
   haridrā kaṭukā tiktā rūkṣoṣṇā kaphapittanut /	haridrA kawukA tiktA rUkzA-uzNA kaPa-pitta-nud /
   varṇyā tvagdoṣamehāsraśothapāṇḍuvraṇāpahā // 199	varNyA tvagdoza-meha-asra-SoTa-pANxu-vraNa-apahAH // 199
   dārvībhedāmragandhā ca surabhīdāru dāru ca /	dArvI-Beda-AmraganDA ca suraBI-dAru dAru ca /
   karpūrā padmapattrā syāt surīmat suratārakā // 200	karpUrA padmapattrA syAt surImat sura-tArakAH // 200
   āmragandhir haridrā yā sā śītā vātalā matā /	Amra-ganDiH haridrA yA sA SItA vAtalA matA /
   pittahṛnmadhurā tiktā sarvakaṇḍūvināśinī // 201	pitta-hRt-maDurA tiktA sarva-kaNxU-vinASinI // 201
   araṇyahaladīkandaḥ kuṣṭhavātāsranāśanaḥ // 202	araNya-haladI-kandaH kuzWa-vAta-asra-nASanaH // 202
   dārvī dāruharidrā ca parjanyā parjanīti ca /	dArvI dAruharidrA ca parjanyA parjanI-iti ca /
   kaṭaṃkaṭerī pītā ca bhavetsaiva pacampacā /	kawaMkawerI pItA ca Bavet-sA-eva pacampacA /
   saiva kālīyakaḥ proktastathā kāleyako'pi ca // 203	sA-eva kAlIyakaH proktaH-taTA kAleyakaH-api ca // 203
   pītadruśca haridraśca pītadāru ca pītakam /	pItadruH-ca haridraH-ca pItadAru ca pItakam /
   dārvī niśāguṇā kiṃtu netrakarṇāsyaroganut // 204	dArvI niSA-guNA kiMtu netra-karNa-Asya-roga-nud // 204
   dārvīkvāthasamaṃ kṣīraṃ pādaṃ paktvā yadā ghanam /	dArvI-kvATa-samam kzIram pAdam paktvA yadA Ganam /
   tadā rasāñjanākhyaṃ tannetrayoḥ paramaṃ hitam // 205	tadA rasAQjana-AKyam tat-netrayoH paramam hitam // 205
   rasāñjanaṃ tārkṣyaśailaṃ rasagarbhaṃ ca tārkṣyajam /	rasAQjanam tArkzyaSElam rasa-garBam ca tArkzya-jam /
   rasāñjanaṃ kaṭu śleṣmaviṣanetravikāranut // 206	rasAQjanam kawu Slezma-viza-netra-vikAra-nud // 206
   uṣṇaṃ rasāyanaṃ tiktaṃ chedanaṃ vraṇadoṣahṛt // 207	uzNam rasAyanam tiktam Cedanam vraNa-doza-hRt // 207
   avalgujo vākucī syāt somarājī suparṇikā /	avalgujaH vAkucI syAt somarAjI suparNikA /
   śaśilekhā kṛṣṇaphalā somā pūtiphalīti ca // 208	SaSileKA kRzNaPalA somA pUtiPalI-iti ca // 208
   somavallī kālameṣī kuṣṭhaghnī ca prakīrtitā /	somavallI kAlamezI kuzWa-GnI ca prakIrtitA /
   vākucī madhurā tiktā kaṭupākā rasāyanī // 209	vAkucI maDurA tiktA kawu-pAkA rasAyanI // 209
   viṣṭambhahṛddhimā rucyā sarā śleṣmāsrapittanut /	vizwamBa-hRt-himA rucyA sarA Slezma-asrapitta-nud /
   rūkṣā hṛdyā śvāsakuṣṭhamehajvarakṛmipraṇut // 210	rUkzA hRdyA SvAsa-kuzWa-meha-jvara-kRmi-praNud // 210
   tatphalaṃ pittalaṃ kuṣṭhakaphānilaharaṃ kaṭu /	tad-Palam pittalam kuzWa-kaPa-anila-haram kawu /
   keśyaṃ tvacyaṃ kṛmiśvāsakāsaśothāmapāṇḍunut // 211	keSyam tvacyam kRmi-SvAsa-kAsa-SoTa-Ama-pANxu-nud // 211
   cakramardaḥ prapunnāṭī dadrughno meṣalocanaḥ /	cakramardaH prapunnAwI dadruGnaH mezalocanaH /
   padmāṭaḥ syādeḍagajaścakrī puṃnāṭa ityapi // 212	padmAwaH syAt-exa-gajaH-cakrI puMnAwaH iti-api // 212
   cakramardo laghuḥ svādū rūkṣaḥ pittānilāpahaḥ /	cakramardaH laGuH svAduH rUkzaH pitta-anila-apahaH /
   hṛdyo himaḥ kaphaśvāsakuṣṭhadadrukrimīn haret // 213	hRdyaH himaH kaPa-SvAsa-kuzWa-dadru-krimIn haret // 213
   hantyuṣṇaṃ tatphalaṃ kuṣṭhakaṇḍūdadruviṣānilān /	hanti-uzNam tad-Palam kuzWa-kaNxU-dadru-viza-anilAn /
   gulmakāsakṛmiśvāsanāśanaṃ kaṭukaṃ smṛtam // 214	gulma-kAsa-kRmi-SvAsa-nASanam kawukam smRtam // 214
   viṣā tv ativiṣā viśvā śṛṅgī prativiṣāruṇā /	vizA tu ativizA viSvA SRFgI prativizA-aruNA /
   śuklakandā copaviṣā bhaṅgurā ghuṇavallabhā // 215	SuklakandA ca-upavizA BaFgurA GuNavallaBAH // 215
   viṣā soṣṇā kaṭustiktā pācanī dīpanī haret /	vizA sozNA kawuH-tiktA pAcanI dIpanI haret /
   kaphapittātisārāmaviṣakāsavamikrimīn // 216	kaPa-pitta-atisAra-Ama-viza-kAsa-vami-krimIn // 216
   lodhras tilvas tirīṭaśca śāvaro gālavastathā // 217	loDraH tilvaH tirIwaH-ca SAvaraH gAlavaH-taTA // 217
   dvitīyaḥ paṭṭikālodhraḥ kramukaḥ sthūlavalkalaḥ /	dvitIyaH pawwikA-loDraH kramukaH sTUlavalkalaH /
   jīrṇapattro bṛhatpattraḥ paṭṭī lākṣāprasādanaḥ // 218	jIrNapattraH bRhatpattraH pawwI lAkzA-prasAdanaH // 218
   lodhro grāhī laghuḥ śītaścakṣuṣyaḥ kaphapittanut /	loDraH grAhI laGuH SItaH-cakzuzyaH kaPa-pitta-nud /
   kaṣāyo raktapittāsṛgjvarātīsāraśothahṛt // 219	kazAyaH rakta-pitta-asRj-jvara-atIsAra-SoTa-hRt // 219
   laśunastu rasonaḥ syādugragandho mahauṣadham /	laSunaH-tu rasonaH syAt-ugra-ganDaH mahOzaDam /
   ariṣṭo mlecchakandaśca yavaneṣṭo rasonakaḥ // 220	arizwaH mlecCakandaH-ca yavanezwaH rasonakaH // 220
   yadāmṛtaṃ vainateyo jahāra surasattamāt /	yadA-amRtam vEnateyaH jahAra sura-sattamAt /
   tadā tato'patad binduḥ sa rasono'bhavadbhuvi // 221	tadA tatas-apatat binduH sa rasonaH-aBavat-Buvi // 221
   pañcabhiś ca rasair yukto rasenāmlena varjitaḥ /	paQcaBiH ca rasEH yuktaH rasena-amlena varjitaH /
   tasmādrasona ityukto dravyāṇāṃ guṇavedibhiḥ // 222	tasmAt-rasa-UnaH iti-uktaH dravyANAm guNa-vediBiH // 222
   kaścāpi mūleṣu tiktaḥ pattreṣu saṃsthitaḥ /	kaH-ca-api mUlezu tiktaH pattrezu saMsTitaH /
   nāle kaṣāya uddiṣṭo nālāgre lavaṇaḥ smṛtaḥ /	nAle kazAyaH uddizwaH nAla-agre lavaNaH smRtaH /
   bīje tu madhuraḥ prokto rasas tadguṇavedibhiḥ // 223	bIje tu maDuraH proktaH rasaH tad-guNa-vediBiH // 223
   rasono bṛṃhaṇo vṛṣyaḥ snigdhoṣṇaḥ pācanaḥ saraḥ /	rasonaH bRMhaNaH vRzyaH snigDa-uzNaH pAcanaH saraH /
   rase pāke ca kaṭukastīkṣṇo madhurako mataḥ // 224	rase pAke ca kawukaH-tIkzNaH maDurakaH mataH // 224
   bhagnasaṃdhānakṛt kaṇṭhyo guruḥ pittāsravṛddhidaḥ /	Bagna-saMDAna-kRt kaNWyaH guruH pittAsra-vRdDi-daH /
   balavarṇakaro medhāhito netryo rasāyanaḥ // 225	bala-varNa-karaH meDA-hitaH netryaH rasAyanaH // 225
   hṛdrogajīrṇajvarakukṣiśūlavibandhagulmārucikāsaśophān /	hRd-roga-jIrNa-jvara-kukzi-SUla-vibanDa-gulma-aruci-kAsa-SoPAn /
   durnāmakuṣṭhānalasādajantusamīraṇaśvāsakaphāṃśca hanti // 226	durnAma-kuzWa-anala-sAda-jantu-samIraNa-SvAsa-kaPAn=-ca hanti // 226
   madyaṃ māṃsaṃ tathāmlaṃ ca hitaṃ laśunasevinām /	madyam mAMsam taTA-amlam ca hitam laSuna-sevinAm /
   vyāyāmamātapaṃ roṣam atinīraṃ payo guḍam /	vyAyAmam-Atapam rozam ati-nIram payaH guxam /
   rasonamaśnanpuruṣastyajedetānnirantaram // 227	rasonam-aSnan-puruzaH-tyajet-etAn-nirantaram // 227
   palāṇḍur yavaneṣṭaśca durgandho mukhadūṣakaḥ /	palANxuH yavanezwaH-ca durganDaH muKadUzakaH /
   palāṇḍustu budhairjñeyo rasonasadṛśo guṇaiḥ // 228	palANxuH-tu buDEH-jQeyaH rasona-sadRSaH guNEH // 228
   svāduḥ pāke rase'nuṣṇaḥ kaphakṛnnātipittalaḥ /	svAduH pAke rase-anuzNaH kaPa-kRt-na-ati-pittalaH /
   harate kevalaṃ vātaṃ balavīryakaro guruḥ // 229	harate kevalam vAtam bala-vIrya-karaH guruH // 229
   bhallātakaṃ triṣu proktam aruṣko 'ruṣkaro 'gnikaḥ /	BallAtakam trizu proktam aruzkaH aruzkaraH agnikaH /
   tathaivāgnimukhī bhallī vīravṛkṣaśca śophakṛt // 230	taTA-eva-agnimuKI BallI vIravRkzaH-ca SoPa-kRt // 230
   bhallātakaphalaṃ pakvaṃ svādupākarasaṃ laghu /	BallAtaka-Palam pakvam svAdu-pAka-rasam laGu /
   kaṣāyaṃ pācanaṃ snigdhaṃ tīkṣṇoṣṇaṃ chedi bhedanam // 231	kazAyam pAcanam snigDam tIkzNa-uzNam Cedi Bedanam // 231
   medhyaṃ vahnikaraṃ hanti kaphavātavraṇodaram /	meDyam vahni-karam hanti kaPa-vAta-vraNa-udaram /
   kuṣṭhārśograhaṇīgulmaśophānāhajvarakrimīn // 232	kuzWa-arSaH-grahaNI-gulma-SoPa-AnAha-jvara-krimIn // 232
   tanmajjā madhuro vṛṣyo bṛṃhaṇo vātapittahā /	tad-majjA maDuraH vRzyaH bRMhaNaH vAta-pitta-hA /
   vṛntamāruṣkaraṃ svādu pittaghnaṃ keśyamagnikṛt // 233	vRntam-Aruzkaram svAdu pitta-Gnam keSyam-agni-kRt // 233
   bhallātakaḥ kaṣāyoṣṇaḥ śukralo madhuro laghuḥ /	BallAtakaH kazAya-uzNaH SukralaH maDuraH laGuH /
   vātaśleṣmodarānāhakuṣṭhārśograhaṇīgadān /	vAta-Slezma-udara-AnAha-kuzWa-arSaH-grahaNI-gadAn /
   hanti gulmajvaraśvitravahnimāndyakṛmivraṇān // 234	hanti gulma-jvara-Svitra-vahni-mAndya-kRmi-vraNAn // 234
   bhaṅgā gañjāmātulānī mādinī vijayā jayā // 235	BaFgA gaQjA-mAtulAnI mAdinI vijayA jayAH // 235
   bhaṅgā kaphaharī tiktā grāhiṇī pācanī laghuḥ /	BaFgA kaPa-harI tiktA grAhiNI pAcanI laGuH /
   tīkṣṇoṣṇā pittalā mohamandavāgvahnivardhinī // 236	tIkzNA-uzNA pittalA moha-manda-vAc-vahni-varDinI // 236
   tilabhedaḥ khasatilaḥ khākhasaścāpi sa smṛtaḥ /	tila-BedaH KasatilaH KAKasaH-ca-api sa smRtaH /
   syāt khākhasaphalādbhūtaṃ valkalaṃ śītalaṃ laghu // 237	syAt KAKasa-PalAt-BUtam valkalam SItalam laGu // 237
   grāhi tiktaṃ kaṣāyaṃ ca vātakṛt kaphakāsahṛt // 238	grAhi tiktam kazAyam ca vAta-kRt kaPa-kAsa-hRt // 238
   dhātūnāṃ śoṣakaṃ rūkṣaṃ madakṛdvāgvivardhanam /	DAtUnAm Sozakam rUkzam mada-kRt-vAc-vivarDanam /
   muhurmohakaraṃ rucyaṃ sevanāt puṃstvanāśanam // 239	muhur-moha-karam rucyam sevanAt puMstva-nASanam // 239
   uktaṃ khasaphalakṣīramāphūkamahiphenakam /	uktam KasaPala-kzIram-APUkam-ahiPenakam /
   āphūkaṃ śoṣaṇaṃ grāhi śleṣmaghnaṃ vātapittalam /	APUkam SozaNam grAhi Slezma-Gnam vAta-pittalam /
   tathā khasaphalodbhūtavalkalaprāyamityapi // 240	taTA KasaPala-udBUta-valkala-prAyam-iti-api // 240
   ucyante khasabījāni te khākhasatilā api // 241	ucyante Kasa-bIjAni te KAKasa-tilAH api // 241
   khasabījāni balyāni vṛṣyāṇi sugurūṇi ca /	Kasa-bIjAni balyAni vRzyANi su-gurUNi ca /
   janayanti kaphaṃ tāni śamayanti samīraṇam // 242	janayanti kaPam tAni Samayanti samIraNam // 242
   saindhavo'strī śītaśivaṃ māṇimanthaṃ ca sindhujam /	sEnDavaH-astrI SItaSivam mANimanTam ca sinDujam /
   saindhavaṃ lavaṇaṃ svādu dīpanaṃ pācanaṃ laghu /	sEnDavam lavaNam svAdu dIpanam pAcanam laGu /
   snigdhaṃ rucyaṃ himaṃ vṛṣyaṃ sūkṣmaṃ netryaṃ tridoṣahṛt // 243	snigDam rucyam himam vRzyam sUkzmam netryam tridoza-hRt // 243
   śākambharīyaṃ kathitaṃ guḍākhyaṃ raumakaṃ tathā // 244	SAkamBarIyam kaTitam guxa-AKyam rOmakam taTA // 244
   guḍākhyaṃ laghu vātaghnam atyuṣṇaṃ bhedi pittalam /	guxa-AKyam laGu vAta-Gnam ati-uzNam Bedi pittalam /
   tīkṣṇoṣṇaṃ cāpi sūkṣmaṃ cābhiṣyandi kaṭupāki ca // 245	tIkzNa-uzNam ca-api sUkzmam ca-aBizyandi kawu-pAki ca // 245
   sāmudraṃ yattu lavaṇam akṣībaṃ vaśiraṃ ca tat /	sAmudram yat-tu lavaNam akzIbam vaSiram ca tat /
   samudrajaṃ sāgarajaṃ lavaṇodadhisambhavam // 246	samudra-jam sAgara-jam lavaNa-udaDi-samBavam // 246
   sāmudraṃ madhuraṃ pāke satiktaṃ madhuraṃ guru /	sAmudram maDuram pAke sa-tiktam maDuram guru /
   nātyuṣṇaṃ dīpanaṃ bhedi sakṣīramavidāhi ca /	na-ati-uzNam dIpanam Bedi sa-kzIram-avidAhi ca /
   śleṣmalaṃ vātanuttīkṣṇamarūkṣaṃ nātiśītalam // 247	Slezmalam vAta-nud-tIkzNam-arUkzam na-ati-SItalam // 247
   viḍaṃ pākaṃ ca kṛtakaṃ tathā drāviḍamāsuram /	vixam pAkam ca kRtakam taTA drAvixam-Asuram /
   viḍaṃ sakṣāram ūrdhvādhaḥkaphavātānulomanam /	vixam sa-kzAram UrDva-aDas-kaPa-vAta-anulomanam /
   ūrdhvaṃ kaphamadho vātaṃ saṃcārayedityarthaḥ // 248	UrDvam kaPam-aDas vAtam saMcArayet-iti-arTaH // 248
   dīpanaṃ laghu tīkṣṇoṣṇaṃ rūkṣaṃ rucyaṃ vyavāyi ca /	dIpanam laGu tIkzNa-uzNam rUkzam rucyam vyavAyi ca /
   vibandhānāhaviṣṭambhahṛdruggauravaśūlanut // 249	vibanDa-AnAha-vizwamBa-hRd-ruj-gOrava-SUla-nud // 249
   sauvarcalaṃ syād rucakaṃ manthapākaṃ ca tanmatam /	sOvarcalam syAt rucakam manTa-pAkam ca tat-matam /
   rucakaṃ rocanaṃ bhedi dīpanaṃ pācanaṃ param // 250	rucakam rocanam Bedi dIpanam pAcanam param // 250
   susnehaṃ vātanunnātipittalaṃ viśadaṃ laghu /	su-sneham vAta-nud-na-ati-pittalam viSadam laGu /
   udgāraśuddhidaṃ sūkṣmaṃ vibandhānāhaśūlajit // 251	udgAra-SudDi-dam sUkzmam vibanDa-AnAha-SUla-jit // 251
   audbhidaṃ pāṃśulavaṇaṃ yajjātaṃ bhūmitaḥ svayam /	OdBidam pAMSulavaNam yat-jAtam BUmitaH svayam /
   kṣāraṃ guru kaṭu snigdhaṃ śītalaṃ vātanāśanam // 252	kzAram guru kawu snigDam SItalam vAta-nASanam // 252
   caṇakāmlakamatyuṣṇaṃ dīpanaṃ dantaharṣaṇam /	caNaka-amlakam-ati-uzNam dIpanam danta-harzaNam /
   lavaṇānurasaṃ rucyaṃ śūlājīrṇavibandhanut // 253	lavaNa-anurasam rucyam SUla-ajIrNa-vibanDa-nud // 253
   pākyaṃ kṣāro yavakṣāro yāvaśūko yavāgrajaḥ /	pAkyam kzAraH yavakzAraH yAvaSUkaH yavAgrajaH /
   svarjikāpi smṛtaḥ kṣāraḥ kāpotaḥ sukhavarcakaḥ // 254	svarjikA-api smRtaH kzAraH kApotaH suKavarcakaH // 254
   kathitaḥ svarjikābhedo viśeṣajñaiḥ suvarcikā /	kaTitaH svarjikA-BedaH viSeza-jQEH suvarcikA /
   yavakṣāro laghuḥ snigdhaḥ susūkṣmo vahnidīpanaḥ // 255	yavakzAraH laGuH snigDaH su-sUkzmaH vahni-dIpanaH // 255
   nihanti śūlavātāmaśleṣmaśvāsagalāmayān /	nihanti SUla-vAta-Ama-Slezma-SvAsa-gala-AmayAn /
   pāṇḍvarśograhaṇīgulmānāhaplīhahṛdāmayān // 256	pANxu-arSaH-grahaNI-gulma-AnAha-plIha-hRd-AmayAn // 256
   svarjikālpaguṇā tasmādvijñeyā gulmaśūlahṛt /	svarjikA-alpa-guNA tasmAt-vijQeyAH gulma-SUla-hRt /
   suvarcikā svarjikāvad boddhavyā guṇato janaiḥ // 257	suvarcikA svarjikA-vat bodDavyA guNataH janEH // 257
   saubhāgyaṃ ṭaṅkaṇaṃ kṣāro dhātudrāvakamucyate /	sOBAgyam waFkaNam kzAraH DAtudrAvakam-ucyate /
   ṭaṅkaṇaṃ vahnikṛdrūkṣaṃ kaphahṛd vātapittakṛt // 258	waFkaNam vahni-kRt-rUkzam kaPa-hRt vAta-pitta-kRt // 258
   svarjikā yāvaśūkaśca kṣāradvayamudāhṛtam /	svarjikA yAvaSUkaH-ca kzAra-dvayam-udAhRtam /
   ṭaṅkaṇena yutaṃ tattu kṣāratrayamudīritam // 259	waFkaNena yutam tat-tu kzAratrayam-udIritam // 259
   militaṃ tūktaguṇakṛd viśeṣād gulmahṛt param /	militam tu-ukta-guNa-kRt viSezAt gulma-hRt param /
   palāśavajriśikhariciñcārkatilanālajāḥ // 260	palASa-vajri-SiKari-ciQcA-arka-tila-nAla-jAH // 260
   yavajaḥ svarjikā ceti kṣārāṣṭakam udāhṛtam /	yavajaH svarjikA ca-iti kzAra-azwakam udAhRtam /
   kṣārā ete'gninā tulyā gulmaśūlaharā bhṛśam // 261	kzArAH ete-agninA tulyAH gulma-SUla-harAH BRSam // 261
   bhuktaṃ sahasravedhi syādrasāmlaṃ śuklamityapi /	Buktam sahasraveDi syAt-rasAmlam Suklam-iti-api /
   cukramatyamlamuṣṇaṃ ca dīpanaṃ pācanaṃ param // 262	cukramati-amlam-uzNam ca dIpanam pAcanam param // 262
   śūlagulmavibandhāmavātaśleṣmaharaṃ saram /	SUla-gulma-vibanDa-Ama-vAta-Slezma-haram saram /
   vamitṛṣṇāsyavairasyahṛtpīḍāvahnimāndyahṛt // 263	vami-tRzNA-Asya-vErasya-hRd-pIxA-vahni-mAndya-hRt // 263
   Bhāvaprakāśa, Vargaprakaraṇa, Karpūrādivarga	BhO=-a-prakASa, Varga-prakaraNa, KarpUra-Adi-varga
   puṃsi klībe ca karpūraḥ sitābhro himavālukaḥ /	puMsi klIbe ca karpUraH sitABraH himavAlukaH /
   ghanasāraś candrasaṃjño himanāmāpi sa smṛtaḥ // 1	GanasAraH candra-saMjQaH hima-nAma-api sa smRtaH // 1
   karpūraḥ śītalo vṛṣyaścakṣuṣyo lekhano laghuḥ /	karpUraH SItalaH vRzyaH-cakzuzyaH leKanaH laGuH /
   surabhir madhuras tiktaḥ kaphapittaviṣāpahaḥ // 2	suraBiH maDuraH tiktaH kaPa-pitta-viza-apahaH // 2
   tṛṣṇāsyavairasyamedodaurgandhyanāśanaḥ /	tRzNA-Asya-vErasya-medaH-dOrganDya-nASanaH /
   karpūro dvividhaḥ proktaḥ pakvāpakvaprabhedataḥ /	karpUraH dviviDaH proktaH pakva-apakva-praBedataH /
   pakvāt karpūrataḥ prāhurapakvaṃ guṇavattaram // 3	pakvAt karpUrataH prAhuH-apakvam guNavattaram // 3
   cīnākasaṃjñaḥ karpūraḥ kaphakṣayakaraḥ smṛtaḥ /	cInAka-saMjQaH karpUraH kaPa-kzaya-karaH smRtaH /
   kuṣṭhakaṇḍūvamiharas tathā tiktarasaśca saḥ // 4	kuzWa-kaNxU-vami-haraH taTA tikta-rasaH-ca saH // 4
   mṛganābhir mṛgamadaḥ kathitastu sahasrabhit /	mRganABiH mRgamadaH kaTitaH-tu sahasraBid /
   kastūrikā ca kastūrī vedhamukhyā ca sā smṛtā // 5	kastUrikA ca kastUrI veDamuKyA ca sA smRtA // 5
   kāmarūpodbhavā kṛṣṇā naipālī nīlavarṇayuk /	kAmarUpa-udBavA kRzNA nEpAlI nIla-varNa-yuj /
   kāśmīrī kapilacchāyā kastūrī trividhā smṛtā // 6	kASmIrI kapila=-CAyA kastUrI triviDA smRtA // 6
   kāmarūpodbhavā śreṣṭhā naipālī madhyamā bhavet /	kAmarUpa-udBavA SrezWA nEpAlI maDyamA Bavet /
   kāśmīradeśasambhūtā kastūrī hy adhamā matā // 7	kASmIra-deSa-samBUtA kastUrI hi aDamA matA // 7
   kastūrikā kaṭus tiktā kṣāroṣṇā śukralā guruḥ /	kastUrikA kawuH tiktA kzArA-uzNA SukralA guruH /
   kaphavātaviṣacchardiśītadaurgandhyaśoṣahṛt // 8	kaPa-vAta-viza=-Cardi-SIta-dOrganDya-Soza-hRt // 8
   latā kastūrikā tiktā svādvī vṛṣyā himā laghuḥ /	latA kastUrikA tiktA svAdvI vRzyA himA laGuH /
   cakṣuṣyā chedinī śleṣmatṛṣṇāvastyāsyarogahṛt // 9	cakzuzyA CedinI Slezma-tRzNA-vasti-Asya-roga-hRt // 9
   gandhamārjāravīryaṃ tu vīryakṛt kaphavātahṛt /	ganDa-mArjAra-vIryam tu vIrya-kRt kaPa-vAta-hRt /
   kaṇḍūkuṣṭhaharaṃ netryaṃ sugandhaṃ svedagandhanut // 10	kaNxU-kuzWa-haram netryam suganDam sveda-ganDa-nud // 10
   śrīkhaṇḍaṃ candanaṃ na strī bhadraśrīstailaparṇikaḥ /	SrIKaNxam candanam na strI BadraSrIH-tElaparNikaH /
   gandhasāro malayajastathā candradyutiśca saḥ // 11	ganDasAraH malayajaH-taTA candra-dyutiH-ca saH // 11
   svāde tiktaṃ kaṣe pītaṃ chede raktaṃ tanau sitam /	svAde tiktam kaze pItam Cede raktam tanO sitam /
   granthikoṭarasaṃyuktaṃ candanaṃ śreṣṭham ucyate // 12	granTi-kowara-saMyuktam candanam SrezWam ucyate // 12
   candanaṃ śītalaṃ rūkṣaṃ tiktam āhlādanaṃ laghu /	candanam SItalam rUkzam tiktam AhlAdanam laGu /
   śramaśoṣaviṣaśleṣmatṛṣṇāpittāsradāhanut // 13	Srama-Soza-viza-Slezma-tRzNA-pittAsra-dAha-nud // 13
   kālīyakaṃ tu kālīyaṃ pītābhaṃ haricandanam // 14	kAlIyakam tu kAlIyam pIta-ABam haricandanam // 14
   haripriyaṃ kālasāraṃ tathā kālānusāryakam /	haripriyam kAlasAram taTA kAlAnusAryakam /
   kālīyakaṃ raktaguṇaṃ viśeṣād vyaṅganāśanam // 15	kAlIyakam rakta-guNam viSezAt vyaFga-nASanam // 15
   raktacandanam ākhyātaṃ raktāṅgaṃ kṣudracandanam /	raktacandanam AKyAtam rakta-aFgam kzudracandanam /
   tilaparṇaṃ raktasāraṃ tatpravālaphalaṃ smṛtam // 16	tilaparNam raktasAram tad-pravAla-Palam smRtam // 16
   raktaṃ śītaṃ guru svādu charditṛṣṇāsrapittahṛt /	raktam SItam guru svAdu Cardi-tRzNA-asrapitta-hRt /
   tiktaṃ netrāhataṃ vṛṣyaṃ jvaravraṇaviṣāpaham // 17	tiktam netra-Ahatam vRzyam jvara-vraNa-viza-apaham // 17
   pataṃgaṃ raktasāraṃ ca suraṅgaṃ rañjanaṃ tathā /	pataMgam raktasAram ca suraFgam raQjanam taTA /
   paṭṭarañjakamākhyātaṃ pattūraṃ ca kucandanam // 18	pawwaraQjakam-AKyAtam pattUram ca kucandanam // 18
   pataṃgaṃ madhuraṃ śītaṃ pittaśleṣmavraṇāsranut /	pataMgam maDuram SItam pitta-Slezma-vraNa-asra-nud /
   haricandanavad vedyaṃ viśeṣāddāhanāśanam // 19	haricandana-vat vedyam viSezAt-dAha-nASanam // 19
   candanāni tu sarvāṇi sadṛśāni rasādibhiḥ /	candanAni tu sarvANi sadRSAni rasa-AdiBiH /
   gandhena tu viśeṣo'sti pūrvaḥ śreṣṭhatamo guṇaiḥ // 20	ganDena tu viSezaH-asti pUrvaH SrezWatamaH guNEH // 20
   aguru pravaraṃ lohaṃ rājārhaṃ yogajaṃ tathā /	aguru pravaram loham rAja-arham yoga-jam taTA /
   vaṃśikaṃ kṛmijaṃ vāpi kṛmijagdham anāryakam // 21	vaMSikam kRmi-jam vA-api kRmi-jagDam anAryakam // 21
   agurūṣṇaṃ kaṭu tvacyaṃ tiktaṃ tīkṣṇaṃ ca pittalam /	aguru-uzNam kawu tvacyam tiktam tIkzNam ca pittalam /
   laghu karṇākṣirogaghnaṃ śītavātakaphapraṇut // 22	laGu karNa-akzi-roga-Gnam SIta-vAta-kaPa-praNud // 22
   kṛṣṇaṃ guṇādhikaṃ tattu lohavadvāri majjati /	kRzNam guNa-aDikam tat-tu loha-vat-vAri majjati /
   aguruprabhavaḥ snehaḥ kṛṣṇāgurusamaḥ smṛtaḥ // 23	aguru-praBavaH snehaH kRzNa-aguru-samaH smRtaH // 23
   devadāru smṛtaṃ dārubhadraṃ dārv indradāru ca /	devadAru smRtam dAruBadram dAru indradAru ca /
   mastadāru drukilimaṃ kilimaṃ surabhūruhaḥ // 24	mastadAru drukilimam kilimam sura-BUruhaH // 24
   devadāru laghu snigdhaṃ tiktoṣṇaṃ kaṭupāki ca /	devadAru laGu snigDam tikta-uzNam kawu-pAki ca /
   vibandhādhmānaśothāmatandrāhikkājvarāsrajit /	vibanDa-ADmAna-SoTa-Ama-tandrA-hikkA-jvara-asra-jit /
   pramehapīnasaśleṣmakāsakaṇḍūsamīranut // 25	prameha-pInasa-Slezma-kAsa-kaNxU-samIra-nud // 25
   saralaḥ pītavṛkṣaḥ syāttathā surabhidārukaḥ /	saralaH pItavRkzaH syAt-taTA suraBidArukaH /
   saralo madhuras tiktaḥ kaṭupākaraso laghuḥ // 26	saralaH maDuraH tiktaH kawu-pAka-rasaH laGuH // 26
   snigdhoṣṇaḥ karṇakaṇṭhākṣirogarakṣoharaḥ smṛtaḥ /	snigDa-uzNaH karNa-kaNWa-akzi-roga-rakzaH-haraH smRtaH /
   kaphānilasvedadāhakāsamūrchāvraṇāpahaḥ // 27	kaPa-anila-sveda-dAha-kAsa-mUrCA-vraNa-apahaH // 27
   kālānusāryaṃ tagaraṃ kuṭilaṃ nahuṣaṃ natam /	kAlAnusAryam tagaram kuwilam nahuzam natam /
   aparaṃ piṇḍatagaraṃ daṇḍahastī ca barhiṇam // 28	aparam piNxa-tagaram daNxa-hastI ca barhiNam // 28
   tagaradvayamuṣṇaṃ syātsvādu snigdhaṃ laghu smṛtam /	tagara-dvayam-uzNam syAt-svAdu snigDam laGu smRtam /
   viṣāpasmāraśūlākṣirogadoṣatrayāpaham // 29	viza-apasmAra-SUla-akzi-roga-dozatraya-apaham // 29
   padmakaṃ padmagandhi syāttathā padmāhvayaṃ smṛtam /	padmakam padma-ganDi syAt-taTA padma-Ahvayam smRtam /
   padmakaṃ tuvaraṃ tiktaṃ śītalaṃ vātalaṃ laghu // 30	padmakam tuvaram tiktam SItalam vAtalam laGu // 30
   vīsarpadāhavisphoṭakuṣṭhaśleṣmāsrapittanut /	vIsarpa-dAha-visPowa-kuzWa-Slezma-asrapitta-nud /
   garbhasaṃsthāpanaṃ rucyaṃ vamivraṇatṛṣāpraṇut // 31	garBa-saMsTApanam rucyam vami-vraNa-tRzA-praNud // 31
   guggulur devadhūpaś ca jaṭāyuḥ kauśikaḥ puraḥ /	gugguluH devaDUpaH ca jawAyuH kOSikaH puras /
   kumbholūkhalakaṃ klībe mahiṣākṣaḥ palaṃkaṣaḥ // 32	kumBolUKalakam klIbe mahiza-akzaH palaMkazaH // 32
   mahiṣākṣo mahānīlaḥ kumudaḥ padma ityapi /	mahiza-akzaH mahAnIlaH kumudaH padmaH iti-api /
   hiraṇyaḥ pañcamo jñeyo gugguloḥ pañca jātayaḥ // 33	hiraNyaH paQcamaH jQeyaH gugguloH paQca jAtayaH // 33
   bhṛṅgāñjanasavarṇastu mahiṣākṣa iti smṛtaḥ /	BRFga-aQjana-savarNaH-tu mahiza-akzaH iti smRtaH /
   mahānīlas tu vijñeyaḥ svanāmasamalakṣaṇaḥ // 34	mahAnIlaH tu vijQeyaH sva-nAma-sama-lakzaNaH // 34
   kumudaḥ kumudābhaḥ syātpadmo māṇikyasaṃnibhaḥ /	kumudaH kumuda-ABaH syAt-padmaH mANikya-saMniBaH /
   hiraṇyākṣas tu hemābhaḥ pañcānāṃ liṅgamīritam // 35	hiraNyAkzaH tu hema-ABaH paQcAnAm liFgam-Iritam // 35
   mahiṣākṣo mahānīlo gajendrāṇāṃ hitāv ubhau /	mahiza-akzaH mahAnIlaH gaja-indrANAm hitO uBO /
   hayānāṃ kumudaḥ padmaḥ svastyārogyakarau parau // 36	hayAnAm kumudaH padmaH svasti-Arogya-karO parO // 36
   viśeṣeṇa manuṣyāṇāṃ kanakaḥ parikīrtitaḥ /	viSezeNa manuzyANAm kanakaH parikIrtitaH /
   kadācinmahiṣākṣaśca mataḥ kaiścinnṛṇāmapi // 37	kadAcid-mahizAkzaH-ca mataH kEScid-nRNAm-api // 37
   guggulur viśadas tikto vīryoṣṇaḥ pittalaḥ saraḥ /	gugguluH viSadaH tiktaH vIrya-uzNaH pittalaH saraH /
   kaṣāyaḥ kaṭukaḥ pāke kaṭū rūkṣo laghuḥ paraḥ // 38	kazAyaH kawukaH pAke kawuH rUkzaH laGuH paraH // 38
   bhagnasaṃdhānakṛd vṛṣyaḥ sūkṣmaḥ svaryo rasāyanaḥ /	Bagna-saMDAna-kRt vRzyaH sUkzmaH svaryaH rasAyanaH /
   dīpanaḥ picchilo balyaḥ kaphavātavraṇāpacīḥ // 39	dIpanaH picCilaH balyaH kaPa-vAta-vraNa-apacIH // 39
   medomehāśmavātāṃś ca kledakuṣṭhāmamārutān /	medaH-meha-aSma-vAtAn ca kleda-kuzWa-Ama-mArutAn /
   piṭikāgranthiśophārśogaṇḍamālākṛmīñ jayet // 40	piwikA-granTi-SoPa-arSaH-gaNxa-mAlA-kRmIn jayet // 40
   mādhuryācchamayedvātaṃ kaṣāyatvācca pittahā /	mADuryAt-Samayet-vAtam kazAya-tvAt-ca pitta-hA /
   tiktatvātkaphajittena gugguluḥ sarvadoṣahā // 41	tikta-tvAt-kaPa-jittena gugguluH sarva-doza-hA // 41
   sa navo bṛṃhaṇo vṛṣyaḥ purāṇas tv atilekhanaḥ // 42	sa navaH bRMhaNaH vRzyaH purANaH tu ati-leKanaH // 42
   snigdhaḥ kāñcanasaṃkāśaḥ pakvajambūphalopamaḥ /	snigDaH kAQcana-saMkASaH pakva-jambU-Pala-upamaH /
   nūtano gugguluḥ proktaḥ sugandhiryastu picchilaḥ // 43	nUtanaH gugguluH proktaH suganDiH-yaH-tu picCilaH // 43
   śuṣko durgandhakaś caiva tyaktaprakṛtivarṇakaḥ /	SuzkaH durganDakaH ca-eva tyakta-prakRti-varNakaH /
   purāṇaḥ sa tu vijñeyo guggulur vīryavarjitaḥ // 44	purANaH sa tu vijQeyaH gugguluH vIrya-varjitaH // 44
   amlaṃ tīkṣṇamajīrṇaṃ ca vyavāyaṃ śramamātapam /	amlam tIkzNam-ajIrNam ca vyavAyam Sramam-Atapam /
   madyaṃ roṣaṃ tyajetsamyag guṇārthī purasevakaḥ // 45	madyam rozam tyajet-samyak guNa-arTI pura-sevakaH // 45
   śrīvāsaḥ saralasrāvaḥ śrīveṣṭo vṛkṣadhūpakaḥ /	SrIvAsaH sarala-srAvaH SrIvezwaH vRkzaDUpakaH /
   śrīvāso madhurastiktaḥ snigdhoṣṇastuvaraḥ saraḥ // 46	SrIvAsaH maDuraH-tiktaH snigDa-uzNaH-tuvaraH saraH // 46
   pittalo vātamūrdhākṣisvarogakaphāpahaḥ /	pittalaH vAta-mUrDa-akzi-sva-roga-kaPa-apahaH /
   rakṣoghnaḥ svedadaurgandhyayūkākaṇḍūvraṇapraṇut // 47	rakzoGnaH sveda-dOrganDya-yUkA-kaNxU-vraNa-praNud // 47
   rālastu śālaniryāsastathā sarjarasaḥ smṛtaḥ /	rAlaH-tu SAlaniryAsaH-taTA sarjarasaH smRtaH /
   devadhūpo yakṣadhūpastathā sarvarasaśca saḥ // 48	devaDUpaH yakzaDUpaH-taTA sarva-rasaH-ca saH // 48
   rālo himo gurus tiktaḥ kaṣāyo grāhako haret /	rAlaH himaH guruH tiktaH kazAyaH grAhakaH haret /
   doṣāsrasvedavīsarpajvaravraṇavipādikāḥ /	doza-asra-sveda-vIsarpa-jvara-vraNa-vipAdikAH /
   grahabhagnāgnidagdhāṃśca śūlātīsāranāśanaḥ // 49	graha-Bagna-agni-dagDAn=-ca SUla-atIsAra-nASanaH // 49
   kundurustu mukundaḥ syātsugandhaḥ kunda ityapi // 50	kunduruH-tu mukundaH syAt-suganDaH kundaH iti-api // 50
   kundurur madhurastiktas tīkṣṇas tvacyaḥ kaṭurharet /	kunduruH maDuraH-tiktaH tIkzNaH tvacyaH kawuH-haret /
   jvarasvedagrahālakṣmīmukharogakaphānilān // 51	jvara-sveda-graha-alakzmI-muKa-roga-kaPa-anilAn // 51
   sihlakastu turuṣkaḥ syādyato yavanadeśajaḥ /	sihlakaH-tu turuzkaH syAt-yatas yavana-deSa-jaH /
   kapitailaṃ ca saṃkhyātastathā ca kapināmakaḥ // 52	kapitElam ca saMKyAtaH-taTA ca kapi-nAmakaH // 52
   sihlakaḥ kaṭukaḥ svāduḥ snigdhoṣṇaḥ śukrakāntikṛt /	sihlakaH kawukaH svAduH snigDa-uzNaH Sukra-kAnti-kRt /
   vṛṣyaḥ kaṇṭhyaḥ svedakuṣṭhajvaradāhagrahāpahaḥ // 53	vRzyaH kaNWyaH sveda-kuzWa-jvara-dAha-graha-apahaH // 53
   jātīphalaṃ jātikośaṃ mālatīphalamityapi /	jAtIPalam jAtikoSam mAlatIPalam-iti-api /
   jātīphalaṃ rase tiktaṃ tīkṣṇoṣṇaṃ rocanaṃ laghu /	jAtIPalam rase tiktam tIkzNa-uzNam rocanam laGu /
   kaṭukaṃ dīpanaṃ grāhi svaryaṃ śleṣmānilāpaham // 54	kawukam dIpanam grAhi svaryam Slezma-anila-apaham // 54
   nihanti mukhavairasyaṃ maladaurgandhyakṛṣṇatāḥ /	nihanti muKa-vErasyam mala-dOrganDya-kRzNatAH /
   kṛmikāsavamiśvāsaśoṣapīnasahṛdrujaḥ // 55	kRmi-kAsa-vami-SvAsa-Soza-pInasa-hRd-rujaH // 55
   jātīphalasya tvak proktā jātīpattrī bhiṣagvaraiḥ // 56	jAtIPalasya tvac proktA jAtIpattrI Bizaj-varEH // 56
   jātīpattrī laghuḥ svāduḥ kaṭūṣṇā rucivarṇakṛt /	jAtIpattrI laGuH svAduH kawu-uzNA ruci-varNa-kRt /
   kaphakāsavamiśvāsatṛṣṇākṛmiviṣāpahā // 57	kaPa-kAsa-vami-SvAsa-tRzNA-kRmi-viza-apahAH // 57
   lavaṃgaṃ devakusumaṃ śrīsaṃjñaṃ śrīprasūnakam /	lavaMgam devakusumam SrI-saMjQam SrI-prasUnakam /
   lavaṃgaṃ kaṭukaṃ tiktaṃ laghu netrahitaṃ himam // 58	lavaMgam kawukam tiktam laGu netra-hitam himam // 58
   dīpanaṃ pācanaṃ rucyaṃ kaphapittāsranāśakṛt /	dIpanam pAcanam rucyam kaPa-pitta-asra-nASa-kRt /
   tṛṣṇāṃ chardiṃ tathādhmānaṃ śūlamāśu vināśayet /	tRzNAm Cardim taTA-ADmAnam SUlam-ASu vinASayet /
   kāsaṃ śvāsaṃ ca hikkāṃ ca kṣayaṃ kṣapayati dhruvam // 59	kAsam SvAsam ca hikkAm ca kzayam kzapayati Druvam // 59
   elā sthūlā ca bahulā pṛthvīkā tripuṭāpi ca // 60	elA sTUlA ca bahulA pRTvIkA tri-puwA-api ca // 60
   bhadrailā bṛhadelā ca candrabālā ca niṣkuṭiḥ /	BadrElA bRhadelA ca candrabAlA ca nizkuwiH /
   sthūlailā kaṭukā pāke rase cānalakṛllaghuḥ // 61	sTUlElA kawukA pAke rase ca-anala-kRt-laGuH // 61
   rūkṣoṣṇā śleṣmapittāsrakaṇḍūśvāsatṛṣāpahā /	rUkza-uzNA Slezma-pitta-asra-kaNxU-SvAsa-tRzA-apahA /
   hṛllāsaviṣabastyāsyaśirorugvamikāsanut // 62	hRllAsa-viza-basti-Asya-SiraH-ruj-vamikAsa-nud // 62
   sūkṣmopakuñcikā tutthā koraṅgī drāviḍī truṭiḥ /	sUkzmA-upakuQcikA tutTA koraFgI drAvixI truwiH /
   elā sūkṣmā kaphaśvāsakāsārśomūtrakṛcchrahṛt /	elA sUkzmA kaPa-SvAsa-kAsa-arSaH-mUtrakRcCra-hRt /
   rase tu kaṭukā śītā laghvī vātaharī matā // 63	rase tu kawukA SItA laGvI vAta-harI matA // 63
   tvakpattraṃ ca varāṅgaṃ syad bhṛṅgaṃ cocaṃ tathotkaṭam /	tvakpattram ca varAFgam syat BRFgam cocam taTA-utkawam /
   tvacaṃ laghūṣṇaṃ kaṭukaṃ svādu tiktaṃ ca rūkṣakam // 64	tvacam laGu-uzNam kawukam svAdu tiktam ca rUkzakam // 64
   pittalaṃ kaphavātaghnaṃ kaṇḍvāmārucināśanam /	pittalam kaPa-vAta-Gnam kaNxU-Ama-aruci-nASanam /
   hṛdvastirogavātārśaḥkṛmipīnasaśukrahṛt // 65	hRd-vasti-roga-vAta-arSaH-kRmi-pInasa-Sukra-hRt // 65
   tvaksvādvī tu tanutvaksyāttathā dārusitā matā // 66	tvac-svAdvI tu tanu-tvac-syAt-taTA dAru-sitA matA // 66
   uktā dārusitā svādvī tiktā cānilapittahṛt /	uktA dArusitA svAdvI tiktA ca-anila-pitta-hRt /
   surabhiḥ śukralā varṇyā mukhaśoṣatṛṣāpahā // 67	suraBiH SukralA varNyAH muKa-Soza-tRzA-apahAH // 67
   pattrakaṃ tamālapattraṃ ca tathā syāt pattranāmakam /	pattrakam tamAlapattram ca taTA syAt pattra-nAmakam /
   pattrakaṃ madhuraṃ kiṃcit tīkṣṇoṣṇaṃ picchilaṃ laghu /	pattrakam maDuram kiMcid tIkzNa-uzNam picCilam laGu /
   nihanti kaphavātārśohṛllāsārucipīnasān // 68	nihanti kaPa-vAta-arSaH-hRllAsa-aruci-pInasAn // 68
   nāgapuṣpaḥ smṛto nāgaḥ kesaro nāgakesaraḥ /	nAgapuzpaH smRtaH nAgaH kesaraH nAgakesaraH /
   cāmpeyo nāgakiñjalkaḥ kathitaḥ kāñcanāhvayaḥ // 69	cAmpeyaH nAgakiQjalkaH kaTitaH kAQcana-AhvayaH // 69
   nāgapuṣpaṃ kaṣāyoṣṇaṃ rūkṣaṃ laghvāmapāvanam // 70	nAgapuzpam kazAya-uzNam rUkzam laGu-Ama-pAvanam // 70
   jvarakaṇḍūtṛṣāsvedacchardihṛllāsanāśanam /	jvara-kaNxU-tRzA-sveda=-Cardi-hRllAsa-nASanam /
   daurgandhyakuṣṭhavīsarpakaphapittaviṣāpaham // 71	dOrganDya-kuzWa-vIsarpa-kaPa-pitta-viza-apaham // 71
   tvagelāpattrakais tulyais trisugandhi trijātakam /	tvac-elA-pattrakEH tulyEH trisuganDi trijAtakam /
   nāgakesarasaṃyuktaṃ cāturjātakam ucyate // 72	nAgakesara-saMyuktam cAturjAtakam ucyate // 72
   taddvayaṃ rocanaṃ rūkṣaṃ tīkṣṇoṣṇaṃ mukhagandhahṛt /	tad-dvayam rocanam rUkzam tIkzNa-uzNam muKa-ganDa-hRt /
   laghu pittāgnikṛd varṇyaṃ kaphavātaviṣāpaham // 73	laGu pitta-agni-kRt varNyam kaPa-vAta-viza-apaham // 73
   kuṅkumaṃ ghusṛṇaṃ raktaṃ kāśmīraṃ pītakaṃ varam /	kuFkumam GusRNam raktam kASmIram pItakam varam /
   saṃkocaṃ piśunaṃ dhīraṃ vāhlīkaṃ śoṇitābhidham // 74	saMkocam piSunam DIram vAhlIkam SoNita-aBiDam // 74
   kāśmīradeśaje kṣetre kuṅkumaṃ yadbhaveddhi tat /	kASmIra-deSa-je kzetre kuFkumam yat-Bavet-hi tat /
   sūkṣmakesaram āraktaṃ padmagandhi taduttamam // 75	sUkzma-kesaram Araktam padma-ganDi tat-uttamam // 75
   vāhlīkadeśasaṃjātaṃ kuṅkumaṃ pāṇḍuraṃ smṛtam /	vAhlIka-deSa-saMjAtam kuFkumam pANxuram smRtam /
   ketakīgandhayuktaṃ tanmadhyamaṃ sūkṣmakesaram // 76	ketakI-ganDa-yuktam tad-maDyamam sUkzma-kesaram // 76
   kuṅkumaṃ pārasīkaṃ tanmadhugandhi tadīritam /	kuFkumam pArasIkam tad-maDu-ganDi tat-Iritam /
   īṣat pāṇḍuravarṇaṃ tadadhamaṃ sthūlakesaram // 77	Izat pANxura-varNam tat-aDamam sTUlakesaram // 77
   kuṅkumaṃ kaṭukaṃ snigdhaṃ śirorugvraṇajantujit /	kuFkumam kawukam snigDam SiraH-ruj-vraNa-jantu-jit /
   tiktaṃ vamiharaṃ varṇyaṃ vyaṅgadoṣatrayāpaham // 78	tiktam vami-haram varNyam vyaFga-dozatraya-apaham // 78
   gorocanā tu maṅgalyā vandyā gaurī ca rocanā /	gorocanA tu maFgalyA vandyA gOrI ca rocanA /
   gorocanā himā tiktā varṇyā maṅgalakāntidā /	gorocanA himA tiktA varNyAH maFgala-kAnti-dA /
   viṣālakṣmīgrahonmādagarbhasrāvakṣatāsrahṛt // 79	viza-alakzmI-graha-unmAda-garBasrAva-kzata-asra-hRt // 79
   nakhaṃ vyāghranakhaṃ vyāghrāyudhaṃ taccakrakārakam // 80	naKam vyAGranaKam vyAGrAyuDam tat-cakra-kArakam // 80
   nakhaṃ svalpaṃ nakhī proktā hanuhaṭṭavilāsinī /	naKam su-alpam naKI proktA hanuhawwa-vilAsinI /
   nakhadravyaṃ grahaśleṣmāvātāsrajvarakuṣṭhahṛt // 81	naKa-dravyam graha-Slezma-avAtAsra-jvara-kuzWa-hRt // 81
   laghūṣṇaṃ śukralaṃ varṇyaṃ svādu vraṇaviṣāpaham /	laGu-uzNam Sukralam varNyam svAdu vraNa-viza-apaham /
   alakṣmīmukhadaurgandhyahṛt pākarasayoḥ kaṭu // 82	alakzmI-muKa-dOrganDya-hRt pAka-rasayoH kawu // 82
   bālaṃ hrīverabarhiṣṭhodīcyaṃ keśāmbunāma ca /	bAlam hrIvera-barhizWa-udIcyam keSAmbu-nAma ca /
   bālakaṃ śītalaṃ rūkṣaṃ laghu dīpanapācanam /	bAlakam SItalam rUkzam laGu dIpana-pAcanam /
   hṛllāsārucivīsarpahṛdrogāmātisārajit // 83	hRllAsa-aruci-vIsarpa-hRd-roga-AmA-atisAra-jit // 83
   syādvīraṇaṃ vīratarur vīraṃ ca bahumūlakam /	syAt-vIraNam vIrataruH vIram ca bahumUlakam /
   vīraṇaṃ pācanaṃ śītaṃ vāntihṛllaghu tiktakam // 84	vIraNam pAcanam SItam vAnti-hRt-laGu tiktakam // 84
   stambhanaṃ jvaranud bhrāntimadajit kaphapittahṛt /	stamBanam jvara-nud BrAnti-mada-jit kaPa-pitta-hRt /
   tṛṣṇāsraviṣavīsarpakṛcchradāhavraṇāpaham // 85	tRzNA-asra-viza-vIsarpa-kRcCra-dAha-vraNa-apaham // 85
   vīraṇasya tu mūlaṃ syāduśīraṃ naladaṃ ca tat /	vIraNasya tu mUlam syAt-uSIram naladam ca tat /
   amṛṇālaṃ ca sevyaṃ ca samagandhikam ityapi // 86	amRNAlam ca sevyam ca samaganDikam iti-api // 86
   uśīraṃ pācanaṃ śītaṃ stambhanaṃ laghu tiktakam // 87	uSIram pAcanam SItam stamBanam laGu tiktakam // 87
   madhuraṃ jvarahṛd vāntimadanut kaphapittahṛt /	maDuram jvara-hRt vAnti-mada-nud kaPa-pitta-hRt /
   tṛṣṇāsraviṣavīsarpadāhakṛcchravraṇāpaham // 88	tRzNA-asra-viza-vIsarpa-dAha-kRcCra-vraNa-apaham // 88
   jaṭāmāṃsī bhūtajaṭā jaṭilā ca tapasvinī /	jawAmAMsI BUtajawA jawilA ca tapasvinI /
   māṃsī tiktā kaṣāyā ca medhyā kāntibalapradā /	mAMsI tiktA kazAyA ca meDyA kAnti-bala-pradA /
   svādvī himā tridoṣāsradāhavīsarpakuṣṭhanut // 89	svAdvI himA tridoza-asra-dAha-vIsarpa-kuzWa-nud // 89
   śaileyaṃ tu śilāpuṣpaṃ vṛddhaṃ kālānusāryakam // 90	SEleyam tu SilApuzpam vRdDam kAlAnusAryakam // 90
   śaileyaṃ śītalaṃ hṛdyaṃ kaphapittaharaṃ laghu /	SEleyam SItalam hRdyam kaPa-pitta-haram laGu /
   kaṇḍūkuṣṭhāśmarīdāhaviṣahṛd gudaraktahṛt // 91	kaNxU-kuzWa-aSmarI-dAha-viza-hRt guda-rakta-hRt // 91
   mustakaṃ na striyāṃ mustaṃ triṣu vāridanāmakam /	mustakam na striyAm mustam trizu vArida-nAmakam /
   kuruvindaśca saṃkhyāto 'paraḥ kroḍakaserukaḥ // 92	kuruvindaH-ca saMKyAtaH aparaH kroxakaserukaH // 92
   bhadramustaṃ ca gundrā ca tathā nāgaramustakaḥ /	Badramustam ca gundrA ca taTA nAgaramustakaH /
   mustaṃ kaṭu himaṃ grāhi tiktaṃ dīpanapācanam // 93	mustam kawu himam grAhi tiktam dIpana-pAcanam // 93
   kaṣāyaṃ kaphapittāsratṛḍjvarārucijantuhṛt /	kazAyam kaPa-pitta-asra-tRz-jvara-aruci-jantu-hRt /
   anūpadeśe yajjātaṃ mustakaṃ tatpraśasyate /	anUpa-deSe yat-jAtam mustakam tat-praSasyate /
   tatrāpi munibhiḥ proktaṃ varaṃ nāgaramustakam // 94	tatra-api muniBiH proktam varam nAgaramustakam // 94
   karcūro vedhamukhyaśca drāviḍaḥ kalpakaḥ śaṭī /	karcUraH veDamuKyaH-ca drAvixaH kalpakaH SawI /
   karcūro dīpano rucyaḥ kaṭukastikta eva ca // 95	karcUraH dIpanaH rucyaH kawukaH-tiktaH eva ca // 95
   sugandhiḥ kaṭupākaḥ syāt kuṣṭhārśovraṇakāsanut /	suganDiH kawu-pAkaH syAt kuzWa-arSaH-vraNa-kAsa-nud /
   uṣṇo laghur harecchvāsaṃ gulmavātakaphakrimīn // 96	uzNaH laGuH haret-SvAsam gulma-vAta-kaPa-krimIn // 96
   murā gandhakuṭī daityā surabhiḥ śālaparṇikā // 97	murA ganDakuwI dEtyA suraBiH SAlaparNikAH // 97
   murā tiktā himā svādvī laghvī pittānilāpahā /	murA tiktA himA svAdvI laGvI pitta-anila-apahA /
   jvarāsṛgbhūtarakṣoghnī kuṣṭhakāsavināśinī // 98	jvara-asRk-BUta-rakzaH-GnI kuzWa-kAsa-vinASinI // 98
   śaṭhī palāśī ṣaḍgranthā suvratā gandhamūlikā /	SaWI palASI zaxgranTA suvratA ganDamUlikA /
   gāndhārikā gandhavadhūr vadhūḥ palāśikā // 99	gAnDArikA ganDavaDUH vaDUH palASikAH // 99
   bhavedgandhapalāśī tu kaṣāyā grāhiṇī laghuḥ /	Bavet-ganDapalASI tu kazAyA grAhiNI laGuH /
   tiktā tīkṣṇā ca kaṭukānuṣṇāsyamalanāśinī /	tiktA tIkzNA ca kawukA-anuzNa-Asi-a-mala-nASinI /
   śothakāsavraṇaśvāsaśūlasidhmagrahāpahā // 100	SoTa-kAsa-vraNa-SvAsa-SUla-siDma-graha-apahA // 100
   priyaṅguḥ phalinī kāntā latā ca mahilāhvayā // 101	priyaFguH PalinI kAntA latA ca mahilAhvayA // 101
   gundrā gandhaphalā śyāmā viṣvaksenāṅganāpriyā /	gundrA ganDaPalA SyAmA vizvaksena-aFganA-priyA /
   priyaṅguḥ śītalā tiktā tuvarānilapittahṛt // 102	priyaFguH SItalA tiktA tuvara-anila-pitta-hRt // 102
   raktātiyogadaurgandhyasvedadāhajvarāpahā /	rakta-atiyoga-dOrganDya-sveda-dAha-jvara-apahA /
   gulmatṛḍviṣamohaghnī tadvad gandhapriyaṅgukā // 103	gulma-tRz-viza-moha-GnI tadvat ganDa-priyaFgukAH // 103
   tatphalaṃ madhu rūkṣaṃ kaṣāyaṃ śītalaṃ guru /	tad-Palam maDu rUkzam kazAyam SItalam guru /
   vibandhādhmānabalakṛt saṃgrāhi kaphapittajit // 104	vibanDa-ADmAna-bala-kRt saMgrAhi kaPa-pitta-jit // 104
   reṇukā rājaputrī ca nandinī kapilā dvijā /	reNukA rAjaputrI ca nandinI kapilA dvijAH /
   bhasmagandhā pāṇḍuputrī smṛtā kauntī hareṇukā // 105	BasmaganDA pANxu-putrI smRtA kOntI hareNukA // 105
   reṇukā kaṭukā pāke tiktānuṣṇā kaṭur laghuḥ /	reNukA kawukA pAke tiktA-anuzNA kawuH laGuH /
   pittalā dīpanī medhyā pācinī garbhapātinī /	pittalA dIpanI meDyA pAcinI garBa-pAtinI /
   balāsavātakṛccaiva tṛṭkaṇḍūviṣadāhanut // 106	balAsa-vAta-kRt-ca-eva tRz-kaNxU-viza-dAha-nud // 106
   granthiparṇaṃ granthikaṃ ca kākapucchaṃ ca gucchakam /	granTiparNam granTikam ca kAkapucCam ca gucCakam /
   nīlapuṣpaṃ sugandhaṃ ca kathitaṃ tailaparṇakam // 107	nIlapuzpam suganDam ca kaTitam tElaparNakam // 107
   granthiparṇaṃ tiktatīkṣṇaṃ kaṭūṣṇaṃ dīpanaṃ laghu /	granTiparNam tikta-tIkzNam kawu-uzNam dIpanam laGu /
   kaphavātaviṣaśvāsakaṇḍūdaurgandhyanāśanam // 108	kaPa-vAta-viza-SvAsa-kaNxU-dOrganDya-nASanam // 108
   sthauṇeyakaṃ barhibarhaṃ śukabarhaṃ ca kukkuram /	sTONeyakam barhi-barham Suka-barham ca kukkuram /
   śīrṇaromaśukaṃ cāpi śukapuṣpaṃ śukacchadam // 109	SIrNa-romaSukam ca-api Sukapuzpam SukacCadam // 109
   sthauṇeyakaṃ kaṭu svādu tiktaṃ snigdhaṃ tridoṣanut // 110	sTONeyakam kawu svAdu tiktam snigDam tridoza-nud // 110
   medhāśukrakaraṃ rucyaṃ rakṣoghnaṃ jvarajantujit /	meDA-Sukra-karam rucyam rakzaH-Gnam jvara-jantu-jit /
   hanti kuṣṭhāsratṛḍdāhadaurgandhyatilakālakān // 111	hanti kuzWa-asra-tRz-dAha-dOrganDya-tila-kAlakAn // 111
   niśācaro dhanaharaḥ kitavo gaṇahāsaḥ /	niSAcaraH Dana-haraH kitavaH gaNa-hAsaH /
   corakaḥ śaṅkitaś caṇḍo duṣpattraḥ kṣemako ripuḥ /	corakaH SaFkitaH caNxaH duzpattraH kzemakaH ripuH /
   rocako madhurastikaḥ kaṭuḥ pāke kaṭur laghuḥ // 112	rocakaH maDurastikaH kawuH pAke kawuH laGuH // 112
   tīkṣṇo hṛdyo himo hanti kuṣṭhakaṇḍūkaphānilān /	tIkzNaH hRdyaH himaH hanti kuzWa-kaNxU-kaPa-anilAn /
   rakṣo'śrīsvedamedo'srajvaragandhaviṣavraṇān // 113	rakzaH-aSrI-sveda-medaH-asra-jvara-ganDa-viza-vraNAn // 113
   tālīśam uktaṃ pattrāḍhyaṃ dhātrīpattraṃ ca tatsmṛtam /	tAlISam uktam pattrAXyam DAtrI-pattram ca tat-smRtam /
   tālīśaṃ laghu tīkṣṇoṣṇaṃ śvāsakāsakaphānilān /	tAlISam laGu tIkzNa-uzNam SvAsa-kAsa-kaPa-anilAn /
   nihanty arucigulmāmavahnimāndyakṣayāmayān // 114	nihanti aruci-gulma-Ama-vahni-mAndya-kzaya-AmayAn // 114
   kaṅkolaṃ kolaṃ proktaṃ cātha kośaphalaṃ smṛtam // 115	kaFkolam kolam proktam ca-aTa koSa-Palam smRtam // 115
   kaṅkolaṃ laghu tīkṣṇoṣṇaṃ tiktaṃ hṛdyaṃ rucipradam /	kaFkolam laGu tIkzNa-uzNam tiktam hRdyam ruci-pradam /
   āsyadaurgandhyahṛdrogakaphavātāmayāndhyahṛt // 116	Asya-dOrganDya-hRd-roga-kaPa-vAta-Amaya-AnDya-hRt // 116
   snigdhoṣṇā kaphahṛt tiktā sugandhā gandhakokilā /	snigDA-uzNA kaPa-hRt tiktA suganDA ganDa-kokilAH /
   gandhakokilayā tulyā vijñeyā gandhamālatī // 117	ganDa-kokilayA tulyA vijQeyA ganDa-mAlatI // 117
   lāmajjakaṃ sunālaṃ syādamṛṇālaṃ lavaṃ laghu /	lAmajjakam sunAlam syAt-amRNAlam lavam laGu /
   iṣṭakāpathakaṃ savyaṃ naladaṃ ca vidātakam // 118	izwakA-paTakam savyam naladam ca vidAtakam // 118
   lāmajjakaṃ himaṃ tiktaṃ laghu doṣatrayāsrajit /	lAmajjakam himam tiktam laGu dozatraya-asra-jit /
   tvagāmayasvedakṛcchradāhapittāsraroganut // 119	tvac-Amaya-sveda-kRcCra-dAha-pitta-asra-roga-nud // 119
   elavālukam aileyaṃ sugandhi harivālukam /	elavAlukam Eleyam suganDi harivAlukam /
   ailavālukam elālu kapitthaṃ pattram īritam // 120	ElavAlukam elAlu kapitTam pattram Iritam // 120
   elālu kaṭukaṃ pāke kaṣāyaṃ śītalaṃ laghu /	elAlu kawukam pAke kazAyam SItalam laGu /
   hanti kaṇḍūvraṇaccharditṛṭkāsārucihṛdrujaḥ /	hanti kaNxU-vraNa=-Cardi-tRz-kAsa-aruci-hRd-rujaH /
   balāsaviṣapittāsrakuṣṭhamūtragadakrimīn // 121	balAsa-viza-pittAsra-kuzWa-mUtra-gada-krimIn // 121
   kuṭannaṭaṃ dāsapuraṃ bāleyaṃ paripelavam /	kuwannawam dAsa-puram bAlA-iyam paripelavam /
   plavagopuragonardakaivartīmustakāni ca // 122	plava-gopura-gonarda-kEvartImustakAni ca // 122
   mustāvat pelavapuṭaṃ śukābhaṃ syād vitunnakam // 123	mustA-vat pelava-puwam Suka-ABam syAt vitunnakam // 123
   vitunnakaṃ himaṃ tiktaṃ kaṣāyaṃ kaṭu kāntidam /	vitunnakam himam tiktam kazAyam kawu kAnti-dam /
   kaphapittāsravīsarpakuṣṭhakaṇḍūviṣapraṇut // 124	kaPa-pitta-asra-vIsarpa-kuzWa-kaNxU-viza-praNud // 124
   spṛkkāsṛg brāhmaṇo devo marunmālā latā laghuḥ /	spRkkA-asRj brAhmaNaH devaH marunmAlA latA laGuH /
   samudrāntā vadhūḥ koṭivarṣā laṅkopiketyapi // 125	samudrAntA vaDUH kowivarzA laFkopikA-iti-api // 125
   spṛkkā svādvī himā vṛṣyā tiktā nikhiladoṣanut /	spRkkA svAdvI himA vRzyA tiktA niKila-doza-nud /
   kuṣṭhakaṇḍūviṣasvedadāhāśrījvararaktahṛt // 126	kuzWa-kaNxU-viza-sveda-dAha-aSrI-jvara-rakta-hRt // 126
   parpaṭī rañjanī kṛṣṇā jatukā jananī janī /	parpawI raQjanI kRzNA jatukA jananI janI /
   jatukṛṣṇāgnisaṃsparśā jatukṛccakravartinī // 127	jatu-kRzNA-agni-saMsparSA jatukRt-cakravartinI // 127
   parpaṭī tuvarā tiktā śiśirā varṇakṛllaghuḥ /	parpawI tuvarA tiktA SiSirAH varNa-kRt-laGuH /
   viṣavraṇaharā kaṇḍūkaphapittāsrakuṣṭhanut // 128	viza-vraNa-harA kaNxU-kaPa-pitta-asra-kuzWa-nud // 128
   nalikā vidrumalatā kapotacaraṇā naṭī /	nalikA vidrumalatA kapota-caraNA nawI /
   dhamanyañjanakeśī ca nirmedhyā suṣirā nalī // 129	DamanI-aQjana-keSI ca nirmeDyA suzirA nalI // 129
   nalikā śītalā laghvī cakṣuṣyā kaphapittahṛt /	nalikA SItalA laGvI cakzuzyA kaPa-pitta-hRt /
   kṛcchrāśmavātatṛṣṇāsrakuṣṭhakaṇḍūjvarāpahā // 130	kRcCra-aSma-vAta-tRzNA-asra-kuzWa-kaNxU-jvara-apahAH // 130
   prapauṇḍarīkaṃ pauṇḍaryaṃ cakṣuṣyaṃ pauṇḍarīyakam /	prapONxarIkam pONxaryam cakzuzyam pONxarIyakam /
   pauṇḍaryaṃ madhuraṃ tiktaṃ kaṣāyaṃ śukralaṃ himam /	pONxaryam maDuram tiktam kazAyam Sukralam himam /
   cakṣuṣyaṃ madhuraṃ pāke varṇyaṃ pittakaphapraṇut // 131	cakzuzyam maDuram pAke varNyam pitta-kaPa-praNud // 131
   Bhāvaprakāśa, Vargaprakaraṇa, Guḍūcyādivarga	BhO=-a-prakASa, Varga-prakaraNa, GuxUcI-Adi-varga
   atha laṅkeśvaro mānī rāvaṇo rākṣasādhipaḥ /	aTa laFkeSvaraH mAnI rAvaNaH rAkzasa-aDipaH /
   rāmapatnīṃ balātsītāṃ jahāra madanāturaḥ // 1	rAma-patnIm balAt-sItAm jahAra madana-AturaH // 1
   tatastaṃ balavānrāmo ripuṃ jāyāpahāriṇam /	tatas-tam balavAn-rAmaH ripum jAyA-apahAriNam /
   hṛto vānarasainyena jaghāna raṇamūrdhani // 2	hRtaH vAnara-sEnyena jaGAna raNa-mUrDani // 2
   hate tasminsurārātau rāvaṇe balagarvite /	hate tasmin-sura-arAtO rAvaNe bala-garvite /
   devarājaḥ sahasrākṣaḥ parituṣṭaś ca rāghave // 3	devarAjaH sahasrAkzaH parituzwaH ca rAGave // 3
   tatra ye vānarāḥ kecid rākṣasair nihatā raṇe /	tatra ye vAnarAH kecid rAkzasEH nihatAH raNe /
   tānindro jīvayāmāsa saṃsicyāmṛtavṛṣṭibhiḥ // 4	tAn-indraH jIvayAmAsa saMsicya-amRta-vRzwiBiH // 4
   tato yeṣu pradeśeṣu kapigātrātparicyutāḥ /	tatas yezu pradeSezu kapi-gAtrAt-paricyutAH /
   pīyūṣabindavaḥ petus tebhyo jātā guḍūcikā // 5	pIyUza-bindavaH petuH teByaH jAtA guxUcikA // 5
   guḍūcī madhuparṇī syād amṛtāmṛtavallarī /	guxUcI maDuparNI syAt amRtA-amRtavallarI /
   chinnā chinnaruhā chinnodbhavā vatsādanīti ca // 6	CinnA CinnaruhA CinnodBavA vatsAdanI-iti ca // 6
   jīvantī tantrikā somā somavallī ca kuṇḍalī /	jIvantI tantrikA somA somavallI ca kuNxalI /
   cakralakṣaṇikā dhīrā viśalyā ca rasāyanī // 7	cakralakzaNikA DIrA viSalyA ca rasAyanI // 7
   candrahāsā vayaḥsthā ca maṇḍalī devanirmitā /	candrahAsA vayaHsTA ca maNxalI deva-nirmitA /
   guḍūcī kaṭukā tiktā svādupākā rasāyanī // 8	guxUcI kawukA tiktA svAdu-pAkA rasAyanI // 8
   saṃgrāhiṇī kaṣāyoṣṇā laghvī balyāgnidīpinī /	saMgrAhiNI kazAyA-uzNA laGvI balyA-agni-dIpinI /
   doṣatrayāmatṛḍdāhamehakāsāṃśca pāṇḍutām // 9	dozatraya-Ama-tRz-dAha-meha-kAsAn=-ca pANxu-tAm // 9
   kāmalākuṣṭhavātāsrajvarakrimivamīn haret /	kAmalA-kuzWa-vAtAsra-jvara-krimi-vamIn haret /
   pramehaśvāsakāsārśaḥkṛcchrahṛdrogavātanut // 10	prameha-SvAsa-kAsa-arSaH-kRcCra-hRd-roga-vAta-nud // 10
   tāmbūlavallī tāmbūlī nāginī nāgavallarī /	tAmbUlavallI tAmbUlI nAginI nAgavallarI /
   tāmbūlaṃ viśadaṃ rucyaṃ tīkṣṇoṣṇaṃ tuvaraṃ saram // 11	tAmbUlam viSadam rucyam tIkzNa-uzNam tuvaram saram // 11
   vaśyaṃ tiktaṃ kaṭu kṣāraṃ raktapittakaraṃ laghu /	vaSyam tiktam kawu kzAram raktapitta-karam laGu /
   balyaṃ śleṣmāsyadaurgandhyamalavātaśramāpaham // 12	balyam Slezma-Asya-dOrganDya-mala-vAta-Srama-apaham // 12
   bilvaḥ śāṇḍilyaśailūṣau mālūraśrīphalāv api /	bilvaH SANxilya-SElUzO mAlUra-SrIPalO api /
   śrīphalastuvarastikto grāhī rūkṣo'gnipittakṛt /	SrIPalaH-tuvaraH-tiktaH grAhI rUkzaH-agni-pitta-kRt /
   vātaśleṣmaharo balyo laghuruṣṇaśca pācanaḥ // 13	vAta-Slezma-haraH balyaH laGuH-uzNaH-ca pAcanaH // 13
   gāmbhārī bhadraparṇī ca śrīparṇī madhuparṇikā /	gAmBArI BadraparNI ca SrIparNI maDuparNikA /
   kāśmīrī kāśmarī hīrā kāśmaryaḥ pītarohiṇī // 14	kASmIrI kASmarI hIrA kASmaryaH pItarohiNI // 14
   kṛṣṇavṛntā madhurasā mahākusumikāpi ca /	kRzNavRntA maDurasA mahAkusumikA-api ca /
   kāśmarī tuvarā tiktā vīryoṣṇā madhurā guruḥ // 15	kASmarI tuvarA tiktA vIrya-uzNA maDurA guruH // 15
   dīpanī pācanī medhyā bhedinī bhramaśoṣajit /	dIpanI pAcanI meDyA BedinI Brama-Soza-jit /
   doṣatṛṣṇāmaśūlārśoviṣadāhajvarāpahā // 16	doza-tRzNA-Ama-SUla-arSaH-viza-dAha-jvara-apahAH // 16
   tatphalaṃ bṛṃhaṇaṃ vṛṣyaṃ guru keśyaṃ rasāyanam /	tad-Palam bRMhaNam vRzyam guru keSyam rasAyanam /
   vātapittatṛṣāraktakṣayamūtravibandhanut // 17	vAta-pitta-tRzA-rakta-kzaya-mUtra-vibanDa-nud // 17
   svādu pāke himaṃ snigdhaṃ tuvarāmlaṃ viśuddhikṛt /	svAdu pAke himam snigDam tuvara-amlam viSudDi-kRt /
   hanyāddāhatṛṣāvātaraktapittakṣatakṣayān // 18	hanyAt-dAha-tRzA-vAta-rakta-pitta-kzata-kzayAn // 18
   pāṭaliḥ pāṭalāmoghā madhudūtī phaleruhā /	pAwaliH pAwalA-amoGA maDudUtI PaleruhA /
   kṛṣṇavṛntā kuberākṣī kālasthālyalivallabhā // 19	kRzNavRntA kuberAkzI kAla-sTAlI-ali-vallaBA // 19
   tāmrapuṣpī ca kathitāparā syātpāṭalā sitā /	tAmrapuzpI ca kaTitA-aparA syAt-pAwalA sitA /
   muṣkako mokṣako ghaṇṭāpāṭaliḥ kāṣṭhapāṭalā // 20	muzkakaH mokzakaH GaNwApAwaliH kAzWa-pAwalA // 20
   pāṭalā tuvarā tiktānuṣṇā doṣatrayāpahā /	pAwalA tuvarA tiktA-anuzNA dozatraya-apahA /
   aruciśvāsaśothāsracchardihikkātṛṣāharī // 21	aruci-SvAsa-SoTa-asra=-Cardi-hikkA-tRzA-harI // 21
   puṣpaṃ kaṣāyaṃ madhuraṃ himaṃ hṛdyaṃ kaphāsranut /	puzpam kazAyam maDuram himam hRdyam kaPa-asra-nud /
   pittātisārahṛtkaṇṭhyaṃ phalaṃ hikkāsrapittahṛt // 22	pitta-atisAra-hRd-kaNWyam Palam hikkA-asrapitta-hRt // 22
   agnimantho jayaḥ sa syāc chrīparṇī gaṇikārikā /	agnimanTaH jayaH sa syAt SrIparNI gaNikArikA /
   jayā jayantī tarkārī nādeyī vaijayantikā // 23	jayA jayantI tarkArI nAdeyI vEjayantikAH // 23
   agnimanthaḥ śvayathunud vīryoṣṇaḥ kaphavātahṛt /	agnimanTaH SvayaTu-nud vIrya-uzNaH kaPa-vAta-hRt /
   pāṇḍunut kaṭukastiktastuvaro madhuro'gnidaḥ // 24	pANxu-nud kawukaH-tiktaH-tuvaraH maDuraH-agni-daH // 24
   śyonākaḥ śoṣaṇaśca syānnaṭakaṭvaṅgaṭuṇṭukāḥ /	SyonAkaH SozaNaH-ca syAt-nawa-kawvaFga-wuNwukAH /
   maṇḍūkaparṇapattrorṇaśukanāsakuṭannaṭāḥ // 25	maNxUka-parNa-pattrorNa-SukanAsa-kuwannawAH // 25
   dīrghavṛnto 'raluścāpi pṛthuśimbaḥ kaṭaṃbharaḥ /	dIrGavRntaH araluH-ca-api pRTuSimbaH kawaMBaraH /
   śyonāko dīpanaḥ pāke kaṭukastuvaro himaḥ /	SyonAkaH dIpanaH pAke kawukaH-tuvaraH himaH /
   grāhī tikto'nilaśleṣmapittakāsapraṇāśanaḥ // 26	grAhI tiktaH-anila-Slezma-pitta-kAsa-praNASanaH // 26
   ṭuṇṭukasya phalaṃ bālaṃ rūkṣaṃ vātakaphāpaham // 27	wuNwukasya Palam bAlam rUkzam vAta-kaPa-apaham // 27
   hṛdyaṃ kaṣāyaṃ madhuraṃ rocanaṃ laghu dīpanam /	hRdyam kazAyam maDuram rocanam laGu dIpanam /
   gulmārśaḥkṛmihṛtprauḍhaṃ guru vātaprakopaṇam // 28	gulma-arSaH-kRmi-hRt-prOXam guru vAta-prakopaNam // 28
   śrīphalaḥ sarvatobhadrā pāṭalā gaṇikārikā /	SrIPalaH sarvatoBadrA pAwalA gaNikArikA /
   śyonākaḥ pañcabhiścaitaiḥ pañcamūlaṃ mahanmatam // 29	SyonAkaH paQcaBiH-ca-etEH paQcamUlam mahat-matam // 29
   pañcamūlaṃ mahattiktaṃ kaṣāyaṃ kaphavātanut /	paQcamUlam mahat-tiktam kazAyam kaPa-vAta-nud /
   madhuraṃ śvāsakāsaghnamuṣṇaṃ laghvagnidīpanam // 30	maDuram SvAsa-kAsa-Gnam-uzNam laGu-agni-dIpanam // 30
   śāliparṇī sthirā saumyā triparṇī pīvarī guhā /	SAliparNI sTirA sOmyA triparNI pIvarI guhA /
   vidārigandhā dīrghāṅgī dīrghapattrāṃśumatyapi // 31	vidAriganDA dIrGAFgI dIrGapattrA-aMSumatI-api // 31
   śāliparṇī guruśchardijvaraśvāsātisārajit // 32	SAliparNI guruH-Cardi-jvara-SvAsa-atisAra-jit // 32
   śoṣadoṣatrayaharī bṛṃhaṇyuktā rasāyanī /	Soza-dozatraya-harI bRMhaNI-uktA rasAyanI /
   tiktā viṣaharī svāduḥ kṣatakāsakrimipraṇut // 33	tiktA viza-harI svAduH kzata-kAsa-krimi-praNud // 33
   pṛśniparṇī pṛthakparṇī citraparṇyahiparṇyapi /	pRSniparNI pRTakparNI citraparNI-ahiparNI-api /
   kroṣṭuvinnā siṃhapucchī kalaśī dhāvanirguhā // 34	krozwuvinnA siMhapucCI kalaSI DAva-nirguhAH // 34
   pṛśniparṇī tridoṣaghnī vṛṣyoṣṇā madhurā sarā /	pRSniparNI tridoza-GnI vRzyA-uzNA maDurA sarAH /
   hanti dāhajvaraśvāsaraktātīsāratṛḍvamīḥ // 35	hanti dAha-jvara-SvAsa-rakta-atIsAra-tRz-vamIH // 35
   vārttākī kṣudrabhaṇṭākī mahatī bṛhatī kulī /	vArttAkI kzudraBaNwAkI mahatI bRhatI kulI /
   hiṅgulī rāṣṭrikā siṃhī mahoṣṭrī duṣpradharṣiṇī // 36	hiFgulI rAzwrikA siMhI mahozwrI duzpraDarziNI // 36
   bṛhatī grāhiṇī hṛdyā pācanī kaphavātakṛt /	bRhatI grAhiNI hRdyA pAcanI kaPa-vAta-kRt /
   kaṭutiktāsyavairasyamalārocakanāśinī /	kawu-tikta-Asya-vErasya-mala-arocaka-nASinI /
   uṣṇā kuṣṭhajvaraśvāsaśūlakāsāgnimāndyajit // 37	uzNA kuzWa-jvara-SvAsa-SUla-kAsa-agni-mAndya-jit // 37
   kaṇṭakārī tu duḥsparśā kṣudrā vyāghrī nidigdhikā /	kaNwakArI tu duHsparSA kzudrA vyAGrI nidigDikA /
   kaṇṭālikā kaṇṭakinī dhāvanī bṛhatī tathā // 38	kaNwAlikA kaNwakinI DAvanI bRhatI taTA // 38
   śvetā kṣudrā candrahāsā lakṣmaṇā kṣetradūtikā /	SvetA kzudrA candrahAsA lakzmaNA kzetradUtikAH /
   garbhadā candramā candrī candrapuṣpā priyaṃkarī // 39	garBadA candramA candrI candrapuzpA priyaMkarI // 39
   kaṇṭakārī sarā tiktā kaṭukā dīpanī laghuḥ // 40	kaNwakArI sarA tiktA kawukA dIpanI laGuH // 40
   rūkṣoṣṇā pācanī kāsaśvāsajvarakaphānilān /	rUkzA-uzNA pAcanI kAsa-SvAsa-jvara-kaPa-anilAn /
   nihanti pīnasaṃ pārśvapīḍākṛmihṛdāmayān // 41	nihanti pInasam pArSva-pIxA-kRmi-hRd-AmayAn // 41
   tayoḥ phalaṃ kaṭu rase pāke ca kaṭukaṃ bhavet /	tayoH Palam kawu rase pAke ca kawukam Bavet /
   śukrasya recanaṃ bhedi tiktaṃ pittāgnikṛllaghu /	Sukrasya recanam Bedi tiktam pitta-agni-kRt-laGu /
   hanyātkaphamarutkaṇḍūkāsamedaḥkrimijvarān // 42	hanyAt-kaPa-marut-kaNxU-kAsa-medaH-krimi-jvarAn // 42
   tadvat proktā sitā kṣudrā viśeṣād garbhakāriṇī // 43	tadvat proktA sitA kzudrA viSezAt garBa-kAriNI // 43
   gokṣuraḥ kṣurako'pi syāt trikaṇṭaḥ svādukaṇṭakaḥ /	gokzuraH kzurakaH-api syAt trikaNwaH svAdukaNwakaH /
   gokaṇṭako gokṣurako vanaśṛṅgāṭa ityapi // 44	gokaNwakaH gokzurakaH vanaSRFgAwaH iti-api // 44
   palaṃkaṣā śvadaṃṣṭrā ca tathā syād ikṣugandhikā /	palaMkazA SvadaMzwrA ca taTA syAt ikzuganDikA /
   gokṣuraḥ śītalaḥ svādurbalakṛdvastiśodhanaḥ // 45	gokzuraH SItalaH svAduH-bala-kRt-vasti-SoDanaH // 45
   madhuro dīpano vṛṣyaḥ puṣṭidaścāśmarīharaḥ /	maDuraH dIpanaH vRzyaH puzwi-daH-ca-aSmarI-haraH /
   pramehaśvāsakāsārśaḥkṛcchrahṛdrogavātanut // 46	prameha-SvAsa-kAsa-arSaH-kRcCra-hRd-roga-vAta-nud // 46
   śāliparṇī pṛśniparṇī vārttākī kaṇṭakārikā /	SAliparNI pRSniparNI vArttAkI kaNwakArikAH /
   gokṣuraḥ pañcabhiścaitaiḥ kaniṣṭhaṃ pañcamūlakam // 47	gokzuraH paQcaBiH-ca-etEH kanizWam paQcamUlakam // 47
   pañcamūlaṃ laghu svādu balyaṃ pittānilāpaham /	paQcamUlam laGu svAdu balyam pitta-anila-apaham /
   nātyuṣṇaṃ bṛṃhaṇaṃ grāhi jvaraśvāsāśmarīpraṇut // 48	na-ati-uzNam bRMhaNam grAhi jvara-SvAsa-aSmarI-praNud // 48
   ubhābhyāṃ pañcamūlābhyāṃ daśamūlam udāhṛtam /	uBAByAm paQcamUlAByAm daSamUlam udAhRtam /
   daśamūlaṃ tridoṣaghnaṃ śvāsakāsaśirorujaḥ /	daSamUlam tridoza-Gnam SvAsa-kAsa-SiraH-rujaH /
   tandrāśothajvarānāhapārśvapīḍārucīr haret // 49	tandrA-SoTa-jvara-AnAha-pArSva-pIxA-arucIH haret // 49
   jīvantī jīvanī jīvā jīvanīyā madhusravā /	jIvantI jIvanI jIvAH jIvanIyAH maDu-sravAH /
   maṅgalyanāmadheyā ca śākaśreṣṭhā payasvinī // 50	maFgalya-nAmaDeyA ca SAkaSrezWA payasvinI // 50
   jīvantī śītalā svāduḥ snigdhā doṣatrayāpahā /	jIvantI SItalA svAduH snigDAH dozatraya-apahA /
   rasāyanī balakarī cakṣuṣyā grāhiṇī laghuḥ // 51	rasAyanI bala-karI cakzuzyA grAhiNI laGuH // 51
   mudgaparṇī kākaparṇī sūryaparṇy alpikā sahā // 52	mudgaparNI kAkaparNI sUryaparNI alpikA sahAH // 52
   kākamudgā ca sā proktā tathā mārjāragandhikā /	kAkamudgA ca sA proktA taTA mArjAraganDikA /
   mudgaparṇī himā rūkṣā tiktā svāduśca śukralā // 53	mudgaparNI himA rUkzA tiktA svAduH-ca SukralAH // 53
   cakṣuṣyā kṣataśothaghnī grāhiṇī jvaradāhanut /	cakzuzyA kzata-SoTa-GnI grAhiNI jvara-dAha-nud /
   doṣatrayaharī laghvī grahaṇyarśo'tisārajit // 54	dozatraya-harI laGvI grahaNI-arSaH-atisAra-jit // 54
