   PADA MARKERS	PADAH MARKERS
   For a four pada verse:	FoH a fouH  pada verse:
   For a six pada verse:	FoH a six pada verse:
   praviśya tu mahāraṇyaṃ $ daṇḍakāraṇyam ātmavān &	praviSya tu mahA araNyam $ daNxaka araNyam AtmavAn &
   dadarśa rāmo durdharṣas % tāpasāśramamaṇḍalam // Ram_3,1.1 //	dadarSa rAmaH durDarzaH % tApasa ASrama maNxalam // Ram_3,1.1 //
   kuśacīraparikṣiptaṃ $ brāhmyā lakṣmyā samāvṛtam &	kuSa cIra parikziptam $ brAhmyA lakzmyA samAvRtam &
   yathā pradīptaṃ durdharṣaṃ % gagane sūryamaṇḍalam // Ram_3,1.2 //	yaTA pradIptam durDarzam % gagane sUrya maNxalam // Ram_3,1.2 //
   śaraṇyaṃ sarvabhūtānāṃ $ susaṃmṛṣṭājiraṃ sadā &	SaraNyam sarva BUtAnAm $ su saMmRzwa ajiram sadA &
   pūjitaṃ copanṛttaṃ ca % nityam apsarasāṃ gaṇaiḥ // Ram_3,1.3 //	pUjitam ca upanRttam ca % nityam apsarasAm gaNEH // Ram_3,1.3 //
   viśālair agniśaraṇaiḥ $ srugbhāṇḍair ajinaiḥ kuśaiḥ &	viSAlEH agni SaraNEH $ sruc BANxEH ajinEH kuSEH &
   samidbhis toyakalaśaiḥ % phalamūlaiś ca śobhitam // Ram_3,1.4 //	samidBiH toya kalaSEH % Pala mUlEH ca SoBitam // Ram_3,1.4 //
   āraṇyaiś ca mahāvṛkṣaiḥ $ puṇyaiḥ svāduphalair vṛtam &	AraNyEH ca mahA vRkzEH $ puNyEH svAdu PalEH vRtam &
   balihomārcitaṃ puṇyaṃ % brahmaghoṣanināditam // Ram_3,1.5 //	bali homa arcitam puNyam % brahma Goza ninAditam // Ram_3,1.5 //
   puṣpair vanyaiḥ parikṣiptaṃ $ padminyā ca sapadmayā &	puzpEH vanyEH parikziptam $ padminyA ca sa padmayA &
   phalamūlāśanair dāntaiś % cīrakṛṣṇājināmbaraiḥ // Ram_3,1.6 //	Pala mUla aSanEH dAntEH % cIra kRzNa ajina ambarEH // Ram_3,1.6 //
   sūryavaiśvānarābhaiś ca $ purāṇair munibhir vṛtam &	sUrya vESvAnara ABEH ca $ purANEH muniBiH vRtam &
   puṇyaiś ca niyatāhāraiḥ % śobhitaṃ paramarṣibhiḥ // Ram_3,1.7 //	puNyEH ca niyata AhArEH % SoBitam parama RziBiH // Ram_3,1.7 //
   tad brahmabhavanaprakhyaṃ $ brahmaghoṣanināditam &	tat brahma Bavana praKyam $ brahma Goza ninAditam &
   brahmavidbhir mahābhāgair % brāhmaṇair upaśobhitam // Ram_3,1.8 //	brahma vidBiH mahABAgEH % brAhmaNEH upaSoBitam // Ram_3,1.8 //
   tad dṛṣṭvā rāghavaḥ śrīmāṃs $ tāpasāśramamaṇḍalam &	tat dRzwvA rAGavaH SrImAn $ tApasa ASrama maNxalam &
   abhyagacchan mahātejā % vijyaṃ kṛtvā mahad dhanuḥ // Ram_3,1.9 //	aByagacCat mahA tejAH % vijyam kRtvA mahat DanuH // Ram_3,1.9 //
   divyajñānopapannās te $ rāmaṃ dṛṣṭvā maharṣayaḥ &	divya jQAna upapannAH te $ rAmam dRzwvA mahA RzayaH &
   abhyagacchaṃs tadā prītā % vaidehīṃ ca yaśasvinīm // Ram_3,1.10 //	aByagacCan tadA prItA % vEdehIm ca yaSasvinIm // Ram_3,1.10 //
   te taṃ somam ivodyantaṃ $ dṛṣṭvā vai dharmacāriṇaḥ &	te tam somam iva udyantam $ dRzwvA vE Darma cAriNaH &
   maṅgalāni prayuñjānāḥ % pratyagṛhṇan dṛḍhavratāḥ // Ram_3,1.11 //	maFgalAni prayuQjAnAH % pratyagRhNan dRXa vratAH // Ram_3,1.11 //
   rūpasaṃhananaṃ lakṣmīṃ $ saukumāryaṃ suveṣatām &	rUpa saMhananam lakzmIm $ sOkumAryam su veza tAm &
   dadṛśur vismitākārā % rāmasya vanavāsinaḥ // Ram_3,1.12 //	dadRSuH vismita AkArAH % rAmasya vana vAsinaH // Ram_3,1.12 //
   vaidehīṃ lakṣmaṇaṃ rāmaṃ $ netrair animiṣair iva &	vEdehIm lakzmaNam rAmam $ netrEH animizEH iva &
   āścaryabhūtān dadṛśuḥ % sarve te vanacāriṇaḥ // Ram_3,1.13 //	AScarya BUtAn dadRSuH % sarve te vana cAriNaH // Ram_3,1.13 //
   atrainaṃ hi mahābhāgāḥ $ sarvabhūtahite ratāḥ &	atra enam hi mahABAgAH $ sarva BUta hite ratAH &
   atithiṃ parṇaśālāyāṃ % rāghavaṃ saṃnyaveśayan // Ram_3,1.14 //	atiTim parNa SAlAyAm % rAGavam saMnyaveSayan // Ram_3,1.14 //
   tato rāmasya satkṛtya $ vidhinā pāvakopamāḥ &	tatas rAmasya satkRtya $ viDinA pAvaka upamAH &
   ājahrus te mahābhāgāḥ % salilaṃ dharmacāriṇaḥ // Ram_3,1.15 //	AjahruH te mahABAgAH % salilam Darma cAriNaH // Ram_3,1.15 //
   mūlaṃ puṣpaṃ phalaṃ vanyam $ āśramaṃ ca mahātmanaḥ &	mUlam puzpam Palam vanyam $ ASramam ca mahAtmanaH &
   nivedayitvā dharmajñās % tataḥ prāñjalayo 'bruvan // Ram_3,1.16 //	nivedayitvA Darma jQAH % tatas prAQjalayaH abruvan // Ram_3,1.16 //
   dharmapālo janasyāsya $ śaraṇyaś ca mahāyaśāḥ &	DarmapAlaH janasya asya $ SaraNyaH ca mahA yaSAH &
   pūjanīyaś ca mānyaś ca % rājā daṇḍadharo guruḥ // Ram_3,1.17 //	pUjanIyaH ca mAnyaH ca % rAjA daNxa DaraH guruH // Ram_3,1.17 //
   indrasyeva caturbhāgaḥ $ prajā rakṣati rāghava &	indrasya iva catur BAgaH $ prajAH rakzati rAGava &
   rājā tasmād varān bhogān % bhuṅkte lokanamaskṛtaḥ // Ram_3,1.18 //	rAjA tasmAt varAn BogAn % BuFkte loka namaskRtaH // Ram_3,1.18 //
   te vayaṃ bhavatā rakṣyā $ bhavadviṣayavāsinaḥ &	te vayam BavatA rakzyAH $ Bavat vizaya vAsinaH &
   nagarastho vanastho vā % tvaṃ no rājā janeśvaraḥ // Ram_3,1.19 //	nagara sTaH vana sTaH vA % tvam naH rAjA janeSvaraH // Ram_3,1.19 //
   nyastadaṇḍā vayaṃ rājañ $ jitakrodhā jitendriyāḥ &	nyasta daNxAH vayam rAjan $ jita kroDAH jita indriyAH &
   rakṣitavyās tvayā śaśvad % garbhabhūtās tapodhanāḥ // Ram_3,1.20 //	rakzitavyAH tvayA SaSvat % garBa BUtAH tapoDanAH // Ram_3,1.20 //
   evam uktvā phalair mūlaiḥ $ puṣpair vanyaiś ca rāghavam &	evam uktvA PalEH mUlEH $ puzpEH vanyEH ca rAGavam &
   anyaiś ca vividhāhāraiḥ % salakṣmaṇam apūjayan // Ram_3,1.21 //	anyEH ca viviDa AhArEH % sa lakzmaNam apUjayan // Ram_3,1.21 //
   tathānye tāpasāḥ siddhā $ rāmaṃ vaiśvānaropamāḥ &	taTA anye tApasAH sidDAH $ rAmam vESvAnara upamAH &
   nyāyavṛttā yathānyāyaṃ % tarpayāmāsur īśvaram // Ram_3,1.22 //	nyAya vRttAH yaTAnyAyam % tarpayAmAsuH ISvaram // Ram_3,1.22 //
   kṛtātithyo 'tha rāmas tu $ sūryasyodayanaṃ prati &	kRta AtiTyaH aTa rAmaH tu $ sUryasya udayanam prati &
   āmantrya sa munīn sarvān % vanam evānvagāhata // Ram_3,2.1 //	Amantrya sa munIn sarvAn % vanam eva anvagAhata // Ram_3,2.1 //
   nānāmṛgagaṇākīrṇaṃ $ śārdūlavṛkasevitam &	nAnA mRga gaNa AkIrNam $ SArdUla vRka sevitam &
   dhvastavṛkṣalatāgulmaṃ % durdarśasalilāśayam // Ram_3,2.2 //	Dvasta vRkza latA gulmam % durdarSa salila ASayam // Ram_3,2.2 //
   niṣkūjanānāśakuni $ jhillikāgaṇanāditam &	nizkUja nAnA Sakuni $ JillikA gaNa nAditam &
   lakṣmaṇānugato rāmo % vanamadhyaṃ dadarśa ha // Ram_3,2.3 //	lakzmaNa anugataH rAmaH % vana maDyam dadarSa ha // Ram_3,2.3 //
   vanamadhye tu kākutsthas $ tasmin ghoramṛgāyute &	vana maDye tu kAkutsTaH $ tasmin Gora mRga Ayute &
   dadarśa giriśṛṅgābhaṃ % puruṣādaṃ mahāsvanam // Ram_3,2.4 //	dadarSa giri SRFga ABam % puruzAdam mahA svanam // Ram_3,2.4 //
   gabhīrākṣaṃ mahāvaktraṃ $ vikaṭaṃ viṣamodaram &	gaBIra akzam mahA vaktram $ vikawam vizama udaram &
   bībhatsaṃ viṣamaṃ dīrghaṃ % vikṛtaṃ ghoradarśanam // Ram_3,2.5 //	bIBatsam vizamam dIrGam % vikRtam Gora darSanam // Ram_3,2.5 //
   vasānaṃ carma vaiyāghraṃ $ vasārdraṃ rudhirokṣitam &	vasAnam carma vEyAGram $ vasA Ardram ruDira ukzitam &
   trāsanaṃ sarvabhūtānāṃ % vyāditāsyam ivāntakam // Ram_3,2.6 //	trAsanam sarva BUtAnAm % vyAdita Asyam iva antakam // Ram_3,2.6 //
   trīn siṃhāṃś caturo vyāghrān $ dvau vṛkau pṛṣatān daśa &	trIn siMhAn caturaH vyAGrAn $ dvO vRkO pRzatAn daSa &
   saviṣāṇaṃ vasādigdhaṃ % gajasya ca śiro mahat // Ram_3,2.7 //	sa vizANam vasA digDam % gajasya ca SiraH mahat // Ram_3,2.7 //
   avasajyāyase śūle $ vinadantaṃ mahāsvanam &	avasajya Ayase SUle $ vinadantam mahA svanam &
   sa rāmaṃ lakṣmaṇaṃ caiva % sītāṃ dṛṣṭvā ca maithilīm // Ram_3,2.8 //	sa rAmam lakzmaNam ca eva % sItAm dRzwvA ca mETilIm // Ram_3,2.8 //
   abhyadhāvat susaṃkruddhaḥ $ prajāḥ kāla ivāntakaḥ &	aByaDAvat su saMkrudDaH $ prajAH kAlaH iva antakaH &
   sa kṛtvā bhairavaṃ nādaṃ % cālayann iva medinīm // Ram_3,2.9 //	sa kRtvA BEravam nAdam % cAlayan iva medinIm // Ram_3,2.9 //
   aṅgenādāya vaidehīm $ apakramya tato 'bravīt &	aFgena AdAya vEdehIm $ apakramya tatas abravIt &
   yuvāṃ jaṭācīradharau % sabhāryau kṣīṇajīvitau // Ram_3,2.10 //	yuvAm jawA cIra DarO % sa BAryO kzINa jIvitO // Ram_3,2.10 //
   praviṣṭau daṇḍakāraṇyaṃ $ śaracāpāsidhāriṇau &	pravizwO daNxaka araNyam $ Sara cApa asi DAriNO &
   kathaṃ tāpasayor vāṃ ca % vāsaḥ pramadayā saha // Ram_3,2.11 //	kaTam tApasayoH vAm ca % vAsaH pramadayA saha // Ram_3,2.11 //
   adharmacāriṇau pāpau $ kau yuvāṃ munidūṣakau &	aDarma cAriNO pApO $ kO yuvAm muni dUzakO &
   ahaṃ vanam idaṃ durgaṃ % virādho nāma rākṣasaḥ // Ram_3,2.12 //	aham vanam idam durgam % virADaH nAma rAkzasaH // Ram_3,2.12 //
   carāmi sāyudho nityam $ ṛṣimāṃsāni bhakṣayan &	carAmi sa AyuDaH nityam $ Rzi mAMsAni Bakzayan &
   iyaṃ nārī varārohā % mama bhāryā bhaviṣyati \	iyam nArI varArohA % mama BAryA Bavizyati \
   yuvayoḥ pāpayoś cāhaṃ # pāsyāmi rudhiraṃ mṛdhe // Ram_3,2.13 //	yuvayoH pApayoH ca aham # pAsyAmi ruDiram mRDe // Ram_3,2.13 //
   tasyaivaṃ bruvato dhṛṣṭaṃ $ virādhasya durātmanaḥ &	tasya evam bruvataH DRzwam $ virADasya durAtmanaH &
   śrutvā sagarvitaṃ vākyaṃ % saṃbhrāntā janakātmajā \	SrutvA sa garvitam vAkyam % saMBrAntAH janakAtmajA \
   sītā prāvepatodvegāt # pravāte kadalī yathā // Ram_3,2.14 //	sItA prAvepata udvegAt # pravAte kadalI yaTA // Ram_3,2.14 //
   tāṃ dṛṣṭvā rāghavaḥ sītāṃ $ virādhāṅkagatāṃ śubhām &	tAm dRzwvA rAGavaH sItAm $ virADa aFka gatAm SuBAm &
   abravīl lakṣmaṇaṃ vākyaṃ % mukhena pariśuṣyatā // Ram_3,2.15 //	abravIt lakzmaNam vAkyam % muKena pariSuzyatA // Ram_3,2.15 //
   paśya saumya narendrasya $ janakasyātmasambhavām &	paSya sOmya narendrasya $ janakasya Atma samBavAm &
   mama bhāryāṃ śubhācārāṃ % virādhāṅke praveśitām \	mama BAryAm SuBa AcArAm % virADa aFke praveSitAm \
   atyantasukhasaṃvṛddhāṃ # rājaputrīṃ yaśasvinīm // Ram_3,2.16 //	atyanta suKa saMvRdDAm # rAja putrIm yaSasvinIm // Ram_3,2.16 //
   yad abhipretam asmāsu $ priyaṃ varavṛtaṃ ca yat &	yat aBipretam asmAsu $ priyam vara vRtam ca yat &
   kaikeyyās tu susaṃvṛttaṃ % kṣipram adyaiva lakṣmaṇa // Ram_3,2.17 //	kEkeyyAH tu su saMvRttam % kzipram adya eva lakzmaNa // Ram_3,2.17 //
   yā na tuṣyati rājyena $ putrārthe dīrghadarśinī &	yA na tuzyati rAjyena $ putra arTe dIrGa darSinI &
   yayāhaṃ sarvabhūtānāṃ % hitaḥ prasthāpito vanam \	yayA aham sarva BUtAnAm % hitaH prasTApitaH vanam \
   adyedānīṃ sakāmā sā # yā mātā mama madhyamā // Ram_3,2.18 //	adya idAnIm sa kAmA sA # yA mAtA mama maDyamA // Ram_3,2.18 //
   parasparśāt tu vaidehyā $ na duḥkhataram asti me &	para sparSAt tu vEdehyAH $ na duHKataram asti me &
   pitur vināśāt saumitre % svarājyaharaṇāt tathā // Ram_3,2.19 //	pituH vinASAt sOmitre % sva rAjya haraNAt taTA // Ram_3,2.19 //
   iti bruvati kākutsthe $ bāṣpaśokapariplute &	iti bruvati kAkutsTe $ bAzpa Soka pariplute &
   abravīl lakṣmaṇaḥ kruddho % ruddho nāga iva śvasan // Ram_3,2.20 //	abravIt lakzmaNaH krudDaH % rudDaH nAgaH iva Svasan // Ram_3,2.20 //
   anātha iva bhūtānāṃ $ nāthas tvaṃ vāsavopamaḥ &	anATaH iva BUtAnAm $ nATaH tvam vAsava upamaH &
   mayā preṣyeṇa kākutstha % kimarthaṃ paritapyase // Ram_3,2.21 //	mayA prezyeNa kAkutsTa % kim arTam paritapyase // Ram_3,2.21 //
   śareṇa nihatasyādya $ mayā kruddhena rakṣasaḥ &	SareNa nihatasya adya $ mayA krudDena rakzasaH &
   virādhasya gatāsor hi % mahī pāsyati śoṇitam // Ram_3,2.22 //	virADasya gatAsoH hi % mahI pAsyati SoNitam // Ram_3,2.22 //
   rājyakāme mama krodho $ bharate yo babhūva ha &	rAjya kAme mama kroDaH $ Barate yaH baBUva ha &
   taṃ virādhe vimokṣyāmi % vajrī vajram ivācale // Ram_3,2.23 //	tam virADe vimokzyAmi % vajrI vajram iva acale // Ram_3,2.23 //
   mama bhujabalavegavegitaḥ $ patatu śaro 'sya mahān mahorasi &	mama Buja bala vega vegitaH $ patatu SaraH asya mahAn mahA urasi &
   vyapanayatu tanoś ca jīvitaṃ % patatu tataś ca mahīṃ vighūrṇitaḥ //	vyapanayatu tanoH ca jIvitam % patatu tatas ca mahIm viGUrNitaH //
   Ram_3,2.24 //	Ram_3,2.24 //
   athovāca punar vākyaṃ $ virādhaḥ pūrayan vanam &	aTa uvAca punar vAkyam $ virADaH pUrayan vanam &
   ātmānaṃ pṛcchate brūtaṃ % kau yuvāṃ kva gamiṣyathaḥ // Ram_3,3.1 //	AtmAnam pRcCate brUtam % kO yuvAm kva gamizyaTaH // Ram_3,3.1 //
   tam uvāca tato rāmo $ rākṣasaṃ jvalitānanam &	tam uvAca tatas rAmaH $ rAkzasam jvalita Ananam &
   pṛcchantaṃ sumahātejā % ikṣvākukulam ātmanaḥ // Ram_3,3.2 //	pRcCantam su mahA tejAH % ikzvAku kulam AtmanaH // Ram_3,3.2 //
   kṣatriyau vṛttasampannau $ viddhi nau vanagocarau &	kzatriyO vRtta sampannO $ vidDi nO vana gocarO &
   tvāṃ tu veditum icchāvaḥ % kas tvaṃ carasi daṇḍakān // Ram_3,3.3 //	tvAm tu veditum icCAvaH % kaH tvam carasi daNxakAn // Ram_3,3.3 //
   tam uvāca virādhas tu $ rāmaṃ satyaparākramam &	tam uvAca virADaH tu $ rAmam satya parAkramam &
   hanta vakṣyāmi te rājan % nibodha mama rāghava // Ram_3,3.4 //	hanta vakzyAmi te rAjan % niboDa mama rAGava // Ram_3,3.4 //
   putraḥ kila jayasyāhaṃ $ mātā mama śatahradā &	putraH kila jayasya aham $ mAtA mama SatahradA &
   virādha iti mām āhuḥ % pṛthivyāṃ sarvarākṣasāḥ // Ram_3,3.5 //	virADaH iti mAm AhuH % pRTivyAm sarva rAkzasAH // Ram_3,3.5 //
   tapasā cāpi me prāptā $ brahmaṇo hi prasādajā &	tapasA ca api me prAptAH $ brahmaNaH hi prasAda jAH &
   śastreṇāvadhyatā loke % 'cchedyābhedyatvam eva ca // Ram_3,3.6 //	SastreNa avaDya tA loke % acCedya aBedya tvam eva ca // Ram_3,3.6 //
   utsṛjya pramadām enām $ anapekṣau yathāgatam &	utsRjya pramadAm enAm $ anapekzO yaTAgatam &
   tvaramāṇau pālayethāṃ % na vāṃ jīvitam ādade // Ram_3,3.7 //	tvaramANO pAlayeTAm % na vAm jIvitam Adade // Ram_3,3.7 //
   taṃ rāmaḥ pratyuvācedaṃ $ kopasaṃraktalocanaḥ &	tam rAmaH pratyuvAca idam $ kopa saMrakta locanaH &
   rākṣasaṃ vikṛtākāraṃ % virādhaṃ pāpacetasam // Ram_3,3.8 //	rAkzasam vikRta AkAram % virADam pApa cetasam // Ram_3,3.8 //
   kṣudra dhik tvāṃ tu hīnārthaṃ $ mṛtyum anveṣase dhruvam &	kzudra Dik tvAm tu hIna arTam $ mRtyum anvezase Druvam &
   raṇe samprāpsyase tiṣṭha % na me jīvan gamiṣyasi // Ram_3,3.9 //	raNe samprApsyase tizWa % na me jIvan gamizyasi // Ram_3,3.9 //
   tataḥ sajyaṃ dhanuḥ kṛtvā $ rāmaḥ suniśitāñ śarān &	tatas sajyam DanuH kRtvA $ rAmaH su niSitAn SarAn &
   suśīghram abhisaṃdhāya % rākṣasaṃ nijaghāna ha // Ram_3,3.10 //	su SIGram aBisaMDAya % rAkzasam nijaGAna ha // Ram_3,3.10 //
   dhanuṣā jyāguṇavatā $ saptabāṇān mumoca ha &	DanuzA jyA guNavatA $ sapta bANAn mumoca ha &
   rukmapuṅkhān mahāvegān % suparṇānilatulyagān // Ram_3,3.11 //	rukma puFKAn mahA vegAn % suparNa anila tulya gAn // Ram_3,3.11 //
   te śarīraṃ virādhasya $ bhittvā barhiṇavāsasaḥ &	te SarIram virADasya $ BittvA barhiNa vAsasaH &
   nipetuḥ śoṇitādigdhā % dharaṇyāṃ pāvakopamāḥ // Ram_3,3.12 //	nipetuH SoNita AdigDAH % DaraNyAm pAvaka upamAH // Ram_3,3.12 //
   sa vinadya mahānādaṃ $ śūlaṃ śakradhvajopamam &	sa vinadya mahA nAdam $ SUlam Sakra Dvaja upamam &
   pragṛhyāśobhata tadā % vyāttānana ivāntakaḥ // Ram_3,3.13 //	pragRhya aSoBata tadA % vyAtta AnanaH iva antakaH // Ram_3,3.13 //
   tac chūlaṃ vajrasaṃkāśaṃ $ gagane jvalanopamam &	tat SUlam vajra saMkASam $ gagane jvalana upamam &
   dvābhyāṃ śarābhyāṃ cicheda % rāmaḥ śastrabhṛtāṃ varaḥ // Ram_3,3.14 //	dvAByAm SarAByAm ciCeda % rAmaH SastraBRtAm varaH // Ram_3,3.14 //
   tasya raudrasya saumitrir $ bāhuṃ savyaṃ babhañja ha &	tasya rOdrasya sOmitriH $ bAhum savyam baBaQja ha &
   rāmas tu dakṣiṇaṃ bāhuṃ % tarasā tasya rakṣasaḥ // Ram_3,3.15 //	rAmaH tu dakziNam bAhum % tarasA tasya rakzasaH // Ram_3,3.15 //
   sa bhagnabāhuḥ saṃvigno $ nipapātāśu rākṣasaḥ &	sa Bagna bAhuH saMvignaH $ nipapAta ASu rAkzasaH &
   dharaṇyāṃ meghasaṃkāśo % vajrabhinna ivācalaḥ \	DaraNyAm meGa saMkASaH % vajra BinnaH iva acalaH \
   idaṃ provāca kākutsthaṃ # virādhaḥ puruṣarṣabham // Ram_3,3.16 //	idam provAca kAkutsTam # virADaH puruza RzaBam // Ram_3,3.16 //
   kausalyā suprajās tāta $ rāmas tvaṃ vidito mayā &	kOsalyA su prajAH tAta $ rAmaH tvam viditaH mayA &
   vaidehī ca mahābhāgā % lakṣmaṇaś ca mahāyaśāḥ // Ram_3,3.17 //	vEdehI ca mahABAgA % lakzmaNaH ca mahA yaSAH // Ram_3,3.17 //
   abhiśāpād ahaṃ ghorāṃ $ praviṣṭo rākṣasīṃ tanum &	aBiSApAt aham GorAm $ pravizwaH rAkzasIm tanum &
   tumburur nāma gandharvaḥ % śapto vaiśravaṇena hi // Ram_3,3.18 //	tumburuH nAma ganDarvaH % SaptaH vESravaNena hi // Ram_3,3.18 //
   prasādyamānaś ca mayā $ so 'bravīn māṃ mahāyaśāḥ &	prasAdyamAnaH ca mayA $ saH abravIt mAm mahA yaSAH &
   yadā dāśarathī rāmas % tvāṃ vadhiṣyati saṃyuge // Ram_3,3.19 //	yadA dASaraTiH rAmaH % tvAm vaDizyati saMyuge // Ram_3,3.19 //
   tadā prakṛtim āpanno $ bhavān svargaṃ gamiṣyati &	tadA prakRtim ApannaH $ BavAn svargam gamizyati &
   iti vaiśravaṇo rājā % rambhāsaktam uvāca ha // Ram_3,3.20 //	iti vESravaNaH rAjA % ramBA saktam uvAca ha // Ram_3,3.20 //
   anupasthīyamāno māṃ $ saṃkruddho vyājahāra ha &	anupasTIyamAnaH mAm $ saMkrudDaH vyAjahAra ha &
   tava prasādān mukto 'ham % abhiśāpāt sudāruṇāt \	tava prasAdAt muktaH aham % aBiSApAt su dAruNAt \
   bhavanaṃ svaṃ gamiṣyāmi # svasti vo 'stu paraṃtapa // Ram_3,3.21 //	Bavanam svam gamizyAmi # svasti vaH astu paraMtapa // Ram_3,3.21 //
   ito vasati dharmātmā $ śarabhaṅgaḥ pratāpavān &	itas vasati Darma AtmA $ SaraBaFgaH pratApavAn &
   adhyardhayojane tāta % maharṣiḥ sūryasaṃnibhaḥ // Ram_3,3.22 //	aDyarDa yojane tAta % mahA RziH sUrya saMniBaH // Ram_3,3.22 //
   taṃ kṣipram abhigaccha tvaṃ $ sa te śreyo vidhāsyati &	tam kzipram aBigacCa tvam $ sa te SreyaH viDAsyati &
   avaṭe cāpi māṃ rāma % nikṣipya kuśalī vraja // Ram_3,3.23 //	avawe ca api mAm rAma % nikzipya kuSalI vrajaH // Ram_3,3.23 //
   rakṣasāṃ gatasattvānām $ eṣa dharmaḥ sanātanaḥ &	rakzasAm gata sattvAnAm $ eza DarmaH sanAtanaH &
   avaṭe ye nidhīyante % teṣāṃ lokāḥ sanātanāḥ // Ram_3,3.24 //	avawe ye niDIyante % tezAm lokAH sanAtanAH // Ram_3,3.24 //
   evam uktvā tu kākutsthaṃ $ virādhaḥ śarapīḍitaḥ &	evam uktvA tu kAkutsTam $ virADaH Sara pIxitaH &
   babhūva svargasamprāpto % nyastadeho mahābalaḥ // Ram_3,3.25 //	baBUva svarga samprAptaH % nyasta dehaH mahA balaH // Ram_3,3.25 //
   taṃ muktakaṇṭham utkṣipya $ śaṅkukarṇaṃ mahāsvanam &	tam mukta kaNWam utkzipya $ SaFkukarNam mahA svanam &
   virādhaṃ prākṣipac chvabhre % nadantaṃ bhairavasvanam // Ram_3,3.26 //	virADam prAkzipat SvaBre % nadantam BErava svanam // Ram_3,3.26 //
   tatas tu tau kāñcanacitrakārmukau $ nihatya rakṣaḥ parigṛhya maithilīm &	tatas tu tO kAQcana citra kArmukO $ nihatya rakzaH parigRhya mETilIm &
   vijahratus tau muditau mahāvane % divi sthitau candradivākarāv iva //	vijahratuH tO muditO mahA vane % divi sTitO candra divAkarO iva //
   Ram_3,3.27 //	Ram_3,3.27 //
   hatvā tu taṃ bhīmabalaṃ $ virādhaṃ rākṣasaṃ vane &	hatvA tu tam BIma balam $ virADam rAkzasam vane &
   tataḥ sītāṃ pariṣvajya % samāśvāsya ca vīryavān \	tatas sItAm parizvajya % samASvAsya ca vIryavAn \
   abravīl lakṣmaṇaṃ rāmo # bhrātaraṃ dīptatejasam // Ram_3,4. 1 //	abravIt lakzmaNam rAmaH # BrAtaram dIpta tejasam // Ram_3,4. 1 //
   kaṣṭaṃ vanam idaṃ durgaṃ $ na ca smo vanagocarāḥ &	kazwam vanam idam durgam $ na ca smaH vana gocarAH &
   abhigacchāmahe śīghraṃ % śarabhaṅgaṃ tapodhanam // Ram_3,4. 2 //	aBigacCAmahe SIGram % SaraBaFgam tapoDanam // Ram_3,4. 2 //
   āśramaṃ śarabhaṅgasya $ rāghavo 'bhijagāma ha // Ram_3,4. 3 //	ASramam SaraBaFgasya $ rAGavaH aBijagAma ha // Ram_3,4. 3 //
   tasya devaprabhāvasya $ tapasā bhāvitātmanaḥ &	tasya deva praBAvasya $ tapasA BAvitAtmanaH &
   samīpe śarabhaṅgasya % dadarśa mahad adbhutam // Ram_3,4. 4 //	samIpe SaraBaFgasya % dadarSa mahat adButam // Ram_3,4. 4 //
   vibhrājamānaṃ vapuṣā $ sūryavaiśvānaropamam &	viBrAjamAnam vapuzA $ sUrya vESvAnara upamam &
   asaṃspṛśantaṃ vasudhāṃ % dadarśa vibudheśvaram // Ram_3,4. 5 //	asaMspRSantam vasuDAm % dadarSa vibuDa ISvaram // Ram_3,4. 5 //
   suprabhābharaṇaṃ devaṃ $ virajo'mbaradhāriṇam &	su praBA ABaraNam devam $ virajaH ambara DAriNam &
   tadvidhair eva bahubhiḥ % pūjyamānaṃ mahātmabhiḥ // Ram_3,4. 6 //	tadviDEH eva bahuBiH % pUjyamAnam mahAtmaBiH // Ram_3,4. 6 //
   haribhir vājibhir yuktam $ antarikṣagataṃ ratham &	hariBiH vAjiBiH yuktam $ antarikza gatam raTam &
   dadarśādūratas tasya % taruṇādityasaṃnibham // Ram_3,4. 7 //	dadarSa adUrataH tasya % taruNa Aditya saMniBam // Ram_3,4. 7 //
   pāṇḍurābhraghanaprakhyaṃ $ candramaṇḍalasaṃnibham &	pANxura aBra Gana praKyam $ candra maNxala saMniBam &
   apaśyad vimalaṃ chattraṃ % citramālyopaśobhitam // Ram_3,4. 8 //	apaSyat vimalam Cattram % citra mAlya upaSoBitam // Ram_3,4. 8 //
   cāmaravyajane cāgrye $ rukmadaṇḍe mahādhane &	cAmara vyajane ca agrye $ rukma daNxe mahADane &
   gṛhīte vananārībhyāṃ % dhūyamāne ca mūrdhani // Ram_3,4. 9 //	gRhIte vana nArIByAm % DUyamAne ca mUrDani // Ram_3,4. 9 //
   gandharvāmarasiddhāś ca $ bahavaḥ paramarṣayaḥ &	ganDarva amara sidDAH ca $ bahavaH parama RzayaH &
   antarikṣagataṃ devaṃ % vāgbhir agryābhir īḍire // Ram_3,4. 10 //	antarikza gatam devam % vAgBiH agryABiH Ixire // Ram_3,4. 10 //
   dṛṣṭvā śatakratuṃ tatra $ rāmo lakṣmaṇam abravīt &	dRzwvA Satakratum tatra $ rAmaH lakzmaNam abravIt &
   ye hayāḥ puruhūtasya % purā śakrasya naḥ śrutāḥ \	ye hayAH puruhUtasya % purA Sakrasya naH SrutAH \
   antarikṣagatā divyās # ta ime harayo dhruvam // Ram_3,4. 11 //	antarikza gatAH divyAH # te ime harayaH Druvam // Ram_3,4. 11 //
   ime ca puruṣavyāghra $ ye tiṣṭhanty abhito ratham &	ime ca puruza vyAGra $ ye tizWanti aBitas raTam &
   śataṃ śataṃ kuṇḍalino % yuvānaḥ khaḍgapāṇayaḥ // Ram_3,4. 12 //	Satam Satam kuNxalinaH % yuvAnaH Kaxga pANayaH // Ram_3,4. 12 //
   urodeśeṣu sarveṣāṃ $ hārā jvalanasaṃnibhāḥ &	uraH deSezu sarvezAm $ hArAH jvalana saMniBAH &
   rūpaṃ bibhrati saumitre % pañcaviṃśativārṣikam // Ram_3,4. 13 //	rUpam biBrati sOmitre % paQcaviMSati vArzikam // Ram_3,4. 13 //
   etaddhi kila devānāṃ $ vayo bhavati nityadā &	etat hi kila devAnAm $ vayaH Bavati nityadA &
   yatheme puruṣavyāghrā % dṛśyante priyadarśanāḥ // Ram_3,4. 14 //	yaTA ime puruza vyAGrAH % dRSyante priya darSanAH // Ram_3,4. 14 //
   ihaiva saha vaidehyā $ muhūrtaṃ tiṣṭha lakṣmaṇa &	iha eva saha vEdehyA $ muhUrtam tizWa lakzmaNa &
   yāvaj janāmy ahaṃ vyaktaṃ % ka eṣa dyutimān rathe // Ram_3,4. 15 //	yAvat janAmi aham vyaktam % kaH eza dyutimAn raTe // Ram_3,4. 15 //
   tam evam uktvā saumitrim $ ihaiva sthīyatām iti &	tam evam uktvA sOmitrim $ iha eva sTIyatAm iti &
   abhicakrāma kākutsthaḥ % śarabhaṅgāśramaṃ prati // Ram_3,4. 16 //	aBicakrAma kAkutsTaH % SaraBaFga ASramam prati // Ram_3,4. 16 //
   tataḥ samabhigacchantaṃ $ prekṣya rāmaṃ śacīpatiḥ &	tatas samaBigacCantam $ prekzya rAmam SacIpatiH &
   śarabhaṅgam anujñāpya % vibudhān idam abravīt // Ram_3,4. 17 //	SaraBaFgam anujQApya % vibuDAn idam abravIt // Ram_3,4. 17 //
   ihopayāty asau rāmo $ yāvan māṃ nābhibhāṣate &	iha upayAti asO rAmaH $ yAvat mAm na aBiBAzate &
   niṣṭhāṃ nayata tāvat tu % tato māṃ draṣṭum arhati // Ram_3,4. 18 //	nizWAm nayata tAvat tu % tatas mAm drazwum arhati // Ram_3,4. 18 //
   jitavantaṃ kṛtārthaṃ ca $ draṣṭāham acirād imam &	jitavantam kRtArTam ca $ drazwA aham acirAt imam &
   karma hy anena kartavyaṃ % mahad anyaiḥ suduṣkaram // Ram_3,4. 19 //	karma hi anena kartavyam % mahat anyEH su duzkaram // Ram_3,4. 19 //
   iti vajrī tam āmantrya $ mānayitvā ca tāpasam &	iti vajrI tam Amantrya $ mAnayitvA ca tApasam &
   rathena hariyuktena % yayau divam ariṃdamaḥ // Ram_3,4. 20 //	raTena hari yuktena % yayO divam ariMdamaH // Ram_3,4. 20 //
   prayāte tu sahasrākṣe $ rāghavaḥ saparicchadaḥ &	prayAte tu sahasrAkze $ rAGavaH sa paricCadaH &
   agnihotram upāsīnaṃ % śarabhaṅgam upāgamat // Ram_3,4. 21 //	agnihotram upAsInam % SaraBaFgam upAgamat // Ram_3,4. 21 //
   tasya pādau ca saṃgṛhya $ rāmaḥ sītā ca lakṣmaṇaḥ &	tasya pAdO ca saMgRhya $ rAmaH sItA ca lakzmaNaH &
   niṣedus tadanujñātā % labdhavāsā nimantritāḥ // Ram_3,4. 22 //	nizeduH tad anujQAtAH % labDa vAsAH nimantritAH // Ram_3,4. 22 //
   tataḥ śakropayānaṃ tu $ paryapṛcchat sa rāghavaḥ &	tatas Sakra upayAnam tu $ paryapRcCat sa rAGavaH &
   śarabhaṅgaś ca tat sarvaṃ % rāghavāya nyavedayat // Ram_3,4. 23 //	SaraBaFgaH ca tat sarvam % rAGavAya nyavedayat // Ram_3,4. 23 //
   mām eṣa varado rāma $ brahmalokaṃ ninīṣati &	mAm eza vara daH rAma $ brahma lokam ninIzati &
   jitam ugreṇa tapasā % duṣprāpam akṛtātmabhiḥ // Ram_3,4. 24 //	jitam ugreNa tapasA % duzprApam akRtAtmaBiH // Ram_3,4. 24 //
   ahaṃ jñātvā naravyāghra $ vartamānam adūrataḥ &	aham jQAtvA nara vyAGra $ vartamAnam adUrataH &
   brahmalokaṃ na gacchāmi % tvām adṛṣṭvā priyātithim // Ram_3,4. 25 //	brahma lokam na gacCAmi % tvAm adRzwvA priya atiTim // Ram_3,4. 25 //
   samāgamya gamiṣyāmi $ tridivaṃ devasevitam &	samAgamya gamizyAmi $ tridivam deva sevitam &
   akṣayā naraśārdūla % jitā lokā mayā śubhāḥ \	akzayAH nara SArdUla % jitAH lokAH mayA SuBAH \
   brāhmyāś ca nākapṛṣṭhyāś ca # pratigṛhṇīṣva māmakān // Ram_3,4. 26 //	brAhmyAH ca nAka pRzWyAH ca # pratigRhNIzva mAmakAn // Ram_3,4. 26 //
   evam ukto naravyāghraḥ $ sarvaśāstraviśāradaḥ &	evam uktaH nara vyAGraH $ sarva SAstra viSAradaH &
   ṛṣiṇā śarabhaṅgena % rāghavo vākyam abravīt // Ram_3,4. 27 //	RziNA SaraBaFgena % rAGavaH vAkyam abravIt // Ram_3,4. 27 //
   aham evāhariṣyāmi $ sarvāṃl lokān mahāmune &	aham eva AharizyAmi $ sarvAn lokAn mahA mune &
   āvāsaṃ tv aham icchāmi % pradiṣṭam iha kānane // Ram_3,4. 28 //	AvAsam tu aham icCAmi % pradizwam iha kAnane // Ram_3,4. 28 //
   rāghaveṇaivam uktas tu $ śakratulyabalena vai &	rAGaveNa evam uktaH tu $ Sakra tulya balena vE &
   śarabhaṅgo mahāprājñaḥ % punar evābravīd vacaḥ // Ram_3,4. 29 //	SaraBaFgaH mahA prAjQaH % punar eva abravIt vacaH // Ram_3,4. 29 //
   sutīkṣṇam abhigaccha tvaṃ $ śucau deśe tapasvinam &	su tIkzNam aBigacCa tvam $ SucO deSe tapasvinam &
   ramaṇīye vanoddeśe % sa te vāsaṃ vidhāsyati // Ram_3,4. 30 //	ramaNIye vana uddeSe % sa te vAsam viDAsyati // Ram_3,4. 30 //
   eṣa panthā naravyāghra $ muhūrtaṃ paśya tāta mām &	eza panTAH nara vyAGra $ muhUrtam paSya tAta mAm &
   yāvaj jahāmi gātrāṇi % jīrṇāṃ tvacam ivoragaḥ // Ram_3,4. 31 //	yAvat jahAmi gAtrANi % jIrNAm tvacam iva uragaH // Ram_3,4. 31 //
   tato 'gniṃ sa samādhāya $ hutvā cājyena mantravit &	tatas agnim sa samADAya $ hutvA ca Ajyena mantra vid &
   śarabhaṅgo mahātejāḥ % praviveśa hutāśanam // Ram_3,4. 32 //	SaraBaFgaH mahA tejAH % praviveSa hutASanam // Ram_3,4. 32 //
   tasya romāṇi keśāṃś ca $ dadāhāgnir mahātmanaḥ &	tasya romANi keSAn ca $ dadAha agniH mahAtmanaH &
   jīrṇāṃ tvacaṃ tathāsthīni % yac ca māṃsaṃ ca śoṇitam // Ram_3,4. 33 //	jIrNAm tvacam taTA asTIni % yat ca mAMsam ca SoNitam // Ram_3,4. 33 //
   sa ca pāvakasaṃkāśaḥ $ kumāraḥ samapadyata &	sa ca pAvaka saMkASaH $ kumAraH samapadyata &
   utthāyāgnicayāt tasmāc % charabhaṅgo vyarocata // Ram_3,4. 34 //	utTAya agni cayAt tasmAt % CaraBaFgaH vyarocata // Ram_3,4. 34 //
   sa lokān āhitāgnīnām $ ṛṣīṇāṃ ca mahātmanām &	sa lokAn AhitAgnInAm $ RzINAm ca mahAtmanAm &
   devānāṃ ca vyatikramya % brahmalokaṃ vyarohata // Ram_3,4. 35 //	devAnAm ca vyatikramya % brahma lokam vyarohata // Ram_3,4. 35 //
   sa puṇyakarmā bhuvane dvijarṣabhaḥ $ pitāmahaṃ sānucaraṃ dadarśa ha &	sa puNya karmA Buvane dvijarzaBaH $ pitAmaham sa anucaram dadarSa ha &
   pitāmahaś cāpi samīkṣya taṃ dvijaṃ % nananda susvāgatam ity uvāca ha //	pitAmahaH ca api samIkzya tam dvijam % nananda su svAgatam iti uvAca ha //
   Ram_3,4. 36 //	Ram_3,4. 36 //
   śarabhaṅge divaṃ prāpte $ munisaṃghāḥ samāgatāḥ &	SaraBaFge divam prApte $ muni saMGAH samAgatAH &
   abhyagacchanta kākutsthaṃ % rāmaṃ jvalitatejasam // Ram_3,5.1 //	aByagacCanta kAkutsTam % rAmam jvalita tejasam // Ram_3,5.1 //
   vaikhānasā vālakhilyāḥ $ samprakṣālā marīcipāḥ &	vEKAnasAH vAlaKilyAH $ samprakzAlAH marIcipAH &
   aśmakuṭṭāś ca bahavaḥ % pattrāhārāś ca tāpasāḥ // Ram_3,5.2 //	aSmakuwwAH ca bahavaH % pattrAhArAH ca tApasAH // Ram_3,5.2 //
   dantolūkhalinaś caiva $ tathaivonmajjakāḥ pare &	dantolUKalinaH ca eva $ taTA eva unmajjakAH pare &
   munayaḥ salilāhārā % vāyubhakṣās tathāpare // Ram_3,5.3 //	munayaH salila AhArAH % vAyuBakzAH taTA apare // Ram_3,5.3 //
   ākāśanilayāś caiva $ tathā sthaṇḍilaśāyinaḥ &	AkASa nilayAH ca eva $ taTA sTaNxila SAyinaH &
   tathordhvavāsino dāntās % tathārdrapaṭavāsasaḥ // Ram_3,5.4 //	taTA UrDvavAsinaH dAntAH % taTA Ardra pawa vAsasaH // Ram_3,5.4 //
   sajapāś ca taponityās $ tathā pañcatapo'nvitāḥ &	sa japAH ca tapaH nityAH $ taTA paQcatapaH anvitAH &
   sarve brāhmyā śriyā juṣṭā % dṛḍhayogasamāhitāḥ \	sarve brAhmyA SriyA juzwAH % dRXa yoga samAhitAH \
   śarabhaṅgāśrame rāmam # abhijagmuś ca tāpasāḥ // Ram_3,5.5 //	SaraBaFga ASrame rAmam # aBijagmuH ca tApasAH // Ram_3,5.5 //
   abhigamya ca dharmajñā $ rāmaṃ dharmabhṛtāṃ varam &	aBigamya ca Darma jQAH $ rAmam Darma BRtAm varam &
   ūcuḥ paramadharmajñam % ṛṣisaṃghāḥ samāhitāḥ // Ram_3,5.6 //	UcuH parama Darma jQam % Rzi saMGAH samAhitAH // Ram_3,5.6 //
   tvam ikṣvākukulasyāsya $ pṛthivyāś ca mahārathaḥ &	tvam ikzvAku kulasya asya $ pRTivyAH ca mahA raTaH &
   pradhānaś cāsi nāthaś ca % devānāṃ maghavān iva // Ram_3,5.7 //	praDAnaH ca asi nATaH ca % devAnAm maGavAn iva // Ram_3,5.7 //
   viśrutas triṣu lokeṣu $ yaśasā vikrameṇa ca &	viSrutaH trizu lokezu $ yaSasA vikrameNa ca &
   pitṛvratatvaṃ satyaṃ ca % tvayi dharmaś ca puṣkalaḥ // Ram_3,5.8 //	pitR vrata tvam satyam ca % tvayi DarmaH ca puzkalaH // Ram_3,5.8 //
   tvām āsādya mahātmānaṃ $ dharmajñaṃ dharmavatsalam &	tvAm AsAdya mahAtmAnam $ Darma jQam Darma vatsalam &
   arthitvān nātha vakṣyāmas % tac ca naḥ kṣantum arhasi // Ram_3,5.9 //	arTi tvAt nATa vakzyAmaH % tat ca naH kzantum arhasi // Ram_3,5.9 //
   adharmas tu mahāṃs tāta $ bhavet tasya mahīpateḥ &	aDarmaH tu mahAn tAta $ Bavet tasya mahIpateH &
   yo hared baliṣaḍbhāgaṃ % na ca rakṣati putravat // Ram_3,5.10 //	yaH haret bali zaz BAgam % na ca rakzati putra vat // Ram_3,5.10 //
   yuñjānaḥ svān iva prāṇān $ prāṇair iṣṭān sutān iva &	yuQjAnaH svAn iva prANAn $ prANEH izwAn sutAn iva &
   nityayuktaḥ sadā rakṣan % sarvān viṣayavāsinaḥ // Ram_3,5.11 //	nitya yuktaH sadA rakzan % sarvAn vizaya vAsinaH // Ram_3,5.11 //
   prāpnoti śāśvatīṃ rāma $ kīrtiṃ sa bahuvārṣikīm &	prApnoti SASvatIm rAma $ kIrtim sa bahu vArzikIm &
   brahmaṇaḥ sthānam āsādya % tatra cāpi mahīyate // Ram_3,5.12 //	brahmaNaH sTAnam AsAdya % tatra ca api mahIyate // Ram_3,5.12 //
   yat karoti paraṃ dharmaṃ $ munir mūlaphalāśanaḥ &	yat karoti param Darmam $ muniH mUla Pala aSanaH &
   tatra rājñaś caturbhāgaḥ % prajā dharmeṇa rakṣataḥ // Ram_3,5.13 //	tatra rAjQaH catur BAgaH % prajAH DarmeNa rakzataH // Ram_3,5.13 //
   so 'yaṃ brāhmaṇabhūyiṣṭho $ vānaprasthagaṇo mahān &	saH ayam brAhmaNa BUyizWaH $ vAnaprasTa gaNaH mahAn &
   tvan nātho 'nāthavad rāma % rākṣasair vadhyate bhṛśam // Ram_3,5.14 //	tvat nATaH anATa vat rAma % rAkzasEH vaDyate BRSam // Ram_3,5.14 //
   ehi paśya śarīrāṇi $ munīnāṃ bhāvitātmanām &	ehi paSya SarIrANi $ munInAm BAvitAtmanAm &
   hatānāṃ rākṣasair ghorair % bahūnāṃ bahudhā vane // Ram_3,5.15 //	hatAnAm rAkzasEH GorEH % bahUnAm bahuDA vane // Ram_3,5.15 //
   pampānadīnivāsānām $ anumandākinīm api &	pampA nadI nivAsAnAm $ anumandAkinIm api &
   citrakūṭālayānāṃ ca % kriyate kadanaṃ mahat // Ram_3,5.16 //	citrakUwa AlayAnAm ca % kriyate kadanam mahat // Ram_3,5.16 //
   evaṃ vayaṃ na mṛṣyāmo $ viprakāraṃ tapasvinām &	evam vayam na mRzyAmaH $ viprakAram tapasvinAm &
   kriyamāṇaṃ vane ghoraṃ % rakṣobhir bhīmakarmabhiḥ // Ram_3,5.17 //	kriyamANam vane Goram % rakzoBiH BIma karmaBiH // Ram_3,5.17 //
   tatas tvāṃ śaraṇārthaṃ ca $ śaraṇyaṃ samupasthitāḥ &	tatas tvAm SaraNa arTam ca $ SaraNyam samupasTitAH &
   paripālaya no rāma % vadhyamānān niśācaraiḥ // Ram_3,5.18 //	paripAlaya naH rAma % vaDyamAnAn niSAcarEH // Ram_3,5.18 //
   etac chrutvā tu kākutsthas $ tāpasānāṃ tapasvinām &	etat SrutvA tu kAkutsTaH $ tApasAnAm tapasvinAm &
   idaṃ provāca dharmātmā % sarvān eva tapasvinaḥ \	idam provAca Darma AtmA % sarvAn eva tapasvinaH \
   naivam arhatha māṃ vaktum # ājñāpyo 'haṃ tapasvinām // Ram_3,5.19 //	na evam arhaTa mAm vaktum # AjQApyaH aham tapasvinAm // Ram_3,5.19 //
   bhavatām arthasiddhyartham $ āgato 'haṃ yadṛcchayā &	BavatAm arTa sidDi arTam $ AgataH aham yadRcCayA &
   tasya me 'yaṃ vane vāso % bhaviṣyati mahāphalaḥ \	tasya me ayam vane vAsaH % Bavizyati mahA PalaH \
   tapasvināṃ raṇe śatrūn # hantum icchāmi rākṣasān // Ram_3,5.20 //	tapasvinAm raNe SatrUn # hantum icCAmi rAkzasAn // Ram_3,5.20 //
   dattvā varaṃ cāpi tapodhanānāṃ $ dharme dhṛtātmā saha lakṣmaṇena &	dattvA varam ca api tapoDanAnAm $ Darme DRta AtmA saha lakzmaNena &
   tapodhanaiś cāpi sabhājyavṛttaḥ % sutīkṣṇam evābhijagāma vīraḥ //	tapoDanEH ca api saBAjya vRttaH % sutIkzNam eva aBijagAma vIraH //
   Ram_3,5.21 //	Ram_3,5.21 //
   rāmas tu sahito bhrātrā $ sītayā ca paraṃtapaḥ &	rAmaH tu sahitaH BrAtrA $ sItayA ca paraMtapaH &
   sutīkṣṇasyāśramapadaṃ % jagāma saha tair dvijaiḥ // Ram_3,6.1 //	su tIkzNasya ASrama padam % jagAma saha tEH dvijEH // Ram_3,6.1 //
   sa gatvā dūram adhvānaṃ $ nadīs tīrtvā bahūdakāḥ &	sa gatvA dUram aDvAnam $ nadIH tIrtvA bahu udakAH &
   dadarśa vipulaṃ śailaṃ % mahāmegham ivonnatam // Ram_3,6.2 //	dadarSa vipulam SElam % mahA meGam iva unnatam // Ram_3,6.2 //
   tatas tad ikṣvākuvarau $ satataṃ vividhair drumaiḥ &	tatas tat ikzvAku varO $ satatam viviDEH drumEH &
   kānanaṃ tau viviśatuḥ % sītayā saha rāghavau // Ram_3,6.3 //	kAnanam tO viviSatuH % sItayA saha rAGavO // Ram_3,6.3 //
   praviṣṭas tu vanaṃ ghoraṃ $ bahupuṣpaphaladrumam &	pravizwaH tu vanam Goram $ bahu puzpa Pala drumam &
   dadarśāśramam ekānte % cīramālāpariṣkṛtam // Ram_3,6.4 //	dadarSa ASramam ekAnte % cIra mAlA parizkRtam // Ram_3,6.4 //
   tatra tāpasam āsīnaṃ $ malapaṅkajaṭādharam &	tatra tApasam AsInam $ mala paFka jawA Daram &
   rāmaḥ sutīkṣṇaṃ vidhivat % tapovṛddham abhāṣata // Ram_3,6.5 //	rAmaH su tIkzNam viDivat % tapaH vRdDam aBAzata // Ram_3,6.5 //
   rāmo 'ham asmi bhagavan $ bhavantaṃ draṣṭum āgataḥ &	rAmaH aham asmi Bagavan $ Bavantam drazwum AgataH &
   tan mābhivada dharmajña % maharṣe satyavikrama // Ram_3,6.6 //	tat mA aBivada Darma jQa % mahA Rze satya vikrama // Ram_3,6.6 //
   sa nirīkṣya tato vīraṃ $ rāmaṃ dharmabhṛtāṃ varam &	sa nirIkzya tatas vIram $ rAmam Darma BRtAm varam &
   samāśliṣya ca bāhubhyām % idaṃ vacanam abravīt // Ram_3,6.7 //	samASlizya ca bAhuByAm % idam vacanam abravIt // Ram_3,6.7 //
   svāgataṃ khalu te vīra $ rāma dharmabhṛtāṃ vara &	svAgatam Kalu te vIra $ rAma Darma BRtAm varaH &
   āśramo 'yaṃ tvayākrāntaḥ % sanātha iva sāmpratam // Ram_3,6.8 //	ASramaH ayam tvayA AkrAntaH % sanATaH iva sAmpratam // Ram_3,6.8 //
   pratīkṣamāṇas tvām eva $ nārohe 'haṃ mahāyaśaḥ &	pratIkzamANaH tvAm eva $ na Arohe aham mahA yaSaH &
   devalokam ito vīra % dehaṃ tyaktvā mahītale // Ram_3,6.9 //	deva lokam itas vIra % deham tyaktvA mahI tale // Ram_3,6.9 //
   citrakūṭam upādāya $ rājyabhraṣṭo 'si me śrutaḥ &	citrakUwam upAdAya $ rAjya BrazwaH asi me SrutaH &
   ihopayātaḥ kākutstho % devarājaḥ śatakratuḥ \	iha upayAtaH kAkutsTaH % devarAjaH SatakratuH \
   sarvāṃl lokāñ jitān āha # mama puṇyena karmaṇā // Ram_3,6.10 //	sarvAn lokAn jitAn Aha # mama puNyena karmaNA // Ram_3,6.10 //
   teṣu devarṣijuṣṭeṣu $ jiteṣu tapasā mayā &	tezu deva Rzi juzwezu $ jitezu tapasA mayA &
   matprasādāt sabhāryas tvaṃ % viharasva salakṣmaṇaḥ // Ram_3,6.11 //	mad prasAdAt sa BAryaH tvam % viharasva sa lakzmaNaH // Ram_3,6.11 //
   tam ugratapasaṃ dīptaṃ $ maharṣiṃ satyavādinam &	tam ugra tapasam dIptam $ mahA Rzim satya vAdinam &
   pratyuvācātmavān rāmo % brahmāṇam iva vāsavaḥ // Ram_3,6.12 //	pratyuvAca AtmavAn rAmaH % brahmANam iva vAsavaH // Ram_3,6.12 //
   aham evāhariṣyāmi $ svayaṃ lokān mahāmune &	aham eva AharizyAmi $ svayam lokAn mahA mune &
   āvāsaṃ tv aham icchāmi % pradiṣṭam iha kānane // Ram_3,6.13 //	AvAsam tu aham icCAmi % pradizwam iha kAnane // Ram_3,6.13 //
   bhavān sarvatra kuśalaḥ $ sarvabhūtahite rataḥ &	BavAn sarvatra kuSalaH $ sarva BUta hite rataH &
   ākhyātaḥ śarabhaṅgena % gautamena mahātmanā // Ram_3,6.14 //	AKyAtaH SaraBaFgena % gOtamena mahAtmanA // Ram_3,6.14 //
   evam uktas tu rāmeṇa $ maharṣir lokaviśrutaḥ &	evam uktaH tu rAmeNa $ mahA RziH loka viSrutaH &
   abravīn madhuraṃ vākyaṃ % harṣeṇa mahatāplutaḥ // Ram_3,6.15 //	abravIt maDuram vAkyam % harzeNa mahatA AplutaH // Ram_3,6.15 //
   ayam evāśramo rāma $ guṇavān ramyatām iha &	ayam eva ASramaH rAma $ guNavAn ramyatAm iha &
   ṛṣisaṃghānucaritaḥ % sadā mūlaphalair yutaḥ // Ram_3,6.16 //	Rzi saMGa anucaritaH % sadA mUla PalEH yutaH // Ram_3,6.16 //
   imam āśramam āgamya $ mṛgasaṃghā mahāyaśaḥ &	imam ASramam Agamya $ mRga saMGAH mahA yaSaH &
   aṭitvā pratigacchanti % lobhayitvākutobhayāḥ // Ram_3,6.17 //	awitvA pratigacCanti % loBayitvA akutoBayAH // Ram_3,6.17 //
   tac chrutvā vacanaṃ tasya $ maharṣer lakṣmaṇāgrajaḥ &	tat SrutvA vacanam tasya $ mahA RzeH lakzmaNa agrajaH &
   uvāca vacanaṃ dhīro % vikṛṣya saśaraṃ dhanuḥ // Ram_3,6.18 //	uvAca vacanam DIraH % vikRzya sa Saram DanuH // Ram_3,6.18 //
   tān ahaṃ sumahābhāga $ mṛgasaṃghān samāgatān &	tAn aham su mahABAga $ mRga saMGAn samAgatAn &
   hanyāṃ niśitadhāreṇa % śareṇāśanivarcasā // Ram_3,6.19 //	hanyAm niSita DAreNa % SareNa aSani varcasA // Ram_3,6.19 //
   bhavāṃs tatrābhiṣajyeta $ kiṃ syāt kṛcchrataraṃ tataḥ &	BavAn tatra aBizajyeta $ kim syAt kRcCrataram tatas &
   etasminn āśrame vāsaṃ % ciraṃ tu na samarthaye // Ram_3,6.20 //	etasmin ASrame vAsam % ciram tu na samarTaye // Ram_3,6.20 //
   tam evam uktvā varadaṃ $ rāmaḥ saṃdhyām upāgamat &	tam evam uktvA vara dam $ rAmaH saMDyAm upAgamat &
   anvāsya paścimāṃ saṃdhyāṃ % tatra vāsam akalpayat // Ram_3,6.21 //	anvAsya paScimAm saMDyAm % tatra vAsam akalpayat // Ram_3,6.21 //
   tataḥ śubhaṃ tāpasabhojyam annaṃ $ svayaṃ sutīkṣṇaḥ puruṣarṣabhābhyām &	tatas SuBam tApasa Bojyam annam $ svayam su tIkzNaH puruza RzaBAByAm &
   tābhyāṃ susatkṛtya dadau mahātmā % saṃdhyānivṛttau rajanīṃ samīkṣya //	tAByAm su satkRtya dadO mahAtmA % saMDyA nivRttO rajanIm samIkzya //
   Ram_3,6.22 //	Ram_3,6.22 //
   rāmas tu sahasaumitriḥ $ sutīkṣṇenābhipūjitaḥ &	rAmaH tu sahasOmitriH $ su tIkzNena aBipUjitaH &
   pariṇāmya niśāṃ tatra % prabhāte pratyabudhyata // Ram_3,7.1 //	pariNAmya niSAm tatra % praBAte pratyabuDyata // Ram_3,7.1 //
   utthāya tu yathākālaṃ $ rāghavaḥ saha sītayā &	utTAya tu yaTAkAlam $ rAGavaH saha sItayA &
   upāspṛśat suśītena % jalenotpalagandhinā // Ram_3,7.2 //	upAspRSat su SItena % jalena utpala ganDinA // Ram_3,7.2 //
   atha te 'gniṃ surāṃś caiva $ vaidehī rāmalakṣmaṇau &	aTa te agnim surAn ca eva $ vEdehI rAma lakzmaNO &
   kālyaṃ vidhivad abhyarcya % tapasviśaraṇe vane // Ram_3,7.3 //	kAlyam viDivat aByarcya % tapasvi SaraNe vane // Ram_3,7.3 //
   udayantaṃ dinakaraṃ $ dṛṣṭvā vigatakalmaṣāḥ &	udayantam dinakaram $ dRzwvA vigata kalmazAH &
   sutīkṣṇam abhigamyedaṃ % ślakṣṇaṃ vacanam abruvan // Ram_3,7.4 //	su tIkzNam aBigamya idam % SlakzNam vacanam abruvan // Ram_3,7.4 //
   sukhoṣitāḥ sma bhagavaṃs $ tvayā pūjyena pūjitāḥ &	suKa uzitAH sma Bagavan $ tvayA pUjyena pUjitAH &
   āpṛcchāmaḥ prayāsyāmo % munayas tvarayanti naḥ // Ram_3,7.5 //	ApRcCAmaH prayAsyAmaH % munayaH tvarayanti naH // Ram_3,7.5 //
   tvarāmahe vayaṃ draṣṭuṃ $ kṛtsnam āśramamaṇḍalam &	tvarAmahe vayam drazwum $ kRtsnam ASrama maNxalam &
   ṛṣīṇāṃ puṇyaśīlānāṃ % daṇḍakāraṇyavāsinām // Ram_3,7.6 //	RzINAm puNya SIlAnAm % daNxaka araNya vAsinAm // Ram_3,7.6 //
   abhyanujñātum icchāmaḥ $ sahaibhir munipuṃgavaiḥ &	aByanujQAtum icCAmaH $ saha eBiH muni puMgavEH &
   dharmanityais tapodāntair % viśikhair iva pāvakaiḥ // Ram_3,7.7 //	Darma nityEH tapaH dAntEH % viSiKEH iva pAvakEH // Ram_3,7.7 //
   aviṣahyātapo yāvat $ sūryo nātivirājate &	avizahya AtapaH yAvat $ sUryaH na ati virAjate &
   amārgeṇāgatāṃ lakṣmīṃ % prāpyevānvayavarjitaḥ // Ram_3,7.8 //	amArgeNa AgatAm lakzmIm % prApya iva anvaya varjitaH // Ram_3,7.8 //
   tāvad icchāmahe gantum $ ity uktvā caraṇau muneḥ &	tAvat icCAmahe gantum $ iti uktvA caraNO muneH &
   vavande sahasaumitriḥ % sītayā saha rāghavaḥ // Ram_3,7.9 //	vavande sahasOmitriH % sItayA saha rAGavaH // Ram_3,7.9 //
   tau saṃspṛśantau caraṇāv $ utthāpya munipuṃgavaḥ &	tO saMspRSantO caraNO $ utTApya muni puMgavaH &
   gāḍham āliṅgya sasneham % idaṃ vacanam abravīt // Ram_3,7.10 //	gAXam AliFgya sa sneham % idam vacanam abravIt // Ram_3,7.10 //
   ariṣṭaṃ gaccha panthānaṃ $ rāma saumitriṇā saha &	arizwam gacCa panTAnam $ rAma sOmitriNA saha &
   sītayā cānayā sārdhaṃ % chāyayevānuvṛttayā // Ram_3,7.11 //	sItayA ca anayA sArDam % CAyayA iva anuvRttayA // Ram_3,7.11 //
   paśyāśramapadaṃ ramyaṃ $ daṇḍakāraṇyavāsinām &	paSya ASrama padam ramyam $ daNxaka araNya vAsinAm &
   eṣāṃ tapasvināṃ vīra % tapasā bhāvitātmanām // Ram_3,7.12 //	ezAm tapasvinAm vIra % tapasA BAvitAtmanAm // Ram_3,7.12 //
   suprājyaphalamūlāni $ puṣpitāni vanāni ca &	su prAjya Pala mUlAni $ puzpitAni vanAni ca &
   praśāntamṛgayūthāni % śāntapakṣigaṇāni ca // Ram_3,7.13 //	praSAnta mRga yUTAni % SAnta pakzi gaNAni ca // Ram_3,7.13 //
   phullapaṅkajaṣaṇḍāni $ prasannasalilāni ca &	Pulla paFkaja zaNxAni $ prasanna salilAni ca &
   kāraṇḍavavikīrṇāni % taṭākāni sarāṃsi ca // Ram_3,7.14 //	kAraNxava vikIrNAni % tawAkAni sarAMsi ca // Ram_3,7.14 //
   drakṣyase dṛṣṭiramyāṇi $ giriprasravaṇāni ca &	drakzyase dRzwi ramyANi $ giri prasravaNAni ca &
   ramaṇīyāny araṇyāni % mayūrābhirutāni ca // Ram_3,7.15 //	ramaNIyAni araNyAni % mayUra aBirutAni ca // Ram_3,7.15 //
   gamyatāṃ vatsa saumitre $ bhavān api ca gacchatu &	gamyatAm vatsa sOmitre $ BavAn api ca gacCatu &
   āgantavyaṃ ca te dṛṣṭvā % punar evāśramaṃ mama // Ram_3,7.16 //	Agantavyam ca te dRzwvA % punar eva ASramam mama // Ram_3,7.16 //
   evam uktas tathety uktvā $ kākutsthaḥ sahalakṣmaṇaḥ &	evam uktaH taTA iti uktvA $ kAkutsTaH sahalakzmaNaH &
   pradakṣiṇaṃ muniṃ kṛtvā % prasthātum upacakrame // Ram_3,7.17 //	pradakziNam munim kRtvA % prasTAtum upacakrame // Ram_3,7.17 //
   tataḥ śubhatare tūṇī $ dhanuṣī cāyatekṣaṇā &	tatas SuBatare tUNI $ DanuzI ca Ayata IkzaNA &
   dadau sītā tayor bhrātroḥ % khaḍgau ca vimalau tataḥ // Ram_3,7.18 //	dadO sItA tayoH BrAtroH % KaxgO ca vimalO tatas // Ram_3,7.18 //
   ābadhya ca śubhe tūṇī $ cāpau cādāya sasvanau &	AbaDya ca SuBe tUNI $ cApO ca AdAya sa svanO &
   niṣkrāntāv āśramād gantum % ubhau tau rāmalakṣmaṇau // Ram_3,7.19 //	nizkrAntO ASramAt gantum % uBO tO rAma lakzmaNO // Ram_3,7.19 //
   sutīkṣṇenābhyanujñātaṃ $ prasthitaṃ raghunandanam &	su tIkzNena aByanujQAtam $ prasTitam raGunandanam &
   vaidehī snigdhayā vācā % bhartāram idam abravīt // Ram_3,8.1 //	vEdehI snigDayA vAcA % BartAram idam abravIt // Ram_3,8.1 //
   ayaṃ dharmaḥ susūkṣmeṇa $ vidhinā prāpyate mahān &	ayam DarmaH su sUkzmeNa $ viDinA prApyate mahAn &
   nivṛttena ca śakyo 'yaṃ % vyasanāt kāmajād iha // Ram_3,8.2 //	nivRttena ca SakyaH ayam % vyasanAt kAma jAt iha // Ram_3,8.2 //
   trīṇy eva vyasanāny atra $ kāmajāni bhavanty uta &	trINi eva vyasanAni atra $ kAma jAni Bavanti uta &
   mithyāvākyaṃ paramakaṃ % tasmād gurutarāv ubhau \	miTyA vAkyam paramakam % tasmAt gurutarO uBO \
   paradārābhigamanaṃ # vinā vairaṃ ca raudratā // Ram_3,8.3 //	para dAra aBigamanam # vinA vEram ca rOdra tA // Ram_3,8.3 //
   mithyāvākyaṃ na te bhūtaṃ $ na bhaviṣyati rāghava &	miTyA vAkyam na te BUtam $ na Bavizyati rAGava &
   kuto 'bhilaṣaṇaṃ strīṇāṃ % pareṣāṃ dharmanāśanam // Ram_3,8.4 //	kutas aBilazaNam strINAm % parezAm Darma nASanam // Ram_3,8.4 //
   tac ca sarvaṃ mahābāho $ śakyaṃ voḍhuṃ jitendriyaiḥ &	tat ca sarvam mahA bAho $ Sakyam voXum jita indriyEH &
   tava vaśyendriyatvaṃ ca % jānāmi śubhadarśana // Ram_3,8.5 //	tava vaSya indriya tvam ca % jAnAmi SuBa darSana // Ram_3,8.5 //
   tṛtīyaṃ yad idaṃ raudraṃ $ paraprāṇābhihiṃsanam &	tRtIyam yat idam rOdram $ para prANa aBihiMsanam &
   nirvairaṃ kriyate mohāt % tac ca te samupasthitam // Ram_3,8.6 //	nirvEram kriyate mohAt % tat ca te samupasTitam // Ram_3,8.6 //
   pratijñātas tvayā vīra $ daṇḍakāraṇyavāsinām &	pratijQAtaH tvayA vIra $ daNxaka araNya vAsinAm &
   ṛṣīṇāṃ rakṣaṇārthāya % vadhaḥ saṃyati rakṣasām // Ram_3,8.7 //	RzINAm rakzaNa arTAya % vaDaH saMyati rakzasAm // Ram_3,8.7 //
   etannimittaṃ ca vanaṃ $ daṇḍakā iti viśrutam &	etad nimittam ca vanam $ daNxakAH iti viSrutam &
   prasthitas tvaṃ saha bhrātrā % dhṛtabāṇaśarāsanaḥ // Ram_3,8.8 //	prasTitaH tvam saha BrAtrA % DRta bANa SarAsanaH // Ram_3,8.8 //
   tatas tvāṃ prasthitaṃ dṛṣṭvā $ mama cintākulaṃ manaḥ &	tatas tvAm prasTitam dRzwvA $ mama cintA Akulam manaH &
   tvadvṛttaṃ cintayantyā vai % bhaven niḥśreyasaṃ hitam // Ram_3,8.9 //	tvad vRttam cintayantyAH vE % Bavet niHSreyasam hitam // Ram_3,8.9 //
   na hi me rocate vīra $ gamanaṃ daṇḍakān prati &	na hi me rocate vIra $ gamanam daNxakAn prati &
   kāraṇaṃ tatra vakṣyāmi % vadantyāḥ śrūyatāṃ mama // Ram_3,8.10 //	kAraNam tatra vakzyAmi % vadantyAH SrUyatAm mama // Ram_3,8.10 //
   tvaṃ hi bāṇadhanuṣpāṇir $ bhrātrā saha vanaṃ gataḥ &	tvam hi bANa DanuzpANiH $ BrAtrA saha vanam gataH &
   dṛṣṭvā vanacarān sarvān % kaccit kuryāḥ śaravyayam // Ram_3,8.11 //	dRzwvA vana carAn sarvAn % kaccit kuryAH Sara vyayam // Ram_3,8.11 //
   kṣatriyāṇām iha dhanur $ hutāśasyendhanāni ca &	kzatriyANAm iha DanuH $ hutASasya inDanAni ca &
   samīpataḥ sthitaṃ tejo  % balam ucchrayate bhṛśam // Ram_3,8.12 //	samIpatas sTitam tejo % balam ucCrayate BRSam // Ram_3,8.12 //
   purā kila mahābāho $ tapasvī satyavāk śuciḥ &	purA kila mahA bAho $ tapasvI satya vAc SuciH &
   kasmiṃścid abhavat puṇye % vane ratamṛgadvije // Ram_3,8.13 //	kasmiMScid aBavat puNye % vane rata mRga dvije // Ram_3,8.13 //
   tasyaiva tapaso vighnaṃ $ kartum indraḥ śacīpatiḥ &	tasya eva tapasaH viGnam $ kartum indraH SacIpatiH &
   khaḍgapāṇir athāgacchad % āśramaṃ bhaṭarūpadhṛk // Ram_3,8.14 //	Kaxga pANiH aTa agacCat % ASramam Bawa rUpa DRk // Ram_3,8.14 //
   tasmiṃs tadāśramapade $ nihitaḥ khaḍga uttamaḥ &	tasmin tad ASrama pade $ nihitaH KaxgaH uttamaH &
   sa nyāsavidhinā dattaḥ % puṇye tapasi tiṣṭhataḥ // Ram_3,8.15 //	sa nyAsa viDinA dattaH % puNye tapasi tizWataH // Ram_3,8.15 //
   sa tac chastram anuprāpya $ nyāsarakṣaṇatatparaḥ &	sa tat Sastram anuprApya $ nyAsa rakzaNa tatparaH &
   vane tu vicaraty eva % rakṣan pratyayam ātmanaḥ // Ram_3,8.16 //	vane tu vicarati eva % rakzan pratyayam AtmanaH // Ram_3,8.16 //
   yatra gacchaty upādātuṃ $ mūlāni ca phalāni ca &	yatra gacCati upAdAtum $ mUlAni ca PalAni ca &
   na vinā yāti taṃ khaḍgaṃ % nyāsarakṣaṇatatparaḥ // Ram_3,8.17 //	na vinA yAti tam Kaxgam % nyAsa rakzaNa tatparaH // Ram_3,8.17 //
   nityaṃ śastraṃ parivahan $ krameṇa sa tapodhanaḥ &	nityam Sastram parivahan $ krameNa sa tapoDanaH &
   cakāra raudrīṃ svāṃ buddhiṃ % tyaktvā tapasi niścayam // Ram_3,8.18 //	cakAra rOdrIm svAm budDim % tyaktvA tapasi niScayam // Ram_3,8.18 //
   tataḥ sa raudrābhirataḥ $ pramatto 'dharmakarṣitaḥ &	tatas sa rOdra aBirataH $ pramattaH aDarma karzitaH &
   tasya śastrasya saṃvāsāj % jagāma narakaṃ muniḥ // Ram_3,8.19 //	tasya Sastrasya saMvAsAt % jagAma narakam muniH // Ram_3,8.19 //
   snehāc ca bahumānāc ca $ smāraye tvāṃ na śikṣaye &	snehAt ca bahu mAnAt ca $ smAraye tvAm na Sikzaye &
   na kathaṃcana sā kāryā % gṛhītadhanuṣā tvayā // Ram_3,8.20 //	na kaTaMcana sA kAryA % gRhIta DanuzA tvayA // Ram_3,8.20 //
   buddhir vairaṃ vinā hantuṃ $ rākṣasān daṇḍakāśritān &	budDiH vEram vinA hantum $ rAkzasAn daNxaka ASritAn &
   aparādhaṃ vinā hantuṃ % lokān vīra na kāmaye // Ram_3,8.21 //	aparADam vinA hantum % lokAn vIra na kAmaye // Ram_3,8.21 //
   kṣatriyāṇāṃ tu vīrāṇāṃ $ vaneṣu niyatātmanām &	kzatriyANAm tu vIrANAm $ vanezu niyata AtmanAm &
   dhanuṣā kāryam etāvad % ārtānām abhirakṣaṇam // Ram_3,8.22 //	DanuzA kAryam etAvat % ArtAnAm aBirakzaNam // Ram_3,8.22 //
   kva ca śastraṃ kva ca vanaṃ $ kva ca kṣātraṃ tapaḥ kva ca &	kva ca Sastram kva ca vanam $ kva ca kzAtram tapaH kva ca &
   vyāviddham idam asmābhir % deśadharmas tu pūjyatām // Ram_3,8.23 //	vyAvidDam idam asmABiH % deSa DarmaH tu pUjyatAm // Ram_3,8.23 //
   tadārya kaluṣā buddhir $ jāyate śastrasevanāt &	tat A Arya kaluzA budDiH $ jAyate Sastra sevanAt &
   punar gatvā tv ayodhyāyāṃ % kṣatradharmaṃ cariṣyasi // Ram_3,8.24 //	punar gatvA tu ayoDyAyAm % kzatra Darmam carizyasi // Ram_3,8.24 //
   akṣayā tu bhavet prītiḥ $ śvaśrūśvaśurayor mama &	akzayA tu Bavet prItiH $ SvaSrU SvaSurayoH mama &
   yadi rājyaṃ hi saṃnyasya % bhaves tvaṃ nirato muniḥ // Ram_3,8.25 //	yadi rAjyam hi saMnyasya % BaveH tvam nirataH muniH // Ram_3,8.25 //
   dharmād arthaḥ prabhavati $ dharmāt prabhavate sukham &	DarmAt arTaH praBavati $ DarmAt praBavate suKam &
   dharmeṇa labhate sarvaṃ % dharmasāram idaṃ jagat // Ram_3,8.26 //	DarmeNa laBate sarvam % DarmasAram idam jagat // Ram_3,8.26 //
   ātmānaṃ niyamais tais taiḥ $ karṣayitvā prayatnataḥ &	AtmAnam niyamEH tEH tEH $ karzayitvA prayatnataH &
   prāpyate nipuṇair dharmo % na sukhāl labhyate sukham // Ram_3,8.27 //	prApyate nipuNEH DarmaH % na suKAt laByate suKam // Ram_3,8.27 //
   nityaṃ śucimatiḥ saumya $ cara dharmaṃ tapovane &	nityam Suci matiH sOmya $ cara Darmam tapaH vane &
   sarvaṃ hi viditaṃ tubhyaṃ % trailokyam api tattvataḥ // Ram_3,8.28 //	sarvam hi viditam tuByam % trElokyam api tattvataH // Ram_3,8.28 //
   strīcāpalād etad udāhṛtaṃ me $ dharmaṃ ca vaktuṃ tava kaḥ samarthaḥ &	strI cApalAt etat udAhRtam me $ Darmam ca vaktum tava kaH samarTaH &
   vicārya buddhyā tu sahānujena % yad rocate tat kuru mācireṇa // Ram_3,8.29	vicArya budDyA tu saha anujena % yat rocate tat kuru mAcireNa // Ram_3,8.29
   vākyam etat tu vaidehyā $ vyāhṛtaṃ bhartṛbhaktayā &	vAkyam etat tu vEdehyAH $ vyAhRtam BartR BaktayA &
   śrutvā dharme sthito rāmaḥ % pratyuvācātha maithilīm // Ram_3,9.1 //	SrutvA Darme sTitaH rAmaH % pratyuvAca aTa mETilIm // Ram_3,9.1 //
   hitam uktaṃ tvayā devi $ snigdhayā sadṛśaṃ vacaḥ &	hitam uktam tvayA devi $ snigDayA sadRSam vacaH &
   kulaṃ vyapadiśantyā ca % dharmajñe janakātmaje // Ram_3,9.2 //	kulam vyapadiSantyA ca % Darma jQe janakAtmaje // Ram_3,9.2 //
   kiṃ tu vakṣyāmy ahaṃ devi $ tvayaivoktam idaṃ vacaḥ &	kim tu vakzyAmi aham devi $ tvayA eva uktam idam vacaH &
   kṣatriyair dhāryate cāpo % nārtaśabdo bhaved iti // Ram_3,9.3 //	kzatriyEH DAryate ca apaH % na Arta SabdaH Bavet iti // Ram_3,9.3 //
   te cārtā daṇḍakāraṇye $ munayaḥ saṃśitavratāḥ &	te ca ArtAH daNxaka araNye $ munayaH saMSita vratAH &
   māṃ sīte svayam āgamya % śaraṇyāḥ śaraṇaṃ gatāḥ // Ram_3,9.4 //	mAm sIte svayam Agamya % SaraNyAH SaraNam gatAH // Ram_3,9.4 //
   vasanto dharmaniratā $ vane mūlaphalāśanāḥ &	vasantaH Darma niratAH $ vane mUla Pala aSanAH &
   na labhante sukhaṃ bhītā % rākṣasaiḥ krūrakarmabhiḥ // Ram_3,9.5 //	na laBante suKam BItAH % rAkzasEH krUra karmaBiH // Ram_3,9.5 //
   kāle kāle ca niratā $ niyamair vividhair vane &	kAle kAle ca niratAH $ niyamEH viviDEH vane &
   bhakṣyante rākṣasair bhīmair % naramāṃsopajīvibhiḥ // Ram_3,9.6 //	Bakzyante rAkzasEH BImEH % nara mAMsa upajIviBiH // Ram_3,9.6 //
   te bhakṣyamāṇā munayo $ daṇḍakāraṇyavāsinaḥ &	te BakzyamANAH munayaH $ daNxaka araNya vAsinaH &
   asmān abhyavapadyeti % mām ūcur dvijasattamāḥ // Ram_3,9.7 //	asmAn aByavapadya iti % mAm UcuH dvijasattamAH // Ram_3,9.7 //
   mayā tu vacanaṃ śrutvā $ teṣām evaṃ mukhāc cyutam &	mayA tu vacanam SrutvA $ tezAm evam muKAt cyutam &
   kṛtvā caraṇaśuśrūṣāṃ % vākyam etad udāhṛtam // Ram_3,9.8 //	kRtvA caraNa SuSrUzAm % vAkyam etat udAhRtam // Ram_3,9.8 //
   prasīdantu bhavanto me $ hrīr eṣā hi mamātulā &	prasIdantu BavantaH me $ hrIH ezA hi mama atulA &
   yadīdṛśair ahaṃ viprair % upastheyair upasthitaḥ \	yadi IdRSEH aham viprEH % upasTeyEH upasTitaH \
   kiṃ karomīti ca mayā # vyāhṛtaṃ dvijasaṃnidhau // Ram_3,9.9 //	kim karomi iti ca mayA # vyAhRtam dvija saMniDO // Ram_3,9.9 //
   sarvair eva samāgamya $ vāg iyaṃ samudāhṛtā &	sarvEH eva samAgamya $ vAc iyam samudAhRtA &
   rākṣasair daṇḍakāraṇye % bahubhiḥ kāmarūpibhiḥ \	rAkzasEH daNxaka araNye % bahuBiH kAmarUpiBiH \
   arditāḥ sma bhṛśaṃ rāma # bhavān nas trātum arhati // Ram_3,9.10 //	arditAH sma BRSam rAma # BavAn naH trAtum arhati // Ram_3,9.10 //
   homakāle tu samprāpte $ parvakāleṣu cānagha &	homa kAle tu samprApte $ parva kAlezu ca anaGa &
   dharṣayanti sma durdharṣā % rākṣasāḥ piśitāśanāḥ // Ram_3,9.11 //	Darzayanti sma durDarzAH % rAkzasAH piSita aSanAH // Ram_3,9.11 //
   rākṣasair dharṣitānāṃ ca $ tāpasānāṃ tapasvinām &	rAkzasEH DarzitAnAm ca $ tApasAnAm tapasvinAm &
   gatiṃ mṛgayamāṇānāṃ % bhavān naḥ paramā gatiḥ // Ram_3,9.12 //	gatim mRgayamANAnAm % BavAn naH paramA gatiH // Ram_3,9.12 //
   kāmaṃ tapaḥprabhāvena $ śaktā hantuṃ niśācarān &	kAmam tapaH praBAvena $ SaktAH hantum niSAcarAn &
   cirārjitaṃ tu necchāmas % tapaḥ khaṇḍayituṃ vayam // Ram_3,9.13 //	cira arjitam tu na icCAmaH % tapaH KaNxayitum vayam // Ram_3,9.13 //
   bahuvighnaṃ taponityaṃ $ duścaraṃ caiva rāghava &	bahu viGnam tapaH nityam $ duScaram ca eva rAGava &
   tena śāpaṃ na muñcāmo % bhakṣyamāṇāś ca rākṣasaiḥ // Ram_3,9.14 //	tena SApam na muQcAmaH % BakzyamANAH ca rAkzasEH // Ram_3,9.14 //
   tad ardyamānān rakṣobhir $ daṇḍakāraṇyavāsibhiḥ &	tat ardyamAnAn rakzoBiH $ daNxaka araNya vAsiBiH &
   rakṣa nas tvaṃ saha bhrātrā % tvannāthā hi vayaṃ vane // Ram_3,9.15 //	rakza naH tvam saha BrAtrA % tvad nATAH hi vayam vane // Ram_3,9.15 //
   mayā caitad vacaḥ śrutvā $ kārtsnyena paripālanam &	mayA ca etat vacaH SrutvA $ kArtsnyena paripAlanam &
   ṛṣīṇāṃ daṇḍakāraṇye % saṃśrutaṃ janakātmaje // Ram_3,9.16 //	RzINAm daNxaka araNye % saMSrutam janakAtmaje // Ram_3,9.16 //
   saṃśrutya ca na śakṣyāmi $ jīvamānaḥ pratiśravam &	saMSrutya ca na SakzyAmi $ jIvamAnaH pratiSravam &
   munīnām anyathā kartuṃ % satyam iṣṭaṃ hi me sadā // Ram_3,9.17 //	munInAm anyaTA kartum % satyam izwam hi me sadA // Ram_3,9.17 //
   apy ahaṃ jīvitaṃ jahyāṃ $ tvāṃ vā sīte salakṣmaṇām &	api aham jIvitam jahyAm $ tvAm vA sIte sa lakzmaNAm &
   na tu pratijñāṃ saṃśrutya % brāhmaṇebhyo viśeṣataḥ // Ram_3,9.18 //	na tu pratijQAm saMSrutya % brAhmaNeByaH viSezataH // Ram_3,9.18 //
   tad avaśyaṃ mayā kāryam $ ṛṣīṇāṃ paripālanam &	tat avaSyam mayA kAryam $ RzINAm paripAlanam &
   anuktenāpi vaidehi % pratijñāya tu kiṃ punaḥ // Ram_3,9.19 //	anuktena api vEdehi % pratijQAya tu kim punar // Ram_3,9.19 //
   mama snehāc ca sauhārdād $ idam uktaṃ tvayā vacaḥ &	mama snehAt ca sOhArdAt $ idam uktam tvayA vacaH &
   parituṣṭo 'smy ahaṃ sīte % na hy aniṣṭo 'nuśiṣyate \	parituzwaH asmi aham sIte % na hi anizwaH anuSizyate \
   sadṛśaṃ cānurūpaṃ ca # kulasya tava śobhane // Ram_3,9.20 //	sadRSam ca anurUpam ca # kulasya tava SoBane // Ram_3,9.20 //
   ity evam uktvā vacanaṃ mahātmā $ sītāṃ priyāṃ maithilarājaputrīm &	iti evam uktvA vacanam mahAtmA $ sItAm priyAm mETila rAja putrIm &
   rāmo dhanuṣmān saha lakṣmaṇena % jagāma ramyāṇi tapovanāni // Ram_3,9.21	rAmaH DanuzmAn saha lakzmaNena % jagAma ramyANi tapaH vanAni // Ram_3,9.21
   agrataḥ prayayau rāmaḥ $ sītā madhye sumadhyamā &	agratas prayayO rAmaH $ sItA maDye sumaDyamA &
   pṛṣṭhatas tu dhanuṣpāṇir % lakṣmaṇo 'nujagāma ha // Ram_3,10.1 //	pRzWatas tu DanuzpANiH % lakzmaNaH anujagAma ha // Ram_3,10.1 //
   tau paśyamānau vividhāñ $ śailaprasthān vanāni ca &	tO paSyamAnO viviDAn $ SEla prasTAn vanAni ca &
   nadīś ca vividhā ramyā % jagmatuḥ saha sītayā // Ram_3,10.2 //	nadIH ca viviDAH ramyA % jagmatuH saha sItayA // Ram_3,10.2 //
   sārasāṃś cakravākāṃś ca $ nadīpulinacāriṇaḥ &	sArasAn cakravAkAn ca $ nadI pulina cAriNaH &
   sarāṃsi ca sapadmāni % yutāni jalajaiḥ khagaiḥ // Ram_3,10.3 //	sarAMsi ca sa padmAni % yutAni jala jEH KagEH // Ram_3,10.3 //
   yūthabaddhāṃś ca pṛṣatān $ madonmattān viṣāṇinaḥ &	yUTa badDAn ca pRzatAn $ mada unmattAn vizANinaH &
   mahiṣāṃś ca varāhāṃś ca % gajāṃś ca drumavairiṇaḥ // Ram_3,10.4 //	mahizAn ca varAhAn ca % gajAn ca druma vEriNaH // Ram_3,10.4 //
   te gatvā dūram adhvānaṃ $ lambamāne divākare &	te gatvA dUram aDvAnam $ lambamAne divAkare &
   dadṛśuḥ sahitā ramyaṃ % taṭākaṃ yojanāyatam // Ram_3,10.5 //	dadRSuH sahitAH ramyam % tawAkam yojana Ayatam // Ram_3,10.5 //
   padmapuṣkarasambādhaṃ $ gajayūthair alaṃkṛtam &	padma puzkara sambADam $ gaja yUTEH alaMkRtam &
   sārasair haṃsakādambaiḥ % saṃkulaṃ jalacāribhiḥ // Ram_3,10.6 //	sArasEH haMsa kAdambEH % saMkulam jala cAriBiH // Ram_3,10.6 //
   prasannasalile ramye $ tasmin sarasi śuśruve &	prasanna salile ramye $ tasmin sarasi SuSruve &
   gītavāditranirghoṣo % na tu kaścana dṛśyate // Ram_3,10.7 //	gIta vAditra nirGozaH % na tu kaScana dRSyate // Ram_3,10.7 //
   tataḥ kautūhalād rāmo $ lakṣmaṇaś ca mahārathaḥ &	tatas kOtUhalAt rAmaH $ lakzmaNaH ca mahA raTaH &
   muniṃ dharmabhṛtaṃ nāma % praṣṭuṃ samupacakrame // Ram_3,10.8 //	munim Darma BRtam nAma % prazwum samupacakrame // Ram_3,10.8 //
   idam atyadbhutaṃ śrutvā $ sarveṣāṃ no mahāmune &	idam atyadButam SrutvA $ sarvezAm naH mahA mune &
   kautūhalaṃ mahaj jātaṃ % kim idaṃ sādhu kathyatām // Ram_3,10.9 //	kOtUhalam mahat jAtam % kim idam sADu kaTyatAm // Ram_3,10.9 //
   tenaivam ukto dharmātmā $ rāghaveṇa munis tadā &	tena evam uktaH Darma AtmA $ rAGaveNa muniH tadA &
   prabhāvaṃ sarasaḥ kṛtsnam % ākhyātum upacakrame // Ram_3,10.10 //	praBAvam sarasaH kRtsnam % AKyAtum upacakrame // Ram_3,10.10 //
   idaṃ pañcāpsaro nāma $ taṭākaṃ sārvakālikam &	idam paQcApsaraH nAma $ tawAkam sArvakAlikam &
   nirmitaṃ tapasā rāma % muninā māṇḍakarṇinā // Ram_3,10.11 //	nirmitam tapasA rAma % muninA mANxakarNinA // Ram_3,10.11 //
   sa hi tepe tapas tīvraṃ $ māṇḍakarṇir mahāmuniḥ &	sa hi tepe tapaH tIvram $ mANxakarNiH mahA muniH &
   daśavarṣasahasrāṇi % vāyubhakṣo jalāśrayaḥ // Ram_3,10.12 //	daSa varza sahasrANi % vAyuBakzaH jala ASrayaH // Ram_3,10.12 //
   tataḥ pravyathitāḥ sarve $ devāḥ sāgnipurogamāḥ &	tatas pravyaTitAH sarve $ devAH sa agni purogamAH &
   abruvan vacanaṃ sarve % parasparasamāgatāḥ \	abruvan vacanam sarve % paraspara samAgatAH \
   asmākaṃ kasyacit sthānam # eṣa prārthayate muniḥ // Ram_3,10.13 //	asmAkam kasyacid sTAnam # eza prArTayate muniH // Ram_3,10.13 //
   tataḥ kartuṃ tapovighnaṃ $ sarvair devair niyojitāḥ &	tatas kartum tapaH viGnam $ sarvEH devEH niyojitAH &
   pradhānāpsarasaḥ pañca  % vidyuccalitavarcasaḥ // Ram_3,10.14 //	praDAna apsarasaH paQca % vidyut calita varcasaH // Ram_3,10.14 //
   apsarobhis tatas tābhir $ munir dṛṣṭaparāvaraḥ &	apsaroBiH tatas tABiH $ muniH dRzwa parAvaraH &
   nīto madanavaśyatvaṃ % surāṇāṃ kāryasiddhaye // Ram_3,10.15 //	nItaH madana vaSya tvam % surANAm kArya sidDaye // Ram_3,10.15 //
   tāś caivāpsarasaḥ pañca $ muneḥ patnītvam āgatāḥ &	tAH ca eva apsarasaH paQca $ muneH patnI tvam AgatAH &
   taṭāke nirmitaṃ tāsām % asminn antarhitaṃ gṛham // Ram_3,10.16 //	tawAke nirmitam tAsAm % asmin antarhitam gRham // Ram_3,10.16 //
   tatraivāpsarasaḥ pañca $ nivasantyo yathāsukham &	tatra eva apsarasaH paQca $ nivasantyaH yaTAsuKam &
   ramayanti tapoyogān % muniṃ yauvanam āsthitam // Ram_3,10.17 //	ramayanti tapaH yogAn % munim yOvanam AsTitam // Ram_3,10.17 //
   tāsāṃ saṃkrīḍamānānām $ eṣa vāditraniḥsvanaḥ &	tAsAm saMkrIxamAnAnAm $ eza vAditra niHsvanaH &
   śrūyate bhūṣaṇonmiśro % gītaśabdo manoharaḥ // Ram_3,10.18 //	SrUyate BUzaNa unmiSraH % gIta SabdaH manoharaH // Ram_3,10.18 //
   āścaryam iti tasyaitad $ vacanaṃ bhāvitātmanaḥ &	AScaryam iti tasya etat $ vacanam BAvitAtmanaH &
   rāghavaḥ pratijagrāha % saha bhrātrā mahāyaśāḥ // Ram_3,10.19 //	rAGavaH pratijagrAha % saha BrAtrA mahA yaSAH // Ram_3,10.19 //
   evaṃ kathayamānasya $ dadarśāśramamaṇḍalam &	evam kaTayamAnasya $ dadarSa ASrama maNxalam &
   kuśacīraparikṣiptaṃ % nānāvṛkṣasamāvṛtam // Ram_3,10.20 //	kuSa cIra parikziptam % nAnA vRkza samAvRtam // Ram_3,10.20 //
   praviśya saha vaidehyā $ lakṣmaṇena ca rāghavaḥ &	praviSya saha vEdehyA $ lakzmaNena ca rAGavaH &
   tadā tasmin sa kākutsthaḥ % śrīmaty āśramamaṇḍale // Ram_3,10.21 //	tadA tasmin sa kAkutsTaH % SrImati ASrama maNxale // Ram_3,10.21 //
   uṣitvā susukhaṃ tatra $ pūjyamāno maharṣibhiḥ &	uzitvA su suKam tatra $ pUjyamAnaH mahA RziBiH &
   jagāma cāśramāṃs teṣāṃ % paryāyeṇa tapasvinām // Ram_3,10.22 //	jagAma ca ASramAn tezAm % paryAyeNa tapasvinAm // Ram_3,10.22 //
   yeṣām uṣitavān pūrvaṃ $ sakāśe sa mahāstravit &	yezAm uzitavAn pUrvam $ sakASe sa mahA astra vid &
   kvacit paridaśān māsān % ekaṃ saṃvatsaraṃ kvacit // Ram_3,10.23 //	kvacid paridaSAn mAsAn % ekam saMvatsaram kvacid // Ram_3,10.23 //
   kvacic ca caturo māsān $ pañcaṣaṭ cāparān kvacit &	kvacid ca caturaH mAsAn $ paQca zaw ca aparAn kvacid &
   aparatrādhikān māsān % adhyardham adhikaṃ kvacit // Ram_3,10.24 //	aparatra aDikAn mAsAn % aDyarDam aDikam kvacid // Ram_3,10.24 //
   trīn māsān aṣṭamāsāṃś ca $ rāghavo nyavasat sukham &	trIn mAsAn azwa mAsAn ca $ rAGavaH nyavasat suKam &
   tathā saṃvasatas tasya % munīnām āśrameṣu vai \	taTA saMvasataH tasya % munInAm ASramezu vE \
   ramataś cānukūlyena # yayuḥ saṃvatsarā daśa // Ram_3,10.25 //	ramataH ca AnukUlyena # yayuH saMvatsarAH daSa // Ram_3,10.25 //
   parisṛtya ca dharmajño $ rāghavaḥ saha sītayā &	parisRtya ca Darma jQaH $ rAGavaH saha sItayA &
   sutīkṣṇasyāśramaṃ śrīmān % punar evājagāma ha // Ram_3,10.26 //	su tIkzNasya ASramam SrImAn % punar eva AjagAma ha // Ram_3,10.26 //
   sa tam āśramam āgamya $ munibhiḥ pratipūjitaḥ &	sa tam ASramam Agamya $ muniBiH pratipUjitaH &
   tatrāpi nyavasad rāmaḥ % kaṃcit kālam ariṃdamaḥ // Ram_3,10.27 //	tatra api nyavasat rAmaH % kaMcid kAlam ariMdamaH // Ram_3,10.27 //
   athāśramastho vinayāt $ kadācit taṃ mahāmunim &	aTa ASrama sTaH vinayAt $ kadAcid tam mahA munim &
   upāsīnaḥ sa kākutsthaḥ % sutīkṣṇam idam abravīt // Ram_3,10.28 //	upAsInaH sa kAkutsTaH % sutIkzNam idam abravIt // Ram_3,10.28 //
   asminn araṇye bhagavann $ agastyo munisattamaḥ &	asmin araNye Bagavan $ agastyaH muni sattamaH &
   vasatīti mayā nityaṃ % kathāḥ kathayatāṃ śrutam // Ram_3,10.29 //	vasati iti mayA nityam % kaTAH kaTayatAm Srutam // Ram_3,10.29 //
   na tu jānāmi taṃ deśaṃ $ vanasyāsya mahattayā &	na tu jAnAmi tam deSam $ vanasya asya mahat tayA &
   kutrāśramapadaṃ puṇyaṃ % maharṣes tasya dhīmataḥ // Ram_3,10.30 //	kutra ASrama padam puNyam % mahA RzeH tasya DImataH // Ram_3,10.30 //
   prasādāt tatra bhavataḥ $ sānujaḥ saha sītayā &	prasAdAt tatra BavataH $ sa anujaH saha sItayA &
   agastyam abhigaccheyam % abhivādayituṃ munim // Ram_3,10.31 //	agastyam aBigacCeyam % aBivAdayitum munim // Ram_3,10.31 //
   manoratho mahān eṣa $ hṛdi samparivartate &	manoraTaH mahAn eza $ hRdi samparivartate &
   yad ahaṃ taṃ munivaraṃ % śuśrūṣeyam api svayam // Ram_3,10.32 //	yat aham tam muni varam % SuSrUzeyam api svayam // Ram_3,10.32 //
   iti rāmasya sa muniḥ $ śrutvā dharmātmano vacaḥ &	iti rAmasya sa muniH $ SrutvA Darma AtmanaH vacaH &
   sutīkṣṇaḥ pratyuvācedaṃ % prīto daśarathātmajam // Ram_3,10.33 //	su tIkzNaH pratyuvAca idam % prItaH daSaraTa Atmajam // Ram_3,10.33 //
   aham apy etad eva tvāṃ $ vaktukāmaḥ salakṣmaṇam &	aham api etat eva tvAm $ vaktu kAmaH sa lakzmaNam &
   agastyam abhigaccheti % sītayā saha rāghava // Ram_3,10.34 //	agastyam aBigacCa iti % sItayA saha rAGava // Ram_3,10.34 //
   diṣṭyā tv idānīm arthe 'smin $ svayam eva bravīṣi mām &	dizwyA tu idAnIm arTe asmin $ svayam eva bravIzi mAm &
   aham ākhyāsi te vatsa % yatrāgastyo mahāmuniḥ // Ram_3,10.35 //	aham AKyAsi te vatsa % yatra agastyaH mahA muniH // Ram_3,10.35 //
   yojanāny āśramāt tāta $ yāhi catvāri vai tataḥ &	yojanAni ASramAt tAta $ yAhi catvAri vE tatas &
   dakṣiṇena mahāñ śrīmān % agastyabhrātur āśramaḥ // Ram_3,10.36 //	dakziNena mahAn SrImAn % agastya BrAtuH ASramaH // Ram_3,10.36 //
   sthalaprāye vanoddeśe $ pippalīvanaśobhite &	sTala prAye vana uddeSe $ pippalI vana SoBite &
   bahupuṣpaphale ramye % nānāśakuninādite // Ram_3,10.37 //	bahu puzpa Pale ramye % nAnA Sakuni nAdite // Ram_3,10.37 //
   padminyo vividhās tatra $ prasannasalilāḥ śivāḥ &	padminyaH viviDAH tatra $ prasanna salilAH SivAH &
   haṃsakāraṇḍavākīrṇāś % cakravākopaśobhitāḥ // Ram_3,10.38 //	haMsa kAraNxava AkIrNAH % cakravAka upaSoBitAH // Ram_3,10.38 //
   tatraikāṃ rajanīm uṣya $ prabhāte rāma gamyatām &	tatra ekAm rajanIm uzyaH $ praBAte rAma gamyatAm &
   dakṣiṇāṃ diśam āsthāya % vanakhaṇḍasya pārśvataḥ // Ram_3,10.39 //	dakziNAm diSam AsTAya % vana KaNxasya pArSvatas // Ram_3,10.39 //
   tatrāgastyāśramapadaṃ $ gatvā yojanam antaram &	tatra agastya ASrama padam $ gatvA yojanam antaram &
   ramaṇīye vanoddeśe % bahupādapasaṃvṛte \	ramaNIye vana uddeSe % bahu pAdapa saMvRte \
   raṃsyate tatra vaidehī # lakṣmaṇaś ca tvayā saha // Ram_3,10.40 //	raMsyate tatra vEdehI # lakzmaNaH ca tvayA saha // Ram_3,10.40 //
   sa hi ramyo vanoddeśo $ bahupādapasaṃkulaḥ &	sa hi ramyaH vana uddeSaH $ bahu pAdapa saMkulaH &
   yadi buddhiḥ kṛtā draṣṭum % agastyaṃ taṃ mahāmunim \	yadi budDiH kRtA drazwum % agastyam tam mahA munim \
   adyaiva gamane buddhiṃ # rocayasva mahāyaśaḥ // Ram_3,10.41 //	adya eva gamane budDim # rocayasva mahA yaSaH // Ram_3,10.41 //
   iti rāmo muneḥ śrutvā $ saha bhrātrābhivādya ca &	iti rAmaH muneH SrutvA $ saha BrAtrA aBivAdya ca &
   pratasthe 'gastyam uddiśya % sānujaḥ saha sītayā // Ram_3,10.42 //	pratasTe agastyam uddiSya % sa anujaH saha sItayA // Ram_3,10.42 //
   paśyan vanāni citrāṇi $ parvatāṃś cābhrasaṃnibhān &	paSyan vanAni citrANi $ parvatAn ca aBra saMniBAn &
   sarāṃsi saritaś caiva % pathi mārgavaśānugāḥ // Ram_3,10.43 //	sarAMsi saritaH ca eva % paTi mArga vaSa anugAH // Ram_3,10.43 //
   sutīkṣṇenopadiṣṭena $ gatvā tena pathā sukham &	su tIkzNena upadizwena $ gatvA tena paTA suKam &
   idaṃ paramasaṃhṛṣṭo % vākyaṃ lakṣmaṇam abravīt // Ram_3,10.44 //	idam parama saMhRzwaH % vAkyam lakzmaNam abravIt // Ram_3,10.44 //
   etad evāśramapadaṃ $ nūnaṃ tasya mahātmanaḥ &	etat eva ASrama padam $ nUnam tasya mahAtmanaH &
   agastyasya muner bhrātur % dṛśyate puṇyakarmaṇaḥ // Ram_3,10.45 //	agastyasya muneH BrAtuH % dRSyate puNya karmaNaH // Ram_3,10.45 //
   yathā hīme vanasyāsya $ jñātāḥ pathi sahasraśaḥ &	yaTA hi ime vanasya asya $ jQAtAH paTi sahasraSas &
   saṃnatāḥ phalabhāreṇa % puṣpabhāreṇa ca drumāḥ // Ram_3,10.46 //	saMnatAH Pala BAreNa % puzpa BAreNa ca drumAH // Ram_3,10.46 //
   pippalīnāṃ ca pakvānāṃ $ vanād asmād upāgataḥ &	pippalInAm ca pakvAnAm $ vanAt asmAt upAgataH &
   gandho 'yaṃ pavanotkṣiptaḥ % sahasā kaṭukodayaḥ // Ram_3,10.47 //	ganDaH ayam pavana utkziptaH % sahasA kawuka udayaH // Ram_3,10.47 //
   tatra tatra ca dṛśyante $ saṃkṣiptāḥ kāṣṭhasaṃcayāḥ &	tatra tatra ca dRSyante $ saMkziptAH kAzWa saMcayAH &
   lūnāś ca pathi dṛśyante % darbhā vaiḍūryavarcasaḥ // Ram_3,10.48 //	lUnAH ca paTi dRSyante % darBAH vExUrya varcasaH // Ram_3,10.48 //
   etac ca vanamadhyasthaṃ $ kṛṣṇābhraśikharopamam &	etat ca vana maDya sTam $ kRzNa aBra SiKara upamam &
   pāvakasyāśramasthasya % dhūmāgraṃ sampradṛśyate // Ram_3,10.49 //	pAvakasya ASrama sTasya % DUma agram sampradRSyate // Ram_3,10.49 //
   vivikteṣu ca tīrtheṣu $ kṛtasnānā dvijātayaḥ &	viviktezu ca tIrTezu $ kRta snAnAH dvijAtayaH &
   puṣpopahāraṃ kurvanti % kusumaiḥ svayam ārjitaiḥ // Ram_3,10.50 //	puzpa upahAram kurvanti % kusumEH svayam ArjitEH // Ram_3,10.50 //
   tat sutīkṣṇasya vacanaṃ $ yathā saumya mayā śrutam &	tat su tIkzNasya vacanam $ yaTA sOmya mayA Srutam &
   agastyasyāśramo bhrātur % nūnam eṣa bhaviṣyati // Ram_3,10.51 //	agastyasya ASramaH BrAtuH % nUnam eza Bavizyati // Ram_3,10.51 //
   nigṛhya tarasā mṛtyuṃ $ lokānāṃ hitakāmyayā &	nigRhya tarasA mRtyum $ lokAnAm hita kAmyayA &
   yasya bhrātrā kṛteyaṃ dik % śaraṇyā puṇyakarmaṇā // Ram_3,10.52 //	yasya BrAtrA kRtA iyam diS % SaraNyA puNya karmaNA // Ram_3,10.52 //
   ihaikadā kila krūro $ vātāpir api celvalaḥ &	iha ekadA kila krUraH $ vAtApiH api ca ilvalaH &
   bhrātarau sahitāv āstāṃ % brāhmaṇaghnau mahāsurau // Ram_3,10.53 //	BrAtarO sahitO AstAm % brAhmaNa GnO mahA asurO // Ram_3,10.53 //
   dhārayan brāhmaṇaṃ rūpam $ ilvalaḥ saṃskṛtaṃ vadan &	DArayan brAhmaNam rUpam $ ilvalaH saMskRtam vadan &
   āmantrayati viprān sa % śrāddham uddiśya nirghṛṇaḥ // Ram_3,10.54 //	Amantrayati viprAn sa % SrAdDam uddiSya nirGRNaH // Ram_3,10.54 //
   bhrātaraṃ saṃskṛtaṃ bhrātā $ tatas taṃ meṣarūpiṇam &	BrAtaram saMskRtam BrAtA $ tatas tam meza rUpiNam &
   tān dvijān bhojayāmāsa % śrāddhadṛṣṭena karmaṇā // Ram_3,10.55 //	tAn dvijAn BojayAmAsa % SrAdDa dRzwena karmaNA // Ram_3,10.55 //
   tato bhuktavatāṃ teṣāṃ $ viprāṇām ilvalo 'bravīt &	tatas BuktavatAm tezAm $ viprANAm ilvalaH abravIt &
   vātāpe niṣkramasveti % svareṇa mahatā vadan // Ram_3,10.56 //	vAtApe nizkramasva iti % svareNa mahatA vadan // Ram_3,10.56 //
   tato bhrātur vacaḥ śrutvā $ vātāpir meṣavan nadan &	tatas BrAtuH vacaH SrutvA $ vAtApiH meza vat nadan &
   bhittvā bhittvā śarīrāṇi % brāhmaṇānāṃ viniṣpatat // Ram_3,10.57 //	BittvA BittvA SarIrANi % brAhmaNAnAm vinizpatat // Ram_3,10.57 //
   brāhmaṇānāṃ sahasrāṇi $ tair evaṃ kāmarūpibhiḥ &	brAhmaNAnAm sahasrANi $ tEH evam kAmarUpiBiH &
   vināśitāni saṃhatya % nityaśaḥ piśitāśanaiḥ // Ram_3,10.58 //	vinASitAni saMhatya % nityaSas piSita aSanEH // Ram_3,10.58 //
   agastyena tadā devaiḥ $ prārthitena maharṣiṇā &	agastyena tadA devEH $ prArTitena mahA RziNA &
   anubhūya kila śrāddhe % bhakṣitaḥ sa mahāsuraḥ // Ram_3,10.59 //	anuBUya kila SrAdDe % BakzitaH sa mahA asuraH // Ram_3,10.59 //
   tataḥ sampannam ity uktvā $ dattvā hastāvasecanam &	tatas sampannam iti uktvA $ dattvA hasta avasecanam &
   bhrātaraṃ niṣkramasveti % ilvalaḥ so 'bhyabhāṣata // Ram_3,10.60 //	BrAtaram nizkramasva iti % ilvalaH saH aByaBAzata // Ram_3,10.60 //
   taṃ tathā bhāṣamāṇaṃ tu $ bhrātaraṃ vipraghātinam &	tam taTA BAzamANam tu $ BrAtaram vipra GAtinam &
   abravīt prahasan dhīmān % agastyo munisattamaḥ // Ram_3,10.61 //	abravIt prahasan DImAn % agastyaH muni sattamaH // Ram_3,10.61 //
   kuto niṣkramituṃ śaktir $ mayā jīrṇasya rakṣasaḥ &	kutas nizkramitum SaktiH $ mayA jIrNasya rakzasaH &
   bhrātus te meṣarūpasya % gatasya yamasādanam // Ram_3,10.62 //	BrAtuH te meza rUpasya % gatasya yama sAdanam // Ram_3,10.62 //
   atha tasya vacaḥ śrutvā $ bhrātur nidhanasaṃśritam &	aTa tasya vacaH SrutvA $ BrAtuH niDana saMSritam &
   pradharṣayitum ārebhe % muniṃ krodhān niśācaraḥ // Ram_3,10.63 //	praDarzayitum AreBe % munim kroDAt niSAcaraH // Ram_3,10.63 //
   so 'bhyadravad dvijendraṃ taṃ $ muninā dīptatejasā &	saH aByadravat dvijendram tam $ muninA dIpta tejasA &
   cakṣuṣānalakalpena % nirdagdho nidhanaṃ gataḥ // Ram_3,10.64 //	cakzuzA anala kalpena % nirdagDaH niDanam gataH // Ram_3,10.64 //
   tasyāyam āśramo bhrātus $ taṭākavanaśobhitaḥ &	tasya ayam ASramaH BrAtuH $ tawAka vana SoBitaH &
   viprānukampayā yena % karmedaṃ duṣkaraṃ kṛtam // Ram_3,10.65 //	vipra anukampayA yena % karma idam duzkaram kRtam // Ram_3,10.65 //
   evaṃ kathayamānasya $ tasya saumitriṇā saha &	evam kaTayamAnasya $ tasya sOmitriNA saha &
   rāmasyāstaṃ gataḥ sūryaḥ % saṃdhyākālo 'bhyavartata // Ram_3,10.66 //	rAmasya astam gataH sUryaH % saMDyA kAlaH aByavartata // Ram_3,10.66 //
   upāsya paścimāṃ saṃdhyāṃ $ saha bhrātrā yathāvidhi &	upAsya paScimAm saMDyAm $ saha BrAtrA yaTAviDi &
   praviveśāśramapadaṃ % tam ṛṣiṃ cābhyavādayan // Ram_3,10.67 //	praviveSa ASrama padam % tam Rzim ca aByavAdayan // Ram_3,10.67 //
   samyak pratigṛhītas tu $ muninā tena rāghavaḥ &	samyak pratigRhItaH tu $ muninA tena rAGavaH &
   nyavasat tāṃ niśām ekāṃ % prāśya mūlaphalāni ca // Ram_3,10.68 //	nyavasat tAm niSAm ekAm % prASya mUla PalAni ca // Ram_3,10.68 //
   tasyāṃ rātryāṃ vyatītāyāṃ $ vimale sūryamaṇḍale &	tasyAm rAtryAm vyatItAyAm $ vimale sUrya maNxale &
   bhrātaraṃ tam agastyasya % āmantrayata rāghavaḥ // Ram_3,10.69 //	BrAtaram tam agastyasya % Amantrayata rAGavaH // Ram_3,10.69 //
   abhivādaye tvā bhagavan $ sukham adhyuṣito niśām &	aBivAdaye tvA Bagavan $ suKam aDyuzitaH niSAm &
   āmantraye tvāṃ gacchāmi % guruṃ te draṣṭum agrajam // Ram_3,10.70 //	Amantraye tvAm gacCAmi % gurum te drazwum agrajam // Ram_3,10.70 //
   gamyatām iti tenokto $ jagāma raghunandanaḥ &	gamyatAm iti tena uktaH $ jagAma raGunandanaH &
   yathoddiṣṭena mārgeṇa % vanaṃ tac cāvalokayan // Ram_3,10.71 //	yaTA uddizwena mArgeNa % vanam tat ca avalokayan // Ram_3,10.71 //
   nīvārān panasāṃs tālāṃs $ timiśān vañjulān dhavān &	nIvArAn panasAn tAlAn $ timiSAn vaQjulAn DavAn &
   ciribilvān madhūkāṃś ca % bilvān api ca tindukān // Ram_3,10.72 //	ciribilvAn maDUkAn ca % bilvAn api ca tindukAn // Ram_3,10.72 //
   puṣpitān puṣpitāgrābhir $ latābhir anuveṣṭitān &	puzpitAn puzpita agrABiH $ latABiH anuvezwitAn &
   dadarśa rāmaḥ śataśas % tatra kāntārapādapān // Ram_3,10.73 //	dadarSa rAmaH SataSas % tatra kAntAra pAdapAn // Ram_3,10.73 //
   hastihastair vimṛditān $ vānarair upaśobhitān &	hasti hastEH vimRditAn $ vAnarEH upaSoBitAn &
   mattaiḥ śakunisaṃghaiś ca % śataśaḥ pratināditān // Ram_3,10.74 //	mattEH Sakuni saMGEH ca % SataSas pratinAditAn // Ram_3,10.74 //
   tato 'bravīt samīpasthaṃ $ rāmo rājīvalocanaḥ &	tatas abravIt samIpa sTam $ rAmaH rAjIva locanaH &
   pṛṣṭhato 'nugataṃ vīraṃ % lakṣmaṇaṃ lakṣmivardhanam // Ram_3,10.75 //	pRzWatas anugatam vIram % lakzmaNam lakzmi varDanam // Ram_3,10.75 //
   snigdhapattrā yathā vṛkṣā $ yathā kṣāntā mṛgadvijāḥ &	snigDa pattrA yaTA vRkzAH $ yaTA kzAntAH mRga dvijAH &
   āśramo nātidūrastho % maharṣer bhāvitātmanaḥ // Ram_3,10.76 //	ASramaH na ati dUra sTaH % mahA RzeH BAvitAtmanaH // Ram_3,10.76 //
   agastya iti vikhyāto $ loke svenaiva karmaṇā &	agastyaH iti viKyAtaH $ loke svena eva karmaNA &
   āśramo dṛśyate tasya % pariśrāntaśramāpahaḥ // Ram_3,10.77 //	ASramaH dRSyate tasya % pariSrAnta Srama apahaH // Ram_3,10.77 //
   prājyadhūmākulavanaś $ cīramālāpariṣkṛtaḥ &	prAjya DUma Akula vanaH $ cIra mAlA parizkRtaH &
   praśāntamṛgayūthaś ca % nānāśakunināditaḥ // Ram_3,10.78 //	praSAnta mRga yUTaH ca % nAnA Sakuni nAditaH // Ram_3,10.78 //
   nigṛhya tarasā mṛtyuṃ $ lokānāṃ hitakāmyayā &	nigRhya tarasA mRtyum $ lokAnAm hita kAmyayA &
   dakṣiṇā dik kṛtā yena % śaraṇyā puṇyakarmaṇā // Ram_3,10.79 //	dakziNA diS kRtA yena % SaraNyA puNya karmaNA // Ram_3,10.79 //
   tasyedam āśramapadaṃ $ prabhāvād yasya rākṣasaiḥ &	tasya idam ASrama padam $ praBAvAt yasya rAkzasEH &
   dig iyaṃ dakṣiṇā trāsād % dṛśyate nopabhujyate // Ram_3,10.80 //	diS iyam dakziNA trAsAt % dRSyate na upaBujyate // Ram_3,10.80 //
   yadāprabhṛti cākrāntā $ dig iyaṃ puṇyakarmaṇā &	yadA praBRti ca AkrAntA $ diS iyam puNya karmaNA &
   tadā prabhṛti nirvairāḥ % praśāntā rajanīcarāḥ // Ram_3,10.81 //	tadA praBRti nirvErAH % praSAntAH rajanIcarAH // Ram_3,10.81 //
   nāmnā ceyaṃ bhagavato $ dakṣiṇā dik pradakṣiṇā &	nAmnA ca iyam BagavataH $ dakziNA diS pradakziNA &
   prathitā triṣu lokeṣu % durdharṣā krūrakarmabhiḥ // Ram_3,10.82 //	praTitA trizu lokezu % durDarzA krUra karmaBiH // Ram_3,10.82 //
   mārgaṃ niroddhuṃ satataṃ $ bhāskarasyācalottamaḥ &	mArgam nirodDum satatam $ BAskarasya acala uttamaH &
   saṃdeśaṃ pālayaṃs tasya % vindhyaḥ śailo na vardhate // Ram_3,10.83 //	saMdeSam pAlayan tasya % vinDyaH SElaH na varDate // Ram_3,10.83 //
   ayaṃ dīrghāyuṣas tasya $ loke viśrutakarmaṇaḥ &	ayam dIrGa AyuzaH tasya $ loke viSruta karmaNaH &
   agastyasyāśramaḥ śrīmān % vinītamṛgasevitaḥ // Ram_3,10.84 //	agastyasya ASramaH SrImAn % vinIta mRga sevitaH // Ram_3,10.84 //
   eṣa lokārcitaḥ sādhur $ hite nityaṃ rataḥ satām &	eza loka arcitaH sADuH $ hite nityam rataH satAm &
   asmān adhigatān eṣa % śreyasā yojayiṣyati // Ram_3,10.85 //	asmAn aDigatAn eza % SreyasA yojayizyati // Ram_3,10.85 //
   ārādhayiṣyāmy atrāham $ agastyaṃ taṃ mahāmunim &	ArADayizyAmi atra aham $ agastyam tam mahA munim &
   śeṣaṃ ca vanavāsasya % saumya vatsyāmy ahaṃ prabho // Ram_3,10.86 //	Sezam ca vana vAsasya % sOmya vatsyAmi aham praBo // Ram_3,10.86 //
   atra devāḥ sagandharvāḥ $ siddhāś ca paramarṣayaḥ &	atra devAH sa ganDarvAH $ sidDAH ca parama RzayaH &
   agastyaṃ niyatāhāraṃ % satataṃ paryupāsate // Ram_3,10.87 //	agastyam niyata AhAram % satatam paryupAsate // Ram_3,10.87 //
   nātra jīven mṛṣāvādī $ krūro vā yadi vā śaṭhaḥ &	na atra jIvet mRzAvAdI $ krUraH vA yadi vA SaWaH &
   nṛśaṃsaḥ kāmavṛtto vā % munir eṣa tathāvidhaḥ // Ram_3,10.88 //	nRSaMsaH kAma vRttaH vA % muniH eza taTAviDaH // Ram_3,10.88 //
   atra devāś ca yakṣāś ca $ nāgāś ca patagaiḥ saha &	atra devAH ca yakzAH ca $ nAgAH ca patagEH saha &
   vasanti niyatāhārā % dharmam ārādhayiṣṇavaḥ // Ram_3,10.89 //	vasanti niyata AhArAH % Darmam ArADayizNavaH // Ram_3,10.89 //
   atra siddhā mahātmāno $ vimānaiḥ sūryasaṃnibhaiḥ &	atra sidDAH mahAtmAnaH $ vimAnEH sUrya saMniBEH &
   tyaktvā dehān navair dehaiḥ % svaryātāḥ paramarṣayaḥ // Ram_3,10.90 //	tyaktvA dehAn navEH dehEH % svaryAtAH parama RzayaH // Ram_3,10.90 //
   yakṣatvam amaratvaṃ ca $ rājyāni vividhāni ca &	yakza tvam amara tvam ca $ rAjyAni viviDAni ca &
   atra devāḥ prayacchanti % bhūtair ārādhitāḥ śubhaiḥ // Ram_3,10.91 //	atra devAH prayacCanti % BUtEH ArADitAH SuBEH // Ram_3,10.91 //
   āgatāḥ smāśramapadaṃ $ saumitre praviśāgrataḥ &	AgatAH sma ASrama padam $ sOmitre praviSa agratas &
   nivedayeha māṃ prāptam % ṛṣaye saha sītayā // Ram_3,10.92 //	nivedaya iha mAm prAptam % Rzaye saha sItayA // Ram_3,10.92 //
   sa praviśyāśramapadaṃ $ lakṣmaṇo rāghavānujaḥ &	sa praviSya ASrama padam $ lakzmaNaH rAGava anujaH &
   agastyaśiṣyam āsādya % vākyam etad uvāca ha // Ram_3,11.1 //	agastya Sizyam AsAdya % vAkyam etat uvAca ha // Ram_3,11.1 //
   rājā daśaratho nāma $ jyeṣṭhas tasya suto balī &	rAjA daSaraTaH nAma $ jyezWaH tasya sutaH balI &
   rāmaḥ prāpto muniṃ draṣṭuṃ % bhāryayā saha sītayā // Ram_3,11.2 //	rAmaH prAptaH munim drazwum % BAryayA saha sItayA // Ram_3,11.2 //
   lakṣmaṇo nāma tasyāhaṃ $ bhrātā tv avarajo hitaḥ &	lakzmaNaH nAma tasya aham $ BrAtA tu avarajaH hitaH &
   anukūlaś ca bhaktaś ca % yadi te śrotram āgataḥ // Ram_3,11.3 //	anukUlaH ca BaktaH ca % yadi te Srotram AgataH // Ram_3,11.3 //
   te vayaṃ vanam atyugraṃ $ praviṣṭāḥ pitṛśāsanāt &	te vayam vanam ati ugram $ pravizwAH pitR SAsanAt &
   draṣṭum icchāmahe sarve % bhagavantaṃ nivedyatām // Ram_3,11.4 //	drazwum icCAmahe sarve % Bagavantam nivedyatAm // Ram_3,11.4 //
   tasya tadvacanaṃ śrutvā $ lakṣmaṇasya tapodhanaḥ &	tasya tat vacanam SrutvA $ lakzmaNasya tapoDanaH &
   tathety uktvāgniśaraṇaṃ % praviveśa niveditum // Ram_3,11.5 //	taTA iti uktvA agni SaraNam % praviveSa niveditum // Ram_3,11.5 //
   sa praviśya muniśreṣṭhaṃ $ tapasā duṣpradharṣaṇam &	sa praviSya muni SrezWam $ tapasA duzpraDarzaNam &
   kṛtāñjalir uvācedaṃ % rāmāgamanam añjasā // Ram_3,11.6 //	kRtAQjaliH uvAca idam % rAma Agamanam aQjasA // Ram_3,11.6 //
   putrau daśarathasyemau $ rāmo lakṣmaṇa eva ca &	putrO daSaraTasya imO $ rAmaH lakzmaNaH eva ca &
   praviṣṭāv āśramapadaṃ % sītayā saha bhāryayā // Ram_3,11.7 //	pravizwO ASrama padam % sItayA saha BAryayA // Ram_3,11.7 //
   draṣṭuṃ bhavantam āyātau $ śuśrūṣārtham ariṃdamau &	drazwum Bavantam AyAtO $ SuSrUzA arTam ariMdamO &
   yad atrānantaraṃ tattvam % ājñāpayitum arhasi // Ram_3,11.8 //	yat atra anantaram tattvam % AjQApayitum arhasi // Ram_3,11.8 //
   tataḥ śiṣyād upaśrutya $ prāptaṃ rāmaṃ salakṣmaṇam &	tatas SizyAt upaSrutya $ prAptam rAmam sa lakzmaNam &
   vaidehīṃ ca mahābhāgām % idaṃ vacanam abravīt // Ram_3,11.9 //	vEdehIm ca mahABAgAm % idam vacanam abravIt // Ram_3,11.9 //
   diṣṭyā rāmaś cirasyādya $ draṣṭuṃ māṃ samupāgataḥ &	dizwyA rAmaH cirasya adya $ drazwum mAm samupAgataH &
   manasā kāṅkṣitaṃ hy asya % mayāpy āgamanaṃ prati // Ram_3,11.10 //	manasA kAFkzitam hi asya % mayA api Agamanam prati // Ram_3,11.10 //
   gamyatāṃ satkṛto rāmaḥ $ sabhāryaḥ sahalakṣmaṇaḥ &	gamyatAm satkRtaH rAmaH $ sa BAryaH sahalakzmaNaH &
   praveśyatāṃ samīpaṃ me % kiṃ cāsau na praveśitaḥ // Ram_3,11.11 //	praveSyatAm samIpam me % kim ca asO na praveSitaH // Ram_3,11.11 //
   evam uktas tu muninā $ dharmajñena mahātmanā &	evam uktaH tu muninA $ Darma jQena mahAtmanA &
   abhivādyābravīc chiṣyas % tatheti niyatāñjaliḥ // Ram_3,11.12 //	aBivAdya abravIt SizyaH % taTA iti niyata aQjaliH // Ram_3,11.12 //
   tato niṣkramya saṃbhrāntaḥ $ śiṣyo lakṣmaṇam abravīt &	tatas nizkramya saMBrAntaH $ SizyaH lakzmaNam abravIt &
   kvāsau rāmo muniṃ draṣṭum % etu praviśatu svayam // Ram_3,11.13 //	kva asO rAmaH munim drazwum % etu praviSatu svayam // Ram_3,11.13 //
   tato gatvāśramapadaṃ $ śiṣyeṇa sahalakṣmaṇaḥ &	tatas gatvA ASrama padam $ SizyeNa sahalakzmaNaH &
   darśayāmāsa kākutsthaṃ % sītāṃ ca janakātmajām // Ram_3,11.14 //	darSayAmAsa kAkutsTam % sItAm ca janakAtmajAm // Ram_3,11.14 //
   taṃ śiṣyaḥ praśritaṃ vākyam $ agastyavacanaṃ bruvan &	tam SizyaH praSritam vAkyam $ agastya vacanam bruvan &
   prāveśayad yathānyāyaṃ % satkārārthaṃ susatkṛtam // Ram_3,11.15 //	prAveSayat yaTAnyAyam % satkAra arTam su satkRtam // Ram_3,11.15 //
   praviveśa tato rāmaḥ $ sītayā sahalakṣmaṇaḥ &	praviveSa tatas rAmaH $ sItayA sahalakzmaNaH &
   praśāntahariṇākīrṇam % āśramaṃ hy avalokayan // Ram_3,11.16 //	praSAnta hariNa AkIrNam % ASramam hi avalokayan // Ram_3,11.16 //
   sa tatra brahmaṇaḥ sthānam $ agneḥ sthānaṃ tathaiva ca &	sa tatra brahmaNaH sTAnam $ agneH sTAnam taTA eva ca &
   viṣṇoḥ sthānaṃ mahendrasya % sthānaṃ caiva vivasvataḥ // Ram_3,11.17 //	vizNoH sTAnam mahA indrasya % sTAnam ca eva vivasvataH // Ram_3,11.17 //
   somasthānaṃ bhagasthānaṃ $ sthānaṃ kauberam eva ca &	somasTAnam Baga sTAnam $ sTAnam kOberam eva ca &
   dhātur vidhātuḥ sthānaṃ ca % vāyoḥ sthānaṃ tathaiva ca // Ram_3,11.18 //	DAtuH viDAtuH sTAnam ca % vAyoH sTAnam taTA eva ca // Ram_3,11.18 //
   tataḥ śiṣyaiḥ parivṛto $ munir apy abhiniṣpatat &	tatas SizyEH parivRtaH $ muniH api aBinizpatat &
   taṃ dadarśāgrato rāmo % munīnāṃ dīptatejasam \	tam dadarSa agratas rAmaH % munInAm dIpta tejasam \
   abravīd vacanaṃ vīro # lakṣmaṇaṃ lakṣmivardhanam // Ram_3,11.19 //	abravIt vacanam vIraH # lakzmaNam lakzmi varDanam // Ram_3,11.19 //
   eṣa lakṣmaṇa niṣkrāmaty $ agastyo bhagavān ṛṣiḥ &	eza lakzmaNa nizkrAmati $ agastyaH BagavAn RziH &
   audāryeṇāvagacchāmi % nidhānaṃ tapasām imam // Ram_3,11.20 //	OdAryeNa avagacCAmi % niDAnam tapasAm imam // Ram_3,11.20 //
   evam uktvā mahābāhur $ agastyaṃ sūryavarcasam &	evam uktvA mahA bAhuH $ agastyam sUrya varcasam &
   jagrāha paramaprītas % tasya pādau paraṃtapaḥ // Ram_3,11.21 //	jagrAha parama prItaH % tasya pAdO paraMtapaH // Ram_3,11.21 //
   abhivādya tu dharmātmā $ tasthau rāmaḥ kṛtāñjaliḥ &	aBivAdya tu Darma AtmA $ tasTO rAmaH kRtAQjaliH &
   sītayā saha vaidehyā % tadā rāmaḥ salakṣmaṇaḥ // Ram_3,11.22 //	sItayA saha vEdehyA % tadA rAmaH sa lakzmaNaH // Ram_3,11.22 //
   pratigṛhya ca kākutstham $ arcayitvāsanodakaiḥ &	pratigRhya ca kAkutsTam $ arcayitvA Asana udakEH &
   kuśalapraśnam uktvā ca % āsyatām iti so 'bravīt // Ram_3,11.23 //	kuSala praSnam uktvA ca % AsyatAm iti saH abravIt // Ram_3,11.23 //
   agniṃ hutvā pradāyārghyam $ atithiṃ pratipūjya ca &	agnim hutvA pradAya arGyam $ atiTim pratipUjya ca &
   vānaprasthena dharmeṇa % sa teṣāṃ bhojanaṃ dadau // Ram_3,11.24 //	vAnaprasTena DarmeNa % sa tezAm Bojanam dadO // Ram_3,11.24 //
   prathamaṃ copaviśyātha $ dharmajño munipuṃgavaḥ &	praTamam ca upaviSya aTa $ Darma jQaH muni puMgavaH &
   uvāca rāmam āsīnaṃ % prāñjaliṃ dharmakovidam // Ram_3,11.25 //	uvAca rAmam AsInam % prAQjalim Darma kovidam // Ram_3,11.25 //
   anyathā khalu kākutstha $ tapasvī samudācaran &	anyaTA Kalu kAkutsTa $ tapasvI samudAcaran &
   duḥsākṣīva pare loke % svāni māṃsāni bhakṣayet // Ram_3,11.26 //	duHsAkzI iva pare loke % svAni mAMsAni Bakzayet // Ram_3,11.26 //
   rājā sarvasya lokasya $ dharmacārī mahārathaḥ &	rAjA sarvasya lokasya $ Darma cArI mahA raTaH &
   pūjanīyaś ca mānyaś ca % bhavān prāptaḥ priyātithiḥ // Ram_3,11.27 //	pUjanIyaH ca mAnyaH ca % BavAn prAptaH priya atiTiH // Ram_3,11.27 //
   evam uktvā phalair mūlaiḥ $ puṣpaiś cānyaiś ca rāghavam &	evam uktvA PalEH mUlEH $ puzpEH ca anyEH ca rAGavam &
   pūjayitvā yathākāmaṃ % punar eva tato 'bravīt // Ram_3,11.28 //	pUjayitvA yaTAkAmam % punar eva tatas abravIt // Ram_3,11.28 //
   idaṃ divyaṃ mahac cāpaṃ $ hemavajravibhūṣitam &	idam divyam mahat cApam $ hema vajra viBUzitam &
   vaiṣṇavaṃ puruṣavyāghra % nirmitaṃ viśvakarmaṇā // Ram_3,11.29 //	vEzNavam puruza vyAGra % nirmitam viSvakarmaNA // Ram_3,11.29 //
   amoghaḥ sūryasaṃkāśo $ brahmadattaḥ śarottamaḥ &	amoGaH sUrya saMkASaH $ brahmadattaH Sara uttamaH &
   datto mama mahendreṇa % tūṇī cākṣayasāyakau // Ram_3,11.30 //	dattaH mama mahA indreNa % tUNI ca akzaya sAyakO // Ram_3,11.30 //
   sampūrṇau niśitair bāṇair $ jvaladbhir iva pāvakaiḥ &	sampUrNO niSitEH bANEH $ jvaladBiH iva pAvakEH &
   mahārajatakośo 'yam % asir hemavibhūṣitaḥ // Ram_3,11.31 //	mahArajata koSaH ayam % asiH hema viBUzitaH // Ram_3,11.31 //
   anena dhanuṣā rāma $ hatvā saṃkhye mahāsurān &	anena DanuzA rAma $ hatvA saMKye mahA asurAn &
   ājahāra śriyaṃ dīptāṃ % purā viṣṇur divaukasām // Ram_3,11.32 //	AjahAra Sriyam dIptAm % purA vizNuH divOkasAm // Ram_3,11.32 //
   tad dhanus tau ca tūṇīrau $ śaraṃ khaḍgaṃ ca mānada &	tat DanuH tO ca tUNIrO $ Saram Kaxgam ca mAnada &
   jayāya pratigṛhṇīṣva % vajraṃ vajradharo yathā // Ram_3,11.33 //	jayAya pratigRhNIzva % vajram vajraDaraH yaTA // Ram_3,11.33 //
   evam uktvā mahātejāḥ $ samastaṃ tad varāyudham &	evam uktvA mahA tejAH $ samastam tat vara AyuDam &
   dattvā rāmāya bhagavān % agastyaḥ punar abravīt // Ram_3,11.34 //	dattvA rAmAya BagavAn % agastyaH punar abravIt // Ram_3,11.34 //
   rāma prīto 'smi bhadraṃ te $ parituṣṭo 'smi lakṣmaṇa &	rAma prItaH asmi Badram te $ parituzwaH asmi lakzmaNa &
   abhivādayituṃ yan māṃ % prāptau sthaḥ saha sītayā // Ram_3,12.1 //	aBivAdayitum yat mAm % prAptO sTaH saha sItayA // Ram_3,12.1 //
   adhvaśrameṇa vāṃ khedo $ bādhate pracuraśramaḥ &	aDva SrameNa vAm KedaH $ bADate pracura SramaH &
   vyaktam utkaṇṭhate cāpi % maithilī janakātmajā // Ram_3,12.2 //	vyaktam utkaNWate ca api % mETilI janakAtmajA // Ram_3,12.2 //
   eṣā hi sukumārī ca $ duḥkhaiś ca na vimānitā &	ezA hi sukumArI ca $ duHKEH ca na vimAnitAH &
   prājyadoṣaṃ vanaṃ prāptā % bhartṛsnehapracoditā // Ram_3,12.3 //	prAjya dozam vanam prAptAH % BartR sneha pracoditA // Ram_3,12.3 //
   yathaiṣā ramate rāma $ iha sītā tathā kuru &	yaTA ezA ramate rAma $ iha sItA taTA kuru &
   duṣkaraṃ kṛtavaty eṣā % vane tvām anugacchatī // Ram_3,12.4 //	duzkaram kRtavatI ezA % vane tvAm anugacCatI // Ram_3,12.4 //
   eṣā hi prakṛtiḥ strīṇām $ āsṛṣṭe raghunandana &	ezA hi prakRtiH strINAm $ AsRzwe raGunandana &
   samastham anurajyante % viṣamasthaṃ tyajanti ca // Ram_3,12.5 //	sama sTam anurajyante % vizama sTam tyajanti ca // Ram_3,12.5 //
   śatahradānāṃ lolatvaṃ $ śastrāṇāṃ tīkṣṇatāṃ tathā &	SatahradAnAm lola tvam $ SastrANAm tIkzNa tAm taTA &
   garuḍānilayoḥ śaighryam % anugacchanti yoṣitaḥ // Ram_3,12.6 //	garuxa anilayoH SEGryam % anugacCanti yozitaH // Ram_3,12.6 //
   iyaṃ tu bhavato bhāryā $ doṣair etair vivarjitā &	iyam tu BavataH BAryA $ dozEH etEH vivarjitA &
   ślāghyā ca vyapadeśyā ca % yathā devī hy arundhatī // Ram_3,12.7 //	SlAGyA ca vyapadeSyA ca % yaTA devI hi arunDatI // Ram_3,12.7 //
   alaṃkṛto 'yaṃ deśaś ca $ yatra saumitriṇā saha &	alaMkRtaH ayam deSaH ca $ yatra sOmitriNA saha &
   vaidehyā cānayā rāma % vatsyasi tvam ariṃdama // Ram_3,12.8 //	vEdehyA ca anayA rAma % vatsyasi tvam ariMdamaH // Ram_3,12.8 //
   evam uktas tu muninā $ rāghavaḥ saṃyatāñjaliḥ &	evam uktaH tu muninA $ rAGavaH saMyata aQjaliH &
   uvāca praśritaṃ vākyam % ṛṣiṃ dīptam ivānalam // Ram_3,12.9 //	uvAca praSritam vAkyam % Rzim dIptam iva analam // Ram_3,12.9 //
   dhanyo 'smy anugṛhīto 'smi $ yasya me munipuṃgavaḥ &	DanyaH asmi anugRhItaH asmi $ yasya me muni puMgavaH &
   guṇaiḥ sabhrātṛbhāryasya % varadaḥ parituṣyati // Ram_3,12.10 //	guNEH sa BrAtR BAryasya % vara daH parituzyati // Ram_3,12.10 //
   kiṃ tu vyādiśa me deśaṃ $ sodakaṃ bahukānanam &	kim tu vyAdiSa me deSam $ sa udakam bahu kAnanam &
   yatrāśramapadaṃ kṛtvā % vaseyaṃ nirataḥ sukham // Ram_3,12.11 //	yatra ASrama padam kRtvA % vaseyam nirataH suKam // Ram_3,12.11 //
   tato 'bravīn muniśreṣṭhaḥ $ śrutvā rāmasya bhāṣitam &	tatas abravIt muni SrezWaH $ SrutvA rAmasya BAzitam &
   dhyātvā muhūrtaṃ dharmātmā % dhīro dhīrataraṃ vacaḥ // Ram_3,12.12 //	DyAtvA muhUrtam Darma AtmA % DIraH DIrataram vacaH // Ram_3,12.12 //
   ito dviyojane tāta $ bahumūlaphalodakaḥ &	itas dvi yojane tAta $ bahu mUla Pala udakaH &
   deśo bahumṛgaḥ śrīmān % pañcavaṭy abhiviśrutaḥ // Ram_3,12.13 //	deSaH bahu mRgaH SrImAn % paQcavawI aBiviSrutaH // Ram_3,12.13 //
   tatra gatvāśramapadaṃ $ kṛtvā saumitriṇā saha &	tatra gatvA ASrama padam $ kRtvA sOmitriNA saha &
   ramasva tvaṃ pitur vākyaṃ % yathoktam anupālayan // Ram_3,12.14 //	ramasva tvam pituH vAkyam % yaToktam anupAlayan // Ram_3,12.14 //
   vidito hy eṣa vṛttānto $ mama sarvas tavānagha &	viditaH hi eza vRttAntaH $ mama sarvaH tava anaGa &
   tapasaś ca prabhāvena % snehād daśarathasya ca // Ram_3,12.15 //	tapasaH ca praBAvena % snehAt daSaraTasya ca // Ram_3,12.15 //
   hṛdayasthaś ca te chando $ vijñātas tapasā mayā &	hRdaya sTaH ca te CandaH $ vijQAtaH tapasA mayA &
   iha vāsaṃ pratijñāya % mayā saha tapovane // Ram_3,12.16 //	iha vAsam pratijQAya % mayA saha tapaH vane // Ram_3,12.16 //
   ataś ca tvām ahaṃ brūmi $ gaccha pañcavaṭīm iti &	atas ca tvAm aham brUmi $ gacCa paQcavawIm iti &
   sa hi ramyo vanoddeśo % maithilī tatra raṃsyate // Ram_3,12.17 //	sa hi ramyaH vana uddeSaH % mETilI tatra raMsyate // Ram_3,12.17 //
   sa deśaḥ ślāghanīyaś ca $ nātidūre ca rāghava &	sa deSaH SlAGanIyaH ca $ na ati dUre ca rAGava &
   godāvaryāḥ samīpe ca % maithilī tatra raṃsyate // Ram_3,12.18 //	godAvaryAH samIpe ca % mETilI tatra raMsyate // Ram_3,12.18 //
   prājyamūlaphalaiś caiva $ nānādvijagaṇair yutaḥ &	prAjya mUla PalEH ca eva $ nAnA dvija gaNEH yutaH &
   viviktaś ca mahābāho % puṇyo ramyas tathaiva ca // Ram_3,12.19 //	viviktaH ca mahA bAho % puNyaH ramyaH taTA eva ca // Ram_3,12.19 //
   bhavān api sadāraś ca $ śaktaś ca parirakṣaṇe &	BavAn api sa dAraH ca $ SaktaH ca parirakzaNe &
   api cātra vasan rāmas % tāpasān pālayiṣyasi // Ram_3,12.20 //	api ca atra vasan rAmaH % tApasAn pAlayizyasi // Ram_3,12.20 //
   etad ālakṣyate vīra $ madhūkānāṃ mahad vanam &	etat Alakzyate vIra $ maDUkAnAm mahat vanam &
   uttareṇāsya gantavyaṃ % nyagrodham abhigacchatā // Ram_3,12.21 //	uttareNa asya gantavyam % nyagroDam aBigacCatA // Ram_3,12.21 //
   tataḥ sthalam upāruhya $ parvatasyāvidūrataḥ &	tatas sTalam upAruhya $ parvatasya avidUrataH &
   khyātaḥ pañcavaṭīty eva % nityapuṣpitakānanaḥ // Ram_3,12.22 //	KyAtaH paQcavawI iti eva % nitya puzpita kAnanaH // Ram_3,12.22 //
   agastyenaivam uktas tu $ rāmaḥ saumitriṇā saha &	agastyena evam uktaH tu $ rAmaH sOmitriNA saha &
   satkṛtyāmantrayāmāsa % tam ṛṣiṃ satyavādinam // Ram_3,12.23 //	satkRtya AmantrayAmAsa % tam Rzim satya vAdinam // Ram_3,12.23 //
   tau tu tenābhyanujñātau $ kṛtapādābhivandanau &	tO tu tena aByanujQAtO $ kRta pAda aBivandanO &
   tadāśramāt pañcavaṭīṃ % jagmatuḥ saha sītayā // Ram_3,12.24 //	tad ASramAt paQcavawIm % jagmatuH saha sItayA // Ram_3,12.24 //
   gṛhītacāpau tu narādhipātmajau $ viṣaktatūṇī samareṣv akātarau &	gRhIta cApO tu narADipa AtmajO $ vizakta tUNI samarezu akAtarO &
   yathopadiṣṭena pathā maharṣiṇā % prajagmatuḥ pañcavaṭīṃ samāhitau //	yaTA upadizwena paTA mahA RziNA % prajagmatuH paQcavawIm samAhitO //
   Ram_3,12.25 //	Ram_3,12.25 //
   atha pañcavaṭīṃ gacchann $ antarā raghunandanaḥ &	aTa paQcavawIm gacCan $ antarA raGunandanaH &
   āsasāda mahākāyaṃ % gṛdhraṃ bhīmaparākramam // Ram_3,13.1 //	AsasAda mahA kAyam % gRDram BIma parAkramam // Ram_3,13.1 //
   taṃ dṛṣṭvā tau mahābhāgau $ vanasthaṃ rāmalakṣmaṇau &	tam dRzwvA tO mahABAgO $ vana sTam rAma lakzmaNO &
   menāte rākṣasaṃ pakṣiṃ % bruvāṇau ko bhavān iti // Ram_3,13.2 //	menAte rAkzasam pakzim % bruvANO kaH BavAn iti // Ram_3,13.2 //
   sa tau madhurayā vācā $ saumyayā prīṇayann iva &	sa tO maDurayA vAcA $ sOmyayA prINayan iva &
   uvāca vatsa māṃ viddhi % vayasyaṃ pitur ātmanaḥ // Ram_3,13.3 //	uvAca vatsa mAm vidDi % vayasyam pituH AtmanaH // Ram_3,13.3 //
   sa taṃ pitṛsakhaṃ buddhvā $ pūjayāmāsa rāghavaḥ &	sa tam pitR saKam budDvA $ pUjayAmAsa rAGavaH &
   sa tasya kulam avyagram % atha papraccha nāma ca // Ram_3,13.4 //	sa tasya kulam avyagram % aTa papracCa nAma ca // Ram_3,13.4 //
   rāmasya vacanaṃ śrutvā $ kulam ātmānam eva ca &	rAmasya vacanam SrutvA $ kulam AtmAnam eva ca &
   ācacakṣe dvijas tasmai % sarvabhūtasamudbhavam // Ram_3,13.5 //	Acacakze dvijaH tasmE % sarva BUta samudBavam // Ram_3,13.5 //
   pūrvakāle mahābāho $ ye prajāpatayo 'bhavan &	pUrva kAle mahA bAho $ ye prajApatayaH aBavan &
   tān me nigadataḥ sarvān % āditaḥ śṛṇu rāghava // Ram_3,13.6 //	tAn me nigadataH sarvAn % Aditas SRNu rAGava // Ram_3,13.6 //
   kardamaḥ prathamas teṣāṃ $ vikṛtas tadanantaram &	kardamaH praTamaH tezAm $ vikRtaH tad anantaram &
   śeṣaś ca saṃśrayaś caiva % bahuputraś ca vīryavān // Ram_3,13.7 //	SezaH ca saMSrayaH ca eva % bahu putraH ca vIryavAn // Ram_3,13.7 //
   sthāṇur marīcir atriś ca $ kratuś caiva mahābalaḥ &	sTANuH marIciH atriH ca $ kratuH ca eva mahA balaH &
   pulastyaś cāṅgirāś caiva % pracetāḥ pulahas tathā // Ram_3,13.8 //	pulastyaH ca aFgirAH ca eva % pracetAH pulahaH taTA // Ram_3,13.8 //
   dakṣo vivasvān aparo $ 'riṣṭanemiś ca rāghava &	dakzaH vivasvAn aparaH $ arizwanemiH ca rAGava &
   kaśyapaś ca mahātejās % teṣām āsīc ca paścimaḥ // Ram_3,13.9 //	kaSyapaH ca mahA tejAH % tezAm AsIt ca paScimaH // Ram_3,13.9 //
   prajāpates tu dakṣasya $ babhūvur iti naḥ śrutam &	prajApateH tu dakzasya $ baBUvuH iti naH Srutam &
   ṣaṣṭir duhitaro rāma % yaśasvinyo mahāyaśaḥ // Ram_3,13.10 //	zazwiH duhitaraH rAma % yaSasvinyaH mahA yaSaH // Ram_3,13.10 //
   kaśyapaḥ pratijagrāha $ tāsām aṣṭau sumadhyamāḥ &	kaSyapaH pratijagrAha $ tAsAm azwO sumaDyamAH &
   aditiṃ ca ditiṃ caiva % danum api ca kālakām // Ram_3,13.11 //	aditim ca ditim ca eva % danum api ca kAlakAm // Ram_3,13.11 //
   tāmrāṃ krodhavaśāṃ caiva $ manuṃ cāpy analām api &	tAmrAm kroDavaSAm ca eva $ manum ca api analAm api &
   tās tu kanyās tataḥ prītaḥ % kaśyapaḥ punar abravīt // Ram_3,13.12 //	tAH tu kanyAH tatas prItaH % kaSyapaH punar abravIt // Ram_3,13.12 //
   putrāṃs trailokyabhartṝn vai $ janayiṣyatha matsamān &	putrAn trElokya BartLn vE $ janayizyaTa mad samAn &
   aditis tanmanā rāma % ditiś ca danur eva ca // Ram_3,13.13 //	aditiH tanmanAH rAma % ditiH ca danuH eva ca // Ram_3,13.13 //
   kālakā ca mahābāho $ śeṣās tv amanaso 'bhavan &	kAlakA ca mahA bAho $ SezAH tu amanasaH aBavan &
   adityāṃ jajñire devās % trayastriṃśad ariṃdama // Ram_3,13.14 //	adityAm jajQire devAH % trayastriMSat ariMdamaH // Ram_3,13.14 //
   ādityā vasavo rudrā $ aśvinau ca paraṃtapa &	AdityAH vasavaH rudrAH $ aSvinO ca paraMtapa &
   ditis tv ajanayat putrān % daityāṃs tāta yaśasvinaḥ // Ram_3,13.15 //	ditiH tu ajanayat putrAn % dEtyAn tAta yaSasvinaH // Ram_3,13.15 //
   teṣām iyaṃ vasumatī $ purāsīt savanārṇavā &	tezAm iyam vasumatI $ purA AsIt sa vana arNavAH &
   danus tv ajanayat putram % aśvagrīvam ariṃdama // Ram_3,13.16 //	danuH tu ajanayat putram % aSvagrIvam ariMdamaH // Ram_3,13.16 //
   narakaṃ kālakaṃ caiva $ kālakāpi vyajāyata &	narakam kAlakam ca eva $ kAlakA api vyajAyata &
   krauñcīṃ bhāsīṃ tathā śyenīṃ % dhṛtarāṣṭrīṃ tathā śukīm // Ram_3,13.17 //	krOQcIm BAsIm taTA SyenIm % DRtarAzwrIm taTA SukIm // Ram_3,13.17 //
   tāmrāpi suṣuve kanyāḥ $ pañcaitā lokaviśrutāḥ &	tAmrA api suzuve kanyAH $ paQca etAH loka viSrutAH &
   ulūkāñ janayat krauñcī % bhāsī bhāsān vyajāyata // Ram_3,13.18 //	ulUkAn janayat krOQcI % BAsI BAsAn vyajAyata // Ram_3,13.18 //
   śyenī śyenāṃś ca gṛdhrāṃś ca $ vyajāyata sutejasaḥ &	SyenI SyenAn ca gRDrAn ca $ vyajAyata su tejasaH &
   dhṛtarāṣṭrī tu haṃsāṃś ca % kalahaṃsāṃś ca sarvaśaḥ // Ram_3,13.19 //	DRtarAzwrI tu haMsAn ca % kalahaMsAn ca sarvaSas // Ram_3,13.19 //
   cakravākāṃś ca bhadraṃ te $ vijajñe sāpi bhāminī &	cakravAkAn ca Badram te $ vijajQe sA api BAminI &
   śukī natāṃ vijajñe tu % natāyā vinatā sutā // Ram_3,13.20 //	SukI natAm vijajQe tu % natAyAH vinatA sutAH // Ram_3,13.20 //
   daśa krodhavaśā rāma $ vijajñe 'py ātmasambhavāḥ &	daSa kroDa vaSA rAma $ vijajQe api Atma samBavAH &
   mṛgīṃ ca mṛgamandāṃ ca % harīṃ bhadramadām api // Ram_3,13.21 //	mRgIm ca mRga mandAm ca % harIm BadramadAm api // Ram_3,13.21 //
   mātaṃgīm atha śārdūlīṃ $ śvetāṃ ca surabhīṃ tathā &	mAtaMgIm aTa SArdUlIm $ SvetAm ca suraBIm taTA &
   sarvalakṣaṇasampannāṃ % surasāṃ kadrukām api // Ram_3,13.22 //	sarva lakzaNa sampannAm % surasAm kadrukAm api // Ram_3,13.22 //
   apatyaṃ tu mṛgāḥ sarve $ mṛgyā naravarottama &	apatyam tu mRgAH sarve $ mRgyAH nara vara uttamaH &
   ṛkṣāś ca mṛgamandāyāḥ % sṛmarāś camarās tathā // Ram_3,13.23 //	RkzAH ca mRga mandAyAH % sRmarAH camarAH taTA // Ram_3,13.23 //
   tatas tv irāvatīṃ nāma $ jajñe bhadramadā sutām &	tatas tu irAvatIm nAma $ jajQe BadramadA sutAm &
   tasyās tv airāvataḥ putro % lokanātho mahāgajaḥ // Ram_3,13.24 //	tasyAH tu ErAvataH putraH % lokanATaH mahA gajaH // Ram_3,13.24 //
   haryāś ca harayo 'patyaṃ $ vānarāś ca tapasvinaḥ &	haryAH ca harayaH apatyam $ vAnarAH ca tapasvinaH &
   golāṅgūlāṃś ca śārdūlī % vyāghrāṃś cājanayat sutān // Ram_3,13.25 //	golAFgUlAn ca SArdUlI % vyAGrAn ca ajanayat sutAn // Ram_3,13.25 //
   mātaṃgyās tv atha mātaṃgā $ apatyaṃ manujarṣabha &	mAtaMgyAH tu aTa mAtaMgAH $ apatyam manuja RzaBa &
   diśāgajaṃ tu śvetākṣaṃ % śvetā vyajanayat sutam // Ram_3,13.26 //	diSAgajam tu Sveta akzam % SvetA vyajanayat sutam // Ram_3,13.26 //
   tato duhitarau rāma $ surabhir devy ajāyata &	tatas duhitarO rAma $ suraBiH devI ajAyata &
   rohiṇīṃ nāma bhadraṃ te % gandharvīṃ ca yaśasvinīm // Ram_3,13.27 //	rohiNIm nAma Badram te % ganDarvIm ca yaSasvinIm // Ram_3,13.27 //
   rohiṇy ajanayad gā vai $ gandharvī vājinaḥ sutān &	rohiNI ajanayat gAH vE $ ganDarvI vAjinaH sutAn &
   surasājanayan nāgān % rāma kadrūś ca pannagān // Ram_3,13.28 //	surasA ajanayat nAgAn % rAma kadrUH ca pannagAn // Ram_3,13.28 //
   manur manuṣyāñ janayat $ kaśyapasya mahātmanaḥ &	manuH manuzyAn janayat $ kaSyapasya mahAtmanaH &
   brāhmaṇān kṣatriyān vaiśyāñ % śūdrāṃś ca manujarṣabha // Ram_3,13.29 //	brAhmaNAn kzatriyAn vESyAn % SUdrAn ca manuja RzaBaH // Ram_3,13.29 //
   mukhato brāhmaṇā jātā $ urasaḥ kṣatriyās tathā &	muKataH brAhmaNAH jAtAH $ urasaH kzatriyAH taTA &
   ūrubhyāṃ jajñire vaiśyāḥ % padbhyāṃ śūdrā iti śrutiḥ // Ram_3,13.30 //	UruByAm jajQire vESyAH % padByAm SUdrAH iti SrutiH // Ram_3,13.30 //
   sarvān puṇyaphalān vṛkṣān $ analāpi vyajāyata &	sarvAn puNya PalAn vRkzAn $ analA api vyajAyata &
   vinatā ca śukī pautrī % kadrūś ca surasā svasā // Ram_3,13.31 //	vinatA ca SukI pOtrI % kadrUH ca surasA svasA // Ram_3,13.31 //
   kadrūr nāgaṃ sahasraṃ tu $ vijajñe dharaṇīdharam &	kadrUH nAgam sahasram tu $ vijajQe DaraNIDaram &
   dvau putrau vinatāyās tu % garuḍo 'ruṇa eva ca // Ram_3,13.32 //	dvO putrO vinatAyAH tu % garuxaH aruNaH eva ca // Ram_3,13.32 //
   tasmāj jāto 'ham aruṇāt $ sampātiś ca mamāgrajaḥ &	tasmAt jAtaH aham aruNAt $ sampAtiH ca mama agrajaH &
   jaṭāyur iti māṃ viddhi % śyenīputram ariṃdama // Ram_3,13.33 //	jawAyuH iti mAm vidDi % SyenI putram ariMdamaH // Ram_3,13.33 //
   so 'haṃ vāsasahāyas te $ bhaviṣyāmi yadīcchasi &	saH aham vAsa sahAyaH te $ BavizyAmi yadi icCasi &
   sītāṃ ca tāta rakṣiṣye % tvayi yāte salakṣmaṇe // Ram_3,13.34 //	sItAm ca tAta rakzizye % tvayi yAte sa lakzmaNe // Ram_3,13.34 //
   jaṭāyuṣaṃ tu pratipūjya rāghavo $ mudā pariṣvajya ca saṃnato 'bhavat &	jawAyuzam tu pratipUjya rAGavaH $ mudA parizvajya ca saMnataH aBavat &
   pitur hi śuśrāva sakhitvam ātmavāñ % jaṭāyuṣā saṃkathitaṃ punaḥ punaḥ //	pituH hi SuSrAva saKi tvam AtmavAn % jawAyuzA saMkaTitam punar punar //
   Ram_3,13.35 //	Ram_3,13.35 //
   sa tatra sītāṃ paridāya maithilīṃ $ sahaiva tenātibalena pakṣiṇā &	sa tatra sItAm paridAya mETilIm $ saha eva tena ati balena pakziNA &
   jagāma tāṃ pañcavaṭīṃ salakṣmaṇo % ripūn didhakṣañ śalabhān ivānalaḥ //	jagAma tAm paQcavawIm sa lakzmaNaH % ripUn diDakzan SalaBAn iva analaH //
   Ram_3,13.36 //	Ram_3,13.36 //
   tataḥ pañcavaṭīṃ gatvā $ nānāvyālamṛgāyutām &	tatas paQcavawIm gatvA $ nAnA vyAla mRga AyutAm &
   uvāca bhrātaraṃ rāmo % lakṣmaṇaṃ dīptatejasam // Ram_3,14.1 //	uvAca BrAtaram rAmaH % lakzmaNam dIpta tejasam // Ram_3,14.1 //
   āgatāḥ sma yathoddiṣṭam $ amuṃ deśaṃ maharṣiṇā &	AgatAH sma yaToddizwam $ amum deSam mahA RziNA &
   ayaṃ pañcavaṭīdeśaḥ % saumya puṣpitakānanaḥ // Ram_3,14.2 //	ayam paQca vawI deSaH % sOmya puzpita kAnanaH // Ram_3,14.2 //
   sarvataś cāryatāṃ dṛṣṭiḥ $ kānane nipuṇo hy asi &	sarvatas cAryatAm dRzwiH $ kAnane nipuNaH hi asi &
   āśramaḥ katarasmin no % deśe bhavati saṃmataḥ // Ram_3,14.3 //	ASramaH katarasmin naH % deSe Bavati saMmataH // Ram_3,14.3 //
   ramate yatra vaidehī $ tvam ahaṃ caiva lakṣmaṇa &	ramate yatra vEdehI $ tvam aham ca eva lakzmaNa &
   tādṛśo dṛśyatāṃ deśaḥ % saṃnikṛṣṭajalāśayaḥ // Ram_3,14.4 //	tAdRSaH dRSyatAm deSaH % saMnikRzwa jalASayaH // Ram_3,14.4 //
   vanarāmaṇyakaṃ yatra $ jalarāmaṇyakaṃ tathā &	vana rAmaNyakam yatra $ jala rAmaNyakam taTA &
   saṃnikṛṣṭaṃ ca yatra syāt % samitpuṣpakuśodakam // Ram_3,14.5 //	saMnikRzwam ca yatra syAt % samiD puzpa kuSa udakam // Ram_3,14.5 //
   evam uktas tu rāmeṇa $ lakṣmaṇaḥ saṃyatāñjaliḥ &	evam uktaH tu rAmeNa $ lakzmaNaH saMyata aQjaliH &
   sītāsamakṣaṃ kākutstham % idaṃ vacanam abravīt // Ram_3,14.6 //	sItA samakzam kAkutsTam % idam vacanam abravIt // Ram_3,14.6 //
   paravān asmi kākutstha $ tvayi varṣaśataṃ sthite &	paravAn asmi kAkutsTa $ tvayi varza Satam sTite &
   svayaṃ tu rucire deśe % kriyatām iti māṃ vada // Ram_3,14.7 //	svayam tu rucire deSe % kriyatAm iti mAm vada // Ram_3,14.7 //
   suprītas tena vākyena $ lakṣmaṇasya mahādyutiḥ &	su prItaH tena vAkyena $ lakzmaNasya mahA dyutiH &
   vimṛśan rocayāmāsa % deśaṃ sarvaguṇānvitam // Ram_3,14.8 //	vimRSan rocayAmAsa % deSam sarva guNa anvitam // Ram_3,14.8 //
   sa taṃ ruciram ākramya $ deśam āśramakarmaṇi &	sa tam ruciram Akramya $ deSam ASrama karmaNi &
   hastau gṛhītvā hastena % rāmaḥ saumitrim abravīt // Ram_3,14.9 //	hastO gRhItvA hastena % rAmaH sOmitrim abravIt // Ram_3,14.9 //
   ayaṃ deśaḥ samaḥ śrīmān $ puṣpitais tarubhir vṛtaḥ &	ayam deSaH samaH SrImAn $ puzpitEH taruBiH vRtaH &
   ihāśramapadaṃ saumya % yathāvat kartum arhasi // Ram_3,14.10 //	iha ASrama padam sOmya % yaTAvat kartum arhasi // Ram_3,14.10 //
   iyam ādityasaṃkāśaiḥ $ padmaiḥ surabhigandhibhiḥ &	iyam Aditya saMkASEH $ padmEH suraBi ganDiBiH &
   adūre dṛśyate ramyā % padminī padmaśobhitā // Ram_3,14.11 //	adUre dRSyate ramyA % padminI padma SoBitAH // Ram_3,14.11 //
   yathākhyātam agastyena $ muninā bhāvitātmanā &	yaTA AKyAtam agastyena $ muninA BAvitAtmanA &
   iyaṃ godāvarī ramyā % puṣpitais tarubhir vṛtā // Ram_3,14.12 //	iyam godAvarI ramyA % puzpitEH taruBiH vRtAH // Ram_3,14.12 //
   haṃsakāraṇḍavākīrṇā $ cakravākopaśobhitā &	haMsa kAraNxava AkIrNA $ cakravAka upaSoBitA &
   nātidūre na cāsanne % mṛgayūthanipīḍitā // Ram_3,14.13 //	na ati dUre na ca Asanne % mRga yUTa nipIxitAH // Ram_3,14.13 //
   mayūranāditā ramyāḥ $ prāṃśavo bahukandarāḥ &	mayUra nAditAH ramyAH $ prAMSavaH bahu kandarAH &
   dṛśyante girayaḥ saumya % phullais tarubhir āvṛtāḥ // Ram_3,14.14 //	dRSyante girayaH sOmya % PullEH taruBiH AvRtAH // Ram_3,14.14 //
   sauvarṇe rājatais tāmrair $ deśe deśe ca dhātubhiḥ &	sOvarNe rAjatEH tAmrEH $ deSe deSe ca DAtuBiH &
   gavākṣitā ivābhānti % gajāḥ paramabhaktibhiḥ // Ram_3,14.15 //	gavAkzitAH iva ABAnti % gajAH parama BaktiBiH // Ram_3,14.15 //
   sālais tālais tamālaiś ca $ kharjūraiḥ panasāmrakaiḥ &	sAlEH tAlEH tamAlEH ca $ KarjUrEH panasa AmrakEH &
   nīvārais timiśaiś caiva % puṃnāgaiś copaśobhitāḥ // Ram_3,14.16 //	nIvArEH timiSEH ca eva % puMnAgEH ca upaSoBitAH // Ram_3,14.16 //
   cūtair aśokais tilakaiś $ campakaiḥ ketakair api &	cUtEH aSokEH tilakEH $ campakEH ketakEH api &
   puṣpagulmalatopetais % tais tais tarubhir āvṛtāḥ // Ram_3,14.17 //	puzpa gulma latA upetEH % tEH tEH taruBiH AvRtAH // Ram_3,14.17 //
   candanaiḥ syandanair nīpaiḥ $ panasair lakucair api &	candanEH syandanEH nIpEH $ panasEH lakucEH api &
   dhavāśvakarṇakhadiraiḥ % śamīkiṃśukapāṭalaiḥ // Ram_3,14.18 //	Dava aSvakarNa KadirEH % SamI kiMSuka pAwalEH // Ram_3,14.18 //
   idaṃ puṇyam idaṃ medhyam $ idaṃ bahumṛgadvijam &	idam puNyam idam meDyam $ idam bahu mRga dvijam &
   iha vatsyāma saumitre % sārdham etena pakṣiṇā // Ram_3,14.19 //	iha vatsyAma sOmitre % sArDam etena pakziNA // Ram_3,14.19 //
   evam uktas tu rāmeṇa $ lakṣmaṇaḥ paravīrahā &	evam uktaH tu rAmeNa $ lakzmaNaH para vIra hA &
   acireṇāśramaṃ bhrātuś % cakāra sumahābalaḥ // Ram_3,14.20 //	acireNa ASramam BrAtuH % cakAra su mahA balaH // Ram_3,14.20 //
   parṇaśālāṃ suvipulāṃ $ tatra saṃghātamṛttikām &	parNa SAlAm su vipulAm $ tatra saMGAta mRttikAm &
   sustambhāṃ maskarair dīrghaiḥ % kṛtavaṃśāṃ suśobhanām // Ram_3,14.21 //	sustamBAm maskarEH dIrGEH % kRta vaMSAm su SoBanAm // Ram_3,14.21 //
   sa gatvā lakṣmaṇaḥ śrīmān $ nadīṃ godāvarīṃ tadā &	sa gatvA lakzmaNaH SrImAn $ nadIm godAvarIm tadA &
   snātvā padmāni cādāya % saphalaḥ punar āgataḥ // Ram_3,14.22 //	snAtvA padmAni ca AdAya % saPalaH punar AgataH // Ram_3,14.22 //
   tataḥ puṣpabaliṃ kṛtvā $ śāntiṃ ca sa yathāvidhi &	tatas puzpa balim kRtvA $ SAntim ca sa yaTAviDi &
   darśayāmāsa rāmāya % tad āśramapadaṃ kṛtam // Ram_3,14.23 //	darSayAmAsa rAmAya % tat ASrama padam kRtam // Ram_3,14.23 //
   sa taṃ dṛṣṭvā kṛtaṃ saumyam $ āśramaṃ saha sītayā &	sa tam dRzwvA kRtam sOmyam $ ASramam saha sItayA &
   rāghavaḥ parṇaśālāyāṃ % harṣam āhārayat param // Ram_3,14.24 //	rAGavaH parNa SAlAyAm % harzam AhArayat param // Ram_3,14.24 //
   susaṃhṛṣṭaḥ pariṣvajya $ bāhubhyāṃ lakṣmaṇaṃ tadā &	su saMhRzwaH parizvajya $ bAhuByAm lakzmaNam tadA &
   atisnigdhaṃ ca gāḍhaṃ ca % vacanaṃ cedam abravīt // Ram_3,14.25 //	atisnigDam ca gAXam ca % vacanam ca idam abravIt // Ram_3,14.25 //
   prīto 'smi te mahat karma $ tvayā kṛtam idaṃ prabho &	prItaH asmi te mahat karma $ tvayA kRtam idam praBo &
   pradeyo yannimittaṃ te % pariṣvaṅgo mayā kṛtaḥ // Ram_3,14.26 //	pradeyaH yad nimittam te % parizvaFgaH mayA kRtaH // Ram_3,14.26 //
   bhāvajñena kṛtajñena $ dharmajñena ca lakṣmaṇa &	BAva jQena kRtajQena $ Darma jQena ca lakzmaNa &
   tvayā putreṇa dharmātmā % na saṃvṛttaḥ pitā mama // Ram_3,14.27 //	tvayA putreNa Darma AtmA % na saMvRttaH pitA mama // Ram_3,14.27 //
   evaṃ lakṣmaṇam uktvā tu $ rāghavo lakṣmivardhanaḥ &	evam lakzmaNam uktvA tu $ rAGavaH lakzmi varDanaH &
   tasmin deśe bahuphale % nyavasat sa sukhaṃ vaśī // Ram_3,14.28 //	tasmin deSe bahu Pale % nyavasat sa suKam vaSI // Ram_3,14.28 //
   kaṃcit kālaṃ sa dharmātmā $ sītayā lakṣmaṇena ca &	kaMcid kAlam sa Darma AtmA $ sItayA lakzmaNena ca &
   anvāsyamāno nyavasat % svargaloke yathāmaraḥ // Ram_3,14.29 //	anvAsyamAnaH nyavasat % svarga loke yaTA amaraH // Ram_3,14.29 //
   asatas tasya tu sukhaṃ $ rāghavasya mahātmanaḥ &	asataH tasya tu suKam $ rAGavasya mahAtmanaH &
   śaradvyapāye hemanta % ṛtur iṣṭaḥ pravartate // Ram_3,15.1 //	Sarad vyapAye hemanta % RtuH izwaH pravartate // Ram_3,15.1 //
   sa kadācit prabhātāyāṃ $ śarvaryāṃ raghunandanaḥ &	sa kadAcid praBAtAyAm $ SarvaryAm raGunandanaH &
   prayayāv abhiṣekārthaṃ % ramyāṃ godāvarīṃ nadīm // Ram_3,15.2 //	prayayO aBizeka arTam % ramyAm godAvarIm nadIm // Ram_3,15.2 //
   prahvaḥ kalaśahastas taṃ $ sītayā saha vīryavān &	prahvaH kalaSa hastaH tam $ sItayA saha vIryavAn &
   pṛṣṭhato 'nuvrajan bhrātā % saumitrir idam abravīt // Ram_3,15.3 //	pRzWatas anuvrajan BrAtA % sOmitriH idam abravIt // Ram_3,15.3 //
   ayaṃ sa kālaḥ samprāptaḥ $ priyo yas te priyaṃvada &	ayam sa kAlaH samprAptaH $ priyaH yaH te priyaMvada &
   alaṃkṛta ivābhāti % yena saṃvatsaraḥ śubhaḥ // Ram_3,15.4 //	alaMkRtaH iva ABAti % yena saMvatsaraH SuBaH // Ram_3,15.4 //
   nīhāraparuṣo lokaḥ $ pṛthivī sasyamālinī &	nIhAra paruzaH lokaH $ pRTivI sasya mAlinI &
   jalāny anupabhogyāni % subhago havyavāhanaḥ // Ram_3,15.5 //	jalAni anupaBogyAni % suBagaH havyavAhanaH // Ram_3,15.5 //
   navāgrayaṇapūjābhir $ abhyarcya pitṛdevatāḥ &	nava AgrayaNa pUjABiH $ aByarcya pitR devatAH &
   kṛtāgrayaṇakāḥ kāle % santo vigatakalmaṣāḥ // Ram_3,15.6 //	kRta AgrayaNakAH kAle % santaH vigata kalmazAH // Ram_3,15.6 //
   prājyakāmā janapadāḥ $ sampannataragorasāḥ &	prAjya kAmAH janapadAH $ sampannatara gorasAH &
   vicaranti mahīpālā % yātrārthaṃ vijigīṣavaḥ // Ram_3,15.7 //	vicaranti mahIpAlAH % yAtrA arTam vijigIzavaH // Ram_3,15.7 //
   sevamāne dṛḍhaṃ sūrye $ diśam antakasevitām &	sevamAne dRXam sUrye $ diSam antaka sevitAm &
   vihīnatilakeva strī % nottarā dik prakāśate // Ram_3,15.8 //	vihIna tilakA iva strI % na uttarA diS prakASate // Ram_3,15.8 //
   prakṛtyā himakośāḍhyo $ dūrasūryaś ca sāmpratam &	prakRtyA hima koSa AXyaH $ dUra sUryaH ca sAmpratam &
   yathārthanāmā suvyaktaṃ % himavān himavān giriḥ // Ram_3,15.9 //	yaTArTa nAmA su vyaktam % himavAn himavAn giriH // Ram_3,15.9 //
   atyantasukhasaṃcārā $ madhyāhne sparśataḥ sukhāḥ &	atyanta suKa saMcArAH $ maDyAhne sparSataH suKAH &
   divasāḥ subhagādityāś % chāyāsaliladurbhagāḥ // Ram_3,15.10 //	divasAH suBaga AdityAH % CAyA salila durBagAH // Ram_3,15.10 //
   mṛdusūryāḥ sanīhārāḥ $ paṭuśītāḥ samārutāḥ &	mRdu sUryAH sa nIhArAH $ pawu SItAH sa mArutAH &
   śūnyāraṇyā himadhvastā % divasā bhānti sāmpratam // Ram_3,15.11 //	SUnya AraNyAH hima DvastAH % divasAH BAnti sAmpratam // Ram_3,15.11 //
   nivṛttākāśaśayanāḥ $ puṣyanītā himāruṇāḥ &	nivRtta AkASa SayanAH $ puzya nItAH hima aruNAH &
   śītā vṛddhatarāyāmās % triyāmā yānti sāmpratam // Ram_3,15.12 //	SItAH vRdDatara AyAmAH % tri yAmAH yAnti sAmpratam // Ram_3,15.12 //
   ravisaṃkrāntasaubhāgyas $ tuṣārāruṇamaṇḍalaḥ &	ravi saMkrAnta sOBAgyaH $ tuzAra aruNa maNxalaH &
   niḥśvāsāndha ivādarśaś % candramā na prakāśate // Ram_3,15.13 //	niHSvAsa anDaH iva AdarSaH % candramAH na prakASate // Ram_3,15.13 //
   jyotsnā tuṣāramalinā $ paurṇamāsyāṃ na rājate &	jyotsnA tuzAra malinA $ pOrNamAsyAm na rAjate &
   sīteva cātapaśyāmā % lakṣyate na tu śobhate // Ram_3,15.14 //	sItA iva ca Atapa SyAmA % lakzyate na tu SoBate // Ram_3,15.14 //
   prakṛtyā śītalasparśo $ himaviddhaś ca sāmpratam &	prakRtyA SItala sparSaH $ himavidDaH ca sAmpratam &
   pravāti paścimo vāyuḥ % kāle dviguṇaśītalaḥ // Ram_3,15.15 //	pravAti paScimaH vAyuH % kAle dviguNa SItalaH // Ram_3,15.15 //
   bāṣpacchannānyaraṇyāni $ yavagodhūmavanti ca &	bAzpa= CannAni araNyAni $ yava goDUmavanti ca &
   śobhante 'bhyudite sūrye % nadadbhiḥ krauñcasārasaiḥ // Ram_3,15.16 //	SoBante aByudite sUrye % nadadBiH krOQca sArasEH // Ram_3,15.16 //
   kharjūrapuṣpākṛtibhiḥ $ śirobhiḥ pūrṇataṇḍulaiḥ &	KarjUra puzpa AkRtiBiH $ SiroBiH pUrNa taNxulEH &
   śobhante kiṃcidālambāḥ % śālayaḥ kanakaprabhāḥ // Ram_3,15.17 //	SoBante kiMcid AlambAH % SAlayaH kanaka praBAH // Ram_3,15.17 //
   mayūkhair upasarpadbhir $ himanīhārasaṃvṛtaiḥ &	mayUKEH upasarpadBiH $ hima nIhAra saMvRtEH &
   dūram abhyuditaḥ sūryaḥ % śaśāṅka iva lakṣyate // Ram_3,15.18 //	dUram aByuditaH sUryaH % SaSAFkaH iva lakzyate // Ram_3,15.18 //
   agrāhyavīryaḥ pūrvāhṇe $ madhyāhne sparśataḥ sukhaḥ &	agrAhya vIryaH pUrvAhNe $ maDyAhne sparSataH suKaH &
   saṃraktaḥ kiṃcid āpāṇḍur % ātapaḥ śobhate kṣitau // Ram_3,15.19 //	saMraktaH kiMcid ApANxuH % AtapaH SoBate kzitO // Ram_3,15.19 //
   avaśyāyanipātena $ kiṃcit praklinnaśādvalā &	avaSyAya nipAtena $ kiMcid praklinna SAdvalAH &
   vanānāṃ śobhate bhūmir % niviṣṭataruṇātapā // Ram_3,15.20 //	vanAnAm SoBate BUmiH % nivizwa taruNa AtapAH // Ram_3,15.20 //
   avaśyāyatamonaddhā $ nīhāratamasāvṛtāḥ &	avaSyAya tamaH nadDA $ nIhAra tamasA AvRtAH &
   prasuptā iva lakṣyante % vipuṣpā vanarājayaḥ // Ram_3,15.21 //	prasuptAH iva lakzyante % vipuzpAH vana rAjayaH // Ram_3,15.21 //
   bāṣpasaṃchannasalilā $ rutavijñeyasārasāḥ &	bAzpa saMCanna salilAH $ ruta vijQeya sArasAH &
   himārdravālukais tīraiḥ % sarito bhānti sāmpratam // Ram_3,15.22 //	hima Ardra vAlukEH tIrEH % saritaH BAnti sAmpratam // Ram_3,15.22 //
   tuṣārapatanāc caiva $ mṛdutvād bhāskarasya ca &	tuzAra patanAt ca eva $ mRdu tvAt BAskarasya ca &
   śaityād agāgrastham api % prāyeṇa rasavaj jalam // Ram_3,15.23 //	SEtyAt agAgra sTam api % prAyeNa rasavat jalam // Ram_3,15.23 //
   jarājarjaritaiḥ parṇaiḥ $ śīrṇakesarakarṇikaiḥ &	jarA jarjaritEH parNEH $ SIrNa kesara karNikEH &
   nālaśeṣā himadhvastā % na bhānti kamalākarāḥ // Ram_3,15.24 //	nAla SezAH hima DvastAH % na BAnti kamala AkarAH // Ram_3,15.24 //
   asmiṃs tu puruṣavyāghra $ kāle duḥkhasamanvitaḥ &	asmin tu puruza vyAGra $ kAle duHKa samanvitaH &
   tapaś carati dharmātmā % tvadbhaktyā bharataḥ pure // Ram_3,15.25 //	tapaH carati Darma AtmA % tvad BaktyA BarataH pure // Ram_3,15.25 //
   tyaktvā rājyaṃ ca mānaṃ ca $ bhogāṃś ca vividhān bahūn &	tyaktvA rAjyam ca mAnam ca $ BogAn ca viviDAn bahUn &
   tapasvī niyatāhāraḥ % śete śīte mahītale // Ram_3,15.26 //	tapasvI niyata AhAraH % Sete SIte mahI tale // Ram_3,15.26 //
   so 'pi velām imāṃ nūnam $ abhiṣekārtham udyataḥ &	saH api velAm imAm nUnam $ aBizeka arTam udyataH &
   vṛtaḥ prakṛtibhir nityaṃ % prayāti sarayūṃ nadīm // Ram_3,15.27 //	vRtaH prakRtiBiH nityam % prayAti sarayUm nadIm // Ram_3,15.27 //
   atyantasukhasaṃvṛddhaḥ $ sukumāro himārditaḥ &	atyanta suKa saMvRdDaH $ sukumAraH hima arditaH &
   kathaṃ tv apararātreṣu % sarayūm avagāhate // Ram_3,15.28 //	kaTam tu apararAtrezu % sarayUm avagAhate // Ram_3,15.28 //
   padmapattrekṣaṇaḥ śyāmaḥ $ śrīmān nirudaro mahān &	padma pattra IkzaNaH SyAmaH $ SrImAn nirudaraH mahAn &
   dharmajñaḥ satyavādī ca % hrīniṣedho jitendriyaḥ // Ram_3,15.29 //	Darma jQaH satya vAdI ca % hrI nizeDaH jita indriyaH // Ram_3,15.29 //
   priyābhibhāṣī madhuro $ dīrghabāhur ariṃdamaḥ &	priya aBiBAzI maDuraH $ dIrGa bAhuH ariMdamaH &
   saṃtyajya vividhān bhogān % āryaṃ sarvātmanāśritaḥ // Ram_3,15.30 //	saMtyajya viviDAn BogAn % Aryam sarva AtmanA ASritaH // Ram_3,15.30 //
   jitaḥ svargas tava bhrātrā $ bharatena mahātmanā &	jitaH svargaH tava BrAtrA $ Baratena mahAtmanA &
   vanastham api tāpasye % yas tvām anuvidhīyate // Ram_3,15.31 //	vana sTam api tApasye % yaH tvAm anuviDIyate // Ram_3,15.31 //
   na pitryam anuvartante $ mātṛkaṃ dvipadā iti &	na pitryam anuvartante $ mAtRkam dvipadAH iti &
   khyāto lokapravādo 'yaṃ % bharatenānyathākṛtaḥ // Ram_3,15.32 //	KyAtaH loka pravAdaH ayam % Baratena anyaTA kRtaH // Ram_3,15.32 //
   bhartā daśaratho yasyāḥ $ sādhuś ca bharataḥ sutaḥ &	BartA daSaraTaH yasyAH $ sADuH ca BarataH sutaH &
   kathaṃ nu sāmbā kaikeyī % tādṛśī krūradarśinī // Ram_3,15.33 //	kaTam nu sa ambA kEkeyI % tAdRSI krUra darSinI // Ram_3,15.33 //
   ity evaṃ lakṣmaṇe vākyaṃ $ snehād bruvati dhārmike &	iti evam lakzmaNe vAkyam $ snehAt bruvati DArmike &
   parivādaṃ jananyās tam % asahan rāghavo 'bravīt // Ram_3,15.34 //	parivAdam jananyAH tam % asahan rAGavaH abravIt // Ram_3,15.34 //
   na te 'mbā madhyamā tāta $ garhitavyā kathaṃcana &	na te ambA maDyamA tAta $ garhitavyA kaTaMcana &
   tām evekṣvākunāthasya % bharatasya kathāṃ kuru // Ram_3,15.35 //	tAm eva ikzvAku nATasya % Baratasya kaTAm kuru // Ram_3,15.35 //
   niścitāpi hi me buddhir $ vanavāse dṛḍhavratā &	niScitA api hi me budDiH $ vana vAse dRXa vratAH &
   bharatasnehasaṃtaptā % bāliśī kriyate punaḥ // Ram_3,15.36 //	Barata sneha saMtaptA % bAliSI kriyate punar // Ram_3,15.36 //
   ity evaṃ vilapaṃs tatra $ prāpya godāvarīṃ nadīm &	iti evam vilapan tatra $ prApya godAvarIm nadIm &
   cakre 'bhiṣekaṃ kākutsthaḥ % sānujaḥ saha sītayā // Ram_3,15.37 //	cakre aBizekam kAkutsTaH % sa anujaH saha sItayA // Ram_3,15.37 //
   tarpayitvātha salilais $ te pitṝn daivatāni ca &	tarpayitvA aTa salilEH $ te pitLn dEvatAni ca &
   stuvanti smoditaṃ sūryaṃ % devatāś ca samāhitāḥ // Ram_3,15.38 //	stuvanti sma uditam sUryam % devatAH ca samAhitAH // Ram_3,15.38 //
   kṛtābhiṣekaḥ sa rarāja rāmaḥ $ sītādvitīyaḥ saha lakṣmaṇena &	kRta aBizekaH sa rarAja rAmaH $ sItA dvitIyaH saha lakzmaNena &
   kṛtābhiṣekas tv agarājaputryā % rudraḥ sanandī bhagavān iveśaḥ //	kRta aBizekaH tu aga rAja putryA % rudraH sa nandI BagavAn iva ISaH //
   Ram_3,15.39 //	Ram_3,15.39 //
   kṛtābhiṣeko rāmas tu $ sītā saumitrir eva ca &	kRta aBizekaH rAmaH tu $ sItA sOmitriH eva ca &
   tasmād godāvarītīrāt % tato jagmuḥ svam āśramam // Ram_3,16.1 //	tasmAt godAvarI tIrAt % tatas jagmuH svam ASramam // Ram_3,16.1 //
   āśramaṃ tam upāgamya $ rāghavaḥ sahalakṣmaṇaḥ &	ASramam tam upAgamya $ rAGavaH sahalakzmaNaH &
   kṛtvā paurvāhṇikaṃ karma % parṇaśālām upāgamat // Ram_3,16.2 //	kRtvA pOrvAhNikam karma % parNa SAlAm upAgamat // Ram_3,16.2 //
   sa rāmaḥ parṇaśālāyām $ āsīnaḥ saha sītayā &	sa rAmaH parNa SAlAyAm $ AsInaH saha sItayA &
   virarāja mahābāhuś % citrayā candramā iva \	virarAja mahA bAhuH % citrayA candramAH iva \
   lakṣmaṇena saha bhrātrā # cakāra vividhāḥ kathāḥ // Ram_3,16.3 //	lakzmaNena saha BrAtrA # cakAra viviDAH kaTAH // Ram_3,16.3 //
   tadāsīnasya rāmasya $ kathāsaṃsaktacetasaḥ &	tadA AsInasya rAmasya $ kaTA saMsakta cetasaH &
   taṃ deśaṃ rākṣasī kācid % ājagāma yadṛcchayā // Ram_3,16.4 //	tam deSam rAkzasI kAcid % AjagAma yadRcCayA // Ram_3,16.4 //
   sā tu śūrpaṇakhā nāma $ daśagrīvasya rakṣasaḥ &	sA tu SUrpaNaKA nAma $ daSagrIvasya rakzasaH &
   bhaginī rāmam āsādya % dadarśa tridaśopamam // Ram_3,16.5 //	BaginI rAmam AsAdya % dadarSa tridaSa upamam // Ram_3,16.5 //
   siṃhoraskaṃ mahābāhuṃ $ padmapattranibhekṣaṇam &	siMha uraskam mahA bAhum $ padma pattra niBa IkzaNam &
   sukumāraṃ mahāsattvaṃ % pārthivavyañjanānvitam // Ram_3,16.6 //	sukumAram mahAsattvam % pArTiva vyaQjana anvitam // Ram_3,16.6 //
   rāmam indīvaraśyāmaṃ $ kandarpasadṛśaprabham &	rAmam indIvara SyAmam $ kandarpa sadRSa praBam &
   babhūvendropamaṃ dṛṣṭvā % rākṣasī kāmamohitā // Ram_3,16.7 //	baBUva indra upamam dRzwvA % rAkzasI kAma mohitAH // Ram_3,16.7 //
   sumukhaṃ durmukhī rāmaṃ $ vṛttamadhyaṃ mahodarī &	sumuKam durmuKI rAmam $ vRtta maDyam mahodarI &
   viśālākṣaṃ virūpākṣī % sukeśaṃ tāmramūrdhajā // Ram_3,16.8 //	viSAla akzam virUpAkzI % sukeSam tAmra mUrDajAH // Ram_3,16.8 //
   priyarūpaṃ virūpā sā $ susvaraṃ bhairavasvarā &	priya rUpam virUpA sA $ su svaram BErava svarAH &
   taruṇaṃ dāruṇā vṛddhā % dakṣiṇaṃ vāmabhāṣiṇī // Ram_3,16.9 //	taruNam dAruNA vRdDA % dakziNam vAma BAziNI // Ram_3,16.9 //
   nyāyavṛttaṃ sudurvṛttā $ priyam apriyadarśanā &	nyAya vRttam su durvRttA $ priyam apriya darSanAH &
   śarīrajasamāviṣṭā % rākṣasī rāmam abravīt // Ram_3,16.10 //	SarIraja samAvizwA % rAkzasI rAmam abravIt // Ram_3,16.10 //
   jaṭī tāpasarūpeṇa $ sabhāryaḥ śaracāpadhṛk &	jawI tApasa rUpeNa $ sa BAryaH Sara cApa DRk &
   āgatas tvam imaṃ deśaṃ % kathaṃ rākṣasasevitam // Ram_3,16.11 //	AgataH tvam imam deSam % kaTam rAkzasa sevitam // Ram_3,16.11 //
   evam uktas tu rākṣasyā $ śūrpaṇakhyā paraṃtapaḥ &	evam uktaH tu rAkzasyA $ SUrpaNaKyA paraMtapaH &
   ṛjubuddhitayā sarvam % ākhyātum upacakrame // Ram_3,16.12 //	Rju budDi tayA sarvam % AKyAtum upacakrame // Ram_3,16.12 //
   āsīd daśaratho nāma $ rājā tridaśavikramaḥ &	AsIt daSaraTaH nAma $ rAjA tridaSa vikramaH &
   tasyāham agrajaḥ putro % rāmo nāma janaiḥ śrutaḥ // Ram_3,16.13 //	tasya aham agrajaH putraH % rAmaH nAma janEH SrutaH // Ram_3,16.13 //
   bhrātāyaṃ lakṣmaṇo nāma $ yavīyān mām anuvrataḥ &	BrAtA ayam lakzmaNaH nAma $ yavIyAn mAm anuvrataH &
   iyaṃ bhāryā ca vaidehī % mama sīteti viśrutā // Ram_3,16.14 //	iyam BAryA ca vEdehI % mama sItA iti viSrutAH // Ram_3,16.14 //
   niyogāt tu narendrasya $ pitur mātuś ca yantritaḥ &	niyogAt tu narendrasya $ pituH mAtuH ca yantritaH &
   dharmārthaṃ dharmakāṅkṣī ca % vanaṃ vastum ihāgataḥ // Ram_3,16.15 //	Darma arTam Darma kAFkzI ca % vanam vastum iha AgataH // Ram_3,16.15 //
   tvāṃ tu veditum icchāmi $ kathyatāṃ kāsi kasya vā &	tvAm tu veditum icCAmi $ kaTyatAm kA asi kasya vA &
   iha vā kiṃnimittaṃ tvam % āgatā brūhi tattvataḥ // Ram_3,16.16 //	iha vA kiMnimittam tvam % AgatAH brUhi tattvataH // Ram_3,16.16 //
   sābravīd vacanaṃ śrutvā $ rākṣasī madanārditā &	sA abravIt vacanam SrutvA $ rAkzasI madana arditA &
   śrūyatāṃ rāma vakṣyāmi % tattvārthaṃ vacanaṃ mama // Ram_3,16.17 //	SrUyatAm rAma vakzyAmi % tattva arTam vacanam mama // Ram_3,16.17 //
   ahaṃ śūrpaṇakhā nāma $ rākṣasī kāmarūpiṇī &	aham SUrpaNaKA nAma $ rAkzasI kAmarUpiNI &
   araṇyaṃ vicarāmīdam % ekā sarvabhayaṃkarā // Ram_3,16.18 //	araNyam vicarAmi idam % ekA sarva BayaMkarAH // Ram_3,16.18 //
   rāvaṇo nāma me bhrātā $ rākṣaso rākṣaseśvaraḥ &	rAvaNaH nAma me BrAtA $ rAkzasaH rAkzaseSvaraH &
   pravṛddhanidraś ca sadā % kumbhakarṇo mahābalaḥ // Ram_3,16.19 //	pravRdDa nidraH ca sadA % kumBakarNaH mahA balaH // Ram_3,16.19 //
   vibhīṣaṇas tu dharmātmā $ na tu rākṣasaceṣṭitaḥ &	viBIzaNaH tu Darma AtmA $ na tu rAkzasa cezwitaH &
   prakhyātavīryau ca raṇe % bhrātarau kharadūṣaṇau // Ram_3,16.20 //	praKyAta vIryO ca raNe % BrAtarO Kara dUzaNO // Ram_3,16.20 //
   tān ahaṃ samatikrāntā $ rāma tvā pūrvadarśanāt &	tAn aham samatikrAntA $ rAma tvA pUrva darSanAt &
   samupetāsmi bhāvena % bhartāraṃ puruṣottamam \	samupetA asmi BAvena % BartAram puruzottamam \
   cirāya bhava bhartā me # sītayā kiṃ kariṣyasi // Ram_3,16.21 //	cirAya Bava BartA me # sItayA kim karizyasi // Ram_3,16.21 //
   vikṛtā ca virūpā ca $ na seyaṃ sadṛśī tava &	vikRtA ca virUpA ca $ na sA iyam sadRSI tava &
   aham evānurūpā te % bhāryā rūpeṇa paśya mām // Ram_3,16.22 //	aham eva anurUpA te % BAryA rUpeNa paSya mAm // Ram_3,16.22 //
   imāṃ virūpām asatīṃ $ karālāṃ nirṇatodarīm &	imAm virUpAm asatIm $ karAlAm nirNata udarIm &
   anena saha te bhrātrā % bhakṣayiṣyāmi mānuṣīm // Ram_3,16.23 //	anena saha te BrAtrA % BakzayizyAmi mAnuzIm // Ram_3,16.23 //
   tataḥ parvataśṛṅgāṇi $ vanāni vividhāni ca &	tatas parvata SRFgANi $ vanAni viviDAni ca &
   paśyan saha mayā kānta % daṇḍakān vicariṣyasi // Ram_3,16.24 //	paSyan saha mayA kAntaH % daNxakAn vicarizyasi // Ram_3,16.24 //
   ity evam uktaḥ kākutsthaḥ $ prahasya madirekṣaṇām &	iti evam uktaH kAkutsTaH $ prahasya madirA IkzaNAm &
   idaṃ vacanam ārebhe % vaktuṃ vākyaviśāradaḥ // Ram_3,16.25 //	idam vacanam AreBe % vaktum vAkya viSAradaH // Ram_3,16.25 //
   tāṃ tu śūrpaṇakhāṃ rāmaḥ $ kāmapāśāvapāśitām &	tAm tu SUrpaNaKAm rAmaH $ kAma pASa avapASitAm &
   svacchayā ślakṣṇayā vācā % smitapūrvam athābravīt // Ram_3,17.1 //	svacCayA SlakzNayA vAcA % smita pUrvam aTa abravIt // Ram_3,17.1 //
   kṛtadāro 'smi bhavati $ bhāryeyaṃ dayitā mama &	kRta dAraH asmi Bavati $ BAryA iyam dayitA mama &
   tvadvidhānāṃ tu nārīṇāṃ % suduḥkhā sasapatnatā // Ram_3,17.2 //	tvadviDAnAm tu nArINAm % su duHKA sa sapatna tA // Ram_3,17.2 //
   anujas tv eṣa me bhrātā $ śīlavān priyadarśanaḥ &	anujaH tu eza me BrAtA $ SIlavAn priya darSanaH &
   śrīmān akṛtadāraś ca % lakṣmaṇo nāma vīryavān // Ram_3,17.3 //	SrImAn akRta dAraH ca % lakzmaNaH nAma vIryavAn // Ram_3,17.3 //
   apūrvī bhāryayā cārthī $ taruṇaḥ priyadarśanaḥ &	apUrvI BAryayA ca arTI $ taruNaH priya darSanaH &
   anurūpaś ca te bhartā % rūpasyāsya bhaviṣyati // Ram_3,17.4 //	anurUpaH ca te BartA % rUpasya asya Bavizyati // Ram_3,17.4 //
   enaṃ bhaja viśālākṣi $ bhartāraṃ bhrātaraṃ mama &	enam Baja viSAla akzi $ BartAram BrAtaram mama &
   asapatnā varārohe % merum arkaprabhā yathā // Ram_3,17.5 //	asapatnA varArohe % merum arka praBA yaTA // Ram_3,17.5 //
   iti rāmeṇa sā proktā $ rākṣasī kāmamohitā &	iti rAmeNa sA proktA $ rAkzasI kAma mohitAH &
   visṛjya rāmaṃ sahasā % tato lakṣmaṇam abravīt // Ram_3,17.6 //	visRjya rAmam sahasA % tatas lakzmaNam abravIt // Ram_3,17.6 //
   asya rūpasya te yuktā $ bhāryāhaṃ varavarṇinī &	asya rUpasya te yuktA $ BAryA aham varavarNinI &
   mayā saha sukhaṃ sarvān % daṇḍakān vicariṣyasi // Ram_3,17.7 //	mayA saha suKam sarvAn % daNxakAn vicarizyasi // Ram_3,17.7 //
   evam uktas tu saumitrī $ rākṣasyā vākyakovidaḥ &	evam uktaH tu sOmitrI $ rAkzasyAH vAkya kovidaH &
   tataḥ śūrpaṇakhīṃ smitvā % lakṣmaṇo yuktam abravīt // Ram_3,17.8 //	tatas SUrpaNaKIm smitvA % lakzmaNaH yuktam abravIt // Ram_3,17.8 //
   kathaṃ dāsasya me dāsī $ bhāryā bhavitum icchasi &	kaTam dAsasya me dAsI $ BAryA Bavitum icCasi &
   so 'ham āryeṇa paravān % bhrātrā kamalavarṇini // Ram_3,17.9 //	saH aham AryeNa paravAn % BrAtrA kamala varNini // Ram_3,17.9 //
   samṛddhārthasya siddhārthā $ muditāmalavarṇinī &	samRdDa arTasya sidDArTA $ mudita amala varNinI &
   āryasya tvaṃ viśālākṣi % bhāryā bhava yavīyasī // Ram_3,17.10 //	Aryasya tvam viSAla akzi % BAryA Bava yavIyasI // Ram_3,17.10 //
   etāṃ virūpām asatīṃ $ karālāṃ nirṇatodarīm &	etAm virUpAm asatIm $ karAlAm nirNata udarIm &
   bhāryāṃ vṛddhāṃ parityajya % tvām evaiṣa bhajiṣyati // Ram_3,17.11 //	BAryAm vRdDAm parityajya % tvAm eva eza Bajizyati // Ram_3,17.11 //
   ko hi rūpam idaṃ śreṣṭhaṃ $ saṃtyajya varavarṇini &	kaH hi rUpam idam SrezWam $ saMtyajya varavarNini &
   mānuṣeṣu varārohe % kuryād bhāvaṃ vicakṣaṇaḥ // Ram_3,17.12 //	mAnuzezu varArohe % kuryAt BAvam vicakzaNaH // Ram_3,17.12 //
   iti sā lakṣmaṇenoktā $ karālā nirṇatodarī &	iti sA lakzmaNena uktA $ karAlA nirNatodarI &
   manyate tad vacaḥ satyaṃ % parihāsāvicakṣaṇā // Ram_3,17.13 //	manyate tat vacaH satyam % parihAsa avicakzaNAH // Ram_3,17.13 //
   sā rāmaṃ parṇaśālāyām $ upaviṣṭaṃ paraṃtapam &	sA rAmam parNa SAlAyAm $ upavizwam paraMtapam &
   sītayā saha durdharṣam % abravīt kāmamohitā // Ram_3,17.14 //	sItayA saha durDarzam % abravIt kAma mohitAH // Ram_3,17.14 //
   imāṃ virūpām asatīṃ $ karālāṃ nirṇatodarīm &	imAm virUpAm asatIm $ karAlAm nirNata udarIm &
   vṛddhāṃ bhāryām avaṣṭabhya % na māṃ tvaṃ bahu manyase // Ram_3,17.15 //	vRdDAm BAryAm avazwaBya % na mAm tvam bahu manyase // Ram_3,17.15 //
   adyemāṃ bhakṣayiṣyāmi $ paśyatas tava mānuṣīm &	adya imAm BakzayizyAmi $ paSyataH tava mAnuzIm &
   tvayā saha cariṣyāmi % niḥsapatnā yathāsukham // Ram_3,17.16 //	tvayA saha carizyAmi % niHsapatnAH yaTAsuKam // Ram_3,17.16 //
   ity uktvā mṛgaśāvākṣīm $ alātasadṛśekṣaṇā &	iti uktvA mRgaSAvAkzIm $ alAta sadRSa IkzaNA &
   abhyadhāvat susaṃkruddhā % maholkā rohiṇīm iva // Ram_3,17.17 //	aByaDAvat su saMkrudDAH % mahA ulkA rohiNIm iva // Ram_3,17.17 //
   tāṃ mṛtyupāśapratimām $ āpatantīṃ mahābalaḥ &	tAm mRtyu pASa pratimAm $ ApatantIm mahA balaH &
   nigṛhya rāmaḥ kupitas % tato lakṣmaṇam abravīt // Ram_3,17.18 //	nigRhya rAmaH kupitaH % tatas lakzmaNam abravIt // Ram_3,17.18 //
   krūrair anāryaiḥ saumitre $ parihāsaḥ kathaṃcana &	krUrEH anAryEH sOmitre $ parihAsaH kaTaMcana &
   na kāryaḥ paśya vaidehīṃ % kathaṃcit saumya jīvatīm // Ram_3,17.19 //	na kAryaH paSya vEdehIm % kaTaMcid sOmya jIvatIm // Ram_3,17.19 //
   imāṃ virūpām asatīm $ atimattāṃ mahodarīm &	imAm virUpAm asatIm $ atimattAm mahodarIm &
   rākṣasīṃ puruṣavyāghra % virūpayitum arhasi // Ram_3,17.20 //	rAkzasIm puruza vyAGra % virUpayitum arhasi // Ram_3,17.20 //
   ity ukto lakṣmaṇas tasyāḥ $ kruddho rāmasya paśyataḥ &	iti uktaH lakzmaNaH tasyAH $ krudDaH rAmasya paSyataH &
   uddhṛtya khaḍgaṃ cicheda % karṇanāsaṃ mahābalaḥ // Ram_3,17.21 //	udDRtya Kaxgam ciCeda % karNa nAsam mahA balaH // Ram_3,17.21 //
   nikṛttakarṇanāsā tu $ visvaraṃ sā vinadya ca &	nikRtta karNa nAsA tu $ visvaram sA vinadya ca &
   yathāgataṃ pradudrāva % ghorā śūrpaṇakhā vanam // Ram_3,17.22 //	yaTAgatam pradudrAva % GorA SUrpaNaKA vanam // Ram_3,17.22 //
   sā virūpā mahāghorā $ rākṣasī śoṇitokṣitā &	sA virUpA mahA GorA $ rAkzasI SoNita ukzitA &
   nanāda vividhān nādān % yathā prāvṛṣi toyadaḥ // Ram_3,17.23 //	nanAda viviDAn nAdAn % yaTA prAvRzi toyadaH // Ram_3,17.23 //
   sā vikṣarantī rudhiraṃ $ bahudhā ghoradarśanā &	sA vikzarantI ruDiram $ bahuDA Gora darSanAH &
   pragṛhya bāhū garjantī % praviveśa mahāvanam // Ram_3,17.24 //	pragRhya bAhU garjantI % praviveSa mahA vanam // Ram_3,17.24 //
   tatas tu sā rākṣasasaṃghasaṃvṛtaṃ $ kharaṃ janasthānagataṃ virūpitā &	tatas tu sA rAkzasa saMGa saMvRtam $ Karam janasTAna gatam virUpitAH &
   upetya taṃ bhrātaram ugratejasaṃ % papāta bhūmau gaganād yathāśaniḥ //	upetya tam BrAtaram ugra tejasam % papAta BUmO gaganAt yaTA aSaniH //
   Ram_3,17.25 //	Ram_3,17.25 //
   tataḥ sabhāryaṃ bhayamohamūrchitā $ salakṣmaṇaṃ rāghavam āgataṃ vanam &	tatas sa BAryam Baya moha mUrCitA $ sa lakzmaNam rAGavam Agatam vanam &
   virūpaṇaṃ cātmani śoṇitokṣitā % śaśaṃsa sarvaṃ bhaginī kharasya sā //	virUpaNam ca Atmani SoNita ukzitA % SaSaMsa sarvam BaginI Karasya sA //
   Ram_3,17.26 //	Ram_3,17.26 //
   tāṃ tathā patitāṃ dṛṣṭvā $ virūpāṃ śoṇitokṣitām &	tAm taTA patitAm dRzwvA $ virUpAm SoNita ukzitAm &
   bhaginīṃ krodhasaṃtaptaḥ % kharaḥ papraccha rākṣasaḥ // Ram_3,18.1 //	BaginIm kroDa saMtaptaH % KaraH papracCa rAkzasaH // Ram_3,18.1 //
   balavikramasampannā $ kāmagā kāmarūpiṇī &	bala vikrama sampannA $ kAmagA kAmarUpiNI &
   imām avasthāṃ nītā tvaṃ % kenāntakasamā gatā // Ram_3,18.2 //	imAm avasTAm nItA tvam % kena antaka samAH gatAH // Ram_3,18.2 //
   devagandharvabhūtānām $ ṛṣīṇāṃ ca mahātmanām &	deva ganDarva BUtAnAm $ RzINAm ca mahAtmanAm &
   ko 'yam evaṃ mahāvīryas % tvāṃ virūpāṃ cakāra ha // Ram_3,18.3 //	kaH ayam evam mahA vIryaH % tvAm virUpAm cakAra ha // Ram_3,18.3 //
   na hi paśyāmy ahaṃ loke $ yaḥ kuryān mama vipriyam &	na hi paSyAmi aham loke $ yaH kuryAt mama vipriyam &
   antarena sahasrākṣaṃ % mahendraṃ pākaśāsanam // Ram_3,18.4 //	antarena sahasrAkzam % mahA indram pAkaSAsanam // Ram_3,18.4 //
   adyāhaṃ mārgaṇaiḥ prāṇān $ ādāsye jīvitāntakaiḥ &	adya aham mArgaNEH prANAn $ AdAsye jIvita antakEH &
   salile kṣīram āsaktaṃ % niṣpibann iva sārasaḥ // Ram_3,18.5 //	salile kzIram Asaktam % nizpiban iva sArasaH // Ram_3,18.5 //
   nihatasya mayā saṃkhye $ śarasaṃkṛttamarmaṇaḥ &	nihatasya mayA saMKye $ Sara saMkRtta marmaNaH &
   saphenaṃ rudhiraṃ raktaṃ % medinī kasya pāsyati // Ram_3,18.6 //	sa Penam ruDiram raktam % medinI kasya pAsyati // Ram_3,18.6 //
   kasya pattrarathāḥ kāyān $ māṃsam utkṛtya saṃgatāḥ &	kasya pattraraTAH kAyAn $ mAMsam utkRtya saMgatAH &
   prahṛṣṭā bhakṣayiṣyanti % nihatasya mayā raṇe // Ram_3,18.7 //	prahRzwAH Bakzayizyanti % nihatasya mayA raNe // Ram_3,18.7 //
   taṃ na devā na gandharvā $ na piśācā na rākṣasāḥ &	tam na devAH na ganDarvAH $ na piSAcAH na rAkzasAH &
   mayāpakṛṣṭaṃ kṛpaṇaṃ % śaktās trātuṃ mahāhave // Ram_3,18.8 //	mayA apakRzwam kRpaNam % SaktAH trAtum mahA Ahave // Ram_3,18.8 //
   upalabhya śanaiḥ saṃjñāṃ $ taṃ me śaṃsitum arhasi &	upalaBya SanEs saMjQAm $ tam me SaMsitum arhasi &
   yena tvaṃ durvinītena % vane vikramya nirjitā // Ram_3,18.9 //	yena tvam durvinItena % vane vikramya nirjitAH // Ram_3,18.9 //
   iti bhrātur vacaḥ śrutvā $ kruddhasya ca viśeṣataḥ &	iti BrAtuH vacaH SrutvA $ krudDasya ca viSezataH &
   tataḥ śūrpaṇakhā vākyaṃ % sabāṣpam idam abravīt // Ram_3,18.10 //	tatas SUrpaNaKA vAkyam % sa bAzpam idam abravIt // Ram_3,18.10 //
   taruṇau rūpasampannau $ sukumārau mahābalau &	taruNO rUpa sampannO $ sukumArO mahA balO &
   puṇḍarīkaviśālākṣau % cīrakṛṣṇājināmbarau // Ram_3,18.11 //	puNxarIka viSAla akzO % cIra kRzNa ajina ambarO // Ram_3,18.11 //
   gandharvarājapratimau $ pārthivavyañjanānvitau &	ganDarva rAja pratimO $ pArTiva vyaQjana anvitO &
   devau vā mānuṣau vā tau % na tarkayitum utsahe // Ram_3,18.12 //	devO vA mAnuzO vA tO % na tarkayitum utsahe // Ram_3,18.12 //
   taruṇī rūpasampannā $ sarvābharaṇabhūṣitā &	taruNI rUpa sampannA $ sarva ABaraNa BUzitA &
   dṛṣṭā tatra mayā nārī % tayor madhye sumadhyamā // Ram_3,18.13 //	dRzwA tatra mayA nArI % tayoH maDye sumaDyamA // Ram_3,18.13 //
   tābhyām ubhābhyāṃ sambhūya $ pramadām adhikṛtya tām &	tAByAm uBAByAm samBUya $ pramadAm aDikRtya tAm &
   imām avasthāṃ nītāhaṃ % yathānāthāsatī tathā // Ram_3,18.14 //	imAm avasTAm nItA aham % yaTA anATAsatI taTA // Ram_3,18.14 //
   tasyāś cānṛjuvṛttāyās $ tayoś ca hatayor aham &	tasyAH ca anRju vRttAyAH $ tayoH ca hatayoH aham &
   saphenaṃ pātum icchāmi % rudhiraṃ raṇamūrdhani // Ram_3,18.15 //	sa Penam pAtum icCAmi % ruDiram raNa mUrDani // Ram_3,18.15 //
   eṣa me prathamaḥ kāmaḥ $ kṛtas tāta tvayā bhavet &	eza me praTamaH kAmaH $ kRtaH tAta tvayA Bavet &
   tasyās tayoś ca rudhiraṃ % pibeyam aham āhave // Ram_3,18.16 //	tasyAH tayoH ca ruDiram % pibeyam aham Ahave // Ram_3,18.16 //
   iti tasyāṃ bruvāṇāyāṃ $ caturdaśa mahābalān &	iti tasyAm bruvANAyAm $ caturdaSa mahA balAn &
   vyādideśa kharaḥ kruddho % rākṣasān antakopamān // Ram_3,18.17 //	vyAdideSa KaraH krudDaH % rAkzasAn antaka upamAn // Ram_3,18.17 //
   mānuṣau śastrasampannau $ cīrakṛṣṇājināmbarau &	mAnuzO Sastra sampannO $ cIra kRzNa ajina ambarO &
   praviṣṭau daṇḍakāraṇyaṃ % ghoraṃ pramadayā saha // Ram_3,18.18 //	pravizwO daNxaka araNyam % Goram pramadayA saha // Ram_3,18.18 //
   tau hatvā tāṃ ca durvṛttām $ upāvartitum arhatha &	tO hatvA tAm ca durvRttAm $ upAvartitum arhaTa &
   iyaṃ ca rudhiraṃ teṣāṃ % bhaginī mama pāsyati // Ram_3,18.19 //	iyam ca ruDiram tezAm % BaginI mama pAsyati // Ram_3,18.19 //
   manoratho 'yam iṣṭo 'syā $ bhaginyā mama rākṣasāḥ &	manoraTaH ayam izwaH asyAH $ BaginyAH mama rAkzasAH &
   śīghraṃ saṃpadyatāṃ gatvā % tau pramathya svatejasā // Ram_3,18.20 //	SIGram saMpadyatAm gatvA % tO pramaTya sva tejasA // Ram_3,18.20 //
   iti pratisamādiṣṭā $ rākṣasās te caturdaśa &	iti pratisamAdizwAH $ rAkzasAH te caturdaSa &
   tatra jagmus tayā sārdhaṃ % ghanā vāteritā yathā // Ram_3,18.21 //	tatra jagmuH tayA sArDam % GanAH vAta IritAH yaTA // Ram_3,18.21 //
   ataḥ śūrpaṇakhā ghorā $ rāghavāśramam āgatā &	atas SUrpaNaKA GorA $ rAGava ASramam AgatAH &
   rakṣasām ācacakṣe tau % bhrātarau saha sītayā // Ram_3,19.1 //	rakzasAm Acacakze tO % BrAtarO saha sItayA // Ram_3,19.1 //
   te rāmaṃ parṇaśālāyām $ upaviṣṭaṃ mahābalam &	te rAmam parNa SAlAyAm $ upavizwam mahA balam &
   dadṛśuḥ sītayā sārdhaṃ % vaidehyā lakṣmaṇena ca // Ram_3,19.2 //	dadRSuH sItayA sArDam % vEdehyA lakzmaNena ca // Ram_3,19.2 //
   tān dṛṣṭvā rāghavaḥ śrīmān $ āgatāṃ tāṃ ca rākṣasīm &	tAn dRzwvA rAGavaH SrImAn $ AgatAm tAm ca rAkzasIm &
   abravīd bhrātaraṃ rāmo % lakṣmaṇaṃ dīptatejasam // Ram_3,19.3 //	abravIt BrAtaram rAmaH % lakzmaNam dIpta tejasam // Ram_3,19.3 //
   muhūrtaṃ bhava saumitre $ sītāyāḥ pratyanantaraḥ &	muhUrtam Bava sOmitre $ sItAyAH pratyanantaraH &
   imān asyā vadhiṣyāmi % padavīm āgatān iha // Ram_3,19.4 //	imAn asyAH vaDizyAmi % padavIm AgatAn iha // Ram_3,19.4 //
   vākyam etat tataḥ śrutvā $ rāmasya viditātmanaḥ &	vAkyam etat tatas SrutvA $ rAmasya vidita AtmanaH &
   tatheti lakṣmaṇo vākyaṃ % rāmasya pratyapūjayat // Ram_3,19.5 //	taTA iti lakzmaNaH vAkyam % rAmasya pratyapUjayat // Ram_3,19.5 //
   rāghavo 'pi mahac cāpaṃ $ cāmīkaravibhūṣitam &	rAGavaH api mahat cApam $ cAmIkara viBUzitam &
   cakāra sajyaṃ dharmātmā % tāni rakṣāṃsi cābravīt // Ram_3,19.6 //	cakAra sajyam Darma AtmA % tAni rakzAMsi ca abravIt // Ram_3,19.6 //
   putrau daśarathasyāvāṃ $ bhrātarau rāmalakṣmaṇau &	putrO daSaraTasya AvAm $ BrAtarO rAma lakzmaNO &
   praviṣṭau sītayā sārdhaṃ % duścaraṃ daṇḍakāvanam // Ram_3,19.7 //	pravizwO sItayA sArDam % duScaram daNxakA vanam // Ram_3,19.7 //
   phalamūlāśanau dāntau $ tāpasau dharmacāriṇau &	Pala mUla aSanO dAntO $ tApasO Darma cAriNO &
   vasantau daṇḍakāraṇye % kimartham upahiṃsatha // Ram_3,19.8 //	vasantO daNxaka araNye % kimarTam upahiMsaTa // Ram_3,19.8 //
   yuṣmān pāpātmakān hantuṃ $ viprakārān mahāvane &	yuzmAn pApa AtmakAn hantum $ viprakArAn mahA vane &
   ṛṣīṇāṃ tu niyogena % prāpto 'haṃ saśarāsanaḥ // Ram_3,19.9 //	RzINAm tu niyogena % prAptaH aham sa SarAsanaH // Ram_3,19.9 //
   tiṣṭhataivātra saṃtuṣṭā $ nopasarpitum arhatha &	tizWatA eva atra saMtuzwAH $ na upasarpitum arhaTa &
   yadi prāṇair ihārtho vo % nivartadhvaṃ niśācarāḥ // Ram_3,19.10 //	yadi prANEH iha arTaH vaH % nivartaDvam niSAcarAH // Ram_3,19.10 //
   tasya tadvacanaṃ śrutvā $ rākṣasās te caturdaśa &	tasya tat vacanam SrutvA $ rAkzasAH te caturdaSa &
   ūcur vācaṃ susaṃkruddhā % brahmaghnāḥ śūlapāṇayaḥ // Ram_3,19.11 //	UcuH vAcam su saMkrudDAH % brahma GnAH SUla pANayaH // Ram_3,19.11 //
   saṃraktanayanā ghorā $ rāmaṃ raktāntalocanam &	saMrakta nayanAH GorAH $ rAmam rakta anta locanam &
   paruṣāmadhurābhāṣaṃ % hṛṣṭā dṛṣṭaparākramam // Ram_3,19.12 //	paruza amaDura ABAzam % hRzwAH dRzwa parAkramam // Ram_3,19.12 //
   krodham utpādya no bhartuḥ $ kharasya sumahātmanaḥ &	kroDam utpAdya naH BartuH $ Karasya su mahAtmanaH &
   tvam eva hāsyase prāṇān % adyāsmābhir hato yudhi // Ram_3,19.13 //	tvam eva hAsyase prANAn % adya asmABiH hataH yuDi // Ram_3,19.13 //
   kā hi te śaktir ekasya $ bahūnāṃ raṇamūrdhani &	kA hi te SaktiH ekasya $ bahUnAm raNa mUrDani &
   asmākam agrataḥ sthātuṃ % kiṃ punar yoddhum āhave // Ram_3,19.14 //	asmAkam agratas sTAtum % kim punar yodDum Ahave // Ram_3,19.14 //
   ebhir bāhuprayuktair naḥ $ parighaiḥ śūlapaṭṭiśaiḥ &	eBiH bAhu prayuktEH naH $ pariGEH SUla pawwiSEH &
   prāṇāṃs tyakṣyasi vīryaṃ ca % dhanuś ca karapīḍitam // Ram_3,19.15 //	prANAn tyakzyasi vIryam ca % DanuH ca kara pIxitam // Ram_3,19.15 //
   ity evam uktvā saṃrabdhā $ rākṣasās te caturdaśa &	iti evam uktvA saMrabDAH $ rAkzasAH te caturdaSa &
   udyatāyudhanistriṃśā % rāmam evābhidudruvuḥ \	udyata AyuDa nistriMSAH % rAmam eva aBidudruvuH \
   cikṣipus tāni śūlāni # rāghavaṃ prati durjayam // Ram_3,19.16 //	cikzipuH tAni SUlAni # rAGavam prati durjayam // Ram_3,19.16 //
   tāni śūlāni kākutsthaḥ $ samastāni caturdaśa &	tAni SUlAni kAkutsTaH $ samastAni caturdaSa &
   tāvadbhir eva cicheda % śaraiḥ kāñcanabhūṣaṇaiḥ // Ram_3,19.17 //	tAvadBiH eva ciCeda % SarEH kAQcana BUzaNEH // Ram_3,19.17 //
   tataḥ paścān mahātejā $ nārācān sūryasaṃnibhān &	tatas paScAt mahA tejAH $ nArAcAn sUrya saMniBAn &
   jagrāha paramakruddhaś % caturdaśa śilāśitān // Ram_3,19.18 //	jagrAha parama krudDaH % caturdaSa SilA SitAn // Ram_3,19.18 //
   gṛhītvā dhanur āyamya $ lakṣyān uddiśya rākṣasān &	gRhItvA DanuH Ayamya $ lakzyAn uddiSya rAkzasAn &
   mumoca rāghavo bāṇān % vajrān iva śatakratuḥ // Ram_3,19.19 //	mumoca rAGavaH bANAn % vajrAn iva SatakratuH // Ram_3,19.19 //
   rukmapuṅkhāś ca viśikhāḥ $ pradīptā hemabhūṣaṇāḥ &	rukma puFKAH ca viSiKAH $ pradIptAH hema BUzaNAH &
   antarikṣe maholkānāṃ % babhūvus tulyavarcasaḥ // Ram_3,19.20 //	antarikze mahA ulkAnAm % baBUvuH tulya varcasaH // Ram_3,19.20 //
   te bhittvā rakṣasāṃ vegād $ vakṣāṃsi rudhirāplutāḥ &	te BittvA rakzasAm vegAt $ vakzAMsi ruDira AplutAH &
   viniṣpetus tadā bhūmau % nyamajjantāśanisvanāḥ // Ram_3,19.21 //	vinizpetuH tadA BUmO % nyamat janta aSani svanAH // Ram_3,19.21 //
   te bhinnahṛdayā bhūmau $ chinnamūlā iva drumāḥ &	te Binna hRdayAH BUmO $ Cinna mUlAH iva drumAH &
   nipetuḥ śoṇitārdrāṅgā % vikṛtā vigatāsavaḥ // Ram_3,19.22 //	nipetuH SoNita Ardra aFgAH % vikRtAH vigata AsavaH // Ram_3,19.22 //
   tān bhūmau patitān dṛṣṭvā $ rākṣasī krodhamūrchitā &	tAn BUmO patitAn dRzwvA $ rAkzasI kroDa mUrCitA &
   paritrastā punas tatra % vyasṛjad bhairavaṃ ravam // Ram_3,19.23 //	paritrastA punar tatra % vyasRjat BEravam ravam // Ram_3,19.23 //
   sā nadantī mahānādaṃ $ javāc chūrpaṇakhā punaḥ &	sA nadantI mahA nAdam $ javAt SUrpaNaKA punar &
   upagamya kharaṃ sā tu % kiṃcit saṃśuṣkaśoṇitā \	upagamya Karam sA tu % kiMcid saMSuzka SoNitAH \
   papāta punar evārtā # saniryāseva vallarī // Ram_3,19.24 //	papAta punar eva ArtA # sa niryAsA iva vallarI // Ram_3,19.24 //
   nipātitān prekṣya raṇe tu rākṣasān $ pradhāvitā śūrpaṇakhā punas tataḥ &	nipAtitAn prekzya raNe tu rAkzasAn $ praDAvitA SUrpaNaKA punar tatas &
   vadhaṃ ca teṣāṃ nikhilena rakṣasāṃ % śaśaṃsa sarvaṃ bhaginī kharasya sā //	vaDam ca tezAm niKilena rakzasAm % SaSaMsa sarvam BaginI Karasya sA //
   Ram_3,19.25 //	Ram_3,19.25 //
   sa punaḥ patitāṃ dṛṣṭvā $ krodhāc chūrpaṇakhāṃ kharaḥ &	sa punar patitAm dRzwvA $ kroDAt SUrpaNaKAm KaraH &
   uvāca vyaktayā vācā % tām anarthārtham āgatām // Ram_3,20.1 //	uvAca vyaktayA vAcA % tAm anarTa arTam AgatAm // Ram_3,20.1 //
   mayā tv idānīṃ śūrās te $ rākṣasā rudhirāśanāḥ &	mayA tu idAnIm SUrAH te $ rAkzasAH ruDira aSanAH &
   tvatpriyārthaṃ vinirdiṣṭāḥ % kimarthaṃ rudyate punaḥ // Ram_3,20.2 //	tvad priya arTam vinirdizwAH % kimarTam rudyate punar // Ram_3,20.2 //
   bhaktāś caivānuraktāś ca $ hitāś ca mama nityaśaḥ &	BaktAH ca eva anuraktAH ca $ hitAH ca mama nityaSas &
   ghnanto 'pi na nihantavyā % na na kuryur vaco mama // Ram_3,20.3 //	GnantaH api na nihantavyAH % na na kuryuH vacaH mama // Ram_3,20.3 //
   kim etac chrotum icchāmi $ kāraṇaṃ yatkṛte punaḥ &	kim etat Srotum icCAmi $ kAraNam yad kRte punar &
   hā nātheti vinardantī % sarpavad veṣṭase kṣitau // Ram_3,20.4 //	hA nATa iti vinardantI % sarpa vat vezwase kzitO // Ram_3,20.4 //
   anāthavad vilapasi $ kiṃ nu nāthe mayi sthite &	anATa vat vilapasi $ kim nu nATe mayi sTite &
   uttiṣṭhottiṣṭha mā bhaiṣīr % vaiklavyaṃ tyajyatām iha // Ram_3,20.5 //	uttizWa uttizWa mA BEzIH % vEklavyam tyajyatAm iha // Ram_3,20.5 //
   ity evam uktā durdharṣā $ khareṇa parisāntvitā &	iti evam uktA durDarzA $ KareNa parisAntvitA &
   vimṛjya nayane sāsre % kharaṃ bhrātaram abravīt // Ram_3,20.6 //	vimRjya nayane sa asre % Karam BrAtaram abravIt // Ram_3,20.6 //
   preṣitāś ca tvayā śūrā $ rākṣasās te caturdaśa &	prezitAH ca tvayA SUrAH $ rAkzasAH te caturdaSa &
   nihantuṃ rāghavaṃ ghorā % matpriyārthaṃ salakṣmaṇam // Ram_3,20.7 //	nihantum rAGavam GorA % mad priya arTam sa lakzmaNam // Ram_3,20.7 //
   te tu rāmeṇa sāmarṣāḥ $ śūlapaṭṭiśapāṇayaḥ &	te tu rAmeNa sa amarzAH $ SUla pawwiSa pANayaH &
   samare nihatāḥ sarve % sāyakair marmabhedibhiḥ // Ram_3,20.8 //	samare nihatAH sarve % sAyakEH marma BediBiH // Ram_3,20.8 //
   tān bhūmau patitān dṛṣṭvā $ kṣaṇenaiva mahābalān &	tAn BUmO patitAn dRzwvA $ kzaNena eva mahA balAn &
   rāmasya ca mahat karma % mahāṃs trāso 'bhavan mama // Ram_3,20.9 //	rAmasya ca mahat karma % mahAn trAsaH aBavat mama // Ram_3,20.9 //
   sāsmi bhītā samudvignā $ viṣaṇṇā ca niśācara &	sA asmi BItA samudvignA $ vizaNNA ca niSAcara &
   śaraṇaṃ tvāṃ punaḥ prāptā % sarvato bhayadarśinī // Ram_3,20.10 //	SaraNam tvAm punar prAptA % sarvatas Baya darSinI // Ram_3,20.10 //
   viṣādanakrādhyuṣite $ paritrāsormimālini &	vizAda nakra aDyuzite $ paritrAsa Urmi mAlini &
   kiṃ māṃ na trāyase magnāṃ % vipule śokasāgare // Ram_3,20.11 //	kim mAm na trAyase magnAm % vipule Soka sAgare // Ram_3,20.11 //
   ete ca nihatā bhūmau $ rāmeṇa niśitaiḥ śaraiḥ &	ete ca nihatAH BUmO $ rAmeNa niSitEH SarEH &
   ye ca me padavīṃ prāptā % rākṣasāḥ piśitāśanāḥ // Ram_3,20.12 //	ye ca me padavIm prAptAH % rAkzasAH piSita aSanAH // Ram_3,20.12 //
   mayi te yady anukrośo $ yadi rakṣaḥsu teṣu ca &	mayi te yadi anukroSaH $ yadi rakzaHsu tezu ca &
   rāmeṇa yadi śaktis te % tejo vāsti niśācara \	rAmeNa yadi SaktiH te % tejaH vA asti niSAcara \
   daṇḍakāraṇyanilayaṃ # jahi rākṣasakaṇṭakam // Ram_3,20.13 //	daNxaka araNya nilayam # jahi rAkzasa kaNwakam // Ram_3,20.13 //
   yadi rāmaṃ mamāmitram $ adya tvaṃ na vadhiṣyasi &	yadi rAmam mama amitram $ adya tvam na vaDizyasi &
   tava caivāgrataḥ prāṇāṃs % tyakṣyāmi nirapatrapā // Ram_3,20.14 //	tava ca eva agratas prANAn % tyakzyAmi nirapatrapAH // Ram_3,20.14 //
   buddhyāham anupaśyāmi $ na tvaṃ rāmasya saṃyuge &	budDyA aham anupaSyAmi $ na tvam rAmasya saMyuge &
   sthātuṃ pratimukhe śaktaḥ % sacāpasya mahāraṇe // Ram_3,20.15 //	sTAtum pratimuKe SaktaH % sa cApasya mahA raNe // Ram_3,20.15 //
   śūramānī na śūras tvaṃ $ mithyāropitavikramaḥ &	SUra mAnI na SUraH tvam $ miTyA Aropita vikramaH &
   mānuṣau yan na śaknoṣi % hantuṃ tau rāmalakṣmaṇau // Ram_3,20.16 //	mAnuzO yat na Saknozi % hantum tO rAma lakzmaNO // Ram_3,20.16 //
   apayāhi janasthānāt $ tvaritaḥ sahabāndhavaḥ &	apayAhi janasTAnAt $ tvaritaH sahabAnDavaH &
   niḥsattvasyālpavīryasya % vāsas te kīdṛśas tv iha // Ram_3,20.17 //	niHsattvasya alpa vIryasya % vAsaH te kIdRSaH tu iha // Ram_3,20.17 //
   rāmatejo'bhibhūto hi $ tvaṃ kṣipraṃ vinaśiṣyasi &	rAma tejaH aBiBUtaH hi $ tvam kzipram vinaSizyasi &
   sa hi tejaḥsamāyukto % rāmo daśarathātmajaḥ \	sa hi tejaH samAyuktaH % rAmaH daSaraTa AtmajaH \
   bhrātā cāsya mahāvīryo # yena cāsmi virūpitā // Ram_3,20.18 //	BrAtA ca asya mahA vIryaH # yena ca asmi virUpitAH // Ram_3,20.18 //
   evam ādharṣitaḥ śūraḥ $ śūrpaṇakhyā kharas tadā &	evam ADarzitaH SUraH $ SUrpaNaKyA KaraH tadA &
   uvāca rakṣasāṃ madhye % kharaḥ kharataraṃ vacaḥ // Ram_3,21.1 //	uvAca rakzasAm maDye % KaraH Karataram vacaH // Ram_3,21.1 //
   tavāpamānaprabhavaḥ $ krodho 'yam atulo mama &	tava apamAna praBavaH $ kroDaH ayam atulaH mama &
   na śakyate dhārayituṃ % lavaṇāmbha ivotthitam // Ram_3,21.2 //	na Sakyate DArayitum % lavaNAmBaH iva utTitam // Ram_3,21.2 //
   na rāmaṃ gaṇaye vīryān $ mānuṣaṃ kṣīṇajīvitam &	na rAmam gaNaye vIryAn $ mAnuzam kzINa jIvitam &
   ātmā duścaritaiḥ prāṇān % hato yo 'dya vimokṣyati // Ram_3,21.3 //	AtmA duScaritEH prANAn % hataH yaH adya vimokzyati // Ram_3,21.3 //
   bāṣpaḥ saṃhriyatām eṣa $ sambhramaś ca vimucyatām &	bAzpaH saMhriyatAm eza $ samBramaH ca vimucyatAm &
   ahaṃ rāmaṃ saha bhrātrā % nayāmi yamasādanam // Ram_3,21.4 //	aham rAmam saha BrAtrA % nayAmi yama sAdanam // Ram_3,21.4 //
   paraśvadhahatasyādya $ mandaprāṇasya bhūtale &	paraSvaDa hatasya adya $ manda prANasya BU tale &
   rāmasya rudhiraṃ raktam % uṣṇaṃ pāsyasi rākṣasi // Ram_3,21.5 //	rAmasya ruDiram raktam % uzNam pAsyasi rAkzasi // Ram_3,21.5 //
   sā prahṛṣṭā vacaḥ śrutvā $ kharasya vadanāc cyutam &	sA prahRzwAH vacaH SrutvA $ Karasya vadanAt cyutam &
   praśaśaṃsa punar maurkhyād % bhrātaraṃ rakṣasāṃ varam // Ram_3,21.6 //	praSaSaMsa punar mOrKyAt % BrAtaram rakzasAm varam // Ram_3,21.6 //
   tayā paruṣitaḥ pūrvaṃ $ punar eva praśaṃsitaḥ &	tayA paruzitaH pUrvam $ punar eva praSaMsitaH &
   abravīd dūṣaṇaṃ nāma % kharaḥ senāpatiṃ tadā // Ram_3,21.7 //	abravIt dUzaNam nAma % KaraH senApatim tadA // Ram_3,21.7 //
   caturdaśa sahasrāṇi $ mama cittānuvartinām &	caturdaSa sahasrANi $ mama citta anuvartinAm &
   rakṣasāṃ bhīmavegānāṃ % samareṣv anivartinām // Ram_3,21.8 //	rakzasAm BIma vegAnAm % samarezu anivartinAm // Ram_3,21.8 //
   nīlajīmūtavarṇānāṃ $ ghorāṇāṃ krūrakarmaṇām &	nIla jImUta varNAnAm $ GorANAm krUra karmaNAm &
   lokahiṃsāvihārāṇāṃ % balinām ugratejasām // Ram_3,21.9 //	loka hiMsA vihArANAm % balinAm ugra tejasAm // Ram_3,21.9 //
   teṣāṃ śārdūladarpāṇāṃ $ mahāsyānāṃ mahaujasām &	tezAm SArdUla darpANAm $ mahA AsyAnAm mahA ojasAm &
   sarvodyogam udīrṇānāṃ % rakṣasāṃ saumya kāraya // Ram_3,21.10 //	sarva udyogam udIrNAnAm % rakzasAm sOmya kAraya // Ram_3,21.10 //
   upasthāpaya me kṣipraṃ $ rathaṃ saumya dhanūṃṣi ca &	upasTApaya me kzipram $ raTam sOmya DanUMzi ca &
   śarāṃś ca citrān khaḍgāṃś ca % śaktīś ca vividhāḥ śitāḥ // Ram_3,21.11 //	SarAn ca citrAn KaxgAn ca % SaktIH ca viviDAH SitAH // Ram_3,21.11 //
   agre niryātum icchāmi $ paulastyānāṃ mahātmanām &	agre niryAtum icCAmi $ pOlastyAnAm mahAtmanAm &
   vadhārthaṃ durvinītasya % rāmasya raṇakovidaḥ // Ram_3,21.12 //	vaDa arTam durvinItasya % rAmasya raNa kovidaH // Ram_3,21.12 //
   iti tasya bruvāṇasya $ sūryavarṇaṃ mahāratham &	iti tasya bruvANasya $ sUrya varNam mahA raTam &
   sadaśvaiḥ śabalair yuktam % ācacakṣe 'tha dūṣaṇaḥ // Ram_3,21.13 //	sat aSvEH SabalEH yuktam % Acacakze aTa dUzaNaH // Ram_3,21.13 //
   taṃ meruśikharākāraṃ $ taptakāñcanabhūṣaṇam &	tam meru SiKara AkAram $ tapta kAQcana BUzaNam &
   hemacakram asaṃbādhaṃ % vaidūryamayakūbaram // Ram_3,21.14 //	hema cakram asaMbADam % vEdUrya maya kUbaram // Ram_3,21.14 //
   matsyaiḥ puṣpair drumaiḥ śailaiś $ candrasūryaiś ca kāñcanaiḥ &	matsyEH puzpEH drumEH SElEH $ candra sUryEH ca kAQcanEH &
   māṅgalyaiḥ pakṣisaṃghaiś ca % tārābhiś ca samāvṛtam // Ram_3,21.15 //	mAFgalyEH pakzi saMGEH ca % tArABiH ca samAvRtam // Ram_3,21.15 //
   dhvajanistriṃśasampannaṃ $ kiṅkiṇīkavibhūṣitam &	Dvaja nistriMSa sampannam $ kiFkiNIka viBUzitam &
   sadaśvayuktaṃ so 'marṣād % āruroha rathaṃ kharaḥ // Ram_3,21.16 //	sat aSva yuktam saH amarzAt % Aruroha raTam KaraH // Ram_3,21.16 //
   niśāmya taṃ rathagataṃ $ rākṣasā bhīmavikramāḥ &	niSAmya tam raTa gatam $ rAkzasAH BIma vikramAH &
   tasthuḥ saṃparivāryainaṃ % dūṣaṇaṃ ca mahābalam // Ram_3,21.17 //	tasTuH saMparivArya enam % dUzaNam ca mahA balam // Ram_3,21.17 //
   kharas tu tān maheṣvāsān $ ghoracarmāyudhadhvajān &	KaraH tu tAn mahA izvAsAn $ Gora carma AyuDa DvajAn &
   niryātety abravīd dṛṣṭvā % rathasthaḥ sarvarākṣasān // Ram_3,21.18 //	niryAta iti abravIt dRzwvA % raTa sTaH sarva rAkzasAn // Ram_3,21.18 //
   tatas tad rākṣasaṃ sainyaṃ $ ghoracarmāyudhadhvajam &	tatas tat rAkzasam sEnyam $ Gora carma AyuDa Dvajam &
   nirjagāma janasthānān % mahānādaṃ mahājavam // Ram_3,21.19 //	nirjagAma janasTAnAn % mahA nAdam mahA javam // Ram_3,21.19 //
   mudgaraiḥ paṭṭiśaiḥ śūlaiḥ $ sutīkṣṇaiś ca paraśvadhaiḥ &	mudgarEH pawwiSEH SUlEH $ su tIkzNEH ca paraSvaDEH &
   khaḍgaiś cakraiś ca hastasthair % bhrājamānaiś ca tomaraiḥ // Ram_3,21.20	KaxgEH cakrEH ca hasta sTEH % BrAjamAnEH ca tomarEH // Ram_3,21.20
   śaktibhiḥ parighair ghorair $ atimātraiś ca kārmukaiḥ &	SaktiBiH pariGEH GorEH $ atimAtrEH ca kArmukEH &
   gadāsimusalair vajrair % gṛhītair bhīmadarśanaiḥ // Ram_3,21.21 //	gadA asi musalEH vajrEH % gRhItEH BIma darSanEH // Ram_3,21.21 //
   rākṣasānāṃ sughorāṇāṃ $ sahasrāṇi caturdaśa &	rAkzasAnAm su GorANAm $ sahasrANi caturdaSa &
   niryātāni janasthānāt % kharacittānuvartinām // Ram_3,21.22 //	niryAtAni janasTAnAt % Kara citta anuvartinAm // Ram_3,21.22 //
   tāṃs tv abhidravato dṛṣṭvā $ rākṣasān bhīmavikramān &	tAn tu aBidravataH dRzwvA $ rAkzasAn BIma vikramAn &
   kharasyāpi rathaḥ kiṃcij % jagāma tadanantaram // Ram_3,21.23 //	Karasya api raTaH kiMcid % jagAma tad anantaram // Ram_3,21.23 //
   tatas tāñ śabalān aśvāṃs $ taptakāñcanabhūṣitān &	tatas tAn SabalAn aSvAn $ tapta kAQcana BUzitAn &
   kharasya matam ājñāya % sārathiḥ samacodayat // Ram_3,21.24 //	Karasya matam AjQAya % sAraTiH samacodayat // Ram_3,21.24 //
   sa codito rathaḥ śīghraṃ $ kharasya ripughātinaḥ &	sa coditaH raTaH SIGram $ Karasya ripu GAtinaH &
   śabdenāpūrayām āsa % diśaḥ pratidiśas tathā // Ram_3,21.25 //	Sabdena ApUrayAm Asa % diSaH pratidiSaH taTA // Ram_3,21.25 //
   pravṛddhamanyus tu kharaḥ kharasvano $ ripor vadhārthaṃ tvarito	pravRdDa manyuH tu KaraH Kara svanaH $ ripoH vaDa arTam tvaritaH 
   yathāntakaḥ &	yaTA antakaH &
   acūcudat sārathim unnadan punar % mahābalo megha ivāśmavarṣavān //	acUcudat sAraTim unnadan punar % mahA balaH meGaH iva aSma varzavAn //
   Ram_3,21.26 //	Ram_3,21.26 //
   tat prayātaṃ balaṃ ghoram $ aśivaṃ śoṇitodakam &	tat prayAtam balam Goram $ aSivam SoNita udakam &
   abhyavarṣan mahāmeghas % tumulo gardabhāruṇaḥ // Ram_3,22.1 //	aByavarzat mahA meGaH % tumulaH gardaBa aruNaH // Ram_3,22.1 //
   nipetus turagās tasya $ rathayuktā mahājavāḥ &	nipetuH turagAH tasya $ raTa yuktAH mahA javAH &
   same puṣpacite deśe % rājamārge yadṛcchayā // Ram_3,22.2 //	same puzpa cite deSe % rAjamArge yadRcCayA // Ram_3,22.2 //
   śyāmaṃ rudhiraparyantaṃ $ babhūva pariveṣaṇam &	SyAmam ruDira paryantam $ baBUva parivezaNam &
   alātacakrapratimaṃ % pratigṛhya divākaram // Ram_3,22.3 //	alAta cakra pratimam % pratigRhya divAkaram // Ram_3,22.3 //
   tato dhvajam upāgamya $ hemadaṇḍaṃ samucchritam &	tatas Dvajam upAgamya $ hema daNxam samucCritam &
   samākramya mahākāyas % tasthau gṛdhraḥ sudāruṇaḥ // Ram_3,22.4 //	samAkramya mahA kAyaH % tasTO gRDraH su dAruNaH // Ram_3,22.4 //
   janasthānasamīpe ca $ samākramya kharasvanāḥ &	janasTAna samIpe ca $ samAkramya Kara svanAH &
   visvarān vividhāṃś cakrur % māṃsādā mṛgapakṣiṇaḥ // Ram_3,22.5 //	visvarAn viviDAn cakruH % mAMsAdAH mRga pakziNaH // Ram_3,22.5 //
   vyājahruś ca pradīptāyāṃ $ diśi vai bhairavasvanam &	vyAjahruH ca pradIptAyAm $ diSi vE BErava svanam &
   aśivaṃ yātudhānānāṃ % śivā ghorā mahāsvanāḥ // Ram_3,22.6 //	aSivam yAtuDAnAnAm % SivAH GorAH mahA svanAH // Ram_3,22.6 //
   prabhinnagirisaṃkāśās $ toyaśoṣitadhāriṇaḥ &	praBinna giri saMkASAH $ toya Sozita DAriNaH &
   ākāśaṃ tad anākāśaṃ % cakrur bhīmā balāhakāḥ // Ram_3,22.7 //	AkASam tat anAkASam % cakruH BImAH balAhakAH // Ram_3,22.7 //
   babhūva timiraṃ ghoram $ uddhataṃ romaharṣaṇam &	baBUva timiram Goram $ udDatam roma harzaNam &
   diśo vā vidiśo vāpi % suvyaktaṃ na cakāśire // Ram_3,22.8 //	diSaH vA vidiSaH vA api % su vyaktam na cakASire // Ram_3,22.8 //
   kṣatajārdrasavarṇābhā $ saṃdhyākālaṃ vinā babhau &	kzataja Ardra savarNa ABAH $ saMDyA kAlam vinA baBO &
   kharasyābhimukhaṃ nedus % tadā ghorā mṛgāḥ khagāḥ // Ram_3,22.9 //	Karasya aBimuKam neduH % tadA GorAH mRgAH KagAH // Ram_3,22.9 //
   nityāśivakarā yuddhe $ śivā ghoranidarśanāḥ &	nitya aSiva karAH yudDe $ SivAH Gora nidarSanAH &
   nedur balasyābhimukhaṃ % jvālodgāribhir ānanaiḥ // Ram_3,22.10 //	neduH balasya aBimuKam % jvAlA udgAriBiH AnanEH // Ram_3,22.10 //
   kabandhaḥ parighābhāso $ dṛśyate bhāskarāntike &	kabanDaH pariGa ABAsaH $ dRSyate BAskara antike &
   jagrāha sūryaṃ svarbhānur % aparvaṇi mahāgrahaḥ // Ram_3,22.11 //	jagrAha sUryam svarBAnuH % aparvaNi mahA grahaH // Ram_3,22.11 //
   pravāti mārutaḥ śīghraṃ $ niṣprabho 'bhūd divākaraḥ &	pravAti mArutaH SIGram $ nizpraBaH aBUt divAkaraH &
   utpetuś ca vinā rātriṃ % tārāḥ khadyotasaprabhāḥ // Ram_3,22.12 //	utpetuH ca vinA rAtrim % tArAH Kadyota sapraBAH // Ram_3,22.12 //
   saṃlīnamīnavihagā $ nalinyaḥ puṣpapaṅkajāḥ &	saMlIna mIna vihagAH $ nalinyaH puzpa paFkajAH &
   tasmin kṣaṇe babhūvuś ca % vinā puṣpaphalair drumāḥ // Ram_3,22.13 //	tasmin kzaNe baBUvuH ca % vinA puzpa PalEH drumAH // Ram_3,22.13 //
   uddhūtaś ca vinā vātaṃ $ reṇur jaladharāruṇaḥ &	udDUtaH ca vinA vAtam $ reNuH jalaDara aruNaH &
   vīcīkūcīti vāśyanto % babhūvus tatra sārikāḥ // Ram_3,22.14 //	vIcI kUcI iti vASyantaH % baBUvuH tatra sArikAH // Ram_3,22.14 //
   ulkāś cāpi sanirghoṣā $ nipetur ghoradarśanāḥ &	ulkAH ca api sa nirGozAH $ nipetuH Gora darSanAH &
   pracacāla mahī cāpi % saśailavanakānanā // Ram_3,22.15 //	pracacAla mahI ca api % sa SEla vana kAnanAH // Ram_3,22.15 //
   kharasya ca rathasthasya $ nardamānasya dhīmataḥ &	Karasya ca raTa sTasya $ nardamAnasya DImataH &
   prākampata bhujaḥ savyaḥ % kharaś cāsyāvasajjata // Ram_3,22.16 //	prAkampata BujaH savyaH % KaraH ca asya avasajjata // Ram_3,22.16 //
   sāsrā saṃpadyate dṛṣṭiḥ $ paśyamānasya sarvataḥ &	sa asrA saMpadyate dRzwiH $ paSyamAnasya sarvatas &
   lalāṭe ca rujā jātā % na ca mohān nyavartata // Ram_3,22.17 //	lalAwe ca rujA jAtAH % na ca mohAt nyavartata // Ram_3,22.17 //
   tān samīkṣya mahotpātān $ utthitān romaharṣaṇān &	tAn samIkzya mahA utpAtAn $ utTitAn roma harzaNAn &
   abravīd rākṣasān sarvān % prahasan sa kharas tadā // Ram_3,22.18 //	abravIt rAkzasAn sarvAn % prahasan sa KaraH tadA // Ram_3,22.18 //
   mahotpātān imān sarvān $ utthitān ghoradarśanān &	mahA utpAtAn imAn sarvAn $ utTitAn Gora darSanAn &
   na cintayāmy ahaṃ vīryād % balavān durbalān iva // Ram_3,22.19 //	na cintayAmi aham vIryAt % balavAn durbalAn iva // Ram_3,22.19 //
   tārā api śarais tīkṣṇaiḥ $ pātayeyaṃ nabhastalāt &	tArAH api SarEH tIkzNEH $ pAtayeyam naBastalAt &
   mṛtyuṃ maraṇadharmeṇa % saṃkruddho yojayāmy aham // Ram_3,22.20 //	mRtyum maraNa DarmeNa % saMkrudDaH yojayAmi aham // Ram_3,22.20 //
   rāghavaṃ taṃ balotsiktaṃ $ bhrātaraṃ cāpi lakṣmaṇam &	rAGavam tam bala utsiktam $ BrAtaram ca api lakzmaNam &
   ahatvā sāyakais tīkṣṇair % nopāvartitum utsahe // Ram_3,22.21 //	ahatvA sAyakEH tIkzNEH % na upAvartitum utsahe // Ram_3,22.21 //
   sakāmā bhaginī me 'stu $ pītvā tu rudhiraṃ tayoḥ &	sa kAmA BaginI me astu $ pItvA tu ruDiram tayoH &
   yannimittaṃ tu rāmasya % lakṣmaṇasya viparyayaḥ // Ram_3,22.22 //	yad nimittam tu rAmasya % lakzmaNasya viparyayaH // Ram_3,22.22 //
   na kvacit prāptapūrvo me $ saṃyugeṣu parājayaḥ &	na kvacid prApta pUrvaH me $ saMyugezu parAjayaH &
   yuṣmākam etat pratyakṣaṃ % nānṛtaṃ kathayāmy aham // Ram_3,22.23 //	yuzmAkam etat pratyakzam % na anRtam kaTayAmi aham // Ram_3,22.23 //
   devarājam api kruddho $ mattairāvatayāyinam &	devarAjam api krudDaH $ matta ErAvata yAyinam &
   vajrahastaṃ raṇe hanyāṃ % kiṃ punas tau ca mānuṣau // Ram_3,22.24 //	vajrahastam raNe hanyAm % kim punar tO ca mAnuzO // Ram_3,22.24 //
   sā tasya garjitaṃ śrutvā $ rākṣasasya mahācamūḥ &	sA tasya garjitam SrutvA $ rAkzasasya mahA camUH &
   praharṣam atulaṃ lebhe % mṛtyupāśāvapāśitā // Ram_3,22.25 //	praharzam atulam leBe % mRtyu pASa avapASitAH // Ram_3,22.25 //
   sameyuś ca mahātmāno $ yuddhadarśanakāṅkṣiṇaḥ &	sameyuH ca mahAtmAnaH $ yudDa darSana kAFkziNaH &
   ṛṣayo devagandharvāḥ % siddhāś ca saha cāraṇaiḥ // Ram_3,22.26 //	RzayaH deva ganDarvAH % sidDAH ca saha cAraNEH // Ram_3,22.26 //
   sametya cocuḥ sahitās $ te 'nyonyaṃ puṇyakarmaṇaḥ &	sametya ca UcuH sahitAH $ te anyonyam puNya karmaNaH &
   svasti gobrāhmaṇebhyo 'stu % lokānāṃ ye ca saṃmatāḥ // Ram_3,22.27 //	svasti go brAhmaNeByaH astu % lokAnAm ye ca saMmatAH // Ram_3,22.27 //
   jayatāṃ rāghavo yuddhe $ paulastyān rajanīcarān &	jayatAm rAGavaH yudDe $ pOlastyAn rajanIcarAn &
   cakrahasto yathā yuddhe % sarvān asurapuṃgavān // Ram_3,22.28 //	cakra hastaH yaTA yudDe % sarvAn asura puMgavAn // Ram_3,22.28 //
   etac cānyac ca bahuśo $ bruvāṇāḥ paramarṣayaḥ &	etat ca anyat ca bahuSas $ bruvANAH parama RzayaH &
   dadṛśur vāhinīṃ teṣāṃ % rākṣasānāṃ gatāyuṣām // Ram_3,22.29 //	dadRSuH vAhinIm tezAm % rAkzasAnAm gata AyuzAm // Ram_3,22.29 //
   rathena tu kharo vegāt $ sainyasyāgrād viniḥsṛtaḥ &	raTena tu KaraH vegAt $ sEnyasya agrAt viniHsRtaH &
   taṃ dṛṣṭvā rākṣasaṃ bhūyo % rākṣasāś ca viniḥsṛtāḥ // Ram_3,22.30 //	tam dRzwvA rAkzasam BUyas % rAkzasAH ca viniHsRtAH // Ram_3,22.30 //
   śyenagāmī pṛthugrīvo $ yajñaśatrur vihaṃgamaḥ &	Syena gAmI pRTugrIvaH $ yajQa SatruH vihaMgamaH &
   durjayaḥ karavīrākṣaḥ % paruṣaḥ kālakārmukaḥ // Ram_3,22.31 //	durjayaH karavIrAkzaH % paruzaH kAla kArmukaH // Ram_3,22.31 //
   meghamālī mahāmālī $ sarpāsyo rudhirāśanaḥ &	meGamAlI mahAmAlI $ sarpAsyaH ruDira aSanaH &
   dvādaśaite mahāvīryāḥ % pratasthur abhitaḥ kharam // Ram_3,22.32 //	dvAdaSA ete mahA vIryAH % pratasTuH aBitas Karam // Ram_3,22.32 //
   mahākapālaḥ sthūlākṣaḥ $ pramāthī triśirās tathā &	mahAkapAlaH sTUla akzaH $ pramATI triSirAH taTA &
   catvāra ete senāgryā % dūṣaṇaṃ pṛṣṭhato 'nvayuḥ // Ram_3,22.33 //	catvAraH ete senA agryA % dUzaNam pRzWatas anvayuH // Ram_3,22.33 //
   sā bhīmavegā samarābhikāmā $ sudāruṇā rākṣasavīrasenā &	sA BIma vegA samara aBikAmAH $ su dAruNA rAkzasa vIra senA &
   tau rājaputrau sahasābhyupetā % mālā grahāṇām iva candrasūryau //	tO rAja putrO sahasA aByupetAH % mAlA grahANAm iva candra sUryO //
   Ram_3,22.34 //	Ram_3,22.34 //
   āśramaṃ pratiyāte tu $ khare kharaparākrame &	ASramam pratiyAte tu $ Kare Kara parAkrame &
   tān evautpātikān rāmaḥ % saha bhrātrā dadarśa ha // Ram_3,23.1 //	tAn eva OtpAtikAn rAmaH % saha BrAtrA dadarSa ha // Ram_3,23.1 //
   tān utpātān mahāghorān $ utthitān romaharṣaṇān &	tAn utpAtAn mahA GorAn $ utTitAn roma harzaNAn &
   prajānām ahitān dṛṣṭvā % vākyaṃ lakṣmaṇam abravīt // Ram_3,23.2 //	prajAnAm ahitAn dRzwvA % vAkyam lakzmaNam abravIt // Ram_3,23.2 //
   imān paśya mahābāho $ sarvabhūtāpahāriṇaḥ &	imAn paSya mahA bAho $ sarva BUta apahAriNaH &
   samutthitān mahotpātān % saṃhartuṃ sarvarākṣasān // Ram_3,23.3 //	samutTitAn mahA utpAtAn % saMhartum sarva rAkzasAn // Ram_3,23.3 //
   amī rudhiradhārās tu $ visṛjantaḥ kharasvanān &	amI ruDira DArAH tu $ visRjantaH Kara svanAn &
   vyomni meghā vivartante % paruṣā gardabhāruṇāḥ // Ram_3,23.4 //	vyomni meGAH vivartante % paruzAH gardaBa aruNAH // Ram_3,23.4 //
   sadhūmāś ca śarāḥ sarve $ mama yuddhābhinandinaḥ &	sa DUmAH ca SarAH sarve $ mama yudDa aBinandinaH &
   rukmapṛṣṭhāni cāpāni % viveṣṭante ca lakṣmaṇa // Ram_3,23.5 //	rukma pRzWAni cApAni % vivezwante ca lakzmaNa // Ram_3,23.5 //
   yādṛśā iha kūjanti $ pakṣiṇo vanacāriṇaḥ &	yAdRSAH iha kUjanti $ pakziNaH vana cAriNaH &
   agrato no bhayaṃ prāptaṃ % saṃśayo jīvitasya ca // Ram_3,23.6 //	agratas naH Bayam prAptam % saMSayaH jIvitasya ca // Ram_3,23.6 //
   samprahāras tu sumahān $ bhaviṣyati na saṃśayaḥ &	samprahAraH tu su mahAn $ Bavizyati na saMSayaH &
   ayam ākhyāti me bāhuḥ % sphuramāṇo muhur muhuḥ // Ram_3,23.7 //	ayam AKyAti me bAhuH % sPuramANaH muhur muhur // Ram_3,23.7 //
   saṃnikarṣe tu naḥ śūra $ jayaṃ śatroḥ parājayam &	saMnikarze tu naH SUraH $ jayam SatroH parAjayam &
   suprabhaṃ ca prasannaṃ ca % tava vaktraṃ hi lakṣyate // Ram_3,23.8 //	su praBam ca prasannam ca % tava vaktram hi lakzyate // Ram_3,23.8 //
   udyatānāṃ hi yuddhārthaṃ $ yeṣāṃ bhavati lakṣmaṇaḥ &	udyatAnAm hi yudDa arTam $ yezAm Bavati lakzmaNaH &
   niṣprabhaṃ vadanaṃ teṣāṃ % bhavaty āyuḥparikṣayaḥ // Ram_3,23.9 //	nizpraBam vadanam tezAm % Bavati AyuH parikzayaH // Ram_3,23.9 //
   anāgatavidhānaṃ tu $ kartavyaṃ śubham icchatā &	anAgata viDAnam tu $ kartavyam SuBam icCatA &
   āpadaṃ śaṅkamānena % puruṣeṇa vipaścitā // Ram_3,23.10 //	Apadam SaFkamAnena % puruzeNa vipaScitAH // Ram_3,23.10 //
   tasmād gṛhītvā vaidehīṃ $ śarapāṇir dhanurdharaḥ &	tasmAt gRhItvA vEdehIm $ Sara pANiH DanurDaraH &
   guhām āśraya śailasya % durgāṃ pādapasaṃkulām // Ram_3,23.11 //	guhAm ASraya SElasya % durgAm pAdapa saMkulAm // Ram_3,23.11 //
   pratikūlitum icchāmi $ na hi vākyam idaṃ tvayā &	pratikUlitum icCAmi $ na hi vAkyam idam tvayA &
   śāpito mama pādābhyāṃ % gamyatāṃ vatsa māciram // Ram_3,23.12 //	SApitaH mama pAdAByAm % gamyatAm vatsa mAciram // Ram_3,23.12 //
   evam uktas tu rāmeṇa $ lakṣmaṇaḥ saha sītayā &	evam uktaH tu rAmeNa $ lakzmaNaH saha sItayA &
   śarān ādāya cāpaṃ ca % guhāṃ durgāṃ samāśrayat // Ram_3,23.13 //	SarAn AdAya cApam ca % guhAm durgAm samASrayat // Ram_3,23.13 //
   tasmin praviṣṭe tu guhāṃ $ lakṣmaṇe saha sītayā &	tasmin pravizwe tu guhAm $ lakzmaNe saha sItayA &
   hanta niryuktam ity uktvā % rāmaḥ kavacam āviśat // Ram_3,23.14 //	hanta niryuktam iti uktvA % rAmaH kavacam AviSat // Ram_3,23.14 //
   sa tenāgninikāśena $ kavacena vibhūṣitaḥ &	sa tena agni nikASena $ kavacena viBUzitaH &
   babhūva rāmas timire % vidhūmo 'gnir ivotthitaḥ // Ram_3,23.15 //	baBUva rAmaH timire % viDUmaH agniH iva utTitaH // Ram_3,23.15 //
   sa cāpam udyamya mahac $ charān ādāya vīryavān &	sa cApam udyamya mahat $ CarAn AdAya vIryavAn &
   babhūvāvasthitas tatra % jyāsvanaiḥ pūrayan diśaḥ // Ram_3,23.16 //	baBUva avasTitaH tatra % jyA svanEH pUrayan diSaH // Ram_3,23.16 //
   tato devāḥ sagandharvāḥ $ siddhāś ca saha cāraṇaiḥ &	tatas devAH sa ganDarvAH $ sidDAH ca saha cAraNEH &
   ūcuḥ paramasaṃtrastā % guhyakāś ca parasparam // Ram_3,23.17 //	UcuH parama saMtrastAH % guhyakAH ca parasparam // Ram_3,23.17 //
   caturdaśa sahasrāṇi $ rakṣasāṃ bhīmakarmaṇām &	caturdaSa sahasrANi $ rakzasAm BIma karmaNAm &
   ekaś ca rāmo dharmātmā % kathaṃ yuddhaṃ bhaviṣyati // Ram_3,23.18 //	ekaH ca rAmaH Darma AtmA % kaTam yudDam Bavizyati // Ram_3,23.18 //
   tato gambhīranirhrādaṃ $ ghoravarmāyudhadhvajam &	tatas gamBIra nirhrAdam $ Gora varma AyuDa Dvajam &
   anīkaṃ yātudhānānāṃ % samantāt pratyadṛśyata // Ram_3,23.19 //	anIkam yAtuDAnAnAm % samantAt pratyadRSyata // Ram_3,23.19 //
   siṃhanādaṃ visṛjatām $ anyonyam abhigarjatām &	siMhanAdam visRjatAm $ anyonyam aBigarjatAm &
   cāpāni visphārayatāṃ % jṛmbhatāṃ cāpy abhīkṣṇaśaḥ // Ram_3,23.20 //	cApAni visPArayatAm % jRmBatAm ca api aBIkzNaSas // Ram_3,23.20 //
   vipraghuṣṭasvanānāṃ ca $ dundubhīṃś cāpi nighnatām &	vipra Guzwa svanAnAm ca $ dunduBIn ca api niGnatAm &
   teṣāṃ sutumulaḥ śabdaḥ % pūrayāmāsa tad vanam // Ram_3,23.21 //	tezAm su tumulaH SabdaH % pUrayAmAsa tat vanam // Ram_3,23.21 //
   tena śabdena vitrastāḥ $ śvāpadā vanacāriṇaḥ &	tena Sabdena vitrastAH $ SvApadAH vana cAriNaH &
   dudruvur yatra niḥśabdaṃ % pṛṣṭhato nāvalokayan // Ram_3,23.22 //	dudruvuH yatra niHSabdam % pRzWatas na avalokayan // Ram_3,23.22 //
   tat tv anīkaṃ mahāvegaṃ $ rāmaṃ samupasarpata &	tat tu anIkam mahA vegam $ rAmam samupasarpata &
   dhṛtanānāpraharaṇaṃ % gambhīraṃ sāgaropamam // Ram_3,23.23 //	DRta nAnA praharaNam % gamBIram sAgara upamam // Ram_3,23.23 //
   rāmo 'pi cārayaṃś cakṣuḥ $ sarvato raṇapaṇḍitaḥ &	rAmaH api cArayan cakzuH $ sarvatas raNa paNxitaH &
   dadarśa kharasainyaṃ tad % yuddhābhimukham udyatam // Ram_3,23.24 //	dadarSa Kara sEnyam tat % yudDa aBimuKam udyatam // Ram_3,23.24 //
   vitatya ca dhanur bhīmaṃ $ tūṇyāś coddhṛtya sāyakān &	vitatya ca DanuH BImam $ tUNyAH ca udDRtya sAyakAn &
   krodham āhārayat tīvraṃ % vadhārthaṃ sarvarakṣasām // Ram_3,23.25 //	kroDam AhArayat tIvram % vaDa arTam sarva rakzasAm // Ram_3,23.25 //
   duṣprekṣyaḥ so 'bhavat kruddho $ yugāntāgnir iva jvalan &	duzprekzyaH saH aBavat krudDaH $ yugAnta agniH iva jvalan &
   taṃ dṛṣṭvā tejasāviṣṭaṃ % prāvyathan vanadevatāḥ // Ram_3,23.26 //	tam dRzwvA tejasA Avizwam % prAvyaTan vana devatAH // Ram_3,23.26 //
   tasya kruddhasya rūpaṃ tu $ rāmasya dadṛśe tadā &	tasya krudDasya rUpam tu $ rAmasya dadRSe tadA &
   dakṣasyeva kratuṃ hantum % udyatasya pinākinaḥ // Ram_3,23.27 //	dakzasya iva kratum hantum % udyatasya pinAkinaH // Ram_3,23.27 //
   avaṣṭabdhadhanuṃ rāmaṃ $ kruddhaṃ ca ripughātinam &	avazwabDa Danum rAmam $ krudDam ca ripu GAtinam &
   dadarśāśramam āgamya % kharaḥ saha puraḥsaraiḥ // Ram_3,24.1 //	dadarSa ASramam Agamya % KaraH saha puraHsarEH // Ram_3,24.1 //
   taṃ dṛṣṭvā saguṇaṃ cāpam $ udyamya kharaniḥsvanam &	tam dRzwvA sa guNam cApam $ udyamya Kara niHsvanam &
   rāmasyābhimukhaṃ sūtaṃ % codyatām ity acodayat // Ram_3,24.2 //	rAmasya aBimuKam sUtam % codyatAm iti acodayat // Ram_3,24.2 //
   sa kharasyājñayā sūtas $ turagān samacodayat &	sa Karasya AjQayA sUtaH $ turagAn samacodayat &
   yatra rāmo mahābāhur % eko dhunvan dhanuḥ sthitaḥ // Ram_3,24.3 //	yatra rAmaH mahA bAhuH % ekaH Dunvan DanuH sTitaH // Ram_3,24.3 //
   taṃ tu niṣpatitaṃ dṛṣṭvā $ sarve te rajanīcarāḥ &	tam tu nizpatitam dRzwvA $ sarve te rajanIcarAH &
   nardamānā mahānādaṃ % sacivāḥ paryavārayan // Ram_3,24.4 //	nardamAnAH mahA nAdam % sacivAH paryavArayan // Ram_3,24.4 //
   sa teṣāṃ yātudhānānāṃ $ madhye rato gataḥ kharaḥ &	sa tezAm yAtuDAnAnAm $ maDye rataH gataH KaraH &
   babhūva madhye tārāṇāṃ % lohitāṅga ivoditaḥ // Ram_3,24.5 //	baBUva maDye tArANAm % lohita aFgaH iva uditaH // Ram_3,24.5 //
   tatas taṃ bhīmadhanvānaṃ $ kruddhāḥ sarve niśācarāḥ &	tatas tam BIma DanvAnam $ krudDAH sarve niSAcarAH &
   rāmaṃ nānāvidhaiḥ śastrair % abhyavarṣanta durjayam // Ram_3,24.6 //	rAmam nAnAviDEH SastrEH % aByavarzanta durjayam // Ram_3,24.6 //
   mudgarair āyasaiḥ śūlaiḥ $ prāsaiḥ khaḍgaiḥ paraśvadhaiḥ &	mudgarEH AyasEH SUlEH $ prAsEH KaxgEH paraSvaDEH &
   rākṣasāḥ samare rāmaṃ % nijaghnū roṣatatparāḥ // Ram_3,24.7 //	rAkzasAH samare rAmam % nijaGnuH roza tatparAH // Ram_3,24.7 //
   te balāhakasaṃkāśā $ mahānādā mahābalāḥ &	te balAhaka saMkASAH $ mahA nAdAH mahA balAH &
   abhyadhāvanta kākutsthaṃ % rāmaṃ yuddhe jighāṃsavaḥ // Ram_3,24.8 //	aByaDAvanta kAkutsTam % rAmam yudDe jiGAMsavaH // Ram_3,24.8 //
   te rāme śaravarṣāṇi $ vyasṛjan rakṣasāṃ guṇāḥ &	te rAme Sara varzANi $ vyasRjan rakzasAm guNAH &
   śailendram iva dhārābhir % varṣamāṇā balāhakāḥ // Ram_3,24.9 //	SElendram iva DArABiH % varzamANAH balAhakAH // Ram_3,24.9 //
   sa taiḥ parivṛto ghorai $ rāghavo rakṣasāṃ gaṇaiḥ &	sa tEH parivRtaH GorEH $ rAGavaH rakzasAm gaNEH &
   tithiṣv iva mahādevo % vṛtaḥ pāriṣadāṃ gaṇaiḥ // Ram_3,24.10 //	tiTizu iva mahAdevaH % vRtaH pArizadAm gaNEH // Ram_3,24.10 //
   tāni muktāni śastrāṇi $ yātudhānaiḥ sa rāghavaḥ &	tAni muktAni SastrANi $ yAtuDAnEH sa rAGavaH &
   pratijagrāha viśikhair % nadyoghān iva sāgaraḥ // Ram_3,24.11 //	pratijagrAha viSiKEH % nadI oGAn iva sAgaraH // Ram_3,24.11 //
   sa taiḥ praharaṇair ghorair $ bhinnagātro na vivyathe &	sa tEH praharaNEH GorEH $ Binna gAtraH na vivyaTe &
   rāmaḥ pradīptair bahubhir % vajrair iva mahācalaḥ // Ram_3,24.12 //	rAmaH pradIptEH bahuBiH % vajrEH iva mahA acalaH // Ram_3,24.12 //
   sa viddhaḥ kṣatajādigdhaḥ $ sarvagātreṣu rāghavaḥ &	sa vidDaH kzataja AdigDaH $ sarva gAtrezu rAGavaH &
   babhūva rāmaḥ saṃdhyābhrair % divākara ivāvṛtaḥ // Ram_3,24.13 //	baBUva rAmaH saMDyA aBrEH % divAkaraH iva AvRtaH // Ram_3,24.13 //
   viṣedur devagandharvāḥ $ siddhāś ca paramarṣayaḥ &	vizeduH deva ganDarvAH $ sidDAH ca parama RzayaH &
   ekaṃ sahasrair bahubhis % tadā dṛṣṭvā samāvṛtam // Ram_3,24.14 //	ekam sahasrEH bahuBiH % tadA dRzwvA samAvRtam // Ram_3,24.14 //
   tato rāmaḥ susaṃkruddho $ maṇḍalīkṛtakārmukaḥ &	tatas rAmaH su saMkrudDaH $ maNxalIkRta kArmukaH &
   sasarja niśitān bāṇāñ % śataśo 'tha sahasraśaḥ // Ram_3,24.15 //	sasarja niSitAn bANAn % SataSas aTa sahasraSas // Ram_3,24.15 //
   durāvārān durviṣahān $ kālapāśopamān raṇe &	durAvArAn durvizahAn $ kAla pASa upamAn raNe &
   mumoca līlayā rāmaḥ % kaṅkapattrān ajihmagān // Ram_3,24.16 //	mumoca lIlayA rAmaH % kaFka pattrAn ajihmagAn // Ram_3,24.16 //
   te śarāḥ śatrusainyeṣu $ muktā rāmeṇa līlayā &	te SarAH Satru sEnyezu $ muktA rAmeNa lIlayA &
   ādadū rakṣasāṃ prāṇān % pāśāḥ kālakṛtā iva // Ram_3,24.17 //	AdaduH rakzasAm prANAn % pASAH kAla kRtAH iva // Ram_3,24.17 //
   bhittvā rākṣasadehāṃs tāṃs $ te śarā rudhirāplutāḥ &	BittvA rAkzasa dehAn tAn $ te SarAH ruDira AplutAH &
   antarikṣagatā rejur % dīptāgnisamatejasaḥ // Ram_3,24.18 //	antarikza gatAH rejuH % dIpta agni sama tejasaH // Ram_3,24.18 //
   asaṃkhyeyās tu rāmasya $ sāyakāś cāpamaṇḍalāt &	asaMKyeyAH tu rAmasya $ sAyakAH cApa maNxalAt &
   viniṣpetur atīvogrā % rakṣaḥprāṇāpahāriṇaḥ // Ram_3,24.19 //	vinizpetuH atIva ugrAH % rakzaH prANa apahAriNaH // Ram_3,24.19 //
   tair dhanūṃṣi dhvajāgrāṇi $ varmāṇi ca śirāṃsi ca &	tEH DanUMzi Dvaja agrANi $ varmANi ca SirAMsi ca &
   bahūn sahastābharaṇān % ūrūn karikaropamān // Ram_3,24.20 //	bahUn sa hasta ABaraNAn % UrUn kari kara upamAn // Ram_3,24.20 //
   tato nālīkanārācais $ tīkṣṇāgraiś ca vikarṇibhiḥ &	tatas nAlIka nArAcEH $ tIkzNa agrEH ca vikarNiBiH &
   bhīmam ārtasvaraṃ cakrur % bhidyamānā niśācarāḥ // Ram_3,24.21 //	BImam Arta svaram cakruH % BidyamAnAH niSAcarAH // Ram_3,24.21 //
   tat sainyaṃ niśitair bāṇair $ arditaṃ marmabhedibhiḥ &	tat sEnyam niSitEH bANEH $ arditam marma BediBiH &
   rāmeṇa na sukhaṃ lebhe % śuṣkaṃ vanam ivāgninā // Ram_3,24.22 //	rAmeNa na suKam leBe % Suzkam vanam iva agninA // Ram_3,24.22 //
   kecid bhīmabalāḥ śūrāḥ $ śūlān khaḍgān paraśvadhān &	kecid BIma balAH SUrAH $ SUlAn KaxgAn paraSvaDAn &
   cikṣipuḥ paramakruddhā % rāmāya rajanīcarāḥ // Ram_3,24.23 //	cikzipuH parama krudDAH % rAmAya rajanIcarAH // Ram_3,24.23 //
   tāni bāṇair mahābāhuḥ $ śastrāṇy āvārya rāghavaḥ &	tAni bANEH mahA bAhuH $ SastrANi AvArya rAGavaH &
   jahāra samare prāṇāṃś % cicheda ca śirodharān // Ram_3,24.24 //	jahAra samare prANAn % ciCeda ca SiroDarAn // Ram_3,24.24 //
   avaśiṣṭāś ca ye tatra $ viṣaṇṇāś ca niśācarāḥ &	avaSizwAH ca ye tatra $ vizaNNAH ca niSAcarAH &
   kharam evābhyadhāvanta % śaraṇārthaṃ śarārditāḥ // Ram_3,24.25 //	Karam eva aByaDAvanta % SaraNa arTam Sara arditAH // Ram_3,24.25 //
   tān sarvān punar ādāya $ samāśvāsya ca dūṣaṇaḥ &	tAn sarvAn punar AdAya $ samASvAsya ca dUzaNaH &
   abhyadhāvata kākutsthaṃ % kruddho rudram ivāntakaḥ // Ram_3,24.26 //	aByaDAvata kAkutsTam % krudDaH rudram iva antakaH // Ram_3,24.26 //
   nivṛttās tu punaḥ sarve $ dūṣaṇāśrayanirbhayāḥ &	nivRttAH tu punar sarve $ dUzaNa ASraya nirBayAH &
   rāmam evābhyadhāvanta % sālatālaśilāyudhāḥ // Ram_3,24.27 //	rAmam eva aByaDAvanta % sAla tAla SilA AyuDAH // Ram_3,24.27 //
   tad babhūvādbhutaṃ yuddhaṃ $ tumulaṃ romaharṣaṇam &	tat baBUva adButam yudDam $ tumulam roma harzaNam &
   rāmasyāsya mahāghoraṃ % punas teṣāṃ ca rakṣasām // Ram_3,24.28 //	rAmasya asya mahA Goram % punar tezAm ca rakzasAm // Ram_3,24.28 //
   tad drumāṇāṃ śilānāṃ ca $ varṣaṃ prāṇaharaṃ mahat &	tat drumANAm SilAnAm ca $ varzam prANa haram mahat &
   pratijagrāha dharmātmā % rāghavas tīkṣṇasāyakaiḥ // Ram_3,25.1 //	pratijagrAha Darma AtmA % rAGavaH tIkzNa sAyakEH // Ram_3,25.1 //
   pratigṛhya ca tad varaṃ $ nimīlita ivarṣabhaḥ &	pratigRhya ca tat varam $ nimIlitaH iva RzaBaH &
   rāmaḥ krodhaṃ paraṃ bheje % vadhārthaṃ sarvarakṣasām // Ram_3,25.2 //	rAmaH kroDam param Beje % vaDa arTam sarva rakzasAm // Ram_3,25.2 //
   tataḥ krodhasamāviṣṭaḥ $ pradīpta iva tejasā &	tatas kroDa samAvizwaH $ pradIptaH iva tejasA &
   śarair abhyakirat sainyaṃ % sarvataḥ sahadūṣaṇam // Ram_3,25.3 //	SarEH aByakirat sEnyam % sarvatas saha dUzaNam // Ram_3,25.3 //
   tataḥ senāpatiḥ kruddho $ dūṣaṇaḥ śatrudūṣaṇaḥ &	tatas senApatiH krudDaH $ dUzaNaH Satru dUzaNaH &
   jagrāha giriśṛṅgābhaṃ % parighaṃ romaharṣaṇam // Ram_3,25.4 //	jagrAha giri SRFga ABam % pariGam roma harzaNam // Ram_3,25.4 //
   veṣṭitaṃ kāñcanaiḥ paṭṭair $ devasainyābhimardanam &	vezwitam kAQcanEH pawwEH $ deva sEnya aBimardanam &
   āyasaiḥ śaṅkubhis tīkṣṇaiḥ % kīrṇaṃ paravasokṣitam // Ram_3,25.5 //	AyasEH SaFkuBiH tIkzNEH % kIrNam para vasA ukzitam // Ram_3,25.5 //
   vajrāśanisamasparśaṃ $ paragopuradāraṇam &	vajra aSani sama sparSam $ para gopura dAraNam &
   taṃ mahoragasaṃkāśaṃ % pragṛhya parighaṃ raṇe \	tam mahA uraga saMkASam % pragRhya pariGam raNe \
   dūṣaṇo 'bhyapatad rāmaṃ # krūrakarmā niśācaraḥ // Ram_3,25.6 //	dUzaNaH aByapatat rAmam # krUra karmA niSAcaraH // Ram_3,25.6 //
   tasyābhipatamānasya $ dūṣaṇasya sa rāghavaḥ &	tasya aBipatamAnasya $ dUzaNasya sa rAGavaH &
   dvābhyāṃ śarābhyāṃ cicheda % sahastābharaṇau bhujau // Ram_3,25.7 //	dvAByAm SarAByAm ciCeda % sa hasta ABaraNO BujO // Ram_3,25.7 //
   bhraṣṭas tasya mahākāyaḥ $ papāta raṇamūrdhani &	BrazwaH tasya mahA kAyaH $ papAta raNa mUrDani &
   parighaś chinnahastasya % śakradhvaja ivāgrataḥ // Ram_3,25.8 //	pariGaH Cinna hastasya % Sakra DvajaH iva agratas // Ram_3,25.8 //
   sa karābhyāṃ vikīrṇābhyāṃ $ papāta bhuvi dūṣaṇaḥ &	sa karAByAm vikIrNAByAm $ papAta Buvi dUzaNaH &
   viṣāṇābhyāṃ viśīrṇābhyāṃ % manasvīva mahāgajaḥ // Ram_3,25.9 //	vizANAByAm viSIrNAByAm % manasvI iva mahA gajaH // Ram_3,25.9 //
   dṛṣṭvā taṃ patitaṃ bhūmau $ dūṣaṇaṃ nihataṃ raṇe &	dRzwvA tam patitam BUmO $ dUzaNam nihatam raNe &
   sādhu sādhv iti kākutsthaṃ % sarvabhūtāny apūjayan // Ram_3,25.10 //	sADu sADu iti kAkutsTam % sarva BUtAni apUjayan // Ram_3,25.10 //
   etasminn antare kruddhās $ trayaḥ senāgrayāyinaḥ &	etasmin antare krudDAH $ trayaH senA agra yAyinaH &
   saṃhatyābhyadravan rāmaṃ % mṛtyupāśāvapāśitāḥ \	saMhatya aByadravan rAmam % mRtyu pASa avapASitAH \
   mahākapālaḥ sthūlākṣaḥ # pramāthī ca mahābalaḥ // Ram_3,25.11 //	mahAkapAlaH sTUla akzaH # pramATI ca mahA balaH // Ram_3,25.11 //
   mahākapālo vipulaṃ $ śūlam udyamya rākṣasaḥ &	mahAkapAlaH vipulam $ SUlam udyamya rAkzasaH &
   sthūlākṣaḥ paṭṭiśaṃ gṛhya % pramāthī ca paraśvadham // Ram_3,25.12 //	sTUlAkzaH pawwiSam gRhya % pramATI ca paraSvaDam // Ram_3,25.12 //
   dṛṣṭvaivāpatatas tāṃs tu $ rāghavaḥ sāyakaiḥ śitaiḥ &	dRzwvA eva ApatataH tAn tu $ rAGavaH sAyakEH SitEH &
   tīkṣṇāgraiḥ pratijagrāha % samprāptān atithīn iva // Ram_3,25.13 //	tIkzNa agrEH pratijagrAha % samprAptAn atiTIn iva // Ram_3,25.13 //
   mahākapālasya śiraś $ cicheda raghunandanaḥ &	mahAkapAlasya SiraH $ ciCeda raGunandanaH &
   asaṃkhyeyais tu bāṇaughaiḥ % pramamātha pramāthinam // Ram_3,25.14 //	asaMKyeyEH tu bANa oGEH % pramamATa pramATinam // Ram_3,25.14 //
   sthūlākṣasyākṣiṇī tīkṣṇaiḥ $ pūrayāmāsa sāyakaiḥ &	sTUla akzasya akziNI tIkzNEH $ pUrayAmAsa sAyakEH &
   sa papāta hato bhūmau % viṭapīva mahādrumaḥ // Ram_3,25.15 //	sa papAta hataH BUmO % viwapI iva mahA drumaH // Ram_3,25.15 //
   tataḥ pāvakasaṃkāśair $ hemavajravibhūṣitaiḥ &	tatas pAvaka saMkASEH $ hema vajra viBUzitEH &
   jaghanaśeṣaṃ tejasvī % tasya sainyasya sāyakaiḥ // Ram_3,25.16 //	jaGana Sezam tejasvI % tasya sEnyasya sAyakEH // Ram_3,25.16 //
   te rukmapuṅkhā viśikhāḥ $ sadhūmā iva pāvakāḥ &	te rukma puFKAH viSiKAH $ sa DUmAH iva pAvakAH &
   nijaghnus tāni rakṣāṃsi % vajrā iva mahādrumān // Ram_3,25.17 //	nijaGnuH tAni rakzAMsi % vajrAH iva mahA drumAn // Ram_3,25.17 //
   rakṣasāṃ tu śataṃ rāmaḥ $ śatenaikena karṇinā &	rakzasAm tu Satam rAmaH $ Satena ekena karNinA &
   sahasraṃ ca sahasreṇa % jaghāna raṇamūrdhani // Ram_3,25.18 //	sahasram ca sahasreNa % jaGAna raNa mUrDani // Ram_3,25.18 //
   tair bhinnavarmābharaṇāś $ chinnabhinnaśarāsanāḥ &	tEH Binna varma ABaraNAH $ Cinna Binna SarAsanAH &
   nipetuḥ śoṇitādigdhā % dharaṇyāṃ rajanīcarāḥ // Ram_3,25.19 //	nipetuH SoNita AdigDAH % DaraNyAm rajanIcarAH // Ram_3,25.19 //
   tair muktakeśaiḥ samare $ patitaiḥ śoṇitokṣitaiḥ &	tEH mukta keSEH samare $ patitEH SoNita ukzitEH &
   āstīrṇā vasudhā kṛtsnā % mahāvediḥ kuśair iva // Ram_3,25.20 //	AstIrNA vasuDA kRtsnA % mahAvediH kuSEH iva // Ram_3,25.20 //
   kṣaṇena tu mahāghoraṃ $ vanaṃ nihatarākṣasam &	kzaNena tu mahA Goram $ vanam nihata rAkzasam &
   babhūva nirayaprakhyaṃ % māṃsaśoṇitakardamam // Ram_3,25.21 //	baBUva niraya praKyam % mAMsa SoNita kardamam // Ram_3,25.21 //
   caturdaśa sahasrāṇi $ rakṣasāṃ bhīmakarmaṇām &	caturdaSa sahasrANi $ rakzasAm BIma karmaNAm &
   hatāny ekena rāmeṇa % mānuṣeṇa padātinā // Ram_3,25.22 //	hatAni ekena rAmeNa % mAnuzeNa padAtinA // Ram_3,25.22 //
   tasya sainyasya sarvasya $ kharaḥ śeṣo mahārathaḥ &	tasya sEnyasya sarvasya $ KaraH SezaH mahA raTaH &
   rākṣasas triśirāś caiva % rāmaś ca ripusūdanaḥ // Ram_3,25.23 //	rAkzasaH triSirAH ca eva % rAmaH ca ripu sUdanaH // Ram_3,25.23 //
   tatas tu tad bhīmabalaṃ mahāhave $ samīkṣya rāmeṇa hataṃ balīyasā &	tatas tu tat BIma balam mahA Ahave $ samIkzya rAmeNa hatam balIyasA &
   rathena rāmaṃ mahatā kharas tataḥ % samāsasādendra ivodyatāśaniḥ //	raTena rAmam mahatA KaraH tatas % samAsasAda indraH iva udyata aSaniH //
   Ram_3,25.24 //	Ram_3,25.24 //
   kharaṃ tu rāmābhimukhaṃ $ prayāntaṃ vāhinīpatiḥ &	Karam tu rAma aBimuKam $ prayAntam vAhinIpatiH &
   rākṣasas triśirā nāma % saṃnipatyedam abravīt // Ram_3,26.1 //	rAkzasaH triSirAH nAma % saMnipatya idam abravIt // Ram_3,26.1 //
   māṃ niyojaya vikrānta $ saṃnivartasva sāhasāt &	mAm niyojaya vikrAntaH $ saMnivartasva sAhasAt &
   paśya rāmaṃ mahābāhuṃ % saṃyuge vinipātitam // Ram_3,26.2 //	paSya rAmam mahA bAhum % saMyuge vinipAtitam // Ram_3,26.2 //
   pratijānāmi te satyam $ āyudhaṃ cāham ālabhe &	pratijAnAmi te satyam $ AyuDam ca aham AlaBe &
   yathā rāmaṃ vadhiṣyāmi % vadhārhaṃ sarvarakṣasām // Ram_3,26.3 //	yaTA rAmam vaDizyAmi % vaDa arham sarva rakzasAm // Ram_3,26.3 //
   ahaṃ vāsya raṇe mṛtyur $ eṣa vā samare mama &	aham vA asya raNe mRtyuH $ eza vA samare mama &
   vinivartya raṇotsāhaṃ % muhūrtaṃ prāśniko bhava // Ram_3,26.4 //	vinivartya raNa utsAham % muhUrtam prASnikaH Bava // Ram_3,26.4 //
   prahṛṣṭo vā hate rāme $ janasthānaṃ prayāsyasi &	prahRzwaH vA hate rAme $ janasTAnam prayAsyasi &
   mayi vā nihate rāmaṃ % saṃyugāyopayāsyasi // Ram_3,26.5 //	mayi vA nihate rAmam % saMyugAya upayAsyasi // Ram_3,26.5 //
   kharas triśirasā tena $ mṛtyulobhāt prasāditaḥ &	KaraH triSirasA tena $ mRtyu loBAt prasAditaH &
   gaccha yudhyety anujñāto % rāghavābhimukho yayau // Ram_3,26.6 //	gacCa yuDya iti anujQAtaH % rAGava aBimuKaH yayO // Ram_3,26.6 //
   triśirāś ca rathenaiva $ vājiyuktena bhāsvatā &	triSirAH ca raTena eva $ vAji yuktena BAsvatA &
   abhyadravad raṇe rāmaṃ % triśṛṅga iva parvataḥ // Ram_3,26.7 //	aByadravat raNe rAmam % triSRFgaH iva parvataH // Ram_3,26.7 //
   śaradhārāsamūhān sa $ mahāmegha ivotsṛjan &	Sara DArA samUhAn sa $ mahA meGaH iva utsRjan &
   vyasṛjat sadṛśaṃ nādaṃ % jalārdrasyeva dundubheḥ // Ram_3,26.8 //	vyasRjat sadRSam nAdam % jala Ardrasya iva dunduBeH // Ram_3,26.8 //
   āgacchantaṃ triśirasaṃ $ rākṣasaṃ prekṣya rāghavaḥ &	AgacCantam triSirasam $ rAkzasam prekzya rAGavaH &
   dhanuṣā pratijagrāha % vidhunvan sāyakāñ śitān // Ram_3,26.9 //	DanuzA pratijagrAha % viDunvan sAyakAn SitAn // Ram_3,26.9 //
   sa samprahāras tumulo $ rāmatriśirasor mahān &	sa samprahAraH tumulaH $ rAma triSirasoH mahAn &
   babhūvātīva balinoḥ % siṃhakuñjarayor iva // Ram_3,26.10 //	baBUva atIva balinoH % siMha kuQjarayoH iva // Ram_3,26.10 //
   tatas triśirasā bāṇair $ lalāṭe tāḍitas tribhiḥ &	tatas triSirasA bANEH $ lalAwe tAxitaH triBiH &
   amarṣī kupito rāmaḥ % saṃrabdham idam abravīt // Ram_3,26.11 //	amarzI kupitaH rAmaH % saMrabDam idam abravIt // Ram_3,26.11 //
   aho vikramaśūrasya $ rākṣasasyedṛśaṃ balam &	aho vikrama SUrasya $ rAkzasasya IdRSam balam &
   puṣpair iva śarair yasya % lalāṭe 'smi parikṣataḥ \	puzpEH iva SarEH yasya % lalAwe asmi parikzataH \
   mamāpi pratigṛhṇīṣva # śarāṃś cāpaguṇacyutān // Ram_3,26.12 //	mama api pratigRhNIzva # SarAn cApa guNa cyutAn // Ram_3,26.12 //
   evam uktvā tu saṃrabdhaḥ $ śarān āśīviṣopamān &	evam uktvA tu saMrabDaH $ SarAn ASIviza upamAn &
   triśirovakṣasi kruddho % nijaghāna caturdaśa // Ram_3,26.13 //	triSiraH vakzasi krudDaH % nijaGAna caturdaSa // Ram_3,26.13 //
   caturbhis turagān asya $ śaraiḥ saṃnataparvabhiḥ &	caturBiH turagAn asya $ SarEH saMnata parvaBiH &
   nyapātayata tejasvī % caturas tasya vājinaḥ // Ram_3,26.14 //	nyapAtayata tejasvI % caturaH tasya vAjinaH // Ram_3,26.14 //
   aṣṭabhiḥ sāyakaiḥ sūtaṃ $ rathopasthe nyapātayat &	azwaBiH sAyakEH sUtam $ raTopasTe nyapAtayat &
   rāmaś cicheda bāṇena % dhvajaṃ cāsya samucchritam // Ram_3,26.15 //	rAmaH ciCeda bANena % Dvajam ca asya samucCritam // Ram_3,26.15 //
   tato hatarathāt tasmād $ utpatantaṃ niśācaram &	tatas hata raTAt tasmAt $ utpatantam niSAcaram &
   bibheda rāmas taṃ bāṇair % hṛdaye so 'bhavaj jaḍaḥ // Ram_3,26.16 //	biBeda rAmaH tam bANEH % hRdaye saH aBavat jaxaH // Ram_3,26.16 //
   sāyakaiś cāprameyātmā $ sāmarṣas tasya rakṣasaḥ &	sAyakEH ca aprameya AtmA $ sa amarzaH tasya rakzasaH &
   śirāṃsy apātayat trīṇi % vegavadbhis tribhiḥ śataiḥ // Ram_3,26.17 //	SirAMsi apAtayat trINi % vegavadBiH triBiH SatEH // Ram_3,26.17 //
   sa bhūmau śoṇitodgārī $ rāmabāṇābhipīḍitaḥ &	sa BUmO SoNita udgArI $ rAma bANa aBipIxitaH &
   nyapatat patitaiḥ pūrvaṃ % svaśirobhir niśācaraḥ // Ram_3,26.18 //	nyapatat patitEH pUrvam % sva SiroBiH niSAcaraH // Ram_3,26.18 //
   hataśeṣās tato bhagnā $ rākṣasāḥ kharasaṃśrayāḥ &	hata SezAH tatas BagnAH $ rAkzasAH Kara saMSrayAH &
   dravanti sma na tiṣṭhanti % vyāghratrastā mṛgā iva // Ram_3,26.19 //	dravanti sma na tizWanti % vyAGra trastAH mRgAH iva // Ram_3,26.19 //
   tān kharo dravato dṛṣṭvā $ nivartya ruṣitaḥ svayam &	tAn KaraH dravataH dRzwvA $ nivartya ruzitaH svayam &
   rāmam evābhidudrāva % rāhuś candramasaṃ yathā // Ram_3,26.20 //	rAmam eva aBidudrAvaH % rAhuH candramasam yaTA // Ram_3,26.20 //
   nihataṃ dūṣaṇaṃ dṛṣṭvā $ raṇe triśirasā saha &	nihatam dUzaNam dRzwvA $ raNe triSirasA saha &
   kharasyāpy abhavat trāso % dṛṣṭvā rāmasya vikramam // Ram_3,27.1 //	Karasya api aBavat trAsaH % dRzwvA rAmasya vikramam // Ram_3,27.1 //
   sa dṛṣṭvā rākṣasaṃ sainyam $ aviṣahyaṃ mahābalam &	sa dRzwvA rAkzasam sEnyam $ avizahyam mahA balam &
   hatam ekena rāmeṇa % dūṣaṇas triśirā api // Ram_3,27.2 //	hatam ekena rAmeNa % dUzaNaH triSirAH api // Ram_3,27.2 //
   tad balaṃ hatabhūyiṣṭhaṃ $ vimanāḥ prekṣya rākṣasaḥ &	tat balam hata BUyizWam $ vimanAH prekzya rAkzasaH &
   āsasāda kharo rāmaṃ % namucir vāsavaṃ yathā // Ram_3,27.3 //	AsasAda KaraH rAmam % namuciH vAsavam yaTA // Ram_3,27.3 //
   vikṛṣya balavac cāpaṃ $ nārācān raktabhojanān &	vikRzya balavat cApam $ nArAcAn rakta BojanAn &
   kharaś cikṣepa rāmāya % kruddhān āśīviṣān iva // Ram_3,27.4 //	KaraH cikzepa rAmAya % krudDAn ASIvizAn iva // Ram_3,27.4 //
   jyāṃ vidhunvan subahuśaḥ $ śikṣayāstrāṇi darśayan &	jyAm viDunvan su bahuSas $ SikzayA astrANi darSayan &
   cacāra samare mārgāñ % śarai rathagataḥ kharaḥ // Ram_3,27.5 //	cacAra samare mArgAn % SarEH raTa gataH KaraH // Ram_3,27.5 //
   sa sarvāś ca diśo bāṇaiḥ $ pradiśaś ca mahārathaḥ &	sa sarvAH ca diSaH bANEH $ pradiSaH ca mahA raTaH &
   pūrayāmāsa taṃ dṛṣṭvā % rāmo 'pi sumahad dhanuḥ // Ram_3,27.6 //	pUrayAmAsa tam dRzwvA % rAmaH api su mahat DanuH // Ram_3,27.6 //
   sa sāyakair durviṣahaiḥ $ sasphuliṅgair ivāgnibhiḥ &	sa sAyakEH durvizahEH $ sa sPuliFgEH iva agniBiH &
   nabhaś cakārāvivaraṃ % parjanya iva vṛṣṭibhiḥ // Ram_3,27.7 //	naBaH cakAra avivaram % parjanyaH iva vRzwiBiH // Ram_3,27.7 //
   tad babhūva śitair bāṇaiḥ $ khararāmavisarjitaiḥ &	tat baBUva SitEH bANEH $ Kara rAma visarjitEH &
   paryākāśam anākāśaṃ % sarvataḥ śarasaṃkulam // Ram_3,27.8 //	paryAkASam anAkASam % sarvatas Sara saMkulam // Ram_3,27.8 //
   śarajālāvṛtaḥ sūryo $ na tadā sma prakāśate &	Sara jAla AvRtaH sUryaH $ na tadA sma prakASate &
   anyonyavadhasaṃrambhād % ubhayoḥ samprayudhyatoḥ // Ram_3,27.9 //	anyonya vaDa saMramBAt % uBayoH samprayuDyatoH // Ram_3,27.9 //
   tato nālīkanārācais $ tīkṣṇāgraiś ca vikarṇibhiḥ &	tatas nAlIka nArAcEH $ tIkzNa agrEH ca vikarNiBiH &
   ājaghāna raṇe rāmaṃ % totrair iva mahādvipam // Ram_3,27.10 //	AjaGAna raNe rAmam % totrEH iva mahA dvipam // Ram_3,27.10 //
   taṃ rathasthaṃ dhanuṣpāṇiṃ $ rākṣasaṃ paryavasthitam &	tam raTa sTam DanuzpANim $ rAkzasam paryavasTitam &
   dadṛśuḥ sarvabhūtāni % pāśahastam ivāntakam // Ram_3,27.11 //	dadRSuH sarva BUtAni % pASa hastam iva antakam // Ram_3,27.11 //
   taṃ siṃham iva vikrāntaṃ $ siṃhavikrāntagāminam &	tam siMham iva vikrAntam $ siMha vikrAnta gAminam &
   dṛṣṭvā nodvijate rāmaḥ % siṃhaḥ kṣudramṛgaṃ yathā // Ram_3,27.12 //	dRzwvA na udvijate rAmaH % siMhaH kzudra mRgam yaTA // Ram_3,27.12 //
   tataḥ sūryanikāśena $ rathena mahatā kharaḥ &	tatas sUrya nikASena $ raTena mahatA KaraH &
   āsasāda raṇe rāmaṃ % pataṃga iva pāvakam // Ram_3,27.13 //	AsasAda raNe rAmam % pataMgaH iva pAvakam // Ram_3,27.13 //
   tato 'sya saśaraṃ cāpaṃ $ muṣṭideśe mahātmanaḥ &	tatas asya sa Saram cApam $ muzwideSe mahAtmanaH &
   kharaś cicheda rāmasya % darśayan pāṇilāghavam // Ram_3,27.14 //	KaraH ciCeda rAmasya % darSayan pANi lAGavam // Ram_3,27.14 //
   sa punas tv aparān sapta $ śarān ādāya varmaṇi &	sa punar tu aparAn sapta $ SarAn AdAya varmaNi &
   nijaghāna raṇe kruddhaḥ % śakrāśanisamaprabhān // Ram_3,27.15 //	nijaGAna raNe krudDaH % Sakra aSani sama praBAn // Ram_3,27.15 //
   tatas tat prahataṃ bāṇaiḥ $ kharamuktaiḥ suparvabhiḥ &	tatas tat prahatam bANEH $ Kara muktEH su parvaBiH &
   papāta kavacaṃ bhūmau % rāmasyādityavarcasaḥ // Ram_3,27.16 //	papAta kavacam BUmO % rAmasya Aditya varcasaH // Ram_3,27.16 //
   sa śarair arpitaḥ kruddhaḥ $ sarvagātreṣu rāghavaḥ &	sa SarEH arpitaH krudDaH $ sarva gAtrezu rAGavaH &
   rarāja samare rāmo % vidhūmo 'gnir iva jvalan // Ram_3,27.17 //	rarAja samare rAmaH % viDUmaH agniH iva jvalan // Ram_3,27.17 //
   tato gambhīranirhrādaṃ $ rāmaḥ śatrunibarhaṇaḥ &	tatas gamBIra nirhrAdam $ rAmaH Satru nibarhaNaH &
   cakārāntāya sa ripoḥ % sajyam anyan mahad dhanuḥ // Ram_3,27.18 //	cakAra antAya sa ripoH % sajyam anyat mahat DanuH // Ram_3,27.18 //
   sumahad vaiṣṇavaṃ yat tad $ atisṛṣṭaṃ maharṣiṇā &	su mahat vEzNavam yat tat $ atisRzwam mahA RziNA &
   varaṃ tad dhanur udyamya % kharaṃ samabhidhāvata // Ram_3,27.19 //	varam tat DanuH udyamya % Karam samaBiDAvata // Ram_3,27.19 //
   tataḥ kanakapuṅkhais tu $ śaraiḥ saṃnataparvabhiḥ &	tatas kanaka puFKEH tu $ SarEH saMnata parvaBiH &
   cicheda rāmaḥ saṃkruddhaḥ % kharasya samare dhvajam // Ram_3,27.20 //	ciCeda rAmaH saMkrudDaH % Karasya samare Dvajam // Ram_3,27.20 //
   sa darśanīyo bahudhā $ vicchinnaḥ kāñcano dhvajaḥ &	sa darSanIyaH bahuDA $ vicCinnaH kAQcanaH DvajaH &
   jagāma dharaṇīṃ sūryo % devatānām ivājñayā // Ram_3,27.21 //	jagAma DaraNIm sUryaH % devatAnAm iva AjQayA // Ram_3,27.21 //
   taṃ caturbhiḥ kharaḥ kruddho $ rāmaṃ gātreṣu mārgaṇaiḥ &	tam caturBiH KaraH krudDaH $ rAmam gAtrezu mArgaNEH &
   vivyādha hṛdi marmajño % mātaṃgam iva tomaraiḥ // Ram_3,27.22 //	vivyADa hRdi marma jQaH % mAtaMgam iva tomarEH // Ram_3,27.22 //
   sa rāmo bahubhir bāṇaiḥ $ kharakārmukaniḥsṛtaiḥ &	sa rAmaH bahuBiH bANEH $ Kara kArmuka niHsRtEH &
   viddho rudhirasiktāṅgo % babhūva ruṣito bhṛśam // Ram_3,27.23 //	vidDaH ruDira sikta aFgaH % baBUva ruzitaH BRSam // Ram_3,27.23 //
   sa dhanur dhanvināṃ śreṣṭhaḥ $ pragṛhya paramāhave &	sa DanuH DanvinAm SrezWaH $ pragRhya parama Ahave &
   mumoca parameṣvāsaḥ % ṣaṭ śarān abhilakṣitān // Ram_3,27.24 //	mumoca parama izvAsaH % zaw SarAn aBilakzitAn // Ram_3,27.24 //
   śirasy ekena bāṇena $ dvābhyāṃ bāhvor athārpayat &	Sirasi ekena bANena $ dvAByAm bAhvoH aTa arpayat &
   tribhiś candrārdhavaktraiś ca % vakṣasy abhijaghāna ha // Ram_3,27.25 //	triBiH candra arDa vaktrEH ca % vakzasi aBijaGAna ha // Ram_3,27.25 //
   tataḥ paścān mahātejā $ nārācān bhāskaropamān &	tatas paScAt mahA tejAH $ nArAcAn BAskara upamAn &
   jighāṃsū rākṣasaṃ kruddhas % trayodaśa śilāśitān // Ram_3,27.26 //	jiGAMsuH rAkzasam krudDaH % trayodaSa SilA SitAn // Ram_3,27.26 //
   tato 'sya yugam ekena $ caturbhiś caturo hayān &	tatas asya yugam ekena $ caturBiH caturaH hayAn &
   ṣaṣṭhena ca śiraḥ saṃkhye % cicheda kharasāratheḥ // Ram_3,27.27 //	zazWena ca SiraH saMKye % ciCeda Kara sAraTeH // Ram_3,27.27 //
   tribhis triveṇuṃ balavān $ dvābhyām akṣaṃ mahābalaḥ &	triBiH triveNum balavAn $ dvAByAm akzam mahA balaH &
   dvādaśena tu bāṇena % kharasya saśaraṃ dhanuḥ // Ram_3,27.28*1 //	dvAdaSena tu bANena % Karasya sa Saram DanuH // Ram_3,27.28*1 //
   chittvā vajranikāśena $ rāghavaḥ prahasann iva &	CittvA vajra nikASena $ rAGavaH prahasan iva &
   trayodaśenendrasamo % bibheda samare kharam // Ram_3,27.28*2 //	trayodaSena indra samaH % biBeda samare Karam // Ram_3,27.28*2 //
   prabhagnadhanvā viratho $ hatāśvo hatasārathiḥ &	praBagna DanvA viraTaH $ hata aSvaH hata sAraTiH &
   gadāpāṇir avaplutya % tasthau bhūmau kharas tadā // Ram_3,27.29 //	gadA pANiH avaplutya % tasTO BUmO KaraH tadA // Ram_3,27.29 //
   tat karma rāmasya mahārathasya $ sametya devāś ca maharṣayaś ca &	tat karma rAmasya mahA raTasya $ sametya devAH ca mahA RzayaH ca &
   apūjayan prāñjalayaḥ prahṛṣṭās % tadā vimānāgragatāḥ sametāḥ //	apUjayan prAQjalayaH prahRzwAH % tadA vimAna agra gatAH sametAH //
   Ram_3,27.30 //	Ram_3,27.30 //
   kharaṃ tu virathaṃ rāmo $ gadāpāṇim avasthitam &	Karam tu viraTam rAmaH $ gadA pANim avasTitam &
   mṛdupūrvaṃ mahātejāḥ % paruṣaṃ vākyam abravīt // Ram_3,28.1 //	mRdu pUrvam mahA tejAH % paruzam vAkyam abravIt // Ram_3,28.1 //
   gajāśvarathasambādhe $ bale mahati tiṣṭhatā &	gaja aSva raTa sambADe $ bale mahati tizWatA &
   kṛtaṃ sudāruṇaṃ karma % sarvalokajugupsitam // Ram_3,28.2 //	kRtam su dAruNam karma % sarva loka jugupsitam // Ram_3,28.2 //
   udvejanīyo bhūtānāṃ $ nṛśaṃsaḥ pāpakarmakṛt &	udvejanIyaH BUtAnAm $ nRSaMsaH pApa karma kRt &
   trayāṇām api lokānām % īśvaro 'pi na tiṣṭhati // Ram_3,28.3 //	trayANAm api lokAnAm % ISvaraH api na tizWati // Ram_3,28.3 //
   karma lokaviruddhaṃ tu $ kurvāṇaṃ kṣaṇadācara &	karma loka virudDam tu $ kurvANam kzaNadA cara &
   tīkṣṇaṃ sarvajano hanti % sarpaṃ duṣṭam ivāgatam // Ram_3,28.4 //	tIkzNam sarva janaH hanti % sarpam duzwam iva Agatam // Ram_3,28.4 //
   lobhāt pāpāni kurvāṇaḥ $ kāmād vā yo na budhyate &	loBAt pApAni kurvANaH $ kAmAt vA yaH na buDyate &
   bhraṣṭaḥ paśyati tasyāntaṃ % brāhmaṇī karakād iva // Ram_3,28.5 //	BrazwaH paSyati tasya antam % brAhmaNI karakAt iva // Ram_3,28.5 //
   vasato daṇḍakāraṇye $ tāpasān dharmacāriṇaḥ &	vasataH daNxaka araNye $ tApasAn Darma cAriNaH &
   kiṃ nu hatvā mahābhāgān % phalaṃ prāpsyasi rākṣasa // Ram_3,28.6 //	kim nu hatvA mahABAgAn % Palam prApsyasi rAkzasaH // Ram_3,28.6 //
   na ciraṃ pāpakarmāṇaḥ $ krūrā lokajugupsitāḥ &	na ciram pApa karmANaH $ krUrAH loka jugupsitAH &
   aiśvaryaṃ prāpya tiṣṭhanti % śīrṇamūlā iva drumāḥ // Ram_3,28.7 //	ESvaryam prApya tizWanti % SIrNa mUlAH iva drumAH // Ram_3,28.7 //
   avaśyaṃ labhate kartā $ phalaṃ pāpasya karmaṇaḥ &	avaSyam laBate kartA $ Palam pApasya karmaNaH &
   ghoraṃ paryāgate kāle % drumaḥ puṣpam ivārtavam // Ram_3,28.8 //	Goram paryAgate kAle % drumaH puzpam iva Artavam // Ram_3,28.8 //
   nacirāt prāpyate loke $ pāpānāṃ karmaṇāṃ phalam &	nacirAt prApyate loke $ pApAnAm karmaNAm Palam &
   saviṣāṇām ivānnānāṃ % bhuktānāṃ kṣaṇadācara // Ram_3,28.9 //	savizANAm iva annAnAm % BuktAnAm kzaNadA cara // Ram_3,28.9 //
   pāpam ācaratāṃ ghoraṃ $ lokasyāpriyam icchatām &	pApam AcaratAm Goram $ lokasya apriyam icCatAm &
   aham āsādito rājā % prāṇān hantuṃ niśācara // Ram_3,28.10 //	aham AsAditaH rAjA % prANAn hantum niSAcara // Ram_3,28.10 //
   adya hi tvāṃ mayā muktāḥ $ śarāḥ kāñcanabhūṣaṇāḥ &	adya hi tvAm mayA muktAH $ SarAH kAQcana BUzaNAH &
   vidārya nipatiṣyanti % valmīkam iva pannagāḥ // Ram_3,28.11 //	vidArya nipatizyanti % valmIkam iva pannagAH // Ram_3,28.11 //
   ye tvayā daṇḍakāraṇye $ bhakṣitā dharmacāriṇaḥ &	ye tvayA daNxaka araNye $ BakzitAH Darma cAriNaH &
   tān adya nihataḥ saṃkhye % sasainyo 'nugamiṣyasi // Ram_3,28.12 //	tAn adya nihataH saMKye % sa sEnyaH anugamizyasi // Ram_3,28.12 //
   adya tvāṃ nihataṃ bāṇaiḥ $ paśyantu paramarṣayaḥ &	adya tvAm nihatam bANEH $ paSyantu parama RzayaH &
   nirayasthaṃ vimānasthā % ye tvayā hiṃsitāḥ purā // Ram_3,28.13 //	niraya sTam vimAna sTAH % ye tvayA hiMsitAH purA // Ram_3,28.13 //
   prahara tvaṃ yathākāmaṃ $ kuru yatnaṃ kulādhama &	prahara tvam yaTAkAmam $ kuru yatnam kula aDama &
   adya te pātayiṣyāmi % śiras tālaphalaṃ yathā // Ram_3,28.14 //	adya te pAtayizyAmi % SiraH tAla Palam yaTA // Ram_3,28.14 //
   evam uktas tu rāmeṇa $ kruddhaḥ saṃraktalocanaḥ &	evam uktaH tu rAmeNa $ krudDaH saMrakta locanaH &
   pratyuvāca tato rāmaṃ % prahasan krodhamūrchitaḥ // Ram_3,28.15 //	pratyuvAca tatas rAmam % prahasan kroDa mUrCitaH // Ram_3,28.15 //
   prākṛtān rākṣasān hatvā $ yuddhe daśarathātmaja &	prAkRtAn rAkzasAn hatvA $ yudDe daSaraTa AtmajaH &
   ātmanā katham ātmānam % apraśasyaṃ praśaṃsasi // Ram_3,28.16 //	AtmanA kaTam AtmAnam % apraSasyam praSaMsasi // Ram_3,28.16 //
   vikrāntā balavanto vā $ ye bhavanti nararṣabhāḥ &	vikrAntAH balavantaH vA $ ye Bavanti nara RzaBAH &
   kathayanti na te kiṃcit % tejasā svena garvitāḥ // Ram_3,28.17 //	kaTayanti na te kiMcid % tejasA svena garvitAH // Ram_3,28.17 //
   prākṛtās tv akṛtātmāno $ loke kṣatriyapāṃsanāḥ &	prAkRtAH tu akRtAtmAnaH $ loke kzatriya pAMsanAH &
   nirarthakaṃ vikatthante % yathā rāma vikatthase // Ram_3,28.18 //	nirarTakam vikatTante % yaTA rAma vikatTase // Ram_3,28.18 //
   kulaṃ vyapadiśan vīraḥ $ samare ko 'bhidhāsyati &	kulam vyapadiSan vIraH $ samare kaH aBiDAsyati &
   mṛtyukāle hi samprāpte % svayam aprastave stavam // Ram_3,28.19 //	mRtyu kAle hi samprApte % svayam aprastave stavam // Ram_3,28.19 //
   sarvathā tu laghutvaṃ te $ katthanena vidarśitam &	sarvaTA tu laGu tvam te $ katTanena vidarSitam &
   suvarṇapratirūpeṇa % tapteneva kuśāgninā // Ram_3,28.20 //	suvarNa pratirUpeNa % taptena iva kuSa agninA // Ram_3,28.20 //
   na tu mām iha tiṣṭhantaṃ $ paśyasi tvaṃ gadādharam &	na tu mAm iha tizWantam $ paSyasi tvam gadADaram &
   dharādharam ivākampyaṃ % parvataṃ dhātubhiś citam // Ram_3,28.21 //	DarADaram iva akampyam % parvatam DAtuBiH citam // Ram_3,28.21 //
   paryāpto 'haṃ gadāpāṇir $ hantuṃ prāṇān raṇe tava &	paryAptaH aham gadA pANiH $ hantum prANAn raNe tava &
   trayāṇām api lokānāṃ % pāśahasta ivāntakaḥ // Ram_3,28.22 //	trayANAm api lokAnAm % pASa hastaH iva antakaH // Ram_3,28.22 //
   kāmaṃ bahv api vaktavyaṃ $ tvayi vakṣyāmi na tv aham &	kAmam bahu api vaktavyam $ tvayi vakzyAmi na tu aham &
   astaṃ gaccheddhi savitā % yuddhavighnas tato bhavet // Ram_3,28.23 //	astam gacCet hi savitA % yudDa viGnaH tatas Bavet // Ram_3,28.23 //
   caturdaśa sahasrāṇi $ rākṣasānāṃ hatāni te &	caturdaSa sahasrANi $ rAkzasAnAm hatAni te &
   tvadvināśāt karomy adya % teṣām aśrupramārjanam // Ram_3,28.24 //	tvad vinASAt karomi adya % tezAm aSru pramArjanam // Ram_3,28.24 //
   ity uktvā paramakruddhas $ tāṃ gadāṃ paramāṅgadaḥ &	iti uktvA parama krudDaH $ tAm gadAm parama aFgadaH &
   kharaś cikṣepa rāmāya % pradīptām aśaniṃ yathā // Ram_3,28.25 //	KaraH cikzepa rAmAya % pradIptAm aSanim yaTA // Ram_3,28.25 //
   kharabāhupramuktā sā $ pradīptā mahatī gadā &	Kara bAhu pramuktA sA $ pradIptA mahatI gadA &
   bhasma vṛkṣāṃś ca gulmāṃś ca % kṛtvāgāt tatsamīpataḥ // Ram_3,28.26 //	Basma vRkzAn ca gulmAn ca % kRtvA agAt tad samIpatas // Ram_3,28.26 //
   tām āpatantīṃ jvalitāṃ $ mṛtyupāśopamāṃ gadām &	tAm ApatantIm jvalitAm $ mRtyu pASa upamAm gadAm &
   antarikṣagatāṃ rāmaś % cicheda bahudhā śaraiḥ // Ram_3,28.27 //	antarikza gatAm rAmaH % ciCeda bahuDA SarEH // Ram_3,28.27 //
   sā viśīrṇā śarair bhinnā $ papāta dharaṇītale &	sA viSIrNA SarEH BinnA $ papAta DaraNI tale &
   gadāmantrauṣadhibalair % vyālīva vinipātitā // Ram_3,28.28 //	gadA mantra ozaDi balEH % vyAlI iva vinipAtitAH // Ram_3,28.28 //
   bhittvā tu tāṃ gadāṃ bāṇai $ rāghavo dharmavatsalaḥ &	BittvA tu tAm gadAm bANEH $ rAGavaH Darma vatsalaH &
   smayamānaḥ kharaṃ vākyaṃ % saṃrabdham idam abravīt // Ram_3,29.1 //	smayamAnaH Karam vAkyam % saMrabDam idam abravIt // Ram_3,29.1 //
   etat te balasarvasvaṃ $ darśitaṃ rākṣasādhama &	etat te bala sarva svam $ darSitam rAkzasa aDama &
   śaktihīnataro matto % vṛthā tvam avagarjasi // Ram_3,29.2 //	Sakti hInataraH mattaH % vRTA tvam avagarjasi // Ram_3,29.2 //
   eṣā bāṇavinirbhinnā $ gadā bhūmitalaṃ gatā &	ezA bANa vinirBinnA $ gadA BUmi talam gatAH &
   abhidhānapragalbhasya % tava pratyayaghātinī // Ram_3,29.3 //	aBiDAna pragalBasya % tava pratyaya GAtinI // Ram_3,29.3 //
   yat tvayoktaṃ vinaṣṭānām $ idam aśrupramārjanam &	yat tvayA uktam vinazwAnAm $ idam aSru pramArjanam &
   rākṣasānāṃ karomīti % mithyā tad api te vacaḥ // Ram_3,29.4 //	rAkzasAnAm karomi iti % miTyA tat api te vacaH // Ram_3,29.4 //
   nīcasya kṣudraśīlasya $ mithyāvṛttasya rakṣasaḥ &	nIcasya kzudraSIlasya $ miTyA vRttasya rakzasaH &
   prāṇān apahariṣyāmi % garutmān amṛtaṃ yathā // Ram_3,29.5 //	prANAn apaharizyAmi % garutmAn amRtam yaTA // Ram_3,29.5 //
   adya te bhinnakaṇṭhasya $ phenabudbudabhūṣitam &	adya te Binna kaNWasya $ Pena budbuda BUzitam &
   vidāritasya madbāṇair % mahī pāsyati śoṇitam // Ram_3,29.6 //	vidAritasya mad bANEH % mahI pAsyati SoNitam // Ram_3,29.6 //
   pāṃsurūṣitasarvāṅgaḥ $ srastanyastabhujadvayaḥ &	pAMsu rUzita sarva aFgaH $ srasta nyasta Buja dvayaH &
   svapsyase gāṃ samāśliṣya % durlabhāṃ pramadām iva // Ram_3,29.7 //	svapsyase gAm samASlizya % durlaBAm pramadAm iva // Ram_3,29.7 //
   pravṛddhanidre śayite $ tvayi rākṣasapāṃsane &	pravRdDa nidre Sayite $ tvayi rAkzasa pAMsane &
   bhaviṣyanty aśaraṇyānāṃ % śaraṇyā daṇḍakā ime // Ram_3,29.8 //	Bavizyanti aSaraNyAnAm % SaraNyAH daNxakAH ime // Ram_3,29.8 //
   janasthāne hatasthāne $ tava rākṣasa maccharaiḥ &	janasTAne hata sTAne $ tava rAkzasa mad SarEH &
   nirbhayā vicariṣyanti % sarvato munayo vane // Ram_3,29.9 //	nirBayAH vicarizyanti % sarvatas munayaH vane // Ram_3,29.9 //
   adya viprasariṣyanti $ rākṣasyo hatabāndhavāḥ &	adya viprasarizyanti $ rAkzasyaH hata bAnDavAH &
   bāṣpārdravadanā dīnā % bhayād anyabhayāvahāḥ // Ram_3,29.10 //	bAzpa Ardra vadanAH dInAH % BayAt anya Baya AvahAH // Ram_3,29.10 //
   adya śokarasajñās tā $ bhaviṣyanti niśācara &	adya Soka rasa jQAH tAH $ Bavizyanti niSAcara &
   anurūpakulāḥ patnyo % yāsāṃ tvaṃ patir īdṛśaḥ // Ram_3,29.11 //	anurUpa kulAH patnyaH % yAsAm tvam patiH IdRSaH // Ram_3,29.11 //
   nṛśaṃsaśīla kṣudrātman $ nityaṃ brāhmaṇakaṇṭaka &	nRSaMsa SIla kzudra Atman $ nityam brAhmaNa kaNwakaH &
   tvatkṛte śaṅkitair agnau % munibhiḥ pātyate haviḥ // Ram_3,29.12 //	tvad kRte SaFkitEH agnO % muniBiH pAtyate haviH // Ram_3,29.12 //
   tam evam abhisaṃrabdhaṃ $ bruvāṇaṃ rāghavaṃ raṇe &	tam evam aBisaMrabDam $ bruvANam rAGavam raNe &
   kharo nirbhartsayāmāsa % roṣāt kharatarasvanaḥ // Ram_3,29.13 //	KaraH nirBartsayAmAsa % rozAt Karatara svanaH // Ram_3,29.13 //
   dṛḍhaṃ khalv avalipto 'si $ bhayeṣv api ca nirbhayaḥ &	dRXam Kalu avaliptaH asi $ Bayezu api ca nirBayaH &
   vācyāvācyaṃ tato hi tvaṃ % mṛtyuvaśyo na budhyase // Ram_3,29.14 //	vAcya avAcyam tatas hi tvam % mRtyu vaSyaH na buDyase // Ram_3,29.14 //
   kālapāśaparikṣiptā $ bhavanti puruṣā hi ye &	kAla pASa parikziptAH $ Bavanti puruzAH hi ye &
   kāryākāryaṃ na jānanti % te nirastaṣaḍindriyāḥ // Ram_3,29.15 //	kArya akAryam na jAnanti % te nirasta zaz indriyAH // Ram_3,29.15 //
   evam uktvā tato rāmaṃ $ saṃrudhya bhrukuṭiṃ tataḥ &	evam uktvA tatas rAmam $ saMruDya Brukuwim tatas &
   sa dadarśa mahāsālam % avidūre niśācaraḥ // Ram_3,29.16 //	sa dadarSa mahA sAlam % avidUre niSAcaraH // Ram_3,29.16 //
   raṇe praharaṇasyārthe $ sarvato hy avalokayan &	raNe praharaNasya arTe $ sarvatas hi avalokayan &
   sa tam utpāṭayāmāsa % saṃdṛśya daśanacchadam // Ram_3,29.17 //	sa tam utpAwayAmAsa % saMdRSya daSanacCadam // Ram_3,29.17 //
   taṃ samutkṣipya bāhubhyāṃ $ vinarditvā mahābalaḥ &	tam samutkzipya bAhuByAm $ vinarditvA mahA balaH &
   rāmam uddiśya cikṣepa % hatas tvam iti cābravīt // Ram_3,29.18 //	rAmam uddiSya cikzepa % hataH tvam iti ca abravIt // Ram_3,29.18 //
   tam āpatantaṃ bāṇaughaiś $ chittvā rāmaḥ pratāpavān &	tam Apatantam bANa oGEH $ CittvA rAmaH pratApavAn &
   roṣam āhārayat tīvraṃ % nihantuṃ samare kharam // Ram_3,29.19 //	rozam AhArayat tIvram % nihantum samare Karam // Ram_3,29.19 //
   jātasvedas tato rāmo $ roṣād raktāntalocanaḥ &	jAta svedaH tatas rAmaH $ rozAt rakta anta locanaH &
   nirbibheda sahasreṇa % bāṇānāṃ samare kharam // Ram_3,29.20 //	nirbiBeda sahasreNa % bANAnAm samare Karam // Ram_3,29.20 //
   tasya bāṇāntarād raktaṃ $ bahu susrāva phenilam &	tasya bANa antarAt raktam $ bahu susrAva Penilam &
   gireḥ prasravaṇasyeva % toyadhārāparisravaḥ // Ram_3,29.21 //	gireH prasravaNasya iva % toya DArA parisravaH // Ram_3,29.21 //
   vihvalaḥ sa kṛto bāṇaiḥ $ kharo rāmeṇa saṃyuge &	vihvalaH sa kRtaH bANEH $ KaraH rAmeNa saMyuge &
   matto rudhiragandhena % tam evābhyadravad drutam // Ram_3,29.22 //	mattaH ruDira ganDena % tam eva aByadravat drutam // Ram_3,29.22 //
   tam āpatantaṃ saṃrabdhaṃ $ kṛtāstro rudhirāplutam &	tam Apatantam saMrabDam $ kRtAstraH ruDira Aplutam &
   apāsarpat pratipadaṃ % kiṃcit tvaritavikramaḥ // Ram_3,29.23 //	apAsarpat pratipadam % kiMcid tvarita vikramaH // Ram_3,29.23 //
   tataḥ pāvakasaṃkāśaṃ $ vadhāya samare śaram &	tatas pAvaka saMkASam $ vaDAya samare Saram &
   kharasya rāmo jagrāha % brahmadaṇḍam ivāparam // Ram_3,29.24 //	Karasya rAmaH jagrAha % brahmadaNxam iva aparam // Ram_3,29.24 //
   sa tad dattaṃ maghavatā $ surarājena dhīmatā &	sa tat dattam maGavatA $ surarAjena DImatA &
   saṃdadhe ca sa dharmātmā % mumoca ca kharaṃ prati // Ram_3,29.25 //	saMdaDe ca sa Darma AtmA % mumoca ca Karam prati // Ram_3,29.25 //
   sa vimukto mahābāṇo $ nirghātasamaniḥsvanaḥ &	sa vimuktaH mahA bANaH $ nirGAta sama niHsvanaH &
   rāmeṇa dhanur udyamya % kharasyorasi cāpatat // Ram_3,29.26 //	rAmeNa DanuH udyamya % Karasya urasi ca apatat // Ram_3,29.26 //
   sa papāta kharo bhūmau $ dahyamānaḥ śarāgninā &	sa papAta KaraH BUmO $ dahyamAnaH Sara agninA &
   rudreṇaiva vinirdagdhaḥ % śvetāraṇye yathāndhakaḥ // Ram_3,29.27 //	rudreNa eva vinirdagDaH % Sveta araNye yaTA anDakaH // Ram_3,29.27 //
   sa vṛtra iva vajreṇa $ phenena namucir yathā &	sa vRtraH iva vajreNa $ Penena namuciH yaTA &
   balo vendrāśanihato % nipapāta hataḥ kharaḥ // Ram_3,29.28 //	balaH vA indra aSani hataH % nipapAta hataH KaraH // Ram_3,29.28 //
   tato rājarṣayaḥ sarve $ saṃgatāḥ paramarṣayaḥ &	tatas rAjarzayaH sarve $ saMgatAH parama RzayaH &
   sabhājya muditā rāmam % idaṃ vacanam abruvan // Ram_3,29.29 //	saBAjya muditAH rAmam % idam vacanam abruvan // Ram_3,29.29 //
   etadarthaṃ mahātejā $ mahendraḥ pākaśāsanaḥ &	etad arTam mahA tejAH $ mahA indraH pAkaSAsanaH &
   śarabhaṅgāśramaṃ puṇyam % ājagāma puraṃdaraḥ // Ram_3,29.30 //	SaraBaFga ASramam puNyam % AjagAma puraMdaraH // Ram_3,29.30 //
   ānītas tvam imaṃ deśam $ upāyena maharṣibhiḥ &	AnItaH tvam imam deSam $ upAyena mahA RziBiH &
   eṣāṃ vadhārthaṃ krūrāṇāṃ % rakṣasāṃ pāpakarmaṇām // Ram_3,29.31 //	ezAm vaDa arTam krUrANAm % rakzasAm pApa karmaNAm // Ram_3,29.31 //
   tad idaṃ naḥ kṛtaṃ kāryaṃ $ tvayā daśarathātmaja &	tat idam naH kRtam kAryam $ tvayA daSaraTa AtmajaH &
   sukhaṃ dharmaṃ cariṣyanti % daṇḍakeṣu maharṣayaḥ // Ram_3,29.32 //	suKam Darmam carizyanti % daNxakezu mahA RzayaH // Ram_3,29.32 //
   etasminn antare vīro $ lakṣmaṇaḥ saha sītayā &	etasmin antare vIraH $ lakzmaNaH saha sItayA &
   giridurgād viniṣkramya % saṃviveśāśramaṃ sukhī // Ram_3,29.33 //	giri durgAt vinizkramya % saMviveSa ASramam suKI // Ram_3,29.33 //
   tato rāmas tu vijayī $ pūjyamāno maharṣibhiḥ &	tatas rAmaH tu vijayI $ pUjyamAnaH mahA RziBiH &
   praviveśāśramaṃ vīro % lakṣmaṇenābhivāditaḥ // Ram_3,29.34 //	praviveSa ASramam vIraH % lakzmaNena aBivAditaH // Ram_3,29.34 //
   taṃ dṛṣṭvā śatruhantāraṃ $ maharṣīṇāṃ sukhāvaham &	tam dRzwvA Satru hantAram $ mahA RzINAm suKa Avaham &
   babhūva hṛṣṭā vaidehī % bhartāraṃ pariṣasvaje // Ram_3,29.35 //	baBUva hRzwA vEdehI % BartAram parizasvaje // Ram_3,29.35 //
   tataḥ śūrpaṇakhā dṛṣṭvā $ sahasrāṇi caturdaśa &	tatas SUrpaNaKA dRzwvA $ sahasrANi caturdaSa &
   hatāny ekena rāmeṇa % rakṣasāṃ bhīmakarmaṇām // Ram_3,30.1 //	hatAni ekena rAmeNa % rakzasAm BIma karmaNAm // Ram_3,30.1 //
   dūṣaṇaṃ ca kharaṃ caiva $ hataṃ triśirasaṃ raṇe &	dUzaNam ca Karam ca eva $ hatam triSirasam raNe &
   dṛṣṭvā punar mahānādaṃ % nanāda jaladopamā // Ram_3,30.2 //	dRzwvA punar mahA nAdam % nanAda jalada upamA // Ram_3,30.2 //
   sā dṛṣṭvā karma rāmasya $ kṛtam anyaiḥ suduṣkaram &	sA dRzwvA karma rAmasya $ kRtam anyEH su duzkaram &
   jagāma paramodvignā % laṅkāṃ rāvaṇapālitām // Ram_3,30.3 //	jagAma parama udvignAH % laFkAm rAvaNa pAlitAm // Ram_3,30.3 //
   sā dadarśa vimānāgre $ rāvaṇaṃ dīptatejasam &	sA dadarSa vimAna agre $ rAvaNam dIpta tejasam &
   upopaviṣṭaṃ sacivair % marudbhir iva vāsavam // Ram_3,30.4 //	upopavizwam sacivEH % marudBiH iva vAsavam // Ram_3,30.4 //
   āsīnaṃ sūryasaṃkāśe $ kāñcane paramāsane &	AsInam sUrya saMkASe $ kAQcane parama Asane &
   rukmavedigataṃ prājyaṃ % jvalantam iva pāvakam // Ram_3,30.5 //	rukma vedi gatam prAjyam % jvalantam iva pAvakam // Ram_3,30.5 //
   devagandharvabhūtānām $ ṛṣīṇāṃ ca mahātmanām &	deva ganDarva BUtAnAm $ RzINAm ca mahAtmanAm &
   ajeyaṃ samare śūraṃ % vyāttānanam ivāntakam // Ram_3,30.6 //	ajeyam samare SUram % vyAtta Ananam iva antakam // Ram_3,30.6 //
   devāsuravimardeṣu $ vajrāśanikṛtavraṇam &	deva asura vimardezu $ vajra aSani kRta vraNam &
   airāvataviṣāṇāgrair % utkṛṣṭakiṇavakṣasam // Ram_3,30.7 //	ErAvata vizANa agrEH % utkRzwa kiNa vakzasam // Ram_3,30.7 //
   viṃśadbhujaṃ daśagrīvaṃ $ darśanīyaparicchadam &	viMSat Bujam daSagrIvam $ darSanIya paricCadam &
   viśālavakṣasaṃ vīraṃ % rājalakṣmaṇalakṣitam // Ram_3,30.8 //	viSAla vakzasam vIram % rAja lakzmaNa lakzitam // Ram_3,30.8 //
   snigdhavaiḍūryasaṃkāśaṃ $ taptakāñcanakuṇḍalam &	snigDa vExUrya saMkASam $ tapta kAQcana kuNxalam &
   subhujaṃ śukladaśanaṃ % mahāsyaṃ parvatopamam // Ram_3,30.9 //	su Bujam Sukla daSanam % mahA Asyam parvata upamam // Ram_3,30.9 //
   viṣṇucakranipātaiś ca $ śataśo devasaṃyuge &	vizNu cakra nipAtEH ca $ SataSas deva saMyuge &
   āhatāṅgaṃ samastaiś ca % devapraharaṇais tathā // Ram_3,30.10 //	Ahata aFgam samastEH ca % deva praharaNEH taTA // Ram_3,30.10 //
   akṣobhyāṇāṃ samudrāṇāṃ $ kṣobhaṇaṃ kṣiprakāriṇam &	akzoByANAm samudrANAm $ kzoBaNam kziprakAriNam &
   kṣeptāraṃ parvatāgrāṇāṃ % surāṇāṃ ca pramardanam // Ram_3,30.11 //	kzeptAram parvata agrANAm % surANAm ca pramardanam // Ram_3,30.11 //
   ucchettāraṃ ca dharmāṇāṃ $ paradārābhimarśanam &	ucCettAram ca DarmANAm $ para dAra aBimarSanam &
   sarvadivyāstrayoktāraṃ % yajñavighnakaraṃ sadā // Ram_3,30.12 //	sarva divya astra yoktAram % yajQa viGna karam sadA // Ram_3,30.12 //
   purīṃ bhogavatīṃ gatvā $ parājitya ca vāsukim &	purIm BogavatIm gatvA $ parAjitya ca vAsukim &
   takṣakasya priyāṃ bhāryāṃ % parājitya jahāra yaḥ // Ram_3,30.13 //	takzakasya priyAm BAryAm % parAjitya jahAra yaH // Ram_3,30.13 //
   kailāsaṃ parvataṃ gatvā $ vijitya naravāhanam &	kElAsam parvatam gatvA $ vijitya naravAhanam &
   vimānaṃ puṣpakaṃ tasya % kāmagaṃ vai jahāra yaḥ // Ram_3,30.14 //	vimAnam puzpakam tasya % kAma gam vE jahAra yaH // Ram_3,30.14 //
   vanaṃ caitrarathaṃ divyaṃ $ nalinīṃ nandanaṃ vanam &	vanam cEtraraTam divyam $ nalinIm nandanam vanam &
   vināśayati yaḥ krodhād % devodyānāni vīryavān // Ram_3,30.15 //	vinASayati yaH kroDAt % deva udyAnAni vIryavAn // Ram_3,30.15 //
   candrasūryau mahābhāgāv $ uttiṣṭhantau paraṃtapau &	candra sUryO mahABAgO $ uttizWantO paraMtapO &
   nivārayati bāhubhyāṃ % yaḥ śailaśikharopamaḥ // Ram_3,30.16 //	nivArayati bAhuByAm % yaH SEla SiKara upamaH // Ram_3,30.16 //
   daśavarṣasahasrāṇi $ tapas taptvā mahāvane &	daSa varza sahasrANi $ tapaH taptvA mahA vane &
   purā svayambhuve dhīraḥ % śirāṃsy upajahāra yaḥ // Ram_3,30.17 //	purA svayamBuve DIraH % SirAMsi upajahAra yaH // Ram_3,30.17 //
   devadānavagandharva  $ piśācapatagoragaiḥ &	deva dAnava ganDarva $ piSAca pataga uragEH &
   abhayaṃ yasya saṃgrāme % mṛtyuto mānuṣād ṛte // Ram_3,30.18 //	aBayam yasya saMgrAme % mRtyutaH mAnuzAt Rte // Ram_3,30.18 //
   mantrair abhiṣutaṃ puṇyam $ adhvareṣu dvijātibhiḥ &	mantrEH aBizutam puNyam $ aDvarezu dvijAtiBiH &
   havirdhāneṣu yaḥ somam % upahanti mahābalaḥ // Ram_3,30.19 //	havirDAnezu yaH somam % upahanti mahA balaH // Ram_3,30.19 //
   āptayajñaharaṃ krūraṃ $ brahmaghnaṃ duṣṭacāriṇam &	Apta yajQa haram krUram $ brahma Gnam duzwa cAriNam &
   karkaśaṃ niranukrośaṃ % prajānām ahite ratam \	karkaSam niranukroSam % prajAnAm ahite ratam \
   rāvaṇaṃ sarvabhūtānāṃ # sarvalokabhayāvaham // Ram_3,30.20 //	rAvaNam sarva BUtAnAm # sarva loka Baya Avaham // Ram_3,30.20 //
   rākṣasī bhrātaraṃ krūraṃ $ sā dadarśa mahābalam &	rAkzasI BrAtaram krUram $ sA dadarSa mahA balam &
   taṃ divyavastrābharaṇaṃ % divyamālyopaśobhitam \	tam divya vastra ABaraNam % divya mAlya upaSoBitam \
   rākṣasendraṃ mahābhāgaṃ # paulastyakulanandanam // Ram_3,30.21 //	rAkzasa indram mahABAgam # pOlastya kula nandanam // Ram_3,30.21 //
   tam abravīd dīptaviśālalocanaṃ $ pradarśayitvā bhayamohamūrchitā &	tam abravIt dIpta viSAla locanam $ pradarSayitvA Baya moha mUrCitA &
   sudāruṇaṃ vākyam abhītacāriṇī % mahātmanā śūrpaṇakhā virūpitā //	su dAruNam vAkyam aBIta cAriNI % mahAtmanA SUrpaNaKA virUpitAH //
   Ram_3,30.22 //	Ram_3,30.22 //
   tataḥ śūrpaṇakhā dīnā $ rāvaṇaṃ lokarāvaṇam &	tatas SUrpaNaKA dInA $ rAvaNam loka rAvaNam &
   amātyamadhye saṃkruddhā % paruṣaṃ vākyam abravīt // Ram_3,31.1 //	amAtya maDye saMkrudDAH % paruzam vAkyam abravIt // Ram_3,31.1 //
   pramattaḥ kāmabhogeṣu $ svairavṛtto niraṅkuśaḥ &	pramattaH kAma Bogezu $ svEra vRttaH niraFkuSaH &
   samutpannaṃ bhayaṃ ghoraṃ % boddhavyaṃ nāvabudhyase // Ram_3,31.2 //	samutpannam Bayam Goram % bodDavyam na avabuDyase // Ram_3,31.2 //
   saktaṃ grāmyeṣu bhogeṣu $ kāmavṛttaṃ mahīpatim &	saktam grAmyezu Bogezu $ kAma vRttam mahIpatim &
   lubdhaṃ na bahu manyante % śmaśānāgnim iva prajāḥ // Ram_3,31.3 //	lubDam na bahu manyante % SmaSAna agnim iva prajAH // Ram_3,31.3 //
   svayaṃ kāryāṇi yaḥ kāle $ nānutiṣṭhati pārthivaḥ &	svayam kAryANi yaH kAle $ na anutizWati pArTivaH &
   sa tu vai saha rājyena % taiś ca kāryair vinaśyati // Ram_3,31.4 //	sa tu vE saha rAjyena % tEH ca kAryEH vinaSyati // Ram_3,31.4 //
   ayuktacāraṃ durdarśam $ asvādhīnaṃ narādhipam &	ayukta cAram durdarSam $ asvADInam narADipam &
   varjayanti narā dūrān % nadīpaṅkam iva dvipāḥ // Ram_3,31.5 //	varjayanti narAH dUrAn % nadI paFkam iva dvipAH // Ram_3,31.5 //
   ye na rakṣanti viṣayam $ asvādhīnā narādhipāḥ &	ye na rakzanti vizayam $ asvADInAH narADipAH &
   te na vṛddhyā prakāśante % girayaḥ sāgare yathā // Ram_3,31.6 //	te na vRdDyA prakASante % girayaH sAgare yaTA // Ram_3,31.6 //
   ātmavadbhir vigṛhya tvaṃ $ devagandharvadānavaiḥ &	AtmavadBiH vigRhya tvam $ deva ganDarva dAnavEH &
   ayuktacāraś capalaḥ % kathaṃ rājā bhaviṣyasi // Ram_3,31.7 //	ayukta cAraH capalaH % kaTam rAjA Bavizyasi // Ram_3,31.7 //
   yeṣāṃ cāraś ca kośaś ca $ nayaś ca jayatāṃ vara &	yezAm cAraH ca koSaH ca $ nayaH ca jayatAm varaH &
   asvādhīnā narendrāṇāṃ % prākṛtais te janaiḥ samāḥ // Ram_3,31.8 //	asvADInAH narendrANAm % prAkRtEH te janEH samAH // Ram_3,31.8 //
   yasmāt paśyanti dūrasthān $ sarvān arthān narādhipāḥ &	yasmAt paSyanti dUra sTAn $ sarvAn arTAn narADipAH &
   cāreṇa tasmād ucyante % rājāno dīrghacakṣuṣaḥ // Ram_3,31.9 //	cAreNa tasmAt ucyante % rAjAnaH dIrGacakzuzaH // Ram_3,31.9 //
   ayuktacāraṃ manye tvāṃ $ prākṛtaiḥ sacivair vṛtam &	ayukta cAram manye tvAm $ prAkRtEH sacivEH vRtam &
   svajanaṃ ca janasthānaṃ % hataṃ yo nāvabudhyase // Ram_3,31.10 //	sva janam ca janasTAnam % hatam yaH na avabuDyase // Ram_3,31.10 //
   caturdaśa sahasrāṇi $ rakṣasāṃ bhīmakarmaṇām &	caturdaSa sahasrANi $ rakzasAm BIma karmaNAm &
   hatāny ekena rāmeṇa % kharaś ca sahadūṣaṇaḥ // Ram_3,31.11 //	hatAni ekena rAmeNa % KaraH ca saha dUzaNaH // Ram_3,31.11 //
   ṛṣīṇām abhayaṃ dattaṃ $ kṛtakṣemāś ca daṇḍakāḥ &	RzINAm aBayam dattam $ kRta kzemAH ca daNxakAH &
   dharṣitaṃ ca janasthānaṃ % rāmeṇākliṣṭakarmaṇā // Ram_3,31.12 //	Darzitam ca janasTAnam % rAmeNa aklizwa karmaNA // Ram_3,31.12 //
   tvaṃ tu lubdhaḥ pramattaś ca $ parādhīnaś ca rāvaṇa &	tvam tu lubDaH pramattaH ca $ para aDInaH ca rAvaNa &
   viṣaye sve samutpannaṃ % bhayaṃ yo nāvabudhyase // Ram_3,31.13 //	vizaye sve samutpannam % Bayam yaH na avabuDyase // Ram_3,31.13 //
   tīkṣṇam alpapradātāraṃ $ pramattaṃ garvitaṃ śaṭham &	tIkzNam alpa pradAtAram $ pramattam garvitam SaWam &
   vyasane sarvabhūtāni % nābhidhāvanti pārthivam // Ram_3,31.14 //	vyasane sarva BUtAni % na aBiDAvanti pArTivam // Ram_3,31.14 //
   atimāninam agrāhyam $ ātmasaṃbhāvitaṃ naram &	atimAninam agrAhyam $ Atma saMBAvitam naram &
   krodhanaṃ vyasane hanti % svajano 'pi narādhipam // Ram_3,31.15 //	kroDanam vyasane hanti % sva janaH api narADipam // Ram_3,31.15 //
   nānutiṣṭhati kāryāṇi $ bhayeṣu na bibheti ca &	na anutizWati kAryANi $ Bayezu na biBeti ca &
   kṣipraṃ rājyāc cyuto dīnas % tṛṇais tulyo bhaviṣyati // Ram_3,31.16 //	kzipram rAjyAt cyutaH dInaH % tRNEH tulyaH Bavizyati // Ram_3,31.16 //
   śuṣkakāṣṭhair bhavet kāryaṃ $ loṣṭair api ca pāṃsubhiḥ &	Suzka kAzWEH Bavet kAryam $ lozwEH api ca pAMsuBiH &
   na tu sthānāt paribhraṣṭaiḥ % kāryaṃ syād vasudhādhipaiḥ // Ram_3,31.17 //	na tu sTAnAt pariBrazwEH % kAryam syAt vasuDADipEH // Ram_3,31.17 //
   upabhuktaṃ yathā vāsaḥ $ srajo vā mṛditā yathā &	upaBuktam yaTA vAsaH $ srajaH vA mRditAH yaTA &
   evaṃ rājyāt paribhraṣṭaḥ % samartho 'pi nirarthakaḥ // Ram_3,31.18 //	evam rAjyAt pariBrazwaH % samarTaH api nirarTakaH // Ram_3,31.18 //
   apramattaś ca yo rājā $ sarvajño vijitendriyaḥ &	apramattaH ca yaH rAjA $ sarvajQaH vijita indriyaH &
   kṛtajño dharmaśīlaś ca % sa rājā tiṣṭhate ciram // Ram_3,31.19 //	kRtajQaH Darma SIlaH ca % sa rAjA tizWate ciram // Ram_3,31.19 //
   nayanābhyāṃ prasupto 'pi $ jāgarti nayacakṣuṣā &	nayanAByAm prasuptaH api $ jAgarti naya cakzuzA &
   vyaktakrodhaprasādaś ca % sa rājā pūjyate janaiḥ // Ram_3,31.20 //	vyakta kroDa prasAdaH ca % sa rAjA pUjyate janEH // Ram_3,31.20 //
   tvaṃ tu rāvaṇa durbuddhir $ guṇair etair vivarjitaḥ &	tvam tu rAvaNa durbudDiH $ guNEH etEH vivarjitaH &
   yasya te 'viditaś cārai % rakṣasāṃ sumahān vadhaḥ // Ram_3,31.21 //	yasya te aviditaH cArEH % rakzasAm su mahAn vaDaH // Ram_3,31.21 //
   parāvamantā viṣayeṣu saṃgato $ na deśakālapravibhāgatattvavit &	parAvamantA vizayezu saMgataH $ na deSa kAla praviBAga tattva vid &
   ayuktabuddhir guṇadoṣaniścaye % vipannarājyo na cirād vipatsyate //	ayukta budDiH guNa doza niScaye % vipanna rAjyaH na cirAt vipatsyate //
   Ram_3,31.22 //	Ram_3,31.22 //
   iti svadoṣān parikīrtitāṃs tayā $ samīkṣya buddhyā kṣaṇadācareśvaraḥ &	iti sva dozAn parikIrtitAn tayA $ samIkzya budDyA kzaNadA cara ISvaraH &
   dhanena darpeṇa balena cānvito % vicintayāmāsa ciraṃ sa rāvaṇaḥ //	Danena darpeNa balena ca anvitaH % vicintayAmAsa ciram sa rAvaNaH //
   Ram_3,31.23 //	Ram_3,31.23 //
   tataḥ śūrpaṇakhāṃ kruddhāṃ $ bruvatīṃ paruṣaṃ vacaḥ &	tatas SUrpaNaKAm krudDAm $ bruvatIm paruzam vacaH &
   amātyamadhye saṃkruddhaḥ % paripapraccha rāvaṇaḥ // Ram_3,32.1 //	amAtya maDye saMkrudDaH % paripapracCa rAvaNaH // Ram_3,32.1 //
   kaś ca rāmaḥ kathaṃvīryaḥ $ kiṃrūpaḥ kiṃparākramaḥ &	kaH ca rAmaH kaTaMvIryaH $ kiMrUpaH kiMparAkramaH &
   kimarthaṃ daṇḍakāraṇyaṃ % praviṣṭaś ca suduścaram // Ram_3,32.2 //	kimarTam daNxaka araNyam % pravizwaH ca su duScaram // Ram_3,32.2 //
   āyudhaṃ kiṃ ca rāmasya $ nihatā yena rākṣasāḥ &	AyuDam kim ca rAmasya $ nihatAH yena rAkzasAH &
   kharaś ca nihataḥ saṃkhye % dūṣaṇas triśirās tathā // Ram_3,32.3 //	KaraH ca nihataH saMKye % dUzaNaH triSirAH taTA // Ram_3,32.3 //
   ity uktā rākṣasendreṇa $ rākṣasī krodhamūrchitā &	iti uktA rAkzasa indreNa $ rAkzasI kroDa mUrCitA &
   tato rāmaṃ yathānyāyam % ākhyātum upacakrame // Ram_3,32.4 //	tatas rAmam yaTAnyAyam % AKyAtum upacakrame // Ram_3,32.4 //
   dīrghabāhur viśālākṣaś $ cīrakṛṣṇājināmbaraḥ &	dIrGa bAhuH viSAla akzaH $ cIra kRzNa ajina ambaraH &
   kandarpasamarūpaś ca % rāmo daśarathātmajaḥ // Ram_3,32.5 //	kandarpa sama rUpaH ca % rAmaH daSaraTa AtmajaH // Ram_3,32.5 //
   śakracāpanibhaṃ cāpaṃ $ vikṛṣya kanakāṅgadam &	Sakra cApa niBam cApam $ vikRzya kanaka aFgadam &
   dīptān kṣipati nārācān % sarpān iva mahāviṣān // Ram_3,32.6 //	dIptAn kzipati nArAcAn % sarpAn iva mahA vizAn // Ram_3,32.6 //
   nādadānaṃ śarān ghorān $ na muñcantaṃ mahābalam &	na AdadAnam SarAn GorAn $ na muQcantam mahA balam &
   na kārmukaṃ vikarṣantaṃ % rāmaṃ paśyāmi saṃyuge // Ram_3,32.7 //	na kArmukam vikarzantam % rAmam paSyAmi saMyuge // Ram_3,32.7 //
   hanyamānaṃ tu tat sainyaṃ $ paśyāmi śaravṛṣṭibhiḥ &	hanyamAnam tu tat sEnyam $ paSyAmi Sara vRzwiBiH &
   indreṇevottamaṃ sasyam % āhataṃ tv aśmavṛṣṭibhiḥ // Ram_3,32.8 //	indreNa iva uttamam sasyam % Ahatam tu aSma vRzwiBiH // Ram_3,32.8 //
   rakṣasāṃ bhīmavīryāṇāṃ $ sahasrāṇi caturdaśa &	rakzasAm BIma vIryANAm $ sahasrANi caturdaSa &
   nihatāni śarais tīkṣṇais % tenaikena padātinā // Ram_3,32.9 //	nihatAni SarEH tIkzNEH % tena ekena padAtinA // Ram_3,32.9 //
   ardhādhikamuhūrtena $ kharaś ca sahadūṣaṇaḥ &	arDa aDika muhUrtena $ KaraH ca saha dUzaNaH &
   ṛṣīṇām abhayaṃ dattaṃ % kṛtakṣemāś ca daṇḍakāḥ // Ram_3,32.10 //	RzINAm aBayam dattam % kRta kzemAH ca daNxakAH // Ram_3,32.10 //
   ekā kathaṃcin muktāhaṃ $ paribhūya mahātmanā &	ekA kaTaMcid muktA aham $ pariBUya mahAtmanA &
   strīvadhaṃ śaṅkamānena % rāmeṇa viditātmanā // Ram_3,32.11 //	strI vaDam SaFkamAnena % rAmeNa vidita AtmanA // Ram_3,32.11 //
   bhrātā cāsya mahātejā $ guṇatas tulyavikramaḥ &	BrAtA ca asya mahA tejAH $ guNataH tulya vikramaH &
   anuraktaś ca bhaktaś ca % lakṣmaṇo nāma vīryavān // Ram_3,32.12 //	anuraktaH ca BaktaH ca % lakzmaNaH nAma vIryavAn // Ram_3,32.12 //
   amarṣī durjayo jetā $ vikrānto buddhimān balī &	amarzI durjayaH jetA $ vikrAntaH budDimAn balI &
   rāmasya dakṣiṇo bāhur % nityaṃ prāṇo bahiścaraḥ // Ram_3,32.13 //	rAmasya dakziNaH bAhuH % nityam prANaH bahiScaraH // Ram_3,32.13 //
   rāmasya tu viśālākṣī $ dharmapatnī yaśasvinī &	rAmasya tu viSAla akzI $ Darma patnI yaSasvinI &
   sītā nāma varārohā % vaidehī tanumadhyamā // Ram_3,32.14 //	sItA nAma varArohA % vEdehI tanu maDyamA // Ram_3,32.14 //
   naiva devī na gandharvī $ na yakṣī na ca kiṃnarī &	na eva devI na ganDarvI $ na yakzI na ca kiMnarI &
   tathārūpā mayā nārī % dṛṣṭapūrvā mahītale // Ram_3,32.15 //	taTArUpA mayA nArI % dRzwa pUrvA mahI tale // Ram_3,32.15 //
   yasya sītā bhaved bhāryā $ yaṃ ca hṛṣṭā pariṣvajet &	yasya sItA Bavet BAryA $ yam ca hRzwA parizvajet &
   atijīvet sa sarveṣu % lokeṣv api puraṃdarāt // Ram_3,32.16 //	ati jIvet sa sarvezu % lokezu api puraMdarAt // Ram_3,32.16 //
   sā suśīlā vapuḥślāghyā $ rūpeṇāpratimā bhuvi &	sA su SIlA vapuH SlAGyA $ rUpeNa apratimA Buvi &
   tavānurūpā bhāryā sā % tvaṃ ca tasyās tathā patiḥ // Ram_3,32.17 //	tava anurUpA BAryA sA % tvam ca tasyAH taTA patiH // Ram_3,32.17 //
   tāṃ tu vistīrṇajaghanāṃ $ pīnottuṅgapayodharām &	tAm tu vistIrNa jaGanAm $ pIna uttuFga payoDarAm &
   bhāryārthe tu tavānetum % udyatāhaṃ varānanām // Ram_3,32.18 //	BAryA arTe tu tava Anetum % udyatA aham varAnanAm // Ram_3,32.18 //
   tāṃ tu dṛṣṭvādya vaidehīṃ $ pūrṇacandranibhānanām &	tAm tu dRzwvA adya vEdehIm $ pUrNa candra niBa AnanAm &
   manmathasya śarāṇāṃ ca % tvaṃ vidheyo bhaviṣyasi // Ram_3,32.19 //	manmaTasya SarANAm ca % tvam viDeyaH Bavizyasi // Ram_3,32.19 //
   yadi tasyām abhiprāyo $ bhāryārthe tava jāyate &	yadi tasyAm aBiprAyaH $ BAryA arTe tava jAyate &
   śīghram uddhriyatāṃ pādo % jayārtham iha dakṣiṇaḥ // Ram_3,32.20 //	SIGram udDriyatAm pAdaH % jaya arTam iha dakziNaH // Ram_3,32.20 //
   kuru priyaṃ tathā teṣāṃ $ rakṣasāṃ rākṣaseśvara &	kuru priyam taTA tezAm $ rakzasAm rAkzaseSvara &
   vadhāt tasya nṛśaṃsasya % rāmasyāśramavāsinaḥ // Ram_3,32.21 //	vaDAt tasya nRSaMsasya % rAmasya ASrama vAsinaH // Ram_3,32.21 //
   taṃ śarair niśitair hatvā $ lakṣmaṇaṃ ca mahāratham &	tam SarEH niSitEH hatvA $ lakzmaNam ca mahA raTam &
   hatanāthāṃ sukhaṃ sītāṃ % yathāvad upabhokṣyase // Ram_3,32.22 //	hata nATAm suKam sItAm % yaTAvat upaBokzyase // Ram_3,32.22 //
   rocate yadi te vākyaṃ $ mamaitad rākṣaseśvara &	rocate yadi te vAkyam $ mama etat rAkzaseSvara &
   kriyatāṃ nirviśaṅkena % vacanaṃ mama rāghava // Ram_3,32.23 //	kriyatAm nirviSaFkena % vacanam mama rAGava // Ram_3,32.23 //
   niśamya rāmeṇa śarair ajihmagair $ hatāñ janasthānagatān niśācarān &	niSamya rAmeNa SarEH ajihmagEH $ hatAn janasTAna gatAn niSAcarAn &
   kharaṃ ca buddhvā nihataṃ ca dūṣaṇaṃ % tvam adya kṛtyaṃ pratipattum arhasi	Karam ca budDvA nihatam ca dUzaNam % tvam adya kRtyam pratipattum arhasi
   // Ram_3,32.24 //	// Ram_3,32.24 //
   tataḥ śūrpaṇakhāvākyaṃ $ tac chrutvā romaharṣaṇam &	tatas SUrpaNaKA vAkyam $ tat SrutvA roma harzaNam &
   sacivān abhyanujñāya % kāryaṃ buddhvā jagāma ha // Ram_3,33.1 //	sacivAn aByanujQAya % kAryam budDvA jagAma ha // Ram_3,33.1 //
   tat kāryam anugamyātha $ yathāvad upalabhya ca &	tat kAryam anugamya aTa $ yaTAvat upalaBya ca &
   doṣāṇāṃ ca guṇānāṃ ca % sampradhārya balābalam // Ram_3,33.2 //	dozANAm ca guNAnAm ca % sampraDArya balAbalam // Ram_3,33.2 //
   iti kartavyam ity eva $ kṛtvā niścayam ātmanaḥ &	iti kartavyam iti eva $ kRtvA niScayam AtmanaH &
   sthirabuddhis tato ramyāṃ % yānaśālāṃ jagāma ha // Ram_3,33.3 //	sTira budDiH tatas ramyAm % yAna SAlAm jagAma ha // Ram_3,33.3 //
   yānaśālāṃ tato gatvā $ pracchanno rākṣasādhipaḥ &	yAna SAlAm tatas gatvA $ pracCannaH rAkzasa aDipaH &
   sūtaṃ saṃcodayāmāsa % rathaḥ saṃyujyatām iti // Ram_3,33.4 //	sUtam saMcodayAmAsa % raTaH saMyujyatAm iti // Ram_3,33.4 //
   evam uktaḥ kṣaṇenaiva $ sārathir laghuvikramaḥ &	evam uktaH kzaNena eva $ sAraTiH laGu vikramaH &
   rathaṃ saṃyojayāmāsa % tasyābhimatam uttamam // Ram_3,33.5 //	raTam saMyojayAmAsa % tasya aBimatam uttamam // Ram_3,33.5 //
   kāñcanaṃ ratham āsthāya $ kāmagaṃ ratnabhūṣitam &	kAQcanam raTam AsTAya $ kAma gam ratna BUzitam &
   piśācavadanair yuktaṃ % kharaiḥ kanakabhūṣaṇaiḥ // Ram_3,33.6 //	piSAca vadanEH yuktam % KarEH kanaka BUzaNEH // Ram_3,33.6 //
   meghapratimanādena $ sa tena dhanadānujaḥ &	meGa pratima nAdena $ sa tena Danada anujaH &
   rākṣasādhipatiḥ śrīmān % yayau nadanadīpatim // Ram_3,33.7 //	rAkzasa aDipatiH SrImAn % yayO nada nadIpatim // Ram_3,33.7 //
   sa śvetavālavyasanaḥ $ śvetacchattro daśānanaḥ &	sa Sveta vAla vyasanaH $ SvetacCattraH daSAnanaH &
   snigdhavaiḍūryasaṃkāśas % taptakāñcanabhūṣaṇaḥ // Ram_3,33.8 //	snigDa vExUrya saMkASaH % tapta kAQcana BUzaNaH // Ram_3,33.8 //
   daśāsyo viṃśatibhujo $ darśanīyaparicchadaḥ &	daSa AsyaH viMSati BujaH $ darSanIya paricCadaH &
   tridaśārir munīndraghno % daśaśīrṣa ivādrirāṭ // Ram_3,33.9 //	tridaSa ariH muni indra GnaH % daSa SIrzaH iva adrirAj // Ram_3,33.9 //
   kāmagaṃ ratham āsthāya $ śuśubhe rākṣasādhipaḥ &	kAma gam raTam AsTAya $ SuSuBe rAkzasa aDipaH &
   vidyunmaṇḍalavān meghaḥ % sabalāka ivāmbare // Ram_3,33.10 //	vidyunmaNxalavAn meGaH % sa balAkaH iva ambare // Ram_3,33.10 //
   saśailaṃ sāgarānūpaṃ $ vīryavān avalokayan &	sa SElam sAgara AnUpam $ vIryavAn avalokayan &
   nānāpuṣpaphalair vṛkṣair % anukīrṇaṃ sahasraśaḥ // Ram_3,33.11 //	nAnA puzpa PalEH vRkzEH % anukIrNam sahasraSas // Ram_3,33.11 //
   śītamaṅgalatoyābhiḥ $ padminībhiḥ samantataḥ &	SIta maFgala toyABiH $ padminIBiH samantataH &
   viśālair āśramapadair % vedimadbhiḥ samāvṛtam // Ram_3,33.12 //	viSAlEH ASrama padEH % vedimadBiH samAvRtam // Ram_3,33.12 //
   kadalyāḍhakīsambādhaṃ $ nālikeropaśobhitam &	kadalI AXakI sambADam $ nAlikera upaSoBitam &
   sālais tālais tamālaiś ca % tarubhiś ca supuṣpitaiḥ // Ram_3,33.13 //	sAlEH tAlEH tamAlEH ca % taruBiH ca su puzpitEH // Ram_3,33.13 //
   atyantaniyatāhāraiḥ $ śobhitaṃ paramarṣibhiḥ &	atyanta niyata AhArEH $ SoBitam parama RziBiH &
   nāgaiḥ suparṇair gandharvaiḥ % kiṃnaraiś ca sahasraśaḥ // Ram_3,33.14 //	nAgEH suparNEH ganDarvEH % kiMnarEH ca sahasraSas // Ram_3,33.14 //
   jitakāmaiś ca siddhaiś ca $ cāraṇaiś copaśobhitam &	jita kAmEH ca sidDEH ca $ cAraNEH ca upaSoBitam &
   ājair vaikhānasair māṣair % vālakhilyair marīcipaiḥ // Ram_3,33.15 //	AjEH vEKAnasEH mAzEH % vAlaKilyEH marIcipEH // Ram_3,33.15 //
   divyābharaṇamālyābhir $ divyarūpābhir āvṛtam &	divya ABaraNa mAlyABiH $ divya rUpABiH AvRtam &
   krīḍāratividhijñābhir % apsarobhiḥ sahasraśaḥ // Ram_3,33.16 //	krIxA rati viDi jQABiH % apsaroBiH sahasraSas // Ram_3,33.16 //
   sevitaṃ devapatnībhiḥ $ śrīmatībhiḥ śriyā vṛtam &	sevitam deva patnIBiH $ SrImatIBiH SriyA vRtam &
   devadānavasaṃghaiś ca % caritaṃ tv amṛtāśibhiḥ // Ram_3,33.17 //	deva dAnava saMGEH ca % caritam tu amRta ASiBiH // Ram_3,33.17 //
   haṃsakrauñcaplavākīrṇaṃ $ sārasaiḥ saṃpraṇāditam &	haMsa krOQca plava AkIrNam $ sArasEH saMpraNAditam &
   vaiḍūryaprastaraṃ ramyaṃ % snigdhaṃ sāgaratejasā // Ram_3,33.18 //	vExUrya prastaram ramyam % snigDam sAgara tejasA // Ram_3,33.18 //
   pāṇḍurāṇi viśālāni $ divyamālyayutāni ca &	pANxurANi viSAlAni $ divya mAlya yutAni ca &
   tūryagītābhijuṣṭāni % vimānāni samantataḥ // Ram_3,33.19 //	tUrya gIta aBijuzwAni % vimAnAni samantataH // Ram_3,33.19 //
   tapasā jitalokānāṃ $ kāmagāny abhisaṃpatan &	tapasA jita lokAnAm $ kAmagAni aBisaMpatan &
   gandharvāpsarasaś caiva % dadarśa dhanadānujaḥ // Ram_3,33.20 //	ganDarva apsarasaH ca eva % dadarSa Danada anujaH // Ram_3,33.20 //
   niryāsarasamūlānāṃ $ candanānāṃ sahasraśaḥ &	niryAsa rasa mUlAnAm $ candanAnAm sahasraSas &
   vanāni paśyan saumyāni % ghrāṇatṛptikarāṇi ca // Ram_3,33.21 //	vanAni paSyan sOmyAni % GrANa tRpti karANi ca // Ram_3,33.21 //
   agarūṇāṃ ca mukhyānāṃ $ vanāny upavanāni ca &	agarUNAm ca muKyAnAm $ vanAni upavanAni ca &
   takkolānāṃ ca jātyānāṃ % phalānāṃ ca sugandhinām // Ram_3,33.22 //	takkolAnAm ca jAtyAnAm % PalAnAm ca suganDinAm // Ram_3,33.22 //
   puṣpāṇi ca tamālasya $ gulmāni maricasya ca &	puzpANi ca tamAlasya $ gulmAni maricasya ca &
   muktānāṃ ca samūhāni % śuṣyamāṇāni tīrataḥ // Ram_3,33.23 //	muktAnAm ca samUhAni % SuzyamANAni tIrataH // Ram_3,33.23 //
   śaṅkhānāṃ prastaraṃ caiva $ pravālanicayaṃ tathā &	SaFKAnAm prastaram ca eva $ pravAla nicayam taTA &
   kāñcanāni ca śailāni % rājatāni ca sarvaśaḥ // Ram_3,33.24 //	kAQcanAni ca SElAni % rAjatAni ca sarvaSas // Ram_3,33.24 //
   prasravāṇi manojñāni $ prasannāni hradāni ca &	prasravANi manojQAni $ prasannAni hradAni ca &
   dhanadhānyopapannāni % strīratnair āvṛtāni ca // Ram_3,33.25 //	Dana DAnya upapannAni % strI ratnEH AvRtAni ca // Ram_3,33.25 //
   hastyaśvarathagāḍhāni $ nagarāṇy avalokayan &	hasti aSva raTa gAXAni $ nagarANi avalokayan &
   taṃ samaṃ sarvataḥ snigdhaṃ % mṛdusaṃsparśamārutam // Ram_3,33.26 //	tam samam sarvatas snigDam % mRdu saMsparSa mArutam // Ram_3,33.26 //
   anūpaṃ sindhurājasya $ dadarśa tridivopamam &	anUpam sinDurAjasya $ dadarSa tridiva upamam &
   tatrāpaśyat sa meghābhaṃ % nyagrodham ṛṣibhir vṛtam // Ram_3,33.27 //	tatra apaSyat sa meGa ABam % nyagroDam RziBiH vRtam // Ram_3,33.27 //
   samantād yasya tāḥ śākhāḥ $ śatayojanam āyatāḥ &	samantAt yasya tAH SAKAH $ Sata yojanam AyatAH &
   yasya hastinam ādāya % mahākāyaṃ ca kacchapam \	yasya hastinam AdAya % mahA kAyam ca kacCapam \
   bhakṣārthaṃ garuḍaḥ śākhām # ājagāma mahābalaḥ // Ram_3,33.28 //	Bakza arTam garuxaH SAKAm # AjagAma mahA balaH // Ram_3,33.28 //
   tasya tāṃ sahasā śākhāṃ $ bhāreṇa patagottamaḥ &	tasya tAm sahasA SAKAm $ BAreNa pataga uttamaH &
   suparṇaḥ parṇabahulāṃ % babhañjātha mahābalaḥ // Ram_3,33.29 //	suparNaH parNa bahulAm % baBaQja aTa mahA balaH // Ram_3,33.29 //
   tatra vaikhānasā māṣā $ vālakhilyā marīcipāḥ &	tatra vEKAnasAH mAzAH $ vAlaKilyAH marIcipAH &
   ajā babhūvur dhūmrāś ca % saṃgatāḥ paramarṣayaḥ // Ram_3,33.30 //	ajAH baBUvuH DUmrAH ca % saMgatAH parama RzayaH // Ram_3,33.30 //
   teṣāṃ dayārthaṃ garuḍas $ tāṃ śākhāṃ śatayojanām &	tezAm dayA arTam garuxaH $ tAm SAKAm Sata yojanAm &
   jagāmādāya vegena % tau cobhau gajakacchapau // Ram_3,33.31 //	jagAma AdAya vegena % tO ca uBO gaja kacCapO // Ram_3,33.31 //
   ekapādena dharmātmā $ bhakṣayitvā tad āmiṣam &	eka pAdena Darma AtmA $ BakzayitvA tat Amizam &
   niṣādaviṣayaṃ hatvā % śākhayā patagottamaḥ \	nizAda vizayam hatvA % SAKayA pataga uttamaH \
   praharṣam atulaṃ lebhe # mokṣayitvā mahāmunīn // Ram_3,33.32 //	praharzam atulam leBe # mokzayitvA mahA munIn // Ram_3,33.32 //
   sa tenaiva praharṣeṇa $ dviguṇīkṛtavikramaḥ &	sa tena eva praharzeNa $ dvi guNIkRta vikramaH &
   amṛtānayanārthaṃ vai % cakāra matimān matim // Ram_3,33.33 //	amRta Anayana arTam vE % cakAra matimAn matim // Ram_3,33.33 //
   ayojālāni nirmathya $ bhittvā ratnagṛhaṃ varam &	ayaH jAlAni nirmaTya $ BittvA ratna gRham varam &
   mahendrabhavanād guptam % ājahārāmṛtaṃ tataḥ // Ram_3,33.34 //	mahA indra BavanAt guptam % AjahAra amRtam tatas // Ram_3,33.34 //
   taṃ maharṣigaṇair juṣṭaṃ $ suparṇakṛtalakṣaṇam &	tam mahA Rzi gaNEH juzwam $ suparNa kRta lakzaNam &
   nāmnā subhadraṃ nyagrodhaṃ % dadarśa dhanadānujaḥ // Ram_3,33.35 //	nAmnA suBadram nyagroDam % dadarSa Danada anujaH // Ram_3,33.35 //
   taṃ tu gatvā paraṃ pāraṃ $ samudrasya nadīpateḥ &	tam tu gatvA param pAram $ samudrasya nadIpateH &
   dadarśāśramam ekānte % puṇye ramye vanāntare // Ram_3,33.36 //	dadarSa ASramam ekAnte % puNye ramye vana antare // Ram_3,33.36 //
   tatra kṛṣṇājinadharaṃ $ jaṭāvalkaladhāriṇam &	tatra kRzNa ajina Daram $ jawA valkala DAriNam &
   dadarśa niyatāhāraṃ % mārīcaṃ nāma rākṣasam // Ram_3,33.37 //	dadarSa niyata AhAram % mArIcam nAma rAkzasam // Ram_3,33.37 //
   sa rāvaṇaḥ samāgamya $ vidhivat tena rakṣasā &	sa rAvaNaH samAgamya $ viDivat tena rakzasA &
   tataḥ paścād idaṃ vākyam % abravīd vākyakovidaḥ // Ram_3,33.38 //	tatas paScAt idam vAkyam % abravIt vAkya kovidaH // Ram_3,33.38 //
   mārīca śrūyatāṃ tāta $ vacanaṃ mama bhāṣataḥ &	mArIca SrUyatAm tAta $ vacanam mama BAzataH &
   ārto 'smi mama cārtasya % bhavān hi paramā gatiḥ // Ram_3,34.1 //	ArtaH asmi mama ca Artasya % BavAn hi paramA gatiH // Ram_3,34.1 //
   jānīṣe tvaṃ janasthānaṃ $ bhrātā yatra kharo mama &	jAnIze tvam janasTAnam $ BrAtA yatra KaraH mama &
   dūṣaṇaś ca mahābāhuḥ % svasā śūrpaṇakhā ca me // Ram_3,34.2 //	dUzaNaH ca mahA bAhuH % svasA SUrpaNaKA ca me // Ram_3,34.2 //
   triśirāś ca mahātejā $ rākṣasaḥ piśitāśanaḥ &	triSirAH ca mahA tejAH $ rAkzasaH piSita aSanaH &
   anye ca bahavaḥ śūrā % labdhalakṣā niśācarāḥ // Ram_3,34.3 //	anye ca bahavaH SUrAH % labDa lakzAH niSAcarAH // Ram_3,34.3 //
   vasanti manniyogena $ adhivāsaṃ ca rākṣasaḥ &	vasanti mad niyogena $ aDivAsam ca rAkzasaH &
   bādhamānā mahāraṇye % munīn ye dharmacāriṇaḥ // Ram_3,34.4 //	bADamAnAH mahA araNye % munIn ye Darma cAriNaH // Ram_3,34.4 //
   caturdaśa sahasrāṇi $ rakṣasāṃ bhīmakarmaṇām &	caturdaSa sahasrANi $ rakzasAm BIma karmaNAm &
   śūrāṇāṃ labdhalakṣāṇāṃ % kharacittānuvartinām // Ram_3,34.5 //	SUrANAm labDa lakzANAm % Kara citta anuvartinAm // Ram_3,34.5 //
   te tv idānīṃ janasthāne $ vasamānā mahābalāḥ &	te tu idAnIm janasTAne $ vasamAnAH mahA balAH &
   saṃgatāḥ param āyattā % rāmeṇa saha saṃyuge // Ram_3,34.6 //	saMgatAH param AyattA % rAmeNa saha saMyuge // Ram_3,34.6 //
   tena saṃjātaroṣeṇa $ rāmeṇa raṇamūrdhani &	tena saMjAta rozeNa $ rAmeNa raNa mUrDani &
   anuktvā paruṣaṃ kiṃcic % charair vyāpāritaṃ dhanuḥ // Ram_3,34.7 //	anuktvA paruzam kiMcid % CarEH vyApAritam DanuH // Ram_3,34.7 //
   caturdaśa sahasrāṇi $ rakṣasāṃ bhīmakarmaṇām &	caturdaSa sahasrANi $ rakzasAm BIma karmaNAm &
   nihatāni śarais tīkṣṇair % mānuṣeṇa padātinā // Ram_3,34.8 //	nihatAni SarEH tIkzNEH % mAnuzeNa padAtinA // Ram_3,34.8 //
   kharaś ca nihataḥ saṃkhye $ dūṣaṇaś ca nipātitaḥ &	KaraH ca nihataH saMKye $ dUzaNaH ca nipAtitaH &
   hatvā triśirasaṃ cāpi % nirbhayā daṇḍakāḥ kṛtāḥ // Ram_3,34.9 //	hatvA triSirasam ca api % nirBayAH daNxakAH kRtAH // Ram_3,34.9 //
   pitrā nirastaḥ kruddhena $ sabhāryaḥ kṣīṇajīvitaḥ &	pitrA nirastaH krudDena $ sa BAryaH kzINa jIvitaH &
   sa hantā tasya sainyasya % rāmaḥ kṣatriyapāṃsanaḥ // Ram_3,34.10 //	sa hantA tasya sEnyasya % rAmaH kzatriya pAMsanaH // Ram_3,34.10 //
   aśīlaḥ karkaśas tīkṣṇo $ mūrkho lubdho 'jitendriyaḥ &	aSIlaH karkaSaH tIkzNaH $ mUrKaH lubDaH ajita indriyaH &
   tyaktadharmas tv adharmātmā % bhūtānām ahite rataḥ // Ram_3,34.11 //	tyakta DarmaH tu aDarma AtmA % BUtAnAm ahite rataH // Ram_3,34.11 //
   yena vairaṃ vināraṇye $ sattvam āśritya kevalam &	yena vEram vinA araNye $ sattvam ASritya kevalam &
   karṇanāsāpahāreṇa % bhaginī me virūpitā // Ram_3,34.12 //	karNa nAsA apahAreNa % BaginI me virUpitAH // Ram_3,34.12 //
   tasya bhāryāṃ janasthānāt $ sītāṃ surasutopamām &	tasya BAryAm janasTAnAt $ sItAm sura sutA upamAm &
   ānayiṣyāmi vikramya % sahāyas tatra me bhava // Ram_3,34.13 //	AnayizyAmi vikramya % sahAyaH tatra me Bava // Ram_3,34.13 //
   tvayā hy ahaṃ sahāyena $ pārśvasthena mahābala &	tvayA hi aham sahAyena $ pArSva sTena mahA bala &
   bhrātṛbhiś ca surān yuddhe % samagrān nābhicintaye // Ram_3,34.14 //	BrAtRBiH ca surAn yudDe % samagrAn na aBicintaye // Ram_3,34.14 //
   tat sahāyo bhava tvaṃ me $ samartho hy asi rākṣasa &	tat sahAyaH Bava tvam me $ samarTaH hi asi rAkzasaH &
   vīrye yuddhe ca darpe ca % na hy asti sadṛśas tava // Ram_3,34.15 //	vIrye yudDe ca darpe ca % na hi asti sadRSaH tava // Ram_3,34.15 //
   etadartham ahaṃ prāptas $ tvatsamīpaṃ niśācara &	etad arTam aham prAptaH $ tvad samIpam niSAcara &
   śṛṇu tat karma sāhāyye % yat kāryaṃ vacanān mama // Ram_3,34.16 //	SRNu tat karma sAhAyye % yat kAryam vacanAt mama // Ram_3,34.16 //
   sauvarṇas tvaṃ mṛgo bhūtvā $ citro rajatabindubhiḥ &	sOvarNaH tvam mRgaH BUtvA $ citraH rajata binduBiH &
   āśrame tasya rāmasya % sītāyāḥ pramukhe cara // Ram_3,34.17 //	ASrame tasya rAmasya % sItAyAH pramuKe cara // Ram_3,34.17 //
   tvāṃ tu niḥsaṃśayaṃ sītā $ dṛṣṭvā tu mṛgarūpiṇam &	tvAm tu niHsaMSayam sItA $ dRzwvA tu mRga rUpiNam &
   gṛhyatām iti bhartāraṃ % lakṣmaṇaṃ cābhidhāsyati // Ram_3,34.18 //	gRhyatAm iti BartAram % lakzmaNam ca aBiDAsyati // Ram_3,34.18 //
   tatas tayor apāye tu $ śūnye sītāṃ yathāsukham &	tatas tayoH apAye tu $ SUnye sItAm yaTAsuKam &
   nirābādho hariṣyāmi % rāhuś candraprabhām iva // Ram_3,34.19 //	nirAbADaH harizyAmi % rAhuH candra praBAm iva // Ram_3,34.19 //
   tataḥ paścāt sukhaṃ rāme $ bhāryāharaṇakarśite &	tatas paScAt suKam rAme $ BAryA haraNa karSite &
   viśrabdhaḥ prahariṣyāmi % kṛtārthenāntarātmanā // Ram_3,34.20 //	viSrabDaH praharizyAmi % kRtArTena antarAtmanA // Ram_3,34.20 //
   tasya rāmakathāṃ śrutvā $ mārīcasya mahātmanaḥ &	tasya rAma kaTAm SrutvA $ mArIcasya mahAtmanaH &
   śuṣkaṃ samabhavad vaktraṃ % paritrasto babhūva ca // Ram_3,34.21 //	Suzkam samaBavat vaktram % paritrastaH baBUva ca // Ram_3,34.21 //
   sa rāvaṇaṃ trastaviṣaṇṇacetā $ mahāvane rāmaparākramajñaḥ &	sa rAvaNam trasta vizaNNa cetAH $ mahA vane rAma parAkrama jQaH &
   kṛtāñjalis tattvam uvāca vākyaṃ % hitaṃ ca tasmai hitam ātmanaś ca //	kRtAQjaliH tattvam uvAca vAkyam % hitam ca tasmE hitam AtmanaH ca //
   Ram_3,34.22 //	Ram_3,34.22 //
   tac chrutvā rākṣasendrasya $ vākyaṃ vākyaviśāradaḥ &	tat SrutvA rAkzasa indrasya $ vAkyam vAkya viSAradaH &
   pratyuvāca mahāprājño % mārīco rākṣaseśvaram // Ram_3,35.1 //	pratyuvAca mahA prAjQaH % mArIcaH rAkzaseSvaram // Ram_3,35.1 //
   sulabhāḥ puruṣā rājan $ satataṃ priyavādinaḥ &	sulaBAH puruzAH rAjan $ satatam priya vAdinaH &
   apriyasya ca pathyasya % vaktā śrotā ca durlabhaḥ // Ram_3,35.2 //	apriyasya ca paTyasya % vaktA SrotA ca durlaBaH // Ram_3,35.2 //
   na nūnaṃ budhyase rāmaṃ $ mahāvīryaṃ guṇonnatam &	na nUnam buDyase rAmam $ mahA vIryam guNa unnatam &
   ayuktacāraś capalo % mahendravaruṇopamam // Ram_3,35.3 //	ayukta cAraH capalaH % mahA indra varuNa upamam // Ram_3,35.3 //
   api svasti bhavet tāta $ sarveṣāṃ bhuvi rakṣasām &	api svasti Bavet tAta $ sarvezAm Buvi rakzasAm &
   api rāmo na saṃkruddhaḥ % kuryāl lokam arākṣasam // Ram_3,35.4 //	api rAmaH na saMkrudDaH % kuryAt lokam arAkzasam // Ram_3,35.4 //
   api te jīvitāntāya $ notpannā janakātmajā &	api te jIvita antAya $ na utpannA janakAtmajA &
   api sītā nimittaṃ ca % na bhaved vyasanaṃ mahat // Ram_3,35.5 //	api sItA nimittam ca % na Bavet vyasanam mahat // Ram_3,35.5 //
   api tvām īśvaraṃ prāpya $ kāmavṛttaṃ niraṅkuśam &	api tvAm ISvaram prApya $ kAma vRttam niraFkuSam &
   na vinaśyet purī laṅkā % tvayā saha sarākṣasā // Ram_3,35.6 //	na vinaSyet purI laFkA % tvayA saha sa rAkzasAH // Ram_3,35.6 //
   tvadvidhaḥ kāmavṛtto hi $ duḥśīlaḥ pāpamantritaḥ &	tvadviDaH kAma vRttaH hi $ duHSIlaH pApa mantritaH &
   ātmānaṃ svajanaṃ rāṣṭraṃ % sa rājā hanti durmatiḥ // Ram_3,35.7 //	AtmAnam sva janam rAzwram % sa rAjA hanti durmatiH // Ram_3,35.7 //
   na ca pitrā parityakto $ nāmaryādaḥ kathaṃcana &	na ca pitrA parityaktaH $ na amaryAdaH kaTaMcana &
   na lubdho na ca duḥśīlo % na ca kṣatriyapāṃsanaḥ // Ram_3,35.8 //	na lubDaH na ca duHSIlaH % na ca kzatriya pAMsanaH // Ram_3,35.8 //
   na ca dharmaguṇair hīnaḥ $ kausalyānandavardhanaḥ &	na ca Darma guNEH hInaH $ kOsalyA Ananda varDanaH &
   na ca tīkṣṇo hi bhūtānāṃ % sarveṣāṃ ca hite rataḥ // Ram_3,35.9 //	na ca tIkzNaH hi BUtAnAm % sarvezAm ca hite rataH // Ram_3,35.9 //
   vañcitaṃ pitaraṃ dṛṣṭvā $ kaikeyyā satyavādinam &	vaQcitam pitaram dRzwvA $ kEkeyyA satya vAdinam &
   kariṣyāmīti dharmātmā % tataḥ pravrajito vanam // Ram_3,35.10 //	karizyAmi iti Darma AtmA % tatas pravrajitaH vanam // Ram_3,35.10 //
   kaikeyyāḥ priyakāmārthaṃ $ pitur daśarathasya ca &	kEkeyyAH priya kAma arTam $ pituH daSaraTasya ca &
   hitvā rājyaṃ ca bhogāṃś ca % praviṣṭo daṇḍakāvanam // Ram_3,35.11 //	hitvA rAjyam ca BogAn ca % pravizwaH daNxakA vanam // Ram_3,35.11 //
   na rāmaḥ karkaśas tāta $ nāvidvān nājitendriyaḥ &	na rAmaH karkaSaH tAta $ na avidvAn na ajita indriyaH &
   anṛtaṃ na śrutaṃ caiva % naiva tvaṃ vaktum arhasi // Ram_3,35.12 //	anRtam na Srutam ca eva % na eva tvam vaktum arhasi // Ram_3,35.12 //
   rāmo vigrahavān dharmaḥ $ sādhuḥ satyaparākramaḥ &	rAmaH vigrahavAn DarmaH $ sADuH satya parAkramaH &
   rājā sarvasya lokasya % devānām iva vāsavaḥ // Ram_3,35.13 //	rAjA sarvasya lokasya % devAnAm iva vAsavaH // Ram_3,35.13 //
   kathaṃ tvaṃ tasya vaidehīṃ $ rakṣitāṃ svena tejasā &	kaTam tvam tasya vEdehIm $ rakzitAm svena tejasA &
   icchasi prasabhaṃ hartuṃ % prabhām iva vivasvataḥ // Ram_3,35.14 //	icCasi prasaBam hartum % praBAm iva vivasvataH // Ram_3,35.14 //
   śarārciṣam anādhṛṣyaṃ $ cāpakhaḍgendhanaṃ raṇe &	Sara arcizam anADRzyam $ cApa Kaxga inDanam raNe &
   rāmāgniṃ sahasā dīptaṃ % na praveṣṭuṃ tvam arhasi // Ram_3,35.15 //	rAma agnim sahasA dIptam % na pravezwum tvam arhasi // Ram_3,35.15 //
   dhanurvyāditadīptāsyaṃ $ śarārciṣam amarṣaṇam &	DanuH vyAdita dIpta Asyam $ Sara arcizam amarzaNam &
   cāpabāṇadharaṃ vīraṃ % śatrusenāpahāriṇam // Ram_3,35.16 //	cApa bANa Daram vIram % Satru senA apahAriNam // Ram_3,35.16 //
   rājyaṃ sukhaṃ ca saṃtyajya $ jīvitaṃ ceṣṭam ātmanaḥ &	rAjyam suKam ca saMtyajya $ jIvitam ca izwam AtmanaH &
   nātyāsādayituṃ tāta % rāmāntakam ihārhasi // Ram_3,35.17 //	na ati AsAdayitum tAta % rAma antakam iha arhasi // Ram_3,35.17 //
   aprameyaṃ hi tattejo $ yasya sā janakātmajā &	aprameyam hi tat tejaH $ yasya sA janakAtmajA &
   na tvaṃ samarthas tāṃ hartuṃ % rāmacāpāśrayāṃ vane // Ram_3,35.18 //	na tvam samarTaH tAm hartum % rAma cApa ASrayAm vane // Ram_3,35.18 //
   prāṇebhyo 'pi priyatarā $ bhāryā nityam anuvratā &	prANeByaH api priyatarA $ BAryA nityam anuvratA &
   dīptasyeva hutāśasya % śikhā sītā sumadhyamā // Ram_3,35.19 //	dIptasya iva hutASasya % SiKA sItA sumaDyamA // Ram_3,35.19 //
   kim udyamaṃ vyartham imaṃ $ kṛtvā te rākṣasādhipa &	kim udyamam vyarTam imam $ kRtvA te rAkzasa aDipa &
   dṛṣṭaś cet tvaṃ raṇe tena % tadantaṃ tava jīvitam \	dRzwaH ced tvam raNe tena % tad antam tava jIvitam \
   jīvitaṃ ca sukhaṃ caiva # rājyaṃ caiva sudurlabham // Ram_3,35.20 //	jIvitam ca suKam ca eva # rAjyam ca eva su durlaBam // Ram_3,35.20 //
   sa sarvaiḥ sacivaiḥ sārdhaṃ $ vibhīṣaṇapuraskṛtaiḥ &	sa sarvEH sacivEH sArDam $ viBIzaNa puraskRtEH &
   mantrayitvā tu dharmiṣṭhaiḥ % kṛtvā niścayam ātmanaḥ // Ram_3,35.21 //	mantrayitvA tu DarmizWEH % kRtvA niScayam AtmanaH // Ram_3,35.21 //
   doṣāṇāṃ ca guṇānāṃ ca $ sampradhārya balābalam &	dozANAm ca guNAnAm ca $ sampraDArya balAbalam &
   ātmanaś ca balaṃ jñātvā % rāghavasya ca tattvataḥ \	AtmanaH ca balam jQAtvA % rAGavasya ca tattvataH \
   hitaṃ hi tava niścitya # kṣamaṃ tvaṃ kartum arhasi // Ram_3,35.22 //	hitam hi tava niScitya # kzamam tvam kartum arhasi // Ram_3,35.22 //
   ahaṃ tu manye tava na kṣamaṃ raṇe $ samāgamaṃ kosalarājasūnunā &	aham tu manye tava na kzamam raNe $ samAgamam kosala rAja sUnunA &
   idaṃ hi bhūyaḥ śṛṇu vākyam uttamaṃ % kṣamaṃ ca yuktaṃ ca niśācarādhipa //	idam hi BUyas SRNu vAkyam uttamam % kzamam ca yuktam ca niSAcara aDipa //
   Ram_3,35.23 //	Ram_3,35.23 //
   kadācid apy ahaṃ vīryāt $ paryaṭan pṛthivīm imām &	kadAcid api aham vIryAt $ paryawan pRTivIm imAm &
   balaṃ nāgasahasrasya % dhārayan parvatopamaḥ // Ram_3,36.1 //	balam nAga sahasrasya % DArayan parvata upamaH // Ram_3,36.1 //
   nīlajīmūtasaṃkāśas $ taptakāñcanakuṇḍalaḥ &	nIla jImUta saMkASaH $ tapta kAQcana kuNxalaH &
   bhayaṃ lokasya janayan % kirīṭī parighāyudhaḥ \	Bayam lokasya janayan % kirIwI pariGa AyuDaH \
   vyacaraṃ daṇḍakāraṇyam # ṛṣimāṃsāni bhakṣayan // Ram_3,36.2 //	vyacaram daNxaka araNyam # Rzi mAMsAni Bakzayan // Ram_3,36.2 //
   viśvāmitro 'tha dharmātmā $ madvitrasto mahāmuniḥ &	viSvAmitraH aTa Darma AtmA $ mad vitrastaH mahA muniH &
   svayaṃ gatvā daśarathaṃ % narendram idam abravīt // Ram_3,36.3 //	svayam gatvA daSaraTam % narendram idam abravIt // Ram_3,36.3 //
   ayaṃ rakṣatu māṃ rāmaḥ $ parvakāle samāhitaḥ &	ayam rakzatu mAm rAmaH $ parva kAle samAhitaH &
   mārīcān me bhayaṃ ghoraṃ % samutpannaṃ nareśvara // Ram_3,36.4 //	mArIcAn me Bayam Goram % samutpannam nareSvara // Ram_3,36.4 //
   ity evam ukto dharmātmā $ rājā daśarathas tadā &	iti evam uktaH Darma AtmA $ rAjA daSaraTaH tadA &
   pratyuvāca mahābhāgaṃ % viśvāmitraṃ mahāmunim // Ram_3,36.5 //	pratyuvAca mahABAgam % viSvAmitram mahA munim // Ram_3,36.5 //
   ūnaṣoḍaśavarṣo 'yam $ akṛtāstraś ca rāghavaḥ &	Una zoxaSa varzaH ayam $ akRta astraH ca rAGavaH &
   kāmaṃ tu mama yat sainyaṃ % mayā saha gamiṣyati \	kAmam tu mama yat sEnyam % mayA saha gamizyati \
   vadhiṣyāmi muniśreṣṭha # śatruṃ tava yathepsitam // Ram_3,36.6 //	vaDizyAmi muni SrezWa # Satrum tava yaTA Ipsitam // Ram_3,36.6 //
   ity evam uktaḥ sa munī $ rājānaṃ punar abravīt &	iti evam uktaH sa munI $ rAjAnam punar abravIt &
   rāmān nānyad balaṃ loke % paryāptaṃ tasya rakṣasaḥ // Ram_3,36.7 //	rAmAt na anyat balam loke % paryAptam tasya rakzasaH // Ram_3,36.7 //
   bālo 'py eṣa mahātejāḥ $ samarthas tasya nigrahe &	bAlaH api eza mahA tejAH $ samarTaH tasya nigrahe &
   gamiṣye rāmam ādāya % svasti te 'stu paraṃtapa // Ram_3,36.8 //	gamizye rAmam AdAya % svasti te astu paraMtapa // Ram_3,36.8 //
   ity evam uktvā sa munis $ tam ādāya nṛpātmajam &	iti evam uktvA sa muniH $ tam AdAya nRpa Atmajam &
   jagāma paramaprīto % viśvāmitraḥ svam āśramam // Ram_3,36.9 //	jagAma parama prItaH % viSvAmitraH svam ASramam // Ram_3,36.9 //
   taṃ tadā daṇḍakāraṇye $ yajñam uddiśya dīkṣitam &	tam tadA daNxaka araNye $ yajQam uddiSya dIkzitam &
   babhūvāvasthito rāmaś % citraṃ visphārayan dhanuḥ // Ram_3,36.10 //	baBUva avasTitaH rAmaH % citram visPArayan DanuH // Ram_3,36.10 //
   ajātavyañjanaḥ śrīmān $ bālaḥ śyāmaḥ śubhekṣaṇaḥ &	ajAta vyaQjanaH SrImAn $ bAlaH SyAmaH SuBa IkzaNaH &
   ekavastradharo dhanvī % śikhī kanakamālayā // Ram_3,36.11 //	eka vastra DaraH DanvI % SiKI kanaka mAlayA // Ram_3,36.11 //
   śobhayan daṇḍakāraṇyaṃ $ dīptena svena tejasā &	SoBayan daNxaka araNyam $ dIptena svena tejasA &
   adṛśyata tadā rāmo % bālacandra ivoditaḥ // Ram_3,36.12 //	adRSyata tadA rAmaH % bAla candraH iva uditaH // Ram_3,36.12 //
   tato 'haṃ meghasaṃkāśas $ taptakāñcanakuṇḍalaḥ &	tatas aham meGa saMkASaH $ tapta kAQcana kuNxalaH &
   balī dattavaro darpād % ājagāma tadāśramam // Ram_3,36.13 //	balI datta varaH darpAt % AjagAma tad ASramam // Ram_3,36.13 //
   tena dṛṣṭaḥ praviṣṭo 'haṃ $ sahasaivodyatāyudhaḥ &	tena dRzwaH pravizwaH aham $ sahasA eva udyata AyuDaH &
   māṃ tu dṛṣṭvā dhanuḥ sajyam % asambhrāntaś cakāra ha // Ram_3,36.14 //	mAm tu dRzwvA DanuH sajyam % asamBrAntaH cakAra ha // Ram_3,36.14 //
   avajānann ahaṃ mohād $ bālo 'yam iti rāghavam &	avajAnan aham mohAt $ bAlaH ayam iti rAGavam &
   viśvāmitrasya tāṃ vedim % adhyadhāvaṃ kṛtatvaraḥ // Ram_3,36.15 //	viSvAmitrasya tAm vedim % aDyaDAvam kRta tvaraH // Ram_3,36.15 //
   tena muktas tato bāṇaḥ $ śitaḥ śatrunibarhaṇaḥ &	tena muktaH tatas bANaH $ SitaH Satru nibarhaNaH &
   tenāhaṃ tāḍitaḥ kṣiptaḥ % samudre śatayojane // Ram_3,36.16 //	tena aham tAxitaH kziptaH % samudre Sata yojane // Ram_3,36.16 //
   rāmasya śaravegena $ nirasto bhrāntacetanaḥ &	rAmasya Sara vegena $ nirastaH BrAnta cetanaH &
   pātito 'haṃ tadā tena % gambhīre sāgarāmbhasi \	pAtitaH aham tadA tena % gamBIre sAgara amBasi \
   prāpya saṃjñāṃ cirāt tāta # laṅkāṃ prati gataḥ purīm // Ram_3,36.17 //	prApya saMjQAm cirAt tAta # laFkAm prati gataH purIm // Ram_3,36.17 //
   evam asmi tadā muktaḥ $ sahāyās te nipātitāḥ &	evam asmi tadA muktaH $ sahAyAH te nipAtitAH &
   akṛtāstreṇa rāmeṇa % bālenākliṣṭakarmaṇā // Ram_3,36.18 //	akRta astreNa rAmeNa % bAlena aklizwa karmaNA // Ram_3,36.18 //
   tan mayā vāryamāṇas tvaṃ $ yadi rāmeṇa vigraham &	tat mayA vAryamANaH tvam $ yadi rAmeNa vigraham &
   kariṣyasy āpadaṃ ghorāṃ % kṣipraṃ prāpya naśiṣyasi // Ram_3,36.19 //	karizyasi Apadam GorAm % kzipram prApya na Sizyasi // Ram_3,36.19 //
   krīḍāratividhijñānāṃ $ samājotsavaśālinām &	krIxA rati viDi jQAnAm $ samAja utsava SAlinAm &
   rakṣasāṃ caiva saṃtāpam % anarthaṃ cāhariṣyasi // Ram_3,36.20 //	rakzasAm ca eva saMtApam % anarTam ca Aharizyasi // Ram_3,36.20 //
   harmyaprāsādasambādhāṃ $ nānāratnavibhūṣitām &	harmya prAsAda sambADAm $ nAnA ratna viBUzitAm &
   drakṣyasi tvaṃ purīṃ laṅkāṃ % vinaṣṭāṃ maithilīkṛte // Ram_3,36.21 //	drakzyasi tvam purIm laFkAm % vinazwAm mETilIkRte // Ram_3,36.21 //
   akurvanto 'pi pāpāni $ śucayaḥ pāpasaṃśrayāt &	akurvantaH api pApAni $ SucayaH pApa saMSrayAt &
   parapāpair vinaśyanti % matsyā nāgahrade yathā // Ram_3,36.22 //	para pApEH vinaSyanti % matsyAH nAga hrade yaTA // Ram_3,36.22 //
   divyacandanadigdhāṅgān $ divyābharaṇabhūṣitān &	divya candana digDa aFgAn $ divya ABaraNa BUzitAn &
   drakṣyasy abhihatān bhūmau % tava doṣāt tu rākṣasān // Ram_3,36.23 //	drakzyasi aBihatAn BUmO % tava dozAt tu rAkzasAn // Ram_3,36.23 //
   hṛtadārān sadārāṃś ca $ daśa vidravato diśaḥ &	hRta dArAn sa dArAn ca $ daSa vidravataH diSaH &
   hataśeṣān aśaraṇān % drakṣyasi tvaṃ niśācarān // Ram_3,36.24 //	hata SezAn aSaraNAn % drakzyasi tvam niSAcarAn // Ram_3,36.24 //
   śarajālaparikṣiptām $ agnijvālāsamāvṛtām &	Sara jAla parikziptAm $ agni jvAlA samAvRtAm &
   pradagdhabhavanāṃ laṅkāṃ % drakṣyasi tvam asaṃśayam // Ram_3,36.25 //	pradagDa BavanAm laFkAm % drakzyasi tvam asaMSayam // Ram_3,36.25 //
   pramadānāṃ sahasrāṇi $ tava rājan parigrahaḥ &	pramadAnAm sahasrANi $ tava rAjan parigrahaH &
   bhava svadāranirataḥ % svakulaṃ rakṣa rākṣasa // Ram_3,36.26 //	Bava sva dAra nirataH % sva kulam rakza rAkzasaH // Ram_3,36.26 //
   mānaṃ vṛddhiṃ ca rājyaṃ ca $ jīvitaṃ ceṣṭam ātmanaḥ &	mAnam vRdDim ca rAjyam ca $ jIvitam ca izwam AtmanaH &
   yadīcchasi ciraṃ bhoktuṃ % mā kṛthā rāmavipriyam // Ram_3,36.27 //	yadi icCasi ciram Boktum % mA kRTAH rAma vipriyam // Ram_3,36.27 //
   nivāryamāṇaḥ suhṛdā mayā bhṛśaṃ $ prasahya sītāṃ yadi dharṣayiṣyasi &	nivAryamANaH suhRdA mayA BRSam $ prasahya sItAm yadi Darzayizyasi &
   gamiṣyasi kṣīṇabalaḥ sabāndhavo % yamakṣayaṃ rāmaśarāttajīvitaḥ //	gamizyasi kzINa balaH sa bAnDavaH % yama kzayam rAma Sara Atta jIvitaH //
   Ram_3,36.28 //	Ram_3,36.28 //
   evam asmi tadā muktaḥ $ kathaṃcit tena saṃyuge &	evam asmi tadA muktaH $ kaTaMcid tena saMyuge &
   idānīm api yad vṛttaṃ % tac chṛṇuṣva yad uttaram // Ram_3,37.1 //	idAnIm api yat vRttam % tat SRNuzva yat uttaram // Ram_3,37.1 //
   rākṣasābhyām ahaṃ dvābhyām $ anirviṇṇas tathā kṛtaḥ &	rAkzasAByAm aham dvAByAm $ anirviNNaH taTA kRtaH &
   sahito mṛgarūpābhyāṃ % praviṣṭo daṇḍakāvanam // Ram_3,37.2 //	sahitaH mRga rUpAByAm % pravizwaH daNxakA vanam // Ram_3,37.2 //
   dīptajihvo mahākāyas $ tīkṣṇaśṛṅgo mahābalaḥ &	dIpta jihvaH mahA kAyaH $ tIkzNa SRFgaH mahA balaH &
   vyacaraṃ daṇḍakāraṇyaṃ % māṃsabhakṣo mahāmṛgaḥ // Ram_3,37.3 //	vyacaram daNxaka araNyam % mAMsa BakzaH mahA mRgaH // Ram_3,37.3 //
   agnihotreṣu tīrtheṣu $ caityavṛkṣeṣu rāvaṇa &	agnihotrezu tIrTezu $ cEtya vRkzezu rAvaNa &
   atyantaghoro vyacaraṃ % tāpasāṃs tān pradharṣayan // Ram_3,37.4 //	atyanta GoraH vyacaram % tApasAn tAn praDarzayan // Ram_3,37.4 //
   nihatya daṇḍakāraṇye $ tāpasān dharmacāriṇaḥ &	nihatya daNxaka araNye $ tApasAn Darma cAriNaH &
   rudhirāṇi pibaṃs teṣāṃ % tathā māṃsāni bhakṣayan // Ram_3,37.5 //	ruDirANi piban tezAm % taTA mAMsAni Bakzayan // Ram_3,37.5 //
   ṛṣimāṃsāśanaḥ krūras $ trāsayan vanagocarān &	Rzi mAMsa aSanaH krUraH $ trAsayan vana gocarAn &
   tadā rudhiramatto 'haṃ % vyacaraṃ daṇḍakāvanam // Ram_3,37.6 //	tadA ruDira mattaH aham % vyacaram daNxakA vanam // Ram_3,37.6 //
   tadāhaṃ daṇḍakāraṇye $ vicaran dharmadūṣakaḥ &	tadA aham daNxaka araNye $ vicaran Darma dUzakaH &
   āsādayaṃ tadā rāmaṃ % tāpasaṃ dharmam āśritam // Ram_3,37.7 //	AsAdayam tadA rAmam % tApasam Darmam ASritam // Ram_3,37.7 //
   vaidehīṃ ca mahābhāgāṃ $ lakṣmaṇaṃ ca mahāratham &	vEdehIm ca mahABAgAm $ lakzmaNam ca mahA raTam &
   tāpasaṃ niyatāhāraṃ % sarvabhūtahite ratam // Ram_3,37.8 //	tApasam niyata AhAram % sarva BUta hite ratam // Ram_3,37.8 //
   so 'haṃ vanagataṃ rāmaṃ $ paribhūya mahābalam &	saH aham vana gatam rAmam $ pariBUya mahA balam &
   tāpaso 'yam iti jñātvā % pūrvavairam anusmaran // Ram_3,37.9 //	tApasaH ayam iti jQAtvA % pUrva vEram anusmaran // Ram_3,37.9 //
   abhyadhāvaṃ susaṃkruddhas $ tīkṣṇaśṛṅgo mṛgākṛtiḥ &	aByaDAvam su saMkrudDaH $ tIkzNa SRFgaH mRga AkRtiH &
   jighāṃsur akṛtaprajñas % taṃ prahāram anusmaran // Ram_3,37.10 //	jiGAMsuH akRta prajQaH % tam prahAram anusmaran // Ram_3,37.10 //
   tena muktās trayo bāṇāḥ $ śitāḥ śatrunibarhaṇāḥ &	tena muktAH trayaH bANAH $ SitAH Satru nibarhaNAH &
   vikṛṣya balavac cāpaṃ % suparṇānilatulyagāḥ // Ram_3,37.11 //	vikRzya balavat cApam % suparNa anila tulya gAH // Ram_3,37.11 //
   te bāṇā vajrasaṃkāśāḥ $ sughorā raktabhojanāḥ &	te bANAH vajra saMkASAH $ su GorAH rakta BojanAH &
   ājagmuḥ sahitāḥ sarve % trayaḥ saṃnataparvaṇaḥ // Ram_3,37.12 //	AjagmuH sahitAH sarve % trayaH saMnata parvaNaH // Ram_3,37.12 //
   parākramajño rāmasya $ śaṭho dṛṣṭabhayaḥ purā &	parAkrama jQaH rAmasya $ SaWaH dRzwa BayaH purA &
   samutkrāntas tato muktas % tāv ubhau rākṣasau hatau // Ram_3,37.13 //	samutkrAntaH tatas muktaH % tO uBO rAkzasO hatO // Ram_3,37.13 //
   śareṇa mukto rāmasya $ kathaṃcit prāpya jīvitam &	SareNa muktaH rAmasya $ kaTaMcid prApya jIvitam &
   iha pravrājito yuktas % tāpaso 'haṃ samāhitaḥ // Ram_3,37.14 //	iha pravrAjitaH yuktaH % tApasaH aham samAhitaH // Ram_3,37.14 //
   vṛkṣe vṛkṣe hi paśyāmi $ cīrakṛṣṇājināmbaram &	vRkze vRkze hi paSyAmi $ cIra kRzNa ajina ambaram &
   gṛhītadhanuṣaṃ rāmaṃ % pāśahastam ivāntakam // Ram_3,37.15 //	gRhIta Danuzam rAmam % pASa hastam iva antakam // Ram_3,37.15 //
   api rāmasahasrāṇi $ bhītaḥ paśyāmi rāvaṇa &	api rAma sahasrANi $ BItaH paSyAmi rAvaNa &
   rāmabhūtam idaṃ sarvam % araṇyaṃ pratibhāti me // Ram_3,37.16 //	rAma BUtam idam sarvam % araNyam pratiBAti me // Ram_3,37.16 //
   rāmam eva hi paśyāmi $ rahite rākṣaseśvara &	rAmam eva hi paSyAmi $ rahite rAkzaseSvara &
   dṛṣṭvā svapnagataṃ rāmam % udbhramāmi vicetanaḥ // Ram_3,37.17 //	dRzwvA svapna gatam rAmam % udBramAmi vicetanaH // Ram_3,37.17 //
   rakārādīni nāmāni $ rāmatrastasya rāvaṇa &	rakAra AdIni nAmAni $ rAma trastasya rAvaNa &
   ratnāni ca rathāś caiva % trāsaṃ saṃjanayanti me // Ram_3,37.18 //	ratnAni ca raTAH ca eva % trAsam saMjanayanti me // Ram_3,37.18 //
   ahaṃ tasya prabhāvajño $ na yuddhaṃ tena te kṣamam &	aham tasya praBAva jQaH $ na yudDam tena te kzamam &
   raṇe rāmeṇa yudhyasva % kṣamāṃ vā kuru rākṣasa \	raNe rAmeNa yuDyasva % kzamAm vA kuru rAkzasaH \
   na te rāmakathā kāryā # yadi māṃ draṣṭum icchasi // Ram_3,37.19 //	na te rAma kaTA kAryA # yadi mAm drazwum icCasi // Ram_3,37.19 //
   idaṃ vaco bandhuhitārthinā mayā $ yathocyamānaṃ yadi nābhipatsyase &	idam vacaH banDu hita arTinA mayA $ yaTA ucyamAnam yadi na aBipatsyase &
   sabāndhavas tyakṣyasi jīvitaṃ raṇe % hato 'dya rāmeṇa śarair ajihmagaiḥ //	sa bAnDavaH tyakzyasi jIvitam raNe % hataH adya rAmeNa SarEH ajihmagEH //
   Ram_3,37.20 //	Ram_3,37.20 //
   mārīcena tu tad vākyaṃ $ kṣamaṃ yuktaṃ ca rāvaṇaḥ &	mArIcena tu tat vAkyam $ kzamam yuktam ca rAvaNaH &
   ukto na pratijagrāha % martukāma ivauṣadham // Ram_3,38.1 //	uktaH na pratijagrAha % martu kAmaH iva OzaDam // Ram_3,38.1 //
   taṃ pathyahitavaktāraṃ $ mārīcaṃ rākṣasādhipaḥ &	tam paTya hita vaktAram $ mArIcam rAkzasa aDipaH &
   abravīt paruṣaṃ vākyam % ayuktaṃ kālacoditaḥ // Ram_3,38.2 //	abravIt paruzam vAkyam % ayuktam kAla coditaH // Ram_3,38.2 //
   yat kilaitad ayuktārthaṃ $ mārīca mayi kathyate &	yat kila etat ayukta arTam $ mArIca mayi kaTyate &
   vākyaṃ niṣphalam atyarthaṃ % bījam uptam ivoṣare // Ram_3,38.3 //	vAkyam nizPalam atyarTam % bIjam uptam iva Uzare // Ram_3,38.3 //
   tvadvākyair na tu māṃ śakyaṃ $ bhettuṃ rāmasya saṃyuge &	tvad vAkyEH na tu mAm Sakyam $ Bettum rAmasya saMyuge &
   pāpaśīlasya mūrkhasya % mānuṣasya viśeṣataḥ // Ram_3,38.4 //	pApa SIlasya mUrKasya % mAnuzasya viSezataH // Ram_3,38.4 //
   yas tyaktvā suhṛdo rājyaṃ $ mātaraṃ pitaraṃ tathā &	yaH tyaktvA suhRdaH rAjyam $ mAtaram pitaram taTA &
   strīvākyaṃ prākṛtaṃ śrutvā % vanam ekapade gataḥ // Ram_3,38.5 //	strI vAkyam prAkRtam SrutvA % vanam eka pade gataH // Ram_3,38.5 //
   avaśyaṃ tu mayā tasya $ saṃyuge kharaghātinaḥ &	avaSyam tu mayA tasya $ saMyuge Kara GAtinaH &
   prāṇaiḥ priyatarā sītā % hartavyā tava saṃnidhau // Ram_3,38.6 //	prANEH priyatarA sItA % hartavyA tava saMniDO // Ram_3,38.6 //
   evaṃ me niścitā buddhir $ hṛdi mārīca vartate &	evam me niScitA budDiH $ hRdi mArIca vartate &
   na vyāvartayituṃ śakyā % sendrair api surāsuraiḥ // Ram_3,38.7 //	na vyAvartayitum SakyAH % sa indrEH api sura asurEH // Ram_3,38.7 //
   doṣaṃ guṇaṃ vā saṃpṛṣṭas $ tvam evaṃ vaktum arhasi &	dozam guNam vA saMpRzwaH $ tvam evam vaktum arhasi &
   apāyaṃ vāpy upāyaṃ vā % kāryasyāsya viniścaye // Ram_3,38.8 //	apAyam vA api upAyam vA % kAryasya asya viniScaye // Ram_3,38.8 //
   saṃpṛṣṭena tu vaktavyaṃ $ sacivena vipaścitā &	saMpRzwena tu vaktavyam $ sacivena vipaScitA &
   udyatāñjalinā rājño % ya icched bhūtim ātmanaḥ // Ram_3,38.9 //	udyata aQjalinA rAjQaH % yaH icCet BUtim AtmanaH // Ram_3,38.9 //
   vākyam apratikūlaṃ tu $ mṛdupūrvaṃ śubhaṃ hitam &	vAkyam apratikUlam tu $ mRdu pUrvam SuBam hitam &
   upacāreṇa yuktaṃ ca % vaktavyo vasudhādhipaḥ // Ram_3,38.10 //	upacAreNa yuktam ca % vaktavyaH vasuDADipaH // Ram_3,38.10 //
   sāvamardaṃ tu yad vākyaṃ $ mārīca hitam ucyate &	sa avamardam tu yat vAkyam $ mArIca hitam ucyate &
   nābhinandati tad rājā % mānārho mānavarjitam // Ram_3,38.11 //	na aBinandati tat rAjA % mAna arhaH mAna varjitam // Ram_3,38.11 //
   pañcarūpāṇi rājāno $ dhārayanty amitaujasaḥ &	paQca rUpANi rAjAnaH $ DArayanti amita ojasaH &
   agner indrasya somasya % yamasya varuṇasya ca \	agneH indrasya somasya % yamasya varuNasya ca \
   auṣṇyaṃ tathā vikramaṃ ca # saumyaṃ daṇḍaṃ prasannatām // Ram_3,38.12 //	OzNyam taTA vikramam ca # sOmyam daNxam prasanna tAm // Ram_3,38.12 //
   tasmāt sarvāsv avasthāsu $ mānyāḥ pūjyāś ca pārthivāḥ &	tasmAt sarvAsu avasTAsu $ mAnyAH pUjyAH ca pArTivAH &
   tvaṃ tu dharmam avijñāya % kevalaṃ moham āsthitaḥ // Ram_3,38.13 //	tvam tu Darmam avijQAya % kevalam moham AsTitaH // Ram_3,38.13 //
   abhyāgataṃ māṃ daurātmyāt $ paruṣaṃ vadasīdṛśam &	aByAgatam mAm dOrAtmyAt $ paruzam vadasi IdRSam &
   guṇadoṣau na pṛcchāmi % kṣamaṃ cātmani rākṣasa \	guNa dozO na pRcCAmi % kzamam ca Atmani rAkzasa \
   asmiṃs tu sa bhavān kṛtye # sāhāyyaṃ kartum arhasi // Ram_3,38.14 //	asmin tu sa BavAn kRtye # sAhAyyam kartum arhasi // Ram_3,38.14 //
   sauvarṇas tvaṃ mṛgo bhūtvā $ citro rajatabindubhiḥ &	sOvarNaH tvam mRgaH BUtvA $ citraH rajata binduBiH &
   pralobhayitvā vaidehīṃ % yatheṣṭaṃ gantum arhasi // Ram_3,38.15 //	praloBayitvA vEdehIm % yaTezwam gantum arhasi // Ram_3,38.15 //
   tvāṃ tu māyāmṛgaṃ dṛṣṭvā $ kāñcanaṃ jātavismayā &	tvAm tu mAyA mRgam dRzwvA $ kAQcanam jAta vismayA &
   ānayainam iti kṣipraṃ % rāmaṃ vakṣyati maithilī // Ram_3,38.16 //	Anaya enam iti kzipram % rAmam vakzyati mETilI // Ram_3,38.16 //
   apakrānte ca kākutsthe $ lakṣmaṇe ca yathāsukham &	apakrAnte ca kAkutsTe $ lakzmaNe ca yaTAsuKam &
   ānayiṣyāmi vaidehīṃ % sahasrākṣaḥ śacīm iva // Ram_3,38.17 //	AnayizyAmi vEdehIm % sahasrAkzaH SacIm iva // Ram_3,38.17 //
   evaṃ kṛtvā tv idaṃ kāryaṃ $ yatheṣṭaṃ gaccha rākṣasa &	evam kRtvA tu idam kAryam $ yaTezwam gacCa rAkzasa &
   rājyasyārdhaṃ pradāsyāmi % mārīca tava suvrata // Ram_3,38.18 //	rAjyasya arDam pradAsyAmi % mArIca tava suvrata // Ram_3,38.18 //
   gaccha saumya śivaṃ mārgaṃ $ kāryasyāsya vivṛddhaye &	gacCa sOmya Sivam mArgam $ kAryasya asya vivRdDaye &
   prāpya sītām ayuddhena % vañcayitvā tu rāghavam \	prApya sItAm ayudDena % vaQcayitvA tu rAGavam \
   laṅkāṃ prati gamiṣyāmi # kṛtakāryaḥ saha tvayā // Ram_3,38.19 //	laFkAm prati gamizyAmi # kRta kAryaH saha tvayA // Ram_3,38.19 //
   etat kāryam avaśyaṃ me $ balād api kariṣyasi &	etat kAryam avaSyam me $ balAt api karizyasi &
   rājño hi pratikūlastho % na jātu sukham edhate // Ram_3,38.20 //	rAjQaH hi pratikUla sTaH % na jAtu suKam eDate // Ram_3,38.20 //
   āsādya taṃ jīvitasaṃśayas te $ mṛtyur dhruvo hy adya mayā virudhya &	AsAdya tam jIvita saMSayaH te $ mRtyuH DruvaH hi adya mayA viruDya &
   etad yathāvat parigṛhya buddhyā % yad atra pathyaṃ kuru tat tathā tvam //	etat yaTAvat parigRhya budDyA % yat atra paTyam kuru tat taTA tvam //
   Ram_3,38.21 //	Ram_3,38.21 //
   ājñapto rājavad vākyaṃ $ pratikūlaṃ niśācaraḥ &	AjQaptaH rAja vat vAkyam $ pratikUlam niSAcaraH &
   abravīt paruṣaṃ vākyaṃ % mārīco rākṣasādhipam // Ram_3,39.1 //	abravIt paruzam vAkyam % mArIcaH rAkzasa aDipam // Ram_3,39.1 //
   kenāyam upadiṣṭas te $ vināśaḥ pāpakarmaṇā &	kena ayam upadizwaH te $ vinASaH pApa karmaNA &
   saputrasya sarāṣṭrasya % sāmātyasya niśācara // Ram_3,39.2 //	sa putrasya sa rAzwrasya % sa amAtyasya niSAcara // Ram_3,39.2 //
   kas tvayā sukhinā rājan $ nābhinandati pāpakṛt &	kaH tvayA suKinA rAjan $ na aBinandati pApa kRt &
   kenedam upadiṣṭaṃ te % mṛtyudvāram upāyataḥ // Ram_3,39.3 //	kena idam upadizwam te % mRtyu dvAram upAyataH // Ram_3,39.3 //
   śatravas tava suvyaktaṃ $ hīnavīryā niśācara &	SatravaH tava su vyaktam $ hIna vIryAH niSAcara &
   icchanti tvāṃ vinaśyantam % uparuddhaṃ balīyasā // Ram_3,39.4 //	icCanti tvAm vinaSyantam % uparudDam balIyasA // Ram_3,39.4 //
   kenedam upadiṣṭaṃ te $ kṣudreṇāhitavādinā &	kena idam upadizwam te $ kzudreNa ahita vAdinA &
   yas tvām icchati naśyantaṃ % svakṛtena niśācara // Ram_3,39.5 //	yaH tvAm icCati naSyantam % sva kRtena niSAcara // Ram_3,39.5 //
   vadhyāḥ khalu na hanyante $ sacivās tava rāvaṇa &	vaDyAH Kalu na hanyante $ sacivAH tava rAvaNa &
   ye tvām utpatham ārūḍhaṃ % na nigṛhṇanti sarvaśaḥ // Ram_3,39.6 //	ye tvAm utpaTam ArUXam % na nigRhNanti sarvaSas // Ram_3,39.6 //
   amātyaiḥ kāmavṛtto hi $ rājā kāpatham āśritaḥ &	amAtyEH kAma vRttaH hi $ rAjA kApaTam ASritaH &
   nigrāhyaḥ sarvathā sadbhir % na nigrāhyo nigṛhyase // Ram_3,39.7 //	nigrAhyaH sarvaTA sadBiH % na nigrAhyaH nigRhyase // Ram_3,39.7 //
   dharmam arthaṃ ca kāmaṃ ca $ yaśaś ca jayatāṃ vara &	Darmam arTam ca kAmam ca $ yaSaH ca jayatAm varaH &
   svāmiprasādāt sacivāḥ % prāpnuvanti niśācara // Ram_3,39.8 //	svAmi prasAdAt sacivAH % prApnuvanti niSAcara // Ram_3,39.8 //
   viparyaye tu tat sarvaṃ $ vyarthaṃ bhavati rāvaṇa &	viparyaye tu tat sarvam $ vyarTam Bavati rAvaNa &
   vyasanaṃ svāmivaiguṇyāt % prāpnuvantītare janāḥ // Ram_3,39.9 //	vyasanam svAmi vEguNyAt % prApnuvanti itare janAH // Ram_3,39.9 //
   rājamūlo hi dharmaś ca $ jayaś ca jayatāṃ vara &	rAja mUlaH hi DarmaH ca $ jayaH ca jayatAm varaH &
   tasmāt sarvāsv avasthāsu % rakṣitavyo narādhipaḥ // Ram_3,39.10 //	tasmAt sarvAsu avasTAsu % rakzitavyaH narADipaH // Ram_3,39.10 //
   rājyaṃ pālayituṃ śakyaṃ $ na tīkṣṇena niśācara &	rAjyam pAlayitum Sakyam $ na tIkzNena niSAcara &
   na cāpi pratikūlena % nāvinītena rākṣasa // Ram_3,39.11 //	na ca api pratikUlena % na avinItena rAkzasaH // Ram_3,39.11 //
   ye tīkṣṇamantrāḥ sacivā $ bhajyante saha tena vai &	ye tIkzNa mantrAH sacivAH $ Bajyante saha tena vE &
   viṣameṣu rathāḥ śīghraṃ % mandasārathayo yathā // Ram_3,39.12 //	vizamezu raTAH SIGram % manda sAraTayaH yaTA // Ram_3,39.12 //
   bahavaḥ sādhavo loke $ yuktadharmam anuṣṭhitāḥ &	bahavaH sADavaH loke $ yukta Darmam anuzWitAH &
   pareṣām aparādhena % vinaṣṭāḥ saparicchadāḥ // Ram_3,39.13 //	parezAm aparADena % vinazwAH sa paricCadAH // Ram_3,39.13 //
   svāminā pratikūlena $ prajās tīkṣṇena rāvaṇa &	svAminA pratikUlena $ prajAH tIkzNena rAvaNa &
   rakṣyamāṇā na vardhante % meṣā gomāyunā yathā // Ram_3,39.14 //	rakzyamANAH na varDante % mezAH gomAyunA yaTA // Ram_3,39.14 //
   avaśyaṃ vinaśiṣyanti $ sarve rāvaṇa rākṣasāḥ &	avaSyam vinaSizyanti $ sarve rAvaNa rAkzasAH &
   yeṣāṃ tvaṃ karkaśo rājā % durbuddhir ajitendriyaḥ // Ram_3,39.15 //	yezAm tvam karkaSaH rAjA % durbudDiH ajita indriyaH // Ram_3,39.15 //
   tad idaṃ kākatālīyaṃ $ ghoram āsāditaṃ tvayā &	tat idam kAkatAlIyam $ Goram AsAditam tvayA &
   atra kiṃ śobhanaṃ yat tvaṃ % sasainyo vinaśiṣyasi // Ram_3,39.16 //	atra kim SoBanam yat tvam % sa sEnyaH vinaSizyasi // Ram_3,39.16 //
   māṃ nihatya tu rāmo 'sau $ nacirāt tvāṃ vadhiṣyati &	mAm nihatya tu rAmaH asO $ nacirAt tvAm vaDizyati &
   anena kṛtakṛtyo 'smi % mriye yad ariṇā hataḥ // Ram_3,39.17 //	anena kRtakRtyaH asmi % mriye yat ariNA hataH // Ram_3,39.17 //
   darśanād eva rāmasya $ hataṃ mām upadhāraya &	darSanAt eva rAmasya $ hatam mAm upaDAraya &
   ātmānaṃ ca hataṃ viddhi % hṛtvā sītāṃ sabāndhavam // Ram_3,39.18 //	AtmAnam ca hatam vidDi % hRtvA sItAm sa bAnDavam // Ram_3,39.18 //
   ānayiṣyāmi cet sītām $ āśramāt sahito mayā &	AnayizyAmi ced sItAm $ ASramAt sahitaH mayA &
   naiva tvam asi naivāhaṃ % naiva laṅkā na rākṣasāḥ // Ram_3,39.19 //	na eva tvam asi na eva aham % na eva laFkAH na rAkzasAH // Ram_3,39.19 //
   nivāryamāṇas tu mayā hitaiṣiṇā $ na mṛṣyase vākyam idaṃ niśācara &	nivAryamANaH tu mayA hita eziNA $ na mRzyase vAkyam idam niSAcara &
   paretakalpā hi gatāyuṣo narā % hitaṃ na gṛhṇanti suhṛdbhir īritam //	pareta kalpAH hi gata AyuzaH narAH % hitam na gRhNanti suhRdBiH Iritam //
   Ram_3,39.20 //	Ram_3,39.20 //
   evam uktvā tu paruṣaṃ $ mārīco rāvaṇaṃ tataḥ &	evam uktvA tu paruzam $ mArIcaH rAvaNam tatas &
   gacchāvety abravīd dīno % bhayād rātriṃcaraprabhoḥ // Ram_3,40.1 //	gacCAva iti abravIt dInaH % BayAt rAtriMcara praBoH // Ram_3,40.1 //
   dṛṣṭaścāhaṃ punas tena $ śaracāpāsidhāriṇā &	dRzwaH ca aham punar tena $ Sara cApa asi DAriNA &
   madvidhodyataśastreṇa % vinaṣṭaṃ jīvitaṃ ca me // Ram_3,40.2 //	madviDa udyata SastreNa % vinazwam jIvitam ca me // Ram_3,40.2 //
   kiṃ tu kartuṃ mayā śakyam $ evaṃ tvayi durātmani &	kim tu kartum mayA Sakyam $ evam tvayi durAtmani &
   eṣa gacchāmy ahaṃ tāta % svasti te 'stu niśācara // Ram_3,40.3 //	eza gacCAmi aham tAta % svasti te astu niSAcara // Ram_3,40.3 //
   prahṛṣṭas tv abhavat tena $ vacanena sa rākṣasaḥ &	prahRzwaH tu aBavat tena $ vacanena sa rAkzasaH &
   pariṣvajya susaṃśliṣṭam % idaṃ vacanam abravīt // Ram_3,40.4 //	parizvajya su saMSlizwam % idam vacanam abravIt // Ram_3,40.4 //
   etac chauṇḍīryayuktaṃ te $ macchabdād iva bhāṣitam &	etat SONxIrya yuktam te $ mad SabdAt iva BAzitam &
   idānīm asi mārīcaḥ % pūrvam anyo niśācaraḥ // Ram_3,40.5 //	idAnIm asi mArIcaH % pUrvam anyaH niSAcaraH // Ram_3,40.5 //
   āruhyatām ayaṃ śīghraṃ $ khago ratnavibhūṣitaḥ &	AruhyatAm ayam SIGram $ KagaH ratna viBUzitaH &
   mayā saha ratho yuktaḥ % piśācavadanaiḥ kharaiḥ // Ram_3,40.6 //	mayA saha raTaH yuktaH % piSAca vadanEH KarEH // Ram_3,40.6 //
   tato rāvaṇamārīcau $ vimānam iva taṃ ratham &	tatas rAvaNa mArIcO $ vimAnam iva tam raTam &
   āruhya yayatuḥ śīghraṃ % tasmād āśramamaṇḍalāt // Ram_3,40.7 //	Aruhya yayatuH SIGram % tasmAt ASrama maNxalAt // Ram_3,40.7 //
   tathaiva tatra paśyantau $ pattanāni vanāni ca &	taTA eva tatra paSyantO $ pattanAni vanAni ca &
   girīṃś ca saritaḥ sarvā % rāṣṭrāṇi nagarāṇi ca // Ram_3,40.8 //	girIn ca saritaH sarvAH % rAzwrANi nagarANi ca // Ram_3,40.8 //
   sametya daṇḍakāraṇyaṃ $ rāghavasyāśramaṃ tataḥ &	sametya daNxaka araNyam $ rAGavasya ASramam tatas &
   dadarśa sahamarīco % rāvaṇo rākṣasādhipaḥ // Ram_3,40.9 //	dadarSa saha marIcaH % rAvaNaH rAkzasa aDipaH // Ram_3,40.9 //
   avatīrya rathāt tasmāt $ tataḥ kāñcanabhūṣaṇāt &	avatIrya raTAt tasmAt $ tatas kAQcana BUzaNAt &
   haste gṛhītvā mārīcaṃ % rāvaṇo vākyam abravīt // Ram_3,40.10 //	haste gRhItvA mArIcam % rAvaNaH vAkyam abravIt // Ram_3,40.10 //
   etad rāmāśramapadaṃ $ dṛśyate kadalīvṛtam &	etat rAma ASrama padam $ dRSyate kadalI vRtam &
   kriyatāṃ tat sakhe śīghraṃ % yadarthaṃ vayam āgatāḥ // Ram_3,40.11 //	kriyatAm tat saKe SIGram % yad arTam vayam AgatAH // Ram_3,40.11 //
   sa rāvaṇavacaḥ śrutvā $ mārīco rākṣasas tadā &	sa rAvaNa vacaH SrutvA $ mArIcaH rAkzasaH tadA &
   mṛgo bhūtvāśramadvāri % rāmasya vicacāra ha // Ram_3,40.12 //	mRgaH BUtvA ASrama dvAri % rAmasya vicacAra ha // Ram_3,40.12 //
   maṇipravaraśṛṅgāgraḥ $ sitāsitamukhākṛtiḥ &	maNi pravara SRFga agraH $ sita asita muKa AkRtiH &
   raktapadmotpalamukha % indranīlotpalaśravāḥ // Ram_3,40.13 //	rakta padma utpala muKa % indranIla utpala SravAH // Ram_3,40.13 //
   kiṃcid abhyunnatagrīva $ indranīlanibhodaraḥ &	kiMcid aByunnata grIva $ indranIla niBa udaraH &
   madhūkanibhapārśvaś ca % kañjakiñjalkasaṃnibhaḥ // Ram_3,40.14 //	maDUka niBa pArSvaH ca % kaQja kiQjalka saMniBaH // Ram_3,40.14 //
   vaiḍūryasaṃkāśakhuras $ tanujaṅghaḥ susaṃhataḥ &	vExUrya saMkASa KuraH $ tanujaFGaH su saMhataH &
   indrāyudhasavarṇena % pucchenordhvaṃ virājitaḥ // Ram_3,40.15 //	indrAyuDa savarNena % pucCena UrDvam virAjitaH // Ram_3,40.15 //
   manoharasnigdhavarṇo $ ratnair nānāvidhair vṛtaḥ &	manohara snigDa varNaH $ ratnEH nAnAviDEH vRtaH &
   kṣaṇena rākṣaso jāto % mṛgaḥ paramaśobhanaḥ // Ram_3,40.16 //	kzaNena rAkzasaH jAtaH % mRgaH parama SoBanaH // Ram_3,40.16 //
   vanaṃ prajvalayan ramyaṃ $ rāmāśramapadaṃ ca tat &	vanam prajvalayan ramyam $ rAma ASrama padam ca tat &
   manoharaṃ darśanīyaṃ % rūpaṃ kṛtvā sa rākṣasaḥ // Ram_3,40.17 //	manoharam darSanIyam % rUpam kRtvA sa rAkzasaH // Ram_3,40.17 //
   pralobhanārthaṃ vaidehyā $ nānādhātuvicitritam &	praloBana arTam vEdehyAH $ nAnA DAtu vicitritam &
   vicaran gacchate samyak % śādvalāni samantataḥ // Ram_3,40.18 //	vicaran gacCate samyak % SAdvalAni samantataH // Ram_3,40.18 //
   rūpyabinduśataiś citro $ bhūtvā ca priyadarśanaḥ &	rUpya bindu SatEH citraH $ BUtvA ca priya darSanaH &
   viṭapīnāṃ kisalayān % bhaṅktvādan vicacāra ha // Ram_3,40.19 //	viwapInAm kisalayAn % BaFktvA adan vicacAra ha // Ram_3,40.19 //
   kadalīgṛhakaṃ gatvā $ karṇikārān itas tataḥ &	kadalI gRhakam gatvA $ karNikArAn itas tatas &
   samāśrayan mandagatiḥ % sītāsaṃdarśanaṃ tadā // Ram_3,40.20 //	samASrayan manda gatiH % sItA saMdarSanam tadA // Ram_3,40.20 //
   rājīvacitrapṛṣṭhaḥ sa $ virarāja mahāmṛgaḥ &	rAjIva citra pRzWaH sa $ virarAja mahA mRgaH &
   rāmāśramapadābhyāśe % vicacāra yathāsukham // Ram_3,40.21 //	rAma ASrama pada aByASe % vicacAra yaTAsuKam // Ram_3,40.21 //
   punar gatvā nivṛttaś ca $ vicacāra mṛgottamaḥ &	punar gatvA nivRttaH ca $ vicacAra mRga uttamaH &
   gatvā muhūrtaṃ tvarayā % punaḥ pratinivartate // Ram_3,40.22 //	gatvA muhUrtam tvarayA % punar pratinivartate // Ram_3,40.22 //
   vikrīḍaṃś ca punar bhūmau $ punar eva niṣīdati &	vikrIxan ca punar BUmO $ punar eva nizIdati &
   āśramadvāram āgamya % mṛgayūthāni gacchati // Ram_3,40.23 //	ASrama dvAram Agamya % mRga yUTAni gacCati // Ram_3,40.23 //
   mṛgayūthair anugataḥ $ punar eva nivartate &	mRga yUTEH anugataH $ punar eva nivartate &
   sītādarśanam ākāṅkṣan % rākṣaso mṛgatāṃ gataḥ // Ram_3,40.24 //	sItA darSanam AkAFkzan % rAkzasaH mRga tAm gataH // Ram_3,40.24 //
   paribhramati citrāṇi $ maṇḍalāni viniṣpatan &	pariBramati citrANi $ maNxalAni vinizpatan &
   samudvīkṣya ca sarve taṃ % mṛgā ye 'nye vanecarāḥ // Ram_3,40.25 //	samudvIkzya ca sarve tam % mRgAH ye anye vanecarAH // Ram_3,40.25 //
   upagamya samāghrāya $ vidravanti diśo daśa &	upagamya samAGrAya $ vidravanti diSaH daSa &
   rākṣasaḥ so 'pi tān vanyān % mṛgān mṛgavadhe rataḥ // Ram_3,40.26 //	rAkzasaH saH api tAn vanyAn % mRgAn mRga vaDe rataH // Ram_3,40.26 //
   pracchādanārthaṃ bhāvasya $ na bhakṣayati saṃspṛśan &	pracCAdana arTam BAvasya $ na Bakzayati saMspRSan &
   tasminn eva tataḥ kāle % vaidehī śubhalocanā // Ram_3,40.27 //	tasmin eva tatas kAle % vEdehI SuBa locanA // Ram_3,40.27 //
   kusumāpacaye vyagrā $ pādapān atyavartata &	kusuma apacaye vyagrA $ pAdapAn atyavartata &
   karṇikārān aśokāṃś ca % cūtāṃś ca madirekṣaṇā // Ram_3,40.28 //	karNikArAn aSokAn ca % cUtAn ca madirA IkzaNAH // Ram_3,40.28 //
   kusumāny apacinvantī $ cacāra rucirānanā &	kusumAni apacinvantI $ cacAra rucira AnanAH &
   anarhāraṇyavāsasya % sā taṃ ratnamayaṃ mṛgam \	anarha araNya vAsasya % sA tam ratna mayam mRgam \
   muktāmaṇivicitrāṅgaṃ # dadarśa paramāṅganā // Ram_3,40.29 //	muktA maNi vicitra aFgam # dadarSa parama aFganA // Ram_3,40.29 //
   taṃ vai ruciradantauṣṭhaṃ $ rūpyadhātutanūruham &	tam vE rucira danta ozWam $ rUpya DAtu tanUruham &
   vismayotphullanayanā % sasnehaṃ samudaikṣata // Ram_3,40.30 //	vismaya utPulla nayanA % sa sneham samudEkzata // Ram_3,40.30 //
   sa ca tāṃ rāmadayitāṃ $ paśyan māyāmayo mṛgaḥ &	sa ca tAm rAma dayitAm $ paSyan mAyA mayaH mRgaH &
   vicacāra tatas tatra % dīpayann iva tad vanam // Ram_3,40.31 //	vicacAra tatas tatra % dIpayan iva tat vanam // Ram_3,40.31 //
   adṛṣṭapūrvaṃ dṛṣṭvā taṃ $ nānāratnamayaṃ mṛgam &	adRzwa pUrvam dRzwvA tam $ nAnA ratna mayam mRgam &
   vismayaṃ paramaṃ sītā % jagāma janakātmajā // Ram_3,40.32 //	vismayam paramam sItA % jagAma janakAtmajA // Ram_3,40.32 //
   sā taṃ samprekṣya suśroṇī $ kusumāni vicinvatī &	sA tam samprekzya suSroNI $ kusumAni vicinvatI &
   hemarājatavarṇābhyāṃ % pārśvābhyām upaśobhitam // Ram_3,41.1 //	hema rAjata varNAByAm % pArSvAByAm upaSoBitam // Ram_3,41.1 //
   prahṛṣṭā cānavadyāṅgī $ mṛṣṭahāṭakavarṇinī &	prahRzwA ca anavadya aFgI $ mRzwa hAwaka varNinI &
   bhartāram api cākrandal % lakṣmaṇaṃ caiva sāyudham // Ram_3,41.2 //	BartAram api ca Akrandat % lakzmaNam ca eva sa AyuDam // Ram_3,41.2 //
   tayāhūtau naravyāghrau $ vaidehyā rāmalakṣmaṇau &	tayA AhUtO nara vyAGrO $ vEdehyA rAma lakzmaNO &
   vīkṣamāṇau tu taṃ deśaṃ % tadā dadṛśatur mṛgam // Ram_3,41.3 //	vIkzamANO tu tam deSam % tadA dadRSatuH mRgam // Ram_3,41.3 //
   śaṅkamānas tu taṃ dṛṣṭvā $ lakṣmaṇo rāmam abravīt &	SaFkamAnaH tu tam dRzwvA $ lakzmaNaH rAmam abravIt &
   tam evainam ahaṃ manye % mārīcaṃ rākṣasaṃ mṛgam // Ram_3,41.4 //	tam eva enam aham manye % mArIcam rAkzasam mRgam // Ram_3,41.4 //
   caranto mṛgayāṃ hṛṣṭā $ pāpenopādhinā vane &	carantaH mRgayAm hRzwAH $ pApena upADinA vane &
   anena nihatā rāma % rājānaḥ kāmarūpiṇā // Ram_3,41.5 //	anena nihatAH rAma % rAjAnaH kAmarUpiNA // Ram_3,41.5 //
   asya māyāvido māyā  $ mṛgarūpam idaṃ kṛtam &	asya mAyA vidaH mAyA $ mRga rUpam idam kRtam &
   bhānumatpuruṣavyāghra % gandharvapurasaṃnibham // Ram_3,41.6 //	BAnumat puruza vyAGra % ganDarvapura saMniBam // Ram_3,41.6 //
   mṛgo hy evaṃvidho ratna  $ vicitro nāsti rāghava &	mRgaH hi evaMviDaH ratna $ vicitraH na asti rAGava &
   jagatyāṃ jagatīnātha % māyaiṣā hi na saṃśayaḥ // Ram_3,41.7 //	jagatyAm jagatI nATa % mAyA ezA hi na saMSayaH // Ram_3,41.7 //
   evaṃ bruvāṇaṃ kākutsthaṃ $ prativārya śucismitā &	evam bruvANam kAkutsTam $ prativArya Suci smitA &
   uvāca sītā saṃhṛṣṭā % chadmanā hṛtacetanā // Ram_3,41.8 //	uvAca sItA saMhRzwAH % CadmanA hRta cetanAH // Ram_3,41.8 //
   āryaputrābhirāmo 'sau $ mṛgo harati me manaḥ &	Arya putra aBirAmaH asO $ mRgaH harati me manaH &
   ānayainaṃ mahābāho % krīḍārthaṃ no bhaviṣyati // Ram_3,41.9 //	Anaya enam mahA bAho % krIxA arTam naH Bavizyati // Ram_3,41.9 //
   ihāśramapade 'smākaṃ $ bahavaḥ puṇyadarśanāḥ &	iha ASrama pade asmAkam $ bahavaH puNya darSanAH &
   mṛgāś caranti sahitāś % camarāḥ sṛmarās tathā // Ram_3,41.10 //	mRgAH caranti sahitAH % camarAH sRmarAH taTA // Ram_3,41.10 //
   ṛkṣāḥ pṛṣatasaṃghāś ca $ vānarāḥ kiṃnarās tathā &	RkzAH pRzata saMGAH ca $ vAnarAH kiMnarAH taTA &
   vicaranti mahābāho % rūpaśreṣṭhā mahābalāḥ // Ram_3,41.11 //	vicaranti mahA bAho % rUpa SrezWAH mahA balAH // Ram_3,41.11 //
   na cāsya sadṛśo rājan $ dṛṣṭapūrvo mṛgaḥ purā &	na ca asya sadRSaH rAjan $ dRzwa pUrvaH mRgaH purA &
   tejasā kṣamayā dīptyā % yathāyaṃ mṛgasattamaḥ // Ram_3,41.12 //	tejasA kzamayA dIptyA % yaTA ayam mRga sattamaH // Ram_3,41.12 //
   nānāvarṇavicitrāṅgo $ ratnabindusamācitaḥ &	nAnA varNa vicitra aFgaH $ ratna bindu samAcitaH &
   dyotayan vanam avyagraṃ % śobhate śaśisaṃnibhaḥ // Ram_3,41.13 //	dyotayan vanam avyagram % SoBate SaSi saMniBaH // Ram_3,41.13 //
   aho rūpam aho lakṣmīḥ $ svarasampac ca śobhanā &	aho rUpam aho lakzmIH $ svara sampad ca SoBanA &
   mṛgo 'dbhuto vicitro 'sau % hṛdayaṃ haratīva me // Ram_3,41.14 //	mRgaH adButaH vicitraH asO % hRdayam harati iva me // Ram_3,41.14 //
   yadi grahaṇam abhyeti $ jīvann eva mṛgas tava &	yadi grahaNam aByeti $ jIvan eva mRgaH tava &
   āścaryabhūtaṃ bhavati % vismayaṃ janayiṣyati // Ram_3,41.15 //	AScarya BUtam Bavati % vismayam janayizyati // Ram_3,41.15 //
   samāptavanavāsānāṃ $ rājyasthānāṃ ca naḥ punaḥ &	samApta vana vAsAnAm $ rAjya sTAnAm ca naH punar &
   antaḥpuravibhūṣārtho % mṛga eṣa bhaviṣyati // Ram_3,41.16 //	antaHpura viBUzA arTaH % mRgaH eza Bavizyati // Ram_3,41.16 //
   bharatasyāryaputrasya $ śvaśrūṇāṃ mama ca prabho &	Baratasya Arya putrasya $ SvaSrUNAm mama ca praBo &
   mṛgarūpam idaṃ divyaṃ % vismayaṃ janayiṣyati // Ram_3,41.17 //	mRga rUpam idam divyam % vismayam janayizyati // Ram_3,41.17 //
   jīvan na yadi te 'bhyeti $ grahaṇaṃ mṛgasattamaḥ &	jIvan na yadi te aByeti $ grahaNam mRga sattamaH &
   ajinaṃ naraśārdūla % ruciraṃ me bhaviṣyati // Ram_3,41.18 //	ajinam nara SArdUla % ruciram me Bavizyati // Ram_3,41.18 //
   nihatasyāsya sattvasya $ jāmbūnadamayatvaci &	nihatasya asya sattvasya $ jAmbUnada maya tvaci &
   śaṣpabṛsyāṃ vinītāyām % icchāmy aham upāsitum // Ram_3,41.19 //	Sazpa bRsyAm vinItAyAm % icCAmi aham upAsitum // Ram_3,41.19 //
   kāmavṛttam idaṃ raudraṃ $ strīṇām asadṛśaṃ matam &	kAma vRttam idam rOdram $ strINAm asadRSam matam &
   vapuṣā tv asya sattvasya % vismayo janito mama // Ram_3,41.20 //	vapuzA tu asya sattvasya % vismayaH janitaH mama // Ram_3,41.20 //
   tena kāñcanaromnā tu $ maṇipravaraśṛṅgiṇā &	tena kAQcana romnA tu $ maNi pravara SRFgiNA &
   taruṇādityavarṇena % nakṣatrapathavarcasā \	taruNa Aditya varNena % nakzatra paTa varcasA \
   babhūva rāghavasyāpi # mano vismayam āgatam // Ram_3,41.21 //	baBUva rAGavasya api # manaH vismayam Agatam // Ram_3,41.21 //
   evaṃ sītāvacaḥ śrutvā $ dṛṣṭvā ca mṛgam adbhutam &	evam sItA vacaH SrutvA $ dRzwvA ca mRgam adButam &
   uvāca rāghavo hṛṣṭo % bhrātaraṃ lakṣmaṇaṃ vacaḥ // Ram_3,41.22 //	uvAca rAGavaH hRzwaH % BrAtaram lakzmaNam vacaH // Ram_3,41.22 //
   paśya lakṣmaṇa vaidehyāḥ $ spṛhāṃ mṛgagatām imām &	paSya lakzmaNa vEdehyAH $ spRhAm mRga gatAm imAm &
   rūpaśreṣṭhatayā hy eṣa % mṛgo 'dya na bhaviṣyati // Ram_3,41.23 //	rUpa SrezWa tayA hi eza % mRgaH adya na Bavizyati // Ram_3,41.23 //
   na vane nandanoddeśe $ na caitrarathasaṃśraye &	na vane nandana uddeSe $ na cEtraraTa saMSraye &
   kutaḥ pṛthivyāṃ saumitre % yo 'sya kaścit samo mṛgaḥ // Ram_3,41.24 //	kutas pRTivyAm sOmitre % yaH asya kaScid samaH mRgaH // Ram_3,41.24 //
   pratilomānulomāś ca $ rucirā romarājayaḥ &	pratiloma anulomAH ca $ rucirAH romarAjayaH &
   śobhante mṛgam āśritya % citrāḥ kanakabindubhiḥ // Ram_3,41.25 //	SoBante mRgam ASritya % citrAH kanaka binduBiH // Ram_3,41.25 //
   paśyāsya jṛmbhamāṇasya $ dīptām agniśikhopamām &	paSya asya jRmBamANasya $ dIptAm agni SiKA upamAm &
   jihvāṃ mukhān niḥsarantīṃ % meghād iva śatahradām // Ram_3,41.26 //	jihvAm muKAt niHsarantIm % meGAt iva SatahradAm // Ram_3,41.26 //
   masāragalvarkamukhaḥ $ śaṅkhamuktānibhodaraḥ &	masAra galu arka muKaH $ SaFKa muktA niBa udaraH &
   kasya nāmābhirūpo 'sau % na mano lobhayen mṛgaḥ // Ram_3,41.27 //	kasya nAma aBirUpaH asO % na manaH loBayet mRgaH // Ram_3,41.27 //
   kasya rūpam idaṃ dṛṣṭvā $ jāmbūnadamayaprabham &	kasya rUpam idam dRzwvA $ jAmbUnada maya praBam &
   nānāratnamayaṃ divyaṃ % na mano vismayaṃ vrajet // Ram_3,41.28 //	nAnA ratna mayam divyam % na manaH vismayam vrajet // Ram_3,41.28 //
   māṃsahetor api mṛgān $ vihārārthaṃ ca dhanvinaḥ &	mAMsa hetoH api mRgAn $ vihAra arTam ca DanvinaH &
   ghnanti lakṣmaṇa rājāno % mṛgayāyāṃ mahāvane // Ram_3,41.29 //	Gnanti lakzmaNa rAjAnaH % mRgayAyAm mahA vane // Ram_3,41.29 //
   dhanāni vyavasāyena $ vicīyante mahāvane &	DanAni vyavasAyena $ vicIyante mahA vane &
   dhātavo vividhāś cāpi % maṇiratnasuvarṇinaḥ // Ram_3,41.30 //	DAtavaH viviDAH ca api % maNi ratna suvarNinaH // Ram_3,41.30 //
   tat sāram akhilaṃ nṝṇāṃ $ dhanaṃ nicayavardhanam &	tat sAram aKilam nLNAm $ Danam nicaya varDanam &
   manasā cintitaṃ sarvaṃ % yathā śukrasya lakṣmaṇa // Ram_3,41.31 //	manasA cintitam sarvam % yaTA Sukrasya lakzmaNa // Ram_3,41.31 //
   arthī yenārthakṛtyena $ saṃvrajaty avicārayan &	arTI yena arTa kRtyena $ saMvrajati avicArayan &
   tam artham arthaśāstrajñaḥ % prāhur arthyāś ca lakṣmaṇa // Ram_3,41.32 //	tam arTam arTa SAstra jQaH % prAhuH arTyAH ca lakzmaNa // Ram_3,41.32 //
   etasya mṛgaratnasya $ parārdhye kāñcanatvaci &	etasya mRga ratnasya $ parArDye kAQcana tvaci &
   upavekṣyati vaidehī % mayā saha sumadhyamā // Ram_3,41.33 //	upavekzyati vEdehI % mayA saha sumaDyamA // Ram_3,41.33 //
   na kādalī na priyakī $ na praveṇī na cāvikī &	na kAdalI na priyakI $ na praveNI na cAvikI &
   bhaved etasya sadṛśī % sparśaneneti me matiḥ // Ram_3,41.34 //	Bavet etasya sadRSI % sparSanena iti me matiH // Ram_3,41.34 //
   eṣa caiva mṛgaḥ śrīmān $ yaś ca divyo nabhaścaraḥ &	eza ca eva mRgaH SrImAn $ yaH ca divyaH naBaScaraH &
   ubhāv etau mṛgau divyau % tārāmṛgamahīmṛgau // Ram_3,41.35 //	uBO etO mRgO divyO % tArA mRga mahI mRgO // Ram_3,41.35 //
   yadi vāyaṃ tathā yan māṃ $ bhaved vadasi lakṣmaṇa &	yadi vA ayam taTA yat mAm $ Bavet vadasi lakzmaNa &
   māyaiṣā rākṣasasyeti % kartavyo 'sya vadho mayā // Ram_3,41.36 //	mAyA ezA rAkzasasya iti % kartavyaH asya vaDaH mayA // Ram_3,41.36 //
   etena hi nṛśaṃsena $ mārīcenākṛtātmanā &	etena hi nRSaMsena $ mArIcena akRtAtmanA &
   vane vicaratā pūrvaṃ % hiṃsitā munipuṃgavāḥ // Ram_3,41.37 //	vane vicaratA pUrvam % hiMsitAH muni puMgavAH // Ram_3,41.37 //
   utthāya bahavo yena $ mṛgayāyāṃ janādhipāḥ &	utTAya bahavaH yena $ mRgayAyAm janADipAH &
   nihatāḥ parameṣvāsās % tasmād vadhyas tv ayaṃ mṛgaḥ // Ram_3,41.38 //	nihatAH parama izvAsAH % tasmAt vaDyaH tu ayam mRgaH // Ram_3,41.38 //
   purastād iha vātāpiḥ $ paribhūya tapasvinaḥ &	purastAt iha vAtApiH $ pariBUya tapasvinaH &
   udarastho dvijān hanti % svagarbho 'śvatarīm iva // Ram_3,41.39 //	udara sTaH dvijAn hanti % sva garBaH aSvatarIm iva // Ram_3,41.39 //
   sa kadācic cirāl loke $ āsasāda mahāmunim &	sa kadAcid cirAt loke $ AsasAda mahA munim &
   agastyaṃ tejasā yuktaṃ % bhakṣyas tasya babhūva ha // Ram_3,41.40 //	agastyam tejasA yuktam % BakzyaH tasya baBUva ha // Ram_3,41.40 //
   samutthāne ca tadrūpaṃ $ kartukāmaṃ samīkṣya tam &	samutTAne ca tad rUpam $ kartu kAmam samIkzya tam &
   utsmayitvā tu bhagavān % vātāpim idam abravīt // Ram_3,41.41 //	utsmayitvA tu BagavAn % vAtApim idam abravIt // Ram_3,41.41 //
   tvayāvigaṇya vātāpe $ paribhūtāś ca tejasā &	tvayA avigaNya vAtApe $ pariBUtAH ca tejasA &
   jīvaloke dvijaśreṣṭhās % tasmād asi jarāṃ gataḥ // Ram_3,41.42 //	jIva loke dvijaSrezWAH % tasmAt asi jarAm gataH // Ram_3,41.42 //
   evaṃ tan na bhaved rakṣo $ vātāpir iva lakṣmaṇa &	evam tat na Bavet rakzaH $ vAtApiH iva lakzmaNa &
   madvidhaṃ yo 'timanyeta % dharmanityaṃ jitendriyam // Ram_3,41.43 //	madviDam yaH atimanyeta % Darma nityam jita indriyam // Ram_3,41.43 //
   bhaveddhato 'yaṃ vātāpir $ agastyeneva māṃ gatiḥ &	Bavet hataH ayam vAtApiH $ agastyena iva mAm gatiH &
   iha tvaṃ bhava saṃnaddho % yantrito rakṣa maithilīm // Ram_3,41.44 //	iha tvam Bava saMnadDaH % yantritaH rakza mETilIm // Ram_3,41.44 //
   asyām āyattam asmākaṃ $ yat kṛtyaṃ raghunandana &	asyAm Ayattam asmAkam $ yat kRtyam raGunandana &
   aham enaṃ vadhiṣyāmi % grahīṣyāmy athavā mṛgam // Ram_3,41.45 //	aham enam vaDizyAmi % grahIzyAmi aTavA mRgam // Ram_3,41.45 //
   yāvad gacchāmi saumitre $ mṛgam ānayituṃ drutam &	yAvat gacCAmi sOmitre $ mRgam Anayitum drutam &
   paśya lakṣmaṇa vaidehīṃ % mṛgatvaci gataspṛhām // Ram_3,41.46 //	paSya lakzmaNa vEdehIm % mRga tvaci gata spRhAm // Ram_3,41.46 //
   tvacā pradhānayā hy eṣa $ mṛgo 'dya na bhaviṣyati &	tvacA praDAnayA hi eza $ mRgaH adya na Bavizyati &
   apramattena te bhāvyam % āśramasthena sītayā // Ram_3,41.47 //	apramattena te BAvyam % ASrama sTena sItayA // Ram_3,41.47 //
   yāvat pṛṣatam ekena $ sāyakena nihanmy aham &	yAvat pRzatam ekena $ sAyakena nihanmi aham &
   hatvaitac carma ādāya % śīghram eṣyāmi lakṣmaṇa // Ram_3,41.48 //	hatvA etat carma AdAya % SIGram ezyAmi lakzmaNa // Ram_3,41.48 //
   pradakṣiṇenātibalena pakṣiṇā $ jaṭāyuṣā buddhimatā ca lakṣmaṇa &	pradakziNena ati balena pakziNA $ jawAyuzA budDimatA ca lakzmaNa &
   bhavāpramattaḥ pratigṛhya maithilīṃ % pratikṣaṇaṃ sarvata eva śaṅkitaḥ //	Bava apramattaH pratigRhya mETilIm % pratikzaNam sarvatas eva SaFkitaH //
   Ram_3,41.49 //	Ram_3,41.49 //
   tathā tu taṃ samādiśya $ bhrātaraṃ raghunandanaḥ &	taTA tu tam samAdiSya $ BrAtaram raGunandanaH &
   babandhāsiṃ mahātejā % jāmbūnadamayatsarum // Ram_3,42.1 //	babanDa asim mahA tejAH % jAmbUnada maya tsarum // Ram_3,42.1 //
   tatas tryavanataṃ cāpam $ ādāyātmavibhūṣaṇam &	tatas tri avanatam cApam $ AdAya Atma viBUzaNam &
   ābadhya ca kalāpau dvau % jagāmodagravikramaḥ // Ram_3,42.2 //	AbaDya ca kalApO dvO % jagAma udagra vikramaH // Ram_3,42.2 //
   taṃ vañcayāno rājendram $ āpatantaṃ nirīkṣya vai &	tam vaQcayAnaH rAja indram $ Apatantam nirIkzya vE &
   babhūvāntarhitas trāsāt % punaḥ saṃdarśane 'bhavat // Ram_3,42.3 //	baBUva antarhitaH trAsAt % punar saMdarSane aBavat // Ram_3,42.3 //
   baddhāsir dhanur ādāya $ pradudrāva yato mṛgaḥ &	badDa asiH DanuH AdAya $ pradudrAva yatas mRgaH &
   taṃ sa paśyati rūpeṇa % dyotamānam ivāgrataḥ // Ram_3,42.4 //	tam sa paSyati rUpeNa % dyotamAnam iva agratas // Ram_3,42.4 //
   avekṣyāvekṣya dhāvantaṃ $ dhanuṣpāṇir mahāvane &	avekzya avekzya DAvantam $ DanuzpANiH mahA vane &
   ativṛttam iṣoḥ pātāl % lobhayānaṃ kadācana // Ram_3,42.5 //	ativRttam izoH pAtAt % loBayAnam kadAcana // Ram_3,42.5 //
   śaṅkitaṃ tu samudbhrāntam $ utpatantam ivāmbare &	SaFkitam tu samudBrAntam $ utpatantam iva ambare &
   daśyamānam adṛśyaṃ ca % navoddeśeṣu keṣucit // Ram_3,42.6 //	daSyamAnam adRSyam ca % nava uddeSezu kezucid // Ram_3,42.6 //
   chinnābhrair iva saṃvītaṃ $ śāradaṃ candramaṇḍalam &	Cinna aBrEH iva saMvItam $ SAradam candra maNxalam &
   muhūrtād eva dadṛśe % muhur dūrāt prakāśate // Ram_3,42.7 //	muhUrtAt eva dadRSe % muhur dUrAt prakASate // Ram_3,42.7 //
   darśanādarśanenaiva $ so 'pākarṣata rāghavam &	darSana adarSanena eva $ saH apAkarzata rAGavam &
   āsīt kruddhas tu kākutstho % vivaśas tena mohitaḥ // Ram_3,42.8 //	AsIt krudDaH tu kAkutsTaH % vivaSaH tena mohitaH // Ram_3,42.8 //
   athāvatasthe suśrāntaś $ chāyām āśritya śādvale &	aTa avatasTe suSrAntaH $ CAyAm ASritya SAdvale &
   mṛgaiḥ parivṛto vanyair % adūrāt pratyadṛśyata // Ram_3,42.9 //	mRgEH parivRtaH vanyEH % adUrAt pratyadRSyata // Ram_3,42.9 //
   dṛṣṭvā rāmo mahātejās $ taṃ hantuṃ kṛtaniścayaḥ &	dRzwvA rAmaH mahA tejAH $ tam hantum kRta niScayaH &
   saṃdhāya sudṛḍhe cāpe % vikṛṣya balavad balī // Ram_3,42.10 //	saMDAya su dRXe cApe % vikRzya balavat balI // Ram_3,42.10 //
   tam eva mṛgam uddiśya $ jvalantam iva pannagam &	tam eva mRgam uddiSya $ jvalantam iva pannagam &
   mumoca jvalitaṃ dīptam % astrabrahmavinirmitam // Ram_3,42.11 //	mumoca jvalitam dIptam % astra brahma vinirmitam // Ram_3,42.11 //
   sa bhṛśaṃ mṛgarūpasya $ vinirbhidya śarottamaḥ &	sa BRSam mRga rUpasya $ vinirBidya Sara uttamaH &
   mārīcasyaiva hṛdayaṃ % vibhedāśanisaṃnibhaḥ // Ram_3,42.12 //	mArIcasya eva hRdayam % viBeda aSani saMniBaH // Ram_3,42.12 //
   tālamātram athotpatya $ nyapatat sa śarāturaḥ &	tAla mAtram aTa utpatya $ nyapatat sa Sara AturaH &
   vyanadad bhairavaṃ nādaṃ % dharaṇyām alpajīvitaḥ \	vyanadat BEravam nAdam % DaraNyAm alpa jIvitaH \
   mriyamāṇas tu mārīco # jahau tāṃ kṛtrimāṃ tanum // Ram_3,42.13 //	mriyamANaH tu mArIcaH # jahO tAm kRtrimAm tanum // Ram_3,42.13 //
   samprāptakālam ājñāya $ cakāra ca tataḥ svaram &	samprApta kAlam AjQAya $ cakAra ca tatas svaram &
   sadṛśaṃ rāghavasyaiva % hā sīte lakṣmaṇeti ca // Ram_3,42.14 //	sadRSam rAGavasya eva % hA sIte lakzmaNa iti ca // Ram_3,42.14 //
   tena marmaṇi nirviddhaḥ $ śareṇānupamena hi &	tena marmaNi nirvidDaH $ SareNa anupamena hi &
   mṛgarūpaṃ tu tat tyaktvā % rākṣasaṃ rūpam ātmanaḥ \	mRga rUpam tu tat tyaktvA % rAkzasam rUpam AtmanaH \
   cakre sa sumahākāyo # mārīco jīvitaṃ tyajan // Ram_3,42.15 //	cakre sa su mahA kAyaH # mArIcaH jIvitam tyajan // Ram_3,42.15 //
   tato vicitrakeyūraḥ $ sarvābharaṇabhūṣitaḥ &	tatas vicitra keyUraH $ sarva ABaraNa BUzitaH &
   hemamālī mahādaṃṣṭro % rākṣaso 'bhūc charāhataḥ // Ram_3,42.16 //	hema mAlI mahA daMzwraH % rAkzasaH aBUt Sara AhataH // Ram_3,42.16 //
   taṃ dṛṣṭvā patitaṃ bhūmau $ rākṣasaṃ ghoradarśanam &	tam dRzwvA patitam BUmO $ rAkzasam Gora darSanam &
   jagāma manasā sītāṃ % lakṣmaṇasya vacaḥ smaran // Ram_3,42.17 //	jagAma manasA sItAm % lakzmaNasya vacaH smaran // Ram_3,42.17 //
   hā sīte lakṣmaṇety evam $ ākruśya tu mahāsvaram &	hA sIte lakzmaNa iti evam $ AkruSya tu mahA svaram &
   mamāra rākṣasaḥ so 'yaṃ % śrutvā sītā kathaṃ bhavet // Ram_3,42.18 //	mamAra rAkzasaH saH ayam % SrutvA sItA kaTam Bavet // Ram_3,42.18 //
   lakṣmaṇaś ca mahābāhuḥ $ kām avasthāṃ gamiṣyati &	lakzmaNaH ca mahA bAhuH $ kAm avasTAm gamizyati &
   iti saṃcintya dharmātmā % rāmo hṛṣṭatanūruhaḥ // Ram_3,42.19 //	iti saMcintya Darma AtmA % rAmaH hRzwa tanUruhaH // Ram_3,42.19 //
   tatra rāmaṃ bhayaṃ tīvram $ āviveśa viṣādajam &	tatra rAmam Bayam tIvram $ AviveSa vizAda jam &
   rākṣasaṃ mṛgarūpaṃ taṃ % hatvā śrutvā ca tatsvaram // Ram_3,42.20 //	rAkzasam mRga rUpam tam % hatvA SrutvA ca tat svaram // Ram_3,42.20 //
   nihatya pṛṣataṃ cānyaṃ $ māṃsam ādāya rāghavaḥ &	nihatya pRzatam ca anyam $ mAMsam AdAya rAGavaH &
   tvaramāṇo janasthānaṃ % sasārābhimukhas tadā // Ram_3,42.21 //	tvaramANaH janasTAnam % sa sAra aBimuKaH tadA // Ram_3,42.21 //
   ārtasvaraṃ tu taṃ bhartur $ vijñāya sadṛśaṃ vane &	Arta svaram tu tam BartuH $ vijQAya sadRSam vane &
   uvāca lakṣmaṇaṃ sītā % gaccha jānīhi rāghavam // Ram_3,43.1 //	uvAca lakzmaNam sItA % gacCa jAnIhi rAGavam // Ram_3,43.1 //
   na hi me jīvitaṃ sthāne $ hṛdayaṃ vāvatiṣṭhate &	na hi me jIvitam sTAne $ hRdayam vA avatizWate &
   krośataḥ paramārtasya % śrutaḥ śabdo mayā bhṛśam // Ram_3,43.2 //	kroSataH parama Artasya % SrutaH SabdaH mayA BRSam // Ram_3,43.2 //
   ākrandamānaṃ tu vane $ bhrātaraṃ trātum arhasi &	AkrandamAnam tu vane $ BrAtaram trAtum arhasi &
   taṃ kṣipram abhidhāva tvaṃ % bhrātaraṃ śaraṇaiṣiṇam // Ram_3,43.3 //	tam kzipram aBiDAva tvam % BrAtaram SaraNa eziNam // Ram_3,43.3 //
   rakṣasāṃ vaśam āpannaṃ $ siṃhānām iva govṛṣam &	rakzasAm vaSam Apannam $ siMhAnAm iva go vRzam &
   na jagāma tathoktas tu % bhrātur ājñāya śāsanam // Ram_3,43.4 //	na jagAma taTA uktaH tu % BrAtuH AjQAya SAsanam // Ram_3,43.4 //
   tam uvāca tatas tatra $ kupitā janakātmajā &	tam uvAca tatas tatra $ kupitA janakAtmajA &
   saumitre mitrarūpeṇa % bhrātus tvam asi śatruvat // Ram_3,43.5 //	sOmitre mitra rUpeNa % BrAtuH tvam asi Satru vat // Ram_3,43.5 //
   yas tvam asyām avasthāyāṃ $ bhrātaraṃ nābhipadyase &	yaH tvam asyAm avasTAyAm $ BrAtaram na aBipadyase &
   icchasi tvaṃ vinaśyantaṃ % rāmaṃ lakṣmaṇa matkṛte // Ram_3,43.6 //	icCasi tvam vinaSyantam % rAmam lakzmaNa mad kRte // Ram_3,43.6 //
   vyasanaṃ te priyaṃ manye $ sneho bhrātari nāsti te &	vyasanam te priyam manye $ snehaH BrAtari na asti te &
   tena tiṣṭhasi viśrabdhas % tam apaśyan mahādyutim // Ram_3,43.7 //	tena tizWasi viSrabDaH % tam apaSyat mahA dyutim // Ram_3,43.7 //
   kiṃ hi saṃśayam āpanne $ tasminn iha mayā bhavet &	kim hi saMSayam Apanne $ tasmin iha mayA Bavet &
   kartavyam iha tiṣṭhantyā % yat pradhānas tvam āgataḥ // Ram_3,43.8 //	kartavyam iha tizWantyAH % yat praDAnaH tvam AgataH // Ram_3,43.8 //
   iti bruvāṇāṃ vaidehīṃ $ bāṣpaśokapariplutām &	iti bruvANAm vEdehIm $ bAzpa Soka pariplutAm &
   abravīl lakṣmaṇas trastāṃ % sītāṃ mṛgavadhūm iva // Ram_3,43.9 //	abravIt lakzmaNaH trastAm % sItAm mRga vaDUm iva // Ram_3,43.9 //
   devi devamanuṣyeṣu $ gandharveṣu patatriṣu &	devi deva manuzyezu $ ganDarvezu patatrizu &
   rākṣaseṣu piśāceṣu % kiṃnareṣu mṛgeṣu ca // Ram_3,43.10 //	rAkzasezu piSAcezu % kiMnarezu mRgezu ca // Ram_3,43.10 //
   dānaveṣu ca ghoreṣu $ na sa vidyeta śobhane &	dAnavezu ca Gorezu $ na sa vidyeta SoBane &
   yo rāmaṃ pratiyudhyeta % samare vāsavopamam // Ram_3,43.11 //	yaH rAmam pratiyuDyeta % samare vAsava upamam // Ram_3,43.11 //
   avadhyaḥ samare rāmo $ naivaṃ tvaṃ vaktum arhasi &	avaDyaH samare rAmaH $ na evam tvam vaktum arhasi &
   na tvām asmin vane hātum % utsahe rāghavaṃ vinā // Ram_3,43.12 //	na tvAm asmin vane hAtum % utsahe rAGavam vinA // Ram_3,43.12 //
   anivāryaṃ balaṃ tasya $ balair balavatām api &	anivAryam balam tasya $ balEH balavatAm api &
   tribhir lokaiḥ samudyuktaiḥ % seśvaraiḥ sāmarair api // Ram_3,43.13 //	triBiH lokEH samudyuktEH % sa ISvarEH sa amarEH api // Ram_3,43.13 //
   hṛdayaṃ nirvṛtaṃ te 'stu $ saṃtāpas tyajyatām ayam &	hRdayam nirvRtam te astu $ saMtApaH tyajyatAm ayam &
   āgamiṣyati te bhartā % śīghraṃ hatvā mṛgottamam // Ram_3,43.14 //	Agamizyati te BartA % SIGram hatvA mRga uttamam // Ram_3,43.14 //
   na sa tasya svaro vyaktaṃ $ na kaścid api daivataḥ &	na sa tasya svaraH vyaktam $ na kaScid api dEvataH &
   gandharvanagaraprakhyā % māyā sā tasya rakṣasaḥ // Ram_3,43.15 //	ganDarvanagara praKyA % mAyA sA tasya rakzasaH // Ram_3,43.15 //
   nyāsabhūtāsi vaidehi $ nyastā mayi mahātmanā &	nyAsa BUtA asi vEdehi $ nyastAH mayi mahAtmanA &
   rāmeṇa tvaṃ varārohe % na tvāṃ tyaktum ihotsahe // Ram_3,43.16 //	rAmeNa tvam varArohe % na tvAm tyaktum iha utsahe // Ram_3,43.16 //
   kṛtavairāś ca kalyāṇi $ vayam etair niśācaraiḥ &	kRta vErAH ca kalyANi $ vayam etEH niSAcarEH &
   kharasya nidhane devi % janasthānavadhaṃ prati // Ram_3,43.17 //	Karasya niDane devi % janasTAna vaDam prati // Ram_3,43.17 //
   rākṣasā vidhinā vāco $ visṛjanti mahāvane &	rAkzasAH viDinA vAcaH $ visRjanti mahA vane &
   hiṃsāvihārā vaidehi % na cintayitum arhasi // Ram_3,43.18 //	hiMsA vihArAH vEdehi % na cintayitum arhasi // Ram_3,43.18 //
   lakṣmaṇenaivam uktā tu $ kruddhā saṃraktalocanā &	lakzmaNena evam uktA tu $ krudDA saMrakta locanA &
   abravīt paruṣaṃ vākyaṃ % lakṣmaṇaṃ satyavādinam // Ram_3,43.19 //	abravIt paruzam vAkyam % lakzmaNam satya vAdinam // Ram_3,43.19 //
   anārya karuṇārambha $ nṛśaṃsa kulapāṃsana &	anArya karuNA AramBa $ nRSaMsa kula pAMsana &
   ahaṃ tava priyaṃ manye % tenaitāni prabhāṣase // Ram_3,43.20 //	aham tava priyam manye % tena etAni praBAzase // Ram_3,43.20 //
   naitac citraṃ sapatneṣu $ pāpaṃ lakṣmaṇa yad bhavet &	na etat citram sapatnezu $ pApam lakzmaNa yat Bavet &
   tvadvidheṣu nṛśaṃseṣu % nityaṃ pracchannacāriṣu // Ram_3,43.21 //	tvadviDezu nRSaMsezu % nityam pracCanna cArizu // Ram_3,43.21 //
   suduṣṭas tvaṃ vane rāmam $ ekam eko 'nugacchasi &	su duzwaH tvam vane rAmam $ ekam ekaH anugacCasi &
   mama hetoḥ praticchannaḥ % prayukto bharatena vā // Ram_3,43.22 //	mama hetoH praticCannaH % prayuktaH Baratena vA // Ram_3,43.22 //
   katham indīvaraśyāmaṃ $ rāmaṃ padmanibhekṣaṇam &	kaTam indIvara SyAmam $ rAmam padma niBa IkzaNam &
   upasaṃśritya bhartāraṃ % kāmayeyaṃ pṛthag janam // Ram_3,43.23 //	upasaMSritya BartAram % kAmayeyam pRTak janam // Ram_3,43.23 //
   samakṣaṃ tava saumitre $ prāṇāṃs tyakṣye na saṃśayaḥ &	samakzam tava sOmitre $ prANAn tyakzye na saMSayaH &
   rāmaṃ vinā kṣaṇam api % na hi jīvāmi bhūtale // Ram_3,43.24 //	rAmam vinA kzaNam api % na hi jIvAmi BU tale // Ram_3,43.24 //
   ity uktaḥ paruṣaṃ vākyaṃ $ sītayā romaharṣaṇam &	iti uktaH paruzam vAkyam $ sItayA roma harzaNam &
   abravīl lakṣmaṇaḥ sītāṃ % prāñjalir vijitendriyaḥ // Ram_3,43.25 //	abravIt lakzmaNaH sItAm % prAQjaliH vijita indriyaH // Ram_3,43.25 //
   uttaraṃ notsahe vaktuṃ $ daivataṃ bhavatī mama &	uttaram na utsahe vaktum $ dEvatam BavatI mama &
   vākyam apratirūpaṃ tu % na citraṃ strīṣu maithili // Ram_3,43.26 //	vAkyam apratirUpam tu % na citram strIzu mETili // Ram_3,43.26 //
   svabhāvas tv eṣa nārīṇām $ eṣu lokeṣu dṛśyate &	svaBAvaH tu eza nArINAm $ ezu lokezu dRSyate &
   vimuktadharmāś capalās % tīkṣṇā bhedakarāḥ striyaḥ // Ram_3,43.27 //	vimukta DarmAH capalAH % tIkzNAH Beda karAH striyaH // Ram_3,43.27 //
   upaśṛṇvantu me sarve $ sākṣibhūtā vanecarāḥ &	upaSRNvantu me sarve $ sAkzi BUtAH vanecarAH &
   nyāyavādī yathā vākyam % ukto 'haṃ paruṣaṃ tvayā // Ram_3,43.28 //	nyAya vAdI yaTA vAkyam % uktaH aham paruzam tvayA // Ram_3,43.28 //
   dhik tvām adya praṇaśya tvaṃ $ yan mām evaṃ viśaṅkase &	Dik tvAm adya praNaSya tvam $ yat mAm evam viSaFkase &
   strītvād duṣṭasvabhāvena % guruvākye vyavasthitam // Ram_3,43.29 //	strI tvAt duzwa svaBAvena % guru vAkye vyavasTitam // Ram_3,43.29 //
   gamiṣye yatra kākutsthaḥ $ svasti te 'stu varānane &	gamizye yatra kAkutsTaH $ svasti te astu varAnane &
   rakṣantu tvāṃ viśālākṣi % samagrā vanadevatāḥ // Ram_3,43.30 //	rakzantu tvAm viSAla akzi % samagrAH vana devatAH // Ram_3,43.30 //
   nimittāni hi ghorāṇi $ yāni prādurbhavanti me &	nimittAni hi GorANi $ yAni prAdurBavanti me &
   api tvāṃ saha rāmeṇa % paśyeyaṃ punar āgataḥ // Ram_3,43.31 //	api tvAm saha rAmeNa % paSyeyam punar AgataH // Ram_3,43.31 //
   lakṣmaṇenaivam uktā tu $ rudatī janakātmajā &	lakzmaNena evam uktA tu $ rudatI janakAtmajA &
   pratyuvāca tato vākyaṃ % tīvraṃ bāṣpapariplutā // Ram_3,43.32 //	pratyuvAca tatas vAkyam % tIvram bAzpa pariplutAH // Ram_3,43.32 //
   godāvarīṃ pravekṣyāmi $ vinā rāmeṇa lakṣmaṇa &	godAvarIm pravekzyAmi $ vinA rAmeNa lakzmaNa &
   ābandhiṣye 'thavā tyakṣye % viṣame deham ātmanaḥ // Ram_3,43.33 //	AbanDizye aTavA tyakzye % vizame deham AtmanaH // Ram_3,43.33 //
   pibāmi vā viṣaṃ tīkṣṇaṃ $ pravekṣyāmi hutāśanam &	pibAmi vA vizam tIkzNam $ pravekzyAmi hutASanam &
   na tv ahaṃ rāghavād anyaṃ % padāpi puruṣaṃ spṛśe // Ram_3,43.34 //	na tu aham rAGavAt anyam % padA api puruzam spRSe // Ram_3,43.34 //
   iti lakṣmaṇam ākruśya $ sītā duḥkhasamanvitā &	iti lakzmaNam AkruSya $ sItA duHKa samanvitA &
   pāṇibhyāṃ rudatī duḥkhād % udaraṃ prajaghāna ha // Ram_3,43.35 //	pANiByAm rudatI duHKAt % udaram prajaGAna ha // Ram_3,43.35 //
   tām ārtarūpāṃ vimanā rudantīṃ $ saumitrir ālokya viśālanetrām &	tAm Arta rUpAm vimanAH rudantIm $ sOmitriH Alokya viSAla netrAm &
   āśvāsayāmāsa na caiva bhartus % taṃ bhrātaraṃ kiṃcid uvāca sītā //	ASvAsayAmAsa na ca eva BartuH % tam BrAtaram kiMcid uvAca sItA //
   Ram_3,43.36 //	Ram_3,43.36 //
   tatas tu sītām abhivādya lakṣmaṇaḥ $ kṛtāñjaliḥ kiṃcid abhipraṇamya &	tatas tu sItAm aBivAdya lakzmaNaH $ kRtAQjaliH kiMcid aBipraNamya &
   avekṣamāṇo bahuśaś ca maithilīṃ % jagāma rāmasya samīpam ātmavān //	avekzamANaH bahuSas ca mETilIm % jagAma rAmasya samIpam AtmavAn //
   Ram_3,43.37 //	Ram_3,43.37 //
   tayā paruṣam uktas tu $ kupito rāghavānujaḥ &	tayA paruzam uktaH tu $ kupitaH rAGava anujaH &
   sa vikāṅkṣan bhṛśaṃ rāmaṃ % pratasthe nacirād iva // Ram_3,44.1 //	sa vikAFkzan BRSam rAmam % pratasTe nacirAt iva // Ram_3,44.1 //
   tadāsādya daśagrīvaḥ $ kṣipram antaram āsthitaḥ &	tadAsAdya daSagrIvaH $ kzipram antaram AsTitaH &
   abhicakrāma vaidehīṃ % parivrājakarūpadhṛk // Ram_3,44.2 //	aBicakrAma vEdehIm % parivrAjaka rUpa DRk // Ram_3,44.2 //
   ślakṣṇakāṣāyasaṃvītaḥ $ śikhī chattrī upānahī &	SlakzNa kAzAya saMvItaH $ SiKI CattrI upAnahI &
   vāme cāṃse 'vasajyātha % śubhe yaṣṭikamaṇḍalū \	vAme ca aMse avasajya aTa % SuBe yazwi ka maNxalU \
   parivrājakarūpeṇa # vaidehīṃ samupāgamat // Ram_3,44.3 //	parivrAjaka rUpeNa # vEdehIm samupAgamat // Ram_3,44.3 //
   tām āsasādātibalo $ bhrātṛbhyāṃ rahitāṃ vane &	tAm AsasAda atibalaH $ BrAtRByAm rahitAm vane &
   rahitāṃ sūryacandrābhyāṃ % saṃdhyām iva mahattamaḥ // Ram_3,44.4 //	rahitAm sUrya candrAByAm % saMDyAm iva mahattamaH // Ram_3,44.4 //
   tām apaśyat tato bālāṃ $ rājaputrīṃ yaśasvinīm &	tAm apaSyat tatas bAlAm $ rAja putrIm yaSasvinIm &
   rohiṇīṃ śaśinā hīnāṃ % grahavad bhṛśadāruṇaḥ // Ram_3,44.5 //	rohiNIm SaSinA hInAm % graha vat BRSa dAruNaH // Ram_3,44.5 //
   tam ugraṃ pāpakarmāṇaṃ $ janasthānaruhā drumāḥ &	tam ugram pApa karmANam $ janasTAna ruhAH drumAH &
   samīkṣya na prakampante % na pravāti ca mārutaḥ // Ram_3,44.6 //	samIkzya na prakampante % na pravAti ca mArutaH // Ram_3,44.6 //
   śīghrasrotāś ca taṃ dṛṣṭvā $ vīkṣantaṃ raktalocanam &	SIGra srotAH ca tam dRzwvA $ vIkzantam rakta locanam &
   stimitaṃ gantum ārebhe % bhayād godāvarī nadī // Ram_3,44.7 //	stimitam gantum AreBe % BayAt godAvarI nadI // Ram_3,44.7 //
   rāmasya tv antaraṃ prepsur $ daśagrīvas tadantare &	rAmasya tu antaram prepsuH $ daSagrIvaH tad antare &
   upatasthe ca vaidehīṃ % bhikṣurūpeṇa rāvaṇaḥ // Ram_3,44.8 //	upatasTe ca vEdehIm % Bikzu rUpeNa rAvaNaH // Ram_3,44.8 //
   abhavyo bhavyarūpeṇa $ bhartāram anuśocatīm &	aBavyaH Bavya rUpeNa $ BartAram anuSocatIm &
   abhyavartata vaidehīṃ % citrām iva śanaiścaraḥ // Ram_3,44.9 //	aByavartata vEdehIm % citrAm iva SanEScaraH // Ram_3,44.9 //
   sa pāpo bhavyarūpeṇa $ tṛṇaiḥ kūpa ivāvṛtaḥ &	sa pApaH Bavya rUpeNa $ tRNEH kUpaH iva AvRtaH &
   atiṣṭhat prekṣya vaidehīṃ % rāmapatnīṃ yaśasvinīm // Ram_3,44.10 //	atizWat prekzya vEdehIm % rAma patnIm yaSasvinIm // Ram_3,44.10 //
   śubhāṃ ruciradantauṣṭhīṃ $ pūrṇacandranibhānanām &	SuBAm rucira danta ozWIm $ pUrNa candra niBa AnanAm &
   āsīnāṃ parṇaśālāyāṃ % bāṣpaśokābhipīḍitām // Ram_3,44.11 //	AsInAm parNa SAlAyAm % bAzpa Soka aBipIxitAm // Ram_3,44.11 //
   sa tāṃ padmapalāśākṣīṃ $ pītakauśeyavāsinīm &	sa tAm padma palASa akzIm $ pIta kOSeya vAsinIm &
   abhyagacchata vaidehīṃ % duṣṭacetā niśācaraḥ // Ram_3,44.12 //	aByagacCata vEdehIm % duzwa cetAH niSAcaraH // Ram_3,44.12 //
   sa manmathaśarāviṣṭo $ brahmaghoṣam udīrayan &	sa manmaTa Sara AvizwaH $ brahmaGozam udIrayan &
   abravīt praśritaṃ vākyaṃ % rahite rākṣasādhipaḥ // Ram_3,44.13 //	abravIt praSritam vAkyam % rahite rAkzasa aDipaH // Ram_3,44.13 //
   tām uttamāṃ trilokānāṃ $ padmahīnām iva śriyam &	tAm uttamAm tri lokAnAm $ padma hInAm iva Sriyam &
   vibhrājamānāṃ vapuṣā % rāvaṇaḥ praśaśaṃsa ha // Ram_3,44.14 //	viBrAjamAnAm vapuzA % rAvaNaH praSaSaMsa ha // Ram_3,44.14 //
   kā tvaṃ kāñcanavarṇābhe $ pītakauśeyavāsini &	kA tvam kAQcana varNa ABe $ pIta kOSeya vAsini &
   kamalānāṃ śubhāṃ mālāṃ % padminīva ca bibhratī // Ram_3,44.15 //	kamalAnAm SuBAm mAlAm % padminI iva ca biBratI // Ram_3,44.15 //
   hrīḥ śrīḥ kīrtiḥ śubhā lakṣmīr $ apsarā vā śubhānane &	hrIH SrIH kIrtiH SuBA lakzmIH $ apsarAH vA SuBa Anane &
   bhūtir vā tvaṃ varārohe % ratir vā svairacāriṇī // Ram_3,44.16 //	BUtiH vA tvam varArohe % ratiH vA svEra cAriNI // Ram_3,44.16 //
   samāḥ śikhariṇaḥ snigdhāḥ $ pāṇḍurā daśanās tava &	samAH SiKariNaH snigDAH $ pANxurAH daSanAH tava &
   viśāle vimale netre % raktānte kṛṣṇatārake // Ram_3,44.17 //	viSAle vimale netre % rakta ante kRzNa tArake // Ram_3,44.17 //
   viśālaṃ jaghanaṃ pīnam $ ūrū karikaropamau &	viSAlam jaGanam pInam $ UrU kari kara upamO &
   etāv upacitau vṛttau % sahitau saṃpragalbhitau // Ram_3,44.18 //	etO upacitO vRttO % sahitO saMpragalBitO // Ram_3,44.18 //
   pīnonnatamukhau kāntau $ snigdhatālaphalopamau &	pIna unnata muKO kAntO $ snigDa tAla Pala upamO &
   maṇipravekābharaṇau % rucirau te payodharau // Ram_3,44.19 //	maNi praveka ABaraNO % rucirO te payoDarO // Ram_3,44.19 //
   cārusmite cārudati $ cārunetre vilāsini &	cAru smite cArudati $ cAru netre vilAsini &
   mano harasi me rāme % nadīkūlam ivāmbhasā // Ram_3,44.20 //	manaH harasi me rAme % nadI kUlam iva amBasA // Ram_3,44.20 //
   karāntamitamadhyāsi $ sukeśī saṃhatastanī &	kara anta mita maDyAsi $ sukeSI saMhata stanI &
   naiva devī na gandharvī % na yakṣī na ca kiṃnarī // Ram_3,44.21 //	na eva devI na ganDarvI % na yakzI na ca kiMnarI // Ram_3,44.21 //
   naivaṃrūpā mayā nārī $ dṛṣṭapūrvā mahītale &	na evaMrUpA mayA nArI $ dRzwa pUrvA mahI tale &
   iha vāsaś ca kāntāre % cittam unmādayanti me // Ram_3,44.22 //	iha vAsaH ca kAntAre % cittam unmAdayanti me // Ram_3,44.22 //
   sā pratikrāma bhadraṃ te $ na tvaṃ vastum ihārhasi &	sA pratikrAma Badram te $ na tvam vastum iha arhasi &
   rākṣasānām ayaṃ vāso % ghorāṇāṃ kāmarūpiṇām // Ram_3,44.23 //	rAkzasAnAm ayam vAsaH % GorANAm kAmarUpiNAm // Ram_3,44.23 //
   prāsādāgryāṇi ramyāṇi $ nagaropavanāni ca &	prAsAda agryANi ramyANi $ nagara upavanAni ca &
   sampannāni sugandhīni % yuktāny ācarituṃ tvayā // Ram_3,44.24 //	sampannAni suganDIni % yuktAni Acaritum tvayA // Ram_3,44.24 //
   varaṃ mālyaṃ varaṃ pānaṃ $ varaṃ vastraṃ ca śobhane &	varam mAlyam varam pAnam $ varam vastram ca SoBane &
   bhartāraṃ ca varaṃ manye % tvadyuktam asitekṣaṇe // Ram_3,44.25 //	BartAram ca varam manye % tvad yuktam asita IkzaNe // Ram_3,44.25 //
   kā tvaṃ bhavasi rudrāṇāṃ $ marutāṃ vā śucismite &	kA tvam Bavasi rudrANAm $ marutAm vA Suci smite &
   vasūnāṃ vā varārohe % devatā pratibhāsi me // Ram_3,44.26 //	vasUnAm vA varArohe % devatA pratiBAsi me // Ram_3,44.26 //
   neha gacchanti gandharvā $ na devā na ca kiṃnarāḥ &	na iha gacCanti ganDarvAH $ na devAH na ca kiMnarAH &
   rākṣasānām ayaṃ vāsaḥ % kathaṃ nu tvam ihāgatā // Ram_3,44.27 //	rAkzasAnAm ayam vAsaH % kaTam nu tvam iha AgatAH // Ram_3,44.27 //
   iha śākhāmṛgāḥ siṃhā $ dvīpivyāghramṛgās tathā &	iha SAKAmRgAH siMhAH $ dvIpi vyAGra mRgAH taTA &
   ṛkṣās tarakṣavaḥ kaṅkāḥ % kathaṃ tebhyo na bibhyasi // Ram_3,44.28 //	RkzAH tarakzavaH kaFkAH % kaTam teByaH na biByasi // Ram_3,44.28 //
   madānvitānāṃ ghorāṇāṃ $ kuñjarāṇāṃ tarasvinām &	mada anvitAnAm GorANAm $ kuQjarANAm tarasvinAm &
   katham ekā mahāraṇye % na bibheṣi varānane // Ram_3,44.29 //	kaTam ekA mahA araNye % na biBezi varAnane // Ram_3,44.29 //
   kāsi kasya kutaś ca tvaṃ $ kiṃnimittaṃ ca daṇḍakān &	kA asi kasya kutas ca tvam $ kiMnimittam ca daNxakAn &
   ekā carasi kalyāṇi % ghorān rākṣasasevitān // Ram_3,44.30 //	ekA carasi kalyANi % GorAn rAkzasa sevitAn // Ram_3,44.30 //
   iti praśastā vaidehī $ rāvaṇena durātmanā &	iti praSastA vEdehI $ rAvaNena durAtmanA &
   dvijātiveṣeṇa hi taṃ % dṛṣṭvā rāvaṇam āgatam \	dvijAti vezeNa hi tam % dRzwvA rAvaNam Agatam \
   sarvair atithisatkāraiḥ # pūjayāmāsa maithilī // Ram_3,44.31 //	sarvEH atiTi satkArEH # pUjayAmAsa mETilI // Ram_3,44.31 //
   upānīyāsanaṃ pūrvaṃ $ pādyenābhinimantrya ca &	upAnIya Asanam pUrvam $ pAdyena aBinimantrya ca &
   abravīt siddham ity eva % tadā taṃ saumyadarśanam // Ram_3,44.32 //	abravIt sidDam iti eva % tadA tam sOmya darSanam // Ram_3,44.32 //
   dvijātiveṣeṇa samīkṣya maithilī $ tam āgataṃ pātrakusumbhadhāriṇam &	dvijAti vezeNa samIkzya mETilI $ tam Agatam pAtra kusumBa DAriNam &
   aśakyam udveṣṭum upāyadarśanān % nyamantrayad brāhmaṇavad yathāgatam //	aSakyam udvezwum upAya darSanAt % nyamantrayat brAhmaNa vat yaTAgatam //
   Ram_3,44.33 //	Ram_3,44.33 //
   iyaṃ bṛsī brāhmaṇa kāmam āsyatām $ idaṃ ca pādyaṃ pratigṛhyatām iti &	iyam bRsI brAhmaNa kAmam AsyatAm $ idam ca pAdyam pratigRhyatAm iti &
   idaṃ ca siddhaṃ vanajātam uttamaṃ % tvadartham avyagram ihopabhujyatām //	idam ca sidDam vana jAtam uttamam % tvad arTam avyagram iha upaBujyatAm //
   Ram_3,44.34 //	Ram_3,44.34 //
   nimantryamāṇaḥ pratipūrṇabhāṣiṇīṃ $ narendrapatnīṃ prasamīkṣya maithilīm &	nimantryamANaH pratipUrNa BAziNIm $ narendra patnIm prasamIkzya mETilIm &
   prahasya tasyā haraṇe dhṛtaṃ manaḥ % samarpayāmāsa vadhāya rāvaṇaḥ //	prahasya tasyAH haraNe DRtam manaH % samarpayAmAsa vaDAya rAvaNaH //
   Ram_3,44.35 //	Ram_3,44.35 //
   tataḥ suveṣaṃ mṛgayāgataṃ patiṃ $ pratīkṣamāṇā sahalakṣmaṇaṃ tadā &	tatas su vezam mRgayA gatam patim $ pratIkzamANA sahalakzmaNam tadA &
   nirīkṣamāṇā haritaṃ dadarśa tan % mahad vanaṃ naiva tu rāmalakṣmaṇau //	nirIkzamANA haritam dadarSa tat % mahat vanam na eva tu rAma lakzmaNO //
   Ram_3,44.36 //	Ram_3,44.36 //
   rāvaṇena tu vaidehī $ tadā pṛṣṭā jihīrṣuṇā &	rAvaNena tu vEdehI $ tadA pRzwA jihIrzuNA &
   parivrājakarūpeṇa % śaśaṃsātmānam ātmanā // Ram_3,45.1 //	parivrAjaka rUpeNa % SaSaMsa AtmAnam AtmanA // Ram_3,45.1 //
   brāhmaṇaś cātithiś caiṣa $ anukto hi śapeta mām &	brAhmaNaH ca atiTiH ca eza $ anuktaH hi Sapeta mAm &
   iti dhyātvā muhūrtaṃ tu % sītā vacanam abravīt // Ram_3,45.2 //	iti DyAtvA muhUrtam tu % sItA vacanam abravIt // Ram_3,45.2 //
   duhitā janakasyāhaṃ $ maithilasya mahātmanaḥ &	duhitA janakasya aham $ mETilasya mahAtmanaH &
   sītā nāmnāsmi bhadraṃ te % rāmabhāryā dvijottama // Ram_3,45.3 //	sItA nAmnA asmi Badram te % rAma BAryA dvijottamaH // Ram_3,45.3 //
   saṃvatsaraṃ cādhyuṣitā $ rāghavasya niveśane &	saMvatsaram ca aDyuzitA $ rAGavasya niveSane &
   bhuñjānā mānuṣān bhogān % sarvakāmasamṛddhinī // Ram_3,45.4 //	BuQjAnAH mAnuzAn BogAn % sarva kAma samRdDinI // Ram_3,45.4 //
   tataḥ saṃvatsarād ūrdhvaṃ $ samamanyata me patim &	tatas saMvatsarAt UrDvam $ samamanyata me patim &
   abhiṣecayituṃ rāmaṃ % sameto rājamantribhiḥ // Ram_3,45.5 //	aBizecayitum rAmam % sametaH rAja mantriBiH // Ram_3,45.5 //
   tasmin saṃbhriyamāṇe tu $ rāghavasyābhiṣecane &	tasmin saMBriyamANe tu $ rAGavasya aBizecane &
   kaikeyī nāma bhartāraṃ % mamāryā yācate varam // Ram_3,45.6 //	kEkeyI nAma BartAram % mama AryA yAcate varam // Ram_3,45.6 //
   pratigṛhya tu kaikeyī $ śvaśuraṃ sukṛtena me &	pratigRhya tu kEkeyI $ SvaSuram sukRtena me &
   mama pravrājanaṃ bhartur % bharatasyābhiṣecanam \	mama pravrAjanam BartuH % Baratasya aBizecanam \
   dvāv ayācata bhartāraṃ # satyasaṃdhaṃ nṛpottamam // Ram_3,45.7 //	dvO ayAcata BartAram # satya saMDam nRpa uttamam // Ram_3,45.7 //
   nādya bhokṣye na ca svapsye $ na pāsye 'haṃ kadācana &	na adya Bokzye na ca svapsye $ na pAsye aham kadAcana &
   eṣa me jīvitasyānto % rāmo yady abhiṣicyate // Ram_3,45.8 //	eza me jIvitasya antaH % rAmaH yadi aBizicyate // Ram_3,45.8 //
   iti bruvāṇāṃ kaikeyīṃ $ śvaśuro me sa mānadaḥ &	iti bruvANAm kEkeyIm $ SvaSuraH me sa mAnadaH &
   ayācatārthair anvarthair % na ca yācñāṃ cakāra sā // Ram_3,45.9 //	ayAcata arTEH anvarTEH % na ca yAcQAm cakAra sA // Ram_3,45.9 //
   mama bhartā mahātejā $ vayasā pañcaviṃśakaḥ &	mama BartA mahA tejAH $ vayasA paQcaviMSakaH &
   rāmeti prathito loke % guṇavān satyavāk śuciḥ \	rAma iti praTitaH loke % guNavAn satya vAc SuciH \
   viśālākṣo mahābāhuḥ # sarvabhūtahite rataḥ // Ram_3,45.10 //	viSAla akzaH mahA bAhuH # sarva BUta hite rataH // Ram_3,45.10 //
   abhiṣekāya tu pituḥ $ samīpaṃ rāmam āgatam &	aBizekAya tu pituH $ samIpam rAmam Agatam &
   kaikeyī mama bhartāram % ity uvāca drutaṃ vacaḥ // Ram_3,45.11 //	kEkeyI mama BartAram % iti uvAca drutam vacaH // Ram_3,45.11 //
   tava pitrā samājñaptaṃ $ mamedaṃ śṛṇu rāghava &	tava pitrA samAjQaptam $ mama idam SRNu rAGava &
   bharatāya pradātavyam % idaṃ rājyam akaṇṭakam // Ram_3,45.12 //	BaratAya pradAtavyam % idam rAjyam akaNwakam // Ram_3,45.12 //
   tvayā tu khalu vastavyaṃ $ nava varṣāṇi pañca ca &	tvayA tu Kalu vastavyam $ nava varzANi paQca ca &
   vane pravraja kākutstha % pitaraṃ mocayānṛtāt // Ram_3,45.13 //	vane pravraja kAkutsTa % pitaram mocaya anRtAt // Ram_3,45.13 //
   tathety uvāca tāṃ rāmaḥ $ kaikeyīm akutobhayaḥ &	taTA iti uvAca tAm rAmaH $ kEkeyIm akutoBayaH &
   cakāra tadvacas tasyā % mama bhartā dṛḍhavrataḥ // Ram_3,45.14 //	cakAra tat vacaH tasyAH % mama BartA dRXa vrataH // Ram_3,45.14 //
   dadyān na pratigṛhṇīyāt $ satyaṃ brūyān na cānṛtam &	dadyAt na pratigRhNIyAt $ satyam brUyAt na ca anRtam &
   etad brāhmaṇa rāmasya % vrataṃ dhruvam anuttamam // Ram_3,45.15 //	etat brAhmaNa rAmasya % vratam Druvam anuttamam // Ram_3,45.15 //
   tasya bhrātā tu vaimātro $ lakṣmaṇo nāma vīryavān &	tasya BrAtA tu vEmAtraH $ lakzmaNaH nAma vIryavAn &
   rāmasya puruṣavyāghraḥ % sahāyaḥ samare 'rihā // Ram_3,45.16 //	rAmasya puruza vyAGraH % sahAyaH samare ari hA // Ram_3,45.16 //
   sa bhrātā lakṣmaṇo nāma $ dharmacārī dṛḍhavrataḥ &	sa BrAtA lakzmaNaH nAma $ Darma cArI dRXa vrataH &
   anvagacchad dhanuṣpāṇiḥ % pravrajantaṃ mayā saha // Ram_3,45.17 //	anvagacCat DanuzpANiH % pravrajantam mayA saha // Ram_3,45.17 //
   te vayaṃ pracyutā rājyāt $ kaikeyyās tu kṛte trayaḥ &	te vayam pracyutAH rAjyAt $ kEkeyyAH tu kRte trayaH &
   vicarāma dvijaśreṣṭha % vanaṃ gambhīram ojasā // Ram_3,45.18 //	vicarAma dvijaSrezWa % vanam gamBIram ojasA // Ram_3,45.18 //
   samāśvasa muhūrtaṃ tu $ śakyaṃ vastum iha tvayā &	samASvasa muhUrtam tu $ Sakyam vastum iha tvayA &
   āgamiṣyati me bhartā % vanyam ādāya puṣkalam // Ram_3,45.19 //	Agamizyati me BartA % vanyam AdAya puzkalam // Ram_3,45.19 //
   sa tvaṃ nāma ca gotraṃ ca $ kulam ācakṣva tattvataḥ &	sa tvam nAma ca gotram ca $ kulam Acakzva tattvataH &
   ekaś ca daṇḍakāraṇye % kimarthaṃ carasi dvija // Ram_3,45.20 //	ekaH ca daNxaka araNye % kimarTam carasi dvijaH // Ram_3,45.20 //
   evaṃ bruvatyāṃ sītāyāṃ $ rāmapatnyāṃ mahābalaḥ &	evam bruvatyAm sItAyAm $ rAma patnyAm mahA balaH &
   pratyuvācottaraṃ tīvraṃ % rāvaṇo rākṣasādhipaḥ // Ram_3,45.21 //	pratyuvAca uttaram tIvram % rAvaNaH rAkzasa aDipaH // Ram_3,45.21 //
   yena vitrāsitā lokāḥ $ sadevāsurapannagāḥ &	yena vitrAsitAH lokAH $ sa deva asura pannagAH &
   ahaṃ sa rāvaṇo nāma % sīte rakṣogaṇeśvaraḥ // Ram_3,45.22 //	aham sa rAvaNaH nAma % sIte rakzaH gaNa ISvaraH // Ram_3,45.22 //
   tvāṃ tu kāñcanavarṇābhāṃ $ dṛṣṭvā kauśeyavāsinīm &	tvAm tu kAQcana varNa ABAm $ dRzwvA kOSeya vAsinIm &
   ratiṃ svakeṣu dāreṣu % nādhigacchāmy anindite // Ram_3,45.23 //	ratim svakezu dArezu % na aDigacCAmi anindite // Ram_3,45.23 //
   bahvīnām uttamastrīṇām $ āhṛtānām itas tataḥ &	bahvInAm uttama strINAm $ AhRtAnAm itas tatas &
   sarvāsām eva bhadraṃ te % mamāgramahiṣī bhava // Ram_3,45.24 //	sarvAsAm eva Badram te % mama agra mahizI Bava // Ram_3,45.24 //
   laṅkā nāma samudrasya $ madhye mama mahāpurī &	laFkA nAma samudrasya $ maDye mama mahA purI &
   sāgareṇa parikṣiptā % niviṣṭā girimūrdhani // Ram_3,45.25 //	sAgareNa parikziptA % nivizwAH giri mUrDani // Ram_3,45.25 //
   tatra sīte mayā sārdhaṃ $ vaneṣu vicariṣyasi &	tatra sIte mayA sArDam $ vanezu vicarizyasi &
   na cāsyāraṇyavāsasya % spṛhayiṣyasi bhāmini // Ram_3,45.26 //	na ca asya araNya vAsasya % spRhayizyasi BAmini // Ram_3,45.26 //
   pañca dāsyaḥ sahasrāṇi $ sarvābharaṇabhūṣitāḥ &	paQca dAsyaH sahasrANi $ sarva ABaraNa BUzitAH &
   sīte paricariṣyanti % bhāryā bhavasi me yadi // Ram_3,45.27 //	sIte paricarizyanti % BAryA Bavasi me yadi // Ram_3,45.27 //
   rāvaṇenaivam uktā tu $ kupitā janakātmajā &	rAvaNena evam uktA tu $ kupitA janakAtmajA &
   pratyuvācānavadyāṅgī % tam anādṛtya rākṣasam // Ram_3,45.28 //	pratyuvAca anavadya aFgI % tam anAdRtya rAkzasam // Ram_3,45.28 //
   mahāgirim ivākampyaṃ $ mahendrasadṛśaṃ patim &	mahA girim iva akampyam $ mahA indra sadRSam patim &
   mahodadhim ivākṣobhyam % ahaṃ rāmam anuvratā // Ram_3,45.29 //	mahA udaDim iva akzoByam % aham rAmam anuvratAH // Ram_3,45.29 //
   mahābāhuṃ mahoraskaṃ $ siṃhavikrāntagāminam &	mahA bAhum mahA uraskam $ siMha vikrAnta gAminam &
   nṛsiṃhaṃ siṃhasaṃkāśam % ahaṃ rāmam anuvratā // Ram_3,45.30 //	nRsiMham siMha saMkASam % aham rAmam anuvratAH // Ram_3,45.30 //
   pūrṇacandrānanaṃ vīraṃ $ rājavatsaṃ jitendriyam &	pUrNa candra Ananam vIram $ rAja vatsam jita indriyam &
   pṛthukīrtiṃ mahābāhum % ahaṃ rāmam anuvratā // Ram_3,45.31 //	pRTu kIrtim mahA bAhum % aham rAmam anuvratAH // Ram_3,45.31 //
   tvaṃ punar jambukaḥ siṃhīṃ $ mām ihecchasi durlabhām &	tvam punar jambukaH siMhIm $ mAm iha icCasi durlaBAm &
   nāhaṃ śakyā tvayā spraṣṭum % ādityasya prabhā yathā // Ram_3,45.32 //	na aham SakyA tvayA sprazwum % Adityasya praBA yaTA // Ram_3,45.32 //
   pādapān kāñcanān nūnaṃ $ bahūn paśyasi mandabhāk &	pAdapAn kAQcanAt nUnam $ bahUn paSyasi manda BAj &
   rāghavasya priyāṃ bhāryāṃ % yas tvam icchasi rāvaṇa // Ram_3,45.33 //	rAGavasya priyAm BAryAm % yaH tvam icCasi rAvaNa // Ram_3,45.33 //
   kṣudhitasya ca siṃhasya $ mṛgaśatros tarasvinaḥ &	kzuDitasya ca siMhasya $ mRga SatroH tarasvinaH &
   āśīviṣasya vadanād % daṃṣṭrām ādātum icchasi // Ram_3,45.34 //	ASIvizasya vadanAt % daMzwrAm AdAtum icCasi // Ram_3,45.34 //
   mandaraṃ parvataśreṣṭhaṃ $ pāṇinā hartum icchasi &	mandaram parvata SrezWam $ pANinA hartum icCasi &
   kālakūṭaṃ viṣaṃ pītvā % svastimān gantum icchasi // Ram_3,45.35 //	kAlakUwam vizam pItvA % svastimAn gantum icCasi // Ram_3,45.35 //
   akṣisūcyā pramṛjasi $ jihvayā lekṣi ca kṣuram &	akzi sUcyA pramRjasi $ jihvayA lekzi ca kzuram &
   rāghavasya priyāṃ bhāryām % adhigantuṃ tvam icchasi // Ram_3,45.36 //	rAGavasya priyAm BAryAm % aDigantum tvam icCasi // Ram_3,45.36 //
   avasajya śilāṃ kaṇṭhe $ samudraṃ tartum icchasi &	avasajya SilAm kaNWe $ samudram tartum icCasi &
   sūryācandramasau cobhau % prāṇibhyāṃ hartum icchasi \	sUryAcandramasO ca uBO % prANiByAm hartum icCasi \
   yo rāmasya priyāṃ bhāryāṃ # pradharṣayitum icchasi // Ram_3,45.37 //	yaH rAmasya priyAm BAryAm # praDarzayitum icCasi // Ram_3,45.37 //
   agniṃ prajvalitaṃ dṛṣṭvā $ vastreṇāhartum icchasi &	agnim prajvalitam dRzwvA $ vastreNa Ahartum icCasi &
   kalyāṇavṛttāṃ rāmasya % yo bhāryāṃ hartum icchasi // Ram_3,45.38 //	kalyANa vRttAm rAmasya % yaH BAryAm hartum icCasi // Ram_3,45.38 //
   ayomukhānāṃ śūlānām $ agre caritum icchasi &	ayaH muKAnAm SUlAnAm $ agre caritum icCasi &
   rāmasya sadṛśīṃ bhāryāṃ % yo 'dhigantuṃ tvam icchasi // Ram_3,45.39 //	rAmasya sadRSIm BAryAm % yaH aDigantum tvam icCasi // Ram_3,45.39 //
   yad antaraṃ siṃhaśṛgālayor vane $ yad antaraṃ syandanikāsamudrayoḥ &	yat antaram siMha SRgAlayoH vane $ yat antaram syandanikA samudrayoH &
   surāgryasauvīrakayor yad antaraṃ % tad antaraṃ dāśarathes tavaiva ca //	sura agrya sOvIrakayoH yat antaram % tat antaram dASaraTeH tava eva ca //
   Ram_3,45.40 //	Ram_3,45.40 //
   yad antaraṃ kāñcanasīsalohayor $ yad antaraṃ candanavāripaṅkayoḥ &	yat antaram kAQcana sIsa lohayoH $ yat antaram candana vAri paFkayoH &
   yad antaraṃ hastibiḍālayor vane % tad antaraṃ dāśarathes tavaiva ca //	yat antaram hasti bixAlayoH vane % tat antaram dASaraTeH tava eva ca //
   Ram_3,45.41 //	Ram_3,45.41 //
   yad antaraṃ vāyasavainateyayor $ yad antaraṃ madgumayūrayor api &	yat antaram vAyasa vEnateyayoH $ yat antaram madgu mayUrayoH api &
   yad antaraṃ sārasagṛdhrayor vane % tad antaraṃ dāśarathes tavaiva ca //	yat antaram sArasa gRDrayoH vane % tat antaram dASaraTeH tava eva ca //
   Ram_3,45.42 //	Ram_3,45.42 //
   tasmin sahasrākṣasamaprabhāve $ rāme sthite kārmukabāṇapāṇau &	tasmin sahasrAkza sama praBAve $ rAme sTite kArmuka bANa pANO &
   hṛtāpi te 'haṃ na jarāṃ gamiṣye % vajraṃ yathā makṣikayāvagīrṇam //	hRtA api te aham na jarAm gamizye % vajram yaTA makzikayA avagIrNam //
   Ram_3,45.43 //	Ram_3,45.43 //
   itīva tad vākyam aduṣṭabhāvā $ sudṛṣṭam uktvā rajanīcaraṃ tam &	iti iva tat vAkyam aduzwa BAvAH $ su dRzwam uktvA rajanIcaram tam &
   gātraprakampād vyathitā babhūva % vātoddhatā sā kadalīva tanvī //	gAtra prakampAt vyaTitA baBUva % vAta udDatA sA kadalI iva tanvI //
   Ram_3,45.44 //	Ram_3,45.44 //
   tāṃ vepamānām upalakṣya sītāṃ $ sa rāvaṇo mṛtyusamaprabhāvaḥ &	tAm vepamAnAm upalakzya sItAm $ sa rAvaNaH mRtyu sama praBAvaH &
   kulaṃ balaṃ nāma ca karma cātmanaḥ % samācacakṣe bhayakāraṇārtham //	kulam balam nAma ca karma ca AtmanaH % samAcacakze Baya kAraNa arTam //
   Ram_3,45.45 //	Ram_3,45.45 //
   evaṃ bruvatyāṃ sītāyāṃ $ saṃrabdhaḥ paruṣākṣaram &	evam bruvatyAm sItAyAm $ saMrabDaH paruza akzaram &
   lalāṭe bhrukuṭīṃ kṛtvā % rāvaṇaḥ pratyuvāca ha // Ram_3,46.1 //	lalAwe BrukuwIm kRtvA % rAvaNaH pratyuvAca ha // Ram_3,46.1 //
   bhrātā vaiśravaṇasyāhaṃ $ sāpatnyo varavarṇini &	BrAtA vESravaNasya aham $ sApatnyaH varavarNini &
   rāvaṇo nāma bhadraṃ te % daśagrīvaḥ pratāpavān // Ram_3,46.2 //	rAvaNaH nAma Badram te % daSagrIvaH pratApavAn // Ram_3,46.2 //
   yasya devāḥ sagandharvāḥ $ piśācapatagoragāḥ &	yasya devAH sa ganDarvAH $ piSAca pataga uragAH &
   vidravanti bhayād bhītā % mṛtyor iva sadā prajāḥ // Ram_3,46.3 //	vidravanti BayAt BItAH % mRtyoH iva sadA prajAH // Ram_3,46.3 //
   yena vaiśravaṇo bhrātā $ vaimātraḥ kāraṇāntare &	yena vESravaNaH BrAtA $ vEmAtraH kAraNa antare &
   dvaṃdvam āsāditaḥ krodhād % raṇe vikramya nirjitaḥ // Ram_3,46.4 //	dvaMdvam AsAditaH kroDAt % raNe vikramya nirjitaH // Ram_3,46.4 //
   madbhayārtaḥ parityajya $ svam adhiṣṭhānam ṛddhimat &	mad Baya ArtaH parityajya $ svam aDizWAnam RdDimat &
   kailāsaṃ parvataśreṣṭham % adhyāste naravāhanaḥ // Ram_3,46.5 //	kElAsam parvata SrezWam % aDyAste naravAhanaH // Ram_3,46.5 //
   yasya tat puṣpakaṃ nāma $ vimānaṃ kāmagaṃ śubham &	yasya tat puzpakam nAma $ vimAnam kAma gam SuBam &
   vīryād āvarjitaṃ bhadre % yena yāmi vihāyasam // Ram_3,46.6 //	vIryAt Avarjitam Badre % yena yAmi vihAyasam // Ram_3,46.6 //
   mama saṃjātaroṣasya $ mukhaṃ dṛṣṭvaiva maithili &	mama saMjAta rozasya $ muKam dRzwvA eva mETili &
   vidravanti paritrastāḥ % surāḥ śakrapurogamāḥ // Ram_3,46.7 //	vidravanti paritrastAH % surAH Sakra purogamAH // Ram_3,46.7 //
   yatra tiṣṭhāmy ahaṃ tatra $ māruto vāti śaṅkitaḥ &	yatra tizWAmi aham tatra $ mArutaH vAti SaFkitaH &
   tīvrāṃśuḥ śiśirāṃśuś ca % bhayāt sampadyate raviḥ // Ram_3,46.8 //	tIvra aMSuH SiSirAMSuH ca % BayAt sampadyate raviH // Ram_3,46.8 //
   niṣkampapattrās taravo $ nadyaś ca stimitodakāḥ &	nizkampa pattrAH taravaH $ nadyaH ca stimita udakAH &
   bhavanti yatra yatrāhaṃ % tiṣṭhāmi ca carāmi ca // Ram_3,46.9 //	Bavanti yatra yatra aham % tizWAmi ca carAmi ca // Ram_3,46.9 //
   mama pāre samudrasya $ laṅkā nāma purī śubhā &	mama pAre samudrasya $ laFkA nAma purI SuBA &
   sampūrṇā rākṣasair ghorair % yathendrasyāmarāvatī // Ram_3,46.10 //	sampUrNA rAkzasEH GorEH % yaTA indrasya amarAvatI // Ram_3,46.10 //
   prākāreṇa parikṣiptā $ pāṇḍureṇa virājitā &	prAkAreNa parikziptA $ pANxureNa virAjitA &
   hemakakṣyā purī ramyā % vaiḍūryamayatoraṇā // Ram_3,46.11 //	hema kakzyA purI ramyA % vExUrya maya toraNAH // Ram_3,46.11 //
   hastyaśvarathasambādhā $ tūryanādavināditā &	hasti aSva raTa sambADA $ tUrya nAda vinAditA &
   sarvakāmaphalair vṛkṣaiḥ % saṃkulodyānaśobhitā // Ram_3,46.12 //	sarva kAma PalEH vRkzEH % saMkula udyAna SoBitAH // Ram_3,46.12 //
   tatra tvaṃ vasatī sīte $ rājaputri mayā saha &	tatra tvam vasatI sIte $ rAja putri mayA saha &
   na smariṣyasi nārīṇāṃ % mānuṣīṇāṃ manasvini // Ram_3,46.13 //	na smarizyasi nArINAm % mAnuzINAm manasvini // Ram_3,46.13 //
   bhuñjānā mānuṣān bhogān $ divyāṃś ca varavarṇini &	BuQjAnAH mAnuzAn BogAn $ divyAn ca varavarNini &
   na smariṣyasi rāmasya % mānuṣasya gatāyuṣaḥ // Ram_3,46.14 //	na smarizyasi rAmasya % mAnuzasya gata AyuzaH // Ram_3,46.14 //
   sthāpayitvā priyaṃ putraṃ $ rājñā daśarathena yaḥ &	sTApayitvA priyam putram $ rAjQA daSaraTena yaH &
   mandavīryaḥ suto jyeṣṭhas % tataḥ prasthāpito vanam // Ram_3,46.15 //	manda vIryaH sutaH jyezWaH % tatas prasTApitaH vanam // Ram_3,46.15 //
   tena kiṃ bhraṣṭarājyena $ rāmeṇa gatacetasā &	tena kim Brazwa rAjyena $ rAmeNa gata cetasA &
   kariṣyasi viśālākṣi % tāpasena tapasvinā // Ram_3,46.16 //	karizyasi viSAla akzi % tApasena tapasvinA // Ram_3,46.16 //
   sarvarākṣasabhartāraṃ $ kāmāt svayam ihāgatam &	sarva rAkzasa BartAram $ kAmAt svayam iha Agatam &
   na manmathaśarāviṣṭaṃ % pratyākhyātuṃ tvam arhasi // Ram_3,46.17 //	na manmaTa Sara Avizwam % pratyAKyAtum tvam arhasi // Ram_3,46.17 //
   pratyākhyāya hi māṃ bhīru  $ paritāpaṃ gamiṣyasi &	pratyAKyAya hi mAm BIru $ paritApam gamizyasi &
   caraṇenābhihatyeva % purūravasam urvaśī // Ram_3,46.18 //	caraNena aBihatya iva % purUravasam urvaSI // Ram_3,46.18 //
   evam uktā tu vaidehī $ kruddhā saṃraktalocanā &	evam uktA tu vEdehI $ krudDA saMrakta locanA &
   abravīt paruṣaṃ vākyaṃ % rahite rākṣasādhipam // Ram_3,46.19 //	abravIt paruzam vAkyam % rahite rAkzasa aDipam // Ram_3,46.19 //
   kathaṃ vaiśravaṇaṃ devaṃ $ sarvabhūtanamaskṛtam &	kaTam vESravaNam devam $ sarva BUta namaskRtam &
   bhrātaraṃ vyapadiśya tvam % aśubhaṃ kartum icchasi // Ram_3,46.20 //	BrAtaram vyapadiSya tvam % aSuBam kartum icCasi // Ram_3,46.20 //
   avaśyaṃ vinaśiṣyanti $ sarve rāvaṇa rākṣasāḥ &	avaSyam vinaSizyanti $ sarve rAvaNa rAkzasAH &
   yeṣāṃ tvaṃ karkaśo rājā % durbuddhir ajitendriyaḥ // Ram_3,46.21 //	yezAm tvam karkaSaH rAjA % durbudDiH ajita indriyaH // Ram_3,46.21 //
   apahṛtya śacīṃ bhāryāṃ $ śakyam indrasya jīvitum &	apahRtya SacIm BAryAm $ Sakyam indrasya jIvitum &
   na tu rāmasya bhāryāṃ mām % apanīyāsti jīvitam // Ram_3,46.22 //	na tu rAmasya BAryAm mAm % apanIya asti jIvitam // Ram_3,46.22 //
   jīvec ciraṃ vajradharasya hastāc $ chacīṃ pradhṛṣyāpratirūparūpām &	jIvet ciram vajraDarasya hastAt $ CacIm praDRzya apratirUpa rUpAm &
   na mādṛśīṃ rākṣasa dharṣayitvā % pītāmṛtasyāpi tavāsti mokṣaḥ //	na mAdRSIm rAkzasa DarzayitvA % pIta amRtasya api tava asti mokzaH //
   Ram_3,46.23 //	Ram_3,46.23 //
   sītāyā vacanaṃ śrutvā $ daśagrīvaḥ pratāpavān &	sItAyAH vacanam SrutvA $ daSagrIvaH pratApavAn &
   haste hastaṃ samāhatya % cakāra sumahad vapuḥ // Ram_3,47.1 //	haste hastam samAhatya % cakAra su mahat vapuH // Ram_3,47.1 //
   sa maithilīṃ punar vākyaṃ $ babhāṣe ca tato bhṛśam &	sa mETilIm punar vAkyam $ baBAze ca tatas BRSam &
   nonmattayā śrutau manye % mama vīryaparākramau // Ram_3,47.2 //	na unmattayA SrutO manye % mama vIrya parAkramO // Ram_3,47.2 //
   udvaheyaṃ bhujābhyāṃ tu $ medinīm ambare sthitaḥ &	udvaheyam BujAByAm tu $ medinIm ambare sTitaH &
   āpibeyaṃ samudraṃ ca % mṛtyuṃ hanyāṃ raṇe sthitaḥ // Ram_3,47.3 //	Apibeyam samudram ca % mRtyum hanyAm raNe sTitaH // Ram_3,47.3 //
   arkaṃ rundhyāṃ śarais tīkṣṇair $ vibhindyāṃ hi mahītalam &	arkam runDyAm SarEH tIkzNEH $ viBindyAm hi mahI talam &
   kāmarūpiṇam unmatte % paśya māṃ kāmadaṃ patim // Ram_3,47.4 //	kAmarUpiNam unmatte % paSya mAm kAma dam patim // Ram_3,47.4 //
   evam uktavatas tasya $ rāvaṇasya śikhiprabhe &	evam uktavataH tasya $ rAvaNasya SiKi praBe &
   kruddhasya hariparyante % rakte netre babhūvatuḥ // Ram_3,47.5 //	krudDasya hari paryante % rakte netre baBUvatuH // Ram_3,47.5 //
   sadyaḥ saumyaṃ parityajya $ bhikṣurūpaṃ sa rāvaṇaḥ &	sadyas sOmyam parityajya $ Bikzu rUpam sa rAvaNaH &
   svaṃ rūpaṃ kālarūpābhaṃ % bheje vaiśravaṇānujaḥ // Ram_3,47.6 //	svam rUpam kAla rUpa ABam % Beje vESravaNa anujaH // Ram_3,47.6 //
   saṃraktanayanaḥ śrīmāṃs $ taptakāñcanakuṇḍalaḥ &	saMrakta nayanaH SrImAn $ tapta kAQcana kuNxalaH &
   daśāsyaḥ kārmukī bāṇī % babhūva kṣaṇadācaraḥ // Ram_3,47.7 //	daSa AsyaH kArmukI bANI % baBUva kzaNadA caraH // Ram_3,47.7 //
   sa parivrājakacchadma $ mahākāyo vihāya tat &	sa parivrAjaka= Cadma $ mahA kAyaH vihAya tat &
   pratipede svakaṃ rūpaṃ % rāvaṇo rākṣasādhipaḥ // Ram_3,47.8 //	pratipede svakam rUpam % rAvaNaH rAkzasa aDipaH // Ram_3,47.8 //
   saṃraktanayanaḥ krodhāj $ jīmūtanicayaprabhaḥ &	saMrakta nayanaH kroDAt $ jImUta nicaya praBaH &
   raktāmbaradharas tasthau % strīratnaṃ prekṣya maithilīm // Ram_3,47.9 //	rakta ambara DaraH tasTO % strI ratnam prekzya mETilIm // Ram_3,47.9 //
   sa tām asitakeśāntāṃ $ bhāskarasya prabhām iva &	sa tAm asita keSAntAm $ BAskarasya praBAm iva &
   vasanābharaṇopetāṃ % maithilīṃ rāvaṇo 'bravīt // Ram_3,47.10 //	vasana ABaraNa upetAm % mETilIm rAvaNaH abravIt // Ram_3,47.10 //
   triṣu lokeṣu vikhyātaṃ $ yadi bhartāram icchasi &	trizu lokezu viKyAtam $ yadi BartAram icCasi &
   mām āśraya varārohe % tavāhaṃ sadṛśaḥ patiḥ // Ram_3,47.11 //	mAm ASraya varArohe % tava aham sadRSaH patiH // Ram_3,47.11 //
   māṃ bhajasva cirāya tvam $ ahaṃ ślāghyas tava priyaḥ &	mAm Bajasva cirAya tvam $ aham SlAGyaH tava priyaH &
   naiva cāhaṃ kvacid bhadre % kariṣye tava vipriyam \	na eva ca aham kvacid Badre % karizye tava vipriyam \
   tyajyatāṃ mānuṣo bhāvo # mayi bhāvaḥ praṇīyatām // Ram_3,47.12 //	tyajyatAm mAnuzaH BAvaH # mayi BAvaH praNIyatAm // Ram_3,47.12 //
   rājyāc cyutam asiddhārthaṃ $ rāmaṃ parimitāyuṣam &	rAjyAt cyutam asidDArTam $ rAmam parimita Ayuzam &
   kair guṇair anuraktāsi % mūḍhe paṇḍitamānini // Ram_3,47.13 //	kEH guNEH anuraktA asi % mUXe paNxita mAnini // Ram_3,47.13 //
   yaḥ striyā vacanād rājyaṃ $ vihāya sasuhṛjjanam &	yaH striyAH vacanAt rAjyam $ vihAya sa suhRd janam &
   asmin vyālānucarite % vane vasati durmatiḥ // Ram_3,47.14 //	asmin vyAla anucarite % vane vasati durmatiH // Ram_3,47.14 //
   ity uktvā maithilīṃ vākyaṃ $ priyārhāṃ priyavādinīm &	iti uktvA mETilIm vAkyam $ priya arhAm priya vAdinIm &
   jagrāha rāvaṇaḥ sītāṃ % budhaḥ khe rohiṇīm iva // Ram_3,47.15 //	jagrAha rAvaNaH sItAm % buDaH Ke rohiNIm iva // Ram_3,47.15 //
   vāmena sītāṃ padmākṣīṃ $ mūrdhajeṣu kareṇa saḥ &	vAmena sItAm padmAkzIm $ mUrDajezu kareNa saH &
   ūrvos tu dakṣiṇenaiva % parijagrāha pāṇinā // Ram_3,47.16 //	UrvoH tu dakziNena eva % parijagrAha pANinA // Ram_3,47.16 //
   taṃ dṛṣṭvā giriśṛṅgābhaṃ $ tīkṣṇadaṃṣṭraṃ mahābhujam &	tam dRzwvA giri SRFga ABam $ tIkzNa daMzwram mahA Bujam &
   prādravan mṛtyusaṃkāśaṃ % bhayārtā vanadevatāḥ // Ram_3,47.17 //	prAdravan mRtyu saMkASam % Baya ArtAH vana devatAH // Ram_3,47.17 //
   sa ca māyāmayo divyaḥ $ kharayuktaḥ kharasvanaḥ &	sa ca mAyA mayaH divyaH $ Kara yuktaH Kara svanaH &
   pratyadṛśyata hemāṅgo % rāvaṇasya mahārathaḥ // Ram_3,47.18 //	pratyadRSyata hema aFgaH % rAvaNasya mahA raTaH // Ram_3,47.18 //
   tatas tāṃ paruṣair vākyair $ abhitarjya mahāsvanaḥ &	tatas tAm paruzEH vAkyEH $ aBitarjya mahA svanaH &
   aṅkenādāya vaidehīṃ % ratham āropayat tadā // Ram_3,47.19 //	aFkena AdAya vEdehIm % raTam Aropayat tadA // Ram_3,47.19 //
   sā gṛhītāticukrośa $ rāvaṇena yaśasvinī &	sA gRhIta aticukroSa $ rAvaNena yaSasvinI &
   rāmeti sītā duḥkhārtā % rāmaṃ dūragataṃ vane // Ram_3,47.20 //	rAma iti sItA duHKa ArtAH % rAmam dUra gatam vane // Ram_3,47.20 //
   tām akāmāṃ sa kāmārtaḥ $ pannagendravadhūm iva &	tAm akAmAm sa kAma ArtaH $ pannaga indra vaDUm iva &
   viveṣṭamānām ādāya % utpapātātha rāvaṇaḥ // Ram_3,47.21 //	vivezwamAnAm AdAya % utpapAta aTa rAvaNaH // Ram_3,47.21 //
   tataḥ sā rākṣasendreṇa $ hriyamāṇā vihāyasā &	tatas sA rAkzasa indreNa $ hriyamANA vihAyasA &
   bhṛśaṃ cukrośa matteva % bhrāntacittā yathāturā // Ram_3,47.22 //	BRSam cukroSa mattA iva % BrAnta cittAH yaTA AturAH // Ram_3,47.22 //
   hā lakṣmaṇa mahābāho $ gurucittaprasādaka &	hA lakzmaNa mahA bAho $ guru citta prasAdakaH &
   hriyamāṇāṃ na jānīṣe % rakṣasā kāmarūpiṇā // Ram_3,47.23 //	hriyamANAm na jAnIze % rakzasA kAmarUpiNA // Ram_3,47.23 //
   jīvitaṃ sukham arthāṃś ca $ dharmahetoḥ parityajan &	jIvitam suKam arTAn ca $ Darma hetoH parityajan &
   hriyamāṇām adharmeṇa % māṃ rāghava na paśyasi // Ram_3,47.24 //	hriyamANAm aDarmeNa % mAm rAGava na paSyasi // Ram_3,47.24 //
   nanu nāmāvinītānāṃ $ vinetāsi paraṃtapa &	nanu nAma avinItAnAm $ vinetAsi paraMtapa &
   katham evaṃvidhaṃ pāpaṃ % na tvaṃ śādhi hi rāvaṇam // Ram_3,47.25 //	kaTam evaMviDam pApam % na tvam SADi hi rAvaNam // Ram_3,47.25 //
   nanu sadyo 'vinītasya $ dṛśyate karmaṇaḥ phalam &	nanu sadyas avinItasya $ dRSyate karmaNaH Palam &
   kālo 'py aṅgī bhavaty atra % sasyānām iva paktaye // Ram_3,47.26 //	kAlaH api aFgI Bavati atra % sasyAnAm iva paktaye // Ram_3,47.26 //
   sa karma kṛtavān etat $ kālopahatacetanaḥ &	sa karma kRtavAn etat $ kAla upahata cetanaH &
   jīvitāntakaraṃ ghoraṃ % rāmād vyasanam āpnuhi // Ram_3,47.27 //	jIvita anta karam Goram % rAmAt vyasanam Apnuhi // Ram_3,47.27 //
   hantedānīṃ sakāmā tu $ kaikeyī bāndhavaiḥ saha &	hanta idAnIm sa kAmA tu $ kEkeyI bAnDavEH saha &
   hriyeyaṃ dharmakāmasya % dharmapatnī yaśasvinaḥ // Ram_3,47.28 //	hriyA iyam Darma kAmasya % Darma patnI yaSasvinaH // Ram_3,47.28 //
   āmantraye janasthānaṃ $ karṇikārāṃś ca puṣpitān &	Amantraye janasTAnam $ karNikArAn ca puzpitAn &
   kṣipraṃ rāmāya śaṃsadhvaṃ % sītāṃ harati rāvaṇaḥ // Ram_3,47.29 //	kzipram rAmAya SaMsaDvam % sItAm harati rAvaNaH // Ram_3,47.29 //
   mālyavantaṃ śikhariṇaṃ $ vande prasravaṇaṃ girim &	mAlyavantam SiKariNam $ vande prasravaNam girim &
   kṣipraṃ rāmāya śaṃsadhvaṃ % sītāṃ harati rāvaṇaḥ // Ram_3,47.30 //	kzipram rAmAya SaMsaDvam % sItAm harati rAvaNaH // Ram_3,47.30 //
   haṃsasārasasaṃghuṣṭāṃ $ vande godāvarīṃ nadīm &	haMsa sArasa saMGuzwAm $ vande godAvarIm nadIm &
   kṣipraṃ rāmāya śaṃsadhvaṃ % sītāṃ harati rāvaṇaḥ // Ram_3,47.31 //	kzipram rAmAya SaMsaDvam % sItAm harati rAvaNaH // Ram_3,47.31 //
   daivatāni ca yānty asmin $ vane vividhapādape &	dEvatAni ca yAnti asmin $ vane viviDa pAdape &
   namaskaromy ahaṃ tebhyo % bhartuḥ śaṃsata māṃ hṛtām // Ram_3,47.32 //	namaskaromi aham teByaH % BartuH SaMsata mAm hRtAm // Ram_3,47.32 //
   yāni kānicid apy atra $ sattvāni nivasanty uta &	yAni kAnicid api atra $ sattvAni nivasanti uta &
   sarvāṇi śaraṇaṃ yāmi % mṛgapakṣigaṇān api // Ram_3,47.33 //	sarvANi SaraNam yAmi % mRga pakzi gaNAn api // Ram_3,47.33 //
   hriyamāṇāṃ priyāṃ bhartuḥ $ prāṇebhyo 'pi garīyasīm &	hriyamANAm priyAm BartuH $ prANeByaH api garIyasIm &
   vivaśāpahṛtā sītā % rāvaṇeneti śaṃsata // Ram_3,47.34 //	vivaSa apahRtA sItA % rAvaNena iti SaMsata // Ram_3,47.34 //
   viditvā māṃ mahābāhur $ amutrāpi mahābalaḥ &	viditvA mAm mahA bAhuH $ amutra api mahA balaH &
   āneṣyati parākramya % vaivasvatahṛtām api // Ram_3,47.35 //	Anezyati parAkramya % vEvasvata hRtAm api // Ram_3,47.35 //
   rāmāya tu yathātattvaṃ $ jaṭāyo haraṇaṃ mama &	rAmAya tu yaTAtattvam $ jawAyaH haraNam mama &
   lakṣmaṇāya ca tat sarvam % ākhyātavyam aśeṣataḥ // Ram_3,47.36 //	lakzmaNAya ca tat sarvam % AKyAtavyam aSezatas // Ram_3,47.36 //
   taṃ śabdam avasuptasya $ jaṭāyur atha śuśruve &	tam Sabdam avasuptasya $ jawAyuH aTa SuSruve &
   niraikṣad rāvaṇaṃ kṣipraṃ % vaidehīṃ ca dadarśa saḥ // Ram_3,48.1 //	nirEkzat rAvaNam kzipram % vEdehIm ca dadarSa saH // Ram_3,48.1 //
   tataḥ parvatakūṭābhas $ tīkṣṇatuṇḍaḥ khagottamaḥ &	tatas parvata kUwa ABaH $ tIkzNa tuNxaH Kaga uttamaH &
   vanaspatigataḥ śrīmān % vyājahāra śubhāṃ giram // Ram_3,48.2 //	vanaspati gataH SrImAn % vyAjahAra SuBAm giram // Ram_3,48.2 //
   daśagrīva sthito dharme $ purāṇe satyasaṃśrayaḥ &	daSagrIva sTitaH Darme $ purANe satya saMSrayaH &
   jaṭāyur nāma nāmnāhaṃ % gṛdhrarājo mahābalaḥ // Ram_3,48.3 //	jawAyuH nAma nAmnA aham % gRDra rAjaH mahA balaH // Ram_3,48.3 //
   rājā sarvasya lokasya $ mahendravaruṇopamaḥ &	rAjA sarvasya lokasya $ mahA indra varuNa upamaH &
   lokānāṃ ca hite yukto % rāmo daśarathātmajaḥ // Ram_3,48.4 //	lokAnAm ca hite yuktaH % rAmaH daSaraTa AtmajaH // Ram_3,48.4 //
   tasyaiṣā lokanāthasya $ dharmapatnī yaśasvinī &	tasya ezA lokanATasya $ Darma patnI yaSasvinI &
   sītā nāma varārohā % yāṃ tvaṃ hartum ihecchasi // Ram_3,48.5 //	sItA nAma varArohA % yAm tvam hartum iha icCasi // Ram_3,48.5 //
   kathaṃ rājā sthito dharme $ paradārān parāmṛśet &	kaTam rAjA sTitaH Darme $ para dArAn parAmRSet &
   rakṣaṇīyā viśeṣeṇa % rājadārā mahābala \	rakzaNIyAH viSezeNa % rAja dArAH mahA bala \
   nivartaya matiṃ nīcāṃ # paradārābhimarśanam // Ram_3,48.6 //	nivartaya matim nIcAm # para dAra aBimarSanam // Ram_3,48.6 //
   na tat samācared dhīro $ yat paro 'sya vigarhayet &	na tat samAcaret DIraH $ yat paraH asya vigarhayet &
   yathātmanas tathānyeṣāṃ % dārā rakṣyā vimarśanāt // Ram_3,48.7 //	yaTA AtmanaH taTA anyezAm % dArAH rakzyAH vimarSanAt // Ram_3,48.7 //
   arthaṃ vā yadi vā kāmaṃ $ śiṣṭāḥ śāstreṣvanāgatam &	arTam vA yadi vA kAmam $ SizwAH SAstrezu anAgatam &
   vyavasyanty anu rājānaṃ % dharmaṃ paulastyanandana // Ram_3,48.8 //	vyavasyanti anu rAjAnam % Darmam pOlastya nandana // Ram_3,48.8 //
   rājā dharmaś ca kāmaś ca $ dravyāṇāṃ cottamo nidhiḥ &	rAjA DarmaH ca kAmaH ca $ dravyANAm ca uttamaH niDiH &
   dharmaḥ śubhaṃ vā pāpaṃ vā % rājamūlaṃ pravartate // Ram_3,48.9 //	DarmaH SuBam vA pApam vA % rAja mUlam pravartate // Ram_3,48.9 //
   pāpasvabhāvaś capalaḥ $ kathaṃ tvaṃ rakṣasāṃ vara &	pApa svaBAvaH capalaH $ kaTam tvam rakzasAm vara &
   aiśvaryam abhisamprāpto % vimānam iva duṣkṛtiḥ // Ram_3,48.10 //	ESvaryam aBisamprAptaH % vimAnam iva duzkRtiH // Ram_3,48.10 //
   kāmasvabhāvo yo yasya $ na sa śakyaḥ pramārjitum &	kAma svaBAvaH yaH yasya $ na sa SakyaH pramArjitum &
   na hi duṣṭātmanām āryam % āvasaty ālaye ciram // Ram_3,48.11 //	na hi duzwa AtmanAm Aryam % Avasati Alaye ciram // Ram_3,48.11 //
   viṣaye vā pure vā te $ yadā rāmo mahābalaḥ &	vizaye vA pure vA te $ yadA rAmaH mahA balaH &
   nāparādhyati dharmātmā % kathaṃ tasyāparādhyasi // Ram_3,48.12 //	na aparADyati Darma AtmA % kaTam tasya aparADyasi // Ram_3,48.12 //
   yadi śūrpaṇakhāhetor $ janasthānagataḥ kharaḥ &	yadi SUrpaNaKA hetoH $ janasTAna gataH KaraH &
   ativṛtto hataḥ pūrvaṃ % rāmeṇākliṣṭakarmaṇā // Ram_3,48.13 //	ativRttaH hataH pUrvam % rAmeNa aklizwa karmaNA // Ram_3,48.13 //
   atra brūhi yathāsatyaṃ $ ko rāmasya vyatikramaḥ &	atra brUhi yaTAsatyam $ kaH rAmasya vyatikramaH &
   yasya tvaṃ lokanāthasya % hṛtvā bhāryāṃ gamiṣyasi // Ram_3,48.14 //	yasya tvam loka nATasya % hRtvA BAryAm gamizyasi // Ram_3,48.14 //
   kṣipraṃ visṛja vaidehīṃ $ mā tvā ghoreṇa cakṣuṣā &	kzipram visRja vEdehIm $ mA tvA GoreNa cakzuzA &
   dahed dahanabhūtena % vṛtram indrāśanir yathā // Ram_3,48.15 //	dahet dahana BUtena % vRtram indra aSaniH yaTA // Ram_3,48.15 //
   sarpam āśīviṣaṃ baddhvā $ vastrānte nāvabudhyase &	sarpam ASIvizam badDvA $ vastra ante na avabuDyase &
   grīvāyāṃ pratimuktaṃ ca % kālapāśaṃ na paśyasi // Ram_3,48.16 //	grIvAyAm pratimuktam ca % kAla pASam na paSyasi // Ram_3,48.16 //
   sa bhāraḥ saumya bhartavyo $ yo naraṃ nāvasādayet &	sa BAraH sOmya BartavyaH $ yaH naram na avasAdayet &
   tad annam upabhoktavyaṃ % jīryate yad anāmayam // Ram_3,48.17 //	tat annam upaBoktavyam % jIryate yat anAmayam // Ram_3,48.17 //
   yat kṛtvā na bhaved dharmo $ na kīrtir na yaśo bhuvi &	yat kRtvA na Bavet DarmaH $ na kIrtiH na yaSaH Buvi &
   śarīrasya bhavet khedaḥ % kas tat karma samācaret // Ram_3,48.18 //	SarIrasya Bavet KedaH % kaH tat karma samAcaret // Ram_3,48.18 //
   ṣaṣṭivarṣasahasrāṇi $ mama jātasya rāvaṇa &	zazwi varza sahasrANi $ mama jAtasya rAvaNa &
   pitṛpaitāmahaṃ rājyaṃ % yathāvad anutiṣṭhataḥ // Ram_3,48.19 //	pitRpEtAmaham rAjyam % yaTAvat anutizWataH // Ram_3,48.19 //
   vṛddho 'haṃ tvaṃ yuvā dhanvī $ sarathaḥ kavacī śarī &	vRdDaH aham tvam yuvA DanvI $ sa raTaH kavacI SarI &
   tathāpy ādāya vaidehīṃ % kuśalī na gamiṣyasi // Ram_3,48.20 //	taTA api AdAya vEdehIm % kuSalI na gamizyasi // Ram_3,48.20 //
   na śaktas tvaṃ balāddhartuṃ $ vaidehīṃ mama paśyataḥ &	na SaktaH tvam balAt hartum $ vEdehIm mama paSyataH &
   hetubhir nyāyasaṃyuktair % dhruvāṃ vedaśrutim iva // Ram_3,48.21 //	hetuBiH nyAya saMyuktEH % DruvAm veda Srutim iva // Ram_3,48.21 //
   yudhyasva yadi śūro 'si $ muhūrtaṃ tiṣṭha rāvaṇa &	yuDyasva yadi SUraH asi $ muhUrtam tizWa rAvaNa &
   śayiṣyase hato bhūmau % yathāpūrvaṃ kharas tathā // Ram_3,48.22 //	Sayizyase hataH BUmO % yaTApUrvam KaraH taTA // Ram_3,48.22 //
   asakṛt saṃyuge yena $ nihatā daityadānavāḥ &	asakRt saMyuge yena $ nihatAH dEtya dAnavAH &
   nacirāc cīravāsās tvāṃ % rāmo yudhi vadhiṣyati // Ram_3,48.23 //	nacirAt cIra vAsAH tvAm % rAmaH yuDi vaDizyati // Ram_3,48.23 //
   kiṃ nu śakyaṃ mayā kartuṃ $ gatau dūraṃ nṛpātmajau &	kim nu Sakyam mayA kartum $ gatO dUram nRpa AtmajO &
   kṣipraṃ tvaṃ naśyase nīca % tayor bhīto na saṃśayaḥ // Ram_3,48.24 //	kzipram tvam naSyase nIca % tayoH BItaH na saMSayaH // Ram_3,48.24 //
   na hi me jīvamānasya $ nayiṣyasi śubhām imām &	na hi me jIvamAnasya $ nayizyasi SuBAm imAm &
   sītāṃ kamalapattrākṣīṃ % rāmasya mahiṣīṃ priyām // Ram_3,48.25 //	sItAm kamala pattra akzIm % rAmasya mahizIm priyAm // Ram_3,48.25 //
   avaśyaṃ tu mayā kāryaṃ $ priyaṃ tasya mahātmanaḥ &	avaSyam tu mayA kAryam $ priyam tasya mahAtmanaH &
   jīvitenāpi rāmasya % tathā daśarathasya ca // Ram_3,48.26 //	jIvitena api rAmasya % taTA daSaraTasya ca // Ram_3,48.26 //
   tiṣṭha tiṣṭha daśagrīva $ muhūrtaṃ paśya rāvaṇa &	tizWa tizWa daSagrIva $ muhUrtam paSya rAvaNa &
   yuddhātithyaṃ pradāsyāmi % yathāprāṇaṃ niśācara \	yudDa AtiTyam pradAsyAmi % yaTAprANam niSAcara \
   vṛntād iva phalaṃ tvāṃ tu # pātayeyaṃ rathottamāt // Ram_3,48.27 //	vRntAt iva Palam tvAm tu # pAtayeyam raTa uttamAt // Ram_3,48.27 //
   ity uktasya yathānyāyaṃ $ rāvaṇasya jaṭāyuṣā &	iti uktasya yaTAnyAyam $ rAvaNasya jawAyuzA &
   kruddhasyāgninibhāḥ sarvā % rejur viṃśatidṛṣṭayaḥ // Ram_3,49.1 //	krudDasya agni niBAH sarvAH % rejuH viMSati dRzwayaH // Ram_3,49.1 //
   saṃraktanayanaḥ kopāt $ taptakāñcanakuṇḍalaḥ &	saMrakta nayanaH kopAt $ tapta kAQcana kuNxalaH &
   rākṣasendro 'bhidudrāva % patagendram amarṣaṇaḥ // Ram_3,49.2 //	rAkzasa indraH aBidudrAva % pataga indram amarzaNaH // Ram_3,49.2 //
   sa samprahāras tumulas $ tayos tasmin mahāvane &	sa samprahAraH tumulaH $ tayoH tasmin mahA vane &
   babhūva vātoddhatayor % meghayor gagane yathā // Ram_3,49.3 //	baBUva vAta udDatayoH % meGayoH gagane yaTA // Ram_3,49.3 //
   tad babhūvādbhutaṃ yuddhaṃ $ gṛdhrarākṣasayos tadā &	tat baBUva adButam yudDam $ gRDra rAkzasayoH tadA &
   sapakṣayor mālyavator % mahāparvatayor iva // Ram_3,49.4 //	sa pakzayoH mAlyavatoH % mahA parvatayoH iva // Ram_3,49.4 //
   tato nālīkanārācais $ tīkṣṇāgraiś ca vikarṇibhiḥ &	tatas nAlIka nArAcEH $ tIkzNa agrEH ca vikarNiBiH &
   abhyavarṣan mahāghorair % gṛdhrarājaṃ mahābalaḥ // Ram_3,49.5 //	aByavarzat mahA GorEH % gRDra rAjam mahA balaH // Ram_3,49.5 //
   sa tāni śarajālāni $ gṛdhraḥ pattraratheśvaraḥ &	sa tAni Sara jAlAni $ gRDraH pattraraTa ISvaraH &
   jaṭāyuḥ pratijagrāha % rāvaṇāstrāṇi saṃyuge // Ram_3,49.6 //	jawAyuH pratijagrAha % rAvaNa astrANi saMyuge // Ram_3,49.6 //
   tasya tīkṣṇanakhābhyāṃ tu $ caraṇābhyāṃ mahābalaḥ &	tasya tIkzNa naKAByAm tu $ caraNAByAm mahA balaH &
   cakāra bahudhā gātre % vraṇān patagasattamaḥ // Ram_3,49.7 //	cakAra bahuDA gAtre % vraNAn pataga sattamaH // Ram_3,49.7 //
   atha krodhād daśagrīvo $ jagrāha daśamārgaṇān &	aTa kroDAt daSagrIvaH $ jagrAha daSa mArgaNAn &
   mṛtyudaṇḍanibhān ghorāñ % śatrumardanakāṅkṣayā // Ram_3,49.8 //	mRtyu daNxa niBAn GorAn % Satru mardana kAFkzayA // Ram_3,49.8 //
   sa tair bāṇair mahāvīryaḥ $ pūrṇamuktair ajihmagaiḥ &	sa tEH bANEH mahA vIryaH $ pUrNa muktEH ajihmagEH &
   bibheda niśitais tīkṣṇair % gṛdhraṃ ghoraiḥ śilīmukhaiḥ // Ram_3,49.9 //	biBeda niSitEH tIkzNEH % gRDram GorEH SilImuKEH // Ram_3,49.9 //
   sa rākṣasarathe paśyañ $ jānakīṃ bāṣpalocanām &	sa rAkzasa raTe paSyan $ jAnakIm bAzpa locanAm &
   acintayitvā bāṇāṃs tān % rākṣasaṃ samabhidravat // Ram_3,49.10 //	acintayitvA bANAn tAn % rAkzasam samaBidravat // Ram_3,49.10 //
   tato 'sya saśaraṃ cāpaṃ $ muktāmaṇivibhūṣitam &	tatas asya sa Saram cApam $ muktAmaNi viBUzitam &
   caraṇābhyāṃ mahātejā % babhañja patageśvaraḥ // Ram_3,49.11 //	caraNAByAm mahA tejAH % baBaQja pataga ISvaraH // Ram_3,49.11 //
   tac cāgnisadṛśaṃ dīptaṃ $ rāvaṇasya śarāvaram &	tat ca agni sadRSam dIptam $ rAvaNasya SarAvaram &
   pakṣābhyāṃ ca mahātejā % vyadhunot patageśvaraḥ // Ram_3,49.12 //	pakzAByAm ca mahA tejAH % vyaDunot pataga ISvaraH // Ram_3,49.12 //
   kāñcanoraśchadān divyān $ piśācavadanān kharān &	kAQcana uraSCadAn divyAn $ piSAca vadanAn KarAn &
   tāṃś cāsya javasampannāñ % jaghāna samare balī // Ram_3,49.13 //	tAn ca asya java sampannAn % jaGAna samare balI // Ram_3,49.13 //
   varaṃ triveṇusampannaṃ $ kāmagaṃ pāvakārciṣam &	varam triveNu sampannam $ kAma gam pAvaka arcizam &
   maṇihemavicitrāṅgaṃ % babhañja ca mahāratham \	maNi hema vicitra aFgam % baBaQja ca mahA raTam \
   pūrṇacandrapratīkāśaṃ # chattraṃ ca vyajanaiḥ saha // Ram_3,49.14 //	pUrNa candra pratIkASam # Cattram ca vyajanEH saha // Ram_3,49.14 //
   sa bhagnadhanvā viratho $ hatāśvo hatasārathiḥ &	sa Bagna DanvA viraTaH $ hata aSvaH hata sAraTiH &
   aṅkenādāya vaidehīṃ % papāta bhuvi rāvaṇaḥ // Ram_3,49.15 //	aFkena AdAya vEdehIm % papAta Buvi rAvaNaH // Ram_3,49.15 //
   dṛṣṭvā nipatitaṃ bhūmau $ rāvaṇaṃ bhagnavāhanam &	dRzwvA nipatitam BUmO $ rAvaNam Bagna vAhanam &
   sādhu sādhv iti bhūtāni % gṛdhrarājam apūjayan // Ram_3,49.16 //	sADu sADu iti BUtAni % gRDra rAjam apUjayan // Ram_3,49.16 //
   pariśrāntaṃ tu taṃ dṛṣṭvā $ jarayā pakṣiyūthapam &	pariSrAntam tu tam dRzwvA $ jarayA pakzi yUTapam &
   utpapāta punar hṛṣṭo % maithilīṃ gṛhya rāvaṇaḥ // Ram_3,49.17 //	utpapAta punar hRzwaH % mETilIm gRhya rAvaNaH // Ram_3,49.17 //
   taṃ prahṛṣṭaṃ nidhāyāṅke $ gacchantaṃ janakātmajām &	tam prahRzwam niDAya aFke $ gacCantam janakAtmajAm &
   gṛdhrarājaḥ samutpatya % jaṭāyur idam abravīt // Ram_3,49.18 //	gRDra rAjaH samutpatya % jawAyuH idam abravIt // Ram_3,49.18 //
   vajrasaṃsparśabāṇasya $ bhāryāṃ rāmasya rāvaṇa &	vajra saMsparSa bANasya $ BAryAm rAmasya rAvaNa &
   alpabuddhe harasy enāṃ % vadhāya khalu rakṣasām // Ram_3,49.19 //	alpabudDe harasi enAm % vaDAya Kalu rakzasAm // Ram_3,49.19 //
   samitrabandhuḥ sāmātyaḥ $ sabalaḥ saparicchadaḥ &	sa mitra banDuH sa amAtyaH $ sa balaH sa paricCadaH &
   viṣapānaṃ pibasy etat % pipāsita ivodakam // Ram_3,49.20 //	viza pAnam pibasi etat % pipAsitaH iva udakam // Ram_3,49.20 //
   anubandham ajānantaḥ $ karmaṇām avicakṣaṇāḥ &	anubanDam ajAnantaH $ karmaNAm avicakzaNAH &
   śīghram eva vinaśyanti % yathā tvaṃ vinaśiṣyasi // Ram_3,49.21 //	SIGram eva vinaSyanti % yaTA tvam vinaSizyasi // Ram_3,49.21 //
   baddhas tvaṃ kālapāśena $ kva gatas tasya mokṣyase &	badDaH tvam kAla pASena $ kva gataH tasya mokzyase &
   vadhāya baḍiśaṃ gṛhya % sāmiṣaṃ jalajo yathā // Ram_3,49.22 //	vaDAya baxiSam gRhya % sa Amizam jalajaH yaTA // Ram_3,49.22 //
   na hi jātu durādharṣau $ kākutsthau tava rāvaṇa &	na hi jAtu durADarzO $ kAkutsTO tava rAvaNa &
   dharṣaṇaṃ cāśramasyāsya % kṣamiṣyete tu rāghavau // Ram_3,49.23 //	DarzaNam ca ASramasya asya % kzamizyete tu rAGavO // Ram_3,49.23 //
   yathā tvayā kṛtaṃ karma $ bhīruṇā lokagarhitam &	yaTA tvayA kRtam karma $ BIruNA loka garhitam &
   taskarācarito mārgo % naiṣa vīraniṣevitaḥ // Ram_3,49.24 //	taskara AcaritaH mArgaH % na eza vIra nizevitaH // Ram_3,49.24 //
   yudhyasva yadi śūro 'si $ muhūrtaṃ tiṣṭha rāvaṇa &	yuDyasva yadi SUraH asi $ muhUrtam tizWa rAvaNa &
   śayiṣyase hato bhūmau % yathā bhrātā kharas tathā // Ram_3,49.25 //	Sayizyase hataH BUmO % yaTA BrAtA KaraH taTA // Ram_3,49.25 //
   paretakāle puruṣo $ yat karma pratipadyate &	pareta kAle puruzaH $ yat karma pratipadyate &
   vināśāyātmano 'dharmyaṃ % pratipanno 'si karma tat // Ram_3,49.26 //	vinASAya AtmanaH aDarmyam % pratipannaH asi karma tat // Ram_3,49.26 //
   pāpānubandho vai yasya $ karmaṇaḥ ko nu tat pumān &	pApa anubanDaH vE yasya $ karmaNaH kaH nu tat pumAn &
   kurvīta lokādhipatiḥ % svayambhūr bhagavān api // Ram_3,49.27 //	kurvIta loka aDipatiH % svayamBUH BagavAn api // Ram_3,49.27 //
   evam uktvā śubhaṃ vākyaṃ $ jaṭāyus tasya rakṣasaḥ &	evam uktvA SuBam vAkyam $ jawAyuH tasya rakzasaH &
   nipapāta bhṛśaṃ pṛṣṭhe % daśagrīvasya vīryavān // Ram_3,49.28 //	nipapAta BRSam pRzWe % daSagrIvasya vIryavAn // Ram_3,49.28 //
   taṃ gṛhītvā nakhais tīkṣṇair $ virarāda samantataḥ &	tam gRhItvA naKEH tIkzNEH $ virarAda samantataH &
   adhirūḍho gajāroho % yathā syād duṣṭavāraṇam // Ram_3,49.29 //	aDirUXaH gaja ArohaH % yaTA syAt duzwa vAraNam // Ram_3,49.29 //
   virarāda nakhair asya $ tuṇḍaṃ pṛṣṭhe samarpayan &	virarAda naKEH asya $ tuNxam pRzWe samarpayan &
   keśāṃś cotpāṭayāmāsa % nakhapakṣamukhāyudhaḥ // Ram_3,49.30 //	keSAn ca utpAwayAmAsa % naKa pakza muKa AyuDaH // Ram_3,49.30 //
   sa tathā gṛdhrarājena $ kliśyamāno muhur muhuḥ &	sa taTA gRDra rAjena $ kliSyamAnaH muhur muhur &
   amarṣasphuritauṣṭhaḥ san % prākampata sa rākṣasaḥ // Ram_3,49.31 //	amarza sPurita ozWaH san % prAkampata sa rAkzasaH // Ram_3,49.31 //
   sampariṣvajya vaidehīṃ $ vāmenāṅkena rāvaṇaḥ &	samparizvajya vEdehIm $ vAmena aFkena rAvaNaH &
   talenābhijaghānārto % jaṭāyuṃ krodhamūrchitaḥ // Ram_3,49.32 //	talena aBijaGAna ArtaH % jawAyum kroDa mUrCitaH // Ram_3,49.32 //
   jaṭāyus tam atikramya $ tuṇḍenāsya kharādhipaḥ &	jawAyuH tam atikramya $ tuNxena asya Kara aDipaH &
   vāmabāhūn daśa tadā % vyapāharad ariṃdamaḥ // Ram_3,49.33 //	vAma bAhUn daSa tadA % vyapAharat ariMdamaH // Ram_3,49.33 //
   tataḥ kruddho daśagrīvaḥ $ sītām utsṛjya vīryavān &	tatas krudDaH daSagrIvaH $ sItAm utsRjya vIryavAn &
   muṣṭibhyāṃ caraṇābhyāṃ ca % gṛdhrarājam apothayat // Ram_3,49.34 //	muzwiByAm caraNAByAm ca % gRDra rAjam apoTayat // Ram_3,49.34 //
   tato muhūrtaṃ saṃgrāmo $ babhūvātulavīryayoḥ &	tatas muhUrtam saMgrAmaH $ baBUva atula vIryayoH &
   rākṣasānāṃ ca mukhyasya % pakṣiṇāṃ pravarasya ca // Ram_3,49.35 //	rAkzasAnAm ca muKyasya % pakziNAm pravarasya ca // Ram_3,49.35 //
   tasya vyāyacchamānasya $ rāmasyārthe 'tha rāvaṇaḥ &	tasya vyAyacCamAnasya $ rAmasya arTe aTa rAvaNaH &
   pakṣau pādau ca pārśvau ca % khaḍgam uddhṛtya socchinat // Ram_3,49.36 //	pakzO pAdO ca pArSvO ca % Kaxgam udDRtya sa ucCinat // Ram_3,49.36 //
   sa chinnapakṣaḥ sahasā $ rakṣasā raudrakarmaṇā &	sa Cinna pakzaH sahasA $ rakzasA rOdra karmaNA &
   nipapāta hato gṛdhro % dharaṇyām alpajīvitaḥ // Ram_3,49.37 //	nipapAta hataH gRDraH % DaraNyAm alpa jIvitaH // Ram_3,49.37 //
   taṃ dṛṣṭvā patitaṃ bhūmau $ kṣatajārdraṃ jaṭāyuṣam &	tam dRzwvA patitam BUmO $ kzataja Ardram jawAyuzam &
   abhyadhāvata vaidehī % svabandhum iva duḥkhitā // Ram_3,49.38 //	aByaDAvata vEdehI % sva banDum iva duHKitAH // Ram_3,49.38 //
   taṃ nīlajīmūtanikāśakalpaṃ $ supāṇḍuroraskam udāravīryam &	tam nIla jImUta nikASa kalpam $ su pANxura uraskam udAra vIryam &
   dadarśa laṅkādhipatiḥ pṛthivyāṃ % jaṭāyuṣaṃ śāntam ivāgnidāvam //	dadarSa laFkA aDipatiH pRTivyAm % jawAyuzam SAntam iva agni dAvam //
   Ram_3,49.39 //	Ram_3,49.39 //
   tatas tu taṃ pattrarathaṃ mahītale $ nipātitaṃ rāvaṇavegamarditam &	tatas tu tam pattraraTam mahI tale $ nipAtitam rAvaNa vega marditam &
   punaḥ pariṣvajya śaśiprabhānanā % ruroda sītā janakātmajā tadā //	punar parizvajya SaSi praBA AnanAH % ruroda sItA janakAtmajA tadA //
   Ram_3,49.40 //	Ram_3,49.40 //
   tam alpajīvitaṃ bhūmau $ sphurantaṃ rākṣasādhipaḥ &	tam alpa jIvitam BUmO $ sPurantam rAkzasa aDipaH &
   dadarśa gṛdhraṃ patitaṃ % samīpe rāghavāśramāt // Ram_3,50.1 //	dadarSa gRDram patitam % samIpe rAGava ASramAt // Ram_3,50.1 //
   sā tu tārādhipamukhī $ rāvaṇena samīkṣya tam &	sA tu tArADipa muKI $ rAvaNena samIkzya tam &
   gṛdhrarājaṃ vinihataṃ % vilalāpa suduḥkhitā // Ram_3,50.2 //	gRDra rAjam vinihatam % vilalApa su duHKitAH // Ram_3,50.2 //
   nimittaṃ lakṣaṇajñānaṃ $ śakunisvaradarśanam &	nimittam lakzaNa jQAnam $ Sakuni svara darSanam &
   avaśyaṃ sukhaduḥkheṣu % narāṇāṃ pratidṛśyate // Ram_3,50.3 //	avaSyam suKa duHKezu % narANAm pratidRSyate // Ram_3,50.3 //
   na nūnaṃ rāma jānāsi $ mahad vyasanam ātmanaḥ &	na nUnam rAma jAnAsi $ mahat vyasanam AtmanaH &
   dhāvanti nūnaṃ kākutstha % madarthaṃ mṛgapakṣiṇaḥ // Ram_3,50.4 //	DAvanti nUnam kAkutsTa % mad arTam mRga pakziNaH // Ram_3,50.4 //
   trāhi mām adya kākutstha $ lakṣmaṇeti varāṅganā &	trAhi mAm adya kAkutsTa $ lakzmaNa iti vara aFganA &
   susaṃtrastā samākrandac % chṛṇvatāṃ tu yathāntike // Ram_3,50.5 //	su saMtrastA samAkrandat % SRNvatAm tu yaTA antike // Ram_3,50.5 //
   tāṃ kliṣṭamālyābharaṇāṃ $ vilapantīm anāthavat &	tAm klizwa mAlya ABaraNAm $ vilapantIm anATa vat &
   abhyadhāvata vaidehīṃ % rāvaṇo rākṣasādhipaḥ // Ram_3,50.6 //	aByaDAvata vEdehIm % rAvaNaH rAkzasa aDipaH // Ram_3,50.6 //
   tāṃ latām iva veṣṭantīm $ āliṅgantīṃ mahādrumān &	tAm latAm iva vezwantIm $ AliFgantIm mahA drumAn &
   muñca muñceti bahuśaḥ % pravadan rākṣasādhipaḥ // Ram_3,50.7 //	muQca muQca iti bahuSas % pravadan rAkzasa aDipaH // Ram_3,50.7 //
   krośantīṃ rāma rāmeti $ rāmeṇa rahitāṃ vane &	kroSantIm rAma rAma iti $ rAmeNa rahitAm vane &
   jīvitāntāya keśeṣu % jagrāhāntakasaṃnibhaḥ // Ram_3,50.8 //	jIvita antAya keSezu % jagrAha antaka saMniBaH // Ram_3,50.8 //
   pradharṣitāyāṃ vaidehyāṃ $ babhūva sacarācaram &	praDarzitAyAm vEdehyAm $ baBUva sacarAcaram &
   jagat sarvam amaryādaṃ % tamasāndhena saṃvṛtam // Ram_3,50.9 //	jagat sarvam amaryAdam % tamasA anDena saMvRtam // Ram_3,50.9 //
   dṛṣṭvā sītāṃ parāmṛṣṭāṃ $ dīnāṃ divyena cakṣuṣā &	dRzwvA sItAm parAmRzwAm $ dInAm divyena cakzuzA &
   kṛtaṃ kāryam iti śrīmān % vyājahāra pitāmahaḥ // Ram_3,50.10 //	kRtam kAryam iti SrImAn % vyAjahAra pitAmahaH // Ram_3,50.10 //
   prahṛṣṭā vyathitāś cāsan $ sarve te paramarṣayaḥ &	prahRzwAH vyaTitAH ca Asan $ sarve te parama RzayaH &
   dṛṣṭvā sītāṃ parāmṛṣṭāṃ % daṇḍakāraṇyavāsinaḥ // Ram_3,50.11 //	dRzwvA sItAm parAmRzwAm % daNxaka araNya vAsinaH // Ram_3,50.11 //
   sa tu tāṃ rāma rāmeti $ rudantīṃ lakṣmaṇeti ca &	sa tu tAm rAma rAma iti $ rudantIm lakzmaNa iti ca &
   jagāmākāśam ādāya % rāvaṇo rākṣasādhipaḥ // Ram_3,50.12 //	jagAma AkASam AdAya % rAvaNaH rAkzasa aDipaH // Ram_3,50.12 //
   taptābharaṇasarvāṅgī $ pītakauśeyavāsanī &	tapta ABaraNa sarva aFgI $ pIta kOSeya vAsanI &
   rarāja rājaputrī tu % vidyut saudāmanī yathā // Ram_3,50.13 //	rarAja rAja putrI tu % vidyut sOdAmanI yaTA // Ram_3,50.13 //
   uddhūtena ca vastreṇa $ tasyāḥ pītena rāvaṇaḥ &	udDUtena ca vastreNa $ tasyAH pItena rAvaNaH &
   adhikaṃ paribabhrāja % girir dīpta ivāgninā // Ram_3,50.14 //	aDikam paribaBrAja % giriH dIptaH iva agninA // Ram_3,50.14 //
   tasyāḥ paramakalyāṇyās $ tāmrāṇi surabhīṇi ca &	tasyAH parama kalyANyAH $ tAmrANi suraBINi ca &
   padmapattrāṇi vaidehyā % abhyakīryanta rāvaṇam // Ram_3,50.15 //	padma pattrANi vEdehyAH % aByakIryanta rAvaNam // Ram_3,50.15 //
   tasyāḥ kauśeyam uddhūtam $ ākāśe kanakaprabham &	tasyAH kOSeyam udDUtam $ AkASe kanaka praBam &
   babhau cādityarāgeṇa % tāmram abhram ivātape // Ram_3,50.16 //	baBO ca Aditya rAgeNa % tAmram aBram iva Atape // Ram_3,50.16 //
   tasyās tad vimalaṃ vaktram $ ākāśe rāvaṇāṅkagam &	tasyAH tat vimalam vaktram $ AkASe rAvaNa aFka gam &
   na rarāja vinā rāmaṃ % vinālam iva paṅkajam // Ram_3,50.17 //	na rarAja vinA rAmam % vinAlam iva paFkajam // Ram_3,50.17 //
   babhūva jaladaṃ nīlaṃ $ bhittvā candra ivoditaḥ &	baBUva jaladam nIlam $ BittvA candraH iva uditaH &
   sulalāṭaṃ sukeśāntaṃ % padmagarbhābham avraṇam \	su lalAwam su keSAntam % padma garBa ABam avraNam \
   śuklaiḥ suvimalair dantaiḥ # prabhāvadbhir alaṃkṛtam // Ram_3,50.18 //	SuklEH su vimalEH dantEH # praBAvadBiH alaMkRtam // Ram_3,50.18 //
   ruditaṃ vyapamṛṣṭāsraṃ $ candravat priyadarśanam &	ruditam vyapamRzwa asram $ candra vat priya darSanam &
   sunāsaṃ cārutāmrauṣṭham % ākāśe hāṭakaprabham // Ram_3,50.19 //	su nAsam cAru tAmra ozWam % AkASe hAwaka praBam // Ram_3,50.19 //
   rākṣasendrasamādhūtaṃ $ tasyās tad vacanaṃ śubham &	rAkzasa indra samADUtam $ tasyAH tat vacanam SuBam &
   śuśubhe na vinā rāmaṃ % divā candra ivoditaḥ // Ram_3,50.20 //	SuSuBe na vinA rAmam % divA candraH iva uditaH // Ram_3,50.20 //
   sā hemavarṇā nīlāṅgaṃ $ maithilī rākṣasādhipam &	sA hema varNA nIla aFgam $ mETilI rAkzasa aDipam &
   śuśubhe kāñcanī kāñcī % nīlaṃ maṇim ivāśritā // Ram_3,50.21 //	SuSuBe kAQcanI kAQcI % nIlam maNim iva ASritAH // Ram_3,50.21 //
   sā padmagaurī hemābhā $ rāvaṇaṃ janakātmajā &	sA padma gOrI hema ABA $ rAvaNam janakAtmajA &
   vidyudghanam ivāviśya % śuśubhe taptabhūṣaṇā // Ram_3,50.22 //	vidyut Ganam iva AviSya % SuSuBe tapta BUzaNAH // Ram_3,50.22 //
   tasyā bhūṣaṇaghoṣeṇa $ vaidehyā rākṣasādhipaḥ &	tasyAH BUzaNa GozeNa $ vEdehyAH rAkzasa aDipaH &
   babhūva vimalo nīlaḥ % saghoṣa iva toyadaḥ // Ram_3,50.23 //	baBUva vimalaH nIlaH % sa GozaH iva toyadaH // Ram_3,50.23 //
   uttamāṅgacyutā tasyāḥ $ puṣpavṛṣṭiḥ samantataḥ &	uttamAFga cyutA tasyAH $ puzpa vRzwiH samantataH &
   sītāyā hriyamāṇāyāḥ % papāta dharaṇītale // Ram_3,50.24 //	sItAyAH hriyamANAyAH % papAta DaraNI tale // Ram_3,50.24 //
   sā tu rāvaṇavegena $ puṣpavṛṣṭiḥ samantataḥ &	sA tu rAvaNa vegena $ puzpa vRzwiH samantataH &
   samādhūtā daśagrīvaṃ % punar evābhyavartata // Ram_3,50.25 //	samADUtA daSagrIvam % punar eva aByavartata // Ram_3,50.25 //
   abhyavartata puṣpāṇāṃ $ dhārā vaiśravaṇānujam &	aByavartata puzpANAm $ DArA vESravaNa anujam &
   nakṣatramālāvimalā % meruṃ nagam ivottamam // Ram_3,50.26 //	nakzatra mAlA vimalA % merum nagam iva uttamam // Ram_3,50.26 //
   caraṇān nūpuraṃ bhraṣṭaṃ $ vaidehyā ratnabhūṣitam &	caraNAt nUpuram Brazwam $ vEdehyAH ratna BUzitam &
   vidyunmaṇḍalasaṃkāśaṃ % papāta madhurasvanam // Ram_3,50.27 //	vidyut maNxala saMkASam % papAta maDura svanam // Ram_3,50.27 //
   tarupravālaraktā sā $ nīlāṅgaṃ rākṣaseśvaram &	taru pravAla raktA sA $ nIla aFgam rAkzaseSvaram &
   prāśobhayata vaidehī % gajaṃ kaṣyeva kāñcanī // Ram_3,50.28 //	prASoBayata vEdehI % gajam kazyA iva kAQcanI // Ram_3,50.28 //
   tāṃ maholkām ivākāśe $ dīpyamānāṃ svatejasā &	tAm mahA ulkAm iva AkASe $ dIpyamAnAm sva tejasA &
   jahārākāśam āviśya % sītāṃ vaiśravaṇānujaḥ // Ram_3,50.29 //	jahAra AkASam AviSya % sItAm vESravaNa anujaH // Ram_3,50.29 //
   tasyās tāny agnivarṇāni $ bhūṣaṇāni mahītale &	tasyAH tAni agni varNAni $ BUzaNAni mahI tale &
   saghoṣāṇy avakīryanta % kṣīṇās tārā ivāmbarāt // Ram_3,50.30 //	sa GozANi avakIryanta % kzINAH tArAH iva ambarAt // Ram_3,50.30 //
   tasyāḥ stanāntarād bhraṣṭo $ hāras tārādhipadyutiḥ &	tasyAH stanAntarAt BrazwaH $ hAraH tArADipa dyutiH &
   vaidehyā nipatan bhāti % gaṅgeva gaganāc cyutā // Ram_3,50.31 //	vEdehyAH nipatan BAti % gaFgA iva gaganAt cyutAH // Ram_3,50.31 //
   utpātavātābhihatā $ nānādvijagaṇāyutāḥ &	utpAta vAta aBihatAH $ nAnA dvija gaNa AyutAH &
   mā bhair iti vidhūtāgrā % vyājahrur iva pādapāḥ // Ram_3,50.32 //	mA BEH iti viDUta agrAH % vyAjahruH iva pAdapAH // Ram_3,50.32 //
   nalinyo dhvastakamalās $ trastamīnajale carāḥ &	nalinyaH Dvasta kamalAH $ trasta mIna jale carAH &
   sakhīm iva gatotsāhāṃ % śocantīva sma maithilīm // Ram_3,50.33 //	saKIm iva gata utsAhAm % Socanti iva sma mETilIm // Ram_3,50.33 //
   samantād abhisaṃpatya $ siṃhavyāghramṛgadvijāḥ &	samantAt aBisaMpatya $ siMha vyAGra mRga dvijAH &
   anvadhāvaṃs tadā roṣāt % sītāchāyānugāminaḥ // Ram_3,50.34 //	anvaDAvan tadA rozAt % sItA CAyA anugAminaH // Ram_3,50.34 //
   jalaprapātāsramukhāḥ $ śṛṅgair ucchritabāhavaḥ &	jala prapAta asra muKAH $ SRFgEH ucCrita bAhavaH &
   sītāyāṃ hriyamāṇāyāṃ % vikrośantīva parvatāḥ // Ram_3,50.35 //	sItAyAm hriyamANAyAm % vikroSanti iva parvatAH // Ram_3,50.35 //
   hriyamāṇāṃ tu vaidehīṃ $ dṛṣṭvā dīno divākaraḥ &	hriyamANAm tu vEdehIm $ dRzwvA dInaH divAkaraH &
   pravidhvastaprabhaḥ śrīmān % āsīt pāṇḍuramaṇḍalaḥ // Ram_3,50.36 //	praviDvasta praBaH SrImAn % AsIt pANxura maNxalaH // Ram_3,50.36 //
   nāsti dharmaḥ kutaḥ satyaṃ $ nārjavaṃ nānṛśaṃsatā &	na asti DarmaH kutas satyam $ na Arjavam na anRSaMsa tA &
   yatra rāmasya vaidehīṃ % bhāryāṃ harati rāvaṇaḥ // Ram_3,50.37 //	yatra rAmasya vEdehIm % BAryAm harati rAvaNaH // Ram_3,50.37 //
   iti sarvāṇi bhūtāni $ gaṇaśaḥ paryadevayan &	iti sarvANi BUtAni $ gaNaSas paryadevayan &
   vitrastakā dīnamukhā % rurudur mṛgapotakāḥ // Ram_3,50.38 //	vitrastakAH dIna muKAH % ruruduH mRga potakAH // Ram_3,50.38 //
   udvīkṣyodvīkṣya nayanair $ āsrapātāvilekṣaṇāḥ &	udvIkzya udvIkzya nayanEH $ Asra pAta Avila IkzaNAH &
   supravepitagātrāś ca % babhūvur vanadevatāḥ // Ram_3,50.39 //	su pravepita gAtrAH ca % baBUvuH vana devatAH // Ram_3,50.39 //
   vikrośantīṃ dṛḍhaṃ sītāṃ $ dṛṣṭvā duḥkhaṃ tathā gatām &	vikroSantIm dRXam sItAm $ dRzwvA duHKam taTA gatAm &
   tāṃ tu lakṣmaṇa rāmeti % krośantīṃ madhurasvarām // Ram_3,50.40 //	tAm tu lakzmaNa rAma iti % kroSantIm maDura svarAm // Ram_3,50.40 //
   avekṣamāṇāṃ bahuśo $ vaidehīṃ dharaṇītalam &	avekzamANAm bahuSas $ vEdehIm DaraNI talam &
   sa tām ākulakeśāntāṃ % vipramṛṣṭaviśeṣakām \	sa tAm Akula keSAntAm % vipramRzwa viSezakAm \
   jahārātmavināśāya # daśagrīvo manasvinīm // Ram_3,50.41 //	jahAra Atma vinASAya # daSagrIvaH manasvinIm // Ram_3,50.41 //
   tatas tu sā cārudatī śucismitā $ vinākṛtā bandhujanena maithilī &	tatas tu sA cArudatI Suci smitA $ vinAkRtA banDu janena mETilI &
   apaśyatī rāghavalakṣmaṇāv ubhau % vivarṇavaktrā bhayabhārapīḍitā //	apaSyatI rAGava lakzmaNO uBO % vivarNa vaktrA Baya BAra pIxitAH //
   Ram_3,50.42 //	Ram_3,50.42 //
   kham utpatantaṃ taṃ dṛṣṭvā $ maithilī janakātmajā &	Kam utpatantam tam dRzwvA $ mETilI janakAtmajA &
   duḥkhitā paramodvignā % bhaye mahati vartinī // Ram_3,51.1 //	duHKitA parama udvignA % Baye mahati vartinI // Ram_3,51.1 //
   roṣarodanatāmrākṣī $ bhīmākṣaṃ rākṣasādhipam &	roza rodana tAmra akzI $ BIma akzam rAkzasa aDipam &
   rudatī karuṇaṃ sītā % hriyamāṇedam abravīt // Ram_3,51.2 //	rudatI karuNam sItA % hriyamANA idam abravIt // Ram_3,51.2 //
   na vyapatrapase nīca $ karmaṇānena rāvaṇa &	na vyapatrapase nIca $ karmaNA anena rAvaNa &
   jñātvā virahitāṃ yo māṃ % corayitvā palāyase // Ram_3,51.3 //	jQAtvA virahitAm yaH mAm % corayitvA palAyase // Ram_3,51.3 //
   tvayaiva nūnaṃ duṣṭātman $ bhīruṇā hartum icchatā &	tvayA eva nUnam duzwa Atman $ BIruNA hartum icCatA &
   mamāpavāhito bhartā % mṛgarūpeṇa māyayā \	mama apavAhitaH BartA % mRga rUpeNa mAyayA \
   yo hi mām udyatas trātuṃ # so 'py ayaṃ vinipātitaḥ // Ram_3,51.4 //	yaH hi mAm udyataH trAtum # saH api ayam vinipAtitaH // Ram_3,51.4 //
   paramaṃ khalu te vīryaṃ $ dṛśyate rākṣasādhama &	paramam Kalu te vIryam $ dRSyate rAkzasa aDama &
   viśrāvya nāmadheyaṃ hi % yuddhe nāsti jitā tvayā // Ram_3,51.5 //	viSrAvya nAmaDeyam hi % yudDe na asti jitA tvayA // Ram_3,51.5 //
   īdṛśaṃ garhitaṃ karma $ kathaṃ kṛtvā na lajjase &	IdRSam garhitam karma $ kaTam kRtvA na lajjase &
   striyāś ca haraṇaṃ nīca % rahite ca parasya ca // Ram_3,51.6 //	striyAH ca haraNam nIca % rahite ca parasya ca // Ram_3,51.6 //
   kathayiṣyanti lokeṣu $ puruṣāḥ karma kutsitam &	kaTayizyanti lokezu $ puruzAH karma kutsitam &
   sunṛśaṃsam adharmiṣṭhaṃ % tava śauṇḍīryamāninaḥ // Ram_3,51.7 //	su nRSaMsam aDarmizWam % tava SONxIrya mAninaH // Ram_3,51.7 //
   dhik te śauryaṃ ca sattvaṃ ca $ yat tvayā kathitaṃ tadā &	Dik te SOryam ca sattvam ca $ yat tvayA kaTitam tadA &
   kulākrośakaraṃ loke % dhik te cāritram īdṛśam // Ram_3,51.8 //	kula AkroSa karam loke % Dik te cAritram IdRSam // Ram_3,51.8 //
   kiṃ śakyaṃ kartum evaṃ hi $ yaj javenaiva dhāvasi &	kim Sakyam kartum evam hi $ yat javena eva DAvasi &
   muhūrtam api tiṣṭhasva % na jīvan pratiyāsyasi // Ram_3,51.9 //	muhUrtam api tizWasva % na jIvan pratiyAsyasi // Ram_3,51.9 //
   na hi cakṣuḥpathaṃ prāpya $ tayoḥ pārthivaputrayoḥ &	na hi cakzuH paTam prApya $ tayoH pArTiva putrayoH &
   sasainyo 'pi samarthas tvaṃ % muhūrtam api jīvitum // Ram_3,51.10 //	sa sEnyaH api samarTaH tvam % muhUrtam api jIvitum // Ram_3,51.10 //
   na tvaṃ tayoḥ śarasparśaṃ $ soḍhuṃ śaktaḥ kathaṃcana &	na tvam tayoH Sara sparSam $ soXum SaktaH kaTaMcana &
   vane prajvalitasyeva % sparśam agner vihaṃgamaḥ // Ram_3,51.11 //	vane prajvalitasya iva % sparSam agneH vihaMgamaH // Ram_3,51.11 //
   sādhu kṛtvātmanaḥ pathyaṃ $ sādhu māṃ muñca rāvaṇa &	sADu kRtvA AtmanaH paTyam $ sADu mAm muQca rAvaNa &
   matpradharṣaṇaruṣṭo hi % bhrātrā saha patir mama \	mad praDarzaNa ruzwaH hi % BrAtrA saha patiH mama \
   vidhāsyati vināśāya # tvaṃ māṃ yadi na muñcasi // Ram_3,51.12 //	viDAsyati vinASAya # tvam mAm yadi na muQcasi // Ram_3,51.12 //
   yena tvaṃ vyavasāyena $ balān māṃ hartum icchasi &	yena tvam vyavasAyena $ balAt mAm hartum icCasi &
   vyavasāyaḥ sa te nīca % bhaviṣyati nirarthakaḥ // Ram_3,51.13 //	vyavasAyaH sa te nIca % Bavizyati nirarTakaH // Ram_3,51.13 //
   na hy ahaṃ tam apaśyantī $ bhartāraṃ vibudhopamam &	na hi aham tam apaSyantI $ BartAram vibuDa upamam &
   utsahe śatruvaśagā % prāṇān dhārayituṃ ciram // Ram_3,51.14 //	utsahe Satru vaSa gAH % prANAn DArayitum ciram // Ram_3,51.14 //
   na nūnaṃ cātmanaḥ śreyaḥ $ pathyaṃ vā samavekṣase &	na nUnam ca AtmanaH SreyaH $ paTyam vA samavekzase &
   mṛtyukāle yathā martyo % viparītāni sevate // Ram_3,51.15 //	mRtyu kAle yaTA martyaH % viparItAni sevate // Ram_3,51.15 //
   mumūrṣūṇāṃ hi sarveṣāṃ $ yat pathyaṃ tan na rocate &	mumUrzUNAm hi sarvezAm $ yat paTyam tat na rocate &
   paśyāmīva hi kaṇṭhe tvāṃ % kālapāśāvapāśitam // Ram_3,51.16 //	paSyAmi iva hi kaNWe tvAm % kAla pASa avapASitam // Ram_3,51.16 //
   yathā cāsmin bhayasthāne $ na bibheṣi daśānana &	yaTA ca asmin Baya sTAne $ na biBezi daSAnanaH &
   vyaktaṃ hiraṇmayān hi tvaṃ % saṃpaśyasi mahīruhān // Ram_3,51.17 //	vyaktam hiraNmayAn hi tvam % saMpaSyasi mahIruhAn // Ram_3,51.17 //
   nadīṃ vaitaraṇīṃ ghorāṃ $ rudhiraughanivāhinīm &	nadIm vEtaraNIm GorAm $ ruDira oGa nivAhinIm &
   khaḍgapattravanaṃ caiva % bhīmaṃ paśyasi rāvaṇa // Ram_3,51.18 //	Kaxga pattra vanam ca eva % BImam paSyasi rAvaNa // Ram_3,51.18 //
   taptakāñcanapuṣpāṃ ca $ vaiḍūryapravaracchadām &	tapta kAQcana puzpAm ca $ vExUrya pravara= CadAm &
   drakṣyase śālmalīṃ tīkṣṇām % āyasaiḥ kaṇṭakaiś citām // Ram_3,51.19 //	drakzyase SAlmalIm tIkzNAm % AyasEH kaNwakEH citAm // Ram_3,51.19 //
   na hi tvam īdṛśaṃ kṛtvā $ tasyālīkaṃ mahātmanaḥ &	na hi tvam IdRSam kRtvA $ tasya alIkam mahAtmanaH &
   dharituṃ śakṣyasi ciraṃ % viṣaṃ pītveva nirghṛṇaḥ // Ram_3,51.20 //	Daritum Sakzyasi ciram % vizam pItvA iva nirGRNaH // Ram_3,51.20 //
   baddhas tvaṃ kālapāśena $ durnivāreṇa rāvaṇa &	badDaH tvam kAla pASena $ durnivAreNa rAvaNa &
   kva gato lapsyase śarma % bhartur mama mahātmanaḥ // Ram_3,51.21 //	kva gataH lapsyase Sarma % BartuH mama mahAtmanaH // Ram_3,51.21 //
   nimeṣāntaramātreṇa $ vinā bhrātaram āhave &	nimeza antara mAtreNa $ vinA BrAtaram Ahave &
   rākṣasā nihatā yena % sahasrāṇi caturdaśa // Ram_3,51.22 //	rAkzasAH nihatAH yena % sahasrANi caturdaSa // Ram_3,51.22 //
   sa kathaṃ rāghavo vīraḥ $ sarvāstrakuśalo balī &	sa kaTam rAGavaH vIraH $ sarva astra kuSalaH balI &
   na tvāṃ hanyāc charais tīkṣṇair % iṣṭabhāryāpahāriṇam // Ram_3,51.23 //	na tvAm hanyAt SarEH tIkzNEH % izwa BAryA apahAriNam // Ram_3,51.23 //
   etac cānyac ca paruṣaṃ $ vaidehī rāvaṇāṅkagā &	etat ca anyat ca paruzam $ vEdehI rAvaNa aFka gAH &
   bhayaśokasamāviṣṭā % karuṇaṃ vilalāpa ha // Ram_3,51.24 //	Baya Soka samAvizwA % karuNam vilalApa ha // Ram_3,51.24 //
   tathā bhṛśārtāṃ bahu caiva bhāṣiṇīṃ $ vilalāpa pūrvaṃ karuṇaṃ ca bhāminīm	taTA BRSa ArtAm bahu ca eva BAziNIm $ vilalApa pUrvam karuNam ca BAminIm
   jahāra pāpas taruṇīṃ viveṣṭatīṃ % nṛpātmajām āgatagātravepathum //	jahAra pApaH taruNIm vivezwatIm % nRpa AtmajAm Agata gAtra vepaTum //
   Ram_3,51.25 //	Ram_3,51.25 //
   hriyamāṇā tu vaidehī $ kaṃcin nātham apaśyatī &	hriyamANA tu vEdehI $ kaMcid nATam apaSyatI &
   dadarśa giriśṛṅgasthān % pañcavānarapuṃgavān // Ram_3,52.1 //	dadarSa giri SRFga sTAn % paQca vAnara puMgavAn // Ram_3,52.1 //
   teṣāṃ madhye viśālākṣī $ kauśeyaṃ kanakaprabham &	tezAm maDye viSAla akzI $ kOSeyam kanaka praBam &
   uttarīyaṃ varārohā % śubhāny ābharaṇāni ca \	uttarIyam varArohAH % SuBAni ABaraNAni ca \
   mumoca yadi rāmāya # śaṃseyur iti maithilī // Ram_3,52.2 //	mumoca yadi rAmAya # SaMseyuH iti mETilI // Ram_3,52.2 //
   vastram utsṛjya tanmadhye $ vinikṣiptaṃ sabhūṣaṇam &	vastram utsRjya tad maDye $ vinikziptam sa BUzaNam &
   sambhramāt tu daśagrīvas % tat karma na ca buddhavān // Ram_3,52.3 //	samBramAt tu daSagrIvaH % tat karma na ca budDavAn // Ram_3,52.3 //
   piṅgākṣās tāṃ viśālākṣīṃ $ netrair animiṣair iva &	piFga akzAH tAm viSAla akzIm $ netrEH animizEH iva &
   vikrośantīṃ tadā sītāṃ % dadṛśur vānararṣabhāḥ // Ram_3,52.4 //	vikroSantIm tadA sItAm % dadRSuH vAnara RzaBAH // Ram_3,52.4 //
   sa ca pampām atikramya $ laṅkām abhimukhaḥ purīm &	sa ca pampAm atikramya $ laFkAm aBimuKaH purIm &
   jagāma rudatīṃ gṛhya % maithilīṃ rākṣaseśvaraḥ // Ram_3,52.5 //	jagAma rudatIm gRhya % mETilIm rAkzaseSvaraH // Ram_3,52.5 //
   tāṃ jahāra susaṃhṛṣṭo $ rāvaṇo mṛtyum ātmanaḥ &	tAm jahAra su saMhRzwaH $ rAvaNaH mRtyum AtmanaH &
   utsaṅgenaiva bhujagīṃ % tīkṣṇadaṃṣṭrāṃ mahāviṣām // Ram_3,52.6 //	utsaFgena eva BujagIm % tIkzNa daMzwrAm mahA vizAm // Ram_3,52.6 //
   vanāni saritaḥ śailān $ sarāṃsi ca vihāyasā &	vanAni saritaH SElAn $ sarAMsi ca vihAyasA &
   sa kṣipraṃ samatīyāya % śaraś cāpād iva cyutaḥ // Ram_3,52.7 //	sa kzipram samatIyAya % SaraH cApAt iva cyutaH // Ram_3,52.7 //
   timinakraniketaṃ tu $ varuṇālayam akṣayam &	timi nakra niketam tu $ varuNAlayam akzayam &
   saritāṃ śaraṇaṃ gatvā % samatīyāya sāgaram // Ram_3,52.8 //	saritAm SaraNam gatvA % samatIyAya sAgaram // Ram_3,52.8 //
   sambhramāt parivṛttormī $ ruddhamīnamahoragaḥ &	samBramAt parivRtta UrmI $ rudDa mIna mahA uragaH &
   vaidehyāṃ hriyamāṇāyāṃ % babhūva varuṇālayaḥ // Ram_3,52.9 //	vEdehyAm hriyamANAyAm % baBUva varuNAlayaH // Ram_3,52.9 //
   antarikṣagatā vācaḥ $ sasṛjuś cāraṇās tadā &	antarikza gatAH vAcaH $ sasRjuH cAraNAH tadA &
   etadanto daśagrīva % iti siddhās tadābruvan // Ram_3,52.10 //	etat antaH daSagrIva % iti sidDAH tadA abruvan // Ram_3,52.10 //
   sa tu sītāṃ viveṣṭantīm $ aṅkenādāya rāvaṇaḥ &	sa tu sItAm vivezwantIm $ aFkena AdAya rAvaNaH &
   praviveśa purīṃ laṅkāṃ % rūpiṇīṃ mṛtyum ātmanaḥ // Ram_3,52.11 //	praviveSa purIm laFkAm % rUpiNIm mRtyum AtmanaH // Ram_3,52.11 //
   so 'bhigamya purīṃ laṅkāṃ $ suvibhaktamahāpathām &	saH aBigamya purIm laFkAm $ suviBakta mahApaTAm &
   saṃrūḍhakakṣyābahulaṃ % svam antaḥpuram āviśat // Ram_3,52.12 //	saMrUXa kakzyA bahulam % svam antaHpuram AviSat // Ram_3,52.12 //
   tatra tām asitāpāṅgīṃ $ śokamohaparāyaṇām &	tatra tAm asitApAFgIm $ Soka moha parAyaNAm &
   nidadhe rāvaṇaḥ sītāṃ % mayo māyām ivāsurīm // Ram_3,52.13 //	nidaDe rAvaNaH sItAm % mayaH mAyAm iva AsurIm // Ram_3,52.13 //
   abravīc ca daśagrīvaḥ $ piśācīr ghoradarśanāḥ &	abravIt ca daSagrIvaH $ piSAcIH Gora darSanAH &
   yathā naināṃ pumān strī vā % sītāṃ paśyaty asaṃmataḥ // Ram_3,52.14 //	yaTA na enAm pumAn strI vA % sItAm paSyati asaMmataH // Ram_3,52.14 //
   muktāmaṇisuvarṇāni $ vastrāṇy ābharaṇāni ca &	muktAmaNi suvarNAni $ vastrANi ABaraNAni ca &
   yad yad icchet tad evāsyā % deyaṃ macchandato yathā // Ram_3,52.15 //	yat yat icCet tat eva asyAH % deyam mad CandataH yaTA // Ram_3,52.15 //
   yā ca vakṣyati vaidehīṃ $ vacanaṃ kiṃcid apriyam &	yA ca vakzyati vEdehIm $ vacanam kiMcid apriyam &
   ajñānād yadi vā jñānān % na tasyā jīvitaṃ priyam // Ram_3,52.16 //	ajQAnAt yadi vA jQAnAn % na tasyAH jIvitam priyam // Ram_3,52.16 //
   tathoktvā rākṣasīs tās tu $ rākṣasendraḥ pratāpavān &	taTA uktvA rAkzasIH tAH tu $ rAkzasa indraH pratApavAn &
   niṣkramyāntaḥpurāt tasmāt % kiṃ kṛtyam iti cintayan \	nizkramya antaHpurAt tasmAt % kim kRtyam iti cintayan \
   dadarśāṣṭau mahāvīryān # rākṣasān piśitāśanān // Ram_3,52.17 //	dadarSa azwO mahA vIryAn # rAkzasAn piSita aSanAn // Ram_3,52.17 //
   sa tān dṛṣṭvā mahāvīryo $ varadānena mohitaḥ &	sa tAn dRzwvA mahA vIryaH $ vara dAnena mohitaH &
   uvācaitān idaṃ vākyaṃ % praśasya balavīryataḥ // Ram_3,52.18 //	uvAca etAn idam vAkyam % praSasya bala vIryataH // Ram_3,52.18 //
   nānāpraharaṇāḥ kṣipram $ ito gacchata satvarāḥ &	nAnA praharaNAH kzipram $ itas gacCata sa tvarAH &
   janasthānaṃ hatasthānaṃ % bhūtapūrvaṃ kharālayam // Ram_3,52.19 //	janasTAnam hata sTAnam % BUta pUrvam Kara Alayam // Ram_3,52.19 //
   tatroṣyatāṃ janasthāne $ śūnye nihatarākṣase &	tatra uzyatAm janasTAne $ SUnye nihata rAkzase &
   pauruṣaṃ balam āśritya % trāsam utsṛjya dūrataḥ // Ram_3,52.20 //	pOruzam balam ASritya % trAsam utsRjya dUratas // Ram_3,52.20 //
   balaṃ hi sumahad yan me $ janasthāne niveśitam &	balam hi su mahat yat me $ janasTAne niveSitam &
   sadūṣaṇakharaṃ yuddhe % hataṃ tad rāmasāyakaiḥ // Ram_3,52.21 //	sa dUzaNa Karam yudDe % hatam tat rAma sAyakEH // Ram_3,52.21 //
   tataḥ krodho mamāpūrvo $ dhairyasyopari vardhate &	tatas kroDaH mama apUrvaH $ DEryasya upari varDate &
   vairaṃ ca sumahajjātaṃ % rāmaṃ prati sudāruṇam // Ram_3,52.22 //	vEram ca su mahat jAtam % rAmam prati su dAruNam // Ram_3,52.22 //
   niryātayitum icchāmi $ tac ca vairam ahaṃ ripoḥ &	niryAtayitum icCAmi $ tat ca vEram aham ripoH &
   na hi lapsyāmy ahaṃ nidrām % ahatvā saṃyuge ripum // Ram_3,52.23 //	na hi lapsyAmi aham nidrAm % ahatvA saMyuge ripum // Ram_3,52.23 //
   taṃ tv idānīm ahaṃ hatvā $ kharadūṣaṇaghātinam &	tam tu idAnIm aham hatvA $ Kara dUzaNa GAtinam &
   rāmaṃ śarmopalapsyāmi % dhanaṃ labdhveva nirdhanaḥ // Ram_3,52.24 //	rAmam Sarma upalapsyAmi % Danam labDvA iva nirDanaH // Ram_3,52.24 //
   janasthāne vasadbhis tu $ bhavadbhī rāmam āśritā &	janasTAne vasadBiH tu $ BavadBiH rAmam ASritA &
   pravṛttir upanetavyā % kiṃ karotīti tattvataḥ // Ram_3,52.25 //	pravRttiH upanetavyAH % kim karoti iti tattvataH // Ram_3,52.25 //
   apramādāc ca gantavyaṃ $ sarvair eva niśācaraiḥ &	apramAdAt ca gantavyam $ sarvEH eva niSAcarEH &
   kartavyaś ca sadā yatno % rāghavasya vadhaṃ prati // Ram_3,52.26 //	kartavyaH ca sadA yatnaH % rAGavasya vaDam prati // Ram_3,52.26 //
   yuṣmākaṃ hi balajño 'haṃ $ bahuśo raṇamūrdhani &	yuzmAkam hi bala jQaH aham $ bahuSas raNa mUrDani &
   ataś cāsmiñ janasthāne % mayā yūyaṃ niyojitāḥ // Ram_3,52.27 //	atas ca asmin janasTAne % mayA yUyam niyojitAH // Ram_3,52.27 //
   tataḥ priyaṃ vākyam upetya rākṣasā $ mahārtham aṣṭāv abhivādya rāvaṇam &	tatas priyam vAkyam upetya rAkzasAH $ mahArTam azwO aBivAdya rAvaNam &
   vihāya laṅkāṃ sahitāḥ pratasthire % yato janasthānam alakṣyadarśanāḥ //	vihAya laFkAm sahitAH pratasTire % yatas janasTAnam alakzya darSanAH //
   Ram_3,52.28 //	Ram_3,52.28 //
   tatas tu sītām upalabhya rāvaṇaḥ $ susamprahṛṣṭaḥ parigṛhya maithilīm &	tatas tu sItAm upalaBya rAvaNaH $ su samprahRzwaH parigRhya mETilIm &
   prasajya rāmeṇa ca vairam uttamaṃ % babhūva mohān muditaḥ sa rākṣasaḥ //	prasajya rAmeNa ca vEram uttamam % baBUva mohAt muditaH sa rAkzasaH //
   Ram_3,52.29 //	Ram_3,52.29 //
   saṃdiśya rākṣasān ghorān $ rāvaṇo 'ṣṭau mahābalān &	saMdiSya rAkzasAn GorAn $ rAvaNaH azwO mahA balAn &
   ātmānaṃ buddhivaiklavyāt % kṛtakṛtyam amanyata // Ram_3,53.1 //	AtmAnam budDi vEklavyAt % kRtakRtyam amanyata // Ram_3,53.1 //
   sa cintayāno vaidehīṃ $ kāmabāṇasamarpitaḥ &	sa cintayAnaH vEdehIm $ kAma bANa samarpitaH &
   praviveśa gṛhaṃ ramyaṃ % sītāṃ draṣṭum abhitvaran // Ram_3,53.2 //	praviveSa gRham ramyam % sItAm drazwum aBitvaran // Ram_3,53.2 //
   sa praviśya tu tadveśma $ rāvaṇo rākṣasādhipaḥ &	sa praviSya tu tat veSma $ rAvaNaH rAkzasa aDipaH &
   apaśyad rākṣasīmadhye % sītāṃ śokaparāyaṇām // Ram_3,53.3 //	apaSyat rAkzasI maDye % sItAm Soka parAyaNAm // Ram_3,53.3 //
   aśrupūrṇamukhīṃ dīnāṃ $ śokabhārāvapīḍitām &	aSru pUrNa muKIm dInAm $ Soka BAra avapIxitAm &
   vāyuvegair ivākrāntāṃ % majjantīṃ nāvam arṇave // Ram_3,53.4 //	vAyu vegEH iva AkrAntAm % majjantIm nAvam arNave // Ram_3,53.4 //
   mṛgayūthaparibhraṣṭāṃ $ mṛgīṃ śvabhir ivāvṛtām &	mRga yUTa pariBrazwAm $ mRgIm SvaBiH iva AvRtAm &
   adhomukhamukhīṃ dīnām % abhyetya ca niśācaraḥ // Ram_3,53.5 //	aDomuKa muKIm dInAm % aByetya ca niSAcaraH // Ram_3,53.5 //
   tāṃ tu śokavaśāṃ dīnām $ avaśāṃ rākṣasādhipaḥ &	tAm tu Soka vaSAm dInAm $ avaSAm rAkzasa aDipaH &
   sa balād darśayāmāsa % gṛhaṃ devagṛhopamam // Ram_3,53.6 //	sa balAt darSayAmAsa % gRham devagRha upamam // Ram_3,53.6 //
   harmyaprāsādasambādhaṃ $ strīsahasraniṣevitam &	harmya prAsAda sambADam $ strI sahasra nizevitam &
   nānāpakṣigaṇair juṣṭaṃ % nānāratnasamanvitam // Ram_3,53.7 //	nAnA pakzi gaNEH juzwam % nAnA ratna samanvitam // Ram_3,53.7 //
   kāñcanais tāpanīyaiś ca $ sphāṭikai rājatais tathā &	kAQcanEH tApanIyEH ca $ sPAwikEH rAjatEH taTA &
   vajravaiḍūryacitraiś ca % stambhair dṛṣṭimanoharaiḥ // Ram_3,53.8 //	vajra vExUrya citrEH ca % stamBEH dRzwi manoharEH // Ram_3,53.8 //
   divyadundubhinirhrādaṃ $ taptakāñcanatoraṇam &	divya dunduBi nirhrAdam $ tapta kAQcana toraNam &
   sopānaṃ kāñcanaṃ citram % āruroha tayā saha // Ram_3,53.9 //	sopAnam kAQcanam citram % Aruroha tayA saha // Ram_3,53.9 //
   dāntakā rājatāś caiva $ gavākṣāḥ priyadarśanāḥ &	dAntakAH rAjatAH ca eva $ gavAkzAH priya darSanAH &
   hemajālāvṛtāś cāsaṃs % tatra prāsādapaṅktayaḥ // Ram_3,53.10 //	hema jAla AvRtAH ca Asan % tatra prAsAda paFktayaH // Ram_3,53.10 //
   sudhāmaṇivicitrāṇi $ bhūmibhāgāni sarvaśaḥ &	suDA maNi vicitrANi $ BUmi BAgAni sarvaSas &
   daśagrīvaḥ svabhavane % prādarśayata maithilīm // Ram_3,53.11 //	daSagrIvaH sva Bavane % prAdarSayata mETilIm // Ram_3,53.11 //
   dīrghikāḥ puṣkariṇyaś ca $ nānāpuṣpasamāvṛtāḥ &	dIrGikAH puzkariNyaH ca $ nAnA puzpa samAvRtAH &
   rāvaṇo darśayāmāsa % sītāṃ śokaparāyaṇām // Ram_3,53.12 //	rAvaNaH darSayAmAsa % sItAm Soka parAyaNAm // Ram_3,53.12 //
   darśayitvā tu vaidehīṃ $ kṛtsnaṃ tad bhavanottamam &	darSayitvA tu vEdehIm $ kRtsnam tat Bavana uttamam &
   uvāca vākyaṃ pāpātmā % rāvaṇo janakātmajām // Ram_3,53.13 //	uvAca vAkyam pApa AtmA % rAvaNaH janakAtmajAm // Ram_3,53.13 //
   daśarākṣasakoṭyaś ca $ dvāviṃśatir athāparāḥ &	daSa rAkzasa kowyaH ca $ dvAviMSatiH aTa aparAH &
   varjayitvā jarāvṛddhān % bālāṃś ca rajanīcarān // Ram_3,53.14 //	varjayitvA jarA vRdDAn % bAlAn ca rajanIcarAn // Ram_3,53.14 //
   teṣāṃ prabhur ahaṃ sīte $ sarveṣāṃ bhīmakarmaṇām &	tezAm praBuH aham sIte $ sarvezAm BIma karmaNAm &
   sahasram ekam ekasya % mama kāryapuraḥsaram // Ram_3,53.15 //	sahasram ekam ekasya % mama kArya puraHsaram // Ram_3,53.15 //
   yad idaṃ rājyatantraṃ me $ tvayi sarvaṃ pratiṣṭhitam &	yat idam rAjya tantram me $ tvayi sarvam pratizWitam &
   jīvitaṃ ca viśālākṣi % tvaṃ me prāṇair garīyasī // Ram_3,53.16 //	jIvitam ca viSAla akzi % tvam me prANEH garIyasI // Ram_3,53.16 //
   bahūnāṃ strīsahasrāṇāṃ $ mama yo 'sau parigrahaḥ &	bahUnAm strI sahasrANAm $ mama yaH asO parigrahaH &
   tāsāṃ tvam īśvarī sīte % mama bhāryā bhava priye // Ram_3,53.17 //	tAsAm tvam ISvarI sIte % mama BAryA Bava priye // Ram_3,53.17 //
   sādhu kiṃ te 'nyayā buddhyā $ rocayasva vaco mama &	sADu kim te anyayA budDyA $ rocayasva vacaH mama &
   bhajasva mābhitaptasya % prasādaṃ kartum arhasi // Ram_3,53.18 //	Bajasva mA aBitaptasya % prasAdam kartum arhasi // Ram_3,53.18 //
   parikṣiptā samudreṇa $ laṅkeyaṃ śatayojanā &	parikziptA samudreNa $ laFkA iyam Sata yojanAH &
   neyaṃ dharṣayituṃ śakyā % sendrair api surāsuraiḥ // Ram_3,53.19 //	na iyam Darzayitum SakyAH % sa indrEH api sura asurEH // Ram_3,53.19 //
   na deveṣu na yakṣeṣu $ na gandharveṣu narṣiṣu &	na devezu na yakzezu $ na ganDarvezu na Rzizu &
   ahaṃ paśyāmi lokeṣu % yo me vīryasamo bhavet // Ram_3,53.20 //	aham paSyAmi lokezu % yaH me vIrya samaH Bavet // Ram_3,53.20 //
   rājyabhraṣṭena dīnena $ tāpasena gatāyuṣā &	rAjya Brazwena dInena $ tApasena gata AyuzA &
   kiṃ kariṣyasi rāmeṇa % mānuṣeṇālpatejasā // Ram_3,53.21 //	kim karizyasi rAmeNa % mAnuzeNa alpa tejasA // Ram_3,53.21 //
   bhajasva sīte mām eva $ bhartāhaṃ sadṛśas tava &	Bajasva sIte mAm eva $ BartA aham sadRSaH tava &
   yauvanaṃ hy adhruvaṃ bhīru % ramasveha mayā saha // Ram_3,53.22 //	yOvanam hi aDruvam BIru % ramasva iha mayA saha // Ram_3,53.22 //
   darśane mā kṛthā buddhiṃ $ rāghavasya varānane &	darSane mA kRTAH budDim $ rAGavasya varAnane &
   kāsya śaktir ihāgantum % api sīte manorathaiḥ // Ram_3,53.23 //	kA asya SaktiH iha Agantum % api sIte manoraTEH // Ram_3,53.23 //
   na śakyo vāyur ākāśe $ pāśair baddhaṃ mahājavaḥ &	na SakyaH vAyuH AkASe $ pASEH badDam mahA javaH &
   dīpyamānasya vāpy agner % grahītuṃ vimalāṃ śikhām // Ram_3,53.24 //	dIpyamAnasya vA api agneH % grahItum vimalAm SiKAm // Ram_3,53.24 //
   trayāṇām api lokānāṃ $ na taṃ paśyāmi śobhane &	trayANAm api lokAnAm $ na tam paSyAmi SoBane &
   vikrameṇa nayed yas tvāṃ % madbāhuparipālitām // Ram_3,53.25 //	vikrameNa nayet yaH tvAm % mad bAhu paripAlitAm // Ram_3,53.25 //
   laṅkāyāṃ sumahad rājyam $ idaṃ tvam anupālaya &	laFkAyAm su mahat rAjyam $ idam tvam anupAlaya &
   abhiṣekodakaklinnā % tuṣṭā ca ramayasva mām // Ram_3,53.26 //	aBizeka udaka klinnA % tuzwA ca ramayasva mAm // Ram_3,53.26 //
   duṣkṛtaṃ yat purā karma $ vanavāsena tad gatam &	duzkRtam yat purA karma $ vana vAsena tat gatam &
   yaś ca te sukṛto dharmas % tasyeha phalam āpnuhi // Ram_3,53.27 //	yaH ca te sukRtaH DarmaH % tasya iha Palam Apnuhi // Ram_3,53.27 //
   iha sarvāṇi mālyāni $ divyagandhāni maithili &	iha sarvANi mAlyAni $ divya ganDAni mETili &
   bhūṣaṇāni ca mukhyāni % tāni seva mayā saha // Ram_3,53.28 //	BUzaNAni ca muKyAni % tAni seva mayA saha // Ram_3,53.28 //
   puṣpakaṃ nāma suśroṇi $ bhrātur vaiśravaṇasya me &	puzpakam nAma suSroNi $ BrAtuH vESravaNasya me &
   vimānaṃ ramaṇīyaṃ ca % tad vimānaṃ manojavam // Ram_3,53.29 //	vimAnam ramaNIyam ca % tat vimAnam manojavam // Ram_3,53.29 //
   tatra sīte mayā sārdhaṃ $ viharasva yathāsukham &	tatra sIte mayA sArDam $ viharasva yaTAsuKam &
   vadanaṃ padmasaṃkāśaṃ % vimalaṃ cārudarśanam // Ram_3,53.30 //	vadanam padma saMkASam % vimalam cAru darSanam // Ram_3,53.30 //
   śokārtaṃ tu varārohe $ na bhrājati varānane &	Soka Artam tu varArohe $ na BrAjati varAnane &
   alaṃ vrīḍena vaidehi % dharmalopakṛtena te // Ram_3,53.31 //	alam vrIxena vEdehi % Darma lopa kRtena te // Ram_3,53.31 //
   ārṣo 'yaṃ daivanisyando $ yas tvām abhigamiṣyati &	ArzaH ayam dEva nisyandaH $ yaH tvAm aBigamizyati &
   etau pādau mayā snigdhau % śirobhiḥ paripīḍitau // Ram_3,53.32 //	etO pAdO mayA snigDO % SiroBiH paripIxitO // Ram_3,53.32 //
   prasādaṃ kuru me kṣipraṃ $ vaśyo dāso 'ham asmi te &	prasAdam kuru me kzipram $ vaSyaH dAsaH aham asmi te &
   nemāḥ śūnyā mayā vācaḥ % śuṣyamāṇena bhāṣitāḥ // Ram_3,53.33 //	na imAH SUnyAH mayA vAcaH % SuzyamANena BAzitAH // Ram_3,53.33 //
   na cāpi rāvaṇaḥ kāṃcin $ mūrdhnā strīṃ praṇameta ha &	na ca api rAvaNaH kAMcid $ mUrDnA strIm praNameta ha &
   evam uktvā daśagrīvo % maithilīṃ janakātmajām // Ram_3,53.34 //	evam uktvA daSagrIvaH % mETilIm janakAtmajAm // Ram_3,53.34 //
   kṛtāntavaśam āpanno $ mameyam iti manyate &	kRtAnta vaSam ApannaH $ mama iyam iti manyate &
   sā tathoktā tu vaidehī % nirbhayā śokakarṣitā \	sA taTA uktA tu vEdehI % nirBayA Soka karzitA \
   tṛṇam antarataḥ kṛtvā # rāvaṇaṃ pratyabhāṣata // Ram_3,54.1 //	tRNam antarataH kRtvA # rAvaNam pratyaBAzata // Ram_3,54.1 //
   rājā daśaratho nāma $ dharmasetur ivācalaḥ &	rAjA daSaraTaH nAma $ Darma setuH iva acalaH &
   satyasaṃdhaḥ parijñāto % yasya putraḥ sa rāghavaḥ // Ram_3,54.2 //	satya saMDaH parijQAtaH % yasya putraH sa rAGavaH // Ram_3,54.2 //
   rāmo nāma sa dharmātmā $ triṣu lokeṣu viśrutaḥ &	rAmaH nAma sa Darma AtmA $ trizu lokezu viSrutaH &
   dīrghabāhur viśālākṣo % daivataṃ sa patir mama // Ram_3,54.3 //	dIrGa bAhuH viSAla akzaH % dEvatam sa patiH mama // Ram_3,54.3 //
   ikṣvākūṇāṃ kule jātaḥ $ siṃhaskandho mahādyutiḥ &	ikzvAkUNAm kule jAtaH $ siMha skanDaH mahA dyutiH &
   lakṣmaṇena saha bhrātrā % yas te prāṇān hariṣyati // Ram_3,54.4 //	lakzmaNena saha BrAtrA % yaH te prANAn harizyati // Ram_3,54.4 //
   pratyakṣaṃ yady ahaṃ tasya $ tvayā syāṃ dharṣitā balāt &	pratyakzam yadi aham tasya $ tvayA syAm DarzitAH balAt &
   śayitā tvaṃ hataḥ saṃkhye % janasthāne yathā kharaḥ // Ram_3,54.5 //	SayitA tvam hataH saMKye % janasTAne yaTA KaraH // Ram_3,54.5 //
   ya ete rākṣasāḥ proktā $ ghorarūpā mahābalāḥ &	ye ete rAkzasAH proktAH $ Gora rUpAH mahA balAH &
   rāghave nirviṣāḥ sarve % suparṇe pannagā yathā // Ram_3,54.6 //	rAGave nirvizAH sarve % suparNe pannagAH yaTA // Ram_3,54.6 //
   tasya jyāvipramuktās te $ śarāḥ kāñcanabhūṣaṇāḥ &	tasya jyA vipramuktAH te $ SarAH kAQcana BUzaNAH &
   śarīraṃ vidhamiṣyanti % gaṅgākūlam ivormayaḥ // Ram_3,54.7 //	SarIram viDamizyanti % gaFgA kUlam iva UrmayaH // Ram_3,54.7 //
   asurair vā surair vā tvaṃ $ yady avadho 'si rāvaṇa &	asurEH vA surEH vA tvam $ yadi avaDaH asi rAvaNa &
   utpādya sumahad vairaṃ % jīvaṃs tasya na mokṣyase // Ram_3,54.8 //	utpAdya su mahat vEram % jIvan tasya na mokzyase // Ram_3,54.8 //
   sa te jīvitaśeṣasya $ rāghavo 'ntakaro balī &	sa te jIvita Sezasya $ rAGavaH anta karaH balI &
   paśor yūpagatasyeva % jīvitaṃ tava durlabham // Ram_3,54.9 //	paSoH yUpa gatasya iva % jIvitam tava durlaBam // Ram_3,54.9 //
   yadi paśyet sa rāmas tvāṃ $ roṣadīptena cakṣuṣā &	yadi paSyet sa rAmaH tvAm $ roza dIptena cakzuzA &
   rakṣas tvam adya nirdagdho % gaccheḥ sadyaḥ parābhavam // Ram_3,54.10 //	rakzaH tvam adya nirdagDaH % gacCeH sadyas parABavam // Ram_3,54.10 //
   yaś candraṃ nabhaso bhūmau $ pātayen nāśayeta vā &	yaH candram naBasaH BUmO $ pAtayet nASayeta vA &
   sāgaraṃ śoṣayed vāpi % sa sītāṃ mocayed iha // Ram_3,54.11 //	sAgaram Sozayet vA api % sa sItAm mocayet iha // Ram_3,54.11 //
   gatāyus tvaṃ gataśrīko $ gatasattvo gatendriyaḥ &	gatAyuH tvam gata SrIkaH $ gata sattvaH gata indriyaH &
   laṅkā vaidhavyasaṃyuktā % tvatkṛtena bhaviṣyati // Ram_3,54.12 //	laFkA vEDavya saMyuktA % tvad kRtena Bavizyati // Ram_3,54.12 //
   na te pāpam idaṃ karma $ sukhodarkaṃ bhaviṣyati &	na te pApam idam karma $ suKa udarkam Bavizyati &
   yāhaṃ nītā vinā bhāvaṃ % patipārśvāt tvayā vanāt // Ram_3,54.13 //	yA aham nItAH vinA BAvam % pati pArSvAt tvayA vanAt // Ram_3,54.13 //
   sa hi daivatasaṃyukto $ mama bhartā mahādyutiḥ &	sa hi dEvata saMyuktaH $ mama BartA mahA dyutiH &
   nirbhayo vīryam āśritya % śūnye vasati daṇḍake // Ram_3,54.14 //	nirBayaH vIryam ASritya % SUnye vasati daNxake // Ram_3,54.14 //
   sa te darpaṃ balaṃ vīryam $ utsekaṃ ca tathāvidham &	sa te darpam balam vIryam $ utsekam ca taTAviDam &
   apaneṣyati gātrebhyaḥ % śaravarṣeṇa saṃyuge // Ram_3,54.15 //	apanezyati gAtreByaH % Sara varzeNa saMyuge // Ram_3,54.15 //
   yadā vināśo bhūtānāṃ $ dṛśyate kālacoditaḥ &	yadA vinASaH BUtAnAm $ dRSyate kAla coditaH &
   tadā kārye pramādyanti % narāḥ kālavaśaṃ gatāḥ // Ram_3,54.16 //	tadA kArye pramAdyanti % narAH kAla vaSam gatAH // Ram_3,54.16 //
   māṃ pradhṛṣya sa te kālaḥ $ prāpto 'yaṃ rākṣasādhama &	mAm praDRzya sa te kAlaH $ prAptaH ayam rAkzasa aDama &
   ātmano rākṣasānāṃ ca % vadhāyāntaḥpurasya ca // Ram_3,54.17 //	AtmanaH rAkzasAnAm ca % vaDAya antaHpurasya ca // Ram_3,54.17 //
   na śakyā yajñamadhyasthā $ vediḥ srugbhāṇḍamaṇḍitā &	na SakyA yajQa maDya sTA $ vediH sruc BANxa maNxitAH &
   dvijātimantrasaṃpūtā % caṇḍālenāvamarditum // Ram_3,54.18 //	dvijAti mantra saMpUtAH % caNxAlena avamarditum // Ram_3,54.18 //
   idaṃ śarīraṃ niḥsaṃjñaṃ $ bandha vā ghātayasva vā &	idam SarIram niHsaMjQam $ banDa vA GAtayasva vA &
   nedaṃ śarīraṃ rakṣyaṃ me % jīvitaṃ vāpi rākṣasa \	na idam SarIram rakzyam me % jIvitam vA api rAkzasa \
   na hi śakṣyāmy upakrośaṃ # pṛthivyāṃ dātum ātmanaḥ // Ram_3,54.19 //	na hi SakzyAmi upakroSam # pRTivyAm dAtum AtmanaH // Ram_3,54.19 //
   evam uktvā tu vaidehī $ krodhāt suparuṣaṃ vacaḥ &	evam uktvA tu vEdehI $ kroDAt su paruzam vacaH &
   rāvaṇaṃ maithilī tatra % punar novāca kiṃcana // Ram_3,54.20 //	rAvaNam mETilI tatra % punar na uvAca kiMcana // Ram_3,54.20 //
   sītāyā vacanaṃ śrutvā $ paruṣaṃ romaharṣaṇam &	sItAyAH vacanam SrutvA $ paruzam roma harzaNam &
   pratyuvāca tataḥ sītāṃ % bhayasaṃdarśanaṃ vacaḥ // Ram_3,54.21 //	pratyuvAca tatas sItAm % Baya saMdarSanam vacaH // Ram_3,54.21 //
   śṛṇu maithili madvākyaṃ $ māsān dvādaśa bhāmini &	SRNu mETili mad vAkyam $ mAsAn dvAdaSa BAmini &
   kālenānena nābhyeṣi % yadi māṃ cāruhāsini \	kAlena anena na aByezi % yadi mAm cAru hAsini \
   tatas tvāṃ prātarāśārthaṃ # sūdāś chetsyanti leśaśaḥ // Ram_3,54.22 //	tatas tvAm prAtarASa arTam # sUdAH Cetsyanti leSaSaH // Ram_3,54.22 //
   ity uktvā paruṣaṃ vākyaṃ $ rāvaṇaḥ śatrurāvaṇaḥ &	iti uktvA paruzam vAkyam $ rAvaNaH Satru rAvaNaH &
   rākṣasīś ca tataḥ kruddha % idaṃ vacanam abravīt // Ram_3,54.23 //	rAkzasIH ca tatas krudDaH % idam vacanam abravIt // Ram_3,54.23 //
   śīghram evaṃ hi rākṣasyo $ vikṛtā ghoradarśanāḥ &	SIGram evam hi rAkzasyaH $ vikRtAH Gora darSanAH &
   darpam asyā vineṣyadhvaṃ % māṃsaśoṇitabhojanāḥ // Ram_3,54.24 //	darpam asyAH vinezyaDvam % mAMsa SoNita BojanAH // Ram_3,54.24 //
   vacanād eva tās tasya $ vikṛtā ghoradarśanāḥ &	vacanAt eva tAH tasya $ vikRtAH Gora darSanAH &
   kṛtaprāñjalayo bhūtvā % maithilīṃ paryavārayan // Ram_3,54.25 //	kRta prAQjalayaH BUtvA % mETilIm paryavArayan // Ram_3,54.25 //
   sa tāḥ provāca rājā tu $ rāvaṇo ghoradarśanaḥ &	sa tAH provAca rAjA tu $ rAvaNaH Gora darSanaH &
   pracālya caraṇotkarṣair % dārayann iva medinīm // Ram_3,54.26 //	pracAlya caraNa utkarzEH % dArayan iva medinIm // Ram_3,54.26 //
   aśokavanikāmadhye $ maithilī nīyatām iti &	aSoka vanikA maDye $ mETilI nIyatAm iti &
   tatreyaṃ rakṣyatāṃ gūḍham % yuṣmābhiḥ parivāritā // Ram_3,54.27 //	tatra iyam rakzyatAm gUXam % yuzmABiH parivAritAH // Ram_3,54.27 //
   tatraināṃ tarjanair ghoraiḥ $ punaḥ sāntvaiś ca maithilīm &	tatra enAm tarjanEH GorEH $ punar sAntvEH ca mETilIm &
   ānayadhvaṃ vaśaṃ sarvā % vanyāṃ gajavadhūm iva // Ram_3,54.28 //	AnayaDvam vaSam sarvAH % vanyAm gaja vaDUm iva // Ram_3,54.28 //
   iti pratisamādiṣṭā $ rākṣasyo rāvaṇena tāḥ &	iti pratisamAdizwAH $ rAkzasyaH rAvaNena tAH &
   aśokavanikāṃ jagmur % maithilīṃ parigṛhya tām // Ram_3,54.29 //	aSoka vanikAm jagmuH % mETilIm parigRhya tAm // Ram_3,54.29 //
   sarvakāmaphalair vṛkṣair $ nānāpuṣpaphalair vṛtām &	sarva kAma PalEH vRkzEH $ nAnA puzpa PalEH vRtAm &
   sarvakālamadaiś cāpi % dvijaiḥ samupasevitām // Ram_3,54.30 //	sarva kAla madEH ca api % dvijEH samupasevitAm // Ram_3,54.30 //
   sā tu śokaparītāṅgī $ maithilī janakātmajā &	sA tu Soka parIta aFgI $ mETilI janakAtmajA &
   rākṣasīvaśam āpannā % vyāghrīṇāṃ hariṇī yathā // Ram_3,54.31 //	rAkzasI vaSam ApannA % vyAGrINAm hariNI yaTA // Ram_3,54.31 //
   na vindate tatra tu śarma maithilī $ virūpanetrābhir atīva tarjitā &	na vindate tatra tu Sarma mETilI $ virUpa netrABiH atIva tarjitA &
   patiṃ smarantī dayitaṃ ca devaraṃ % vicetanābhūd bhayaśokapīḍitā //	patim smarantI dayitam ca devaram % vicetanA aBUt Baya Soka pIxitAH //
   Ram_3,54.32 //	Ram_3,54.32 //
   rākṣasaṃ mṛgarūpeṇa $ carantaṃ kāmarūpiṇam &	rAkzasam mRga rUpeNa $ carantam kAmarUpiNam &
   nihatya rāmo mārīcaṃ % tūrṇaṃ pathi nyavartata // Ram_3,55.1 //	nihatya rAmaH mArIcam % tUrNam paTi nyavartata // Ram_3,55.1 //
   tasya saṃtvaramāṇasya $ draṣṭukāmasya maithilīm &	tasya saMtvaramANasya $ drazwu kAmasya mETilIm &
   krūrasvaro 'tha gomāyur % vinanādāsya pṛṣṭhataḥ // Ram_3,55.2 //	krUra svaraH aTa gomAyuH % vinanAda asya pRzWatas // Ram_3,55.2 //
   sa tasya svaram ājñāya $ dāruṇaṃ romaharṣaṇam &	sa tasya svaram AjQAya $ dAruNam roma harzaNam &
   cintayāmāsa gomāyoḥ % svareṇa pariśaṅkitaḥ // Ram_3,55.3 //	cintayAmAsa gomAyoH % svareNa pariSaFkitaH // Ram_3,55.3 //
   aśubhaṃ bata manye 'haṃ $ gomāyur vāśyate yathā &	aSuBam bata manye aham $ gomAyuH vASyate yaTA &
   svasti syād api vaidehyā % rākṣasair bhakṣaṇaṃ vinā // Ram_3,55.4 //	svasti syAt api vEdehyAH % rAkzasEH BakzaNam vinA // Ram_3,55.4 //
   mārīcena tu vijñāya $ svaram ālakṣya māmakam &	mArIcena tu vijQAya $ svaram Alakzya mAmakam &
   vikruṣṭaṃ mṛgarūpeṇa % lakṣmaṇaḥ śṛṇuyād yadi // Ram_3,55.5 //	vikruzwam mRga rUpeNa % lakzmaNaH SRNuyAt yadi // Ram_3,55.5 //
   sa saumitriḥ svaraṃ śrutvā $ tāṃ ca hitvātha maithilīm &	sa sOmitriH svaram SrutvA $ tAm ca hitvA aTa mETilIm &
   tayaiva prahitaḥ kṣipraṃ % matsakāśam ihaiṣyati // Ram_3,55.6 //	tayA eva prahitaH kzipram % mad sakASam iha ezyati // Ram_3,55.6 //
   rākṣasaiḥ sahitair nūnaṃ $ sītāyā īpsito vadhaḥ &	rAkzasEH sahitEH nUnam $ sItAyAH IpsitaH vaDaH &
   kāñcanaś ca mṛgo bhūtvā % vyapanīyāśramāt tu mām // Ram_3,55.7 //	kAQcanaH ca mRgaH BUtvA % vyapanIya ASramAt tu mAm // Ram_3,55.7 //
   dūraṃ nītvā tu mārīco $ rākṣaso 'bhūc charāhataḥ &	dUram nItvA tu mArIcaH $ rAkzasaH aBUt Sara AhataH &
   hā lakṣmaṇa hato 'smīti % yad vākyaṃ vyājahāra ha // Ram_3,55.8 //	hA lakzmaNa hataH asmi iti % yat vAkyam vyAjahAra ha // Ram_3,55.8 //
   api svasti bhaved dvābhyāṃ $ rahitābhyāṃ mayā vane &	api svasti Bavet dvAByAm $ rahitAByAm mayA vane &
   janasthānanimittaṃ hi % kṛtavairo 'smi rākṣasaiḥ \	janasTAna nimittam hi % kRta vEraH asmi rAkzasEH \
   nimittāni ca ghorāṇi # dṛśyante 'dya bahūni ca // Ram_3,55.9 //	nimittAni ca GorANi # dRSyante adya bahUni ca // Ram_3,55.9 //
   ity evaṃ cintayan rāmaḥ $ śrutvā gomāyuniḥsvanam &	iti evam cintayan rAmaH $ SrutvA gomAyu niHsvanam &
   ātmanaś cāpanayanaṃ % mṛgarūpeṇa rakṣasā \	AtmanaH ca apanayanam % mRga rUpeNa rakzasA \
   ājagāma janasthānaṃ # rāghavaḥ pariśaṅkitaḥ // Ram_3,55.10 //	AjagAma janasTAnam # rAGavaH pariSaFkitaH // Ram_3,55.10 //
   taṃ dīnamānasaṃ dīnam $ āsedur mṛgapakṣiṇaḥ &	tam dIna mAnasam dInam $ AseduH mRga pakziNaH &
   savyaṃ kṛtvā mahātmānaṃ % ghorāṃś ca sasṛjuḥ svarān // Ram_3,55.11 //	savyam kRtvA mahAtmAnam % GorAn ca sasRjuH svarAn // Ram_3,55.11 //
   tāni dṛṣṭvā nimittāni $ mahāghorāṇi rāghavaḥ &	tAni dRzwvA nimittAni $ mahA GorANi rAGavaH &
   tato lakṣmaṇam āyāntaṃ % dadarśa vigataprabham // Ram_3,55.12 //	tatas lakzmaNam AyAntam % dadarSa vigata praBam // Ram_3,55.12 //
   tato 'vidūre rāmeṇa $ samīyāya sa lakṣmaṇaḥ &	tatas avidUre rAmeNa $ samIyAya sa lakzmaNaH &
   viṣaṇṇaḥ sa viṣaṇṇena % duḥkhito duḥkhabhāginā // Ram_3,55.13 //	vizaNNaH sa vizaNNena % duHKitaH duHKa BAginA // Ram_3,55.13 //
   saṃjagarhe 'tha taṃ bhrātā $ jyeṣṭho lakṣmaṇam āgatam &	saMjagarhe aTa tam BrAtA $ jyezWaH lakzmaNam Agatam &
   vihāya sītāṃ vijane % vane rākṣasasevite // Ram_3,55.14 //	vihAya sItAm vijane % vane rAkzasa sevite // Ram_3,55.14 //
   gṛhītvā ca karaṃ savyaṃ $ lakṣmaṇaṃ raghunandanaḥ &	gRhItvA ca karam savyam $ lakzmaNam raGunandanaH &
   uvāca madhurodarkam % idaṃ paruṣam ārtavat // Ram_3,55.15 //	uvAca maDura udarkam % idam paruzam Arta vat // Ram_3,55.15 //
   aho lakṣmaṇa garhyaṃ te $ kṛtaṃ yat tvaṃ vihāya tām &	aho lakzmaNa garhyam te $ kRtam yat tvam vihAya tAm &
   sītām ihāgataḥ saumya % kaccit svasti bhaved iti // Ram_3,55.16 //	sItAm iha AgataH sOmya % kaccit svasti Bavet iti // Ram_3,55.16 //
   na me 'sti saṃśayo vīra $ sarvathā janakātmajā &	na me asti saMSayaH vIra $ sarvaTA janakAtmajA &
   vinaṣṭā bhakṣitā vāpi % rākṣasair vanacāribhiḥ // Ram_3,55.17 //	vinazwAH BakzitA vA api % rAkzasEH vana cAriBiH // Ram_3,55.17 //
   aśubhāny eva bhūyiṣṭhaṃ $ yathā prādurbhavanti me &	aSuBAni eva BUyizWam $ yaTA prAdurBavanti me &
   api lakṣmaṇa sītāyāḥ % sāmagryaṃ prāpnuyāvahe // Ram_3,55.18 //	api lakzmaNa sItAyAH % sAmagryam prApnuya Avahe // Ram_3,55.18 //
   idaṃ hi rakṣo mṛgasaṃnikāśaṃ $ pralobhya māṃ dūram anuprayātam &	idam hi rakzaH mRga saMnikASam $ praloBya mAm dUram anuprayAtam &
   hataṃ kathaṃcin mahatā śrameṇa % sa rākṣaso 'bhūn mriyamāṇa eva //	hatam kaTaMcid mahatA SrameNa % sa rAkzasaH aBUt mriyamANaH eva //
   Ram_3,55.19 //	Ram_3,55.19 //
   manaś ca me dīnam ihāprahṛṣṭaṃ $ cakṣuś ca savyaṃ kurute vikāram &	manaH ca me dInam iha aprahRzwam $ cakzuH ca savyam kurute vikAram &
   asaṃśayaṃ lakṣmaṇa nāsti sītā % hṛtā mṛtā vā pathi vartate vā //	asaMSayam lakzmaNa na asti sItA % hRtA mRtA vA paTi vartate vA //
   Ram_3,55.20 //	Ram_3,55.20 //
   sa dṛṣṭvā lakṣmaṇaṃ dīnaṃ $ śūnye daśarathātmajaḥ &	sa dRzwvA lakzmaNam dInam $ SUnye daSaraTa AtmajaH &
   paryapṛcchata dharmātmā % vaidehīm āgataṃ vinā // Ram_3,56.1 //	paryapRcCata Darma AtmA % vEdehIm Agatam vinA // Ram_3,56.1 //
   prasthitaṃ daṇḍakāraṇyaṃ $ yā mām anujagāma ha &	prasTitam daNxaka araNyam $ yA mAm anujagAma ha &
   kva sā lakṣmaṇa vaidehī % yāṃ hitvā tvam ihāgataḥ // Ram_3,56.2 //	kva sA lakzmaNa vEdehI % yAm hitvA tvam iha AgataH // Ram_3,56.2 //
   rājyabhraṣṭasya dīnasya $ daṇḍakān paridhāvataḥ &	rAjya Brazwasya dInasya $ daNxakAn pariDAvataH &
   kva sā duḥkhasahāyā me % vaidehī tanumadhyamā // Ram_3,56.3 //	kva sA duHKa sahAyA me % vEdehI tanu maDyamA // Ram_3,56.3 //
   yāṃ vinā notsahe vīra $ muhūrtam api jīvitum &	yAm vinA na utsahe vIra $ muhUrtam api jIvitum &
   kva sā prāṇasahāyā me % sītā surasutopamā // Ram_3,56.4 //	kva sA prANa sahAyAH me % sItA sura sutA upamAH // Ram_3,56.4 //
   patitvam amarāṇāṃ vā $ pṛthivyāś cāpi lakṣmaṇa &	pati tvam amarANAm vA $ pRTivyAH ca api lakzmaNa &
   vinā tāṃ tapanīyābhāṃ % neccheyaṃ janakātmajām // Ram_3,56.5 //	vinA tAm tapanIya ABAm % na icCeyam janakAtmajAm // Ram_3,56.5 //
   kaccij jīvati vaidehī $ prāṇaiḥ priyatarā mama &	kaccit jIvati vEdehI $ prANEH priyatarAH mama &
   kaccit pravrājanaṃ saumya % na me mithyā bhaviṣyati // Ram_3,56.6 //	kaccit pravrAjanam sOmya % na me miTyA Bavizyati // Ram_3,56.6 //
   sītānimittaṃ saumitre $ mṛte mayi gate tvayi &	sItA nimittam sOmitre $ mRte mayi gate tvayi &
   kaccit sakāmā sukhitā % kaikeyī sā bhaviṣyati // Ram_3,56.7 //	kaccit sa kAmA suKitA % kEkeyI sA Bavizyati // Ram_3,56.7 //
   saputrarājyāṃ siddhārthāṃ $ mṛtaputrā tapasvinī &	sa putra rAjyAm sidDArTAm $ mRta putrA tapasvinI &
   upasthāsyati kausalyā % kaccit saumya na kaikayīm // Ram_3,56.8 //	upasTAsyati kOsalyA % kaccit sOmya na kEkayIm // Ram_3,56.8 //
   yadi jīvati vaidehī $ gamiṣyāmy āśramaṃ punaḥ &	yadi jIvati vEdehI $ gamizyAmi ASramam punar &
   suvṛttā yadi vṛttā sā % prāṇāṃs tyakṣyāmi lakṣmaṇa // Ram_3,56.9 //	su vRttA yadi vRttA sA % prANAn tyakzyAmi lakzmaNa // Ram_3,56.9 //
   yadi mām āśramagataṃ $ vaidehī nābhibhāṣate &	yadi mAm ASrama gatam $ vEdehI na aBiBAzate &
   punaḥ prahasitā sītā % vinaśiṣyāmi lakṣmaṇa // Ram_3,56.10 //	punar prahasitA sItA % vinaSizyAmi lakzmaNa // Ram_3,56.10 //
   brūhi lakṣmaṇa vaidehī $ yadi jīvati vā na vā &	brUhi lakzmaNa vEdehI $ yadi jIvati vA na vA &
   tvayi pramatte rakṣobhir % bhakṣitā vā tapasvinī // Ram_3,56.11 //	tvayi pramatte rakzoBiH % BakzitA vA tapasvinI // Ram_3,56.11 //
   sukumārī ca bālā ca $ nityaṃ cāduḥkhadarśinī &	sukumArI ca bAlA ca $ nityam ca aduHKa darSinI &
   madviyogena vaidehī % vyaktaṃ śocati durmanāḥ // Ram_3,56.12 //	mad viyogena vEdehI % vyaktam Socati durmanAH // Ram_3,56.12 //
   sarvathā rakṣasā tena $ jihmena sudurātmanā &	sarvaTA rakzasA tena $ jihmena su durAtmanA &
   vadatā lakṣmaṇety uccais % tavāpi janitaṃ bhayam // Ram_3,56.13 //	vadatA lakzmaNa iti uccEs % tava api janitam Bayam // Ram_3,56.13 //
   śrutaś ca śaṅke vaidehyā $ sa svaraḥ sadṛśo mama &	SrutaH ca SaFke vEdehyA $ sa svaraH sadRSaH mama &
   trastayā preṣitas tvaṃ ca % draṣṭuṃ māṃ śīghram āgataḥ // Ram_3,56.14 //	trastayA prezitaH tvam ca % drazwum mAm SIGram AgataH // Ram_3,56.14 //
   sarvathā tu kṛtaṃ kaṣṭaṃ $ sītām utsṛjatā vane &	sarvaTA tu kRtam kazwam $ sItAm utsRjatA vane &
   pratikartuṃ nṛśaṃsānāṃ % rakṣasāṃ dattam antaram // Ram_3,56.15 //	pratikartum nRSaMsAnAm % rakzasAm dattam antaram // Ram_3,56.15 //
   duḥkhitāḥ kharaghātena $ rākṣasāḥ piśitāśanāḥ &	duHKitAH Kara GAtena $ rAkzasAH piSita aSanAH &
   taiḥ sītā nihatā ghorair % bhaviṣyati na saṃśayaḥ // Ram_3,56.16 //	tEH sItA nihatAH GorEH % Bavizyati na saMSayaH // Ram_3,56.16 //
   aho 'smi vyasane magnaḥ $ sarvathā ripunāśana &	aho asmi vyasane magnaH $ sarvaTA ripu nASana &
   kiṃ tv idānīṃ kariṣyāmi % śaṅke prāptavyam īdṛśam // Ram_3,56.17 //	kim tu idAnIm karizyAmi % SaFke prAptavyam IdRSam // Ram_3,56.17 //
   iti sītāṃ varārohāṃ $ cintayann eva rāghavaḥ &	iti sItAm vara ArohAm $ cintayan eva rAGavaH &
   ājagāma janasthānaṃ % tvarayā sahalakṣmaṇaḥ // Ram_3,56.18 //	AjagAma janasTAnam % tvarayA sahalakzmaNaH // Ram_3,56.18 //
   vigarhamāṇo 'nujam ārtarūpaṃ $ kṣudhā śramāc caiva pipāsayā ca &	vigarhamANaH anujam Arta rUpam $ kzuDA SramAt ca eva pipAsayA ca &
   viniḥśvasañ śuṣkamukho viṣaṇṇaḥ % pratiśrayaṃ prāpya samīkṣya śūnyam //	viniHSvasan Suzka muKaH vizaNNaH % pratiSrayam prApya samIkzya SUnyam //
   Ram_3,56.19 //	Ram_3,56.19 //
   svam āśramaṃ saṃpravigāhya vīro $ vihāradeśān anusṛtya kāṃścit &	svam ASramam saMpravigAhya vIraH $ vihAra deSAn anusRtya kAMScid &
   etat tad ity eva nivāsabhūmau % prahṛṣṭaromā vyathito babhūva //	etat tat iti eva nivAsa BUmO % prahRzwa romA vyaTitaH baBUva //
   Ram_3,56.20 //	Ram_3,56.20 //
   athāśramād upāvṛttam $ antarā raghunandanaḥ &	aTa ASramAt upAvRttam $ antarA raGunandanaH &
   paripapraccha saumitriṃ % rāmo duḥkhārditaḥ punaḥ // Ram_3,57.1 //	paripapracCa sOmitrim % rAmaH duHKa arditaH punar // Ram_3,57.1 //
   tam uvāca kimarthaṃ tvam $ āgato 'pāsya maithilīm &	tam uvAca kim arTam tvam $ AgataH apAsya mETilIm &
   yadā sā tava viśvāsād % vane virahitā mayā // Ram_3,57.2 //	yadA sA tava viSvAsAt % vane virahitAH mayA // Ram_3,57.2 //
   dṛṣṭvaivābhyāgataṃ tvāṃ me $ maithilīṃ tyajya lakṣmaṇa &	dRzwvA eva aByAgatam tvAm me $ mETilIm tyajya lakzmaNa &
   śaṅkamānaṃ mahat pāpaṃ % yat satyaṃ vyathitaṃ manaḥ // Ram_3,57.3 //	SaFkamAnam mahat pApam % yat satyam vyaTitam manaH // Ram_3,57.3 //
   sphurate nayanaṃ savyaṃ $ bāhuś ca hṛdayaṃ ca me &	sPurate nayanam savyam $ bAhuH ca hRdayam ca me &
   dṛṣṭvā lakṣmaṇa dūre tvāṃ % sītāvirahitaṃ pathi // Ram_3,57.4 //	dRzwvA lakzmaNa dUre tvAm % sItA virahitam paTi // Ram_3,57.4 //
   evam uktas tu saumitrir $ lakṣmaṇaḥ śubhalakṣaṇaḥ &	evam uktaH tu sOmitriH $ lakzmaNaH SuBa lakzaNaH &
   bhūyo duḥkhasamāviṣṭo % duḥkhitaṃ rāmam abravīt // Ram_3,57.5 //	BUyas duHKa samAvizwaH % duHKitam rAmam abravIt // Ram_3,57.5 //
   na svayaṃ kāmakāreṇa $ tāṃ tyaktvāham ihāgataḥ &	na svayam kAmakAreNa $ tAm tyaktvA aham iha AgataH &
   pracoditas tayaivograis % tvatsakāśam ihāgataḥ // Ram_3,57.6 //	pracoditaH tayA eva ugrEH % tvad sakASam iha AgataH // Ram_3,57.6 //
   āryeṇeva parikruṣṭaṃ $ hā sīte lakṣmaṇeti ca &	AryeNa iva parikruzwam $ hA sIte lakzmaNa iti ca &
   paritrāhīti yad vākyaṃ % maithilyās tac chrutiṃ gatam // Ram_3,57.7 //	paritrAhi iti yat vAkyam % mETilyAH tat Srutim gatam // Ram_3,57.7 //
   sā tam ārtasvaraṃ śrutvā $ tava snehena maithilī &	sA tam Arta svaram SrutvA $ tava snehena mETilI &
   gaccha gaccheti mām āha % rudantī bhayavihvalā // Ram_3,57.8 //	gacCa gacCa iti mAm Aha % rudantI Baya vihvalAH // Ram_3,57.8 //
   pracodyamānena mayā $ gaccheti bahuśas tayā &	pracodyamAnena mayA $ gacCa iti bahuSas tayA &
   pratyuktā maithilī vākyam % idaṃ tvatpratyayānvitam // Ram_3,57.9 //	pratyuktA mETilI vAkyam % idam tvad pratyaya anvitam // Ram_3,57.9 //
   na tat paśyāmy ahaṃ rakṣo $ yad asya bhayam āvahet &	na tat paSyAmi aham rakzaH $ yat asya Bayam Avahet &
   nirvṛtā bhava nāsty etat % kenāpy evam udāhṛtam // Ram_3,57.10 //	nirvRtA Bava na asti etat % kena api evam udAhRtam // Ram_3,57.10 //
   vigarhitaṃ ca nīcaṃ ca $ katham āryo 'bhidhāsyati &	vigarhitam ca nIcam ca $ kaTam AryaH aBiDAsyati &
   trāhīti vacanaṃ sīte % yas trāyet tridaśān api // Ram_3,57.11 //	trAhi iti vacanam sIte % yaH trAyet tridaSAn api // Ram_3,57.11 //
   kiṃnimittaṃ tu kenāpi $ bhrātur ālambya me svaram &	kiMnimittam tu kena api $ BrAtuH Alambya me svaram &
   visvaraṃ vyāhṛtaṃ vākyaṃ % lakṣmaṇa trāhi mām iti \	visvaram vyAhRtam vAkyam % lakzmaNa trAhi mAm iti \
   na bhavatyā vyathā kāryā # kunārījanasevitā // Ram_3,57.12 //	na BavatyA vyaTA kAryA # kunArI jana sevitAH // Ram_3,57.12 //
   alaṃ vaiklavyam ālambya $ svasthā bhava nirutsukā &	alam vEklavyam Alambya $ svasTA Bava nirutsukA &
   na cāsti triṣu lokeṣu % pumān yo rāghavaṃ raṇe \	na ca asti trizu lokezu % pumAn yaH rAGavam raNe \
   jāto vā jāyamāno vā # saṃyuge yaḥ parājayet // Ram_3,57.13 //	jAtaH vA jAyamAnaH vA # saMyuge yaH parAjayet // Ram_3,57.13 //
   evam uktā tu vaidehī $ parimohitacetanā &	evam uktA tu vEdehI $ parimohita cetanA &
   uvācāśrūṇi muñcantī % dāruṇaṃ mām idaṃ vacaḥ // Ram_3,57.14 //	uvAca aSrUNi muQcantI % dAruNam mAm idam vacaH // Ram_3,57.14 //
   bhāvo mayi tavātyarthaṃ $ pāpa eva niveśitaḥ &	BAvaH mayi tava atyarTam $ pApaH eva niveSitaH &
   vinaṣṭe bhrātari prāpte % na ca tvaṃ mām avāpsyasi // Ram_3,57.15 //	vinazwe BrAtari prApte % na ca tvam mAm avApsyasi // Ram_3,57.15 //
   saṃketād bharatena tvaṃ $ rāmaṃ samanugacchasi &	saMketAt Baratena tvam $ rAmam samanugacCasi &
   krośantaṃ hi yathātyarthaṃ % nainam abhyavapadyase // Ram_3,57.16 //	kroSantam hi yaTA atyarTam % na enam aByavapadyase // Ram_3,57.16 //
   ripuḥ pracchannacārī tvaṃ $ madartham anugacchasi &	ripuH pracCanna cArI tvam $ mad arTam anugacCasi &
   rāghavasyāntaraprepsus % tathainaṃ nābhipadyase // Ram_3,57.17 //	rAGavasya antara prepsuH % taTA enam na aBipadyase // Ram_3,57.17 //
   evam ukto hi vaidehyā $ saṃrabdho raktalocanaḥ &	evam uktaH hi vEdehyAH $ saMrabDaH rakta locanaH &
   krodhāt prasphuramāṇauṣṭha % āśramād abhinirgataḥ // Ram_3,57.18 //	kroDAt prasPuramANa ozWa % ASramAt aBinirgataH // Ram_3,57.18 //
   evaṃ bruvāṇaṃ saumitriṃ $ rāmaḥ saṃtāpamohitaḥ &	evam bruvANam sOmitrim $ rAmaH saMtApa mohitaH &
   abravīd duṣkṛtaṃ saumya % tāṃ vinā yat tvam āgataḥ // Ram_3,57.19 //	abravIt duzkRtam sOmya % tAm vinA yat tvam AgataH // Ram_3,57.19 //
   jānann api samarthaṃ māṃ $ rakṣasāṃ vinivāraṇe &	jAnan api samarTam mAm $ rakzasAm vinivAraNe &
   anena krodhavākyena % maithilyā niḥsṛto bhavān // Ram_3,57.20 //	anena kroDa vAkyena % mETilyAH niHsRtaH BavAn // Ram_3,57.20 //
   na hi te parituṣyāmi $ tyaktvā yad yāsi maithilīm &	na hi te parituzyAmi $ tyaktvA yat yAsi mETilIm &
   kruddhāyāḥ paruṣaṃ śrutvā % striyā yat tvam ihāgataḥ // Ram_3,57.21 //	krudDAyAH paruzam SrutvA % striyA yat tvam iha AgataH // Ram_3,57.21 //
   sarvathā tv apanītaṃ te $ sītayā yat pracoditaḥ &	sarvaTA tu apanItam te $ sItayA yat pracoditaH &
   krodhasya vaśam āgamya % nākaroḥ śāsanaṃ mama // Ram_3,57.22 //	kroDasya vaSam Agamya % na akaroH SAsanam mama // Ram_3,57.22 //
   asau hi rākṣasaḥ śete $ śareṇābhihato mayā &	asO hi rAkzasaH Sete $ SareNa aBihataH mayA &
   mṛgarūpeṇa yenāham % āśramād apavāhitaḥ // Ram_3,57.23 //	mRga rUpeNa yena aham % ASramAt apavAhitaH // Ram_3,57.23 //
   vikṛṣya cāpaṃ paridhāya sāyakaṃ $ salīlabāṇena ca tāḍito mayā &	vikRzya cApam pariDAya sAyakam $ sa lIla bANena ca tAxitaH mayA &
   mārgīṃ tanuṃ tyajya ca viklavasvaro % babhūva keyūradharaḥ sa rākṣasaḥ //	mArgIm tanum tyajya ca viklava svaraH % baBUva keyUra DaraH sa rAkzasaH //
   Ram_3,57.24 //	Ram_3,57.24 //
   śarāhatenaiva tadārtayā girā $ svaraṃ mamālambya sudūrasaṃśravam &	Sara Ahatena eva tadA ArtayA girA $ svaram mama Alambya sudUra saMSravam &
   udāhṛtaṃ tad vacanaṃ sudāruṇaṃ % tvam āgato yena vihāya maithilīm //	udAhRtam tat vacanam su dAruNam % tvam AgataH yena vihAya mETilIm //
   Ram_3,57.25 //	Ram_3,57.25 //
   bhṛśam āvrajamānasya $ tasyādhovāmalocanam &	BRSam AvrajamAnasya $ tasya aDas vAma locanam &
   prāsphurac cāskhalad rāmo % vepathuś cāsya jāyate // Ram_3,58.1 //	prAsPurat ca asKalat rAmaH % vepaTuH ca asya jAyate // Ram_3,58.1 //
   upālakṣya nimittāni $ so 'śubhāni muhur muhuḥ &	upAlakzya nimittAni $ saH aSuBAni muhur muhur &
   api kṣemaṃ tu sītāyā % iti vai vyājahāra ha // Ram_3,58.2 //	api kzemam tu sItAyAH % iti vE vyAjahAra ha // Ram_3,58.2 //
   tvaramāṇo jagāmātha $ sītādarśanalālasaḥ &	tvaramANaH jagAma aTa $ sItA darSana lAlasaH &
   śūnyam āvasathaṃ dṛṣṭvā % babhūvodvignamānasaḥ // Ram_3,58.3 //	SUnyam AvasaTam dRzwvA % baBUva udvigna mAnasaH // Ram_3,58.3 //
   udbhramann iva vegena $ vikṣipan raghunandanaḥ &	udBraman iva vegena $ vikzipan raGunandanaH &
   tatra tatroṭajasthānam % abhivīkṣya samantataḥ // Ram_3,58.4 //	tatra tatra uwaja sTAnam % aBivIkzya samantataH // Ram_3,58.4 //
   dadarśa parṇaśālāṃ ca $ rahitāṃ sītayā tadā &	dadarSa parNa SAlAm ca $ rahitAm sItayA tadA &
   śriyā virahitāṃ dhvastāṃ % hemante padminīm iva // Ram_3,58.5 //	SriyA virahitAm DvastAm % hemante padminIm iva // Ram_3,58.5 //
   rudantam iva vṛkṣaiś ca $ mlānapuṣpamṛgadvijam &	rudantam iva vRkzEH ca $ mlAna puzpa mRga dvijam &
   śriyā vihīnaṃ vidhvastaṃ % saṃtyaktavanadaivatam // Ram_3,58.6 //	SriyA vihInam viDvastam % saMtyakta vana dEvatam // Ram_3,58.6 //
   viprakīrṇājinakuśaṃ $ vipraviddhabṛsīkaṭam &	viprakIrNa ajina kuSam $ vipravidDa bRsI kawam &
   dṛṣṭvā śūnyoṭajasthānaṃ % vilalāpa punaḥ punaḥ // Ram_3,58.7 //	dRzwvA SUnya uwaja sTAnam % vilalApa punar punar // Ram_3,58.7 //
   hṛtā mṛtā vā naṣṭā vā $ bhakṣitā vā bhaviṣyati &	hRtA mRtAH vA nazwA vA $ BakzitA vA Bavizyati &
   nilīnāpy atha vā bhīrur % atha vā vanam āśritā // Ram_3,58.8 //	nilInA api aTa vA BIruH % aTa vA vanam ASritAH // Ram_3,58.8 //
   gatā vicetuṃ puṣpāṇi $ phalāny api ca vā punaḥ &	gatAH vicetum puzpANi $ PalAni api ca vA punar &
   atha vā padminīṃ yātā % jalārthaṃ vā nadīṃ gatā // Ram_3,58.9 //	aTa vA padminIm yAtAH % jala arTam vA nadIm gatAH // Ram_3,58.9 //
   yatnān mṛgayamāṇas tu $ nāsasāda vane priyām &	yatnAt mRgayamANaH tu $ na AsasAda vane priyAm &
   śokaraktekṣaṇaḥ śokād % unmatta iva lakṣyate // Ram_3,58.10 //	Soka rakta IkzaNaH SokAt % unmattaH iva lakzyate // Ram_3,58.10 //
   vṛkṣād vṛkṣaṃ pradhāvan sa $ girīṃś cāpi nadīn nadīm &	vRkzAt vRkzam praDAvan sa $ girIn ca api nadIn nadIm &
   babhūva vilapan rāmaḥ % śokapaṅkārṇavaplutaḥ // Ram_3,58.11 //	baBUva vilapan rAmaH % Soka paFka arNava plutaH // Ram_3,58.11 //
   asti kaccit tvayā dṛṣṭā $ sā kadambapriyā priyā &	asti kaccit tvayA dRzwA $ sA kadamba priyA priyA &
   kadamba yadi jānīṣe % śaṃsa sītāṃ śubhānanām // Ram_3,58.12 //	kadamba yadi jAnIze % SaMsa sItAm SuBa AnanAm // Ram_3,58.12 //
   snigdhapallavasaṃkāśāṃ $ pītakauśeyavāsinīm &	snigDa pallava saMkASAm $ pIta kOSeya vAsinIm &
   śaṃsasva yadi vā dṛṣṭā % bilva bilvopamastanī // Ram_3,58.13 //	SaMsasva yadi vA dRzwA % bilva bilva upama stanI // Ram_3,58.13 //
   atha vārjuna śaṃsa tvaṃ $ priyāṃ tām arjunapriyām &	aTa vA arjuna SaMsa tvam $ priyAm tAm arjuna priyAm &
   janakasya sutā bhīrur % yadi jīvati vā na vā // Ram_3,58.14 //	janakasya sutA BIruH % yadi jIvati vA na vA // Ram_3,58.14 //
   kakubhaḥ kakubhoruṃ tāṃ $ vyaktaṃ jānāti maithilīm &	kakuBaH kakuBa Urum tAm $ vyaktam jAnAti mETilIm &
   latāpallavapuṣpāḍhyo % bhāti hy eṣa vanaspatiḥ // Ram_3,58.15 //	latA pallava puzpa AXyaH % BAti hi eza vanaspatiH // Ram_3,58.15 //
   bhramarair upagītaś ca $ yathā drumavaro hy ayam &	BramarEH upagItaH ca $ yaTA druma varaH hi ayam &
   eṣa vyaktaṃ vijānāti % tilakas tilakapriyām // Ram_3,58.16 //	eza vyaktam vijAnAti % tilakaH tilaka priyAm // Ram_3,58.16 //
   aśoka śokāpanuda $ śokopahatacetasam &	aSoka Soka apanuda $ Soka upahata cetasam &
   tvannāmānaṃ kuru kṣipraṃ % priyāsaṃdarśanena mām // Ram_3,58.17 //	tvad nAmAnam kuru kzipram % priyA saMdarSanena mAm // Ram_3,58.17 //
   yadi tāla tvayā dṛṣṭā $ pakvatālaphalastanī &	yadi tAla tvayA dRzwA $ pakva tAla Pala stanI &
   kathayasva varārohāṃ % kāruṇyaṃ yadi te mayi // Ram_3,58.18 //	kaTayasva varArohAm % kAruNyam yadi te mayi // Ram_3,58.18 //
   yadi dṛṣṭā tvayā sītā $ jambu jāmbūnadaprabhā &	yadi dRzwA tvayA sItA $ jambu jAmbUnada praBA &
   priyāṃ yadi vijānīṣe % niḥśaṅkaṃ kathayasva me // Ram_3,58.19 //	priyAm yadi vijAnIze % niHSaFkam kaTayasva me // Ram_3,58.19 //
   atha vā mṛgaśāvākṣīṃ $ mṛga jānāsi maithilīm &	aTa vA mRgaSAvAkzIm $ mRga jAnAsi mETilIm &
   mṛgaviprekṣaṇī kāntā % mṛgībhiḥ sahitā bhavet // Ram_3,58.20 //	mRga viprekzaNI kAntA % mRgIBiH sahitAH Bavet // Ram_3,58.20 //
   gaja sā gajanāsorur $ yadi dṛṣṭā tvayā bhavet &	gaja sA gaja nAsA UruH $ yadi dRzwA tvayA Bavet &
   tāṃ manye viditāṃ tubhyam % ākhyāhi varavāraṇa // Ram_3,58.21 //	tAm manye viditAm tuByam % AKyAhi vara vAraNa // Ram_3,58.21 //
   śārdūla yadi sā dṛṣṭā $ priyā candranibhānanā &	SArdUla yadi sA dRzwA $ priyA candra niBa AnanAH &
   maithilī mama viśrabdhaḥ % kathayasva na te bhayam // Ram_3,58.22 //	mETilI mama viSrabDaH % kaTayasva na te Bayam // Ram_3,58.22 //
   kiṃ dhāvasi priye nūnaṃ $ dṛṣṭāsi kamalekṣaṇe &	kim DAvasi priye nUnam $ dRzwA asi kamala IkzaNe &
   vṛkṣeṇācchādya cātmānaṃ % kiṃ māṃ na pratibhāṣase // Ram_3,58.23 //	vRkzeNa AcCAdya ca AtmAnam % kim mAm na pratiBAzase // Ram_3,58.23 //
   tiṣṭha tiṣṭha varārohe $ na te 'sti karuṇā mayi &	tizWa tizWa varArohe $ na te asti karuNA mayi &
   nātyarthaṃ hāsyaśīlāsi % kimarthaṃ mām upekṣase // Ram_3,58.24 //	na atyarTam hAsya SIlA asi % kim arTam mAm upekzase // Ram_3,58.24 //
   pītakauśeyakenāsi $ sūcitā varavarṇini &	pIta kOSeyakena asi $ sUcitA varavarNini &
   dhāvanty api mayā dṛṣṭā % tiṣṭha yady asti sauhṛdam // Ram_3,58.25 //	DAvanti api mayA dRzwA % tizWa yadi asti sOhRdam // Ram_3,58.25 //
   naiva sā nūnam atha vā $ hiṃsitā cāruhāsinī &	na eva sA nUnam aTa vA $ hiMsitA cAru hAsinI &
   kṛcchraṃ prāptaṃ hi māṃ nūnaṃ % yathopekṣitum arhati // Ram_3,58.26 //	kRcCram prAptam hi mAm nUnam % yaTA upekzitum arhati // Ram_3,58.26 //
   vyaktaṃ sā bhakṣitā bālā $ rākṣasaiḥ piśitāśanaiḥ &	vyaktam sA BakzitA bAlAH $ rAkzasEH piSita aSanEH &
   vibhajyāṅgāni sarvāṇi % mayā virahitā priyā // Ram_3,58.27 //	viBajya aFgAni sarvANi % mayA virahitA priyA // Ram_3,58.27 //
   nūnaṃ tac chubhadantauṣṭhaṃ $ mukhaṃ niṣprabhatāṃ gatam &	nUnam tat SuBa danta ozWam $ muKam nizpraBa tAm gatam &
   sā hi campakavarṇābhā % grīvā graiveyaśobhitā // Ram_3,58.28 //	sA hi campaka varNa ABAH % grIvA grEveya SoBitAH // Ram_3,58.28 //
   komalā vilapantyās tu $ kāntāyā bhakṣitā śubhā &	komalAH vilapantyAH tu $ kAntAyAH BakzitA SuBA &
   nūnaṃ vikṣipyamāṇau tau % bāhū pallavakomalau // Ram_3,58.29 //	nUnam vikzipyamANO tO % bAhU pallava komalO // Ram_3,58.29 //
   bhakṣitau vepamānāgrau $ sahastābharaṇāṅgadau &	BakzitO vepamAna agrO $ sa hasta ABaraNa aFgadO &
   mayā virahitā bālā % rakṣasāṃ bhakṣaṇāya vai // Ram_3,58.30 //	mayA virahitA bAlAH % rakzasAm BakzaNAya vE // Ram_3,58.30 //
   sārtheneva parityaktā $ bhakṣitā bahubāndhavā &	sArTena iva parityaktA $ BakzitA bahu bAnDavAH &
   hā lakṣmaṇa mahābāho % paśyasi tvaṃ priyāṃ kvacit // Ram_3,58.31 //	hA lakzmaNa mahA bAho % paSyasi tvam priyAm kvacid // Ram_3,58.31 //
   hā priye kva gatā bhadre $ hā sīteti punaḥ punaḥ &	hA priye kva gatA Badre $ hA sItA iti punar punar &
   ity evaṃ vilapan rāmaḥ % paridhāvan vanād vanam // Ram_3,58.32 //	iti evam vilapan rAmaH % pariDAvan vanAt vanam // Ram_3,58.32 //
   kvacid udbhramate vegāt $ kvacid vibhramate balāt &	kvacid udBramate vegAt $ kvacid viBramate balAt &
   kvacin matta ivābhāti % kāntānveṣaṇatatparaḥ // Ram_3,58.33 //	kvacid mattaH iva ABAti % kAntA anvezaNa tatparaH // Ram_3,58.33 //
   sa vanāni nadīḥ śailān $ giriprasravaṇāni ca &	sa vanAni nadIH SElAn $ giri prasravaNAni ca &
   kānanāni ca vegena % bhramaty aparisaṃsthitaḥ // Ram_3,58.34 //	kAnanAni ca vegena % Bramati aparisaMsTitaH // Ram_3,58.34 //
   tathā sa gatvā vipulaṃ mahad vanaṃ $ parītya sarvaṃ tv atha maithilīṃ	taTA sa gatvA vipulam mahat vanam $ parItya sarvam tu aTa mETilIm
   prati &	prati &
   aniṣṭhitāśaḥ sa cakāra mārgaṇe % punaḥ priyāyāḥ paramaṃ pariśramam //	anizWita ASaH sa cakAra mArgaNe % punar priyAyAH paramam pariSramam //
   Ram_3,58.35 //	Ram_3,58.35 //
   dṛṣṭvāśramapadaṃ śūnyaṃ $ rāmo daśarathātmajaḥ &	dRzwvA ASrama padam SUnyam $ rAmaH daSaraTa AtmajaH &
   rahitāṃ parṇaśālāṃ ca % vidhvastāny āsanāni ca // Ram_3,59.1 //	rahitAm parNa SAlAm ca % viDvastAni AsanAni ca // Ram_3,59.1 //
   adṛṣṭvā tatra vaidehīṃ $ saṃnirīkṣya ca sarvaśaḥ &	adRzwvA tatra vEdehIm $ saMnirIkzya ca sarvaSas &
   uvāca rāmaḥ prākruśya % pragṛhya rucirau bhujau // Ram_3,59.2 //	uvAca rAmaH prAkruSya % pragRhya rucirO BujO // Ram_3,59.2 //
   kva nu lakṣmaṇa vaidehī $ kaṃ vā deśam ito gatā &	kva nu lakzmaNa vEdehI $ kam vA deSam itas gatAH &
   kenāhṛtā vā saumitre % bhakṣitā kena vā priyā // Ram_3,59.3 //	kena AhRtA vA sOmitre % BakzitA kena vA priyA // Ram_3,59.3 //
   vṛkṣeṇācchādya yadi māṃ $ sīte hasitum icchasi &	vRkzeNa AcCAdya yadi mAm $ sIte hasitum icCasi &
   alaṃ te hasitenādya % māṃ bhajasva suduḥkhitam // Ram_3,59.4 //	alam te hasitena adya % mAm Bajasva su duHKitam // Ram_3,59.4 //
   yaiḥ saha krīḍase sīte $ viśvastair mṛgapotakaiḥ &	yEH saha krIxase sIte $ viSvastEH mRga potakEH &
   ete hīnās tvayā saumye % dhyāyanty asrāvilekṣaṇāḥ // Ram_3,59.5 //	ete hInAH tvayA sOmye % DyAyanti asra Avila IkzaNAH // Ram_3,59.5 //
   mṛtaṃ śokena mahatā $ sītāharaṇajena mām &	mRtam Sokena mahatA $ sItA AharaNa jena mAm &
   paraloke mahārājo % nūnaṃ drakṣyati me pitā // Ram_3,59.6 //	para loke mahA rAjaH % nUnam drakzyati me pitA // Ram_3,59.6 //
   kathaṃ pratijñāṃ saṃśrutya $ mayā tvam abhiyojitaḥ &	kaTam pratijQAm saMSrutya $ mayA tvam aBiyojitaH &
   apūrayitvā taṃ kālaṃ % matsakāśam ihāgataḥ // Ram_3,59.7 //	apUrayitvA tam kAlam % mad sakASam iha AgataH // Ram_3,59.7 //
   kāmavṛttam anāryaṃ māṃ $ mṛṣāvādinam eva ca &	kAma vRttam anAryam mAm $ mRzAvAdinam eva ca &
   dhik tvām iti pare loke % vyaktaṃ vakṣyati me pitā // Ram_3,59.8 //	Dik tvAm iti pare loke % vyaktam vakzyati me pitA // Ram_3,59.8 //
   vivaśaṃ śokasaṃtaptaṃ $ dīnaṃ bhagnamanoratham &	vivaSam Soka saMtaptam $ dInam Bagna manoraTam &
   mām ihotsṛjya karuṇaṃ % kīrtir naram ivānṛjum // Ram_3,59.9 //	mAm iha utsRjya karuNam % kIrtiH naram iva anRjum // Ram_3,59.9 //
   kva gacchasi varārohe $ mām utsṛjya sumadhyame &	kva gacCasi varArohe $ mAm utsRjya sumaDyame &
   tvayā virahitaś cāhaṃ % mokṣye jīvitam ātmanaḥ // Ram_3,59.10 //	tvayA virahitaH ca aham % mokzye jIvitam AtmanaH // Ram_3,59.10 //
   itīva vilapan rāmaḥ $ sītādarśanalālasaḥ &	iti iva vilapan rAmaH $ sItA darSana lAlasaH &
   na dadarśa suduḥkhārto % rāghavo janakātmajām // Ram_3,59.11 //	na dadarSa su duHKa ArtaH % rAGavaH janakAtmajAm // Ram_3,59.11 //
   anāsādayamānaṃ taṃ $ sītāṃ daśarathātmajam &	anAsAdayamAnam tam $ sItAm daSaraTa Atmajam &
   paṅkam āsādya vipulaṃ % sīdantam iva kuñjaram \	paFkam AsAdya vipulam % sIdantam iva kuQjaram \
   lakṣmaṇo rāmam atyartham # uvāca hitakāmyayā // Ram_3,59.12 //	lakzmaNaH rAmam atyarTam # uvAca hita kAmyayA // Ram_3,59.12 //
   mā viṣādaṃ mahābāho $ kuru yatnaṃ mayā saha &	mA vizAdam mahA bAho $ kuru yatnam mayA saha &
   idaṃ ca hi vanaṃ śūra % bahukandaraśobhitam // Ram_3,59.13 //	idam ca hi vanam SUra % bahu kandara SoBitam // Ram_3,59.13 //
   priyakānanasaṃcārā $ vanonmattā ca maithilī &	priya kAnana saMcArAH $ vana unmattA ca mETilI &
   sā vanaṃ vā praviṣṭā syān % nalinīṃ vā supuṣpitām // Ram_3,59.14 //	sA vanam vA pravizwA syAt % nalinIm vA su puzpitAm // Ram_3,59.14 //
   saritaṃ vāpi samprāptā $ mīnavañjulasevitām &	saritam vA api samprAptA $ mIna vaQjula sevitAm &
   vitrāsayitukāmā vā % līnā syāt kānane kvacit \	vitrAsayitu kAmA vA % lInA syAt kAnane kvacid \
   jijñāsamānā vaidehī # tvāṃ māṃ ca puruṣarṣabha // Ram_3,59.15 //	jijQAsamAnA vEdehI # tvAm mAm ca puruza RzaBaH // Ram_3,59.15 //
   tasyā hy anveṣaṇe śrīman $ kṣipram eva yatāvahe &	tasyAH hi anvezaNe SrIman $ kzipram eva yata Avahe &
   vanaṃ sarvaṃ vicinuvo % yatra sā janakātmajā \	vanam sarvam vicinuvaH % yatra sA janakAtmajA \
   manyase yadi kākutstha # mā sma śoke manaḥ kṛthāḥ // Ram_3,59.16 //	manyase yadi kAkutsTa # mA sma Soke manaH kRTAH // Ram_3,59.16 //
   evam uktas tu sauhārdāl $ lakṣmaṇena samāhitaḥ &	evam uktaH tu sOhArdAt $ lakzmaNena samAhitaH &
   saha saumitriṇā rāmo % vicetum upacakrame \	saha sOmitriNA rAmaH % vicetum upacakrame \
   tau vanāni girīṃś caiva # saritaś ca sarāṃsi ca // Ram_3,59.17 //	tO vanAni girIn ca eva # saritaH ca sarAMsi ca // Ram_3,59.17 //
   nikhilena vicinvantau $ sītāṃ daśarathātmajau &	niKilena vicinvantO $ sItAm daSaraTa AtmajO &
   tasya śailasya sānūni % guhāś ca śikharāṇi ca // Ram_3,59.18 //	tasya SElasya sAnUni % guhAH ca SiKarANi ca // Ram_3,59.18 //
   nikhilena vicinvantau $ naiva tām abhijagmatuḥ &	niKilena vicinvantO $ na eva tAm aBijagmatuH &
   vicitya sarvataḥ śailaṃ % rāmo lakṣmaṇam abravīt // Ram_3,59.19 //	vicitya sarvatas SElam % rAmaH lakzmaNam abravIt // Ram_3,59.19 //
   neha paśyāmi saumitre $ vaidehīṃ parvate śubhe &	na iha paSyAmi sOmitre $ vEdehIm parvate SuBe &
   tato duḥkhābhisaṃtapto % lakṣmaṇo vākyam abravīt // Ram_3,59.20 //	tatas duHKa aBisaMtaptaH % lakzmaNaH vAkyam abravIt // Ram_3,59.20 //
   vicaran daṇḍakāraṇyaṃ $ bhrātaraṃ dīptatejasam &	vicaran daNxaka araNyam $ BrAtaram dIpta tejasam &
   prāpsyasi tvaṃ mahāprājña % maithilīṃ janakātmajām // Ram_3,59.21 //	prApsyasi tvam mahA prAjQa % mETilIm janakAtmajAm // Ram_3,59.21 //
   yathā viṣṇur mahābāhur $ baliṃ baddhvā mahīm imām &	yaTA vizNuH mahA bAhuH $ balim badDvA mahIm imAm &
   evam uktas tu vīreṇa % lakṣmaṇena sa rāghavaḥ // Ram_3,59.22 //	evam uktaH tu vIreNa % lakzmaNena sa rAGavaH // Ram_3,59.22 //
   uvāca dīnayā vācā $ duḥkhābhihatacetanaḥ &	uvAca dInayA vAcA $ duHKa aBihata cetanaH &
   vanaṃ sarvaṃ suvicitaṃ % padminyaḥ phullapaṅkajāḥ // Ram_3,59.23 //	vanam sarvam su vicitam % padminyaH Pulla paFkajAH // Ram_3,59.23 //
   giriś cāyaṃ mahāprājña $ bahukandaranirjharaḥ &	giriH ca ayam mahA prAjQa $ bahu kandara nirJaraH &
   na hi paśyāmi vaidehīṃ % prāṇebhyo 'pi garīyasīm // Ram_3,59.24 //	na hi paSyAmi vEdehIm % prANeByaH api garIyasIm // Ram_3,59.24 //
   evaṃ sa vilapan rāmaḥ $ sītāharaṇakarśitaḥ &	evam sa vilapan rAmaH $ sItA AharaNa karSitaH &
   dīnaḥ śokasamāviṣṭo % muhūrtaṃ vihvalo 'bhavat // Ram_3,59.25 //	dInaH Soka samAvizwaH % muhUrtam vihvalaH aBavat // Ram_3,59.25 //
   sa vihvalitasarvāṅgo $ gatabuddhir vicetanaḥ &	sa vihvalita sarva aFgaH $ gata budDiH vicetanaH &
   viṣasādāturo dīno % niḥśvasyāśītam āyatam // Ram_3,59.26 //	vizasAda AturaH dInaH % niHSvasya aSItam Ayatam // Ram_3,59.26 //
   bahuśaḥ sa tu niḥśvasya $ rāmo rājīvalocanaḥ &	bahuSas sa tu niHSvasya $ rAmaH rAjIva locanaH &
   hā priyeti vicukrośa % bahuśo bāṣpagadgadaḥ // Ram_3,59.27 //	hA priyA iti vicukroSa % bahuSas bAzpa gadgadaH // Ram_3,59.27 //
   taṃ sāntvayāmāsa tato $ lakṣmaṇaḥ priyabāndhavaḥ &	tam sAntvayAmAsa tatas $ lakzmaNaH priya bAnDavaH &
   bahuprakāraṃ dharmajñaḥ % praśritaḥ praśritāñjaliḥ // Ram_3,59.28 //	bahu prakAram Darma jQaH % praSritaH praSrita aQjaliH // Ram_3,59.28 //
   anādṛtya tu tad vākyaṃ $ lakṣmaṇauṣṭhapuṭacyutam &	anAdRtya tu tat vAkyam $ lakzmaNa ozWa puwa cyutam &
   apaśyaṃs tāṃ priyāṃ sītāṃ % prākrośat sa punaḥ punaḥ // Ram_3,59.29 //	apaSyan tAm priyAm sItAm % prAkroSat sa punar punar // Ram_3,59.29 //
   sa dīno dīnayā vācā $ lakṣmaṇaṃ vākyam abravīt &	sa dInaH dInayA vAcA $ lakzmaNam vAkyam abravIt &
   śīghraṃ lakṣmaṇa jānīhi % gatvā godāvarīṃ nadīm \	SIGram lakzmaNa jAnIhi % gatvA godAvarIm nadIm \
   api godāvarīṃ sītā # padmāny ānayituṃ gatā // Ram_3,60.1 //	api godAvarIm sItA # padmAni Anayitum gatAH // Ram_3,60.1 //
   evam uktas tu rāmeṇa $ lakṣmaṇaḥ punar eva hi &	evam uktaH tu rAmeNa $ lakzmaNaH punar eva hi &
   nadīṃ godāvarīṃ ramyāṃ % jagāma laghuvikramaḥ // Ram_3,60.2 //	nadIm godAvarIm ramyAm % jagAma laGu vikramaH // Ram_3,60.2 //
   tāṃ lakṣmaṇas tīrthavatīṃ $ vicitvā rāmam abravīt &	tAm lakzmaNaH tIrTavatIm $ vicitvA rAmam abravIt &
   naināṃ paśyāmi tīrtheṣu % krośato na śṛṇoti me // Ram_3,60.3 //	na enAm paSyAmi tIrTezu % kroSataH na SRNoti me // Ram_3,60.3 //
   kaṃ nu sā deśam āpannā $ vaidehī kleśanāśinī &	kam nu sA deSam ApannA $ vEdehI kleSa nASinI &
   na hi taṃ vedmi vai rāma % yatra sā tanumadhyamā // Ram_3,60.4 //	na hi tam vedmi vE rAma % yatra sA tanu maDyamA // Ram_3,60.4 //
   lakṣmaṇasya vacaḥ śrutvā $ dīnaḥ saṃtāpamohitaḥ &	lakzmaNasya vacaH SrutvA $ dInaH saMtApa mohitaH &
   rāmaḥ samabhicakrāma % svayaṃ godāvarīṃ nadīm // Ram_3,60.5 //	rAmaH samaBicakrAma % svayam godAvarIm nadIm // Ram_3,60.5 //
   sa tām upasthito rāmaḥ $ kva sītety evam abravīt // Ram_3,60.6 //	sa tAm upasTitaH rAmaH $ kva sItA iti evam abravIt // Ram_3,60.6 //
   bhūtāni rākṣasendreṇa $ vadhārheṇa hṛtām api &	BUtAni rAkzasa indreNa $ vaDa arheNa hRtAm api &
   na tāṃ śaśaṃsū rāmāya % tathā godāvarī nadī // Ram_3,60.7 //	na tAm SaSaMsuH rAmAya % taTA godAvarI nadI // Ram_3,60.7 //
   tataḥ pracoditā bhūtaiḥ $ śaṃsāsmai tāṃ priyām iti &	tatas pracoditA BUtEH $ SaMsa asmE tAm priyAm iti &
   na ca sābhyavadat sītāṃ % pṛṣṭā rāmeṇa śocitā // Ram_3,60.8 //	na ca sA aByavadat sItAm % pRzwA rAmeNa SocitAH // Ram_3,60.8 //
   rāvaṇasya ca tad rūpaṃ $ karmāṇi ca durātmanaḥ &	rAvaNasya ca tat rUpam $ karmANi ca durAtmanaH &
   dhyātvā bhayāt tu vaidehīṃ % sā nadī na śaśaṃsa tām // Ram_3,60.9 //	DyAtvA BayAt tu vEdehIm % sA nadI na SaSaMsa tAm // Ram_3,60.9 //
   nirāśas tu tayā nadyā $ sītāyā darśane kṛtaḥ &	nirASaH tu tayA nadyA $ sItAyAH darSane kRtaH &
   uvāca rāmaḥ saumitriṃ % sītādarśanakarśitaḥ // Ram_3,60.10 //	uvAca rAmaH sOmitrim % sItA darSana karSitaH // Ram_3,60.10 //
   kiṃ nu lakṣmaṇa vakṣyāmi $ sametya janakaṃ vacaḥ &	kim nu lakzmaNa vakzyAmi $ sametya janakam vacaH &
   mātaraṃ caiva vaidehyā % vinā tām aham apriyam // Ram_3,60.11 //	mAtaram ca eva vEdehyA % vinA tAm aham apriyam // Ram_3,60.11 //
   yā me rājyavihīnasya $ vane vanyena jīvataḥ &	yA me rAjya vihInasya $ vane vanyena jIvataH &
   sarvaṃ vyapanayacchokam % vaidehī kva nu sā gatā // Ram_3,60.12 //	sarvam vyapanayat Sokam % vEdehI kva nu sA gatAH // Ram_3,60.12 //
   jñātipakṣavihīnasya $ rājaputrīm apaśyataḥ &	jQAti pakza vihInasya $ rAja putrIm apaSyataH &
   manye dīrghā bhaviṣyanti % rātrayo mama jāgrataḥ // Ram_3,60.13 //	manye dIrGAH Bavizyanti % rAtrayaH mama jAgrataH // Ram_3,60.13 //
   godāvarīṃ janasthānam $ imaṃ prasravaṇaṃ girim &	godAvarIm janasTAnam $ imam prasravaNam girim &
   sarvāṇy anucariṣyāmi % yadi sītā hi dṛśyate // Ram_3,60.14 //	sarvANi anucarizyAmi % yadi sItA hi dRSyate // Ram_3,60.14 //
   evaṃ sambhāṣamāṇau tāv $ anyonyaṃ bhrātarāv ubhau &	evam samBAzamANO tO $ anyonyam BrAtarO uBO &
   vasuṃdharāyāṃ patitaṃ % puṣpamārgam apaśyatām // Ram_3,60.15 //	vasuMDarAyAm patitam % puzpa mArgam apaSyatAm // Ram_3,60.15 //
   tāṃ puṣpavṛṣṭiṃ patitāṃ $ dṛṣṭvā rāmo mahītale &	tAm puzpa vRzwim patitAm $ dRzwvA rAmaH mahI tale &
   uvāca lakṣmaṇaṃ vīro % duḥkhito duḥkhitaṃ vacaḥ // Ram_3,60.16 //	uvAca lakzmaNam vIraH % duHKitaH duHKitam vacaH // Ram_3,60.16 //
   abhijānāmi puṣpāṇi $ tānīmānīha lakṣmaṇa &	aBijAnAmi puzpANi $ tAni imAni iha lakzmaNa &
   apinaddhāni vaidehyā % mayā dattāni kānane // Ram_3,60.17 //	apinadDAni vEdehyAH % mayA dattAni kAnane // Ram_3,60.17 //
   evam uktvā mahābāhur $ lakṣmaṇaṃ puruṣarṣabham &	evam uktvA mahA bAhuH $ lakzmaNam puruza RzaBam &
   kruddho 'bravīd giriṃ tatra % siṃhaḥ kṣudramṛgaṃ yathā // Ram_3,60.18 //	krudDaH abravIt girim tatra % siMhaH kzudra mRgam yaTA // Ram_3,60.18 //
   tāṃ hemavarṇāṃ hemābhāṃ $ sītāṃ darśaya parvata &	tAm hema varNAm hema ABAm $ sItAm darSaya parvataH &
   yāvat sānūni sarvāṇi % na te vidhvaṃsayāmy aham // Ram_3,60.19 //	yAvat sAnUni sarvANi % na te viDvaMsayAmi aham // Ram_3,60.19 //
   mama bāṇāgninirdagdho $ bhasmībhūto bhaviṣyasi &	mama bANa agni nirdagDaH $ BasmIBUtaH Bavizyasi &
   asevyaḥ satataṃ caiva % nistṛṇadrumapallavaḥ // Ram_3,60.20 //	asevyaH satatam ca eva % nistRNa druma pallavaH // Ram_3,60.20 //
   imāṃ vā saritaṃ cādya $ śoṣayiṣyāmi lakṣmaṇa &	imAm vA saritam ca adya $ SozayizyAmi lakzmaNa &
   yadi nākhyāti me sītām % adya candranibhānanām // Ram_3,60.21 //	yadi na AKyAti me sItAm % adya candra niBa AnanAm // Ram_3,60.21 //
   evaṃ sa ruṣito rāmo $ didhakṣann iva cakṣuṣā &	evam sa ruzitaH rAmaH $ diDakzan iva cakzuzA &
   dadarśa bhūmau niṣkrāntaṃ % rākṣasasya padaṃ mahat // Ram_3,60.22 //	dadarSa BUmO nizkrAntam % rAkzasasya padam mahat // Ram_3,60.22 //
   sa samīkṣya parikrāntaṃ $ sītāyā rākṣasasya ca &	sa samIkzya parikrAntam $ sItAyAH rAkzasasya ca &
   saṃbhrāntahṛdayo rāmaḥ % śaśaṃsa bhrātaraṃ priyam // Ram_3,60.23 //	saMBrAnta hRdayaH rAmaH % SaSaMsa BrAtaram priyam // Ram_3,60.23 //
   paśya lakṣmaṇa vaidehyāḥ $ śīrṇāḥ kanakabindavaḥ &	paSya lakzmaNa vEdehyAH $ SIrNAH kanaka bindavaH &
   bhūṣaṇānāṃ hi saumitre % mālyāni vividhāni ca // Ram_3,60.24 //	BUzaNAnAm hi sOmitre % mAlyAni viviDAni ca // Ram_3,60.24 //
   taptabindunikāśaiś ca $ citraiḥ kṣatajabindubhiḥ &	tapta bindu nikASEH ca $ citrEH kzataja binduBiH &
   āvṛtaṃ paśya saumitre % sarvato dharaṇītalam // Ram_3,60.25 //	AvRtam paSya sOmitre % sarvatas DaraNI talam // Ram_3,60.25 //
   manye lakṣmaṇa vaidehī $ rākṣasaiḥ kāmarūpibhiḥ &	manye lakzmaNa vEdehI $ rAkzasEH kAmarUpiBiH &
   bhittvā bhittvā vibhaktā vā % bhakṣitā vā bhaviṣyati // Ram_3,60.26 //	BittvA BittvA viBaktA vA % BakzitA vA Bavizyati // Ram_3,60.26 //
   tasya nimittaṃ vaidehyā $ dvayor vivadamānayoḥ &	tasya nimittam vEdehyAH $ dvayoH vivadamAnayoH &
   babhūva yuddhaṃ saumitre % ghoraṃ rākṣasayor iha // Ram_3,60.27 //	baBUva yudDam sOmitre % Goram rAkzasayoH iha // Ram_3,60.27 //
   muktāmaṇicitaṃ cedaṃ $ tapanīyavibhūṣitam &	muktA maNi citam ca idam $ tapanIya viBUzitam &
   dharaṇyāṃ patitaṃ saumya % kasya bhagnaṃ mahad dhanuḥ // Ram_3,60.28 //	DaraNyAm patitam sOmya % kasya Bagnam mahat DanuH // Ram_3,60.28 //
   taruṇādityasaṃkāśaṃ $ vaiḍūryagulikācitam &	taruNa Aditya saMkASam $ vExUrya gulikA citam &
   viśīrṇaṃ patitaṃ bhūmau % kavacaṃ kasya kāñcanam // Ram_3,60.29 //	viSIrNam patitam BUmO % kavacam kasya kAQcanam // Ram_3,60.29 //
   chattraṃ śataśalākaṃ ca $ divyamālyopaśobhitam &	Cattram Sata SalAkam ca $ divya mAlya upaSoBitam &
   bhagnadaṇḍam idaṃ kasya % bhūmau saumya nipātitam // Ram_3,60.30 //	Bagna daNxam idam kasya % BUmO sOmya nipAtitam // Ram_3,60.30 //
   kāñcanoraśchadāś ceme $ piśācavadanāḥ kharāḥ &	kAQcana uraSCadAH ca ime $ piSAca vadanAH KarAH &
   bhīmarūpā mahākāyāḥ % kasya vā nihatā raṇe // Ram_3,60.31 //	BIma rUpAH mahA kAyAH % kasya vA nihatAH raNe // Ram_3,60.31 //
   dīptapāvakasaṃkāśo $ dyutimān samaradhvajaḥ &	dIpta pAvaka saMkASaH $ dyutimAn samara DvajaH &
   apaviddhaś ca bhagnaś ca % kasya sāṃgrāmiko rathaḥ // Ram_3,60.32 //	apavidDaH ca BagnaH ca % kasya sAMgrAmikaH raTaH // Ram_3,60.32 //
   rathākṣamātrā viśikhās $ tapanīyavibhūṣaṇāḥ &	raTa akza mAtrAH viSiKAH $ tapanIya viBUzaNAH &
   kasyeme 'bhihatā bāṇāḥ % prakīrṇā ghorakarmaṇaḥ // Ram_3,60.33 //	kasya ime aBihatAH bANAH % prakIrNAH Gora karmaNaH // Ram_3,60.33 //
   vairaṃ śataguṇaṃ paśya $ mamedaṃ jīvitāntakam &	vEram SataguNam paSya $ mama idam jIvita antakam &
   sughorahṛdayaiḥ saumya % rākṣasaiḥ kāmarūpibhiḥ // Ram_3,60.34 //	su Gora hRdayEH sOmya % rAkzasEH kAmarUpiBiH // Ram_3,60.34 //
   hṛtā mṛtā vā sītā hi $ bhakṣitā vā tapasvinī &	hRtA mRtA vA sItA hi $ BakzitA vA tapasvinI &
   na dharmas trāyate sītāṃ % hriyamāṇāṃ mahāvane // Ram_3,60.35 //	na DarmaH trAyate sItAm % hriyamANAm mahA vane // Ram_3,60.35 //
   bhakṣitāyāṃ hi vaidehyāṃ $ hṛtāyām api lakṣmaṇa &	BakzitAyAm hi vEdehyAm $ hRtAyAm api lakzmaNa &
   ke hi loke priyaṃ kartuṃ % śaktāḥ saumya mameśvarāḥ // Ram_3,60.36 //	ke hi loke priyam kartum % SaktAH sOmya mama ISvarAH // Ram_3,60.36 //
   kartāram api lokānāṃ $ śūraṃ karuṇavedinam &	kartAram api lokAnAm $ SUram karuNa vedinam &
   ajñānād avamanyeran % sarvabhūtāni lakṣmaṇa // Ram_3,60.37 //	ajQAnAt avamanyeran % sarva BUtAni lakzmaNa // Ram_3,60.37 //
   mṛduṃ lokahite yuktaṃ $ dāntaṃ karuṇavedinam &	mRdum loka hite yuktam $ dAntam karuNa vedinam &
   nirvīrya iti manyante % nūnaṃ māṃ tridaśeśvarāḥ // Ram_3,60.38 //	nirvIryaH iti manyante % nUnam mAm tridaSa ISvarAH // Ram_3,60.38 //
   māṃ prāpya hi guṇo doṣaḥ $ saṃvṛttaḥ paśya lakṣmaṇa &	mAm prApya hi guNaH dozaH $ saMvRttaH paSya lakzmaNa &
   adyaiva sarvabhūtānāṃ % rakṣasām abhavāya ca \	adya eva sarva BUtAnAm % rakzasAm aBavAya ca \
   saṃhṛtyaiva śaśijyotsnāṃ # mahān sūrya ivoditaḥ // Ram_3,60.39 //	saMhRtya eva SaSi jyotsnAm # mahAn sUryaH iva uditaH // Ram_3,60.39 //
   naiva yakṣā na gandharvā $ na piśācā na rākṣasāḥ &	na eva yakzAH na ganDarvAH $ na piSAcAH na rAkzasAH &
   kiṃnarā vā manuṣyā vā % sukhaṃ prāpsyanti lakṣmaṇa // Ram_3,60.40 //	kiMnarAH vA manuzyAH vA % suKam prApsyanti lakzmaNa // Ram_3,60.40 //
   mamāstrabāṇasampūrṇam $ ākāśaṃ paśya lakṣmaṇa &	mama astra bANa sampUrNam $ AkASam paSya lakzmaNa &
   niḥsampātaṃ kariṣyāmi % hy adya trailokyacāriṇām // Ram_3,60.41 //	niHsampAtam karizyAmi % hi adya trElokya cAriNAm // Ram_3,60.41 //
   saṃniruddhagrahagaṇam $ āvāritaniśākaram &	saMnirudDa graha gaNam $ AvArita niSAkaram &
   vipranaṣṭānalamarud  % bhāskaradyutisaṃvṛtam // Ram_3,60.42 //	vipranazwa anala marud % BAskara dyuti saMvRtam // Ram_3,60.42 //
   vinirmathitaśailāgraṃ $ śuṣyamāṇajalāśayam &	vinirmaTita SEla agram $ SuzyamANa jalASayam &
   dhvastadrumalatāgulmaṃ % vipraṇāśitasāgaram // Ram_3,60.43 //	Dvasta druma latA gulmam % vipraNASita sAgaram // Ram_3,60.43 //
   na tāṃ kuśalinīṃ sītāṃ $ pradāsyanti mameśvarāḥ &	na tAm kuSalinIm sItAm $ pradAsyanti mama ISvarAH &
   asmin muhūrte saumitre % mama drakṣyanti vikramam // Ram_3,60.44 //	asmin muhUrte sOmitre % mama drakzyanti vikramam // Ram_3,60.44 //
   nākāśam utpatiṣyanti $ sarvabhūtāni lakṣmaṇa &	na AkASam utpatizyanti $ sarva BUtAni lakzmaNa &
   mama cāpaguṇān muktair % bāṇajālair nirantaram // Ram_3,60.45 //	mama cApa guNAn muktEH % bANa jAlEH nirantaram // Ram_3,60.45 //
   arditaṃ mama nārācair $ dhvastabhrāntamṛgadvijam &	arditam mama nArAcEH $ Dvasta BrAnta mRga dvijam &
   samākulam amaryādaṃ % jagat paśyādya lakṣmaṇa // Ram_3,60.46 //	samAkulam amaryAdam % jagat paSya adya lakzmaNa // Ram_3,60.46 //
   ākarṇapūrṇair iṣubhir $ jīvalokaṃ durāvaraiḥ &	AkarNapUrNEH izuBiH $ jIva lokam durAvarEH &
   kariṣye maithilīhetor % apiśācam arākṣasam // Ram_3,60.47 //	karizye mETilI hetoH % apiSAcam arAkzasam // Ram_3,60.47 //
   mama roṣaprayuktānāṃ $ sāyakānāṃ balaṃ surāḥ &	mama roza prayuktAnAm $ sAyakAnAm balam surAH &
   drakṣyanty adya vimuktānām % amarṣād dūragāminām // Ram_3,60.48 //	drakzyanti adya vimuktAnAm % amarzAt dUra gAminAm // Ram_3,60.48 //
   naiva devā na daiteyā $ na piśācā na rākṣasāḥ &	na eva devAH na dEteyAH $ na piSAcAH na rAkzasAH &
   bhaviṣyanti mama krodhāt % trailokye vipraṇāśite // Ram_3,60.49 //	Bavizyanti mama kroDAt % trElokye vipraNASite // Ram_3,60.49 //
   devadānavayakṣāṇāṃ $ lokā ye rakṣasām api &	deva dAnava yakzANAm $ lokAH ye rakzasAm api &
   bahudhā nipatiṣyanti % bāṇaughaiḥ śakulīkṛtāḥ \	bahuDA nipatizyanti % bANa oGEH SakulIkRtAH \
   nirmaryādān imāṃl lokān # kariṣyāmy adya sāyakaiḥ // Ram_3,60.50 //	nirmaryAdAn imAn lokAn # karizyAmi adya sAyakEH // Ram_3,60.50 //
   yathā jarā yathā mṛtyur $ yathā kālo yathā vidhiḥ &	yaTA jarA yaTA mRtyuH $ yaTA kAlaH yaTA viDiH &
   nityaṃ na pratihanyante % sarvabhūteṣu lakṣmaṇa \	nityam na pratihanyante % sarva BUtezu lakzmaNa \
   tathāhaṃ krodhasaṃyukto # na nivāryo 'smy asaṃśayam // Ram_3,60.51 //	taTA aham kroDa saMyuktaH # na nivAryaH asmi asaMSayam // Ram_3,60.51 //
   pureva me cārudatīm aninditāṃ $ diśanti sītāṃ yadi nādya maithilīm &	purA iva me cArudatIm aninditAm $ diSanti sItAm yadi na adya mETilIm &
   sadevagandharvamanuṣyapannagaṃ % jagat saśailaṃ parivartayāmy aham //	sa deva ganDarva manuzya pannagam % jagat sa SElam parivartayAmi aham //
   Ram_3,60.52 //	Ram_3,60.52 //
   tapyamānaṃ tathā rāmaṃ $ sītāharaṇakarśitam &	tapyamAnam taTA rAmam $ sItA AharaNa karSitam &
   lokānām abhave yuktaṃ % saṃvartakam ivānalam // Ram_3,61.1 //	lokAnAm aBave yuktam % saMvartakam iva analam // Ram_3,61.1 //
   vīkṣamāṇaṃ dhanuḥ sajyaṃ $ niḥśvasantaṃ muhur muhuḥ &	vIkzamANam DanuH sajyam $ niHSvasantam muhur muhur &
   hantukāmaṃ paśuṃ rudraṃ % kruddhaṃ dakṣakratau yathā // Ram_3,61.2 //	hantu kAmam paSum rudram % krudDam dakza kratO yaTA // Ram_3,61.2 //
   adṛṣṭapūrvaṃ saṃkruddhaṃ $ dṛṣṭvā rāmaṃ sa lakṣmaṇaḥ &	adRzwa pUrvam saMkrudDam $ dRzwvA rAmam sa lakzmaNaH &
   abravīt prāñjalir vākyaṃ % mukhena pariśuṣyatā // Ram_3,61.3 //	abravIt prAQjaliH vAkyam % muKena pariSuzyatA // Ram_3,61.3 //
   purā bhūtvā mṛdur dāntaḥ $ sarvabhūtahite rataḥ &	purA BUtvA mRduH dAntaH $ sarva BUta hite rataH &
   na krodhavaśam āpannaḥ % prakṛtiṃ hātum arhasi // Ram_3,61.4 //	na kroDa vaSam ApannaH % prakRtim hAtum arhasi // Ram_3,61.4 //
   candre lakṣmīḥ prabhā sūrye $ gatir vāyau bhuvi kṣamā &	candre lakzmIH praBA sUrye $ gatiH vAyO Buvi kzamA &
   etac ca niyataṃ sarvaṃ % tvayi cānuttamaṃ yaśaḥ // Ram_3,61.5 //	etat ca niyatam sarvam % tvayi ca anuttamam yaSaH // Ram_3,61.5 //
   na tu jānāmi kasyāyaṃ $ bhagnaḥ sāṃgrāmiko rathaḥ &	na tu jAnAmi kasya ayam $ BagnaH sAMgrAmikaH raTaH &
   kena vā kasya vā hetoḥ % sāyudhaḥ saparicchadaḥ // Ram_3,61.6 //	kena vA kasya vA hetoH % sa AyuDaH sa paricCadaH // Ram_3,61.6 //
   khuranemikṣataś cāyaṃ $ sikto rudhirabindubhiḥ &	Kura nemi kzataH ca ayam $ siktaH ruDira binduBiH &
   deśo nivṛttasaṃgrāmaḥ % sughoraḥ pārthivātmaja // Ram_3,61.7 //	deSaH nivRtta saMgrAmaH % su GoraH pArTiva AtmajaH // Ram_3,61.7 //
   ekasya tu vimardo 'yaṃ $ na dvayor vadatāṃ vara &	ekasya tu vimardaH ayam $ na dvayoH vadatAm varaH &
   na hi vṛttaṃ hi paśyāmi % balasya mahataḥ padam // Ram_3,61.8 //	na hi vRttam hi paSyAmi % balasya mahataH padam // Ram_3,61.8 //
   naikasya tu kṛte lokān $ vināśayitum arhasi &	na ekasya tu kRte lokAn $ vinASayitum arhasi &
   yuktadaṇḍā hi mṛdavaḥ % praśāntā vasudhādhipāḥ // Ram_3,61.9 //	yukta daNxAH hi mRdavaH % praSAntAH vasuDADipAH // Ram_3,61.9 //
   sadā tvaṃ sarvabhūtānāṃ $ śaraṇyaḥ paramā gatiḥ &	sadA tvam sarva BUtAnAm $ SaraNyaH paramA gatiH &
   ko nu dārapraṇāśaṃ te % sādhu manyeta rāghava // Ram_3,61.10 //	kaH nu dAra praNASam te % sADu manyeta rAGava // Ram_3,61.10 //
   saritaḥ sāgarāḥ śailā $ devagandharvadānavāḥ &	saritaH sAgarAH SElAH $ deva ganDarva dAnavAH &
   nālaṃ te vipriyaṃ kartuṃ % dīkṣitasyeva sādhavaḥ // Ram_3,61.11 //	na alam te vipriyam kartum % dIkzitasya iva sADavaH // Ram_3,61.11 //
   yena rājan hṛtā sītā $ tam anveṣitum arhasi &	yena rAjan hRtA sItA $ tam anvezitum arhasi &
   maddvitīyo dhanuṣpāṇiḥ % sahāyaiḥ paramarṣibhiḥ // Ram_3,61.12 //	mad dvitIyaH DanuzpANiH % sahAyEH parama RziBiH // Ram_3,61.12 //
   samudraṃ ca viceṣyāmaḥ $ parvatāṃś ca vanāni ca &	samudram ca vicezyAmaH $ parvatAn ca vanAni ca &
   guhāś ca vividhā ghorā % nalinīḥ pārvatīś ca ha // Ram_3,61.13 //	guhAH ca viviDAH GorAH % nalinIH pArvatIH ca ha // Ram_3,61.13 //
   devagandharvalokāṃś ca $ viceṣyāmaḥ samāhitāḥ &	deva ganDarva lokAn ca $ vicezyAmaH samAhitAH &
   yāvan nādhigamiṣyāmas % tava bhāryāpahāriṇam // Ram_3,61.14 //	yAvat na aDigamizyAmaH % tava BAryA apahAriNam // Ram_3,61.14 //
   na cet sāmnā pradāsyanti $ patnīṃ te tridaśeśvarāḥ &	na ced sAmnA pradAsyanti $ patnIm te tridaSa ISvarAH &
   kosalendra tataḥ paścāt % prāptakālaṃ kariṣyasi // Ram_3,61.15 //	kosala indra tatas paScAt % prApta kAlam karizyasi // Ram_3,61.15 //
   śīlena sāmnā vinayena sītāṃ $ nayena na prāpsyasi cen narendra &	SIlena sAmnA vinayena sItAm $ nayena na prApsyasi ced narendra &
   tataḥ samutsādaya hemapuṅkhair % mahendravajrapratimaiḥ śaraughaiḥ //	tatas samutsAdaya hema puFKEH % mahA indra vajra pratimEH Sara oGEH //
   Ram_3,61.16 //	Ram_3,61.16 //
   taṃ tathā śokasaṃtaptaṃ $ vilapantam anāthavat &	tam taTA Soka saMtaptam $ vilapantam anATa vat &
   mohena mahatāviṣṭaṃ % paridyūnam acetanam // Ram_3,62.1 //	mohena mahatA Avizwam % paridyUnam acetanam // Ram_3,62.1 //
   tataḥ saumitrir āśvāsya $ muhūrtād iva lakṣmaṇaḥ &	tatas sOmitriH ASvAsya $ muhUrtAt iva lakzmaNaH &
   rāmaṃ saṃbodhayāmāsa % caraṇau cābhipīḍayan // Ram_3,62.2 //	rAmam saMboDayAmAsa % caraNO ca aBipIxayan // Ram_3,62.2 //
   mahatā tapasā rāma $ mahatā cāpi karmaṇā &	mahatA tapasA rAma $ mahatA ca api karmaNA &
   rājñā daśarathenāsīl % labdho 'mṛtam ivāmaraiḥ // Ram_3,62.3 //	rAjQA daSaraTena AsIt % labDaH amRtam iva amarEH // Ram_3,62.3 //
   tava caiva guṇair baddhas $ tvadviyogān mahīpatiḥ &	tava ca eva guNEH badDaH $ tvad viyogAt mahIpatiH &
   rājā devatvam āpanno % bharatasya yathā śrutam // Ram_3,62.4 //	rAjA deva tvam ApannaH % Baratasya yaTA Srutam // Ram_3,62.4 //
   yadi duḥkham idaṃ prāptaṃ $ kākutstha na sahiṣyase &	yadi duHKam idam prAptam $ kAkutsTa na sahizyase &
   prākṛtaś cālpasattvaś ca % itaraḥ kaḥ sahiṣyati // Ram_3,62.5 //	prAkRtaH ca alpa sattvaH ca % itaraH kaH sahizyati // Ram_3,62.5 //
   duḥkhito hi bhavāṃl lokāṃs $ tejasā yadi dhakṣyate &	duHKitaH hi BavAn lokAn $ tejasA yadi Dakzyate &
   ārtāḥ prajā naravyāghra % kva nu yāsyanti nirvṛtim // Ram_3,62.6 //	ArtAH prajAH nara vyAGra % kva nu yAsyanti nirvRtim // Ram_3,62.6 //
   lokasvabhāva evaiṣa $ yayātir nahuṣātmajaḥ &	loka svaBAvaH eva eza $ yayAtiH nahuzAtmajaH &
   gataḥ śakreṇa sālokyam % anayas taṃ samaspṛśat // Ram_3,62.7 //	gataH SakreNa sAlokyam % anayaH tam samaspRSat // Ram_3,62.7 //
   maharṣayo vasiṣṭhas tu $ yaḥ pitur naḥ purohitaḥ &	mahA RzayaH vasizWaH tu $ yaH pituH naH purohitaH &
   ahnā putraśataṃ jajñe % tathaivāsya punar hatam // Ram_3,62.8 //	ahnA putra Satam jajQe % taTA eva asya punar hatam // Ram_3,62.8 //
   yā ceyaṃ jagato mātā $ devī lokanamaskṛtā &	yA ca iyam jagataH mAtA $ devI loka namaskRtA &
   asyāś ca calanaṃ bhūmer % dṛśyate satyasaṃśrava // Ram_3,62.9 //	asyAH ca calanam BUmeH % dRSyate satya saMSravaH // Ram_3,62.9 //
   yau cemau jagatāṃ netre $ yatra sarvaṃ pratiṣṭhitam &	yO ca imO jagatAm netre $ yatra sarvam pratizWitam &
   ādityacandrau grahaṇam % abhyupetau mahābalau // Ram_3,62.10 //	Aditya candrO grahaNam % aByupetO mahA balO // Ram_3,62.10 //
   sumahānty api bhūtāni $ devāś ca puruṣarṣabha &	su mahAnti api BUtAni $ devAH ca puruza RzaBaH &
   na daivasya pramuñcanti % sarvabhūtāni dehinaḥ // Ram_3,62.11 //	na dEvasya pramuQcanti % sarva BUtAni dehinaH // Ram_3,62.11 //
   śakrādiṣv api deveṣu $ vartamānau nayānayau &	Sakra Adizu api devezu $ vartamAnO naya AnayO &
   śrūyete naraśārdūla % na tvaṃ vyathitum arhasi // Ram_3,62.12 //	SrUyete nara SArdUla % na tvam vyaTitum arhasi // Ram_3,62.12 //
   naṣṭāyām api vaidehyāṃ $ hṛtāyām api cānagha &	nazwAyAm api vEdehyAm $ hRtAyAm api ca anaGa &
   śocituṃ nārhase vīra % yathānyaḥ prākṛtas tathā // Ram_3,62.13 //	Socitum na arhase vIra % yaTA anyaH prAkRtaH taTA // Ram_3,62.13 //
   tvadvidhā hi na śocanti $ satataṃ satyadarśinaḥ &	tvadviDAH hi na Socanti $ satatam satya darSinaH &
   sumahatsv api kṛcchreṣu % rāmānirviṇṇadarśanāḥ // Ram_3,62.14 //	su mahatsu api kRcCrezu % rAmA nirviNNa darSanAH // Ram_3,62.14 //
   tattvato hi naraśreṣṭha $ buddhyā samanucintaya &	tattvataH hi nara SrezWa $ budDyA samanucintaya &
   buddhyā yuktā mahāprājñā % vijānanti śubhāśubhe // Ram_3,62.15 //	budDyA yuktAH mahA prAjQAH % vijAnanti SuBa aSuBe // Ram_3,62.15 //
   adṛṣṭaguṇadoṣāṇām $ adhṛtānāṃ ca karmaṇām &	adRzwa guNa dozANAm $ aDRtAnAm ca karmaNAm &
   nāntareṇa kriyāṃ teṣāṃ % phalam iṣṭaṃ pravartate // Ram_3,62.16 //	na antareNa kriyAm tezAm % Palam izwam pravartate // Ram_3,62.16 //
   mām eva hi purā vīra $ tvam eva bahuśo 'nvaśāḥ &	mAm eva hi purA vIra $ tvam eva bahuSas anvaSAH &
   anuśiṣyāddhi ko nu tvām % api sākṣād bṛhaspatiḥ // Ram_3,62.17 //	anuSizyAt hi kaH nu tvAm % api sAkzAt bRhaspatiH // Ram_3,62.17 //
   buddhiś ca te mahāprājña $ devair api duranvayā &	budDiH ca te mahA prAjQa $ devEH api duranvayA &
   śokenābhiprasuptaṃ te % jñānaṃ saṃbodhayāmy aham // Ram_3,62.18 //	Sokena aBiprasuptam te % jQAnam saMboDayAmi aham // Ram_3,62.18 //
   divyaṃ ca mānuṣaṃ caivam $ ātmanaś ca parākramam &	divyam ca mAnuzam ca evam $ AtmanaH ca parAkramam &
   ikṣvākuvṛṣabhāvekṣya % yatasva dviṣatāṃ vadhe // Ram_3,62.19 //	ikzvAku vRzaBa avekzya % yatasva dvizatAm vaDe // Ram_3,62.19 //
   kiṃ te sarvavināśena $ kṛtena puruṣarṣabha &	kim te sarva vinASena $ kRtena puruza RzaBaH &
   tam eva tu ripuṃ pāpaṃ % vijñāyoddhartum arhasi // Ram_3,62.20 //	tam eva tu ripum pApam % vijQAya udDartum arhasi // Ram_3,62.20 //
   pūrvajo 'py uktamātras tu $ lakṣmaṇena subhāṣitam &	pUrvajaH api ukta mAtraH tu $ lakzmaNena su BAzitam &
   sāragrāhī mahāsāraṃ % pratijagrāha rāghavaḥ // Ram_3,63.1 //	sAra grAhI mahA sAram % pratijagrAha rAGavaH // Ram_3,63.1 //
   saṃnigṛhya mahābāhuḥ $ pravṛddhaṃ kopam ātmanaḥ &	saMnigRhya mahA bAhuH $ pravRdDam kopam AtmanaH &
   avaṣṭabhya dhanuś citraṃ % rāmo lakṣmaṇam abravīt // Ram_3,63.2 //	avazwaBya DanuH citram % rAmaH lakzmaNam abravIt // Ram_3,63.2 //
   kiṃ kariṣyāvahe vatsa $ kva vā gacchāva lakṣmaṇa &	kim karizyAvahe vatsa $ kva vA gacCAva lakzmaNa &
   kenopāyena paśyeyaṃ % sītām iti vicintaya // Ram_3,63.3 //	kena upAyena paSyeyam % sItAm iti vicintaya // Ram_3,63.3 //
   taṃ tathā paritāpārtaṃ $ lakṣmaṇo rāmam abravīt &	tam taTA paritApa Artam $ lakzmaNaH rAmam abravIt &
   idam eva janasthānaṃ % tvam anveṣitum arhasi // Ram_3,63.4 //	idam eva janasTAnam % tvam anvezitum arhasi // Ram_3,63.4 //
   rākṣasair bahubhiḥ kīrṇaṃ $ nānādrumalatāyutam &	rAkzasEH bahuBiH kIrNam $ nAnA druma latA yutam &
   santīha giridurgāṇi % nirdarāḥ kandarāṇi ca // Ram_3,63.5 //	santi iha giri durgANi % nirdarAH kandarANi ca // Ram_3,63.5 //
   guhāś ca vividhā ghorā $ nānāmṛgagaṇākulāḥ &	guhAH ca viviDAH GorAH $ nAnA mRga gaNa AkulAH &
   āvāsāḥ kiṃnarāṇāṃ ca % gandharvabhavanāni ca // Ram_3,63.6 //	AvAsAH kiMnarANAm ca % ganDarva BavanAni ca // Ram_3,63.6 //
   tāni yukto mayā sārdhaṃ $ tvam anveṣitum arhasi &	tAni yuktaH mayA sArDam $ tvam anvezitum arhasi &
   tvadvidhā buddhisampannā % mahātmāno nararṣabha // Ram_3,63.7 //	tvadviDAH budDi sampannAH % mahAtmAnaH nara RzaBaH // Ram_3,63.7 //
   āpatsu na prakampante $ vāyuvegair ivācalāḥ &	Apatsu na prakampante $ vAyu vegEH iva acalAH &
   ity uktas tad vanaṃ sarvaṃ % vicacāra salakṣmaṇaḥ // Ram_3,63.8 //	iti uktaH tat vanam sarvam % vicacAra sa lakzmaNaH // Ram_3,63.8 //
   kruddho rāmaḥ śaraṃ ghoraṃ $ saṃdhāya dhanuṣi kṣuram &	krudDaH rAmaH Saram Goram $ saMDAya Danuzi kzuram &
   tataḥ parvatakūṭābhaṃ % mahābhāgaṃ dvijottamam // Ram_3,63.9 //	tatas parvata kUwa ABam % mahABAgam dvijottamam // Ram_3,63.9 //
   dadarśa patitaṃ bhūmau $ kṣatajārdraṃ jaṭāyuṣam &	dadarSa patitam BUmO $ kzataja Ardram jawAyuzam &
   taṃ dṛṣṭvā giriśṛṅgābhaṃ % rāmo lakṣmaṇam abravīt \	tam dRzwvA giri SRFga ABam % rAmaH lakzmaNam abravIt \
   anena sītā vaidehī # bhakṣitā nātra saṃśayaḥ // Ram_3,63.10 //	anena sItA vEdehI # BakzitA na atra saMSayaH // Ram_3,63.10 //
   gṛdhrarūpam idaṃ vyaktaṃ $ rakṣo bhramati kānanam &	gRDra rUpam idam vyaktam $ rakzaH Bramati kAnanam &
   bhakṣayitvā viśālākṣīm % āste sītāṃ yathāsukham \	BakzayitvA viSAla akzIm % Aste sItAm yaTAsuKam \
   enaṃ vadhiṣye dīptāgrair # ghorair bāṇair ajihmagaiḥ // Ram_3,63.11 //	enam vaDizye dIpta agrEH # GorEH bANEH ajihmagEH // Ram_3,63.11 //
   ity uktvābhyapatad gṛdhraṃ $ saṃdhāya dhanuṣi kṣuram &	iti uktvA aByapatat gRDram $ saMDAya Danuzi kzuram &
   kruddho rāmaḥ samudrāntāṃ % cālayann iva medinīm // Ram_3,63.12 //	krudDaH rAmaH samudra antAm % cAlayan iva medinIm // Ram_3,63.12 //
   taṃ dīnadīnayā vācā $ saphenaṃ rudhiraṃ vaman &	tam dIna dInayA vAcA $ sa Penam ruDiram vaman &
   abhyabhāṣata pakṣī tu % rāmaṃ daśarathātmajam // Ram_3,63.13 //	aByaBAzata pakzI tu % rAmam daSaraTa Atmajam // Ram_3,63.13 //
   yām oṣadhim ivāyuṣmann $ anveṣasi mahāvane &	yAm ozaDim iva Ayuzman $ anvezasi mahA vane &
   sā devī mama ca prāṇā % rāvaṇenobhayaṃ hṛtam // Ram_3,63.14 //	sA devI mama ca prANAH % rAvaNena uBayam hRtam // Ram_3,63.14 //
   tvayā virahitā devī $ lakṣmaṇena ca rāghava &	tvayA virahitA devI $ lakzmaNena ca rAGava &
   hriyamāṇā mayā dṛṣṭā % rāvaṇena balīyasā // Ram_3,63.15 //	hriyamANA mayA dRzwAH % rAvaNena balIyasA // Ram_3,63.15 //
   sītām abhyavapanno 'haṃ $ rāvaṇaś ca raṇe mayā &	sItAm aByavapannaH aham $ rAvaNaH ca raNe mayA &
   vidhvaṃsitarathacchattraḥ % pātito dharaṇītale // Ram_3,63.16 //	viDvaMsita raTa= CattraH % pAtitaH DaraNI tale // Ram_3,63.16 //
   etad asya dhanur bhagnam $ etad asya śarāvaram &	etat asya DanuH Bagnam $ etat asya SarAvaram &
   ayam asya raṇe rāma % bhagnaḥ sāṃgrāmiko rathaḥ // Ram_3,63.17 //	ayam asya raNe rAma % BagnaH sAMgrAmikaH raTaH // Ram_3,63.17 //
   pariśrāntasya me pakṣau $ chittvā khaḍgena rāvaṇaḥ &	pariSrAntasya me pakzO $ CittvA Kaxgena rAvaNaH &
   sītām ādāya vaidehīm % utpapāta vihāyasam \	sItAm AdAya vEdehIm % utpapAta vihAyasam \
   rakṣasā nihataṃ pūrvaṃ # na māṃ hantuṃ tvam arhasi // Ram_3,63.18 //	rakzasA nihatam pUrvam # na mAm hantum tvam arhasi // Ram_3,63.18 //
   rāmas tasya tu vijñāya $ sītāsaktāṃ priyāṃ kathām &	rAmaH tasya tu vijQAya $ sItA saktAm priyAm kaTAm &
   gṛdhrarājaṃ pariṣvajya % ruroda sahalakṣmaṇaḥ // Ram_3,63.19 //	gRDra rAjam parizvajya % ruroda sahalakzmaNaH // Ram_3,63.19 //
   ekam ekāyane durge $ niḥśvasantaṃ kathaṃcana &	ekam ekAyane durge $ niHSvasantam kaTaMcana &
   samīkṣya duḥkhito rāmaḥ % saumitrim idam abravīt // Ram_3,63.20 //	samIkzya duHKitaH rAmaH % sOmitrim idam abravIt // Ram_3,63.20 //
   rājyād bhraṃśo vane vāsaḥ $ sītā naṣṭā hato dvijaḥ &	rAjyAt BraMSaH vane vAsaH $ sItA nazwA hataH dvijaH &
   īdṛśīyaṃ mamālakṣmīr % nirdahed api pāvakam // Ram_3,63.21 //	IdRSI iyam mama alakzmIH % nirdahet api pAvakam // Ram_3,63.21 //
   sampūrṇam api ced adya $ pratareyaṃ mahodadhim &	sampUrNam api ced adya $ pratareyam mahA udaDim &
   so 'pi nūnaṃ mamālakṣmyā % viśuṣyet saritāṃ patiḥ // Ram_3,63.22 //	saH api nUnam mama alakzmyA % viSuzyet saritAm patiH // Ram_3,63.22 //
   nāsty abhāgyataro loke $ matto 'smin sacarācare &	na asti aBAgyataraH loke $ mattaH asmin sacarAcare &
   yeneyaṃ mahatī prāptā % mayā vyasanavāgurā // Ram_3,63.23 //	yena iyam mahatI prAptAH % mayA vyasana vAgurAH // Ram_3,63.23 //
   ayaṃ pitṛvayasyo me $ gṛdhrarājo jarānvitaḥ &	ayam pitR vayasyaH me $ gRDra rAjaH jarA anvitaH &
   śete vinihato bhūmau % mama bhāgyaviparyayāt // Ram_3,63.24 //	Sete vinihataH BUmO % mama BAgya viparyayAt // Ram_3,63.24 //
   ity evam uktvā bahuśo $ rāghavaḥ sahalakṣmaṇaḥ &	iti evam uktvA bahuSas $ rAGavaH sahalakzmaNaH &
   jaṭāyuṣaṃ ca pasparśa % pitṛsnehaṃ nidarśayan // Ram_3,63.25 //	jawAyuzam ca pasparSaH % pitR sneham nidarSayan // Ram_3,63.25 //
   nikṛttapakṣaṃ rudhirāvasiktaṃ $ taṃ gṛdhrarājaṃ parirabhya rāmaḥ &	nikRtta pakzam ruDira avasiktam $ tam gRDra rAjam pariraBya rAmaH &
   kva maithili prāṇasamā mameti % vimucya vācaṃ nipapāta bhūmau //	kva mETili prANa samA mama iti % vimucya vAcam nipapAta BUmO //
   Ram_3,63.26 //	Ram_3,63.26 //
   rāmaḥ prekṣya tu taṃ gṛdhraṃ $ bhuvi raudreṇa pātitam &	rAmaH prekzya tu tam gRDram $ Buvi rOdreNa pAtitam &
   saumitriṃ mitrasampannam % idaṃ vacanam abravīt // Ram_3,64.1 //	sOmitrim mitra sampannam % idam vacanam abravIt // Ram_3,64.1 //
   mamāyaṃ nūnam artheṣu $ yatamāno vihaṃgamaḥ &	mama ayam nUnam arTezu $ yatamAnaH vihaMgamaH &
   rākṣasena hataḥ saṃkhye % prāṇāṃs tyajati dustyajān // Ram_3,64.2 //	rAkzasena hataH saMKye % prANAn tyajati dustyajAn // Ram_3,64.2 //
   ayam asya śarīre 'smin $ prāṇo lakṣmaṇa vidyate &	ayam asya SarIre asmin $ prANaH lakzmaNa vidyate &
   tathā svaravihīno 'yaṃ % viklavaṃ samudīkṣate // Ram_3,64.3 //	taTA svara vihInaH ayam % viklavam samudIkzate // Ram_3,64.3 //
   jaṭāyo yadi śaknoṣi $ vākyaṃ vyāharituṃ punaḥ &	jawAyaH yadi Saknozi $ vAkyam vyAharitum punar &
   sītām ākhyāhi bhadraṃ te % vadham ākhyāhi cātmanaḥ // Ram_3,64.4 //	sItAm AKyAhi Badram te % vaDam AKyAhi ca AtmanaH // Ram_3,64.4 //
   kiṃnimitto 'harat sītāṃ $ rāvaṇas tasya kiṃ mayā &	kiMnimittaH aharat sItAm $ rAvaNaH tasya kim mayA &
   aparāddhaṃ tu yaṃ dṛṣṭvā % rāvaṇena hṛtā priyā // Ram_3,64.5 //	aparAdDam tu yam dRzwvA % rAvaNena hRtA priyA // Ram_3,64.5 //
   kathaṃ tac candrasaṃkāśaṃ $ mukham āsīn manoharam &	kaTam tat candra saMkASam $ muKam AsIt manoharam &
   sītayā kāni coktāni % tasmin kāle dvijottama // Ram_3,64.6 //	sItayA kAni ca uktAni % tasmin kAle dvijottamaH // Ram_3,64.6 //
   kathaṃvīryaḥ kathaṃrūpaḥ $ kiṃkarmā sa ca rākṣasaḥ &	kaTaMvIryaH kaTaMrUpaH $ kiMkarmA sa ca rAkzasaH &
   kva cāsya bhavanaṃ tāta % brūhi me paripṛcchataḥ // Ram_3,64.7 //	kva ca asya Bavanam tAta % brUhi me paripRcCataH // Ram_3,64.7 //
   tam udvīkṣyātha dīnātmā $ vilapantam anantaram &	tam udvIkzya aTa dIna AtmA $ vilapantam anantaram &
   vācātisannayā rāmaṃ % jaṭāyur idam abravīt // Ram_3,64.8 //	vAcA atisannayA rAmam % jawAyuH idam abravIt // Ram_3,64.8 //
   sā hṛtā rākṣasendreṇa $ rāvaṇena vihāyasā &	sA hRtA rAkzasa indreNa $ rAvaNena vihAyasA &
   māyām āsthāya vipulāṃ % vātadurdinasaṃkulām // Ram_3,64.9 //	mAyAm AsTAya vipulAm % vAta durdina saMkulAm // Ram_3,64.9 //
   pariśrāntasya me tāta $ pakṣau chittvā niśācaraḥ &	pariSrAntasya me tAta $ pakzO CittvA niSAcaraH &
   sītām ādāya vaidehīṃ % prayāto dakṣiṇāmukhaḥ // Ram_3,64.10 //	sItAm AdAya vEdehIm % prayAtaH dakziNAmuKaH // Ram_3,64.10 //
   uparudhyanti me prāṇā $ dṛṣṭir bhramati rāghava &	uparuDyanti me prANAH $ dRzwiH Bramati rAGava &
   paśyāmi vṛkṣān sauvarṇān % uśīrakṛtamūrdhajān // Ram_3,64.11 //	paSyAmi vRkzAn sOvarNAn % uSIra kRta mUrDajAn // Ram_3,64.11 //
   yena yāti muhūrtena $ sītām ādāya rāvaṇaḥ &	yena yAti muhUrtena $ sItAm AdAya rAvaNaH &
   vipraṇaṣṭaṃ dhanaṃ kṣipraṃ % tatsvāmī pratipadyate // Ram_3,64.12 //	vipraNazwam Danam kzipram % tad svAmI pratipadyate // Ram_3,64.12 //
   vindo nāma muhūrto 'sau $ sa ca kākutstha nābudhat &	vindaH nAma muhUrtaH asO $ sa ca kAkutsTa na abuDat &
   jhaṣavad baḍiśaṃ gṛhya % kṣipram eva vinaśyati // Ram_3,64.13 //	Jaza vat baxiSam gRhya % kzipram eva vinaSyati // Ram_3,64.13 //
   na ca tvayā vyathā kāryā $ janakasya sutāṃ prati &	na ca tvayA vyaTA kAryA $ janakasya sutAm prati &
   vaidehyā raṃsyase kṣipraṃ % hatvā taṃ rākṣasaṃ raṇe // Ram_3,64.14 //	vEdehyAH raMsyase kzipram % hatvA tam rAkzasam raNe // Ram_3,64.14 //
   asaṃmūḍhasya gṛdhrasya $ rāmaṃ pratyanubhāṣataḥ &	asaMmUXasya gRDrasya $ rAmam pratyanuBAzataH &
   āsyāt susrāva rudhiraṃ % mriyamāṇasya sāmiṣam // Ram_3,64.15 //	AsyAt susrAva ruDiram % mriyamANasya sa Amizam // Ram_3,64.15 //
   putro viśravasaḥ sākṣād $ bhrātā vaiśravaṇasya ca &	putraH viSravasaH sAkzAt $ BrAtA vESravaNasya ca &
   ity uktvā durlabhān prāṇān % mumoca patageśvaraḥ // Ram_3,64.16 //	iti uktvA durlaBAn prANAn % mumoca pataga ISvaraH // Ram_3,64.16 //
   brūhi brūhīti rāmasya $ bruvāṇasya kṛtāñjaleḥ &	brUhi brUhi iti rAmasya $ bruvANasya kRta aQjaleH &
   tyaktvā śarīraṃ gṛdhrasya % jagmuḥ prāṇā vihāyasam // Ram_3,64.17 //	tyaktvA SarIram gRDrasya % jagmuH prANAH vihAyasam // Ram_3,64.17 //
   sa nikṣipya śiro bhūmau $ prasārya caraṇau tadā &	sa nikzipya SiraH BUmO $ prasArya caraNO tadA &
   vikṣipya ca śarīraṃ svaṃ % papāta dharaṇītale // Ram_3,64.18 //	vikzipya ca SarIram svam % papAta DaraNI tale // Ram_3,64.18 //
   taṃ gṛdhraṃ prekṣya tāmrākṣaṃ $ gatāsum acalopamam &	tam gRDram prekzya tAmra akzam $ gatAsum acala upamam &
   rāmaḥ subahubhir duḥkhair % dīnaḥ saumitrim abravīt // Ram_3,64.19 //	rAmaH su bahuBiH duHKEH % dInaH sOmitrim abravIt // Ram_3,64.19 //
   bahūni rakṣasāṃ vāse $ varṣāṇi vasatā sukham &	bahUni rakzasAm vAse $ varzANi vasatA suKam &
   anena daṇḍakāraṇye % vicīrṇam iha pakṣiṇā // Ram_3,64.20 //	anena daNxaka araNye % vicIrNam iha pakziNA // Ram_3,64.20 //
   anekavārṣiko yas tu $ cirakālaṃ samutthitaḥ &	aneka vArzikaH yaH tu $ cira kAlam samutTitaH &
   so 'yam adya hataḥ śete % kālo hi duratikramaḥ // Ram_3,64.21 //	saH ayam adya hataH Sete % kAlaH hi duratikramaH // Ram_3,64.21 //
   paśya lakṣmaṇa gṛdhro 'yam $ upakārī hataś ca me &	paSya lakzmaNa gRDraH ayam $ upakArI hataH ca me &
   sītām abhyavapan no vai % rāvaṇena balīyasā // Ram_3,64.22 //	sItAm aByavapan naH vE % rAvaNena balIyasA // Ram_3,64.22 //
   gṛdhrarājyaṃ parityajya $ pitṛpaitāmahaṃ mahat &	gRDra rAjyam parityajya $ pitRpEtAmaham mahat &
   mama hetor ayaṃ prāṇān % mumoca patageśvaraḥ // Ram_3,64.23 //	mama hetoH ayam prANAn % mumoca pataga ISvaraH // Ram_3,64.23 //
   sarvatra khalu dṛśyante $ sādhavo dharmacāriṇaḥ &	sarvatra Kalu dRSyante $ sADavaH Darma cAriNaH &
   śūrāḥ śaraṇyāḥ saumitre % tiryagyonigateṣv api // Ram_3,64.24 //	SUrAH SaraNyAH sOmitre % tiryagyoni gatezu api // Ram_3,64.24 //
   sītāharaṇajaṃ duḥkhaṃ $ na me saumya tathāgatam &	sItA AharaNa jam duHKam $ na me sOmya taTAgatam &
   yathā vināśo gṛdhrasya % matkṛte ca paraṃtapa // Ram_3,64.25 //	yaTA vinASaH gRDrasya % mad kRte ca paraMtapaH // Ram_3,64.25 //
   rājā daśarathaḥ śrīmān $ yathā mama mahāyaśāḥ &	rAjA daSaraTaH SrImAn $ yaTA mama mahA yaSAH &
   pūjanīyaś ca mānyaś ca % tathāyaṃ patageśvaraḥ // Ram_3,64.26 //	pUjanIyaH ca mAnyaH ca % taTA ayam pataga ISvaraH // Ram_3,64.26 //
   saumitre hara kāṣṭhāni $ nirmathiṣyāmi pāvakam &	sOmitre hara kAzWAni $ nirmaTizyAmi pAvakam &
   gṛdhrarājaṃ didhakṣāmi % matkṛte nidhanaṃ gatam // Ram_3,64.27 //	gRDra rAjam diDakzAmi % mad kRte niDanam gatam // Ram_3,64.27 //
   nāthaṃ patagalokasya $ citām āropayāmy aham &	nATam pataga lokasya $ citAm AropayAmi aham &
   imaṃ dhakṣyāmi saumitre % hataṃ raudreṇa rakṣasā // Ram_3,64.28 //	imam DakzyAmi sOmitre % hatam rOdreNa rakzasA // Ram_3,64.28 //
   yā gatir yajñaśīlānām $ āhitāgneś ca yā gatiḥ &	yA gatiH yajQa SIlAnAm $ AhitAgneH ca yA gatiH &
   aparāvartināṃ yā ca % yā ca bhūmipradāyinām // Ram_3,64.29 //	aparAvartinAm yA ca % yA ca BUmi pradAyinAm // Ram_3,64.29 //
   mayā tvaṃ samanujñāto $ gaccha lokān anuttamān &	mayA tvam samanujQAtaH $ gacCa lokAn anuttamAn &
   gṛdhrarāja mahāsattva % saṃskṛtaś ca mayā vraja // Ram_3,64.30 //	gRDra rAja mahA sattvaH % saMskRtaH ca mayA vrajaH // Ram_3,64.30 //
   evam uktvā citāṃ dīptām $ āropya patageśvaram &	evam uktvA citAm dIptAm $ Aropya pataga ISvaram &
   dadāha rāmo dharmātmā % svabandhum iva duḥkhitaḥ // Ram_3,64.31 //	dadAha rAmaH Darma AtmA % sva banDum iva duHKitaH // Ram_3,64.31 //
   rāmo 'tha sahasaumitrir $ vanaṃ yātvā sa vīryavān &	rAmaH aTa saha sOmitriH $ vanam yAtvA sa vIryavAn &
   sthūlān hatvā mahārohīn % anu tastāra taṃ dvijam // Ram_3,64.32 //	sTUlAn hatvA mahArohIn % anu tastAra tam dvijam // Ram_3,64.32 //
   rohimāṃsāni coddhṛtya $ peśīkṛtvā mahāyaśāḥ &	rohi mAMsAni ca udDRtya $ peSIkRtvA mahA yaSAH &
   śakunāya dadau rāmo % ramye haritaśādvale // Ram_3,64.33 //	SakunAya dadO rAmaH % ramye harita SAdvale // Ram_3,64.33 //
   yat tat pretasya martyasya $ kathayanti dvijātayaḥ &	yat tat pretasya martyasya $ kaTayanti dvijAtayaH &
   tat svargagamanaṃ tasya % kṣipraṃ rāmo jajāpa ha // Ram_3,64.34 //	tat svarga gamanam tasya % kzipram rAmaH jajApa ha // Ram_3,64.34 //
   tato godāvarīṃ gatvā $ nadīṃ naravarātmajau &	tatas godAvarIm gatvA $ nadIm nara vara AtmajO &
   udakaṃ cakratus tasmai % gṛdhrarājāya tāv ubhau // Ram_3,64.35 //	udakam cakratuH tasmE % gRDra rAjAya tO uBO // Ram_3,64.35 //
   sa gṛdhrarājaḥ kṛtavān yaśaskaraṃ $ suduṣkaraṃ karma raṇe nipātitaḥ &	sa gRDra rAjaH kRtavAn yaSaskaram $ su duzkaram karma raNe nipAtitaH &
   maharṣikalpena ca saṃskṛtas tadā % jagāma puṇyāṃ gatim ātmanaḥ śubhām //	mahA Rzi kalpena ca saMskRtaH tadA % jagAma puNyAm gatim AtmanaH SuBAm //
   Ram_3,64.36 //	Ram_3,64.36 //
   kṛtvaivam udakaṃ tasmai $ prasthitau rāghavau tadā &	kRtvA evam udakam tasmE $ prasTitO rAGavO tadA &
   avekṣantau vane sītāṃ % paścimāṃ jagmatur diśam // Ram_3,65.1 //	avekzantO vane sItAm % paScimAm jagmatuH diSam // Ram_3,65.1 //
   tāṃ diśaṃ dakṣiṇāṃ gatvā $ śaracāpāsidhāriṇau &	tAm diSam dakziNAm gatvA $ Sara cApa asi DAriNO &
   aviprahatam aikṣvākau % panthānaṃ pratipedatuḥ // Ram_3,65.2 //	aviprahatam EkzvAkO % panTAnam pratipedatuH // Ram_3,65.2 //
   gulmair vṛkṣaiś ca bahubhir $ latābhiś ca praveṣṭitam &	gulmEH vRkzEH ca bahuBiH $ latABiH ca pravezwitam &
   āvṛtaṃ sarvato durgaṃ % gahanaṃ ghoradarśanam // Ram_3,65.3 //	AvRtam sarvatas durgam % gahanam Gora darSanam // Ram_3,65.3 //
   vyatikramya tu vegena $ gṛhītvā dakṣiṇāṃ diśam &	vyatikramya tu vegena $ gRhItvA dakziNAm diSam &
   subhīmaṃ tan mahāraṇyaṃ % vyatiyātau mahābalau // Ram_3,65.4 //	su BImam tat mahA araNyam % vyatiyAtO mahA balO // Ram_3,65.4 //
   tataḥ paraṃ janasthānāt $ trikrośaṃ gamya rāghavau &	tatas param janasTAnAt $ tri kroSam gamya rAGavO &
   krauñcāraṇyaṃ viviśatur % gahanaṃ tau mahaujasau // Ram_3,65.5 //	krOQcAraNyam viviSatuH % gahanam tO mahA ojasO // Ram_3,65.5 //
   nānāmeghaghanaprakhyaṃ $ prahṛṣṭam iva sarvataḥ &	nAnA meGa Gana praKyam $ prahRzwam iva sarvatas &
   nānāvarṇaiḥ śubhaiḥ puṣpair % mṛgapakṣigaṇair yutam // Ram_3,65.6 //	nAnA varNEH SuBEH puzpEH % mRga pakzi gaNEH yutam // Ram_3,65.6 //
   didṛkṣamāṇau vaidehīṃ $ tad vanaṃ tau vicikyatuḥ &	didRkzamANO vEdehIm $ tat vanam tO vicikyatuH &
   tatra tatrāvatiṣṭhantau % sītāharaṇakarśitau // Ram_3,65.7 //	tatra tatra avatizWantO % sItA haraNa karSitO // Ram_3,65.7 //
   lakṣmaṇas tu mahātejāḥ $ sattvavāñ śīlavāñ śuciḥ &	lakzmaNaH tu mahA tejAH $ sattvavAn SIlavAn SuciH &
   abravīt prāñjalir vākyaṃ % bhrātaraṃ dīptatejasam // Ram_3,65.8 //	abravIt prAQjaliH vAkyam % BrAtaram dIpta tejasam // Ram_3,65.8 //
   spandate me dṛḍhaṃ bāhur $ udvignam iva me manaḥ &	spandate me dRXam bAhuH $ udvignam iva me manaH &
   prāyaśaś cāpy aniṣṭāni % nimittāny upalakṣaye // Ram_3,65.9 //	prAyaSas ca api anizwAni % nimittAni upalakzaye // Ram_3,65.9 //
   tasmāt sajjībhavārya tvaṃ $ kuruṣva vacanaṃ hitam &	tasmAt sajjIBava Arya tvam $ kuruzva vacanam hitam &
   mamaiva hi nimittāni % sadyaḥ śaṃsanti sambhramam // Ram_3,65.10 //	mama eva hi nimittAni % sadyas SaMsanti samBramam // Ram_3,65.10 //
   eṣa vañculako nāma $ pakṣī paramadāruṇaḥ &	eza vaQculakaH nAma $ pakzI parama dAruNaH &
   āvayor vijayaṃ yuddhe % śaṃsann iva vinardati // Ram_3,65.11 //	AvayoH vijayam yudDe % SaMsan iva vinardati // Ram_3,65.11 //
   tayor anveṣator evaṃ $ sarvaṃ tad vanam ojasā &	tayoH anvezatoH evam $ sarvam tat vanam ojasA &
   saṃjajñe vipulaḥ śabdaḥ % prabhañjann iva tad vanam // Ram_3,65.12 //	saMjajQe vipulaH SabdaH % praBaQjan iva tat vanam // Ram_3,65.12 //
   saṃveṣṭitam ivātyarthaṃ $ gahanaṃ mātariśvanā &	saMvezwitam iva atyarTam $ gahanam mAtariSvanAH &
   vanasya tasya śabdo 'bhūd % divam āpūrayann iva // Ram_3,65.13 //	vanasya tasya SabdaH aBUt % divam ApUrayan iva // Ram_3,65.13 //
   taṃ śabdaṃ kāṅkṣamāṇas tu $ rāmaḥ kakṣe sahānujaḥ &	tam Sabdam kAFkzamANaH tu $ rAmaH kakze saha anujaH &
   dadarśa sumahākāyaṃ % rākṣasaṃ vipulorasam // Ram_3,65.14 //	dadarSa su mahA kAyam % rAkzasam vipula urasam // Ram_3,65.14 //
   āsedatus tatas tatra $ tāv ubhau pramukhe sthitam &	AsedatuH tatas tatra $ tO uBO pramuKe sTitam &
   vivṛddham aśirogrīvaṃ % kabandham udare mukham // Ram_3,65.15 //	vivRdDam aSiraH grIvam % kabanDam udare muKam // Ram_3,65.15 //
   romabhir nicitais tīkṣṇair $ mahāgirim ivocchritam &	romaBiH nicitEH tIkzNEH $ mahA girim iva ucCritam &
   nīlameghanibhaṃ raudraṃ % meghastanitaniḥsvanam // Ram_3,65.16 //	nIla meGa niBam rOdram % meGa stanita niHsvanam // Ram_3,65.16 //
   mahāpakṣmeṇa piṅgena $ vipulenāyatena ca &	mahA pakzmeNa piFgena $ vipulena Ayatena ca &
   ekenorasi ghoreṇa % nayanenāśudarśinā // Ram_3,65.17 //	ekena urasi GoreNa % nayanena ASu darSinA // Ram_3,65.17 //
   mahādaṃṣṭropapannaṃ taṃ $ lelihānaṃ mahāmukham &	mahA daMzwra upapannam tam $ lelihAnam mahAmuKam &
   bhakṣayantaṃ mahāghorān % ṛkṣasiṃhamṛgadvipān // Ram_3,65.18 //	Bakzayantam mahA GorAn % Rkza siMha mRga dvipAn // Ram_3,65.18 //
   ghorau bhujau vikurvāṇam $ ubhau yojanam āyatau &	GorO BujO vikurvANam $ uBO yojanam AyatO &
   karābhyāṃ vividhān gṛhya % ṛkṣān pakṣigaṇān mṛgān // Ram_3,65.19 //	karAByAm viviDAn gRhya % RkzAn pakzi gaNAn mRgAn // Ram_3,65.19 //
   ākarṣantaṃ vikarṣantam $ anekān mṛgayūthapān &	Akarzantam vikarzantam $ anekAn mRga yUTapAn &
   sthitam āvṛtya panthānaṃ % tayor bhrātroḥ prapannayoḥ // Ram_3,65.20 //	sTitam AvRtya panTAnam % tayoH BrAtroH prapannayoH // Ram_3,65.20 //
   atha tau samatikramya $ krośamātre dadarśatuḥ &	aTa tO samatikramya $ kroSa mAtre dadarSatuH &
   mahāntaṃ dāruṇaṃ bhīmaṃ % kabandhaṃ bhujasaṃvṛtam // Ram_3,65.21 //	mahAntam dAruNam BImam % kabanDam Buja saMvRtam // Ram_3,65.21 //
   sa mahābāhur atyarthaṃ $ prasārya vipulau bhujau &	sa mahA bAhuH atyarTam $ prasArya vipulO BujO &
   jagrāha sahitāv eva % rāghavau pīḍayan balāt // Ram_3,65.22 //	jagrAha sahitO eva % rAGavO pIxayan balAt // Ram_3,65.22 //
   khaḍginau dṛḍhadhanvānau $ tigmatejau mahābhujau &	KaxginO dRXa DanvAnO $ tigma tejO mahA BujO &
   bhrātarau vivaśaṃ prāptau % kṛṣyamāṇau mahābalau // Ram_3,65.23 //	BrAtarO vivaSam prAptO % kRzyamANO mahA balO // Ram_3,65.23 //
   tāv uvāca mahābāhuḥ $ kabandho dānavottamaḥ &	tO uvAca mahA bAhuH $ kabanDaH dAnava uttamaH &
   kau yuvāṃ vṛṣabhaskandhau % mahākhaḍgadhanurdharau // Ram_3,65.24 //	kO yuvAm vRzaBa skanDO % mahA Kaxga DanuH DarO // Ram_3,65.24 //
   ghoraṃ deśam imaṃ prāptau $ mama bhakṣāv upasthitau &	Goram deSam imam prAptO $ mama BakzO upasTitO &
   vadataṃ kāryam iha vāṃ % kimarthaṃ cāgatau yuvām // Ram_3,65.25 //	vadatam kAryam iha vAm % kimarTam ca AgatO yuvAm // Ram_3,65.25 //
   imaṃ deśam anuprāptau $ kṣudhārtasyeha tiṣṭhataḥ &	imam deSam anuprAptO $ kzuDA Artasya iha tizWataH &
   sabāṇacāpakhaḍgau ca % tīkṣṇaśṛṅgāv ivarṣabhau \	sa bANa cApa KaxgO ca % tIkzNa SRFgO iva RzaBO \
   mamāsyam anusaṃprāptau # durlabhaṃ jīvitaṃ punaḥ // Ram_3,65.26 //	mama Asyam anusaMprAptO # durlaBam jIvitam punar // Ram_3,65.26 //
   tasya tadvacanaṃ śrutvā $ kabandhasya durātmanaḥ &	tasya tat vacanam SrutvA $ kabanDasya durAtmanaH &
   uvāca lakṣmaṇaṃ rāmo % mukhena pariśuṣyatā // Ram_3,65.27 //	uvAca lakzmaNam rAmaH % muKena pariSuzyatA // Ram_3,65.27 //
   kṛcchrāt kṛcchrataraṃ prāpya $ dāruṇaṃ satyavikrama &	kRcCrAt kRcCrataram prApya $ dAruNam satya vikrama &
   vyasanaṃ jīvitāntāya % prāptam aprāpya tāṃ priyām // Ram_3,65.28 //	vyasanam jIvita antAya % prAptam aprApya tAm priyAm // Ram_3,65.28 //
   kālasya sumahad vīryaṃ $ sarvabhūteṣu lakṣmaṇa &	kAlasya su mahat vIryam $ sarva BUtezu lakzmaNa &
   tvāṃ ca māṃ ca naravyāghra % vyasanaiḥ paśya mohitau \	tvAm ca mAm ca nara vyAGra % vyasanEH paSya mohitO \
   nātibhāro 'sti daivasya # sarvabhūteṣu lakṣmaṇa // Ram_3,65.29 //	na atiBAraH asti dEvasya # sarva BUtezu lakzmaNa // Ram_3,65.29 //
   śūrāś ca balavantaś ca $ kṛtāstrāś ca raṇājire &	SUrAH ca balavantaH ca $ kRtAstrAH ca raNa ajire &
   kālābhipannāḥ sīdanti % yathā vālukasetavaḥ // Ram_3,65.30 //	kAla aBipannAH sIdanti % yaTA vAluka setavaH // Ram_3,65.30 //
   iti bruvāṇo dṛḍhasatyavikramo $ mahāyaśā dāśarathiḥ pratāpavān &	iti bruvANaH dRXa satya vikramaH $ mahA yaSAH dASaraTiH pratApavAn &
   avekṣya saumitrim udagravikramaṃ % sthirāṃ tadā svāṃ matim ātmanākarot //	avekzya sOmitrim udagra vikramam % sTirAm tadA svAm matim AtmanA akarot //
   Ram_3,65.31 //	Ram_3,65.31 //
   tau tu tatra sthitau dṛṣṭvā $ bhrātarau rāmalakṣmaṇau &	tO tu tatra sTitO dRzwvA $ BrAtarO rAma lakzmaNO &
   bāhupāśaparikṣiptau % kabandho vākyam abravīt // Ram_3,66.1 //	bAhu pASa parikziptO % kabanDaH vAkyam abravIt // Ram_3,66.1 //
   tiṣṭhataḥ kiṃ nu māṃ dṛṣṭvā $ kṣudhārtaṃ kṣatriyarṣabhau &	tizWataH kim nu mAm dRzwvA $ kzuDA Artam kzatriya RzaBO &
   āhārārthaṃ tu saṃdiṣṭau % daivena gatacetasau // Ram_3,66.2 //	AhAra arTam tu saMdizwO % dEvena gata cetasO // Ram_3,66.2 //
   tac chrutvā lakṣmaṇo vākyaṃ $ prāptakālaṃ hitaṃ tadā &	tat SrutvA lakzmaNaH vAkyam $ prApta kAlam hitam tadA &
   uvācārtisamāpanno % vikrame kṛtaniścayaḥ // Ram_3,66.3 //	uvAca Arti samApannaH % vikrame kRta niScayaH // Ram_3,66.3 //
   tvāṃ ca māṃ ca purā tūrṇam $ ādatte rākṣasādhamaḥ &	tvAm ca mAm ca purA tUrNam $ Adatte rAkzasa aDamaH &
   tasmād asibhyām asyāśu % bāhū chindāvahai gurū // Ram_3,66.4 //	tasmAt asiByAm asya ASu % bAhU CindAvahE gurU // Ram_3,66.4 //
   tatas tau deśakālajñau $ khaḍgābhyām eva rāghavau &	tatas tO deSa kAla jQO $ KaxgAByAm eva rAGavO &
   achindatāṃ susaṃhṛṣṭau % bāhū tasyāṃsadeśayoḥ // Ram_3,66.5 //	aCindatAm su saMhRzwO % bAhU tasya aMsa deSayoH // Ram_3,66.5 //
   dakṣiṇo dakṣiṇaṃ bāhum $ asaktam asinā tataḥ &	dakziNaH dakziNam bAhum $ asaktam asinA tatas &
   cicheda rāmo vegena % savyaṃ vīras tu lakṣmaṇaḥ // Ram_3,66.6 //	ciCeda rAmaH vegena % savyam vIraH tu lakzmaNaH // Ram_3,66.6 //
   sa papāta mahābāhuś $ chinnabāhur mahāsvanaḥ &	sa papAta mahA bAhuH $ Cinna bAhuH mahA svanaH &
   khaṃ ca gāṃ ca diśaś caiva % nādayañ jalado yathā // Ram_3,66.7 //	Kam ca gAm ca diSaH ca eva % nAdayan jaladaH yaTA // Ram_3,66.7 //
   sa nikṛttau bhujau dṛṣṭvā $ śoṇitaughapariplutaḥ &	sa nikRttO BujO dRzwvA $ SoNita oGa pariplutaH &
   dīnaḥ papraccha tau vīrau % kau yuvām iti dānavaḥ // Ram_3,66.8 //	dInaH papracCa tO vIrO % kO yuvAm iti dAnavaH // Ram_3,66.8 //
   iti tasya bruvāṇasya $ lakṣmaṇaḥ śubhalakṣaṇaḥ &	iti tasya bruvANasya $ lakzmaNaH SuBa lakzaNaH &
   śaśaṃsa tasya kākutsthaṃ % kabandhasya mahābalaḥ // Ram_3,66.9 //	SaSaMsa tasya kAkutsTam % kabanDasya mahA balaH // Ram_3,66.9 //
   ayam ikṣvākudāyādo $ rāmo nāma janaiḥ śrutaḥ &	ayam ikzvAku dAyAdaH $ rAmaH nAma janEH SrutaH &
   asyaivāvarajaṃ viddhi % bhrātaraṃ māṃ ca lakṣmaṇam // Ram_3,66.10 //	asya eva avarajam vidDi % BrAtaram mAm ca lakzmaNam // Ram_3,66.10 //
   asya devaprabhāvasya $ vasato vijane vane &	asya deva praBAvasya $ vasataH vijane vane &
   rakṣasāpahṛtā bhāryā % yām icchantāv ihāgatau // Ram_3,66.11 //	rakzasA apahRtA BAryA % yAm icCantO iha AgatO // Ram_3,66.11 //
   tvaṃ tu ko vā kimarthaṃ vā $ kabandha sadṛśo vane &	tvam tu kaH vA kim arTam vA $ kabanDa sadRSaH vane &
   āsyenorasi dīptena % bhagnajaṅgho viceṣṭase // Ram_3,66.12 //	Asyena urasi dIptena % BagnajaFGaH vicezwase // Ram_3,66.12 //
   evam uktaḥ kabandhas tu $ lakṣmaṇenottaraṃ vacaḥ &	evam uktaH kabanDaH tu $ lakzmaNena uttaram vacaH &
   uvāca paramaprītas % tad indravacanaṃ smaran // Ram_3,66.13 //	uvAca parama prItaH % tat indra vacanam smaran // Ram_3,66.13 //
   svāgataṃ vāṃ naravyāghrau $ diṣṭyā paśyāmi cāpy aham &	svAgatam vAm nara vyAGrO $ dizwyA paSyAmi ca api aham &
   diṣṭyā cemau nikṛttau me % yuvābhyāṃ bāhubandhanau // Ram_3,66.14 //	dizwyA ca imO nikRttO me % yuvAByAm bAhu banDanO // Ram_3,66.14 //
   virūpaṃ yac ca me rūpaṃ $ prāptaṃ hy avinayād yathā &	virUpam yat ca me rUpam $ prAptam hi avinayAt yaTA &
   tan me śṛṇu naravyāghra % tattvataḥ śaṃsatas tava // Ram_3,66.15 //	tat me SRNu nara vyAGra % tattvataH SaMsataH tava // Ram_3,66.15 //
   purā rāma mahābāho $ mahābalaparākrama &	purA rAma mahA bAho $ mahA bala parAkramaH &
   rūpam āsīn mamācintyaṃ % triṣu lokeṣu viśrutam \	rUpam AsIt mama acintyam % trizu lokezu viSrutam \
   yathā somasya śakrasya # sūryasya ca yathā vapuḥ // Ram_3,67.1 //	yaTA somasya Sakrasya # sUryasya ca yaTA vapuH // Ram_3,67.1 //
   so 'haṃ rūpam idaṃ kṛtvā $ lokavitrāsanaṃ mahat &	saH aham rUpam idam kRtvA $ loka vitrAsanam mahat &
   ṛṣīn vanagatān rāma % trāsayāmi tatas tataḥ // Ram_3,67.2 //	RzIn vana gatAn rAma % trAsayAmi tatas tatas // Ram_3,67.2 //
   tataḥ sthūlaśirā nāma $ maharṣiḥ kopito mayā &	tatas sTUlaSirAH nAma $ mahA RziH kopitaH mayA &
   saṃcinvan vividhaṃ vanyaṃ % rūpeṇānena dharṣitaḥ // Ram_3,67.3 //	saMcinvan viviDam vanyam % rUpeNa anena DarzitaH // Ram_3,67.3 //
   tenāham uktaḥ prekṣyaivaṃ $ ghoraśāpābhidhāyinā &	tena aham uktaH prekzya evam $ Gora SApa aBiDAyinA &
   etad eva nṛśaṃsaṃ te % rūpam astu vigarhitam // Ram_3,67.4 //	etat eva nRSaMsam te % rUpam astu vigarhitam // Ram_3,67.4 //
   sa mayā yācitaḥ kruddhaḥ $ śāpasyānto bhaved iti &	sa mayA yAcitaH krudDaH $ SApasya antaH Bavet iti &
   abhiśāpakṛtasyeti % tenedaṃ bhāṣitaṃ vacaḥ // Ram_3,67.5 //	aBiSApa kRtasya iti % tena idam BAzitam vacaH // Ram_3,67.5 //
   yadā chittvā bhujau rāmas $ tvāṃ dahed vijane vane &	yadA CittvA BujO rAmaH $ tvAm dahet vijane vane &
   tadā tvaṃ prāpsyase rūpaṃ % svam eva vipulaṃ śubham // Ram_3,67.6 //	tadA tvam prApsyase rUpam % svam eva vipulam SuBam // Ram_3,67.6 //
   śriyā virājitaṃ putraṃ $ danos tvaṃ viddhi lakṣmaṇa &	SriyA virAjitam putram $ danoH tvam vidDi lakzmaNa &
   indrakopād idaṃ rūpaṃ % prāptam evaṃ raṇājire // Ram_3,67.7 //	indra kopAt idam rUpam % prAptam evam raNa ajire // Ram_3,67.7 //
   ahaṃ hi tapasogreṇa $ pitāmaham atoṣayam &	aham hi tapasA ugreNa $ pitAmaham atozayam &
   dīrgham āyuḥ sa me prādāt % tato māṃ vibhramo 'spṛśat // Ram_3,67.8 //	dIrGam AyuH sa me prAdAt % tatas mAm viBramaH aspRSat // Ram_3,67.8 //
   dīrgham āyur mayā prāptaṃ $ kiṃ me śakraḥ kariṣyati &	dIrGam AyuH mayA prAptam $ kim me SakraH karizyati &
   ity evaṃ buddhim āsthāya % raṇe śakram adharṣayam // Ram_3,67.9 //	iti evam budDim AsTAya % raNe Sakram aDarzayam // Ram_3,67.9 //
   tasya bāhupramuktena $ vajreṇa śataparvaṇā &	tasya bAhu pramuktena $ vajreNa SataparvaNAH &
   sakthinī ca śiraś caiva % śarīre saṃpraveśitam // Ram_3,67.10 //	sakTinI ca SiraH ca eva % SarIre saMpraveSitam // Ram_3,67.10 //
   sa mayā yācyamānaḥ sann $ ānayad yamasādanam &	sa mayA yAcyamAnaH san $ Anayat yama sAdanam &
   pitāmahavacaḥ satyaṃ % tad astv iti mamābravīt // Ram_3,67.11 //	pitAmaha vacaH satyam % tat astu iti mama abravIt // Ram_3,67.11 //
   anāhāraḥ kathaṃ śakto $ bhagnasakthiśiromukhaḥ &	anAhAraH kaTam SaktaH $ Bagna sakTi SiraH muKaH &
   vajreṇābhihataḥ kālaṃ % sudīrgham api jīvitum // Ram_3,67.12 //	vajreNa aBihataH kAlam % su dIrGam api jIvitum // Ram_3,67.12 //
   evam uktas tu me śakro $ bāhū yojanam āyatau &	evam uktaH tu me SakraH $ bAhU yojanam AyatO &
   prādād āsyaṃ ca me kukṣau % tīkṣṇadaṃṣṭram akalpayat // Ram_3,67.13 //	prAdAt Asyam ca me kukzO % tIkzNa daMzwram akalpayat // Ram_3,67.13 //
   so 'haṃ bhujābhyāṃ dīrghābhyāṃ $ samākṛṣya vanecarān &	saH aham BujAByAm dIrGAByAm $ samAkRzya vanecarAn &
   siṃhadvipamṛgavyāghrān % bhakṣayāmi samantataḥ // Ram_3,67.14 //	siMha dvipa mRga vyAGrAn % BakzayAmi samantataH // Ram_3,67.14 //
   sa tu mām abravīd indro $ yadā rāmaḥ salakṣmaṇaḥ &	sa tu mAm abravIt indraH $ yadA rAmaH sa lakzmaNaH &
   chetsyate samare bāhū % tadā svargaṃ gamiṣyasi // Ram_3,67.15 //	Cetsyate samare bAhU % tadA svargam gamizyasi // Ram_3,67.15 //
   sa tvaṃ rāmo 'si bhadraṃ te $ nāham anyena rāghava &	sa tvam rAmaH asi Badram te $ na aham anyena rAGava &
   śakyo hantuṃ yathātattvam % evam uktaṃ maharṣiṇā // Ram_3,67.16 //	SakyaH hantum yaTAtattvam % evam uktam mahA RziNA // Ram_3,67.16 //
   ahaṃ hi matisācivyaṃ $ kariṣyāmi nararṣabha &	aham hi mati sAcivyam $ karizyAmi nara RzaBaH &
   mitraṃ caivopadekṣyāmi % yuvābhyāṃ saṃskṛto 'gninā // Ram_3,67.17 //	mitram ca eva upadekzyAmi % yuvAByAm saMskRtaH agninA // Ram_3,67.17 //
   evam uktas tu dharmātmā $ danunā tena rāghavaḥ &	evam uktaH tu Darma AtmA $ danunA tena rAGavaH &
   idaṃ jagāda vacanaṃ % lakṣmaṇasyopaśṛṇvataḥ // Ram_3,67.18 //	idam jagAda vacanam % lakzmaNasya upaSRNvataH // Ram_3,67.18 //
   rāvaṇena hṛtā sītā $ mama bhāryā yaśasvinī &	rAvaNena hRtA sItA $ mama BAryA yaSasvinI &
   niṣkrāntasya janasthānāt % saha bhrātrā yathāsukham // Ram_3,67.19 //	nizkrAntasya janasTAnAt % saha BrAtrA yaTAsuKam // Ram_3,67.19 //
   nāmamātraṃ tu jānāmi $ na rūpaṃ tasya rakṣasaḥ &	nAma mAtram tu jAnAmi $ na rUpam tasya rakzasaH &
   nivāsaṃ vā prabhāvaṃ vā % vayaṃ tasya na vidmahe // Ram_3,67.20 //	nivAsam vA praBAvam vA % vayam tasya na vidmahe // Ram_3,67.20 //
   śokārtānām anāthānām $ evaṃ viparidhāvatām &	Soka ArtAnAm anATAnAm $ evam vipariDAvatAm &
   kāruṇyaṃ sadṛśaṃ kartum % upakāre ca vartatām // Ram_3,67.21 //	kAruNyam sadRSam kartum % upakAre ca vartatAm // Ram_3,67.21 //
   kāṣṭhāny ānīya śuṣkāṇi $ kāle bhagnāni kuñjaraiḥ &	kAzWAni AnIya SuzkANi $ kAle BagnAni kuQjarEH &
   bhakṣyāmas tvāṃ vayaṃ vīra % śvabhre mahati kalpite // Ram_3,67.22 //	BakzyAmaH tvAm vayam vIra % SvaBre mahati kalpite // Ram_3,67.22 //
   sa tvaṃ sītāṃ samācakṣva $ yena vā yatra vā hṛtā &	sa tvam sItAm samAcakzva $ yena vA yatra vA hRtA &
   kuru kalyāṇam atyarthaṃ % yadi jānāsi tattvataḥ // Ram_3,67.23 //	kuru kalyANam atyarTam % yadi jAnAsi tattvataH // Ram_3,67.23 //
   evam uktas tu rāmeṇa $ vākyaṃ danur anuttamam &	evam uktaH tu rAmeNa $ vAkyam danuH anuttamam &
   provāca kuśalo vaktuṃ % vaktāram api rāghavam // Ram_3,67.24 //	provAca kuSalaH vaktum % vaktAram api rAGavam // Ram_3,67.24 //
   divyam asti na me jñānaṃ $ nābhijānāmi maithilīm &	divyam asti na me jQAnam $ na aBijAnAmi mETilIm &
   yas tāṃ jñāsyati taṃ vakṣye % dagdhaḥ svaṃ rūpam āsthitaḥ // Ram_3,67.25	yaH tAm jQAsyati tam vakzye % dagDaH svam rUpam AsTitaH // Ram_3,67.25
   adagdhasya hi vijñātuṃ $ śaktir asti na me prabho &	adagDasya hi vijQAtum $ SaktiH asti na me praBo &
   rākṣasaṃ taṃ mahāvīryaṃ % sītā yena hṛtā tava // Ram_3,67.26 //	rAkzasam tam mahA vIryam % sItA yena hRtA tava // Ram_3,67.26 //
   vijñānaṃ hi mahad bhraṣṭaṃ $ śāpadoṣeṇa rāghava &	vijQAnam hi mahat Brazwam $ SApa dozeNa rAGava &
   svakṛtena mayā prāptaṃ % rūpaṃ lokavigarhitam // Ram_3,67.27 //	sva kRtena mayA prAptam % rUpam loka vigarhitam // Ram_3,67.27 //
   kiṃ tu yāvan na yāty astaṃ $ savitā śrāntavāhanaḥ &	kim tu yAvat na yAti astam $ savitA SrAnta vAhanaH &
   tāvan mām avaṭe kṣiptvā % daha rāma yathāvidhi // Ram_3,67.28 //	tAvat mAm avawe kziptvA % daha rAma yaTAviDi // Ram_3,67.28 //
   dagdhas tvayāham avaṭe $ nyāyena raghunandana &	dagDaH tvayA aham avawe $ nyAyena raGunandana &
   vakṣyāmi tam ahaṃ vīra % yas taṃ jñāsyati rākṣasam // Ram_3,67.29 //	vakzyAmi tam aham vIra % yaH tam jQAsyati rAkzasam // Ram_3,67.29 //
   tena sakhyaṃ ca kartavyaṃ $ nyāyyavṛttena rāghava &	tena saKyam ca kartavyam $ nyAyya vRttena rAGava &
   kalpayiṣyati te prītaḥ % sāhāyyaṃ laghuvikramaḥ // Ram_3,67.30 //	kalpayizyati te prItaH % sAhAyyam laGu vikramaH // Ram_3,67.30 //
   na hi tasyāsty avijñātaṃ $ triṣu lokeṣu rāghava &	na hi tasya asti avijQAtam $ trizu lokezu rAGava &
   sarvān parisṛto lokān % purā vai kāraṇāntare // Ram_3,67.31 //	sarvAn parisRtaH lokAn % purA vE kAraNa antare // Ram_3,67.31 //
   evam uktau tu tau vīrau $ kabandhena nareśvarau &	evam uktO tu tO vIrO $ kabanDena nareSvarO &
   giripradaram āsādya % pāvakaṃ visasarjatuḥ // Ram_3,68.1 //	giri pradaram AsAdya % pAvakam visasarjatuH // Ram_3,68.1 //
   lakṣmaṇas tu maholkābhir $ jvalitābhiḥ samantataḥ &	lakzmaNaH tu mahA ulkABiH $ jvalitABiH samantataH &
   citām ādīpayāmāsa % sā prajajvāla sarvataḥ // Ram_3,68.2 //	citAm AdIpayAmAsa % sA prajajvAla sarvatas // Ram_3,68.2 //
   tac charīraṃ kabandhasya $ ghṛtapiṇḍopamaṃ mahat &	tat SarIram kabanDasya $ GRta piNxa upamam mahat &
   medasā pacyamānasya % mandaṃ dahati pāvakaḥ // Ram_3,68.3 //	medasA pacyamAnasya % mandam dahati pAvakaH // Ram_3,68.3 //
   sa vidhūya citām āśu $ vidhūmo 'gnir ivotthitaḥ &	sa viDUya citAm ASu $ viDUmaH agniH iva utTitaH &
   araje vāsasī bibhran % mālāṃ divyāṃ mahābalaḥ // Ram_3,68.4 //	araje vAsasI biBran % mAlAm divyAm mahA balaH // Ram_3,68.4 //
   tataś citāyā vegena $ bhāsvaro virajāmbaraḥ &	tatas citAyAH vegena $ BAsvaraH viraja ambaraH &
   utpapātāśu saṃhṛṣṭaḥ % sarvapratyaṅgabhūṣaṇaḥ // Ram_3,68.5 //	utpapAta ASu saMhRzwaH % sarva pratyaFga BUzaNaH // Ram_3,68.5 //
   vimāne bhāsvare tiṣṭhan $ haṃsayukte yaśaskare &	vimAne BAsvare tizWan $ haMsa yukte yaSaskare &
   prabhayā ca mahātejā % diśo daśa virājayan // Ram_3,68.6 //	praBayA ca mahA tejAH % diSaH daSa virAjayan // Ram_3,68.6 //
   so 'ntarikṣagato rāmaṃ $ kabandho vākyam abravīt &	saH antarikza gataH rAmam $ kabanDaH vAkyam abravIt &
   śṛṇu rāghava tattvena % yathā sīmām avāpsyasi // Ram_3,68.7 //	SRNu rAGava tattvena % yaTA sImAm avApsyasi // Ram_3,68.7 //
   rāma ṣaḍ yuktayo loke $ yābhiḥ sarvaṃ vimṛśyate &	rAma zaw yuktayaH loke $ yABiH sarvam vimRSyate &
   parimṛṣṭo daśāntena % daśābhāgena sevyate // Ram_3,68.8 //	parimRzwaH daSa antena % daSA BAgena sevyate // Ram_3,68.8 //
   daśābhāgagato hīnas $ tvaṃ rāma sahalakṣmaṇaḥ &	daSA BAga gataH hInaH $ tvam rAma sahalakzmaNaH &
   yat kṛte vyasanaṃ prāptaṃ % tvayā dārapradharṣaṇam // Ram_3,68.9 //	yat kRte vyasanam prAptam % tvayA dAra praDarzaNam // Ram_3,68.9 //
   tad avaśyaṃ tvayā kāryaḥ $ sa suhṛt suhṛdāṃ vara &	tat avaSyam tvayA kAryaH $ sa suhRd suhRdAm varaH &
   akṛtvā na hi te siddhim % ahaṃ paśyāmi cintayan // Ram_3,68.10 //	akRtvA na hi te sidDim % aham paSyAmi cintayan // Ram_3,68.10 //
   śrūyatāṃ rāma vakṣyāmi $ sugrīvo nāma vānaraḥ &	SrUyatAm rAma vakzyAmi $ sugrIvaH nAma vAnaraH &
   bhrātrā nirastaḥ kruddhena % vālinā śakrasūnunā // Ram_3,68.11 //	BrAtrA nirastaH krudDena % vAlinA Sakra sUnunA // Ram_3,68.11 //
   ṛṣyamūke girivare $ pampāparyantaśobhite &	RzyamUke giri vare $ pampA paryanta SoBite &
   nivasaty ātmavān vīraś % caturbhiḥ saha vānaraiḥ // Ram_3,68.12 //	nivasati AtmavAn vIraH % caturBiH saha vAnarEH // Ram_3,68.12 //
   vayasyaṃ taṃ kuru kṣipram $ ito gatvādya rāghava &	vayasyam tam kuru kzipram $ itas gatvA adya rAGava &
   adrohāya samāgamya % dīpyamāne vibhāvasau // Ram_3,68.13 //	adrohAya samAgamya % dIpyamAne viBAvasO // Ram_3,68.13 //
   na ca te so 'vamantavyaḥ $ sugrīvo vānarādhipaḥ &	na ca te saH avamantavyaH $ sugrIvaH vAnara aDipaH &
   kṛtajñaḥ kāmarūpī ca % sahāyārthī ca vīryavān // Ram_3,68.14 //	kRtajQaH kAmarUpI ca % sahAya arTI ca vIryavAn // Ram_3,68.14 //
   śaktau hy adya yuvāṃ kartuṃ $ kāryaṃ tasya cikīrṣitam &	SaktO hi adya yuvAm kartum $ kAryam tasya cikIrzitam &
   kṛtārtho vākṛtārtho vā % kṛtyaṃ tava kariṣyati // Ram_3,68.15 //	kRtArTaH vA akRta arTaH vA % kRtyam tava karizyati // Ram_3,68.15 //
   sa ṛkṣarajasaḥ putraḥ $ pampām aṭati śaṅkitaḥ &	saH Rkza rajasaH putraH $ pampAm awati SaFkitaH &
   bhāskarasyaurasaḥ putro % vālinā kṛtakilbiṣaḥ // Ram_3,68.16 //	BAskarasya OrasaH putraH % vAlinA kRta kilbizaH // Ram_3,68.16 //
   saṃnidhāyāyudhaṃ kṣipram $ ṛṣyamūkālayaṃ kapim &	saMniDAya AyuDam kzipram $ RzyamUka Alayam kapim &
   kuru rāghava satyena % vayasyaṃ vanacāriṇam // Ram_3,68.17 //	kuru rAGava satyena % vayasyam vana cAriNam // Ram_3,68.17 //
   sa hi sthānāni sarvāṇi $ kārtsnyena kapikuñjaraḥ &	sa hi sTAnAni sarvANi $ kArtsnyena kapi kuQjaraH &
   naramāṃsāśināṃ loke % naipuṇyād adhigacchati // Ram_3,68.18 //	nara mAMsa ASinAm loke % nEpuNyAt aDigacCati // Ram_3,68.18 //
   na tasyāviditaṃ loke $ kiṃcid asti hi rāghava &	na tasya aviditam loke $ kiMcid asti hi rAGava &
   yāvat sūryaḥ pratapati % sahasrāṃśur ariṃdama // Ram_3,68.19 //	yAvat sUryaH pratapati % sahasrAMSuH ariMdamaH // Ram_3,68.19 //
   sa nadīr vipulāñ śailān $ giridurgāṇi kandarān &	sa nadIH vipulAn SElAn $ giri durgANi kandarAn &
   anviṣya vānaraiḥ sārdhaṃ % patnīṃ te 'dhigamiṣyati // Ram_3,68.20 //	anvizya vAnarEH sArDam % patnIm te aDigamizyati // Ram_3,68.20 //
   vānarāṃś ca mahākāyān $ preṣayiṣyati rāghava &	vAnarAn ca mahA kAyAn $ prezayizyati rAGava &
   diśo vicetuṃ tāṃ sītāṃ % tvadviyogena śocatīm // Ram_3,68.21 //	diSaH vicetum tAm sItAm % tvad viyogena SocatIm // Ram_3,68.21 //
   sa meruśṛṅgāgragatām aninditāṃ $ praviśya pātālatale 'pi vāśritām &	sa meru SRFga agra gatAm aninditAm $ praviSya pAtAla tale api vA ASritAm &
   plavaṃgamānāṃ pravaras tava priyāṃ % nihatya rakṣāṃsi punaḥ pradāsyati //	plavaMgamAnAm pravaraH tava priyAm % nihatya rakzAMsi punar pradAsyati //
   Ram_3,68.22 //	Ram_3,68.22 //
   nidarśayitvā rāmāya $ sītāyāḥ pratipādane &	nidarSayitvA rAmAya $ sItAyAH pratipAdane &
   vākyam anvartham arthajñaḥ % kabandhaḥ punar abravīt // Ram_3,69.1 //	vAkyam anvarTam arTa jQaH % kabanDaH punar abravIt // Ram_3,69.1 //
   eṣa rāma śivaḥ panthā $ yatraite puṣpitā drumāḥ &	eza rAma SivaH panTAH $ yatra ete puzpitAH drumAH &
   pratīcīṃ diśam āśritya % prakāśante manoramāḥ // Ram_3,69.2 //	pratIcIm diSam ASritya % prakASante manoramAH // Ram_3,69.2 //
   jambūpriyālapanasāḥ $ plakṣanyagrodhatindukāḥ &	jambU priyAla panasAH $ plakza nyagroDa tindukAH &
   aśvatthāḥ karṇikārāś ca % cūtāś cānye ca pādapāḥ // Ram_3,69.3 //	aSvatTAH karNikArAH ca % cUtAH ca anye ca pAdapAH // Ram_3,69.3 //
   tān āruhyāthavā bhūmau $ pātayitvā ca tān balāt &	tAn Aruhya aTavA BUmO $ pAtayitvA ca tAn balAt &
   phalāny amṛtakalpāni % bhakṣayantau gamiṣyathaḥ // Ram_3,69.4 //	PalAni amRta kalpAni % BakzayantO gamizyaTaH // Ram_3,69.4 //
   caṅkramantau varān deśāñ $ śailāc chailaṃ vanād vanam &	caFkramantO varAn deSAn $ SElAt SElam vanAt vanam &
   tataḥ puṣkariṇīṃ vīrau % pampāṃ nāma gamiṣyathaḥ // Ram_3,69.5 //	tatas puzkariNIm vIrO % pampAm nAma gamizyaTaH // Ram_3,69.5 //
   aśarkarām avibhraṃśāṃ $ samatīrtham aśaivalām &	aSarkarAm aviBraMSAm $ samatIrTam aSEvalAm &
   rāma saṃjātavālūkāṃ % kamalotpalaśobhitām // Ram_3,69.6 //	rAma saMjAta vAlUkAm % kamala utpala SoBitAm // Ram_3,69.6 //
   tatra haṃsāḥ plavāḥ krauñcāḥ $ kurarāś caiva rāghava &	tatra haMsAH plavAH krOQcAH $ kurarAH ca eva rAGava &
   valgusvarā nikūjanti % pampāsalilagocarāḥ // Ram_3,69.7 //	valgu svarAH nikUjanti % pampA salila gocarAH // Ram_3,69.7 //
   nodvijante narān dṛṣṭvā $ vadhasyākovidāḥ śubhāḥ &	na udvijante narAn dRzwvA $ vaDasya akovidAH SuBAH &
   ghṛtapiṇḍopamān sthūlāṃs % tān dvijān bhakṣayiṣyathaḥ // Ram_3,69.8 //	GRta piNxa upamAn sTUlAn % tAn dvijAn BakzayizyaTaH // Ram_3,69.8 //
   rohitān vakratuṇḍāṃś ca $ nalamīnāṃś ca rāghava &	rohitAn vakratuNxAn ca $ nala mInAn ca rAGava &
   pampāyām iṣubhir matsyāṃs % tatra rāma varān hatān // Ram_3,69.9 //	pampAyAm izuBiH matsyAn % tatra rAma varAn hatAn // Ram_3,69.9 //
   nistvakpakṣān ayastaptān $ akṛśān ekakaṇṭakān &	nistvak pakzAn ayaH taptAn $ akRSAn eka kaNwakAn &
   tava bhaktyā samāyukto % lakṣmaṇaḥ sampradāsyati // Ram_3,69.10 //	tava BaktyA samAyuktaH % lakzmaNaH sampradAsyati // Ram_3,69.10 //
   bhṛśaṃ te khādato matsyān $ pampāyāḥ puṣpasaṃcaye &	BRSam te KAdataH matsyAn $ pampAyAH puzpa saMcaye &
   padmagandhi śivaṃ vāri % sukhaśītam anāmayam // Ram_3,69.11 //	padma ganDi Sivam vAri % suKa SItam anAmayam // Ram_3,69.11 //
   uddhṛtya sa tadākliṣṭaṃ $ rūpyasphaṭikasaṃnibham &	udDRtya sa tadA aklizwam $ rUpya sPawika saMniBam &
   atha puṣkaraparṇena % lakṣmaṇaḥ pāyayiṣyati // Ram_3,69.12 //	aTa puzkara parNena % lakzmaNaH pAyayizyati // Ram_3,69.12 //
   sthūlān giriguhāśayyān $ varāhān vanacāriṇaḥ &	sTUlAn giri guhA SayyAn $ varAhAn vana cAriNaH &
   apāṃ lobhād upāvṛttān % vṛṣabhān iva nardataḥ \	apAm loBAt upAvRttAn % vRzaBAn iva nardataH \
   rūpānvitāṃś ca pampāyāṃ # drakṣyasi tvaṃ narottama // Ram_3,69.13 //	rUpa anvitAn ca pampAyAm # drakzyasi tvam nara uttamaH // Ram_3,69.13 //
   sāyāhne vicaran rāma $ viṭapīnmālyadhāriṇaḥ &	sAyAhne vicaran rAma $ viwapIt mAlya DAriNaH &
   śītodakaṃ ca pampāyāṃ % dṛṣṭvā śokaṃ vihāsyasi // Ram_3,69.14 //	SIta udakam ca pampAyAm % dRzwvA Sokam vihAsyasi // Ram_3,69.14 //
   sumanobhiś citāṃs tatra $ tilakān naktamālakān &	sumanoBiH citAn tatra $ tilakAn naktamAlakAn &
   utpalāni ca phullāni % paṅkajāni ca rāghava // Ram_3,69.15 //	utpalAni ca PullAni % paFkajAni ca rAGava // Ram_3,69.15 //
   na tāni kaścin mālyāni $ tatrāropayitā naraḥ &	na tAni kaScid mAlyAni $ tatra AropayitA naraH &
   mataṃgaśiṣyās tatrāsann % ṛṣayaḥ susamāhitaḥ // Ram_3,69.16 //	mataMga SizyAH tatra Asan % RzayaH su samAhitaH // Ram_3,69.16 //
   teṣāṃ bhārābhitaptānāṃ $ vanyam āharatāṃ guroḥ &	tezAm BAra aBitaptAnAm $ vanyam AharatAm guroH &
   ye prapetur mahīṃ tūrṇaṃ % śarīrāt svedabindavaḥ // Ram_3,69.17 //	ye prapetuH mahIm tUrNam % SarIrAt sveda bindavaH // Ram_3,69.17 //
   tāni mālyāni jātāni $ munīnāṃ tapasā tadā &	tAni mAlyAni jAtAni $ munInAm tapasA tadA &
   svedabindusamutthāni % na vinaśyanti rāghava // Ram_3,69.18 //	sveda bindu samutTAni % na vinaSyanti rAGava // Ram_3,69.18 //
   teṣām adyāpi tatraiva $ dṛśyate paricāriṇī &	tezAm adya api tatra eva $ dRSyate paricAriNI &
   śramaṇī śabarī nāma % kākutstha cirajīvinī // Ram_3,69.19 //	SramaNI SabarI nAma % kAkutsTa cira jIvinI // Ram_3,69.19 //
   tvāṃ tu dharme sthitā nityaṃ $ sarvabhūtanamaskṛtam &	tvAm tu Darme sTitAH nityam $ sarva BUta namaskRtam &
   dṛṣṭvā devopamaṃ rāma % svargalokaṃ gamiṣyati // Ram_3,69.20 //	dRzwvA deva upamam rAma % svarga lokam gamizyati // Ram_3,69.20 //
   tatas tad rāma pampāyās $ tīram āśritya paścimam &	tatas tat rAma pampAyAH $ tIram ASritya paScimam &
   āśramasthānam atulaṃ % guhyaṃ kākutstha paśyasi // Ram_3,69.21 //	ASrama sTAnam atulam % guhyam kAkutsTa paSyasi // Ram_3,69.21 //
   na tatrākramituṃ nāgāḥ $ śaknuvanti tam āśramam &	na tatra Akramitum nAgAH $ Saknuvanti tam ASramam &
   ṛṣes tasya mataṃgasya % vidhānāt tac ca kānanam // Ram_3,69.22 //	RzeH tasya mataMgasya % viDAnAt tat ca kAnanam // Ram_3,69.22 //
   tasmin nandanasaṃkāśe $ devāraṇyopame vane &	tasmin nandana saMkASe $ deva araNya upame vane &
   nānāvihagasaṃkīrṇe % raṃsyase rāma nirvṛtaḥ // Ram_3,69.23 //	nAnA vihaga saMkIrNe % raMsyase rAma nirvRtaH // Ram_3,69.23 //
   ṛṣyamūkas tu pampāyāḥ $ purastāt puṣpitadrumaḥ &	RzyamUkaH tu pampAyAH $ purastAt puzpita drumaH &
   suduḥkhārohaṇo nāma % śiśunāgābhirakṣitaḥ \	su duHKa ArohaNaH nAma % SiSunAga aBirakzitaH \
   udāro brahmaṇā caiva # pūrvakāle vinirmitaḥ // Ram_3,69.24 //	udAraH brahmaNA ca eva # pUrva kAle vinirmitaH // Ram_3,69.24 //
   śayānaḥ puruṣo rāma $ tasya śailasya mūrdhani &	SayAnaH puruzaH rAma $ tasya SElasya mUrDani &
   yat svapne labhate vittaṃ % tat prabuddho 'dhigacchati // Ram_3,69.25 //	yat svapne laBate vittam % tat prabudDaH aDigacCati // Ram_3,69.25 //
   na tv enaṃ viṣamācāraḥ $ pāpakarmādhirohati &	na tu enam vizama AcAraH $ pApa karmA aDirohati &
   tatraiva praharanty enaṃ % suptam ādāya rākṣasāḥ // Ram_3,69.26 //	tatra eva praharanti enam % suptam AdAya rAkzasAH // Ram_3,69.26 //
   tato 'pi śiśunāgānām $ ākrandaḥ śrūyate mahān &	tatas api SiSunAgAnAm $ AkrandaH SrUyate mahAn &
   krīḍatāṃ rāma pampāyāṃ % mataṃgāraṇyavāsinām // Ram_3,69.27 //	krIxatAm rAma pampAyAm % mataMga araNya vAsinAm // Ram_3,69.27 //
   siktā rudhiradhārābhiḥ $ saṃhatya paramadvipāḥ &	siktAH ruDira DArABiH $ saMhatya parama dvipAH &
   pracaranti pṛthak kīrṇā % meghavarṇās tarasvinaḥ // Ram_3,69.28 //	pracaranti pRTak kIrNAH % meGa varNAH tarasvinaH // Ram_3,69.28 //
   te tatra pītvā pānīyaṃ $ vimalaṃ śītam avyayam &	te tatra pItvA pAnIyam $ vimalam SItam avyayam &
   nivṛttāḥ saṃvigāhante % vanāni vanagocarāḥ // Ram_3,69.29 //	nivRttAH saMvigAhante % vanAni vana gocarAH // Ram_3,69.29 //
   rāma tasya tu śailasya $ mahatī śobhate guhā &	rAma tasya tu SElasya $ mahatI SoBate guhA &
   śilāpidhānā kākutstha % duḥkhaṃ cāsyāḥ praveśanam // Ram_3,69.30 //	SilA piDAnA kAkutsTa % duHKam ca asyAH praveSanam // Ram_3,69.30 //
   tasyā guhāyāḥ prāgdvāre $ mahāñ śītodako hradaḥ &	tasyAH guhAyAH prAc dvAre $ mahAn SIta udakaH hradaH &
   bahumūlaphalo ramyo % nānānagasamāvṛtaḥ // Ram_3,69.31 //	bahu mUla PalaH ramyaH % nAnA naga samAvRtaH // Ram_3,69.31 //
   tasyāṃ vasati sugrīvaś $ caturbhiḥ saha vānaraiḥ &	tasyAm vasati sugrIvaH $ caturBiH saha vAnarEH &
   kadācicchikhare tasya % parvatasyāvatiṣṭhate // Ram_3,69.32 //	kadAcid SiKare tasya % parvatasya avatizWate // Ram_3,69.32 //
   kabandhas tv anuśāsyaivaṃ $ tāv ubhau rāmalakṣmaṇau &	kabanDaH tu anuSAsya evam $ tO uBO rAma lakzmaNO &
   sragvī bhāskaravarṇābhaḥ % khe vyarocata vīryavān // Ram_3,69.33 //	sragvI BAskara varNa ABaH % Ke vyarocata vIryavAn // Ram_3,69.33 //
   taṃ tu khasthaṃ mahābhāgaṃ $ kabandhaṃ rāmalakṣmaṇau &	tam tu Ka sTam mahABAgam $ kabanDam rAma lakzmaNO &
   prasthitau tvaṃ vrajasveti % vākyam ūcatur antikāt // Ram_3,69.34 //	prasTitO tvam vrajasva iti % vAkyam UcatuH antikAt // Ram_3,69.34 //
   gamyatāṃ kāryasiddhyartham $ iti tāv abravīc ca saḥ &	gamyatAm kArya sidDi arTam $ iti tO abravIt ca saH &
   suprītau tāv anujñāpya % kabandhaḥ prasthitas tadā // Ram_3,69.35 //	su prItO tO anujQApya % kabanDaH prasTitaH tadA // Ram_3,69.35 //
   sa tat kabandhaḥ pratipadya rūpaṃ $ vṛtaḥ śriyā bhāskaratulyadehaḥ &	sa tat kabanDaH pratipadya rUpam $ vRtaH SriyA BAskara tulya dehaH &
   nidarśayan rāmam avekṣya khasthaḥ % sakhyaṃ kuruṣveti tadābhyuvāca //	nidarSayan rAmam avekzya Ka sTaH % saKyam kuruzva iti tadA aByuvAca //
   Ram_3,69.36 //	Ram_3,69.36 //
   tau kabandhena taṃ mārgaṃ $ pampāyā darśitaṃ vane &	tO kabanDena tam mArgam $ pampAyAH darSitam vane &
   ātasthatur diśaṃ gṛhya % pratīcīṃ nṛvarātmajau // Ram_3,70.1 //	AtasTatuH diSam gRhya % pratIcIm nRvara AtmajO // Ram_3,70.1 //
   tau śaileṣv ācitānekān $ kṣaudrakalpaphaladrumān &	tO SElezu Acita anekAn $ kzOdra kalpa Pala drumAn &
   vīkṣantau jagmatur draṣṭuṃ % sugrīvaṃ rāmalakṣmaṇau // Ram_3,70.2 //	vIkzantO jagmatuH drazwum % sugrIvam rAma lakzmaNO // Ram_3,70.2 //
   kṛtvā ca śailapṛṣṭhe tu $ tau vāsaṃ raghunandanau &	kRtvA ca SEla pRzWe tu $ tO vAsam raGunandanO &
   pampāyāḥ paścimaṃ tīraṃ % rāghavāv upatasthatuḥ // Ram_3,70.3 //	pampAyAH paScimam tIram % rAGavO upatasTatuH // Ram_3,70.3 //
   tau puṣkariṇyāḥ pampāyās $ tīram āsādya paścimam &	tO puzkariNyAH pampAyAH $ tIram AsAdya paScimam &
   apaśyatāṃ tatas tatra % śabaryā ramyam āśramam // Ram_3,70.4 //	apaSyatAm tatas tatra % SabaryAH ramyam ASramam // Ram_3,70.4 //
   tau tam āśramam āsādya $ drumair bahubhir āvṛtam &	tO tam ASramam AsAdya $ drumEH bahuBiH AvRtam &
   suramyam abhivīkṣantau % śabarīm abhyupeyatuḥ // Ram_3,70.5 //	su ramyam aBivIkzantO % SabarIm aByupeyatuH // Ram_3,70.5 //
   tau tu dṛṣṭvā tadā siddhā $ samutthāya kṛtāñjaliḥ &	tO tu dRzwvA tadA sidDAH $ samutTAya kRtAQjaliH &
   pādau jagrāha rāmasya % lakṣmaṇasya ca dhīmataḥ // Ram_3,70.6 //	pAdO jagrAha rAmasya % lakzmaNasya ca DImataH // Ram_3,70.6 //
   tām uvāca tato rāmaḥ $ śramaṇīṃ saṃśitavratām &	tAm uvAca tatas rAmaH $ SramaNIm saMSita vratAm &
   kaccit te nirjitā vighnāḥ % kaccit te vardhate tapaḥ // Ram_3,70.7 //	kaccit te nirjitAH viGnAH % kaccit te varDate tapaH // Ram_3,70.7 //
   kaccit te niyataḥ kopa $ āhāraś ca tapodhane &	kaccit te niyataH kopaH $ AhAraH ca tapoDane &
   kaccit te niyamāḥ prāptāḥ % kaccit te manasaḥ sukham \	kaccit te niyamAH prAptAH % kaccit te manasaH suKam \
   kaccit te guruśuśrūṣā # saphalā cārubhāṣiṇi // Ram_3,70.8 //	kaccit te guru SuSrUzA # saPalA cAru BAziNi // Ram_3,70.8 //
   rāmeṇa tāpasī pṛṣṭā $ sā siddhā siddhasaṃmatā &	rAmeNa tApasI pRzwA $ sA sidDA sidDa saMmatAH &
   śaśaṃsa śabarī vṛddhā % rāmāya pratyupasthitā // Ram_3,70.9 //	SaSaMsa SabarI vRdDAH % rAmAya pratyupasTitAH // Ram_3,70.9 //
   citrakūṭaṃ tvayi prāpte $ vimānair atulaprabhaiḥ &	citrakUwam tvayi prApte $ vimAnEH atula praBEH &
   itas te divam ārūḍhā % yān ahaṃ paryacāriṣam // Ram_3,70.10 //	itas te divam ArUXA % yAn aham paryacArizam // Ram_3,70.10 //
   taiś cāham uktā dharmajñair $ mahābhāgair maharṣibhiḥ &	tEH ca aham uktAH Darma jQEH $ mahABAgEH mahA RziBiH &
   āgamiṣyati te rāmaḥ % supuṇyam imam āśramam // Ram_3,70.11 //	Agamizyati te rAmaH % su puNyam imam ASramam // Ram_3,70.11 //
   sa te pratigrahītavyaḥ $ saumitrisahito 'tithiḥ &	sa te pratigrahItavyaH $ sOmitri sahitaH atiTiH &
   taṃ ca dṛṣṭvā varāṃl lokān % akṣayāṃs tvaṃ gamiṣyasi // Ram_3,70.12 //	tam ca dRzwvA varAn lokAn % akzayAn tvam gamizyasi // Ram_3,70.12 //
   mayā tu vividhaṃ vanyaṃ $ saṃcitaṃ puruṣarṣabha &	mayA tu viviDam vanyam $ saMcitam puruza RzaBaH &
   tavārthe puruṣavyāghra % pampāyās tīrasambhavam // Ram_3,70.13 //	tava arTe puruza vyAGra % pampAyAH tIra samBavam // Ram_3,70.13 //
   evam uktaḥ sa dharmātmā $ śabaryā śabarīm idam &	evam uktaH sa Darma AtmA $ SabaryA SabarIm idam &
   rāghavaḥ prāha vijāne % tāṃ nityam abahiṣkṛtām // Ram_3,70.14 //	rAGavaH prAha vijAne % tAm nityam abahizkRtAm // Ram_3,70.14 //
   danoḥ sakāśāt tattvena $ prabhāvaṃ te mahātmanaḥ &	danoH sakASAt tattvena $ praBAvam te mahAtmanaH &
   śrutaṃ pratyakṣam icchāmi % saṃdraṣṭuṃ yadi manyase // Ram_3,70.15 //	Srutam pratyakzam icCAmi % saMdrazwum yadi manyase // Ram_3,70.15 //
   etat tu vacanaṃ śrutvā $ rāmavaktrād viniḥsṛtam &	etat tu vacanam SrutvA $ rAma vaktrAt viniHsRtam &
   śabarī darśayāmāsa % tāv ubhau tad vanaṃ mahat // Ram_3,70.16 //	SabarI darSayAmAsa % tO uBO tat vanam mahat // Ram_3,70.16 //
   paśya meghaghanaprakhyaṃ $ mṛgapakṣisamākulam &	paSya meGa Gana praKyam $ mRga pakzi samAkulam &
   mataṃgavanam ity eva % viśrutaṃ raghunandana // Ram_3,70.17 //	mataMgavanam iti eva % viSrutam raGunandanaH // Ram_3,70.17 //
   iha te bhāvitātmāno $ guravo me mahādyute &	iha te BAvitAtmAnaH $ guravaH me mahA dyute &
   juhavāṃścakrire tīrthaṃ % mantravan mantrapūjitam // Ram_3,70.18 //	juhavAMScakrire tIrTam % mantravat mantra pUjitam // Ram_3,70.18 //
   iyaṃ pratyaksthalī vedī $ yatra te me susatkṛtāḥ &	iyam pratyaksTalI vedI $ yatra te me su satkRtAH &
   puṣpopahāraṃ kurvanti % śramād udvepibhiḥ karaiḥ // Ram_3,70.19 //	puzpa upahAram kurvanti % SramAt udvepiBiH karEH // Ram_3,70.19 //
   teṣāṃ tapaḥprabhāvena $ paśyādyāpi raghūttama &	tezAm tapaH praBAvena $ paSya adya api raGUttamaH &
   dyotayanti diśaḥ sarvāḥ % śriyā vedyo 'tulaprabhāḥ // Ram_3,70.20 //	dyotayanti diSaH sarvAH % SriyA vedyaH atula praBAH // Ram_3,70.20 //
   aśaknuvadbhis tair gantum $ upavāsaśramālasaiḥ &	aSaknuvadBiH tEH gantum $ upavAsa Srama alasEH &
   cintite 'bhyāgatān paśya % sametān sapta sāgarān // Ram_3,70.21 //	cintite aByAgatAn paSya % sametAn sapta sAgarAn // Ram_3,70.21 //
   kṛtābhiṣekais tair nyastā $ valkalāḥ pādapeṣv iha &	kRta aBizekEH tEH nyastAH $ valkalAH pAdapezu iha &
   adyāpi na viśuṣyanti % pradeśe raghunandana // Ram_3,70.22 //	adya api na viSuzyanti % pradeSe raGunandanaH // Ram_3,70.22 //
   kṛtsnaṃ vanam idaṃ dṛṣṭaṃ $ śrotavyaṃ ca śrutaṃ tvayā &	kRtsnam vanam idam dRzwam $ Srotavyam ca Srutam tvayA &
   tad icchāmy abhyanujñātā % tyaktum etat kalevaram // Ram_3,70.23 //	tat icCAmi aByanujQAtA % tyaktum etat kalevaram // Ram_3,70.23 //
   teṣām icchāmy ahaṃ gantuṃ $ samīpaṃ bhāvitātmanām &	tezAm icCAmi aham gantum $ samIpam BAvitAtmanAm &
   munīnām āśramo yeṣām % ahaṃ ca paricāriṇī // Ram_3,70.24 //	munInAm ASramaH yezAm % aham ca paricAriNI // Ram_3,70.24 //
   dharmiṣṭhaṃ tu vacaḥ śrutvā $ rāghavaḥ sahalakṣmaṇaḥ &	DarmizWam tu vacaH SrutvA $ rAGavaH sahalakzmaNaH &
   anujānāmi gaccheti % prahṛṣṭavadano 'bravīt // Ram_3,70.25 //	anujAnAmi gacCa iti % prahRzwa vadanaH abravIt // Ram_3,70.25 //
   anujñātā tu rāmeṇa $ hutvātmānaṃ hutāśane &	anujQAtA tu rAmeNa $ hutvA AtmAnam hutASane &
   jvalatpāvakasaṃkāśā % svargam eva jagāma sā // Ram_3,70.26 //	jvalat pAvaka saMkASAH % svargam eva jagAma sA // Ram_3,70.26 //
   yatra te sukṛtātmāno $ viharanti maharṣayaḥ &	yatra te sukRta AtmAnaH $ viharanti mahA RzayaH &
   tat puṇyaṃ śabarī sthānaṃ % jagāmātmasamādhinā // Ram_3,70.27 //	tat puNyam SabarI sTAnam % jagAma Atma samADinA // Ram_3,70.27 //
   divaṃ tu tasyāṃ yātāyāṃ $ śabaryāṃ svena karmaṇā &	divam tu tasyAm yAtAyAm $ SabaryAm svena karmaNA &
   lakṣmaṇena saha bhrātrā % cintayāmāsa rāghavaḥ // Ram_3,71. 1 //	lakzmaNena saha BrAtrA % cintayAmAsa rAGavaH // Ram_3,71. 1 //
   cintayitvā tu dharmātmā $ prabhāvaṃ taṃ mahātmanām &	cintayitvA tu Darma AtmA $ praBAvam tam mahAtmanAm &
   hitakāriṇam ekāgraṃ % lakṣmaṇaṃ rāghavo 'bravīt // Ram_3,71. 2 //	hita kAriNam ekAgram % lakzmaNam rAGavaH abravIt // Ram_3,71. 2 //
   dṛṣṭo 'yam āśramaḥ saumya $ bahvāścaryaḥ kṛtātmanām &	dRzwaH ayam ASramaH sOmya $ bahu AScaryaH kRtAtmanAm &
   viśvastamṛgaśārdūlo % nānāvihagasevitaḥ // Ram_3,71. 3 //	viSvasta mRga SArdUlaH % nAnA vihaga sevitaH // Ram_3,71. 3 //
   saptānāṃ ca samudrāṇām $ eṣu tīrtheṣu lakṣmaṇa &	saptAnAm ca samudrANAm $ ezu tIrTezu lakzmaNa &
   upaspṛṣṭaṃ ca vidhivat % pitaraś cāpi tarpitāḥ // Ram_3,71. 4 //	upaspRzwam ca viDivat % pitaraH ca api tarpitAH // Ram_3,71. 4 //
   pranaṣṭam aśubhaṃ yat tat $ kalyāṇaṃ samupasthitam &	pranazwam aSuBam yat tat $ kalyANam samupasTitam &
   tena tv etat prahṛṣṭaṃ me % mano lakṣmaṇa samprati // Ram_3,71. 5 //	tena tu etat prahRzwam me % manaH lakzmaNa samprati // Ram_3,71. 5 //
   hṛdaye hi naravyāghra $ śubham āvirbhaviṣyati &	hRdaye hi nara vyAGra $ SuBam AvirBavizyati &
   tad āgaccha gamiṣyāvaḥ % pampāṃ tāṃ priyadarśanām // Ram_3,71. 6 //	tat AgacCa gamizyAvaH % pampAm tAm priya darSanAm // Ram_3,71. 6 //
   ṛśyamūko girir yatra $ nātidūre prakāśate &	RSyamUkaH giriH yatra $ na ati dUre prakASate &
   yasmin vasati dharmātmā % sugrīvo 'ṃśumataḥ sutaḥ \	yasmin vasati Darma AtmA % sugrIvaH aMSumataH sutaH \
   nityaṃ vālibhayāt trastaś # caturbhiḥ saha vānaraiḥ // Ram_3,71. 7 //	nityam vAli BayAt trastaH # caturBiH saha vAnarEH // Ram_3,71. 7 //
   abhitvare ca taṃ draṣṭuṃ $ sugrīvaṃ vānararṣabham &	aBitvare ca tam drazwum $ sugrIvam vAnara RzaBam &
   tadadhīnaṃ hi me saumya % sītāyāḥ parimārgaṇam // Ram_3,71. 8 //	tat aDInam hi me sOmya % sItAyAH parimArgaNam // Ram_3,71. 8 //
   iti bruvāṇaṃ taṃ rāmaṃ $ saumitrir idam abravīt &	iti bruvANam tam rAmam $ sOmitriH idam abravIt &
   gacchāvas tvaritaṃ tatra % mamāpi tvarate manaḥ // Ram_3,71. 9 //	gacCAvaH tvaritam tatra % mama api tvarate manaH // Ram_3,71. 9 //
   āśramāt tu tatas tasmān $ niṣkramya sa viśāṃ patiḥ &	ASramAt tu tatas tasmAt $ nizkramya sa viSAm patiH &
   ājagāma tataḥ pampāṃ % lakṣmaṇena sahābhibhūḥ // Ram_3,71. 10 //	AjagAma tatas pampAm % lakzmaNena saha aBiBUH // Ram_3,71. 10 //
   samīkṣamāṇaḥ puṣpāḍhyaṃ $ sarvato vipuladrumam &	samIkzamANaH puzpa AXyam $ sarvatas vipula drumam &
   koyaṣṭibhiś cārjunakaiḥ % śatapattraiś ca kīcakaiḥ \	koyazwiBiH ca arjunakEH % SatapattrEH ca kIcakEH \
   etaiś cānyaiś ca vividhair # nāditaṃ tad vanaṃ mahat // Ram_3,71. 11 //	etEH ca anyEH ca viviDEH # nAditam tat vanam mahat // Ram_3,71. 11 //
   sa rāmo vividhān vṛkṣān $ sarāṃsi vividhāni ca &	sa rAmaH viviDAn vRkzAn $ sarAMsi viviDAni ca &
   paśyan kāmābhisaṃtapto % jagāma paramaṃ hradam // Ram_3,71. 12 //	paSyan kAma aBisaMtaptaH % jagAma paramam hradam // Ram_3,71. 12 //
   sa tām āsādya vai rāmo $ dūrād udakavāhinīm &	sa tAm AsAdya vE rAmaH $ dUrAt udaka vAhinIm &
   mataṃgasarasaṃ nāma % hradaṃ samavagāhata // Ram_3,71. 13 //	mataMgasarasam nAma % hradam samavagAhata // Ram_3,71. 13 //
   sa tu śokasamāviṣṭo $ rāmo daśarathātmajaḥ &	sa tu Soka samAvizwaH $ rAmaH daSaraTa AtmajaH &
   viveśa nalinīṃ pampāṃ % paṅkajaiś ca samāvṛtām // Ram_3,71. 14 //	viveSa nalinIm pampAm % paFkajEH ca samAvRtAm // Ram_3,71. 14 //
   tilakāśokapuṃnāga  $ bakuloddālakāśinīm &	tilaka aSoka puMnAga $ bakula uddAlaka ASinIm &
   ramyopavanasambādhāṃ % padmasaṃpīḍitodakām // Ram_3,71. 15 //	ramya upavana sambADAm % padma saMpIxita udakAm // Ram_3,71. 15 //
   sphaṭikopamatoyāḍhyāṃ $ ślakṣṇavālukasaṃtatām &	sPawika upama toya AXyAm $ SlakzNa vAluka saMtatAm &
   matsyakacchapasambādhāṃ % tīrasthadrumaśobhitām // Ram_3,71. 16 //	matsya kacCapa sambADAm % tIra sTa druma SoBitAm // Ram_3,71. 16 //
   sakhībhir iva yuktābhir $ latābhir anuveṣṭitām &	saKIBiH iva yuktABiH $ latABiH anuvezwitAm &
   kiṃnaroragagandharva  % yakṣarākṣasasevitām \	kiMnara uraga ganDarva % yakza rAkzasa sevitAm \
   nānādrumalatākīrṇāṃ # śītavārinidhiṃ śubhām // Ram_3,71. 17 //	nAnA druma latA AkIrNAm # SIta vAri niDim SuBAm // Ram_3,71. 17 //
   padmaiḥ saugandhikais tāmrāṃ $ śuklāṃ kumudamaṇḍalaiḥ &	padmEH sOganDikEH tAmrAm $ SuklAm kumuda maNxalEH &
   nīlāṃ kuvalayoddhātair % bahuvarṇāṃ kuthām iva // Ram_3,71. 18 //	nIlAm kuvalaya udDAtEH % bahu varNAm kuTAm iva // Ram_3,71. 18 //
   aravindotpalavatīṃ $ padmasaugandhikāyutām &	aravinda utpalavatIm $ padma sOganDika AyutAm &
   puṣpitāmravaṇopetāṃ % barhiṇodghuṣṭanāditām // Ram_3,71. 19 //	puzpita Amra vaNa upetAm % barhiNa udGuzwa nAditAm // Ram_3,71. 19 //
   sa tāṃ dṛṣṭvā tataḥ pampāṃ $ rāmaḥ saumitriṇā saha &	sa tAm dRzwvA tatas pampAm $ rAmaH sOmitriNA saha &
   vilalāpa ca tejasvī % kāmād daśarathātmajaḥ // Ram_3,71. 20 //	vilalApa ca tejasvI % kAmAt daSaraTa AtmajaH // Ram_3,71. 20 //
   tilakair bījapūraiś ca $ vaṭaiḥ śukladrumais tathā &	tilakEH bIjapUrEH ca $ vawEH Sukla drumEH taTA &
   puṣpitaiḥ karavīraiś ca % puṃnāgaiś ca supuṣpitaiḥ // Ram_3,71. 21 //	puzpitEH karavIrEH ca % puMnAgEH ca su puzpitEH // Ram_3,71. 21 //
   mālatīkundagulmaiś ca $ bhaṇḍīrair niculais tathā &	mAlatI kunda gulmEH ca $ BaNxIrEH niculEH taTA &
   aśokaiḥ saptaparṇaiś ca % ketakair atimuktakaiḥ \	aSokEH saptaparNEH ca % ketakEH atimuktakEH \
   anyaiś ca vividhair vṛkṣaiḥ # pramadevopaśobhitām // Ram_3,71. 22 //	anyEH ca viviDEH vRkzEH # pramadA iva upaSoBitAm // Ram_3,71. 22 //
   asyās tīre tu pūrvoktaḥ $ parvato dhātumaṇḍitaḥ &	asyAH tIre tu pUrva uktaH $ parvataH DAtu maNxitaH &
   ṛśyamūka iti khyātaś % citrapuṣpitakānanaḥ // Ram_3,71. 23 //	RSyamUkaH iti KyAtaH % citra puzpita kAnanaH // Ram_3,71. 23 //
   harir ṛkṣarajonāmnaḥ $ putras tasya mahātmanaḥ &	hariH Rkza rajaH nAmnaH $ putraH tasya mahAtmanaH &
   adhyāste taṃ mahāvīryaḥ % sugrīva iti viśrutaḥ // Ram_3,71. 24 //	aDyAste tam mahA vIryaH % sugrIvaH iti viSrutaH // Ram_3,71. 24 //
   sugrīvam abhigaccha tvaṃ $ vānarendraṃ nararṣabha &	sugrIvam aBigacCa tvam $ vAnara indram nara RzaBa &
   ity uvāca punar vākyaṃ % lakṣmaṇaṃ satyavikramam // Ram_3,71. 25 //	iti uvAca punar vAkyam % lakzmaNam satya vikramam // Ram_3,71. 25 //
   tato mahad vartma ca dūrasaṃkramaṃ $ krameṇa gatvā pravilokayan vanam &	tatas mahat vartma ca dUra saMkramam $ krameNa gatvA pravilokayan vanam &
   dadarśa pampāṃ śubhadarśakānanām % anekanānāvidhapakṣisaṃkulām //	dadarSa pampAm SuBa darSa kAnanAm % aneka nAnAviDa pakzi saMkulAm //
   Ram_3,71. 26 //	Ram_3,71. 26 //
