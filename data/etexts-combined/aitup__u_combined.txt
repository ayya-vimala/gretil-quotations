   ātmā vā idam eka evāgra āsīt |	AtmA vA idam ekaH eva-agre AsIt |
   nānyat kiñcana miṣat |	na-anyat kiQcana mizat |
   sa īkṣata lokān nu sṛjā iti || AitUp_1,1.1 ||	saH Ikzata lokAn nu sRjE iti || AitUB-_1,1.1 ||
   sa imāṃl lokān asṛjatāmbho marīcīr maram āpaḥ |	saH imAn lokAn asRjata-amBaH marIcIH maram ApaH |
   ado 'mbhaḥ pareṇa divam |	adaH amBaH pareNa divam |
   dyauḥ pratiṣṭhā |	dyOH pratizWA |
   antarikṣaṃ marīcayaḥ |	antarikzam marIcayaH |
   pṛthivī maraḥ |	pRTivI maraH |
   yā adhastāt tā āpaḥ || AitUp_1,1.2 ||	yAH aDastAt tAH ApaH || AitUB-_1,1.2 ||
   sa īkṣateme nu lokāḥ |	saH Ikzata-ime nu lokAH |
   lokapālān nu sṛjā iti |	lokapAlAn nu sRjE iti |
   so 'dbhya eva puruṣaṃ samuddhṛtyāmūrcchayat || AitUp_1,1.3 ||	saH adByaH eva puruzam samudDRtya-amUrcCayat || AitUB-_1,1.3 ||
   tam abhyatapat |	tam aByatapat |
   tasyābhitaptasya mukhaṃ nirabhidyata yathāṇḍam |	tasya-aBitaptasya muKam niraBidyata yaTA-aNxam |
   mukhād vāk |	muKAt vAc |
   vāco 'gniḥ |	vAcaH agniH |
   nāsike nirabhidyetām |	nAsike niraBidyetAm |
   nāsikābhyāṃ prāṇaḥ |	nAsikAByAm prANaH |
   prāṇād vāyuḥ |	prANAt vAyuH |
   akṣiṇī nirabhidyetām |	akziNI niraBidyetAm |
   akṣībhyāṃ cakṣuḥ |	akzIByAm cakzuH |
   cakṣuṣa ādityaḥ |	cakzuzaH AdityaH |
   karṇau nirabhidyetām |	karNO niraBidyetAm |
   karṇābhyāṃ śrotram |	karNAByAm Srotram |
   śrotrād diśaḥ |	SrotrAt diSaH |
   tvaṅ nirabhidyata |	tvac niraBidyate |
   tvaco lomāni |	tvacaH lomAni |
   lomabhya oṣadhivanaspatayaḥ |	lomaByaH ozaDi-vanaspatayaH |
   hṛdayaṃ nirabhidyata |	hRdayam niraBidyate |
   hṛdayān manaḥ |	hRdayAt manaH |
   manasaś candramāḥ |	manasaH candramAH |
   nābhir nirabhidyata |	nABiH niraBidyate |
   nābhyā apānaḥ |	nAByAH apAnaH |
   apānān mṛtyuḥ |	apAnAt mRtyuH |
   śiśnaṃ nirabhidyata |	SiSnam niraBidyate |
   śiśnād retaḥ |	SiSnAt retaH |
   retasa āpaḥ || AitUp_1,1.4 ||	retasaH ApaH || AitUB-_1,1.4 ||
   tā etā devatāḥ sṛṣṭā asmin mahaty arṇave prāpatan |	tAH etAH devatAH sRzwAH asmin mahati arNave prApatan |
   tam aśanāpipāsābhyām anvavārjat |	tam aSanA-pipAsAByAm anvavArjat |
   tā enam abruvann āyatanaṃ naḥ prajānīhi |	tAH enam abruvan Ayatanam naH prajAnIhi |
   yasmin pratiṣṭhitā annam adāmeti || AitUp_1,2.1 ||	yasmin pratizWitAH annam adAma-iti || AitUB-_1,2.1 ||
   tābhyo gām ānayat |	tAByaH gAm Anayat |
   tā abruvan na vai no 'yam alam iti |	tAH abruvan na vE naH ayam alam iti |
   tābhyo 'śvam ānayat |	tAByaH aSvam Anayat |
   tā abruvan na vai no 'yam alam iti || AitUp_1,2.2 ||	tAH abruvan na vE naH ayam alam iti || AitUB-_1,2.2 ||
   tābhyaḥ puruṣam ānayat |	tAByaH puruzam Anayat |
   tā abruvan sukṛtaṃ bateti |	tAH abruvan sukRtam bata-iti |
   puruṣo vāva sukṛtam |	puruzaH vAva sukRtam |
   tā abravīd yathāyatanaṃ praviśateti || AitUp_1,2.3 ||	tAH abravIt yaTAyatanam praviSata-iti || AitUB-_1,2.3 ||
   agnir vāg bhūtvā mukhaṃ prāviśat |	agniH vAc BUtvA muKam prAviSat |
   vāyuḥ prāṇo bhūtvā nāsike prāviśat |	vAyuH prANaH BUtvA nAsike prAviSat |
   ādityaś cakṣur bhūtvākṣiṇī prāviśat |	AdityaH cakzuH BUtvA-akziNI prAviSat |
   diśaḥ śrotraṃ bhūtvā karṇau prāviśan |	diSaH Srotram BUtvA karNO prAviSan |
   oṣadhivanaspatayo lomāni bhūtvā tvacaṃ prāviśan |	ozaDi-vanaspatayaH lomAni BUtvA tvacam prAviSan |
   candramā mano bhūtvā hṛdayaṃ prāviśat |	candramAH manaH BUtvA hRdayam prAviSat |
   mṛtyur apāno bhūtvā nābhiṃ prāviśat |	mRtyuH apAnaH BUtvA nABim prAviSat |
   āpo reto bhūtvā śiśnaṃ prāviśan || AitUp_1,2.4 ||	ApaH retaH BUtvA SiSnam prAviSan || AitUB-_1,2.4 ||
   tam aśanāpipāse abrūtām avābhyām abhiprajānīhīti |	tam aSanA-pipAse abrUtAm avAByAm aBiprajAnIhi-iti |
   te abravīd etāsv eva vāṃ devatāsv ābhajāmy etāsu bhāginyau karomīti |	te abravIt etAsu eva vAm devatAsu ABajAmi etAsu BAginyO karomi-iti |
   tasmād yasyai kasyai ca devatāyai havir gṛhyate bhāginyāv evāsyām	tasmAt yasyE kasyE ca devatAyE haviH gRhyate BAginyO eva-asyAm
   aśanāpipāse bhavataḥ || AitUp_1,2.5 ||	aSanA-pipAse BavataH || AitUB-_1,2.5 ||
   sa īkṣateme nu lokāś ca lokapālāś ca |	saH Ikzata-ime nu lokAH ca lokapAlAH ca |
   annam ebhyaḥ sṛjā iti || AitUp_1,3.1 ||	annam eByaH sRjAH iti || AitUB-_1,3.1 ||
   so 'po 'bhyatapat |	saH apaH aByatapat |
   tābhyo 'bhitaptābhyo mūrtir ajāyata |	tAByaH aBitaptAByaH mUrtiH ajAyata |
   yā vai sā mūrtir ajāyatānnaṃ vai tat || AitUp_1,3.2 ||	yA vE sA mUrtiH ajAyata-annam vE tat || AitUB-_1,3.2 ||
   tad enat sṛṣṭaṃ parāṅ atyajighāṃsat |	tat enat sRzwam parAF atyajiGAMsat |
   tad vācājighṛkṣat |	tat vAcA-ajiGRkzat |
   tan nāśaknod vācā grahītum |	tat na-aSaknot vAcA grahItum |
   sa yad dhainad vācāgrahaiṣyad abhivyāhṛtya haivānnam atrapsyat ||	sa yat Da-enat vAcA-agrahEzyat aBivyAhRtya ha-eva-annam atrapsyat ||
   AitUp_1,3.3 ||	AitUB-_1,3.3 ||
   tat prāṇenājighṛkṣat |	tat prANena-ajiGRkzat |
   tan nāśaknot prāṇena grahītum |	tat na-aSaknot prANena grahItum |
   sa yad dhainat prāṇenāgrahaiṣyad abhiprāṇya haivānnam atrapsyat ||	sa yat DEnat prANena-agrahEzyat aBiprANya ha-eva-annam atrapsyat ||
   AitUp_1,3.4 ||	AitUB-_1,3.4 ||
   tac cakṣuṣājighṛkṣat |	tat cakzuzA-ajiGRkzat |
   tan nāśaknoc cakṣuṣā grahītum |	tat na-aSaknot cakzuzA grahItum |
   sa yad dhainac cakṣuṣāgrahaiṣyad dṛṣṭvā haivānnam atrapsyat || AitUp_1,3.5	sa yat Da-enat cakzuzA-agrahEzyat dRzwvA ha-eva-annam atrapsyat || AitUB-_1,3.5
   tac chrotreṇājighṛkṣat |	tat SrotreNa-ajiGRkzat |
   tan nāśaknoc chrotreṇa grahītum |	tat na-aSaknot SrotreNa grahItum |
   sa yad dhainac chrotreṇāgrahaiṣyac chrutvā haivānnam atrapsyat ||	sa yat Da-enat SrotreNa-agrahEzyat SrutvA ha-eva-annam atrapsyat ||
   AitUp_1,3.6 ||	AitUB-_1,3.6 ||
   tat tvacājighṛkṣat |	tat tvacA-ajiGRkzat |
   tan nāśaknot tvacā grahītum |	tat na-aSaknot tvacA grahItum |
   sa yad dhainat tvacāgrahaiṣyat spṛṣṭvā haivānnam atrapsyat || AitUp_1,3.7	sa yat DEnat tvacA-agrahEzyat spRzwvA ha-eva-annam atrapsyat || AitUB-_1,3.7
   tan manasājighṛkṣat |	tat manasA-ajiGRkzat |
   tan nāśaknon manasā grahītum |	tat na-aSaknot manasA grahItum |
   sa yad dhainan manasāgrahaiṣyad dhyātvā haivānnam atrapsyat || AitUp_1,3.8	sa yat DEnan manasA-agrahEzyat DyAtvA ha-eva-annam atrapsyat || AitUB-_1,3.8
   tac chiśnenājighṛkṣat |	tat SiSnena-ajiGRkzat |
   tan nāśaknoc chiśnena grahītum |	tat na-aSaknot SiSnena grahItum |
   sa yad dhainac chiśnenāgrahaiṣyad visṛjya haivānnam atrapsyat ||	sa yat Da-enat SiSnena-agrahEzyat visRjya ha-eva-annam atrapsyat ||
   AitUp_1,3.9 ||	AitUB-_1,3.9 ||
   tad apānenājighṛkṣat |	tat apAnena-ajiGRkzat |
   tad āvayat |	tat Avayat |
   saiṣo 'nnasya graho yad vāyuḥ |	sa-ezaH annasya grahaH yat vAyuH |
   annāyur vā eṣa yad vāyuḥ || AitUp_1,3.10 ||	anna-AyuH vE eza yat vAyuH || AitUB-_1,3.10 ||
   sa īkṣata kathaṃ nv idaṃ mad ṛte syād iti |	saH Ikzata kaTam nu idam mat Rte syAt iti |
   sa īkṣata katareṇa prapadyā iti |	saH Ikzata katareNa prapadyAH iti |
   sa īkṣata yadi vācābhivyāhṛtaṃ yadi prāṇenābhiprāṇitaṃ yadi cakṣuṣā dṛṣṭaṃ	saH Ikzata yadi vAcA-aBivyAhRtam yadi prANena-aBiprANitam yadi cakzuzA dRzwam
   yadi śrotreṇa śrutaṃ yadi tvacā spṛṣṭaṃ yadi manasā dhyātaṃ yady	yadi SrotreNa Srutam yadi tvacA spRzwam yadi manasA DyAtam yadi-
   apānenābhyapānitaṃ yadi śiśnena visṛṣṭam atha ko 'ham iti || AitUp_1,3.11	apAnena-aBya-pAnitam yadi SiSnena visRzwam aTa kaH aham iti || AitUB-_1,3.11
   sa etam eva sīmānaṃ vidāryaitayā dvārā prāpadyata |	saH etam eva sImAnam vidArya-etayA dvArA prApadyata |
   saiṣā vidṛtir nāma dvāḥ |	sA-ezA vidRtiH nAma dvAH |
   tad etan nāndanam |	tat etat nAndanam |
   tasya traya āvasathās trayaḥ svapnā ayam āvasatho 'yam āvasatho 'yam	tasya trayaH AvasaTAH trayaH svapnAH ayam AvasaTaH ayam AvasaTaH ayam
   āvasatha iti || AitUp_1,3.12 ||	AvasaTaH iti || AitUB-_1,3.12 ||
   sa jāto bhūtāny abhivyaikhyat kim ihānyaṃ vāvadiṣad iti |	sa jAtaH BUtAni aBivyEKyat kim iha-anyam vA-avadizat iti |
   sa etam eva puruṣaṃ brahma tatamam apaśyad idam adarśam itī 3 ||	saH etam eva puruzam brahma tatamam apaSyat idam adarSam itI 3 ||
   AitUp_1,3.13 ||	AitUB-_1,3.13 ||
   tasmād idandro nāma |	tasmAt idandraH nAma |
   idandro ha vai nāma |	idandraH ha vE nAma |
   tam idandraṃ santam indra ity ācakṣate parokṣeṇa |	tam idandram santam indraH iti Acakzate parokzeNa |
   parokṣapriyā iva hi devāḥ parokṣapriyā iva hi devāḥ || AitUp_1,3.14 ||	parokza-priyAH iva hi devAH parokza-priyAH iva hi devAH || AitUB-_1,3.14 ||
   puruṣe ha vā ayam ādito garbho bhavati yad etad retaḥ |	puruze ha vE ayam Aditas garBaH Bavati yat etat retaH |
   tad etat sarvebhyo 'ṅgebhyas tejaḥ sambhūtam ātmany evātmānaṃ bibharti |	tat etat sarveByaH aFgeByaH tejaH samBUtam Atmani eva-AtmAnam biBarti |
   tad yadā striyāṃ siñcaty athainaj janayati |	tat yadA striyAm siQcati aTa-enat janayati |
   tad asya prathamaṃ janma || AitUp_2.1 ||	tat asya praTamam janma || AitUB-_2.1 ||
   tat striyā ātmabhūyaṃ gacchati yathā svam aṅgaṃ tathā |	tat striyAH Atma-BUyam gacCati yaTA svam aFgam taTA |
   tasmād enāṃ na hinasti |	tasmAt enAm na hinasti |
   sāsyaitam ātmānam atra gataṃ bhāvayati || AitUp_2.2 ||	sA-asya-etam AtmAnam atra gatam BAvayati || AitUB-_2.2 ||
   sā bhāvayitrī bhāvayitavyā bhavati |	sA BAvayitrI BAvayitavyA Bavati |
   taṃ strī garbhaṃ bibharti |	tam strI garBam biBarti |
   so 'gra eva kumāraṃ janmano 'gre 'dhi bhāvayati |	saH agre eva kumAram janmanaH agre aDi BAvayati |
   sa yat kumāraṃ janmano 'gre 'dhi bhāvayaty ātmānam eva tad bhāvayaty eṣāṃ	sa yat kumAram janmanaH agre aDi BAvayati AtmAnam eva tat BAvayati ezAm
   lokānāṃ santatyai |	lokAnAm santatyE |
   evaṃ santatā hīme lokāḥ |	evam santatAH hi-ime lokAH |
   tad asya dvitīyaṃ janma || AitUp_2.3 ||	tat asya dvitIyam janma || AitUB-_2.3 ||
   so 'syāyam ātmā puṇyebhyaḥ karmebhyaḥ pratidhīyate |	saH asya-ayam AtmA puNyeByaH karmeByaH pratiDIyate |
   athāsyāyam itara ātmā kṛtakṛtyo vayogataḥ praiti |	aTa-asya-ayam itaraH AtmA kRtakRtyaH vayaH-gataH prEti |
   sa itaḥ prayann eva punar jāyate |	saH itas prayan eva punar jAyate |
   tad asya tṛtīyaṃ janma || AitUp_2.4 ||	tat asya tRtIyam janma || AitUB-_2.4 ||
   tad uktam ṛṣiṇā -- garbhe nu sann anv eṣām avedamahaṃ devānāṃ janimāni	tat uktam RziNA - garBe nu san anu ezAm avedam-aham devAnAm janimAni
   viśvā |	viSvA |
   śataṃ mā pura āyasīr arakṣannadha śyeno javasā nir adīyam |	Satam mA puras AyasIH arakzat-=-aDa SyenaH javasA niH adIyam |
   iti |	iti |
   garbha evaitac chayāno vāmadeva evam uvāca || AitUp_2.5 ||	garBaH eva-etat SayAnaH vAmadevaH evam uvAca || AitUB-_2.5 ||
   sa evaṃ vidvān asmāc charīrabhedād ūrdhvam utkramyāmuṣmin svarge loke	saH evam vidvAn asmAt SarIra-BedAt UrDvam utkramya-amuzmin svarge loke
   sarvān kāmān āptvāmṛtaḥ samabhavat samabhavat || AitUp_2.6 ||	sarvAn kAmAn AptvA-amRtaH samaBavat samaBavat || AitUB-_2.6 ||
   ko 'yam |	kaH ayam |
   ātmeti vayam upāsmahe |	AtmA-iti vayam upAsmahe |
   kataraḥ sa ātmā |	kataraH saH AtmA |
   yena vā paśyati yena vā śṛṇoti yena vā gandhāñ jighrati yena vā vācaṃ	yena vA paSyati yena vA SRNoti yena vA ganDAn jiGrati yena vA vAcam
   vyākaroti yena vā svādu cāsvādu ca vijānāti || AitUp_3.1 ||	vyAkaroti yena vA svAdu ca-asvAdu ca vijAnAti || AitUB-_3.1 ||
   yad etad dhṛdayaṃ manaś caitat |	yat etat DRdayam manaH ca-etat |
   sañjñānam ājñānaṃ vijñānaṃ prajñānaṃ medhā dṛṣṭir dhṛtir matir manīṣā	san-jQAnam AjQAnam vijQAnam prajQAnam meDA dRzwiH DRtiH matiH manIzA
   jūtiḥ smṛtiḥ saṅkalpaḥ kratur asuḥ kāmo vaśa iti sarvāṇy evaitāni	jUtiH smRtiH saFkalpaH kratuH asuH kAmaH vaSaH iti sarvANi eva-etAni
   prajñānasya nāmadheyāni bhavanti || AitUp_3.2 ||	prajQAnasya nAmaDeyAni Bavanti || AitUB-_3.2 ||
   eṣa brahmā |	eza brahmA |
   eṣa indraḥ |	ezaH indraH |
   eṣa prajāpatiḥ |	eza prajApatiH |
   ete sarve devāḥ |	ete sarve devAH |
   imāni ca pañca mahābhūtāni pṛthivī vāyur ākāśa āpo jyotīṃṣīty etānīmāni	imAni ca paQca mahABUtAni pRTivI vAyuH AkASaH ApaH jyotIMzi-iti etAni-imAni
   kṣudramiśrāṇīva bījānītarāṇi cetarāṇi cāṇḍajāni ca jārujāni ca svedajāni	kzudra-miSrANi-iva bIjAni-itarANi ca-itarANi ca-aNxa-jAni ca jAru-jAni ca sveda-jAni
   codbhijjāni cāśvā gāvaḥ puruṣā hastino yat kiñcedam prāṇi jaṅgamaṃ ca	ca-udBijjAni ca-aSvAH gAvaH puruzAH hastinaH yat kiQca-idam prANi jaFgamam ca
   patatri ca yac ca sthāvaram |	patatri ca yat ca sTAvaram |
   sarvaṃ tat prajñānetram |	sarvam tat prajQA-netram |
   prajñāne pratiṣṭhitam |	prajQAne pratizWitam |
   prajñānetro lokaḥ |	prajQA-netraH lokaH |
   prajñā pratiṣṭhā |	prajQA pratizWA |
   prajñānaṃ brahma || AitUp_3.3 ||	prajQAnam brahma || AitUB-_3.3 ||
   sa etena prajñenātmanāsmāl lokād utkramyāmuṣmin svarge loke sarvān kāmān	saH etena prajQena-AtmanA-asmAt lokAt utkramya-amuzmin svarge loke sarvAn kAmAn
   āptvāmṛtaḥ samabhavat samabhavat || AitUp_3.4 ||	AptvA-amRtaH samaBavat samaBavat || AitUB-_3.4 ||
