   na jñānācchūnyatā nāma kācidanyā hi vidyate /	na jQAnAt-SUnyatA nAma kAcid-anyA hi vidyate /
   viviktāvyatirekitvaṃ vivekasya yato matam // 1 //	vivikta-avyatireki-tvam vivekasya yatas matam // 1 //
   dvayaśūnyam hi vijñānam anyathā na prasajyate /	dvaya-SUnyam hi vijQAnam anyaTA na prasajyate /
   dvayāsattvān nivṛttasya dvayātmatvaprasangataḥ // 2 //	dvaya-asattvAt nivRttasya dvaya-Atma-tva-prasangataH // 2 //
   tacchurutatathatārūpo bhagavān eva bhaṇyate /	tat-Suruta-taTatA-rUpaH BagavAn eva BaNyate /
   vedyavedakasadbhāvavikalpādyasamāśrayaḥ // 3 //	vedya-vedaka-sadBAva-vikalpa-Adi-asamASrayaH // 3 //
   cittamātraṃ nirābhāsaṃ vihāro buddhabhūstathā /	cittamAtram nirABAsam vihAraH budDaBUH-taTA /
   etaddhi bhāṣitaṃ buddhairbhāsante bhāṣayanti ca // 4 //	etat-hi BAzitam budDEH-BAsante BAzayanti ca // 4 //
   cittaṃ hi bhūmayaḥ sapta nirābhāsā tvihāṣṭamī /	cittam hi BUmayaH sapta nirABAsA tu-iha-azwamI /
   dve bhūmayo vihāro 'tra 'śeṣā bhūmirmamātmikā // 5 //	dve BUmayaH vihAraH atra aSezAH BUmiH-mama-AtmikA // 5 //
   deśyante bhūmayaḥ sapta buddhaiścittavaśaṃ gatāḥ /	deSyante BUmayaH sapta budDEH-citta-vaSam gatAH /
   kāyavākcittadauṣṭhulyaṃ saptamyāṃ na pravartate // 6 //	kAya-vAc-citta-dOzWulyam saptamyAm na pravartate // 6 //
   aṣṭamyāṃ āśrayastasya svapno 'pyasukhasaṃbhavaḥ /	azwamyAm ASrayaH-tasya svapnaH api-asuKa-saMBavaH /
   1. avācyo vācakairdharmaḥ kṛpayā yena deśitaḥ /	1. avAcyaH vAcakEH-DarmaH kRpayA yena deSitaH /
   namo 'cintyaprabhavāya buddhāyāsaṅgabuddhaye // 8 //	namaH acintya-praBavAya budDAya-AsaFga-budDaye // 8 //
   2. svabhāvena na cotpannā nirvṛtāśca na tattvataḥ /	2. svaBAvena na ca-utpannAH nirvRtAH-ca na tattvataH /
   yathākāśaṃ tathā buddhāḥ sattvāścaivaikalakṣaṇāḥ // 9 //	yaTA-AkASam taTA budDAH sattvAH-ca-eva-eka-lakzaNAH // 9 //
   3. pārāvāraṃ na cotpannāḥ svabhāvena pratityajāḥ /	3. pArAvAram na ca-utpannAH svaBAvena pratityajAH /
   te 'pi śūnyā hi saṃskārāḥ sarvajñajñānagocarāḥ // 10 //	te api SUnyAH hi saMskArAH sarvajQa-jQAna-gocarAH // 10 //
   4. sarvabhāvāḥ svabhāvena pratibimbasamā matāḥ /	4. sarva-BAvAH svaBAvena pratibimba-samAH matAH /
   śuddhāḥ śivasvabhāvāśca advayāstathatāsamāḥ // 11 //	SudDAH Siva-svaBAvAH-ca advayAH-taTatA-samAH // 11 //
   5. asatyātmani cātmatvaṃ kalpayitvā pṛthagjanāḥ /	5. asati-a-Atmani ca-Atma-tvam kalpayitvA pRTagjanAH /
   sukhaduḥkham abhijñāśca sarvam eṣāṃ ca tattvataḥ // 12 //	suKa-duHKam aBijQAH-ca sarvam ezAm ca tattvataH // 12 //
   6. ṣaḍgatiryaśca saṃsāraḥ svargaśca paramaṃ sukham /	6. zaxgatiH-yaH-ca saMsAraH svargaH-ca paramam suKam /
   narake ca mahadduḥkhaṃ jarāvyādhirapī yatām // 13 //	narake ca mahat-duHKam jarA-vyADiH-apI yatAm // 13 //
   7. abhūtāṃ kalpanāṃ kṛtvā pacyante narakādiṣu /	7. aBUtAm kalpanAm kRtvA pacyante naraka-Adizu /
   svadoṣenaiva dahyante veṇavo vahninā yathā // 14 //	sva-dozena-eva dahyante veNavaH vahninA yaTA // 14 //
   8. yathā māyā tathā sattvā viṣayān paribhuñjate //	8. yaTA mAyA taTA sattvAH vizayAn pariBuQjate //
   māyāmayīṃ gatiṃ yānti pratītyotpādarūpiṇīm // 15 //	mAyA-mayIm gatim yAnti pratItya-utpAda-rUpiNIm // 15 //
   9. yathā citrakaro rūpaṃ yakṣasyātibhayaṅkaraṃ /	9. yaTA citrakaraH rUpam yakzasya-ati-BayaFkaram /
   bibheti svayam ālikhya saṃsāre 'py abudhastathā // 16 //	biBeti svayam AliKya saMsAre api abuDaH-taTA // 16 //
   10. yathā paṅkaṃ svayaṃ kṛtvā kaścit patati bāliśaḥ /	10. yaTA paFkam svayam kRtvA kaScid patati bAliSaH /
   tathāsatkalpanāpaṅke magnāḥ sattvā duruttare // 17 //	taTA-asat-kalpanA-paFke magnAH sattvAH duruttare // 17 //
   11. abhāvaṃ bhavato dṛṣṭvā duḥkhāṃ vindati vedanām /	11. aBAvam BavataH dRzwvA duHKAm vindati vedanAm /
   śaṅkāviṣeṇa bādhante viṣayā vitathāstathā // 18 //	SaFkA-vizeNa bADante vizayAH vitaTAH-taTA // 18 //
   12. tāṃscaivāśaraṇān dṛṣṭvā karuṇādhīramānasāḥ /	12. tAn=-ca-eva-aSaraNAn dRzwvA karuNA-DIra-mAnasAH /
   niyojayanti saṃbodhau sattvān buddhā hitaṃkarāḥ // 19 //	niyojayanti saMboDO sattvAn budDAH hitaMkarAH // 19 //
   13. te 'pi saṃbhṛtasaṃbhārāḥ prāpya jñānam anuttaram /	13. te api saMBRta-saMBArAH prApya jQAnam anuttaram /
   kalpanājālanirmuktā buddhā syurlokabandhavaḥ // 20 //	kalpanA-jAla-nirmuktAH budDA syuH-loka-banDavaH // 20 //
   14. yato 'jātam anutpannaṃ samyak sattvārthadarśinaḥ /	14. yatas ajAtam anutpannam samyak sattva-arTa-darSinaH /
   tataḥ śūnyaṃ jagad dṛṣṭvā ādimadhyāntavarjitam // 21 //	tatas SUnyam jagat dRzwvA Adi-maDya-anta-varjitam // 21 //
   15. tena paśyanti saṃsāraṃ nirvāṇaṃ ca na cātmanaḥ /	15. tena paSyanti saMsAram nirvANam ca na ca-AtmanaH /
   nirlepaṃ nirvikāraṃ ca ādimadhyāntabhāsvaram // 22 //	nirlepam nirvikAram ca Adi-maDya-anta-BAsvaram // 22 //
   16. svapnānubhūtaviṣayaṃ pratibuddho na paśyati /	16. svapna-anuBUta-vizayam pratibudDaH na paSyati /
   mohanidrāvibuddhaśca saṃsāraṃ naiva paśyati // 23 //	moha-nidrA-vibudDaH-ca saMsAram na-eva paSyati // 23 //
   17. māyāṃ vidhāya māyavī upasaṃharate yadā /	17. mAyAm viDAya mAyavI upasaMharate yadA /
   tadā na vidyate kiṃcid dharmāṇāṃ sā hi dharmatā // 24 //	tadA na vidyate kiMcid DarmANAm sA hi DarmatA // 24 //
   18. cittamātram idaṃ sarvaṃ māyākāravad utthitam /	18. cittamAtram idam sarvam mAyA-kAra-vat utTitam /
   tataḥ śubhāśubhaṃ karma tato janma śubhāśubham // 25 //	tatas SuBa-aSuBam karma tatas janma SuBa-aSuBam // 25 //
   19. kalpayanti yathā lokaṃ notpannāśca svayaṃ janāḥ /	19. kalpayanti yaTA lokam na-utpannAH-ca svayam janAH /
   utpādo hi vikalpo 'yaṃ artho bāhyo na vidyate // 26 //	utpAdaH hi vikalpaH ayam arTaH bAhyaH na vidyate // 26 //
   20. asvabhāveṣu bhāveṣu nityātmasukhasaṃjñinaḥ /	20. asvaBAvezu BAvezu nitya-Atma-suKa-saMjQinaH /
   bhavārṇave bhramantyasmin bālā mohatamovṛtāḥ // 27 //	Bava-arNave Bramanti-asmin bAlAH moha-tamaH-vRtAH // 27 //
   kalpanājalapūrṇasya saṃsārasumahodadheḥ /	kalpanA-jala-pUrNasya saMsAra-su-mahA-udaDeH /
   anākramya mahāyānaṃ ko vā pāraṃ tariṣyati // 28 //	anAkramya mahAyAnam kaH vA pAram tarizyati // 28 //
   mahāyānaviṃśikā kṛtirāryanāgārjunapādānāṃ /	mahAyAna-viMSikA kRtiH-Arya-nAgArjuna-pAdAnAm /
