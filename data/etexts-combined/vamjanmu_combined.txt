   sāndrodrekakṣubhitam abhitaḥ svāntam antar niyamya prāyo dhatte	sAndra-udreka-kzuBitam aBitas sva-antam antar niyamya prAyas Datte
   navanavarasollekham ānandakandam // 1	nava-nava-rasa-ulleKam Ananda-kandam // 1
   bhūyo bhūyaḥ pralayavibhavoddāmaduḥkhāntarāyo yo 'sāv antar jayati hṛdaye	BUyas BUyas pralaya-viBava-uddAma-duHKa-antarAyaH yaH asO antar jayati hRdaye
   ko 'pi saṃvidvikāsaḥ // 2	kaH api saMvid-vikAsaH // 2
   iha khalu nikhilajagadātmā sarvottīrṇaś ca sarvamayaś ca	iha Kalu niKila-jagat-AtmA sarva-uttIrNaH ca sarva-mayaH ca
   vikalpāsaṃkucitasaṃvitprakāśarūpaḥ anavacchinnacidānandaviśrāntaḥ	vikalpa-asaMkucita-saMvid-prakASa-rUpaH anavacCinna-cit-Ananda-viSrAntaH
   prasaradaviralavicitrapañcavāhavāhavāhinīmahodadhiḥ	prasara-davirala-vicitra-paQca-vAha-vAha-vAhinI-mahA-udaDiH
   niratiśayasvātantryasīmani pragalbhamānaḥ sarvaśaktikhacita eka eva asti	niratiSaya-svAtantrya-sImani pragalBamAnaH sarva-Sakti-KacitaH ekaH eva asti
   saṃvid ātmā maheśvaraḥ // 3	saMvid AtmA maheSvaraH // 3
   tasya prakāśarūpatā cicchaktiḥ svātantryam ānandaśaktiḥ taccamatkāraḥ	tasya prakASa-rUpa-tA cicCaktiH svAtantryam Ananda-SaktiH tat-camatkAraH
   icchāśaktiḥ āmarśātmakatā jñānaśaktiḥ sarvākārayogitvaṃ kriyāśaktiḥ iti //	icCA-SaktiH AmarSa-Atmaka-tA jQAnaSaktiH sarva-AkAra-yogi-tvam kriyASaktiH iti //
   itthaṃ sarvaśaktiyoge 'pi ābhir mukhyābhiḥ śaktibhir upacaryate sa ca	itTam sarva-Sakti-yoge api ABiH muKyABiH SaktiBiH upacaryate sa ca
   bhagavān svātantryaśaktimahimnā svātmānaṃ saṃkucitam iva ābhāsayan aṇuḥ	BagavAn svAtantrya-Sakti-mahimnA sva-AtmAnam saMkucitam iva ABAsayan aNuH
   iti ucyate // 5	iti ucyate // 5
   yathoktam vyāpako hi śivaḥ svecchākḷptasaṃkocamudraṇāt // 6	yaTA-uktam vyApakaH hi SivaH sva-icCA-k?pta-saMkoca-mudraNAt // 6
   vicitraphalakarmaughavaśāt tattaccharīrabhāk // 7	vicitra-Pala-karma-oGa-vaSAt tad-tad-SarIra-BAj // 7
   iti nijasvarūpagopanakelilolam evaṃ māheśaśaktiparispandaṃ pravaraguravaḥ	iti nija-svarUpa-gopana-keli-lolam evam mAheSa-Sakti-parispandam pravara-guravaH
   pratipedire // 8	pratipedire // 8
   tathā ca āhuḥ atidurghaṭakāritvāt svācchandyanirmalād asau // 9	taTA ca AhuH ati-durGawa-kAri-tvAt svAcCandya-nirmalAt asO // 9
   svātmapracchādanakrīḍāpaṇḍitaḥ parameśvaraḥ // 10	sva-Atma-pracCAdana-krIxA-paNxitaH parameSvaraH // 10
   anāvṛte svarūpe 'pi yadātmācchādanaṃ vibhoḥ // 11	anAvRte svarUpe api yat-A-Atma-AcCAdanam viBoH // 11
   saivāvidyā yato bheda etāvān viśvavṛttikaḥ iti // 12	sA-eva-avidyA yatas BedaH etAvAn viSva-vRttikaH iti // 12
   na ca etāvatā bhagavato	na ca etAvatA BagavataH-
   deśakālākāropādhivirahitaniratiśayānandaparisyandātmakasya kācid api	deSa-kAla-AkAra-upADi-virahita-niratiSaya-Ananda-parisyanda-Atmakasya kAcid api
   kṣatiḥ pratyuta paramamahimnaḥ paripuṣṭir ity uktam // 13	kzatiH pratyuta parama-mahimnaH paripuzwiH iti uktam // 13
   asthāsyad ekarūpeṇa vapuṣā cen maheśvaraḥ // 14	asTAsyat eka-rUpeNa vapuzA ced maheSvaraH // 14
   maheśvaratvaṃ saṃvittvaṃ tad atyakṣyad ghaṭādivat // 15	maheSvara-tvam saMvid-tvam tat atyakzyat Gawa-Adi-vat // 15
   paricchinnaprakāśatvaṃ jaḍasya kila lakṣaṇam // 16	paricCinna-prakASa-tvam jaxasya kila lakzaNam // 16
   jaḍād vilakṣaṇo bodho yato na parimīyate // 17	jaxAt vilakzaNaH boDaH yatas na parimIyate // 17
   tena bodhamahāsindhor ullāsinyaḥ svaśaktayaḥ // 18	tena boDa-mahAsinDoH ullAsinyaH sva-SaktayaH // 18
   āśrayanty ūrmaya iva svātmasaṃghaṭṭacitratām // 19	ASrayanti UrmayaH iva sva-Atma-saMGawwa-citra-tAm // 19
   ityādi // 20	ityAdi // 20
   tad evam asau bhagavān svamāyāśaktyākhyena	tat evam asO BagavAn sva-mAyA-Sakti-AKyena
   avyabhicaritasvātantryaśaktimahimnā svātmanaiva ātmānaṃ saṃkucitam iva	avyaBicarita-svAtantrya-Sakti-mahimnA sva-AtmanA-eva AtmAnam saMkucitam iva
   avabhāsayan vijñānākalaḥ pralayākalaḥ sakalaś ca sampadyate // 21	avaBAsayan vijQAnAkalaH pralayAkalaH sakalaH ca sampadyate // 21
   tatra āṇavena ekenaiva malena saṃyukto vijñānākala ucyate dvābhyām	tatra ANavena ekena-eva malena saMyuktaH vijQAnAkalaH ucyate dvAByAm
   āṇavamāyī yābhyām apavedyaḥ pralayākalaḥ tribhir āṇavamāyīyakārmaiḥ	ANava-mAyI yAByAm apavedyaH pralayAkalaH triBiH ANava-mAyIya-kArmEH
   saṃvedyaḥ tair eva kalādidharaṇyantatattvamayaḥ sakalaḥ tadartham eva ayam	saMvedyaH tEH eva kalA-Adi-DaraNI-anta-tattva-mayaH sakalaH tad-arTam eva ayam
   arthasargaḥ // 22	arTa-sargaH // 22
   tatra sṛṣṭyunmukho bhagavān śuddhādhvani vartamānaḥ svaśaktibhiḥ māyāṃ	tatra sRzwi-unmuKaH BagavAn SudDa-aDvani vartamAnaH sva-SaktiBiH mAyAm
   vikṣobhya kalātattvaṃ kiṃcitkartṛtvalakṣaṇaṃ pudgalasya sṛjati tato 'pi	vikzoBya kalA-tattvam kiMcitkartRtva-lakzaNam pudgalasya sRjati tatas api
   kiṃcid avabodhākhyaṃ vidyātattvaṃ kiṃcid abhilāṣarūpaṃ ca rāgatattvaṃ tad	kiMcid avaboDa-AKyam vidyA-tattvam kiMcid aBilAza-rUpam ca rAga-tattvam tat-
   etat sarāgaṃ kartṛtattvaṃ bhūtabhaviṣyadvartamānatayā tridhā avacchidyate	etat sa-rAgam kartR-tattvam BUta-Bavizyat-vartamAna-tayA triDA avacCidyate
   tat kālatattvaṃ tulyatve 'pi rāge yena kartṛtvasya avacchedaḥ kriyate tat	tat kAla-tattvam tulya-tve api rAge yena kartR-tvasya avacCedaH kriyate tat-
   niyatitattvaṃ tad etat kañcukaṣaṭkam antarmalāvṛtasya pudgalasya bahir	niyati-tattvam tat etat kaQcuka-zawkam antar-mala-AvRtasya pudgalasya bahis-
   ācchādakam uktaṃ ca cillācakreśvaramate māyā kalā śuddhavidyā rāgakālau	AcCAdakam uktam ca cillA-cakra-ISvara-mate mAyA kalA SudDa-vidyA rAga-kAlO
   niyantraṇā // 23	niyantraNAH // 23
   ṣaḍ etāny āvṛtivaśāt kañcukāni mitātmanaḥ // 24	zaw etAni AvRti-vaSAt kaQcukAni mita-AtmanaH // 24
   evaṃ ca pudgalasyāntarmalaḥ kañcukavat sthitaḥ // 25	evam ca pudgalasya-antar-malaH kaQcuka-vat sTitaH // 25
   tuṣavat kañcukāni syus tasmāj jñānakriyojjhitaḥ // 26	tuza-vat kaQcukAni syuH tasmAt jQAna-kriyA-ujJitaH // 26
   iti // 27	iti // 27
   sā ca kalā puruṣasya parimitaṃ kartṛtvaṃ prakāśya sukhaduḥkhamoharūpaṃ	sA ca kalA puruzasya parimitam kartR-tvam prakASya suKa-duHKa-moha-rUpam
   bhogyam avyaktatvaṃ sṛjati tato 'pi aṣṭaguṇaṃ buddhitattvam utpannaṃ tato	Bogyam avyakta-tvam sRjati tatas api azwaguNam budDi-tattvam utpannam tatas-
   'pi sāttvikarājasatāmasabhedabhinnaṃ triskandham ahaṃkāratattvam tatra	api sAttvika-rAjasa-tAmasa-Beda-Binnam tri-skanDam ahaMkAra-tattvam tatra
   pūrvasmāt ahaṃkārāt mano jātam aparasmāt indriyāṇi tṛtīyāt tanmātrāṇi	pUrvasmAt ahaMkArAt manaH jAtam aparasmAt indriyANi tRtIyAt tanmAtrANi
   ebhyo bhūtāni ity evam ayam ekasyaiva ādidevasya svātantryamahimnā saṃsāre	eByaH BUtAni iti evam ayam ekasya-eva Adidevasya svAtantrya-mahimnA saMsAre
   saṃsarataḥ parimitapramātṛtām avalambamānasya tattvaprasaraḥ uktaṃ ca	saMsarataH parimita-pramAtR-tAm avalambamAnasya tattva-prasaraH uktam ca
   bhūtāni tanmātragaṇendriyāṇi mūlaṃ pumān kañcukayuk suśuddham // 28	BUtAni tanmAtra-gaNa-indriyANi mUlam pumAn kaQcuka-yuj su-SudDam // 28
   vidyādiśaktyantam iyān svasaṃvitsindhos taraṃgaprasaraprapañcaḥ // 29	vidyA-Adi-Sakti-antam iyAn sva-saMvid-sinDoH taraMga-prasara-prapaQcaH // 29
   tathā saala utta puriṣuṇṇa u saallutta uttiṇṇa // 30	taTA saale utta purizuNNaH u saalluttaH uttiNNaH // 30
   pari āṇaha attāṇa u pari masiveṇa samāṇa u // 31	pari ANaha attANaH u pari masiveNa samANaH u // 31
   iti // 32	iti // 32
   eteṣāṃ ca uktarūpāṇāṃ tattvānāṃ pramātṛbhede vaicitryāt prameyavaicitryaṃ	etezAm ca ukta-rUpANAm tattvAnAm pramAtR-Bede vEcitryAt prameya-vEcitryam
   bhavati iti śrīpūrvaśāstre kathitam tathā hi śaktimacchaktibhedena	Bavati iti SrI-pUrvaSAstre kaTitam taTA hi Saktimat-Sakti-Bedena
   dharātattvaṃ vibhidyate // 33	DarA-tattvam viBidyate // 33
   svarūpasahitaṃ tac ca vijñeyaṃ daśapañcadhā // 34	svarUpa-sahitam tat ca vijQeyam daSa-paQcaDA // 34
   anenaiva vidhānena puṃstattvāt tu kalāntikam // 35	anena-eva viDAnena puMstattvAt tu kalA-antikam // 35
   trayodaśavidhaṃ jñeyaṃ rudravat pralayākalaḥ // 36	trayodaSaviDam jQeyam rudra-vat pralayAkalaH // 36
   tadvan māyāpi vijñeyā navadhā jñānakevalaḥ // 37	tadvat mAyA-api vijQeyA navaDA jQAna-kevalaH // 37
   mantrāḥ saptavidhās tadvat pañcadhā mantranāyakāḥ // 38	mantrAH saptaviDAH tadvat paQcaDA mantra-nAyakAH // 38
   tridhā mantreśvareśānāḥ śivaḥ sākṣān na bhidyate // 39	triDA mantreSvara-ISAnAH SivaH sAkzAt na Bidyate // 39
   yaḥ punaḥ sarvatattvāni vetty etāni yathārthataḥ // 40	yaH punar sarva-tattvAni vetti etAni yaTArTataH // 40
   sa gurur matsamaḥ prokto mantravīryaprakāśakaḥ // 41	sa guruH mad-samaH proktaH mantra-vIrya-prakASakaH // 41
   dṛṣṭāḥ sambhāṣitās tena spṛṣṭāś ca prīticetasā // 42	dRzwAH samBAzitAH tena spRzwAH ca prIti-cetasA // 42
   narāḥ pāpaiḥ pramucyante saptajanmakṛtair api // 43	narAH pApEH pramucyante sapta-janma-kRtEH api // 43
   iti // 44	iti // 44
   tad evam anekāvasāyo 'yaṃ tattvakramaḥ // 45	tat evam aneka-avasAyaH ayam tattva-kramaH // 45
   eteṣāṃ ca tattvānāṃ vargaśo yad anugāmi rūpam ekarūpam	etezAm ca tattvAnAm vargaSas yat anugAmi rUpam eka-rUpam
   ekarūpakalanāsahiṣṇutvāt sā kalā kathyate // 46	eka-rUpa-kalanA-sahizNu-tvAt sA kalA kaTyate // 46
   tathā hi nivartante yatas tattvavargāḥ sā nivṛttir nāma kalā // 47	taTA hi nivartante yatas tattva-vargAH sA nivRttiH nAma kalA // 47
   sā ca pṛthivyām eva vyavasthitā // 48	sA ca pRTivyAm eva vyavasTitAH // 48
   kāraṇatve pūraṇāpyāyakāritvāt pratiṣṭhā nāma kalā ucyate // 49	kAraNa-tve pUraNa-ApyAya-kAri-tvAt pratizWA nAma kalA ucyate // 49
   sā ca jalādimūlāntaṃ vyāpya vyavasthitā // 50	sA ca jala-Adi-mUla-antam vyApya vyavasTitAH // 50
   vedyavilaye saṃvidādhikyāt vidyā nāma kalā // 51	vedya-vilaye saMvid-ADikyAt vidyA nAma kalA // 51
   sā ca pumādimāyāntam adhvānam adhyāste // 52	sA ca pum-Adi-mAyA-antam aDvAnam aDyAste // 52
   kañcukataraṃgopaśamāt śāntā nāma kalā ucyate // 53	kaQcuka-taraMga-upaSamAt SAntA nAma kalA ucyate // 53
   sā ca śuddhavidyādiśaktyante sthitā iti // 54	sA ca SudDa-vidyA-Adi-Sakti-ante sTitAH iti // 54
   etad eva aṇḍacatuṣṭayaṃ pārthivaprākṛtamāyīyaśāktalakṣaṇam // 55	etat eva aNxa-catuzwayam pArTiva-prAkRta-mAyIya-SAkta-lakzaNam // 55
   sarvātītatvāt śivatattve śāntyatītā // 56	sarva-atIta-tvAt Sivatattve SAnti-atItAH // 56
   iti // 57	iti // 57
   paraṃ tu tattvaṃ svatantratvāt kalātītam āsām eva kalānāṃ tattvavad	param tu tattvam svatantra-tvAt kalA-atItam AsAm eva kalAnAm tattva-vat-
   antarbhūtāni bhuvanāny api boddhavyāni evaṃ sthūlasūkṣmaparatvena	antarBUtAni BuvanAni api bodDavyAni evam sTUla-sUkzma-para-tvena
   bhuvanatattvakalārūpaṃ trividharūpaṃ prameyam uktam pramāṇam api tathaiva	Buvana-tattva-kalA-rUpam triviDa-rUpam prameyam uktam pramANam api taTA-eva
   padamantravarṇatayā trividham eva iti ekasyaiva pūrṇapramātuḥ svātantryāt	pada-mantra-varNa-tayA triviDam eva iti ekasya-eva pUrNa-pramAtuH svAtantryAt-
   saṃsarataḥ ṣaḍvidhe adhvani viśrāntir uktā // 58	saMsarataH zaxviDe aDvani viSrAntiH uktAH // 58
   bhavanti cātra dīkṣāparighaṭanasaṃgrahaślokāḥ padamantravarṇam ekaṃ	Bavanti ca-atra dIkzA-pariGawana-saMgraha-SlokAH pada-mantra-varNam ekam
   puraṣoḍaśakaṃ dhareti ca nivṛttiḥ // 59	pura-zoxaSakam DarA-iti ca nivRttiH // 59
   tattvārṇam agninayanaṃ rasaśarapuram astramantrapadam anyā // 60	tattva-arNam agni-nayanam rasa-Sara-puram astra-mantra-padam anyAH // 60
   munitattvārṇaṃ dvikapadamantraṃ vasvakṣibhuvanam aparakalā // 61	muni-tattva-arNam dvika-pada-mantram vasu-akzi-Buvanam apara-kalAH // 61
   agnyarṇatattvam ekakapadamantraṃ saikabhuvanam iti turyā // 62	agni-arNa-tattvam ekaka-pada-mantram sa-eka-Buvanam iti turyAH // 62
   ṣoḍaśa varṇāḥ padamantratattvam ekaṃ ca śāntyatīteyam // 63	zoxaSa varNAH pada-mantra-tattvam ekam ca SAnti-atItA-iyam // 63
   iti // 64	iti // 64
   tad evam āṇavīṃ vṛttim ālambya bhagavān vicitraiḥ jātyāyurbhogaiḥ	tat evam ANavIm vRttim Alambya BagavAn vicitrEH jAti-AyuH-BogEH
   jarāyujāṇḍajodbhedajasvedajādijātaṃ prādurbhāvayati // 65	jarAyu-jANxaja-udBeda-ja-sveda-jAdi-jAtam prAdurBAvayati // 65
   tatra upabhuktasya annapānasya pākavaśāt rasarūpatayā sthitasya	tatra upaBuktasya anna-pAnasya pAka-vaSAt rasa-rUpa-tayA sTitasya
   raktamāṃsamedo'sthimajjātmanā śukradhātau viśrāntir bhavati tatra imāḥ	rakta-mAMsa-medaH-asTi-majja-AtmanA Sukra-DAtO viSrAntiH Bavati tatra imAH
   prajāḥ prajāyante // 66	prajAH prajAyante // 66
   tathā coktaṃ sauśrute iha khalu pāñcabhautikasya caturvidhasya āhārasya	taTA ca-uktam sOSrute iha Kalu pAQcaBOtikasya caturviDasya AhArasya
   ṣaḍrasopetasya dvividharasavīryasya aṣṭavidharasavīryasya	zaz-rasa-upetasya dviviDa-rasa-vIryasya azwaviDa-rasa-vIryasya
   anekaprakāropabhuktasya pariṇatasya yas tejorūpaḥ sāraḥ sūkṣmaḥ sa rasa	aneka-prakAra-upaBuktasya pariNatasya yaH tejaH-rUpaH sAraH sUkzmaH sa rasa
   ity ucyate tasya hṛdayaṃ sthānaṃ sa ca hṛdayāt caturviṃśatidhamanīr	iti ucyate tasya hRdayam sTAnam sa ca hRdayAt caturviMSati-DamanIH-
   anupraviśya ūrdhvagā daśa daśa ca adhogāminīḥ catasraḥ tiryaggāḥ sakalaṃ	anupraviSya UrDva-gAH daSa daSa ca aDas-gAminIH catasraH tiryak-gAH sakalam
   śarīram aharahas tarpayati jīvayati dhārayati vardhayati adṛṣṭanimittena	SarIram aharahar tarpayati jIvayati DArayati varDayati adRzwa-nimittena
   karmaṇā sa khalu āpyo raso yakṛtplīhādiṃ prāpya rāgam upaiti bhavanti vā	karmaNA sa Kalu ApyaH rasaH yakRt-plIha-Adim prApya rAgam upEti Bavanti vA
   atra ślokāḥ // 67	atra SlokAH // 67
   rañjitās tejasā tv āpaḥ śarīrasthena dehinām // 68	raQjitAH tejasA tu ApaH SarIra-sTena dehinAm // 68
   avyāpannāḥ prasannena raktam ity eva tad viduḥ // 69	avyApannAH prasannena raktam iti eva tat viduH // 69
   rasād eva striyo raktaṃ rajaḥsaṃjñaṃ pravartate // 70	rasAt eva striyaH raktam rajaH-saMjQam pravartate // 70
   tadvaśād dvādaśād ūrdhvaṃ yāti pañcāśatiḥ kṣitim // 71	tad-vaSAt dvAdaSAt UrDvam yAti paQcASatiH kzitim // 71
   ārtavaṃ śoṇitam āgneyam agnīṣomīyatvāt garbhasya // 72	Artavam SoNitam Agneyam agnIzomIyatvAt garBasya // 72
   rasād raktaṃ tato māṃsaṃ māṃsamedaś ca jāyate // 73	rasAt raktam tatas mAMsam mAMsamedaH ca jAyate // 73
   medaso 'sthi tato majjā majjātaḥ śukrasambhavaḥ // 74	medasaH asTi tatas majjA majjAtaH Sukra-samBavaH // 74
   evaṃ māṃsena śukratvaṃ raso yāti yathākramam // 75	evam mAMsena Sukra-tvam rasaH yAti yaTAkramam // 75
   strīṇāṃ tathaiva māsena bhaved ārtavasambhavaḥ // 76	strINAm taTA-eva mAsena Bavet Artava-samBavaH // 76
   iti // 77	iti // 77
   tad evaṃbhūte mātṛpitṛsambandhasambhūte agnīṣomātmake raktaretasī	tat evaMBUte mAtR-pitR-sambanDa-samBUte agnIzoma-Atmake rakta-retasI
   kusumasamayād anantaraṃ jananījaṭhare retaḥ kalilībhavati tato budbudam	kusuma-samayAt anantaram jananI-jaWare retaH kalilIBavati tatas budbudam
   tataḥ peśī tato ghanaḥ yāvad aṅgaparigrahaḥ aṅgavyaktiḥ saṃvidullāsaḥ	tatas peSI tatas GanaH yAvat aFga-parigrahaH aFga-vyaktiH saMvid-ullAsaH
   sarvāṅgasampattir ojaḥsaṃcāraḥ sukhaduḥkhasaṃvittir iti yāvat prajāyate //	sarva-aFga-sampattiH ojaH-saMcAraH suKa-duHKa-saMvittiH iti yAvat prajAyate //
   uktaṃ śrīcillācakreśvaramate somasūryarasollāsaparasparanigharṣaṇāt // 79	uktam SrI-cillAcakreSvara-mate soma-sUrya-rasa-ullAsa-paraspara-niGarzaNAt // 79
   jātavedasi saṃjāte madhyadhāmavikāsini // 80	jAtavedasi saMjAte maDya-DAma-vikAsini // 80
   vīrāruṇaparīṇāmavaśād aṅkurasambhavaḥ // 81	vIra-aruNa-parINAma-vaSAt aFkura-samBavaH // 81
   ekarātroṣitaṃ retaḥ siktaṃ kalilatāṃ vrajet // 82	eka-rAtra-uzitam retaH siktam kalila-tAm vrajet // 82
   budbudaṃ saptarātreṇa peśī māsena jāyate // 83	budbudam sapta-rAtreNa peSI mAsena jAyate // 83
   dvitīye māsi ca ghanas tṛtīye 'gniparigrahaḥ // 84	dvitIye mAsi ca GanaH tRtIye agni-parigrahaH // 84
   caturthe vyaṅgatāṅgānāṃ cetanā pañcame bhavet // 85	caturTe vyaFga-tA-aFgAnAm cetanA paQcame Bavet // 85
   ṣaṣṭhe sarvāṅgasambhedaḥ saptame calanodgamaḥ // 86	zazWe sarva-aFga-samBedaH saptame calana-udgamaH // 86
   tejo 'ṣṭame saṃcarati navame vedanaṃ bhavet // 87	tejaH azwame saMcarati navame vedanam Bavet // 87
   sampūrṇadeho daśame māsi jantuḥ prajāyate // 88	sampUrNa-dehaH daSame mAsi jantuH prajAyate // 88
   jāto 'sau vāyunā spṛṣṭo yoniyantraprapīḍitaḥ // 89	jAtaH asO vAyunA spRzwaH yoni-yantra-prapIxitaH // 89
   na smaraty ugrasaṃtāpam anekabhavasambhavam // 90	na smarati ugra-saMtApam aneka-Bava-samBavam // 90
   krameṇa vṛddhim āyānti tasyaite dehahetavaḥ // 91	krameNa vRdDim AyAnti tasya-ete deha-hetavaH // 91
   rasaḥ sthitiṃ prakurute raktaṃ saṃjīvayaty alam // 92	rasaH sTitim prakurute raktam saMjIvayati alam // 92
   māṃsaṃ bṛṃhayati prāyo medaḥ snehayati sphuṭam // 93	mAMsam bRMhayati prAyas medaH snehayati sPuwam // 93
   dhārayanti tathāsthīni majjāntaḥsārasaṃśrayā // 94	DArayanti taTA-asTIni majja-antar-sAra-saMSrayAH // 94
   harṣotkarṣakaraṃ śukraṃ mūtraṃ kledavivekakṛt // 95	harza-utkarza-karam Sukram mUtram kleda-viveka-kRt // 95
   vāyvagnisaṃrodhakaraṃ purīṣaṃ parikīrtitam // 96	vAyu-agni-saMroDa-karam purIzam parikIrtitam // 96
   svedakledopakaraṇaṃ garbhahetur athārtavam // 97	sveda-kleda-upakaraNam garBa-hetuH aTa-Artavam // 97
   evaṃ śarīram āsādya ṣāṭkośaṃ tatparigrahāt // 98	evam SarIram AsAdya zAwkoSam tad-parigrahAt // 98
   anapekṣya nijaṃ bhāvaṃ pumān bhāvān apekṣate // 99	anapekzya nijam BAvam pumAn BAvAn apekzate // 99
   iti // 100	iti // 100
   ayam eva ca artho niruktikṛtāpi uktapārthivān aṣṭau guṇān vidyāt trīn	ayam eva ca arTaH nirukti-kRtA-api ukta-pArTivAn azwO guNAn vidyAt trIn
   mātṛtaḥ trīn pitṛtaḥ ityādy upakramya uktaḥ // 101	mAtRtaH trIn pitRtaH ityAdi upakramya uktaH // 101
   atraiva idaṃ puṃstrīnapuṃsakalakṣaṇaṃ prakṛtitrayakāraṇam somādhikyena	atra-eva idam puMstrI-napuMsaka-lakzaNam prakRti-traya-kAraNam soma-ADikyena
   puṃjanma sūryādhikyena yoṣitaḥ // 102	puMjanma sUrya-ADikyena yozitaH // 102
   sāmyāt klības tu vātena bhedāt syād bahvapatyatā // 103	sAmyAt klIbaH tu vAtena BedAt syAt bahu-apatya-tA // 103
   iti // 104	iti // 104
   avayavabhedo 'pi navame daśame māsi prabalaiḥ sūtimārutaiḥ // 105	avayava-BedaH api navame daSame mAsi prabalEH sUtimArutEH // 105
   niḥsāryate bāṇa iva yantracchidreṇa sajvaraḥ // 106	niHsAryate bANaH iva yantra=-CidreNa sa-jvaraH // 106
   tasya ṣoḍhā śarīraṃ tatṣaṭtvaco dhārayanti ca // 107	tasya zoXA SarIram tat-zaz-tvacaH DArayanti ca // 107
   asthnāṃ tathā ṣaṣṭyadhikaṃ vinibaddhaṃ śatatrayam // 108	asTnAm taTA zazwi-aDikam vinibadDam Sata-trayam // 108
   sthūlaiḥ saha catuḥṣaṣṭir daśanā viṃśatir nakhāḥ // 109	sTUlEH saha catuHzazwiH daSanAH viMSatiH naKAH // 109
   pāṇipādaśalākāś ca tāsāṃ sthāne catuṣṭayam // 110	pANi-pAda-SalAkAH ca tAsAm sTAne catuzwayam // 110
   ṣaṣṭyaṅgulīnāṃ dve pārṣṇī gulpheṣu ca catuṣṭayam // 111	zazwi-aFgulInAm dve pArzNI gulPezu ca catuzwayam // 111
   catvāry aratnikāsthīni jaṅghayos tāvad eva tu // 112	catvAri aratnika-asTIni jaFGayoH tAvat eva tu // 112
   dve dve jānukapoloruphalakāṃsasamudbhave // 113	dve dve jAnu-kapola-Uru-Palaka-aMsa-samudBave // 113
   akṣisthalūṣake śroṇīphalake ca vinirdiśet // 114	akzi-sTalUzake SroNI-Palake ca vinirdiSet // 114
   bhagāsthy ekaṃ tathā pṛṣṭhe catvāriṃśac ca pañca ca // 115	BagAsTi ekam taTA pRzWe catvAriMSat ca paQca ca // 115
   grīvā pañcadaśāsthīni jatrv ekaṃ ca tathā hanuḥ // 116	grIvA paQcadaSa-asTIni jatru ekam ca taTA hanuH // 116
   tanmūle dve lalāṭākṣigaṇḍanāsāghanāsthikā // 117	tad-mUle dve lalAwa-akzi-gaNxa-nAsA-Gana-asTikAH // 117
   parśukās talakaiḥ sārdham arbude ca dvisaptatiḥ // 118	parSukAH talakEH sArDam arbude ca dvisaptatiH // 118
   dvau śaṅkhakau kapālāni catvāry eva śiras tathā // 119	dvO SaFKakO kapAlAni catvAri eva SiraH taTA // 119
   uraḥ pañcadaśāsthīni puruṣasyāsthisaṃgrahaḥ // 120	uraH paQcadaSa-asTIni puruzasya-asTi-saMgrahaH // 120
   iti // 121	iti // 121
   eteṣv eva kapālabharaṇaturuṇḍaruṇḍarucakanalayaṣṭīlanalakabhedena	etezu eva kapAla-BaraNa-turuNxa-ruNxa-rucaka-nala-yazwIla-nalaka-Bedena
   abhidhānāni śāstrāntareṣu uktāni // 122	aBiDAnAni SAstra-antarezu uktAni // 122
   sthānāntarāṇi āha vasāvapāvahananaṃ nābhiklomayakṛtplihā // 123	sTAna-antarANi Aha vasOvapA-avahananam nABi-kloma-yakRt-plihA // 123
   kṣudrāntravṛkśako vastiḥ purīṣāpāna eva ca // 124	kzudrAntra-vRkSakaH vastiH purIza-apAnaH eva ca // 124
   āmāśayo 'tha hṛdayaṃ sthūlāntraṃ gudam eva ca // 125	AmASayaH aTa hRdayam sTUlAntram gudam eva ca // 125
   uttarau ca gudau koṣṭhau vistāro 'yam udāhṛtaḥ // 126	uttarO ca gudO kozWO vistAraH ayam udAhRtaH // 126
   kanīnike sākṣikūṭe śaṣkulī karṇaputrike // 127	kanInike sAkzikUwe SazkulI karNa-putrike // 127
   gaṇḍau śaṅkhau bhruvau kaṣṭaveṣṭāvoṣṭhau kukundare // 128	gaNxO SaFKO BruvO kazwa-vezwO=-ozWO kukundare // 128
   vaṅkṣaṇau vṛṣaṇau vṛkkau śleṣmasaṃghātikau stanau // 129	vaFkzaNO vRzaNO vRkkO Slezma-saMGAtikO stanO // 129
   upajihvāsphijau jihvājaṅghe corū ca piṇḍike // 130	upajihvA-sPijO jihvA-jaFGe ca-UrU ca piNxike // 130
   tālūdaravastiśīrṣe cibuke galaśuṇḍike // 131	tAlu-udara-vasti-SIrze cibuke galaSuNxike // 131
   akṣipakṣmacatuṣkaṃ ca paddhastahṛdayāni tu // 132	akzi-pakzma-catuzkam ca pad-hasta-hRdayAni tu // 132
   avaṭuś caivam ādīni sthānāny atra śarīrake // 133	avawuH ca-evam AdIni sTAnAni atra SarIrake // 133
   navacchidrāṇi tāny eva prāṇasyāyatanāni ca // 134	nava=-CidrANi tAni eva prANasya-AyatanAni ca // 134
   dhamanīnāṃ śate dve tu pañcapeśīśatāni ca // 135	DamanInAm Sate dve tu paQca-peSI-SatAni ca // 135
   iti // 136	iti // 136
   strīṇāṃ ca stanayor gartād aṣṭātriṃśadadhikāḥ sapeśyo dhamanyo bhavanti	strINAm ca stanayoH gartAt azwAtriMSat-aDikAH sa-peSyaH DamanyaH Bavanti
   iti sauśrutaḥ // 137	iti sOSrutaH // 137
   ekānnatriṃśallakṣāṇi nava snāyuśatāni ca // 138	eka-anna-triMSat-lakzANi nava snAyu-SatAni ca // 138
   ṣaṭpañcaśāni tu jñeyā sirā dhamanisaṃtatiḥ // 139	zaz-paQcaSAni tu jQeyA sirA Damani-saMtatiH // 139
   saptottaraṃ marmaśataṃ dve tu saṃdhiśate tathā // 140	sapta-uttaram marma-Satam dve tu saMDi-Sate taTA // 140
   lomnāṃ koṭyas tu pañcāśaccatasraḥ koṭya eva ca // 141	lomnAm kowyaH tu paQcASat-catasraH kowyaH eva ca // 141
   rasasya nava vijñeyā jalasyāñjalayo daśa // 142	rasasya nava vijQeyAH jalasya-aQjalayaH daSa // 142
   sapta vai tu purīṣasya raktasyāṣṭau prakīrtitāḥ // 143	sapta vE tu purIzasya raktasya-azwO prakIrtitAH // 143
   śleṣmā ṣaṭ pañca pittaṃ ca catvāro mūtram eva ca // 144	SlezmA zaz paQca pittam ca catvAraH mUtram eva ca // 144
   vasātrayaṃ ca dvau medo majjaikārdhaṃ ca mastake // 145	vasA-trayam ca dvO medaH majjA-eka-arDam ca mastake // 145
   śleṣmaujasas tāvad eva retasas tāvad eva ca // 146	Slezma-ojasaH tAvat eva retasaH tAvat eva ca // 146
   ity etad asthiraṃ varṣma yasya mokṣāya kṛty asau // 147	iti etat asTiram varzma yasya mokzAya kRtI asO // 147
   iti svasthasya saumyadhātor evam // 148	iti svasTasya sOmya-DAtoH evam // 148
   anyathā tu vailakṣaṇyāc charīrāṇām asvasthatvāt tathaiva ca // 149	anyaTA tu vElakzaNyAt SarIrANAm asvasTa-tvAt taTA-eva ca // 149
   doṣadhātumalānāṃ ca parimāṇaṃ na vidyate // 150	doza-DAtu-malAnAm ca parimANam na vidyate // 150
   ity uktam // 151	iti uktam // 151
   tad etat vibhāgena bībhatsadarśanaṃ vairāgyamunibhir agāyi tathā cāhuḥ	tat etat viBAgena bIBatsa-darSanam vErAgya-muniBiH agAyi taTA ca-AhuH
   asthisthūṇaṃ snāyuyutaṃ māṃsaśoṇitalepanam // 152	asTi-sTUNam snAyu-yutam mAMsa-SoNita-lepanam // 152
   carmāvanaddhaṃ durgandhi pūrṇaṃ mūtrapurīṣayoḥ // 153	carma-avanadDam durganDi pUrNam mUtra-purIzayoH // 153
   jarāśokasamāviṣṭaṃ rogāyatanam āturam // 154	jarA-Soka-samAvizwam roga-Ayatanam Aturam // 154
   rajasvalam anityaṃ ca bhūtāvāsam imaṃ tyajet muniḥ pārāśaryo 'pi āha	rajasvalam anityam ca BUtAvAsam imam tyajet muniH pArASaryaH api Aha
   sarvāśucinidhānasya kṛtaghnasya vināśinaḥ // 155	sarva-aSuci-niDAnasya kRtaGnasya vinASinaH // 155
   śarīrakasyāpi kṛte mūḍhāḥ pāpāni kurvate // 156	SarIrakasya-api kRte mUXAH pApAni kurvate // 156
   āhārair nīyamānāya kramād duḥkhena ramyatām // 157	AhArEH nIyamAnAya kramAt duHKena ramyatAm // 157
   ko hi nāma śarīrāya dharmāpetaṃ samācaret // 158	kaH hi nAma SarIrAya Darma-apetam samAcaret // 158
   iti // 159	iti // 159
   evaṃ śarīram uktvā śarīrisvarūpam ucyate dvāsaptatisahasrāṇi hṛdayād	evam SarIram uktvA SarIri-svarUpam ucyate dvAsaptati-sahasrANi hRdayAt-
   abhiniḥsṛtāḥ // 160	aBiniHsRtAH // 160
   hitā nāmāhitā nāḍyas tāsāṃ madhye śaśiprabham // 161	hitAH nAma-ahitAH nAxyaH tAsAm maDye SaSi-praBam // 161
   maṇḍalaṃ tasya madhyastha ātmā dīpa ivācalaḥ // 162	maNxalam tasya maDyasTaH AtmA dIpaH iva-acalaH // 162
   sa jñeyas taṃ viditveha punar ājāyate na tu // 163	sa jQeyaH tam viditvA-iha punar AjAyate na tu // 163
   idam atra tātparyaṃ taṃ tathābhūtam ātmānaṃ viditvā naro na janmakleśam	idam atra tAtparyam tam taTABUtam AtmAnam viditvA naraH na janma-kleSam
   anubhavati kiṃbhūtaṃ yad dhṛdayoktaṃ dvāsaptatisaṃkhyāvacchinnaṃ	anuBavati kiMBUtam yat DRdaya-uktam dvAsaptati-saMKyA-avacCinnam
   nāḍīcakraṃ tad antar yat śaśimaṇḍalaṃ tadantaḥsthaṃ tāś ca nāḍyo	nAxI-cakram tat antar yat SaSi-maNxalam tad-antaHsTam tAH ca nAxyaH-
   'śitapītarasasaṃcaraṇādhikāratvāt puṇyopacayena hitāḥ tadabhāvena ahitāḥ	aSita-pIta-rasa-saMcaraNa-aDikAra-tvAt puNya-upacayena hitAH tad-aBAvena ahitAH
   tāsāṃ saṃcāraka eka eva vyavahārabhedāt pañcabhedo vāyuḥ tāsāṃ ca dve	tAsAm saMcArakaH ekaH eva vyavahAra-BedAt paQca-BedaH vAyuH tAsAm ca dve
   pradhāne dakṣiṇottarasambaddhe agnīṣomātmake taddvāreṇa prāṇasya	praDAne dakziNa-uttara-sambadDe agnIzoma-Atmake tad-dvAreNa prANasya
   ūrdhvagamanam ahaḥ adho 'pānasya rātriḥ etena	UrDva-gamanam ahar aDas apAnasya rAtriH etena
   ardhamāsamāsartuvatsarādikālavibhāgo 'pi vyākhyātaḥ samaprāṇacāro viṣuvat	arDa-mAsa-mAsa-Rtu-vatsara-Adi-kAla-viBAgaH api vyAKyAtaH sama-prANa-cAraH vizuvat-
   tayor madhye tṛtīyā daṇḍākārā brahmanāḍī sthitā tatra niruddhaprāṇo yogī	tayoH maDye tRtIyA daNxa-AkArA brahmanAxI sTitA tatra nirudDa-prANaH yogI
   dīpākāram ātmānaṃ paśyati iti ata evoktaṃ samyagdarśanasampannaḥ karmabhir	dIpa-AkAram AtmAnam paSyati iti atas eva-uktam samyak-darSana-sampannaH karmaBiH-
   na sa badhyate // 164	na sa baDyate // 164
   darśanena vihīnas tu saṃsāraṃ pratipadyate // 165	darSanena vihInaH tu saMsAram pratipadyate // 165
   iti // 166	iti // 166
   saṃsārapravṛttau ca tasya kalāto viṣayavibhedo munibhir uktaḥ tathā hi	saMsAra-pravRttO ca tasya kalAtaH vizaya-viBedaH muniBiH uktaH taTA hi
   paradravyāṇy abhidhyāyaṃs tathāniṣṭāni cintayan // 167	para-dravyANi aBiDyAyan taTA-anizwAni cintayan // 167
   vitathābhiniveśī ca jāyate 'ntyāsu yoniṣu // 168	vitaTa-aBiniveSI ca jAyate antyAsu yonizu // 168
   puruṣo 'nṛtavādī ca piśunaḥ puruṣas tathā // 169	puruzaH anRta-vAdI ca piSunaH puruzaH taTA // 169
   anibaddhapralāpī ca mṛgapakṣiṣu jāyate // 170	anibadDa-pralApI ca mRga-pakzizu jAyate // 170
   adattādānanirataḥ paradāropasevakaḥ // 171	adatta-AdAna-nirataH para-dAra-upasevakaH // 171
   hiṃsakaś cāvidhānena sthāvareṣūpajāyate // 172	hiMsakaH ca-aviDAnena sTAvarezu-upajAyate // 172
   ityādi ayaṃ tu uktayātanasya niyogaḥ advayarūpasya ātmanaḥ kutastyo 'yaṃ	ityAdi ayam tu ukta-yAtanasya niyogaH advaya-rUpasya AtmanaH kutastyaH ayam
   bhedaḥ iti cet māyāmahāmohavikalpakalpita ity āha ākāśam ekaṃ hi yathā	BedaH iti ced mAyA-mahA-moha-vikalpa-kalpitaH iti Aha AkASam ekam hi yaTA
   ghaṭādiṣu pṛthag bhavet // 173	Gawa-Adizu pRTak Bavet // 173
   tathātmaiko 'py anekaś ca jalādhāreṣv ivāṃśumān // 174	taTA-AtmA-ekaH api anekaH ca jala-ADArezu iva-aMSumAn // 174
   iti // 175	iti // 175
   na ca apakvakaṣāyasya kadācid api uktarūpam ātmajñānaṃ bhavati tathā ca	na ca apakva-kazAyasya kadAcid api ukta-rUpam Atma-jQAnam Bavati taTA ca
   malino hi yathādarśo rūpālokasya na kṣamaḥ // 176	malinaH hi yaTA-AdarSaH rUpa-Alokasya na kzamaH // 176
   tathā hy apakvakaraṇa ātmajñānasya na kṣamaḥ // 177	taTA hi apakva-karaNaH Atma-jQAnasya na kzamaH // 177
   ityādy uktam // 178	ityAdi uktam // 178
   ity alaṃ bhūyasā uktena // 179	iti alam BUyasA uktena // 179
   evam asau bhagavān svātantryaśaktimahimnā paśudaśām avalambamāno	evam asO BagavAn svAtantrya-Sakti-mahimnA paSu-daSAm avalambamAnaH-
   bhogopadānapravaṇaḥ sampūrṇadehaprāṇabalaḥ san uktena ṣaḍadhvajālakrameṇa	Boga-upadAna-pravaNaH sampUrNa-deha-prANa-balaH san uktena zaxaDva-jAla-krameNa
   prabuddhaḥ śarīraparigraham āsādayati krameṇa bhukteṣu karmasu ṣaḍbhir	prabudDaH SarIra-parigraham AsAdayati krameNa Buktezu karmasu zaxBiH-
   bhāvavikārair jarārogādibhiḥ kāyayantre vighaṭamāne dehastambho vepathur	BAva-vikArEH jarA-roga-AdiBiH kAya-yantre viGawamAne deha-stamBaH vepaTuH-
   nāḍīcakrasaṃkocaḥ kvacid viparyayeṇa tadvikāso marmabhaṅgaḥ śoṣa ityādi	nAxI-cakra-saMkocaH kvacid viparyayeNa tad-vikAsaH marma-BaFgaH SozaH ityAdi
   pūrvasaṃsthāpanopamardakaṃ sarvam upapadyate yāvat vinaśyati vināśaś ca	pUrva-saMsTApana-upamardakam sarvam upapadyate yAvat vinaSyati vinASaH ca
   kṣaṇiko 'sya yady api tathāpi sthūlayā vṛttyā daśabhir daśabhir	kzaNikaH asya yadi api taTA-api sTUlayA vRttyA daSaBiH daSaBiH-
   abhivyaktaḥ proktaḥ // 180	aBivyaktaH proktaH // 180
   tathā hi bālyaṃ vṛddhir balaṃ prajñā tvak cakṣuḥ śrotram indriyam // 181	taTA hi bAlyam vRdDiH balam prajQA tvac cakzuH Srotram indriyam // 181
   āsanaṃ śayanaṃ puṃsāṃ daśabhir daśabhir vrajet // 182	Asanam Sayanam puMsAm daSaBiH daSaBiH vrajet // 182
   ity uktam // 183	iti uktam // 183
   tataś ca tasmin śarīrayantre vighaṭite sā saṃvit prāṇanātmatām avalambya	tatas ca tasmin SarIra-yantre viGawite sA saMvid prANana-Atma-tAm avalambya
   ātivāhikena dehena dehāntaraṃ nīyate tataś ca ātivāhikaṃ śarīrakaṃ	AtivAhikena dehena deha-antaram nIyate tatas ca AtivAhikam SarIrakam
   bhūtabhaviṣyaddehāntarāle yugyasthānīyaṃ sambhavati yadārūḍho 'sau	BUta-Bavizyat-deha-antarAle yugya-sTAnIyam samBavati yat-ArUXaH asO
   pudgalaḥ śarīrāntarāsaṅgam anubhavati uktaṃ ca kośabhāṣye	pudgalaH SarIra-antara-AsaFgam anuBavati uktam ca koSa-BAzye
   mṛtyūpapattibhavayor antarā bhavatīha yaḥ // 184	mRtyu-upapatti-BavayoH antarA Bavati-iha yaH // 184
   gamyadeśānuṣaktatvād upapanno 'ntarābhavaḥ // 185	gamya-deSa-anuzakta-tvAt upapannaH antarABavaH // 185
   vrīhisaṃtānasādharmyād avacchinnasamudbhavaḥ // 186	vrIhi-saMtAna-sADarmyAt avacCinna-samudBavaH // 186
   pratibimbam asiddhitvād asāmyāc ca nidarśanāt // 187	pratibimbam asidDi-tvAt asAmyAt ca nidarSanAt // 187
   sa punarmaraṇāt pūrvam upapattikṣaṇāt param // 188	sa punar-maraNAt pUrvam upapatti-kzaNAt param // 188
   svajātiśuddhakarmākṣadṛśyakarmavivekavān // 189	sva-jAti-SudDa-karma-akza-dRSya-karma-vivekavAn // 189
   iti // 190	iti // 190
   śrutiś ca dve te cakre sūrye brahmāṇa ṛtuthā viduḥ // 191	SrutiH ca dve te cakre sUrye brahmANaH RtuTA viduH // 191
   athaikaṃ cakraṃ yad guhā tad addhātaya id viduḥ // 192	aTa-ekam cakram yat guhA tat adDAtayaH id viduH // 192
   iti ayam arthaḥ he sūrye bhagavati ātmaśakte brahmāṇaḥ brahmavādinaḥ	iti ayam arTaH he sUrye Bagavati Atma-Sakte brahmANaH brahma-vAdinaH
   ṛtuthā kāle kāle te tava sambandhinī dve cakre viduḥ cakram iva cakraṃ	RtuTA kAle kAle te tava sambanDinI dve cakre viduH cakram iva cakram
   parivartasādharmyāt śarīram ucyate tayor dvitvaṃ vartamānabhāvibhedāt atas	parivarta-sADarmyAt SarIram ucyate tayoH dvi-tvam vartamAna-BAvi-BedAt atas-
   tayor antare kathitayā yuktyā yad ekam ātivāhikākhyaṃ tat guhā guptam	tayoH antare kaTitayA yuktyA yat ekam AtivAhikA-AKyam tat guhA guptam
   anupalakṣyam ity arthaḥ ata eva tad addhātayaḥ it viduḥ yogina eva jānanti	anupalakzyam iti arTaH atas eva tat adDAtayaH id viduH yoginaH eva jAnanti
   iti tātparyam // 193	iti tAtparyam // 193
   tathā ca jāgradavasthāyāṃ dṛḍhakaraṇasya pramātur indriyāṇi śrotrādīni	taTA ca jAgrat-avasTAyAm dRXa-karaNasya pramAtuH indriyANi Srotra-AdIni
   śabdādayaś ca viṣayā bhavanti tathā prameyasamaye pracalitam antaḥkaraṇam	Sabda-AdayaH ca vizayAH Bavanti taTA prameya-samaye pracalitam antaHkaraNam
   indriyaṃ yiyāsutā ca viṣayaḥ tām eva yiyāsutām adhikṛtya pravaramuniḥ	indriyam yiyAsu-tA ca vizayaH tAm eva yiyAsu-tAm aDikRtya pravara-muniH
   pārāśaryaḥ samādhitavān yaṃ yaṃ vāpi smaran bhāvaṃ tyajaty ante kalevaram	pArASaryaH samADitavAn yam yam vA-api smaran BAvam tyajati ante kalevaram
   taṃ tam evaiti kaunteya sadā tadbhāvabhāvitaḥ // 195	tam tam eva-eti kOnteya sadA tad-BAva-BAvitaH // 195
   iti // 196	iti // 196
   ayam atra saṃkṣepārthaḥ sambhavabhogaḥ janmabhogaḥ sthitibhogaś ca iti	ayam atra saMkzepa-arTaH samBava-BogaH janma-BogaH sTiti-BogaH ca iti
   tisraḥ śarīrasya prāgavasthā bhavanti hi tathā hi jaṭhare cetanāyāṃ	tisraH SarIrasya prAk-avasTAH Bavanti hi taTA hi jaWare cetanAyAm
   saṃjātāyāṃ garbhabhogaḥ prasavasamaye janmabhogaḥ prasūtasya	saMjAtAyAm garBa-BogaH prasava-samaye janma-BogaH prasUtasya
   bālyādivayaḥparāvṛttyā vicitraḥ sthitibhogaḥ // 197	bAlya-Adi-vayaH-parAvRttyA vicitraH sTiti-BogaH // 197
   mṛtibhogaḥ yiyāsutā ca dve caramāvasthe tatra mṛtibhogaḥ vicitrā	mRti-BogaH yiyAsu-tA ca dve carama-avasTe tatra mRti-BogaH vicitrA
   śarīrapīḍā yiyāsutā ātivāhikaśarīrasambaddhā tām eva ca yiyāsutām uddiśya	SarIra-pIxA yiyAsu-tA AtivAhika-SarIra-sambadDA tAm eva ca yiyAsu-tAm uddiSya
   yaṃ yaṃ vāpi smaran bhāvam // 198	yam yam vA-api smaran BAvam // 198
   ityādi pravṛttam ata eva bhūtabhaviṣyadarthahitārthavādinaḥ smarann iti	ityAdi pravRttam atas eva BUta-Bavizyat-arTa-hita-arTa-vAdinaH smaran iti
   śabdapratyayasya yathārthaḥ prayogaḥ syāt etad eva ca vitatya	Sabda-pratyayasya yaTArTaH prayogaH syAt etat eva ca vitatya
   śrītantrāloke pratipāditam mṛtibhogaḥ samasto 'yaṃ marmacchin	SrI-tantrAloke pratipAditam mRti-BogaH samastaH ayam marma=-Cin
   mūḍhatākṣagaḥ // 199	mUXa-tA-akza-gaH // 199
   tatrendriyāṇāṃ sammohaḥ śvāsāyāsaparītatā // 200	tatra-indriyANAm sammohaH SvAsa-AyAsa-parIta-tA // 200
   yas tv asau kṣaṇa evaikaś caramaḥ prāṇanātmakaḥ // 201	yaH tu asO kzaNaH eva-ekaH caramaH prANana-AtmakaH // 201
   sā dehatyāgakālāṃśakalā prāṇaviyoginī // 202	sA deha-tyAga-kAla-aMSa-kalA prANa-viyoginI // 202
   tasyāṃ yad eva smarati prāksaṃskāraprabodhataḥ // 203	tasyAm yat eva smarati prAc-saMskAra-praboDataH // 203
   tad eva rūpam abhyeti sukhaduḥkhavimohitam // 204	tat eva rUpam aByeti suKa-duHKa-vimohitam // 204
   iti // 205	iti // 205
   atra ca viṣayanaiyatyena vibhāgo vyāsamuninaiva kṛtaḥ // 206	atra ca vizaya-nEyatyena viBAgaH vyAsa-muninA-eva kRtaH // 206
   yadā sattve vivṛddhe tu pralayaṃ yāti dehabhṛt // 207	yadA sattve vivRdDe tu pralayam yAti dehaBRt // 207
   ityādinā granthena // 208	ityAdinA granTena // 208
   tā etāḥ śarīrāvasthāḥ pañcāre cakre parivartamāne tasminn ātasthur	tAH etAH SarIra-avasTAH paQca-are cakre parivartamAne tasmin AtasTuH-
   bhuvanāni viśvā // 209	BuvanAni viSvA // 209
   ityādiśrutāv uktāḥ // 210	ityAdi-SrutO uktAH // 210
   anyatrāpi sambhavo janma sattā ca mṛtiś cātha yiyāsutā // 211	anyatra-api samBavaH janma sattA ca mRtiH ca-aTa yiyAsu-tAH // 211
   etāḥ pañca śarīrasya pariṇāmavipattayaḥ // 212	etAH paQca SarIrasya pariNAma-vipattayaH // 212
   ity uktam // 213	iti uktam // 213
   etad evam uktarūpeṇa asau ātivāhikena dehena dehāntaraṃ nīyate so 'pi	etat evam ukta-rUpeNa asO AtivAhikena dehena deha-antaram nIyate saH api
   dehaḥ suptotthitāt prabodham avāpya prāṇiti uktena cakreṇa so 'pi	dehaH supta-utTitAt praboDam avApya prANiti uktena cakreNa saH api
   vinaśyati yāvat araghaṭṭaghaṭīyantravat parivartamāno 'ṇuḥ	vinaSyati yAvat ara-Gawwa-GawI-yantra-vat parivartamAnaH aNuH
   nānākāyanikāyaiḥ saṃsarati saṃsāre // 214	nAnA-kAya-nikAyEH saMsarati saMsAre // 214
   tathā ca śrutiḥ sasyam iva martyaḥ pacyate sasyam iva jāyate punaḥ // 215	taTA ca SrutiH sasyam iva martyaH pacyate sasyam iva jAyate punar // 215
   iti // 216	iti // 216
   vāsāṃsi jīrṇāni yathā vihāya // 217	vAsAMsi jIrNAni yaTA vihAya // 217
   ityādinā vyāsamunināpi etad uktam // 218	ityAdinA vyAsa-muninA-api etat uktam // 218
   atha kadācit parameśvarānugrahaśaktipātapavitritaḥ kenāpi dīkṣādinā	aTa kadAcid parameSvara-anugraha-SaktipAta-pavitritaH kena-api dIkzA-AdinA
   upāyena saṃvidānandaviśrāntam advayaṃ nijaṃ rūpaṃ parāmṛśati tataḥ	upAyena saMvid-Ananda-viSrAntam advayam nijam rUpam parAmRSati tatas-
   svarūpam ālambate yathoktaṃ śrīmālinīvijaye evam asyātmanaḥ kāle	sva-rUpam Alambate yaTA-uktam SrI-mAlinI-vijaye evam asya-AtmanaH kAle
   kasmiṃścid yogyatāvaśāt // 219	kasmiMScid yogyatA-vaSAt // 219
   ity upakramya tatkṣaṇād vopabhogād vā dehapāte śivaṃ vrajet // 220	iti upakramya tad-kzaNAt vA-upaBogAt vA dehapAte Sivam vrajet // 220
   ity evam antena granthena // 221	iti evam antena granTena // 221
   yad vā kvāpi parameśvarāyatane śarīram ativāhya pūrve vidhau krameṇa	yat vA kvApi parameSvara-Ayatane SarIram ativAhya pUrve viDO krameNa
   parameśvarībhavati tad uktaṃ śrīsāttvatāyām prāsādadvāradeśāc ca yatra	parameSvarIBavati tat uktam SrI-sAttvatAyAm prAsAda-dvAra-deSAt ca yatra
   śaṅkhadhvaniś caran // 222	SaFKa-DvaniH caran // 222
   prayāti sarvato dikṣu tat kṣetraṃ vaiṣṇavaṃ matam // 223	prayAti sarvatas dikzu tat kzetram vEzNavam matam // 223
   munipraṇītād dviguṇaṃ tad eva parikīrtitam // 224	muni-praNItAt dviguNam tat eva parikIrtitam // 224
   siddhāvatāritād devāt tad eva triguṇaṃ smṛtam // 225	sidDa-avatAritAt devAt tat eva triguNam smRtam // 225
   caturguṇaṃ svayaṃ vyaktād dehānte bhāvitātmanām // 226	caturguNam svayam vyaktAt dehAnte BAvitAtmanAm // 226
   phalaṃ sāyujyatāpūrvaṃ vijñeyaṃ tu kramāt tataḥ // 227	Palam sAyujyatA-pUrvam vijQeyam tu kramAt tatas // 227
   duṣṭendriyavaśāc cittaṃ nṛṇāṃ yat kalmaṣeritam // 228	duzwa-indriya-vaSAt cittam nRNAm yat kalmaza-Iritam // 228
   tad antakāle saṃśuddhiṃ yāti nārāyaṇālaye // 229	tat antakAle saMSudDim yAti nArAyaNa-Alaye // 229
   iti // 230	iti // 230
   śrīmadamṛteśaśikhāyām api ye tu tattvāvatīrṇānāṃ śaṃkarājñānuvartinām //	SrImat-amRta-ISa-SiKAyAm api ye tu tattva-avatIrNAnAm SaMkara-AjQA-anuvartinAm //
   svayaṃbhūmunidevarṣimanujādibhuvāṃ gṛhe // 232	svayaMBU-muni-deva-Rzi-manuja-Adi-BuvAm gRhe // 232
   mṛtās te tatpuraṃ prāpya pureśair dīkṣitāḥ kramāt // 233	mRtAH te tat-puram prApya pureSEH dIkzitAH kramAt // 233
   martye 'vatīrya vā nāvā prayānti paramaṃ padam // 234	martye avatIrya vA nAvA prayAnti paramam padam // 234
   tatra svayaṃbhuvo dvedhā ke 'py anugrahatatparāḥ // 235	tatra svayaMBuvaH dveDA ke api anugraha-tatparAH // 235
   ke 'pi svakāryeṇāyātāḥ pūrve nirvāṇadāyinaḥ // 236	ke api sva-kAryeNa-AyAtAH pUrve nirvANa-dAyinaH // 236
   iti // 237	iti // 237
   tatrāpi na sarvasya mokṣa ity uktam paśumātrasya sālokyaṃ sāmīpyaṃ	tatra-api na sarvasya mokzaH iti uktam paSu-mAtrasya sAlokyam sAmIpyam
   dīkṣitasya tu // 238	dIkzitasya tu // 238
   tatparasya tu sāyujyam ity ājñā pārameśvarī // 239	tad-parasya tu sAyujyam iti AjQA pArameSvarI // 239
   yas tūrdhvaśāstragas tatra tyaktāsthaḥ saṃśayena saḥ // 240	yaH tu-UrDva-SAstra-gaH tatra tyakta-AsTaH saMSayena saH // 240
   vrajed āyatanaṃ naiva sa phalaṃ kiṃcid aśnute // 241	vrajet Ayatanam na-eva sa Palam kiMcid aSnute // 241
   dīkṣāyatanavijñānadveṣiṇo ye tu cetasā // 242	dIkzA-Ayatana-vijQAna-dveziNaH ye tu cetasA // 242
   ācaranti ca tat te vai sarve nirayagāminaḥ // 243	Acaranti ca tat te vE sarve niraya-gAminaH // 243
   ye ca svabhyastavijñānamayāḥ śivamayā hi te // 244	ye ca su-aByasta-vijQAna-mayAH Siva-mayAH hi te // 244
   jīvanmuktā na teṣāṃ syān mṛtau kāpi vicāraṇā // 245	jIvanmuktAH na tezAm syAt mRtO kA-api vicAraNAH // 245
   iti // 246	iti // 246
   ata eva uktaṃ śrīniśāṭane godoham iṣupātaṃ vā nayanonmīlanaṃ ca vā // 247	atas eva uktam SrI-niSAwane godoham izu-pAtam vA nayana-unmIlanam ca vA // 247
   samyagyuktaḥ pare tattve na bhūyo janmabhāg bhavet // 248	samyak-yuktaH pare tattve na BUyas janma-BAj Bavet // 248
   yasmāt pūrvaṃ pare nyasto yenātmā brahmaṇi svayam // 249	yasmAt pUrvam pare nyastaH yena-AtmA brahmaNi svayam // 249
   smaraṇaṃ tu kathaṃ tasya prāṇānte samupasthite // 250	smaraNam tu kaTam tasya prANAnte samupasTite // 250
   iti // 251	iti // 251
   śrīrāmabhaṭṭārake 'pi tāvat kṣetraṃ tathā tīrthaṃ yāvad brahmaṇi no viśet	SrI-rAma-BawwArake api tAvat kzetram taTA tIrTam yAvat brahmaNi naH viSet-
   tad viditvā śvapāko 'pi matsamo nātra saṃśayaḥ // 253	tat viditvA SvapAkaH api mad-samaH na-atra saMSayaH // 253
   iti // 254	iti // 254
   bhagavatā bhegipatināpi tīrthe śvapacagṛhe vā naṣṭasmṛtir api parityajan	BagavatA Begi-patinA-api tIrTe Svapaca-gRhe vA nazwa-smRtiH api parityajan
   deham // 255	deham // 255
   jñānasamakālamuktaḥ kaivalyaṃ yāti hataśokaḥ // 256	jQAna-sama-kAla-muktaH kEvalyam yAti hata-SokaH // 256
   iti // 257	iti // 257
   śrīmatpauṣkarāyām api uktam kṣityantānāṃ ca tattvānāṃ devatvena	SrImat-pOzkarAyAm api uktam kziti-antAnAm ca tattvAnAm deva-tvena
   vyavasthitaḥ // 258	vyavasTitaH // 258
   mantrajño bhagavadbhaktaḥ śraddadhānaḥ sadāstikaḥ // 259	mantra-jQaH Bagavat-BaktaH SraddaDAnaH sadA-AstikaH // 259
   yatra yatrāśrame caiva nivaset saṃyatendriyaḥ // 260	yatra yatra-ASrame ca-eva nivaset saMyata-indriyaH // 260
   svadehasthaṃ smaren nityaṃ svamantraṃ nyastavigrahaḥ // 261	sva-deha-sTam smaret nityam sva-mantram nyasta-vigrahaH // 261
   dehasaṃnyāsakāle tu viśrānto yatra kutracit // 262	deha-saMnyAsa-kAle tu viSrAntaH yatra kutracid // 262
   prayāti padam ādyaṃ vai samutkrāntaḥ svavigraham // 263	prayAti padam Adyam vE samutkrAntaH sva-vigraham // 263
   iti // 264	iti // 264
   anyatrāpi śarīram evāyatanaṃ nānyad āyatanaṃ vrajet // 265	anyatra-api SarIram eva-Ayatanam na-anyat Ayatanam vrajet // 265
   tīrtham ekaṃ śrayen mantram anyatīrthāni varjayet iti // 266	tIrTam ekam Srayet mantram anya-tIrTAni varjayet iti // 266
   tathā svasthaceṣṭāś ca ye martyāḥ smaranti mama nārada // 267	taTA svasTa-cezwAH ca ye martyAH smaranti mama nArada // 267
   kāṣṭhapāṣāṇatulyāṃs tān antakāle smarāmy aham // 268	kAzWa-pAzANa-tulyAn tAn antakAle smarAmi aham // 268
   ity uktam // 269	iti uktam // 269
   na ca saṃsthitasya uttamatayā adhikāriṇo	na ca saMsTitasya uttamatayA aDikAriNaH-
   lokayātrāprasiddhāsruvimocanādiparidevitaṃ kāryam yathoktaṃ śrīpūrvaśāsane	lokayAtrA-prasidDa-asru-vimocana-Adi-paridevitam kAryam yaToktam SrI-pUrvaSAsane
   niṣiddhaṃ sarvaśāstrāṇāṃ rodanaṃ kāyaśāsanam // 270	nizidDam sarva-SAstrANAm rodanam kAya-SAsanam // 270
   viśeṣād bhairave tantre śambaraṃ paśukalpitam // 271	viSezAt BErave tantre Sambaram paSu-kalpitam // 271
   ayuktam imam ācāraṃ tyajed vai naurdhvadaihikam // 272	ayuktam imam AcAram tyajet vE na-OrDvadEhikam // 272
   iti // 273	iti // 273
   śrīmatarahasyatilake 'pi uttamanayādhikāriṇāṃ saṃvṛtanijasadācārāṇāṃ	SrImata-rahasya-tilake api uttama-naya-aDikAriNAm saMvRta-nija-sat-AcArANAm
   lokaprasiddhirakṣāyai tadācārāparityāgo 'pi āmnātaḥ tathā hi lokācārasya	loka-prasidDi-rakzAyE tad-AcAra-aparityAgaH api AmnAtaH taTA hi loka-AcArasya
   vicchedo na kartavyaḥ kadācana // 274	vicCedaH na kartavyaH kadAcana // 274
   guhyaṃ guhyataraṃ kāryaṃ bāhyaṃ bāhyāntaraṃ tathā iti // 275	guhyam guhyataram kAryam bAhyam bAhya-antaram taTA iti // 275
   anayoś ca pakṣayor ekatarapakṣāvalambane pravaragurava eva pramāṇam // 276	anayoH ca pakzayoH ekatara-pakza-avalambane pravara-guravaH eva pramANam // 276
   pitruddeśena ca yāgajapahomopavāsādi gurum ārādhya avaśyaṃ vidhātavyam ity	pitR-uddeSena ca yAga-japa-homa-upavAsa-Adi gurum ArADya avaSyam viDAtavyam iti-
   uktam śrīmahākule āsūtrite bhāgalupte yatheṣṭarajasānvite // 277	uktam SrI-mahA-kule AsUtrite BAga-lupte yaTezwa-rajasA-anvite // 277
   api mantram anāhūya maṇḍale vidhicodite // 278	api mantram anAhUya maNxale viDi-codite // 278
   saṃnidhānaṃ prakurvanti mantrāṇāṃ saptakoṭayaḥ // 279	saMniDAnam prakurvanti mantrANAm sapta-kowayaH // 279
   kiṃ punaḥ kaulikāmnāyas tatrāhūya prapūjitaḥ // 280	kim punar kOli-kAmnAyaH tatra-AhUya prapUjitaH // 280
   samuddiśya pitṝn bhadre tadānantyāya kalpate // 281	samuddiSya pitLn Badre tat-AnantyAya kalpate // 281
   iti // 282	iti // 282
   śrīpracaṇḍabhairave 'pi uktam tanuvittāś ca ye martyā gurumantraparāyaṇāḥ	SrI-pracaNxaBErave api uktam tanu-vittAH ca ye martyAH guru-mantra-parAyaNAH
   viśeṣeṇa mahāyāgapūjanaṃ prati na kṣamāḥ // 284	viSezeNa mahA-yAga-pUjanam prati na kzamAH // 284
   siddhaliṅgaṃ tadā teṣāṃ pitrarthaṃ pūjayed budhaḥ // 285	sidDa-liFgam tadA tezAm pitR-arTam pUjayet buDaH // 285
   ucitaṃ pūjanaṃ tatra devānām api durlabham // 286	ucitam pUjanam tatra devAnAm api durlaBam // 286
   kulāny uddharate tatra daśa pūrvāparāṇy api // 287	kulAni udDarate tatra daSa pUrva-aparANi api // 287
   iti // 288	iti // 288
   śrībhāgeśamate 'pi viṣasarpāgnyapasmārakṣudhātyaśanabandhanaiḥ // 289	SrI-BAgeSa-mate api viza-sarpa-agni-apasmAra-kzuDA-atyaSana-banDanEH // 289
   caṇḍālodakanirghātarājaśāsanataskaraiḥ // 290	caNxAla-udaka-nirGAta-rAja-SAsana-taskarEH // 290
   nidāghaśītaśakaṭalūtoṣitamahāvrajaiḥ // 291	nidAGa-SIta-Sakawa-lUta-uzita-mahA-vrajEH // 291
   brāhmaṇamlecchapāṣaṇḍinirmūloḍḍāmarakramaiḥ // 292	brAhmaNa-mlecCa-pAzaNxi-nirmUla-uxxAmara-kramEH // 292
   ye hatāḥ pāpakarmāṇo mitradroharatāś ca ye // 293	ye hatAH pApa-karmANaH mitra-droha-ratAH ca ye // 293
   svāmidrohakṛtāś cānye ye tathātmopaghātakāḥ // 294	svAmi-droha-kRtAH ca-anye ye taTA-Atma-upaGAtakAH // 294
   gurviṇyo duścaritrāś ca prasavena hatāś ca yāḥ // 295	gurviNyaH duScaritrAH ca prasavena hatAH ca yAH // 295
   teṣām uddharaṇopāyo nānyo 'sti varavarṇini // 296	tezAm udDaraNa-upAyaH na-anyaH asti varavarNini // 296
   vinā yāgaṃ vinā homaṃ vinā mūrtiparigraham // 297	vinA yAgam vinA homam vinA mUrti-parigraham // 297
   vinā mahājālavidhiprayogāhṛtapudgalam // 298	vinA mahA-jAla-viDi-prayoga-AhRta-pudgalam // 298
   mṛtoddharaṇasaṃjñāṃ ca dīkṣāṃ sarvādhvavartinīm iti // 299	mRta-udDaraNa-saMjQAm ca dIkzAm sarva-aDva-vartinIm iti // 299
   tad ayaṃ tāvat ūrdhvaśāsanavartināṃ kramaḥ // 300	tat ayam tAvat UrDva-SAsana-vartinAm kramaH // 300
   itareṣāṃ tu svaśāstrasamayopanyastānuṣṭhānam eva śreyaḥ tad alam anena //	itarezAm tu sva-SAstra-samaya-upanyasta-anuzWAnam eva SreyaH tat alam anena //
   evaṃ samanantarodīritayā nītyā janmamaraṇaprabandhasambandham avadhārya	evam samanantara-udIritayA nItyA janma-maraNa-prabanDa-sambanDam avaDArya
   akṛtrimasvarūpaparāmarśanena jīvanmuktim āsādya kṛtakṛtyatām ālambante	akRtrima-svarUpa-parAmarSanena jIvanmuktim AsAdya kRtakRtyatAm Alambante
   santaḥ // 302	santaH // 302
   yathoktam viditamatisatattvāḥ saṃvidambhonidhānād	yaTA-uktam viditam-ati-sa-tattvAH saMvid-amBaH-niDAnAt-
   acalahṛdayavīryākarṣaniṣpīḍanottham // 303	acala-hRdaya-vIrya-Akarza-nizpIxana-utTam // 303
   amṛtam iti nigīrṇe kālakūṭe 'pi devā yadi pibata tadānīṃ niścitaṃ vaḥ	amRtam iti nigIrNe kAlakUwe api devAH yadi pibata tadAnIm niScitam vaH
   śivatvam // 304	Siva-tvam // 304
   iti // 305	iti // 305
   śrīmadyogeśvarācāryaprasādāsāditasthitiḥ // 306	SrImat-yoga-ISvara-AcArya-prasAda-AsAdita-sTitiH // 306
   vāmadevaś cakāredaṃ janmamṛtyuvicāraṇam // 307	vAmadevaH cakAra-idam janma-mRtyu-vicAraNam // 307
   abhinavamadamantharā puraṃdhrī madhusamaye madhurāś ca gītibandhāḥ // 308	aBinava-mada-manTarA puraMDrI maDu-samaye maDurAH ca gIti-banDAH // 308
   bata bata hṛdayaṃ haranti vāco lalitapadāś ca rahasyavastugarbhāḥ // 309	bata bata hRdayam haranti vAcaH lalita-padAH ca rahasya-vastu-garBAH // 309
   kṛtis tatrabhavanmahāmāheśvarācāryavaryaśrīmadbhaṭṭavāmadevasya // 310	kRtiH tatraBavat-mahA-mAheSvara-AcArya-varya-SrImat-Bawwa-vAmadevasya // 310
   sadvidyānāṃ saṃśraye granthavidvadvyūhe hrāsaṃ kālavṛttyopayāte // 311	sat-vidyAnAm saMSraye granTa-vidvat-vyUhe hrAsam kAla-vRttyA-upayAte // 311
   tattatsaddharmoddidhīrṣaikatānasatprekṣaujaḥśālinā karmavṛttyai // 312	tad-tad-sat-Darma-uddiDIrzA-eka-tAna-sat-prekza-ojaH-SAlinA karma-vRttyE // 312
   śrīmatkaśmīrādhirājena mukhyair dharmodyuktair mantribhiḥ svair vivecya //	SrImat-kaSmIra-aDirAjena muKyEH Darma-udyuktEH mantriBiH svEH vivecya //
   pratyaṣṭhāpi jñānavijñānagarbhagranthoddhṛtyai mukhyakāryālayo yaḥ // 314	pratyazWA-api jQAna-vijQAna-garBa-granTa-udDRtyE muKya-kArya-AlayaH yaH // 314
   tatrājīvaṃ nirviśadbhir mukundarāmādhyakṣatvāśritaiḥ sadbhir eṣaḥ // 315	tatra-AjIvam nirviSadBiH mukundarAma-aDyakzatva-ASritEH sadBiH ezaH // 315
   pūrtyā śuddhyā vyākhyayā saṃskṛtaḥ stāt pūrṇo granthaḥ śreyase sajjanānām	pUrtyA SudDyA vyAKyayA saMskRtaH stAt pUrNaH granTaH Sreyase sat-janAnAm
   tilakam // 317	tilakam // 317
   śrīsvātmacidamṛtavapuḥśaṃkarārpaṇaṃ bhūyāt // 318	SrI-sva-Atma-cit-amRta-vapuH-SaMkara-arpaNam BUyAt // 318
