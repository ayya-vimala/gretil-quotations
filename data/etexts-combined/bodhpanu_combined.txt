   anastamitabhārūpas tejasāṃ tamasām api |	anastamita-BArUpaH tejasAm tamasAm api |
   ya eko 'ntar yadantaś ca tejāṃsi ca tamāṃsi ca || 1 ||	yaH ekaH antar yat-antar ca tejAMsi ca tamAMsi ca || 1 ||
   sa eva sarvabhūtānāṃ svabhāvaḥ parameśvaraḥ |	saH eva sarva-BUtAnAm svaBAvaH parameSvaraH |
   bhāvajātaṃ hi tasyaiva śaktir īśvaratāmayī || 2 ||	BAva-jAtam hi tasya-eva SaktiH ISvara-tA-mayI || 2 ||
   śaktiś ca śaktimadrūpād vyatirekam na vāñchati |	SaktiH ca Saktimat-rUpAt vyatirekam na vAQCati |
   tādātmyam anayor nityaṃ vahnidāhikayor iva || 3 ||	tAdAtmyam anayoH nityam vahni-dAhikayoH iva || 3 ||
   sa eva bhairavo devo jagadbharaṇalakṣaṇaḥ |	saH eva BEravaH devaH jagat-BaraNa-lakzaNaH |
   svātmādṛṣe samagraṃ hi yacchaktyā pratibimbitam || 4 ||	sva-Atma-adRze samagram hi yat-SaktyA pratibimbitam || 4 ||
   tasyaivaiṣā parā devī svarūpāmarśanotsukā |	tasya-eva-ezA parA devI svarUpa-AmarSana-utsukA |
   pūrṇatvaṃ sarvabhaveṣu yasyā nālpaṃ na cādhikam || 5 ||	pUrNa-tvam sarva-Bavezu yasyAH na-alpam na ca-aDikam || 5 ||
   eṣa devo 'nayā devyā nityaṃ krīḍārasotsukaḥ |	eza devaH anayA devyAH nityam krIxA-rasa-utsukaH |
   vicitrān sṛṣṭisaṃhārān vidhatte yugapad vibhuḥ || 6 ||	vicitrAn sRzwi-saMhArAn viDatte yugapad viBuH || 6 ||
   atidurghaṭakāritvam asyānuttaram eva yat |	ati-durGawa-kAri-tvam asya-anuttaram eva yat |
   etad eva svatantratvam aisvaryaṃ bodharūpatā || 7 ||	etat eva svatantra-tvam Esvaryam boDa-rUpa-tA || 7 ||
   paricchinnaprakāśatvaṃ jaḍasya kila lakṣaṇam |	paricCinna-prakASa-tvam jaxasya kila lakzaNam |
   jaḍād vilakṣaṇo bodho yato na parimīyate || 8 ||	jaxAt vilakzaNaH boDaH yatas na parimIyate || 8 ||
   evam asya svatantrasya nijaśaktyupabhedinaḥ |	evam asya svatantrasya nija-Sakti-upaBedinaH |
   svātmagāḥ sṛṣṭisaṃhārāḥ svarūpatvena saṃsthitāḥ || 9 ||	sva-Atma-gAH sRzwi-saMhArAH sva-rUpa-tvena saMsTitAH || 9 ||
   teṣu vaicitryam atyantam ūrdhvādhas tiryag eva yat |	tezu vEcitryam atyantam UrDva-aDas tiryak eva yat |
   bhuvanāni tadaṃśāś ca sukhaduḥkhamatiś ca yā || 10 ||	BuvanAni tad-aMSAH ca suKa-duHKa-matiH ca yA || 10 ||
   yad etasyāparijñānaṃ tatsvātantryaṃ hi varṇitam |	yat etasya-aparijQAnam tat-svAtantryam hi varNitam |
   sa eva khalu saṃsāro mūḍānāṃ yo vibhīṣakaḥ || 11 ||	saH eva Kalu saMsAraH mUxAnAm yaH viBIzakaH || 11 ||
   tatprasādarasād eva gurvāgamata eva vā |	tad-prasAda-rasAt eva guru-AgamataH eva vA |
   śāstrād vā parameśasya yasmāt kasmād upāgatam || 12 ||	SAstrAt vA parameSasya yasmAt kasmAt upAgatam || 12 ||
   yat tattvasya parijñānaṃ sa mokṣaḥ parameśataḥ |	yat tattvasya parijQAnam sa mokzaH parameSataH |
   tat pūrṇatvaṃ prabuddhānāṃ jīvanmuktiś ca sā smṛtā || 13 ||	tat pUrNa-tvam prabudDAnAm jIvanmuktiH ca sA smRtAH || 13 ||
   etau bandhavimokṣau ca parameśasvarūpataḥ |	etO banDa-vimokzO ca parameSa-svarUpataH |
   na bhidyete na bhedo hi tattvataḥ parameśvare || 14 ||	na Bidyete na BedaH hi tattvataH parameSvare || 14 ||
   ittham icchākalājñānaśaktiśūlāmbujāśritaḥ |	itTam icCA-kalA-jQAna-Sakti-SUla-ambuja-ASritaH |
   bhairavaḥ sarvabhāvānāṃ svabhāvaḥ pariśīlyate || 15 ||	BEravaH sarva-BAvAnAm svaBAvaH pariSIlyate || 15 ||
   sukumāramatīn śiṣyān prabodhayitum añjasā |	sukumAra-matIn SizyAn praboDayitum aQjasA |
   ime 'bhinavaguptena ślokāḥ pañcadaśoditāḥ ||	ime aBinavaguptena SlokAH paQcadaSa-uditAH ||
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
