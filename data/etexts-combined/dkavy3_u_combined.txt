   avyapetavyapetātmā vyāvṛttir varṇasaṃhateḥ /	avyapeta-vyapeta-AtmA vyAvRttiH varNa-saMhateH /
   yamakaṃ tac ca pādānām ādimadhyāntagocaram // KDd_3.1 //	yamakam tat ca pAdAnAm Adi-maDya-anta-gocaram // KDt-_3.1 //
   ekadvitricatuṣpādayamakānāṃ vikalpanāḥ /	eka-dvi-tri-catuzpAdayamakAnAm vikalpanAH /
   ādimadhyāntamadhyāntamadhyādyādyantasarvataḥ // KDd_3.2 //	Adi-maDya-anta-maDya-antam-aDyAdya-Adi-anta-sarvatas // KDd-_3.2 //
   atyantabahavas teṣāṃ bhedāḥ saṃbhedayonayaḥ /	atyanta-bahavaH tezAm BedAH saMBeda-yonayaH /
   sukarā duṣkarāś caiva darśyante tatra ke cana // KDd_3.3 //	sukarAH duzkarAH ca-eva darSyante tatra ke cana // KDt-_3.3 //
   mānena mānena sakhi praṇayo bhūt priye jane /	mAnena mAnena saKi praNayaH BUt priye jane /
   khaṇḍitā kaṇṭham āśliṣya tam eva kuru satrapam // KDd_3.4 //	KaNxitA kaNWam ASlizya tam eva kuru sa-trapam // KDt-_3.4 //
   meghanādena haṃsānāṃ madano madanodinā /	meGanAdena haMsAnAm madanaH madanodinA /
   nunnamānaṃ manaḥ strīṇāṃ saha ratyā vigāhate // KDd_3.5 //	nunnamAnam manaH strINAm saha ratyA vigAhate // KDt-_3.5 //
   rājanvatyaḥ prajā jātā bhavantaṃ prāpya sāṃpratam /	rAjanvatyaH prajAH jAtAH Bavantam prApya sAMpratam /
   caturaṃ caturambhodhiraśanorvīkaragrahe // KDd_3.6 //	caturam catur-amBoDiH-aSana-urvI-kara-grahe // KDt-_3.6 //
   araṇyaṃ kaiś cid ākrāntam anyaiḥ sadma divaukasām /	araNyam kEH cit AkrAntam anyEH sadma divOkasAm /
   padātirathanāgāśvarahitair ahitais tava // KDd_3.7 //	padAti-raTa-nAga-aSva-rahitEH ahitEH tava // KDt-_3.7 //
   madhuraṃ madhur ambhojavadane vada netrayoḥ /	maDuram maDuH amBoja-vadane vada netrayoH /
   vibhramaṃ bhramarabhrāntyā viḍambayati kiṃ nv idam // KDd_3.8 //	viBramam Bramara-BrAntyA vixambayati kim nu idam // KDt-_3.8 //
   vāraṇo vā raṇoddāmo hayo vā smara durdharaḥ /	vAraNaH vA raNa-uddAmaH hayaH vA smara durDaraH /
   na yato nayato 'ntaṃ nas tad aho vikramas tava // KDd_3.9 //	na yatas nayataH antam naH tat aho vikramaH tava // KDt-_3.9 //
   rājitair ājitaikṣṇyena jīyate tvādṛśair nṛpaiḥ /	rAjitEH Ajita-EkzNyena jIyate tvAdRSEH nRpEH /
   nīyate ca punas tṛptiṃ vasudhā vasudhārayā // KDd_3.10 //	nIyate ca punar tRptim vasuDA vasu-DArayA // KDd-_3.10 //
   karoti sahakārasya kalikotkalikottaram /	karoti sahakArasya kalikA-utkalikA-uttaram /
   manmano manmano 'py eṣa mattakokilanisvanaḥ // KDd_3.11 //	mad-manaH mad-manaH api eza matta-kokila-nisvanaH // KDd-_3.11 //
   kathaṃ tvadupalambhāśāvihatāv iha tādṛśī /	kaTam tvad-upalamBa-ASA-vihatO iha tAdRSI /
   avasthā nālam āroḍhum aṅganām aṅganāśinī // KDd_3.12 //	avasTA na-alam AroXum aFganAm aFga-nASinI // KDd-_3.12 //
   nigṛhya netre karṣanti bālapallavaśobhinā /	nigRhya netre karzanti bAla-pallava-SoBinA /
   taruṇā taruṇān kliṣṭān alino nalinonmukhāḥ // KDd_3.13 //	taruNA taruNAn klizwAn alinaH nalina-unmuKAH // KDd-_3.13 //
   viśadā viśadāmattasārase sārase jale /	viSadAH viSadAmatta-sArase sArase jale /
   kurute kuruteneyaṃ haṃsī mām antakāmiṣam // KDd_3.14 //	kurute kurutena-iyam haMsI mAm antaka-Amizam // KDd-_3.14 //
   viṣamaṃ viṣam anveti madanaṃ madanandanaḥ /	vizamam vizam anveti madanam mada-nandanaH /
   sahendukalayāpoḍhamalayā malayānilaḥ // KDd_3.15 //	saha-indu-kalayA-apoXa-malayA malaya-anilaH // KDd-_3.15 //
   māninī mā ninīṣus te niṣaṅgatvam anaṅga me /	mAninI mA ninIzuH te nizaFga-tvam anaFga me /
   hāriṇī hāriṇī śarma tanutāṃ tanutāṃ yataḥ // KDd_3.16 //	hAriNI hAriNI Sarma tanu-tAm tanu-tAm yatas // KDt-_3.16 //
   jayatā tvanmukhenāsmān akathaṃ na kathaṃ jitam /	jayatA tvad-muKena-asmAn akaTam na kaTam jitam /
   kamalaṃ kam alaṃkurvad alimad dali matpriye // KDd_3.17 //	kamalam kam alaMkurvat alimat dali mad-priye // KDt-_3.17 //
   ramaṇī ramaṇīyā me pāṭalāpāṭalāṃśukā /	ramaNI ramaNIyA me pAwalA-pAwala-aMSukAH /
   vāruṇīvāruṇībhūtasaurabhā saurabhāspadam // KDd_3.18 //	vAruNI-vAruNIBUta-sOraBA sOraBa-Aspadam // KDt-_3.18 //
   iti pādādiyamakam avyapetaṃ vikalpitam /	iti pAda-Adi-yamakam avyapetam vikalpitam /
   vyapetasyāpi varṇyante vikalpās tasya ke cana // KDd_3.19 //	vyapetasya-api varNyante vikalpAH tasya ke cana // KDt-_3.19 //
   madhur eṇadṛśāṃ mānaṃ madhureṇa sugandhinā /	maDuH eNa-dRSAm mAnam maDureNa suganDinA /
   sahakārodgamenaiva śabdaśeṣaṃ kariṣyati // KDd_3.20 //	sahakAra-udgamena-eva Sabda-Sezam karizyati // KDt-_3.20 //
   karo 'titāmro rāmāṇāṃ tantrītāḍanavibhramam /	karaH atitAmraH rAmANAm tantrI-tAxana-viBramam /
   karoti serṣyaṃ kānte vā śravaṇotpalatāḍanam // KDd_3.21 //	karoti sa-Irzyam kAnte vA SravaNa-utpala-tAxanam // KDt-_3.21 //
   sakalāpollasanayā kalāpinyānu nṛtyate /	sakala-apa-ullasanayA kalApinyA-anu nRtyate /
   meghālī nartitā vātaiḥ sakalāpo vimuñcati // KDd_3.22 //	meGa-AlI nartitAH vAtEH sa-kalApaH vimuQcati // KDt-_3.22 //
   svayam eva galanmānakali kāmini te manaḥ /	svayam eva galat-mAna-kali kAmini te manaH /
   kalikām atha nīpasya dṛṣṭvā kāṃ nu spṛśed daśām // KDd_3.23 //	kalikAm aTa nIpasya dRzwvA kAm nu spRSet daSAm // KDt-_3.23 //
   āruhyākrīḍaśailasya candrakāntasthalīm imām /	Aruhya-AkrIxa-SElasya candrakAnta-sTalIm imAm /
   nṛtyaty eṣa lasaccārucandrakāntaḥ śikhāvalaḥ // KDd_3.24 //	nRtyati eza lasat-cAru-candrakAntaH SiKAvalaH // KDt-_3.24 //
   uddhṛtā rājakād urvī dhriyate 'dya bhujena te /	udDRtA rAjakAt urvI Driyate adya Bujena te /
   varāheṇoddhṛtā yāsau varāher uparisthitā // KDd_3.25 //	varAheNa-udDRtA yA-asO varAheH upari-sTitA // KDd-_3.25 //
   kareṇa te raṇeṣv antakareṇa dviṣatāṃ hatāḥ /	kareNa te raNezu anta-kareNa dvizatAm hatAH /
   kareṇavaḥ kṣaradraktā bhānti saṃdhyāghanā iva // KDd_3.26 //	kareNavaH kzarat-raktAH BAnti saMDyA-GanAH iva // KDt-_3.26 //
   parāgatarurājīva vātair dhvastā bhaṭaiś camūḥ /	parAgata-rurAjI-iva vAtEH DvastA BawEH camUH /
   parāgatam iva kvāpi parāgatatam ambaram // KDd_3.27 //	parAgatam iva kvApi parAgatatam ambaram // KDd-_3.27 //
   pātu vo bhagavān viṣṇuḥ sadā navaghanadyutiḥ /	pAtu vaH BagavAn vizNuH sadA nava-Gana-dyutiH /
   sa dānavakuladhvaṃsī sadānavaradantihā // KDd_3.28 //	sa dAnava-kula-DvaMsI sadAna-vara-danti-hA // KDt-_3.28 //
   kam aleḥ samakeśaṃ te kamalerṣyākaraṃ mukham /	kam aleH sama-keSam te kamala-IrzyA-akaram muKam /
   kam alekhyaṃ karoṣi tvaṃ kamalevonmadiṣṇuṣu // KDd_3.29 //	kam aleKyam karozi tvam kamalA-iva-unmadizNuzu // KDt-_3.29 //
   mudā ramaṇam anvītam udāramaṇibhūṣaṇāḥ /	mudA ramaNam anvItam udAra-maNi-BUzaNAH /
   madabhramaddṛśaḥ kartum adabhrajaghanāḥ kṣamāḥ // KDd_3.30 //	mada-Bramat-dRSaH kartum adaBra-jaGanAH kzamAH // KDd-_3.30 //
   uditair anyapuṣṭānām ārutair me hṛtaṃ manaḥ /	uditEH anya-puzwAnAm ArutEH me hRtam manaH /
   uditair api te dūti mārutair api dakṣiṇaiḥ // KDd_3.31 //	uditEH api te dUti mArutEH api dakziNEH // KDt-_3.31 //
   surājitahriyo yūnāṃ tanum adhyāsate striyaḥ /	surAjita-hriyaH yUnAm tanum aDyAsate striyaH /
   tanumadhyāḥ kṣaratsvedasurājitamukhendavaḥ // KDd_3.32 //	tanu-maDyAH kzaratsveda-surAjita-muKa-indavaH // KDt-_3.32 //
   iti vyapetayamakaprabhedo 'py eṣa darśitaḥ /	iti vyapeta-yamaka-praBedaH api eza darSitaH /
   avyapetavyapetātmā vikalpo 'py asti tadyathā // KDd_3.33 //	avyapeta-vyapeta-AtmA vikalpaH api asti tat-yaTA // KDt-_3.33 //
   sālaṃ sālambakalikāsālaṃ sālaṃ na vīkṣitum /	sAlam sa-Alamba-kalikA-sAlam sAlam na vIkzitum /
   nālīn ālīnabakulān ālī nālīkinīr api // KDd_3.34 //	na-alIn AlIna-bakulAn AlI nAlIkinIH api // KDt-_3.34 //
   kālaṃ kālam anālakṣyatāratārakam īkṣitum /	kAlam kAlam anAlakzya-tAra-tArakam Ikzitum /
   tāratāramyarasitaṃ kālaṃ kālamahāghanam // KDd_3.35 //	tAra-tA-ramya-rasitam kAlam kAla-mahA-Ganam // KDt-_3.35 //
   yāma yāmatrayādhīnāyāmayā maraṇaṃ niśā /	yAma yAma-traya-aDInAyAmayAH maraNam niSA /
   yām ayām adhiyāsvārtyā yā mayā mathitaiva sā // KDd_3.36 //	yAm ayAm aDiyAsu-ArtyA yA mayA maTitA-eva sA // KDd-_3.36 //
   ity ādipādayamakavikalpasyedṛśī gatiḥ /	iti Adi-pAda-yamaka-vikalpasya-IdRSI gatiH /
   evam eva vikalpyāni yamakānītarāṇy api // KDd_3.37 //	evam eva vikalpyAni yama-kAni-itarANi api // KDt-_3.37 //
   na prapañcabhayād bhedāḥ kārtsnyenākhyātum īpsitāḥ /	na prapaQca-BayAt BedAH kArtsnyena-AKyAtum IpsitAH /
   duṣkarābhimatā eva darśyante tatra ke cana // KDd_3.38 //	duzkara-aBimatAH eva darSyante tatra ke cana // KDt-_3.38 //
   sthirāyate yatendriyo na hīyate yater bhavān /	sTirAyate yata-indriyaH na hIyate yateH BavAn /
   amāyateyate 'py abhūt sukhāya te 'yate kṣayam // KDd_3.39 //	amAyateyate api aBUt suKAya te ayate kzayam // KDt-_3.39 //
   sabhāsu rājann asurāhatair mukhair mahīsurāṇāṃ vasurājitaiḥ stutāḥ /	saBAsu rAjan asura-AhatEH muKEH mahIsurANAm vasurAjitEH stutAH /
   na bhāsurā yānti surān na te guṇāḥ prajāsu rāgātmasu rāśitāṃ gatāḥ //	na BAsurAH yAnti surAn na te guNAH prajAsu rAga-Atmasu rASitAm gatAH //
   KDd_3.40 //	KDt-_3.40 //
   tava priyā saccaritāpramatta yā vibhūṣaṇaṃ dhāryam ihāṃśumat tayā /	tava priyA sat-caritA-apramatta yA viBUzaNam DAryam iha-aMSumat tayA /
   ratotsavāmodaviśeṣamattayā na me phalaṃ kiṃ cana kāntimattayā // KDd_3.41	rata-utsava-Amoda-viSeza-mattayA na me Palam kim cana kAntimat-tayA // KDt-_3.41
   bhavādṛśā nātha na jānate nate rasaṃ viruddhe khalu sannatenate /	BavAdRSA nATa na jAnate nate rasam virudDe Kalu sannatenate /
   ya eva dīnāḥ śirasā natena te caranty alaṃ dainyarasena tena te //	yaH eva dInAH SirasA natena te caranti alam dEnya-rasena tena te //
   KDd_3.42 //	KDt-_3.42 //
   līlāsmitena śucinā mṛdunoditena vyālokitena laghunā guruṇā gatena /	lIlA-smitena SucinA mRdunA-uditena vyAlokitena laGunA guruNA gatena /
   vyājṛmbhitena jaghanena ca darśitena sā hanti tena galitaṃ mama jīvitena	vyAjRmBitena jaGanena ca darSitena sA hanti tena galitam mama jIvitena
   // KDd_3.43 //	// KDt-_3.43 //
   śrīmān amān amaravartmasamānamānam ātmānam ānatajagatprathamānamānam /	SrImAn amAn amara-vartma-samAna-mAnam AtmAnam Anata-jagat-praTamAna-mAnam /
   bhūmānam ānayata yaḥ sthitimān amāna nāmānam ānama tam apratimānamānam //	BUmAnam Anayata yaH sTitimAn amAna nAmAnam Anama tam apratimAna-mAnam //
   KDd_3.44 //	KDt-_3.44 //
   sārayantam urasā ramayantī sārabhūtamurusāradharā tam /	sArayantam urasA ramayantI sAra-BUta-muru-sAra-DarA tam /
   sārasānukṛtasārasakāñciḥ sā rasāyanam asāram avaiti // KDd_3.45 //	sArasa-anukRta-sArasa-kAQciH sA rasAyanam asAram avEti // KDt-_3.45 //
   nayānayālocanayānayānayān ayānayāndhān vinayānayāyate /	naya-Anaya-Alocana-yA-anayAnayAn ayAnaya-anDAn vinaya-AnayAyate /
   na yān ayāsīr jinayānayā nayān ayānayās tāñ janayānayāśritān // KDd_3.46	na yAn ayAsIH jinayA-anayA nayAn ayAnayAH tAn janayAnaya-ASritAn // KDd-_3.46
   raveṇa bhaumo dhvajavartivīraver aveji saṃyaty atulāstragaurave /	raveNa BOmaH Dvaja-varti-vIraveH aveji saMyati atula-astra-gOrave /
   raver ivograsya puro harer aver aveta tulyaṃ ripum asya bhairave //	raveH iva-ugrasya puras hareH aveH aveta tulyam ripum asya BErave //
   KDd_3.47 //	KDt-_3.47 //
   mayāmayālambyakalāmayāmayām ayām ayātavyavirāmayāmayā /	mayA-Amaya-Alambya-kalA-Amaya-AmayAm ayAm ayAtavya-virAmayAmayA /
   mayāmayārtiṃ niśayāmayāmayā mayāmayāmūṃ karuṇāmayāmayā // KDd_3.48 //	mayA-Amaya-Artim niSaya-Amaya-AmayA mayA-Amaya-amUm karuNA-Amaya-AmayAH // KDt-_3.48 //
   matāṃ dhunānāramatām akāmatām atāpalabdhāgrimatānulomatā /	matAm DunAnArama-tAm akAma-tAm atApa-labDa-agri-mata-anulomatA /
   matāv ayaty uttamatāvilomatām atāmyatas te samatā na vāmatā // KDd_3.49 //	matO ayati uttamatA-viloma-tAm atAmyataH te sama-tA na vAma-tA // KDt-_3.49 //
   kālakālagalakālakālamukhakālakāla kālakālapanakālakālaghanakāla kāla /	kAla-kAla-gala-kAla-kAla-muKa-kAla-kAla kAla-kAla-pana-kAla-kAla-Gana-kAla kAlaH /
   kālakālasi takā lakā lalanikālakālakālakālagatu kālakālakalikālakāla //	kAlakAlasi takAH lakA lalani-kAla-kAla-kAla-kAla-gatu kAla-kAla-kali-kAla-kAla //
   KDd_3.50 //	KDt-_3.50 //
   saṃdaṣṭayamakasthānam antādī pādayor dvayoḥ /	saMdazwa-yamaka-sTAnam antAdI pAdayoH dvayoH /
   uktāntargatam apy etat svātantryeṇādya kīrtyate // KDd_3.51 //	ukta-antargatam api etat svAtantryeNa-adya kIrtyate // KDt-_3.51 //
   upoḍharāgāpy abalā madena sā madenasā manyurasena yojitā /	upoXa-rAgA-api abalA madena sA mad-enasA manyu-rasena yojitA /
   na yojitātmānam anaṅgatāpitāṃ gatāpi tāpāya mamāsa neyate // KDd_3.52 //	na yojita-AtmAnam anaFga-tApitAm gatA-api tApAya mama-Asa neyate // KDt-_3.52 //
   ardhābhyāsaḥ samudgaḥ syāt tasya bhedās trayo matāḥ /	arDa-aByAsaH samudgaH syAt tasya BedAH trayaH matAH /
   pādābhyāso 'py anekātmā vyajyate sa nidarśanaiḥ // KDd_3.53 //	pAda-aByAsaH api aneka-AtmA vyajyate sa nidarSanEH // KDt-_3.53 //
   nāsthe yaḥ sa tvayā varjyaḥ paramāyatamānayā /	na-asTe yaH sa tvayA varjyaH parama-AyatamAnayA /
   nā stheyaḥsattvayāvarjyaḥ param āyatamānayā // KDd_3.54 //	nA sTeyaH-sattva-yA-varjyaH param AyatamAnayA // KDd-_3.54 //
   narā jitā mānanayāsam etya na rājitā mānanayā sametya /	narAH jitAH mAnanayAsam etya na rAjitA mAnanayA sametya /
   vināśitā vaibhavatāpanena vināśitā vai bhavatāpanena // KDd_3.55 //	vinASitAH vEBavatApanena vinASitA vE Bava-tApanena // KDt-_3.55 //
   kalāpināṃ cārutayopayanti vṛndāni lāpoḍhaghanāgamānām /	kalApinAm cArutayA-upayanti vRndAni lApa-UXa-Gana-AgamAnAm /
   vṛndānilāpoḍhaghanāgamānāṃ kalāpināṃ cārutayo 'payanti // KDd_3.56 //	vRnda-anila-apoXa-Gana-AgamAnAm kalApinAm cArutayaH apayanti // KDt-_3.56 //
   naman dayāvarjitamānasātmayā na mandayāvarjitamānasātmayā /	naman dayA-varjita-mAnasa-AtmayA na mandaya-Avarjita-mAnasa-AtmayA /
   urasy upāstīrṇapayodharadvayaṃ mayā samāliṅgyata jīviteśvaraḥ // KDd_3.57	urasi upAstIrNa-payoDara-dvayam mayA samAliFgyata jIvita-ISvaraH // KDt-_3.57
   sabhā surāṇām abalā vibhūṣitā guṇais tavārohi mṛṇālanirmalaiḥ /	saBA surANAm abalA viBUzitAH guNEH tava-Arohi mRNAla-nirmalEH /
   sa bhāsurāṇām abalā vibhūṣitā vihārayan nirviśa saṃpadaḥ purām // KDd_3.58	sa BAsurANAm abalAH viBUzitAH vihArayan nirviSa saMpadaH purAm // KDt-_3.58
   kalaṃ kam uktaṃ tanumaddhyanāmikā stanadvayī ca tvadṛte na hanty ataḥ /	kalam kam uktam tanu-madDi-anAmikA stana-dvayI ca tvad-Rte na hanti atas /
   na yāti bhūtaṃ gaṇane bhavanmukhe kalaṅkamuktaṃ tanumad dhy anāmikā //	na yAti BUtam gaNane Bavat-muKe kalaFkam-uktam tanumat Di anAmikAH //
   KDd_3.59 //	KDt-_3.59 //
   yaśaś ca te dikṣu rajaś ca sainikā vitanvate 'jopama daṃśitā yudhā /	yaSaH ca te dikzu rajaH ca sEnikAH vitanvate aja-upama daMSitAH yuDA /
   vitanv atejo 'pamadaṃ śitāyudhā dviṣāṃ ca kurvanti kulaṃ tarasvinaḥ //	vitanu atejaH apamadam Sita-AyuDAH dvizAm ca kurvanti kulam tarasvinaH //
   KDd_3.60 //	KDt-_3.60 //
   bibharti bhūmer valayaṃ bhujena te bhujaṅgamo 'mā smarato mad añcitam /	biBarti BUmeH valayam Bujena te BujaFgamaH amA smarataH mat aQcitam /
   śṛṇūktam ekaṃ svam avetya bhūdharaṃ bhujaṃ gamo mā sma rato madaṃ citam //	SRNUktam ekam svam avetya BUDaram Bujam gamaH mA sma rataH madam citam //
   KDd_3.61 //	KDt-_3.61 //
   smarānalo mānavivardhito yaḥ sa nirvṛtiṃ te kim apākaroti /	smara-analaH mAna-vivarDitaH yaH sa nirvRtim te kim apAkaroti /
   samantatas tāmarasekṣaṇe na samaṃ tatas tām arase kṣaṇena // KDd_3.62 //	samantataH tAmarasa-IkzaNe na samam tatas tAm arase kzaNena // KDt-_3.62 //
   prabhāvato nāmana vāsavasya prabhāvato 'nāma navāsavasya /	praBAvataH nAmana vAsavasya praBAvataH anAma nava-Asavasya /
   prabhāv ato nāma na vā savasya vicchittir āsīt tvayi piṣṭapasya //	praBO atas nAma na vA savasya vicCittiH AsIt tvayi pizwapasya //
   KDd_3.63 //	KDt-_3.63 //
   paraṃ parāyā balavā raṇānāṃ dhūlīsthalīr vyoma vidhāya rundhan /	param parAyAH balavA raNAnAm DUlI-sTalIH vyoma viDAya runDan /
   paraṃ parāyā balavāraṇānāṃ paramparāyā balavāraṇānām // KDd_3.64 //	param parAyAH bala-vAraNAnAm paramparAyAH bala-vAraNAnAm // KDt-_3.64 //
   na śraddadhe vācam alajja mithyā bhavadvidhānām asamāhitānām /	na SraddaDe vAcam alajja miTyA BavadviDAnAm asamAhitAnAm /
   bhavadvidhānām asamāhitānāṃ bhavadvidhānām asamāhitānām // KDd_3.65 //	BavadviDAnAm asamAhitAnAm BavadviDAnAm asamAhitAnAm // KDt-_3.65 //
   sannāhitomānamarājasena sannā hitomānamarājasena /	sanna-ahitaH-mAnam-arAjasena sannA hitaH-mAnam-arAjasena /
   sann āhito mānam arājasena saṃnāhito mānama rājase na // KDd_3.66 //	san AhitaH mAnam arAjasena saMnAhitaH mAnama rAjase na // KDt-_3.66 //
   sakṛd dvis triś ca yo 'bhyāsaḥ pādasyaivaṃ pradarśitaḥ /	sakRt dvis tris ca yaH aByAsaH pAdasya-evam pradarSitaH /
   ślokadvayaṃ tu yuktārthaṃ ślokābhyāsaḥ smṛto yathā // KDd_3.67 //	Sloka-dvayam tu yukta-arTam Sloka-aByAsaH smRtaH yaTA // KDd-_3.67 //
   vināyakena bhavatā vṛttopacitabāhunā /	vinAyakena BavatA vRtta-upacita-bAhunA /
   svamitroddhāriṇābhītā pṛthvīyam atulāśritā // KDd_3.68 //	sva-mitra-udDAriNA-aBItA pRTvI-iyam atula-ASritAH // KDd-_3.68 //
   vināyakena bhavatā vṛttopacitabāhunā /	vinAyakena BavatA vRtta-upacita-bAhunA /
   svamitroddhāriṇābhītā pṛthvī yamatulāśritā // KDd_3.69 //	sva-mitra-udDAriNA-aBItA pRTvI yama-tulA-ASritAH // KDd-_3.69 //
   ekākāracatuṣpādaṃ tan mahāyamakāhvayam /	eka-AkAra-catuzpAdam tat mahA-yamaka-Ahvayam /
   tasyāpi dṛśyate 'bhyāsaḥ sā parā yamakakriyā // KDd_3.70 //	tasya-api dRSyate aByAsaH sA parA yamaka-kriyA // KDd-_3.70 //
   samānayāsamānayā samānayā sa mānayā /	samAnayAsamAnayA samAnayA sa mAnayA /
   samānayāsamāna yā samānayāsamānayā // KDd_3.71 //	samAnayAsamAna yA samAnayAsamAnayA // KDd-_3.71 //
   dharādharākāradharā dharābhujāṃ bhujā mahīṃ pātum ahīnavikramāḥ /	DarADara-AkAra-DarAH DarA-BujAm BujAH mahIm pAtum ahIna-vikramAH /
   kramāt sahante sahasā hatārayo rayoddhurā mānadhurāvalambinaḥ // KDd_3.72	kramAt sahante sahasA hata-arayaH rayodDurA mAna-Dura-avalambinaH // KDd-_3.72
   āvṛttiḥ prātilomyena pādārdhaślokagocarā /	AvRttiH prAtilomyena pAda-arDa-Sloka-gocarA /
   yamakaṃ pratilomatvāt pratilomam iti smṛtam // KDd_3.73 //	yamakam pratiloma-tvAt pratilomam iti smRtam // KDt-_3.73 //
   yāmatāśa kṛtāyāsā sā yātā kṛśatā mayā /	yAmatA-ASa kRta-AyAsA sA yAtA kRSa-tA mayA /
   ramaṇārakatā te 'stu stutetākaraṇāmara // KDd_3.74 //	ramaNAraka-tA te astu stuteta-akaraNa-amara // KDd-_3.74 //
   nādino 'madanā dhīḥ svā na me kā cana kāmitā /	nAdinaH amadanA DIH svA na me kA cana kAmitA /
   tāmikā na ca kāmena svādhīnā damanodinā // KDd_3.75 //	tAmikA na ca kAmena svADInA damanodinA // KDd-_3.75 //
   yā na mānayamārāvikaśonānajanāsanā /	yA na mAnaya-mArAvika-Sas-nAna-jana-AsanAH /
   yām udāraśatādhīnām āyām āyam anādi sā // KDd_3.76 //	yAm udAra-Sata-aDInAm AyAm Ayam anAdi sA // KDd-_3.76 //
   sā dināmayam āyāmā nādhītā śaradāmuyā /	sA dinAmayam AyAmA na-aDItA SaradA-amuyA /
   nāsanājananā śokavirāmāya na mānayā // KDd_3.77 //	na-AsanA-jananA Soka-virAmAya na mAnayA // KDt-_3.77 //
   varṇānām ekarūpatvaṃ yady ekāntaram ardhayoḥ /	varNAnAm eka-rUpa-tvam yadi eka-antaram arDayoH /
   gomūtriketi tat prāhur duṣkaraṃ tadvido yathā // KDd_3.78 //	gomUtrikA-iti tat prAhuH duzkaram tad-vidaH yaTA // KDd-_3.78 //
   madano madirākṣīṇām apāṅgāstro jayed ayam /	madanaH madirA-akzINAm apAFga-astraH jayet ayam /
   madeno yadi tat kṣīṇam anaṅgāyāñjaliṃ dadhe // KDd_3.79 //	madeno yadi tat kzINam anaFgAya-aQjalim daDe // KDt-_3.79 //
   āhur ardhabhramaṃ nāma ślokārdhabhramaṇaṃ yadi /	AhuH arDa-Bramam nAma Sloka-arDa-BramaNam yadi /
   tad iṣṭaṃ sarvatobhadraṃ bhramaṇaṃ yadi sarvataḥ // KDd_3.80 //	tat izwam sarvatoBadram BramaNam yadi sarvatas // KDd-_3.80 //
   manobhava tavānīkaṃ nodayāya na māninī /	manoBava tava-anIkam na-udayAya na mAninI /
   bhayād ameyāmā mā vā vayam enomayā nata // KDd_3.81 //	BayAt ameya-AmA mA vA vayam enaH-mayA na-ta // KDt-_3.81 //
   sāmāyāmā mā yā māsā mārānāyāyānā rāmā /	sAma-AyAmA mA yA mAsAH mArAnAyAyAnA rAmA /
   yānāvārārāvānāyā māyārāmā mārāyāmā // KDd_3.82 //	yAnO=-ArArAvAnAyAH mAyA-ArAmA mAra-AyAmA // KDd-_3.82 //
   yaḥ svarasthānavarṇānāṃ niyamo duṣkareṣv asau /	yaH svara-sTAna-varNAnAm niyamaH duzkarezu asO /
   iṣṭaś catuḥprabhṛty eṣa darśyate sukaraḥ paraḥ // KDd_3.83 //	izwaH catur-praBRti eza darSyate sukaraH paraH // KDt-_3.83 //
   āmnāyānām āhāntyā vāg ītīr gītīr bhītīḥ prītīḥ /	AmnAyAnAm Aha-antyAH vAc ItIH gItIH BItIH prItIH /
   bhogo rogo modo moho dheye dhecche deśe kṣeme // KDd_3.84 //	BogaH rogaH modaH mohaH Deye DecCe deSe kzeme // KDt-_3.84 //
   kṣitivijitisthitivihitivrataratayaḥ paragatayaḥ /	kziti-vijiti-sTiti-vihiti-vrata-ratayaH para-gatayaH /
   uru rurudhur guru dudhuvur yudhi kuravaḥ svam arikulam // KDd_3.85 //	uru ruruDuH guru duDuvuH yuDi kuravaH svam ari-kulam // KDt-_3.85 //
   śrīdīptī hrīkīrtī dhīnītī gīḥprītī /	SrI-dIptI hrI-kIrtI DInI-itI gIH-prItI /
   edhete dve dve te ye neme deveśe // KDd_3.86 //	eDete dve dve te ye na-ime deveSe // KDt-_3.86 //
   sāmāyāmā mā yā māsā mārānāyāyānā rāmā /	sAma-AyAmA mA yA mAsAH mArAnAyAyAnA rAmA /
   yānāvārārāvānāyā māyārāmā mārāyāmā // KDd_3.87 //	yAnO=-ArArAvAnAyAH mAyA-ArAmA mAra-AyAmA // KDd-_3.87 //
   nayanānandajanane nakṣatragaṇaśālini /	nayana-Ananda-janane nakzatra-gaNa-SAlini /
   aghane gagane dṛṣṭir aṅgane dīyatāṃ sakṛt // KDd_3.88 //	aGane gagane dRzwiH aFgane dIyatAm sakRt // KDd-_3.88 //
   alinīlālakalataṃ kaṃ na hanti ghanastani /	ali-nIlAlaka-latam kam na hanti Ganastani /
   ānanaṃ nalinacchāyanayanaṃ śaśikānti te // KDd_3.89 //	Ananam nalina=-CAya-nayanam SaSi-kAnti te // KDt-_3.89 //
   anaṅgalaṅghanālagnanānātaṅkā sadaṅganā /	anaFga-laFGana-Alagna-nA-anA-AtaFkA sat-aFganAH /
   sadānagha sadānanda natāṅgāsaṅgasaṃgata // KDd_3.90 //	sadA-anaGa sadAnanda nata-aFga-AsaFga-saMgataH // KDt-_3.90 //
   agā gāṃ gāṅgakākākagāhakāghakakākahā /	agAH gAm gAFgakA-kAka-gAhakAGaka-kAka-hA /
   ahāhāṅga khagāṅkāgakaṅkāgakhagakākaka // KDd_3.91 //	ahAha-aFga Kaga-aFkAga-kaFkA-ga-Kaga-kAkaka // KDt-_3.91 //
   re re rorūrurūrorugāgogo 'gāṅgago 'gaguḥ /	re re roH-Uru-H-Ura-Uruj-A-go-gaH agAFga-gaH agaguH /
   kiṃ kekākākukaḥ kāko mā mā mām āma māmama // KDd_3.92 //	kim kekAkAkukaH kAkaH mA mA mAm Ama mAm-ama // KDt-_3.92 //
   devānāṃ nandano devo nodano vedanindinaḥ /	devAnAm nandanaH devaH nodanaH veda-nindinaH /
   divaṃ dudāva nādena dāne dānavanandinaḥ // KDd_3.93 //	divam dudAva nAdena dAne dAnava-nandinaH // KDd-_3.93 //
   sūriḥ surāsurāsārisāraḥ sārāsisārasāḥ /	sUriH sura-asura-AsAri-sAraH sAra-asi-sArasAH /
   sasāra sarasīḥ sīrī sasūruḥ sa surārasī // KDd_3.94 //	sasAra sarasIH sIrI sasUruH sa surA-rasI // KDd-_3.94 //
   nūnaṃ nunnāni nānena nānanenānanāni naḥ /	nUnam nunnAni na-anena na-Ananena-AnanAni naH /
   nānenā nanu nānūnenainenānān ino ninīḥ // KDd_3.95 //	na-anenA nanu na-anUnena-enena-anAn inaH ninIH // KDt-_3.95 //
   iti duṣkaramārgo 'pi kiṃcidādarśitakramaḥ /	iti duzkara-mArgaH api kiMcid-AdarSita-kramaH /
   prahelikāprakārāṇāṃ punar uddiśyate gatiḥ // KDd_3.96 //	prahelikA-prakArANAm punar uddiSyate gatiH // KDt-_3.96 //
   krīḍāgoṣṭhīvinodeṣu tajjñair ākīrṇamantraṇe /	krIxA-gozWI-vinodezu tad-jQEH AkIrNa-mantraNe /
   paravyāmohane cāpi sopayogāḥ prahelikāḥ // KDd_3.97 //	para-vyAmohane ca-api sa-upayogAH prahelikAH // KDt-_3.97 //
   āhuḥ samāgatāṃ nāma gūḍhārthāṃ padasaṃdhinā /	AhuH samAgatAm nAma gUXa-arTAm pada-saMDinA /
   vañcitānyatra rūḍhena yatra śabdena vañcanā // KDd_3.98 //	vaQcitAni-atra rUXena yatra Sabdena vaQcanA // KDt-_3.98 //
   vyutkrāntātivyavahitaprayogān mohakāriṇī /	vyutkrAnta-ati-vyavahita-prayogAt moha-kAriNI /
   sā syāt pramuṣitā yasyā durbodhārthā padāvalī // KDd_3.99 //	sA syAt pramuzitA yasyAH durboDa-arTA pada-AvalI // KDd-_3.99 //
   samānarūpā gauṇārthāropitair grathitā padaiḥ /	samAna-rUpA gONa-arTa-AropitEH graTitA padEH /
   paruṣā lakṣaṇāstitvamātravyutpāditaśrutiḥ // KDd_3.100 //	paruzA lakzaNa-astitva-mAtra-vyutpAdita-SrutiH // KDd-_3.100 //
   saṃkhyātā nāma saṃkhyānaṃ yatra vyāmohakāraṇam /	saMKyAtA nAma saMKyAnam yatra vyAmoha-kAraNam /
   anyathā bhāsate yatra vākyārthaḥ sā prakalpitā // KDd_3.101 //	anyaTA BAsate yatra vAkya-arTaH sA prakalpitAH // KDt-_3.101 //
   sā nāmāntaritā yasyā nāmni nānārthakalpanā /	sA nAma-antaritA yasyAH nAmni nAnA-arTa-kalpanA /
   nibhṛtā nibhṛtānyārthā tulyadharmaspṛśā girā // KDd_3.102 //	niBRtA niBRtAnyArTA tulya-Darma-spRSA girA // KDd-_3.102 //
   samānaśabdopanyastaśabdaparyāyasādhitā /	samAna-Sabda-upanyasta-Sabda-paryAya-sADitAH /
   saṃmūḍhā nāma yā sākṣān nirdiṣṭārthāpi mūḍhaye // KDd_3.103 //	saMmUXA nAma yA sAkzAt nirdizwa-arTA-api mUXaye // KDd-_3.103 //
   yogamālātmakaṃ nāma yasyāḥ sā pārihārikī /	yoga-mAlA-Atmakam nAma yasyAH sA pArihArikI /
   ekacchannāśritaṃ vyajya yasyām āśrayagopanam // KDd_3.104 //	ekacCan=-a-ASritam vyajya yasyAm ASraya-gopanam // KDt-_3.104 //
   sā bhaved ubhayacchannā yasyām ubhayagopanam /	sA Bavet uBaya=-CannA yasyAm uBaya-gopanam /
   saṃkīrṇā nāma sā yasyā nānālakṣaṇasaṃkaraḥ // KDd_3.105 //	saMkIrNA nAma sA yasyAH nAnA-lakzaNa-saMkaraH // KDt-_3.105 //
   etāḥ ṣoḍaśa nirdiṣṭāḥ pūrvācāryaiḥ prahelikāḥ /	etAH zoxaSa nirdizwAH pUrva-AcAryEH prahelikAH /
   duṣṭaprahelikāś cānyās tair adhītāś caturdaśa // KDd_3.106 //	duzwa-prahelikAH ca-anyAH tEH aDItAH caturdaSa // KDt-_3.106 //
   doṣān aparisaṃkhyeyān manyamānā vayaṃ punaḥ /	dozAn aparisaMKyeyAn manyamAnAH vayam punar /
   sādhvīr evābhidhāsyāmas tā duṣṭā yās tv alakṣaṇāḥ // KDd_3.107 //	sADvIH eva-aBiDAsyAmaH tAH duzwAH yAH tu alakzaNAH // KDt-_3.107 //
   na may āgorasābhijñaṃ cetaḥ kasmāt prakupyasi /	na mai Aga-urasa-aBijQam cetaH kasmAt prakupyasi /
   asthānaruditair ebhir alam ālohitekṣaṇe // KDd_3.108 //	asTAna-ruditEH eBiH alam Alohita-IkzaNe // KDt-_3.108 //
   kubjām āsevamānasya yathā te vardhate ratiḥ /	kubjAm AsevamAnasya yaTA te varDate ratiH /
   naivaṃ nirviśato nārīr amarastrīviḍambinīḥ // KDd_3.109 //	na-evam nirviSataH nArIH amara-strI-vixambinIH // KDd-_3.109 //
   daṇḍe cumbati padminyā haṃsaḥ karkaśakaṇṭake /	daNxe cumbati padminyAH haMsaH karkaSa-kaNwake /
   mukhaṃ valgu ravaṃ kurvaṃs tuṇḍenāṅgāni ghaṭayan // KDd_3.110 //	muKam valgu ravam kurvan tuNxena-aFgAni Gawayan // KDt-_3.110 //
   khātayaḥ kani kāle te sphātayaḥ sphītavalgavaḥ /	KAtayaH kani kAle te sPAtayaH sPIta-valgavaH /
   candre sākṣādbhavanty atra tāyavo mama dhāriṇaḥ // KDd_3.111 //	candre sAkzAt-Bavanti atra tAyavaH mama DAriNaH // KDd-_3.111 //
   atrodyāne mayā dṛṣṭā vallarī pañcapallavā /	atra-udyAne mayA dRzwA vallarI paQca-pallavAH /
   pallave pallave cārdrā yasyāḥ kusumamañjarī // KDd_3.112 //	pallave pallave ca-ArdrAH yasyAH kusuma-maQjarI // KDd-_3.112 //
   surāḥ surālaye svairaṃ bhramanti daśanārciṣā /	surAH surAlaye svEram Bramanti daSana-arcizA /
   majjanta iva mattās te saure sarasi saṃprati // KDd_3.113 //	majjantaH iva mattAH te sOre sarasi saMprati // KDd-_3.113 //
   nāsikyamadhyā paritaś caturvarṇavibhūṣitā /	nAsikya-maDyA paritas catur-varNa-viBUzitA /
   asti kā cit purī yasyām aṣṭavarṇāhvayā nṛpāḥ // KDd_3.114 //	asti kA cit purI yasyAm azwa-varNa-AhvayA nRpAH // KDt-_3.114 //
   girā skhalantyā namreṇa śirasā dīnayā dṛśā /	girA sKalantyA namreNa SirasA dInayA dRSA /
   tiṣṭhantam api sotkampaṃ vṛddhe māṃ nānukampase // KDd_3.115 //	tizWantam api sa-utkampam vRdDe mAm na-anukampase // KDt-_3.115 //
   ādau rājety adhīrākṣi pārthivaḥ ko 'pi gīyate /	AdO rAjA-iti aDIra-akzi pArTivaH kaH api gIyate /
   sa nātanaś ca naivāsau rājā nāpi sanātanaḥ // KDd_3.116 //	sa nAtanaH ca na-eva-asO rAjA na-api sanAtanaH // KDt-_3.116 //
   hṛtadravyaṃ naraṃ tyaktvā dhanavantaṃ vrajanti kāḥ /	hRta-dravyam naram tyaktvA Danavantam vrajanti kAH /
   nānābhaṅgiśatākṛṣṭalokā veśyā na durdharāḥ // KDd_3.117 //	nAnA-BaFgi-Sata-AkRzwa-lokAH veSyAH na durDarAH // KDt-_3.117 //
   jitaprakṛṣṭakeśākhyo yas tavābhūmisāhvayaḥ /	jita-prakRzwa-keSa-AKyaH yaH tava-aBUmisAhvayaH /
   sa mām adya prabhūtotkaṃ karoti kalabhāṣiṇi // KDd_3.118 //	sa mAm adya praBUta-utkam karoti kala-BAziNi // KDd-_3.118 //
   śayanīye parāvṛtya śayitau kāminau ruṣā /	SayanIye parAvRtya SayitO kAminO ruzA /
   tathaiva śayitau rāgāt svairaṃ mukham acumbatām // KDd_3.119 //	taTA-eva SayitO rAgAt svEram muKam acumbatAm // KDt-_3.119 //
   vijitānnabhavadveṣigurupādahato janaḥ /	vijita-anna-Bava-dvezi-guru-pAda-hataH janaH /
   himāpahāmitradharair vyāptaṃ vyomābhinandati // KDd_3.120 //	hima-apaha-amitra-DarEH vyAptam vyoma-aBinandati // KDd-_3.120 //
   na spṛśaty āyudhaṃ jātu na strīṇāṃ stanamaṇḍalam /	na spRSati AyuDam jAtu na strINAm stana-maNxalam /
   amanuṣyasya kasyāpi hasto 'yaṃ na kilāphalaḥ // KDd_3.121 //	amanuzyasya kasya-api hastaH ayam na kilAPalaH // KDd-_3.121 //
   kena kaḥ saha saṃbhūya sarvakāryeṣu saṃnidhim /	kena kaH saha saMBUya sarva-kAryezu saMniDim /
   labdhvā bhojanakāle tu yadi dṛṣṭo nirasyate // KDd_3.122 //	labDvA Bojana-kAle tu yadi dRzwaH nirasyate // KDt-_3.122 //
   sahayā sagajā senā sabhaṭeyaṃ na cej jitā /	sahayA sa-gajA senA sa-Baweyam na ced jitAH /
   amātṛko 'yaṃ mūḍhaḥ syād akṣarajñas tu naḥ sutaḥ // KDd_3.123 //	amAtRkaH ayam mUXaH syAt akzara-jQaH tu naH sutaH // KDd-_3.123 //
   sā nāmāntaritāmiśravañcitārūpayoginī /	sA nAma-antaritA-miSra-vaQcitA-rUpayoginI /
   evam evetarāsām apy unneyaḥ saṃkarakramaḥ // KDd_3.124 //	evam eva-itarAsAm api unneyaH saMkara-kramaH // KDt-_3.124 //
   iti prahelikāmārgo duṣkarātmāpi darśitaḥ /	iti prahelikA-mArgaH duzkara-AtmA-api darSitaH /
   vidvatprayogato jñeyā mārgāḥ praśnottarādayaḥ // KDd_3.124*1 //	vidvat-prayogataH jQeyAH mArgAH praSna-uttara-AdayaH // KDd-_3.124*1 //
   viśadabuddhir anena suvartmanā sukaraduṣkaramārgam evaiti hi /	viSada-budDiH anena suvartmanA sukara-duzkara-mArgam eva-eti hi /
   na hi tadanyanaye 'pi kṛtaśramaḥ prabhur imaṃ nayam etum idaṃ vinā //	na hi tad-anyanaye api kRta-SramaH praBuH imam nayam etum idam vinA //
   KDd_3.124*2 //	KDt-_3.124*2 //
   kāvye doṣā guṇāś caiva vijñātavyā vicakṣaṇaiḥ /	kAvye dozAH guNAH ca-eva vijQAtavyAH vicakzaNEH /
   doṣā vipattaye tatra guṇāḥ sampattaye yathā // KDd_3.124*3 //	dozAH vipattaye tatra guNAH sampattaye yaTA // KDd-_3.124*3 //
   apārthaṃ vyartham ekārthaṃ sasaṃśayam apakramam /	apArTam vyarTam eka-arTam sa-saMSayam apakramam /
   śabdahīnaṃ yatibhraṣṭaṃ bhinnavṛttaṃ visaṃdhikam // KDd_3.125 //	Sabda-hInam yati-Brazwam Binna-vRttam visaMDikam // KDt-_3.125 //
   deśakālakalālokanyāyāgamavirodhi ca /	deSa-kAla-kalAlokanyAya-Agama-viroDi ca /
   iti doṣā daśaivaite varjyāḥ kāvyeṣu sūribhiḥ // KDd_3.126 //	iti dozAH daSa-eva-ete varjyAH kAvyezu sUriBiH // KDd-_3.126 //
   pratijñāhetudṛṣṭāntahānir doṣo na vety asau /	pratijQA-hetu-dRzwAnta-hAniH dozaH na vA-iti asO /
   vicāraḥ karkaśaprāyas tenālīḍhena kiṃ phalam // KDd_3.127 //	vicAraH karkaSa-prAyaH tena-AlIXena kim Palam // KDt-_3.127 //
   samudāyārthaśūnyaṃ yat tad apārtham iheṣyate /	samudAya-arTa-SUnyam yat tat apArTam iha-izyate /
   tan mattonmattabālānām ukter anyatra duṣyati // KDd_3.128 //	tat matta-unmatta-bAlAnAm ukteH anyatra duzyati // KDt-_3.128 //
   samudraḥ pīyate so 'yam aham adya jarāturaḥ /	samudraH pIyate saH ayam aham adya jarA-AturaH /
   amī garjanti jīmūtā harer airāvataḥ priyaḥ // KDd_3.129 //	amI garjanti jImUtAH hareH ErAvataH priyaH // KDt-_3.129 //
   idam asvasthacittānām abhidhānam aninditam /	idam asvasTa-cittAnAm aBiDAnam aninditam /
   itaratra kaviḥ ko vā prayuñjītaivamādikam // KDd_3.130 //	itaratra kaviH kaH vA prayuQjIta-evam-Adikam // KDt-_3.130 //
   ekavākye prabandhe vā pūrvāparaparāhatam /	eka-vAkye prabanDe vA pUrva-apara-parAhatam /
   viruddhārthatayā vyartham iti doṣeṣu paṭhyate // KDd_3.131 //	virudDa-arTa-tayA vyarTam iti dozezu paWyate // KDt-_3.131 //
   jahi śatrukulaṃ kṛtsnaṃ jaya viśvaṃbharām imām /	jahi Satru-kulam kRtsnam jaya viSvaMBarAm imAm /
   na ca te ko 'pi vidveṣṭā sarvabhūtānukampinaḥ // KDd_3.132 //	na ca te kaH api vidvezwA sarva-BUta-anukampinaH // KDt-_3.132 //
   asti kā cid avasthā sā sābhiṣaṅgasya cetasaḥ /	asti kA cit avasTA sA sa-aBizaFgasya cetasaH /
   yasyāṃ bhaved abhimatā viruddhārthāpi bhāratī // KDd_3.133 //	yasyAm Bavet aBimatA virudDa-arTA-api BAratI // KDd-_3.133 //
   paradārābhilāṣo me katham āryasya yujyate /	para-dAra-aBilAzaH me kaTam Aryasya yujyate /
   pibāmi taralaṃ tasyāḥ kadā nu daśanacchadam // KDd_3.134 //	pibAmi taralam tasyAH kadA nu daSanacCadam // KDt-_3.134 //
   aviśeṣeṇa pūrvoktaṃ yadi bhūyo 'pi kīrtyate /	aviSezeNa pUrva-uktam yadi BUyas api kIrtyate /
   arthataḥ śabdato vāpi tad ekārthaṃ mataṃ yathā // KDd_3.135 //	arTataH SabdataH vA-api tat eka-arTam matam yaTA // KDd-_3.135 //
   utkām unmanayanty ete bālāṃ tadalakatviṣaḥ /	utkAm unmanayanti ete bAlAm tad-alaka-tvizaH /
   ambhodharās taḍitvanto gambhīrāḥ stanayitnavaḥ // KDd_3.136 //	amBoDarAH taxitvantaH gamBIrAH stanayitnavaH // KDt-_3.136 //
   anukampādyatiśayo yadi kaś cid vivakṣyate /	anukampA-Adi-atiSayaH yadi kaH cit vivakzyate /
   na doṣaḥ punarukte 'pi pratyuteyam alaṃkṛtiḥ // KDd_3.137 //	na dozaH punar-ukte api pratyuteyam alaMkRtiH // KDt-_3.137 //
   hanyate sā varārohā smareṇākāṇḍavairiṇā /	hanyate sA varArohA smareNa-akANxa-vEriNA /
   hanyate cārusarvāṅgī hanyate mañjubhāṣiṇī // KDd_3.138 //	hanyate cAru-sarva-aFgI hanyate maQju-BAziNI // KDd-_3.138 //
   nirṇayārthaṃ prayuktāni saṃśayaṃ janayanti cet /	nirNaya-arTam prayuktAni saMSayam janayanti ced /
   vacāṃsi doṣa evāsau sasaṃśaya iti smṛtaḥ // KDd_3.139 //	vacAMsi dozaH eva-asO sa-saMSayaH iti smRtaH // KDt-_3.139 //
   manorathapriyālokarasalolekṣaṇe sakhi /	manoraTa-priya-Aloka-rasa-lola-IkzaNe saKi /
   ārādvṛttir asau mātā na kṣamā draṣṭum īdṛśam // KDd_3.140 //	ArAt-vRttiH asO mAtA na kzamA drazwum IdRSam // KDt-_3.140 //
   īdṛśaṃ saṃśayāyaiva yadi jātu prayujyate /	IdRSam saMSayAya-eva yadi jAtu prayujyate /
   syād alaṃkāra evāsau na doṣas tatra tadyathā // KDd_3.141 //	syAt alaMkAraH eva-asO na dozaH tatra tat-yaTA // KDt-_3.141 //
   paśyāmy anaṅgajātaṅkalaṅghitāṃ tām aninditām /	paSyAmi anaFga-jAtaFka-laFGitAm tAm aninditAm /
   kālenaiva kaṭhoreṇa grastāṃ kiṃ nas tvadāśayā // KDd_3.142 //	kAlena-eva kaWoreNa grastAm kim naH tvad-ASayA // KDd-_3.142 //
   kāmārtā gharmataptā vety aniścayakaraṃ vacaḥ /	kAma-ArtA Garma-taptA vA-iti aniScaya-karam vacaH /
   yuvānam ākulīkartum iti dūty āha narmaṇā // KDd_3.143 //	yuvAnam AkulIkartum iti dUti Aha narmaNA // KDd-_3.143 //
   uddeśānuguṇo 'rthānām anudeśo na cet kṛtaḥ /	uddeSa-anuguNaH arTAnAm anudeSaH na ced kRtaH /
   apakramābhidhānaṃ taṃ doṣam ācakṣate yathā // KDd_3.144 //	apakrama-aBiDAnam tam dozam Acakzate yaTA // KDd-_3.144 //
   sthitinirmāṇasaṃhārahetavo jagatām ajāḥ /	sTiti-nirmANa-saMhAra-hetavaH jagatAm ajAH /
   śaṃbhunārāyaṇāmbhojayonayaḥ pālayantu vaḥ // KDd_3.145 //	SaMBu-nA-ArAyaNa-amBoja-yonayaH pAlayantu vaH // KDt-_3.145 //
   yatnasaṃbandhanirjñānahetuḥ ko 'pi kṛto yadi /	yatna-saMbanDa-nirjQAna-hetuH kaH api kRtaH yadi /
   kramalaṅghanam apy āhur na doṣaṃ sūrayo yathā // KDd_3.146 //	krama-laFGanam api AhuH na dozam sUrayaH yaTA // KDd-_3.146 //
   bandhutyāgas tanutyāgo deśatyāga iti triṣu /	banDu-tyAgaH tanu-tyAgaH deSa-tyAgaH iti trizu /
   ādyantāv āyatakleśau madhyamaḥ kṣaṇikajvaraḥ // KDd_3.147 //	Adi-antO Ayata-kleSO maDyamaH kzaNika-jvaraH // KDt-_3.147 //
   śabdahīnam anālakṣyalakṣyalakṣaṇapaddhatiḥ /	Sabda-hInam anAlakzya-lakzya-lakzaNa-padDatiH /
   padaprayogo 'śiṣṭeṣṭo na śiṣṭeṣṭo hi duṣyati // KDd_3.148 //	pada-prayogaH aSizwa-izwaH na Sizwa-izwaH hi duzyati // KDt-_3.148 //
   avate bhavate bāhur mahīm arṇavaśakvarīm /	avate Bavate bAhuH mahIm arNava-SakvarIm /
   mahārājann ajijñāsau nāstīty āsāṃ girāṃ rasaḥ // KDd_3.149 //	mahA-rAjan ajijQAsO na-asti-iti AsAm girAm rasaH // KDd-_3.149 //
   dakṣiṇādrer upasaran mārutaś cūtapādapān /	dakziNAdreH upasaran mArutaH cUta-pAdapAn /
   kurute lalitādhūtapravālāṅkuraśobhinaḥ // KDd_3.150 //	kurute lalita-ADUta-pravAla-aFkura-SoBinaH // KDd-_3.150 //
   ityādi śāstramāhātmyadarśanālasacetasām /	ityAdi SAstra-mAhAtmya-darSana-alasa-cetasAm /
   apabhāṣaṇavad bhāti na ca saubhāgyam ujjhati // KDd_3.151 //	apaBAzaNa-vat BAti na ca sOBAgyam ujJati // KDt-_3.151 //
   ślokeṣu niyatasthānaṃ padacchedaṃ yatiṃ viduḥ /	Slokezu niyata-sTAnam pada=-Cedam yatim viduH /
   tadapetaṃ yatibhraṣṭaṃ śravaṇodvejanaṃ yathā // KDd_3.152 //	tat-apetam yati-Brazwam SravaNa-udvejanam yaTA // KDd-_3.152 //
   strīṇāṃ saṃgītividhim ayam ādityavaṃśyo narendraḥ paśyaty akliṣṭarasam iha	strINAm saMgIti-viDim ayam Aditya-vaMSyaH narendraH paSyati aklizwa-rasam iha
   śiṣṭair ametyādi duṣṭam /	SizwEH amA-ityAdi duzwam /
   kāryākāryāṇy ayam avikalāny āgamenaiva paśyan vaśyām urvīṃ vahati nṛpa ity	kArya-akAryANi ayam avikalAni Agamena-eva paSyan vaSyAm urvIm vahati nRpaH iti-
   asti caivaṃ prayogaḥ // KDd_3.153 //	asti ca-evam prayogaH // KDt-_3.153 //
   lupte padānte śiṣṭasya padatvaṃ niścitaṃ yathā /	lupte pada-ante Sizwasya padatvam niScitam yaTA /
   tathā saṃdhivikārāntaṃ padam eveti varṇyate // KDd_3.154 //	taTA saMDi-vikAra-antam padam eva-iti varNyate // KDd-_3.154 //
   tathāpi kaṭu karṇānāṃ kavayo na prayuñjate /	taTA-api kawu karNAnAm kavayaH na prayuQjate /
   dhvajinī tasya rājñaḥ ketūdastajaladety adaḥ // KDd_3.155 //	DvajinI tasya rAjQaH ketu-udasta-jaladA-iti adaH // KDt-_3.155 //
   varṇānāṃ nyūnatādhikye gurulaghvayathāsthitiḥ /	varNAnAm nyUna-tA-ADikye guru-laGu-ayaTA-sTitiH /
   yatra tad bhinnavṛttaṃ syād eṣa doṣaḥ suninditaḥ // KDd_3.156 //	yatra tat Binna-vRttam syAt eza dozaH su-ninditaH // KDt-_3.156 //
   indupādāḥ śiśirāḥ spṛśantīty ūnavarṇatā /	indu-pAdAH SiSirAH spRSanti-iti Una-varNa-tA /
   sahakārasya kisalayāny ārdrāṇīty adhikākṣaram // KDd_3.157 //	sahakArasya kisalayAni ArdrANi-iti aDika-akzaram // KDt-_3.157 //
   kāmena bāṇā niśitā vimuktā mṛgekṣaṇāsv ity ayathāgurutvam /	kAmena bANAH niSitA vimuktA mRga-IkzaNAsu iti ayaTAguru-tvam /
   madanabāṇā niśitāḥ patanti mṛgekṣaṇāsv ity ayathālaghutvam // KDd_3.158 //	madana-bANAH niSitAH patanti mRga-IkzaNAsu iti ayaTAlaGu-tvam // KDt-_3.158 //
   na saṃhitāṃ vivakṣāmīty asaṃdhānaṃ padeṣu yat /	na saMhitAm vivakzAmi-iti asaMDAnam padezu yat /
   tad visaṃdhīti nirdiṣṭaṃ na pragṛhyādihetukam // KDd_3.159 //	tat visaMDi-iti nirdizwam na pragRhya-Adi-hetukam // KDd-_3.159 //
   mandānilena caratā aṅganāgaṇḍamaṇḍale /	manda-anilena caratA aFganA-gaNxa-maNxale /
   luptam udbhedi gharmāmbho nabhasy asmanmanasy api // KDd_3.160 //	luptam udBedi Garma-amBaH naBasi asmad-manasi api // KDt-_3.160 //
   ādhivyādhiparītāya adya śvo vā vināśine /	ADi-vyADi-parItAya adya Svas vA vinASine /
   ko hi nāma śarīrāya dharmāpetaṃ samācaret // DKd_3.160* //	kaH hi nAma SarIrAya Darma-apetam samAcaret // DKd-_3.160* //
   luptam udbhedi gharmāmbho nabhasy asmanmanasy api /	luptam udBedi Garma-amBaH naBasi asmad-manasi api /
   āsu rātriṣv iti prājñair ajñātaṃ nyaṅgam īdṛśam // KDd_3.161 //	Asu rAtrizu iti prAjQEH ajQAtam nyaFgam IdRSam // KDt-_3.161 //
   [For the repetition of 160cd in 161ab, most editions read:	[FoH Te repa-itition of 160ct id 161ab, most editionH read:
   mānerṣye iha śīryete strīṇāṃ himaṛtau priye]	mAna-Irzye iha SIryete strINAm himaRtO priye]
   deśo 'drivanarāṣṭrādiḥ kālo rātriṃdivartavaḥ /	deSaH adri-vana-rAzwra-AdiH kAlaH rAtriMdivartavaH /
   nṛttagītaprabhṛtayaḥ kalāḥ kāmārthasaṃśrayāḥ // KDd_3.162 //	nRtta-gIta-praBRtayaH kalAH kAma-arTa-saMSrayAH // KDt-_3.162 //
   carācarāṇāṃ bhūtānāṃ pravṛttir lokasaṃjñitā /	cara-acarANAm BUtAnAm pravRttiH loka-saMjQitAH /
   hetuvidyātmako nyāyaḥ sasmṛtiḥ śrutir āgamaḥ // KDd_3.163 //	hetu-vidyA-AtmakaH nyAyaH sa-smRtiH SrutiH AgamaH // KDt-_3.163 //
   teṣu teṣv ayathārūḍhaṃ yadi kiṃ cit pravartate /	tezu tezu ayaTA-ArUXam yadi kim cit pravartate /
   kaveḥ pramādād deśādivirodhīty etad ucyate // KDd_3.164 //	kaveH pramAdAt deSa-Adi-viroDi-iti etat ucyate // KDt-_3.164 //
   karpūrapādapāmarśasurabhir malayānilaḥ /	karpUra-pAdapa-AmarSa-suraBiH malaya-anilaH /
   kaliṅgavanasaṃbhūtā mṛgaprāyā mataṅgajāḥ // KDd_3.165 //	kaliFga-vana-saMBUtAH mRga-prAyAH mataFga-jAH // KDd-_3.165 //
   colāḥ kālāgaruśyāmāḥ kāverītīrabhūmayaḥ /	colAH kAlAgaru-SyAmAH kAverI-tIra-BUmayaH /
   iti deśavirodhinyā vācaḥ prasthānam īdṛśam // KDd_3.166 //	iti deSa-viroDinyAH vAcaH prasTAnam IdRSam // KDt-_3.166 //
   padminī naktam unnidrā sphuṭaty ahni kumudvatī /	padminI naktam unnidrA sPuwati ahni kumudvatI /
   madhur utphullaniculo nidāgho meghadurdinaḥ // KDd_3.167 //	maDuH utPulla-niculaH nidAGaH meGa-durdinaH // KDd-_3.167 //
   śravyahaṃsagiro varṣāḥ śarad āmattabarhiṇī /	Sravya-haMsa-giraH varzAH Sarad Amatta-barhiNI /
   hemanto nirmalādityaḥ śiśiraḥ ślāghyacandanaḥ // KDd_3.168 //	hemantaH nirmala-AdityaH SiSiraH SlAGya-candanaH // KDt-_3.168 //
   iti kālavirodhasya darśitā gatir īdṛśī /	iti kAla-viroDasya darSitA gatiH IdRSI /
   mārgaḥ kalāvirodhasya manāg uddiśyate yathā // KDd_3.169 //	mArgaH kalA-viroDasya manAk uddiSyate yaTA // KDt-_3.169 //
   vīraśṛṅgārayor bhāvau sthāyinau krodhavismayau /	vIra-SRFgArayoH BAvO sTAyinO kroDa-vismayO /
   pūrṇasaptasvaraḥ so 'yaṃ bhinnamārgaḥ pravartate // KDd_3.170 //	pUrNa-sapta-svaraH saH ayam Binna-mArgaH pravartate // KDt-_3.170 //
   itthaṃ kalācatuḥṣaṣṭau virodhaḥ sādhu nīyatām /	itTam kalA-catuHzazwO viroDaH sADu nIyatAm /
   tasyāḥ kalāparicchede rūpam āvirbhaviṣyati // KDd_3.171 //	tasyAH kalA-paricCede rUpam AvirBavizyati // KDt-_3.171 //
   ādhūtakesaro hastī tīkṣṇaśṛṅgas turaṅgamaḥ /	ADUtakesaraH hastI tIkzNa-SRFgaH turaFgamaH /
   gurusāro 'yam eraṇḍo niḥsāraḥ khadiradrumaḥ // KDd_3.172 //	guru-sAraH ayam eraNxaH niHsAraH Kadira-drumaH // KDd-_3.172 //
   iti laukika evāyaṃ virodhaḥ sarvagarhitaḥ /	iti lOkikaH eva-ayam viroDaH sarva-garhitaH /
   virodho hetuvidyāsu nyāyākhyāsu nidarśyate // KDd_3.173 //	viroDaH hetu-vidyAsu nyAya-AKyAsu nidarSyate // KDt-_3.173 //
   satyam evāha sugataḥ saṃskārān avinaśvarān /	satyam eva-Aha sugataH saMskArAn avinaSvarAn /
   tathā hi sā cakorākṣī sthitaivādyāpi me hṛdi // KDd_3.174 //	taTA hi sA cakorAkzI sTitA-eva-adya-api me hRdi // KDt-_3.174 //
   kāpilair asadudbhūtiḥ sthāna evopavarṇyate /	kApilEH asat-udBUtiH sTAnaH eva-upavarNyate /
   asatām eva dṛśyante yasmād asmābhir udbhavāḥ // KDd_3.175 //	asatAm eva dRSyante yasmAt asmABiH udBavAH // KDt-_3.175 //
   nītir nyāyavirodhasya saiṣā sarvatra dṛśyatām /	nItiH nyAya-viroDasya sA-ezA sarvatra dRSyatAm /
   athāgamavirodhasya prasthānaṃ darśayiṣyate // KDd_3.176 //	aTa-Agama-viroDasya prasTAnam darSayizyate // KDt-_3.176 //
   anāhitāgnayo 'py ete jātaputrā vitanvate /	anAhitAgnayaH api ete jAta-putrAH vitanvate /
   viprā vaiśvānarīm iṣṭim akliṣṭācārabhūṣaṇāḥ // KDd_3.177 //	viprAH vESvAnarIm izwim aklizwa-AcAra-BUzaNAH // KDt-_3.177 //
   asāv anupanīto 'pi vedān adhijage guroḥ /	asO anupanItaH api vedAn aDijage guroH /
   svabhāvaśuddhaḥ sphaṭiko na saṃskāram apekṣate // KDd_3.178 //	svaBAva-SudDaH sPawikaH na saMskAram apekzate // KDt-_3.178 //
   virodhaḥ sakalo 'py eṣa kadā cit kavikauśalāt /	viroDaH sakalaH api eza kadA cit kavi-kOSalAt /
   utkramya doṣagaṇanāṃ guṇavīthīṃ vigāhate // KDd_3.179 //	utkramya doza-gaNanAm guNavITIm vigAhate // KDt-_3.179 //
   tasya rājñaḥ prabhāveṇa tadudyānāni jajñire /	tasya rAjQaH praBAveNa tad-udyAnAni jajQire /
   ārdrāṃśukapravālānām āspadaṃ suraśākhinām // KDd_3.180 //	Ardra-aMSuka-pravAlAnAm Aspadam sura-SAKinAm // KDd-_3.180 //
   rājñāṃ vināśapiśunaś cacāra kharamārutaḥ /	rAjQAm vinASa-piSunaH cacAra Kara-mArutaH /
   dhunvan kadambarajasā saha saptacchadodgamān // KDd_3.181 //	Dunvan kadamba-rajasA saha saptacCada-udgamAn // KDt-_3.181 //
   dolātipreraṇātrastavadhūjanamukhodgatam /	dolA-ati-preraNA-trasta-vaDU-jana-muKa-udgatam /
   kāmināṃ layavaiṣamyād geyaṃ rāgam avardhayat // KDd_3.182 //	kAminAm laya-vEzamyAt geyam rAgam avarDayat // KDt-_3.182 //
   aindavād arciṣaḥ kāmī śiśiraṃ havyavāhanam /	EndavAt arcizaH kAmI SiSiram havyavAhanam /
   abalāvirahakleśavihvalo gaṇayaty ayam // KDd_3.183 //	abalA-viraha-kleSa-vihvalaH gaNayati ayam // KDt-_3.183 //
   prameyo 'py aprameyo 'si sakalo 'py asi niṣkalaḥ /	prameyaH api aprameyaH asi sakalaH api asi nizkalaH /
   ekas tvam apy aneko 'si namas te viśvamūrtaye // KDd_3.184 //	ekaH tvam api anekaH asi namaH te viSvamUrtaye // KDd-_3.184 //
   pañcānāṃ pāṇḍuputrāṇāṃ patnī pañcālakanyakā /	paQcAnAm pANxu-putrANAm patnI paQcAla-kanyakAH /
   satīnām agraṇīś cāsīd daivo hi vidhir īdṛśaḥ // KDd_3.185 //	satInAm agraNIH ca-AsIt dEvaH hi viDiH IdRSaH // KDt-_3.185 //
   śabdārthālaṃkriyāś citrā mārgāḥ sukaraduṣkarāḥ /	Sabda-arTa-alaMkriyAH citrAH mArgAH sukara-duzkarAH /
   guṇā doṣāś ca kāvyānām iti saṃkṣipya darśitāḥ // KDd_3.186 //	guNAH dozAH ca kAvyAnAm iti saMkzipya darSitAH // KDt-_3.186 //
   vyutpannabuddhir amunā vidhidarśitena mārgeṇa doṣaguṇayor vaśavartinībhiḥ	vyutpanna-budDiH amunA viDi-darSitena mArgeNa doza-guNayoH vaSa-vartinIBiH
   vāgbhiḥ kṛtābhisaraṇo madirekṣaṇābhir dhanyo yuveva ramate labhate ca	vAgBiH kRta-aBisaraNaH madirA-IkzaNABiH DanyaH yuvA-iva ramate laBate ca
   kīrtim // KDd_3.187 //	kIrtim // KDt-_3.187 //
   || ity ācāryaśrīdaṇḍinaḥ kṛtau kāvyādarśe duṣkaranāmā tṛtīyaḥ paricchedaḥ	|| iti AcArya-SrI-daNxinaH kRtO kAvya-AdarSe duzkara-nAmA tRtIyaH paricCedaH
   samāptaḥ ||	samAptaH ||
