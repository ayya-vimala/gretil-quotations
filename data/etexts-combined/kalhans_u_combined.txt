   Kalhaṇa: Ardhanārīśvarastotra	KalhaNa: ArDanArISvara-stotra
   bhālaṃ vahniśikhāṅkitaṃ dadhad adhiśrotraṃ vahan	BAlam vahni-SiKA-aFkitam daDat aDiSrotram vahan
   saṃbhṛtakrīḍatkuṇḍalijṛmbhitaṃ jaladhijacchāyācchakaṇṭhacchaviḥ /	saMBRta-krIxat-kuNxa-li-jRmBitam jalaDi-jacCAyA-acCa-kaNWa=-CaviH /
   vakṣo bibhrad ahīnakañcukacitaṃ baddhāṅganārdhasya vo bhāgaḥ	vakzaH biBrat ahIna-kaQcuka-citam badDa-aFganA-arDasya vaH BAgaH
   puṃgavalakṣmaṇo 'stu yaśase vāmo 'tha vā dakṣiṇaḥ // 1 [= RT 1.2] //	puMgava-lakzmaNaH astu yaSase vAmaH aTa vA dakziNaH // 1 [ RT 1.2] //
   vāme sāñjanam akṣi dakṣiṇadiśi śyāmāyamāno galaḥ pāṇau tiṣṭhati darpaṇo	vAme sa-aQjanam akzi dakziNa-diSi SyAmAyamAnaH galaH pANO tizWati darpaNaH-
   'tra mukuṭe 'mutra sthitaś candramāḥ /	atra mukuwe amutra sTitaH candramAH /
   tan māteyam ayaṃ piteti sucirāt sapratyabhijñaṃ śanair yasyotsaṅgam agād	tat mAtA-iyam ayam pitA-iti su-cirAt sa-pratyaBijQam SanEs yasya-utsaFgam agAt-
   guho bhavatu vaḥ prītyai sa gaurīśvaraḥ // 2 //	guhaH Bavatu vaH prItyE sa gOrISvaraH // 2 //
   muñcebhājinam asya kumbhakuhare muktāḥ kucāgrocitāḥ kiṃ bhālajvalanena	muQca-iBAjinam asya kumBakuhare muktAH kuca-agra-ucitAH kim BAla-jvalanena
   kajjalam ataḥ kāryaṃ tavākṣṇoḥ kṛte /	kajjalam atas kAryam tava-akzNoH kRte /
   saṃdhāne vapurardhayor bhagavator itthaṃ niṣedhe 'py aheḥ kartavye	saMDAne vapuH-arDayoH BagavatoH itTam nizeDe api aheH kartavye
   priyayottarānusaraṇodyukto haraḥ pātu vaḥ // 3 [= RT 3.1] //	priyayA-uttara-anusaraNa-udyuktaH haraH pAtu vaH // 3 [ RT 3.1] //
   vihitam ajagośṛṅgāgrābhyāṃ dhanur ghaṭitaṃ tathā narakaraṭinor	vihitam ajagoSRFga-agrAByAm DanuH Gawitam taTA narakarawinoH-
   dehārdhābhyāṃ gaṇaṃ parigṛhṇataḥ /	deha-arDAByAm gaNam parigRhNataH /
   dvividharacanāvāllabhyānāṃ nidher ucitā vibhor jayati laṭabhāpuṃbhāgābhyāṃ	dviviDa-racanAvAt-laByAnAm niDeH ucitA viBoH jayati lawaBA-puMBAgAByAm
   śarīravinirmitiḥ // 4 [= RT 2.1] //	SarIra-vinirmitiH // 4 [ RT 2.1] //
   nedaṃ parṇasamīraṇāśanatapomāhātmyam ukṣoragau paśyaitāv ata eva saṃprati	na-idam parNa-samIraNa-aSana-tapaH-mAhAtmyam ukza-uragO paSya-etO atas eva saMprati
   kṛtau tanmātravṛttī bahiḥ /	kRtO tanmAtra-vRttI bahis /
   premṇaivārdham idaṃ carācaraguroḥ prāpeyam ātmastutīr itthaṃ	premNA-eva-arDam idam carAcara-guroH prApeyam Atma-stutIH itTam
   devavadhūmukhāc chrutisukhāḥ śṛṇvaty aparṇāvatāt // 5 [= RT 6.1] //	deva-vaDU-muKAt Sruti-suKAH SRNvati aparNAvatAt // 5 [ RT 6.1] //
   kāpy eteṣu ruciḥ kaceṣu phaṇināṃ puṃskokilasyeva te gobhiḥ kaṇṭhataṭasya	kA-api etezu ruciH kacezu PaNinAm puMskokilasya-iva te goBiH kaNWa-tawasya
   hṛṣyati puro dṛk paśya cakṣuḥśruteḥ /	hRzyati puras dRS paSya cakzuH-SruteH /
   saṃdhāne 'bhinave mitho bhagavator jihvāpṛthakspandinī bhinnārthāṃ	saMDAne aBinave miTas BagavatoH jihvA-pRTak-spandinI Binna-arTAm
   sadṛśākṣarām api vadanty evaṃ giraṃ pātu vaḥ // 6 [= RT 5.1] //	sadRSa-akzarAm api vadanti evam giram pAtu vaH // 6 [ RT 5.1] //
   dātuṃ vāñchati dakṣiṇe 'pi nayane vāmaḥ karaḥ kajjalaṃ bhaujaṅgaṃ ca bhuje	dAtum vAQCati dakziNe api nayane vAmaH karaH kajjalam BOjaFgam ca Buje
   'ṅgadaṃ ghaṭayituṃ vāme 'pi vāmetaraḥ /	aFgadam Gawayitum vAme api vAmetaraH /
   itthaṃ svaṃ svam aśikṣitaṃ bhagavator ardhaṃ vapuḥ paśyatoḥ	itTam svam svam aSikzitam BagavatoH arDam vapuH paSyatoH
   sādhārasmitalāñchitaṃ diśatu vo vaktraṃ manovāñchitam // 7 //	sADAra-smita-lAQCitam diSatu vaH vaktram manaH-vAQCitam // 7 //
   gāḍhāliṅgana maṅgalaṃ bhavatu te svasty astu vaś cāṭavaḥ kiṃ brūmaḥ	gAXa-AliFgana maFgalam Bavatu te svasti astu vaH ca-awavaH kim brUmaH
   priyayā vilāsakalaha śraddheya evāsi na /	priyayA vilAsa-kalaha SradDeyaH eva-asi na /
   ity ukte nibiḍapravāsacakitair yāvad guṇaiḥ sthīyate saṃghaṭṭaḥ śivayoḥ sa	iti ukte nibixa-pravAsa-cakitEH yAvat guNEH sTIyate saMGawwaH SivayoH sa
   tāvad adhikaspaṣṭaḥ śivāyāstu vaḥ // 8 //	tAvat aDika-spazwaH SivAya-aH-tu vaH // 8 //
   tad ardhanārīśvaramūrdharatnam ardhaṃ vidhor astu samṛddhaye vaḥ /	tat arDanArISvara-mUrDa-ratnam arDam viDoH astu samRdDaye vaH /
   yad adrikanyāvadanātiriktadvitīyabhāgabhramam ātanoti // 9 //	yat adri-kanyA-vadana-atirikta-dvitIya-BAga-Bramam Atanoti // 9 //
   tadvītavyatirekam adritanayādehena miśrībhavan niṣpratyūham iha vyapohatu	tad-vIta-vyatirekam adri-tanayA-dehena miSrIBavan nizpratyUham iha vyapohatu
   vapuḥ sthāṇor abhadrāṇi vaḥ /	vapuH sTANoH aBadrANi vaH /
   veṇyā bhogivadhūśarīrakuṭilaśyāmatviṣā veṣṭitā jūṭāher api yatra bhāti	veNyA Bogi-vaDU-SarIra-kuwila-SyAma-tvizA vezwitA jUwAheH api yatra BAti
   dayitāmūrtyeva pṛktā tanuḥ // 10 [= RT 4.1] //	dayitA-mUrtyA-iva pRktA tanuH // 10 [ RT 4.1] //
   prauḍhāḥ kañcukino jaradvṛṣavaraḥ kubjas tuṣāradyutir nityāpto 'pi	prOXAH kaQcukinaH jarat-vRza-varaH kubjaH tuzAra-dyutiH nitya-AptaH api
   bahiṣkṛtaḥ parikaraḥ so 'yaṃ samasto 'py aho /	bahizkRtaH parikaraH saH ayam samastaH api aho /
   ardhād yadvasatīkṛtād bhagavatā cāritracaryāvidā sā bhidyād duritaṃ	arDAt yat-vasatIkRtAt BagavatA cAritra-caryA-vidA sA BidyAt duritam
   carācaraguror antaḥpuraṃ pārvatī // 11 [= RT 8.1] //	carAcara-guroH antaHpuram pArvatI // 11 [ RT 8.1] //
   līlodyānavanaśmaśānagamane svecchāparādhīnayoḥ	lIlA-udyAna-vana-SmaSAna-gamane sva-icCA-para-aDInayoH
   samyaksāmbaratādigambaradaśāsavrīḍanirvrīḍayoḥ /	samyaksa-ambara-tA-Adi-gambara-da-SAsa-vrIxa-nirvrIxayoH /
   paryāptātularāmaṇīyakamahāśrībhairavākārayoḥ kṣemaṃ vaḥ śivayoḥ	paryApta-atula-rAmaNIyaka-mahA-SrI-BErava-AkArayoH kzemam vaH SivayoH
   samāsamadṛśor diśyād acintyaṃ vapuḥ // 12 //	samA-samadRSoH diSyAt acintyam vapuH // 12 //
   cūḍendor iva rociṣā mukulitaṃ vātāyanābhaṃ śriyaḥ pānārthaṃ pariṣevitaṃ	cUxa-indoH iva rocizA mukulitam vAtAyana-ABam SriyaH pAna-arTam parizevitam
   madhukarākāraiḥ kumārānanaiḥ /	maDukara-AkArEH kumAra-AnanEH /
   aunnatyād adhivāsya vaktrapavanair ghrāṇopayogīkṛtaṃ kasyorojasarojam asti	OnnatyAt aDivAsya vaktra-pavanEH GrANa-upayogIkRtam kasyoroja-sarojam asti
   na manastoṣāya gaurīśayoḥ // 13 //	na manaH-tozAya gOrISayoH // 13 //
   ardhaṃ snigdhavimugdham iddhahutabhugdigdhaṃ tathārdhaṃ jagat pāyād	arDam snigDa-vimugDam idDa-hutaBuj-digDam taTA-arDam jagat pAyAt-
   īśvarayos tad akṣi tilakasthānasthitaṃ vīkṣya yat /	ISvarayoH tat akzi tilaka-sTAna-sTitam vIkzya yat /
   krīḍākarmaṇi kārmukaṃ karatale kartuṃ kirīṭendunā sotsekaś ca nirutsukaś	krIxA-karmaNi kArmukam kara-tale kartum kirIwa-indunA sa-utsekaH ca nirutsukaH-
   ca yugapad devaḥ smaro jāyate // 14 //	ca yugapad devaH smaraH jAyate // 14 //
   vyālā vāyubhujas tṛṇeḍhi ca tṛṇāny ukṣā bubhukṣāturo niṣkaupīnapaṭaḥ	vyAlA vAyuBujaH tRNa-IXi ca tRNAni ukzA buBukzA-AturaH nizkOpIna-pawaH
   kuṭumbabharaṇo kiṃ tv asmi cintākulaḥ /	kuwumba-BaraNaH kim tu asmi cintA-AkulaH /
   daurgatyād iti piṇḍam ekam akarod gaurīśarūpeṇa yo yaś cābhīṣṭaphalapradas	dOrgatyAt iti piNxam ekam akarot gOrISa-rUpeNa yaH yaH ca-aBIzwa-Pala-pradas
   trijagataḥ kasmaicid asmai namaḥ // 15 //	trijagataH kasmEcid asmE namaH // 15 //
   jyāghoṣair badhirīkaroti kakubho bāhū muhuḥ paśyati svasya svena	jyA-GozEH baDirIkaroti kakuBaH bAhU muhur paSyati svasya svena
   vikatthate racayati proccaistarāṃ tarjanīm /	vikatTate racayati proccEstarAm tarjanIm /
   yasmin kevalam eva kelirabhasāj jāte 'rdhanārīśvare vīraṃmanyatayā sa	yasmin kevalam eva keliH-aBasAt jAte arDa-nArISvare vIraMmanyatayA sa
   manmathabhaṭo vātūlitas taṃ stumaḥ // 16 //	manmaTa-BawaH vAtUlitaH tam stumaH // 16 //
   vapuḥkhaṇḍe khaṇḍaḥ prativasati śailendraduhituḥ śikhaṇḍe khaṇḍenduḥ	vapuH-KaNxe KaNxaH prativasati SElendra-duhituH SiKaNxe KaNxa-induH
   svayam api vibhuḥ khaṇḍaparaśuḥ /	svayam api viBuH KaNxaparaSuH /
   tathāpi pratyagraṃ śaraṇam upayātaṃ prati vibhor akhaṇḍo vyāpāro jagati	taTA-api pratyagram SaraNam upayAtam prati viBoH aKaNxaH vyApAraH jagati
   karuṇāyā vijayate // 17 [= SKA 15.37] //	karuNAyAH vijayate // 17 [ SKAH 15.37] //
   premnārdhaṃ vapuṣo vilokya militaṃ devyā samaṃ svāmino maulau yasya	premnA-arDam vapuzaH vilokya militam devyA samam svAminaH mOlO yasya
   niśāpatir nagasutāveṇīniśāmiśritaḥ /	niSApatiH naga-suta-aveNI-niSA-miSritaH /
   āste svāmyanuvartanārtham iva tat kṛtvā vapuḥ khaṇḍitaṃ deyād	Aste svAmi-anuvartana-arTam iva tat kRtvA vapuH KaNxitam deyAd
   advayabhāvanāṃ sa bhagavān devo 'rdhanārīśvaraḥ // 18 [= ŚRT 1.1.2] //	advaya-BAvanAm sa BagavAn devaH arDanArI-ISvaraH // 18 [ ŚRT 1.1.2] //
