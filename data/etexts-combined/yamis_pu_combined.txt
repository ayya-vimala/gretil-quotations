   tatra kasyacid ekasya vaśe viśvaṃ pravartate |	tatra kasyacid ekasya vaSe viSvam pravartate |
   iti sādhayituṃ pūrvaṃ pūrvapakṣaṃ pracakṣmahe || YIs_1 ||	iti sADayitum pUrvam pUrva-pakzam pracakzmahe || YIH-_1 ||
   tatra mīmāṃsakāḥ prāhuḥ nāyaṃ sarvārthadarśanaśaktisampannaḥ puruṣo	tatra mImAMsakAH prAhuH na-ayam sarva-arTa-darSana-Sakti-sampannaH puruzaH-
   'bhyupagamam arhati, atipatitasakalasādhakapramāṇasambhāvanābhūmitvāt	aByupagamam arhati, ati-patita-sakala-sADaka-pramANa-samBAvanA-BU-mi-tvAt-
   sphuṭavividhabādhakatvāc ca / tathā hi asya pratyakṣam anyad vā sādhakaṃ	sPuwa-viviDa-bADaka-tvAt ca / taTA hi asya pratyakzam anyat vA sADakam
   bhavet ? pratyakṣam api laukikaṃ yaugikaṃ vā ?	Bavet ? pratyakzam api lOkikam yOgikam vA ?
   vyavasthitamitasvārthaṃ na tāvad iha laukikam |	vyavasTita-mitasva-arTam na tAvat iha lOkikam |
   sādhanaṃ tena sarvārthatajjñānāder asiddhitaḥ || YIs_2 ||	sADanam tena sarva-arTa-tad-jQAna-AdeH asidDitaH || YIH-_2 ||
   sarvārthadarśanaśaktiśālinam avagamayatā hi	sarva-arTa-darSana-Sakti-SAlinam avagamayatA hi
   deśakālasvabhāvaviprakarṣavyavadhānajuṣaḥ sarva evārthās darśanaṃ śaktiś	deSa-kAla-svaBAva-vipra-karza-vyavaDAna-juzaH sarve eva-arTAH darSanam SaktiH-
   ca gocarayitavyāni / na ca	ca gocarayitavyAni / na ca
   vidyamānendriyasannikarṣayogyakatipayaviṣayaniyatavṛtter	vidyamAna-indriya-sannikarza-yogya-kati-paya-vizaya-niyata-vRtteH-
   laukikapratyakṣasya niravadhir ayaṃ mahimā saṃbhāvanābhūmir iti katham iva	lOkika-pratyakzasya niravaDiH ayam mahimA saMBAvanA-BUmiH iti kaTam iva
   tad iha sādhanam iti manyemahi /	tat iha sADanam iti manyemahi /
   nāpi yogipratyakṣam asya sādhakam; yataḥ	na-api yogi-pratyakzam asya sADakam; yatas-
   pratyakṣatve tad apy evaṃ vidyamānaikagocaram |	pratyakza-tve tat api evam vidyamAna-eka-gocaram |
   bhūtādigocaraṃ naiva pratyakṣaṃ pratibhādivat || YIs_3 ||	BUta-Adi-gocaram na-eva pratyakzam pratiBA-Adi-vat || YIH-_3 ||
   tat khalu yogivijñānam aindriyakaṃ na vā ? aindriyakam api	tat Kalu yogi-vijQAnam Endriyakam na vA ? Endriyakam api
   bahirindriyasambhavam āntarakaraṇajanitaṃ vā ? bahirindriyāṇi tāvat	bahis-indriya-samBavam Antara-karaNa-janitam vA ? bahis-indriyANi tAvat-
   samadhigatanijaviṣayasannikarṣasahakārīṇi tadgocarajñānajananānīti jagati	samaDigata-nija-vizaya-sannikarza-saha-kArINi tad-gocara-jQAna-jananAni-iti jagati
   viditam / ato na rasanādibhir	viditam / atas na rasanA-AdiBiH-
   ajātātivṛttavyavahitādisakalaviṣayavedanaprasaṅgaḥ / na cāvidyamānair	ajAta-ati-vRtta-vyavahita-Adi-sakala-vizaya-vedana-prasaFgaH / na ca-avidyamAnEH-
   ajātādibhiḥ saṃbhavati sannikarṣaḥ; tasya hy āśrayatvād āśrayābhāve	ajAta-AdiBiH saMBavati sannikarzaH; tasya hi ASraya-tvAt ASraya-aBAve
   tadasambhavāt / ato 'pekṣito 'rthasannikarṣaḥ / sahakārivirahe katham	tad-asamBavAt / atas apekzitaH arTa-sannikarzaH / sahakAri-virahe kaTam
   indriyāṇy atītādiviṣayasākṣātkārāya kalperan ? / bhavati ca yad	indriyANi atIta-Adi-vizaya-sAkzAtkArAya kalperan ? / Bavati ca yat-
   yatsahakāri yatkāryajananam, tat tadabhāve na taj janayati ; yathā	yad-sahakAri yad-kArya-jananam, tat tad-aBAve na tat janayati ; yaTA
   kṣitisalilasahakāri aṅkurakāryajananabījaṃ kṣityādyabhāve 'ṅkuram /	kziti-salila-sahakAri aFkura-kArya-janana-bIjam kziti-Adi-aBAve aFkuram /
   arthasannikarṣasahakārīṇi bahirindriyāṇi jñānajananānīti tāny api nātīte	arTa-sannikarza-sahakArINi bahis-indriyANi jQAna-jananAni-iti tAni api na-atIte
   'nāgate vārthe jñānaṃ janayantīti na tad upajanitaṃ pratyakṣaṃ	anAgate vA-arTe jQAnam janayanti-iti na tat upajanitam pratyakzam
   yathoktaviṣayaniyamam atikrāmati /	yaTA-ukta-vizaya-niyamam atikrAmati /
   nāpy antarakaraṇasambhavam, āntaragocara eva sukhādau svāntasvātantryāt /	na-api antara-karaNa-samBavam, Antara-gocaraH eva suKa-AdO svAnta-svAtantryAt /
   bāhyaviṣayamitiṣu ca manaso niraṅkuśakaraṇatāṅgīkāre hi kṛtaṃ	bAhya-vizaya-m-itizu ca manasaH niraFkuSa-karaNa-tA-aFgIkAre hi kRtam
   cakṣurādibhiḥ / ataś ca kaścid andho badhiro vā bhavet / bhavati cātra	cakzuH-AdiBiH / atas ca kaScid anDaH baDiraH vA Bavet / Bavati ca-atra
   vimatipadaṃ mano bahirindriyanirapekṣaṃ na bāhyapratyakṣagocare	vimati-padam manaH bahis-indriya-nirapekzam na bAhya-pratyakza-gocare
   pravartate, tatra tattantravṛttitvāt / yady atra yattantravṛtti na tat	pravartate, tatra tad-tantra-vRtti-tvAt / yadi atra yat-tantra-vRtti na tat-
   tannirapekṣaṃ tatra pravartate, yathālokāpekṣapravṛtti cakṣuḥ svagocare	tad-nirapekzam tatra pravartate, yaTA-loka-apekza-pravRtti cakzuH sva-gocare
   'ndhatamasa iti / na ca	anDatamasaH iti / na ca
   siddhāuṣadhamantratapaḥsamādhimahimasamāsāditātiśayānīndriyāṇi kadācid	sidDAuzaDa-mantra-tapaH-samADi-mahima-samAsAdita-atiSayAni-indriyANi kadAcid-
   apajahati samadhigataviṣayaniyamam iti sambhavati;	apajahati samaDigata-vizaya-niyamam iti samBavati;
   sāṃsiddhikasāmārthāvirbhāvaikaphalatvāt teṣām, sāmarthyasya ca	sAMsidDika-sAma-arTa-AvirBAva-eka-Pala-tvAt tezAm, sAmarTyasya ca
   pratiniyamāt / na khalu suprayuktabheṣajaśatavihitasaṃskāram api śrotraṃ	pratiniyamAt / na Kalu su-prayukta-Bezaja-Sata-vihita-saMskAram api Srotram
   rūparasavibhāvāvagamāya kalpate / bhavati ca	rUpa-rasa-viBAva-avagamAya kalpate / Bavati ca
   vivādādhyāsitabāhyābhyantarakaraṇapāṭavātiśayo 'nullaṅghitasīmā,	vivAda-aDyAsita-bAhya-aByantara-karaNa-pAwava-atiSayaH anullaFGita-sImA,
   aindriyakaprakarṣatvāt, dṛśyamānatatprakarṣavad ity aindriyakaṃ jñānaṃ	Endriyaka-prakarza-tvAt, dRSyamAna-tat-prakarza-vat iti Endriyakam jQAnam
   nātītādi gocarayati /	na-atIta-Adi gocarayati /
   bhāvanāprakarṣaparyantajanmanas tu saty api viśadanirbhāsatve	BAvanA-prakarza-paryanta-janmanaH tu sati api viSada-nirBAsa-tve
   prācyānubhavagocarād anadhikam adhikaṃ vādhyavasyataḥ	prAcya-anuBava-gocarAt anaDikam aDikam vA-aDyavasyataH
   smṛtivibhramasrotasor anyatarāvartaparivartinaḥ kutaḥ	smRti-viBrama-srotasoH anyatara-Avarta-parivartinaH kutas-
   prāmāṇyakūlapratilabhaḥ ? kutastarāṃ ca pratyakṣatayottambhanam ? /	prAmANya-kUla-pratilaBaH ? kutastarAm ca pratyakzatayA-uttamBanam ? /
   pratyakṣasya vā sataḥ katham iva viditaviṣayaniyamavyatikramaḥ ?	pratyakzasya vA sataH kaTam iva vidita-vizaya-niyama-vyatikramaH ?
   atikrāmato vā kutaḥ pratyakṣatvam iti na viśvānubhavāiśvaryaśālini	atikrAmataH vA kutas pratyakza-tvam iti na viSva-anuBavAi-Svarya-SAlini
   pratyakṣaṃ pramāṇam /	pratyakzam pramANam /
   nāpi pramāṇāntaram / tat khalv anumānam āgamo vā ? anumānam api viśeṣato	na-api pramANa-antaram / tat Kalu anumAnam AgamaH vA ? anumAnam api viSezataH-
   dṛṣṭaṃ sāmānyato dṛṣṭaṃ vā ? tatra sakalapadavīdavīyasi bhavati na tāvat	dRzwam sAmAnyatas dRzwam vA ? tatra sakala-padavIdavIyasi Bavati na tAvat-
   svalakṣaṇasākṣātkārapūrvakāvinābhāvāvadhāraṇādhīnodayatvād idam anumānam	sva-lakzaNa-sAkzAtkAra-pUrvakA-vinA-aBAva-avaDAraNa-aDIna-udaya-tvAt idam anumAnam
   udetum alam / na hy anavagatacarahutabhujas tadavinābhāvitayā dhūmam	udetum alam / na hi anavagata-cara-hutaBujaH tad-avinA-BAvitayA DUmam
   anusandhātum īśate / na ca sarvārthanirmāṇasākṣātkārapaṭīyasi liṅgaṃ	anusanDAtum ISate / na ca sarva-arTa-nirmANa-sAkzAtkAra-pawIyasi liFgam
   sāmānyato dṛṣṭam api kiñcana labhate /	sAmAnyatas dRzwam api kiQcana laBate /
   nanv ekacetanādhīnaṃ vivādādhyāsitaṃ jagat |	nanu eka-cetanA-aDInam vivAda-aDyAsitam jagat |
   acetanenānārabdhatvād arogasvaśarīravat || YIs_4 ||	acetanena-anArabDa-tvAt aroga-sva-SarIra-vat || YIH-_4 ||
   tathā sarvārthanirmāṇasākṣātkaraṇakauśalam |	taTA sarva-arTa-nirmANa-sAkzAt-karaNa-kOSalam |
   kāryatvād eva jagatas tatkartur anumīyatām || YIs_5 ||	kAryatvAt eva jagataH tad-kartuH anumIyatAm || YIH-_5 ||
   sarvaṃ hi kāryam upādānopakaraṇasampradānaprayojanasaṃvedicetanaracitam	sarvam hi kAryam upAdAna-upakaraNa-sampradAna-prayojana-saMvedi-cetana-racitam
   avagataṃ ghaṭamaṇikagṛhādi / kāryaṃ ca vimatipadam avanigirimahārṇavādīti	avagatam Gawa-maNika-gRha-Adi / kAryam ca vimati-padam avani-giri-mahA-arNava-Adi-iti
   tad api tathāvidhabuddhimaddhetukam adhyavasīyate / na ca kāryatvam	tat api taTAviDa-budDimat-hetukam aDyavasIyate / na ca kAryatvam
   asiddham iti vācyam, avayavasanniveśādibhir hetubhis tatsiddheḥ / iha	asidDam iti vAcyam, avayava-sanniveSa-AdiBiH hetuBiH tad-sidDeH / iha
   cānyāvayavibhyaḥ prabhṛti ādvyaṇukam akhilam avayavi	ca-anya-avayaviByaH praBRti At-vyaNukam aKilam avayavi
   kramanihīyamānanānāvayavavyatiṣaṅgaviśeṣajanitam avagatam ity antata	krama-nihIyamAna-nAnA-avayava-vyatizaFga-viSeza-janitam avagatam iti antata
   upādānaṃ caturvidhāḥ paramāṇavaḥ prapañcasya / teṣām ādiparispandasya	upAdAnam caturviDAH paramANavaH prapaQcasya / tezAm Adi-parispandasya
   tadanuguṇādṛṣṭaviśiṣṭatattatkṣetrajñasaṃyogāsamavāyikāraṇaka iti	tad-anuguNa-adRzwa-viSizwa-tad-tad-kzetrajQa-saMyoga-asamavAyikAraNakaH iti
   upakaraṇam api samastakṣetrajñavartini dharmādharmalakṣaṇāny adṛṣṭāni /	upakaraNam api samasta-kzetrajQa-vartini Darma-aDarma-lakzaNAni adRzwAni /
   prayojanaṃ punastadabhinirvartitavicitrārthakriyākāraś	prayojanam punar-tad-aBinirvartita-vicitra-arTa-kriyA-kAra-H-
   cetanopakārapakārabhedo 'payantaḥ / tadupabhujasta eva kṣetrajñāḥ	cetana-upakAra-pakAra-BedaH apayantaH / tad-upaBujaH-te eva kzetrajQAH
   sampradānam / na cāmī svasamavāyināv api dharmādharmāvalam avalokayitum	sampradAnam / na ca-amI sva-samavAyinO api Darma-aDarmO=-alam avalokayitum
   iti tadatirekī nikhilabhuvananirmāṇanipuṇo	iti tad-atirekI niKila-Buvana-nirmANa-nipuNaH-
   'dhikaraṇasiddhāntasamadhigataniratiśayasahajasakalaviṣayasaṃvidaiśvaryaśaktyatiśayaḥ	aDikaraNa-sidDAnta-samaDi-gata-niratiSaya-sahaja-sakala-vizaya-saMvid-ESvarya-Sakti-atiSayaH
   puruṣadhaureyakaḥ kim iti na sāmānyatodṛṣṭaliṅgād anumīyate ?	puruza-DOreyakaH kim iti na sAmAnyatodRzwa-liFgAt anumIyate ?
   tad idam aviditānumānavṛttasya svamatiracitataralatarkollasitam iti	tat idam avidita-anumAna-vRttasya sva-m-ati-racita-tarala-tarka-ullasitam iti
   parihasanti mīmāṃsakāḥ / tathā hi kim idam ekacetanādhīnatvaṃ	parihasanti mImAMsakAH / taTA hi kim idam eka-cetanA-aDIna-tvam
   nāmābhipretaṃ tanubhuvanādeḥ ? / tadāyattatvam iti cet;	nAma-aBipretam tanu-Buvana-AdeH ? / tadAyatta-tvam iti ced-;
   kim asya tasminn āyattaṃ kiṃ nu janmātha vā sthitiḥ |	kim asya tasmin Ayattam kim nu janma-aTa vA sTitiH |
   pravṛttir vādyayos tāvat sādhyahīnaṃ nidarśanam || YIs_6 ||	pravRttiH vAdyayoH tAvat sADya-hInam nidarSanam || YIH-_6 ||
   na khalu śarīram ekacetanādhīnotpattisthiti / ye hi	na Kalu SarIram eka-cetanA-aDIna-utpatti-sTiti / ye hi
   yaddehādhīnasukhaduḥkhopabhogabhāginaḥ, bhavati hi taducitādṛṣṭaśālināṃ	yat-deha-aDIna-suKa-duHKa-upaBoga-BAginaH, Bavati hi tad-ucita-adRzwa-SAlinAm
   sarveṣām eva teṣāṃ taddehina iva tadutpattisthitinimittatvam / api ca	sarvezAm eva tezAm tad-dehinaH iva tad-utpatti-sTiti-nimitta-tvam / api ca
   śarīrāvayavinaḥ svāvayavasamavāyalakṣaṇā sthitir avayavyatiṣaṅgaviśeṣād	SarIra-avayavinaH sva-avayava-samavAya-lakzaNA sTitiH avayavi-atizaFga-viSezAt-
   ṛte na cetayitāraṃ param apekṣate / yā punas tadapekṣiṇī prāṇanalakṣaṇā	Rte na cetayitAram param apekzate / yA punar tad-apekziNI prANana-lakzaNA
   sthitiḥ, na sā pakṣīkṛte kṣityādau sambhavatīti sthitim api naikarūpāṃ	sTitiH, na sA pakzIkRte kziti-AdO samBavati-iti sTitim api na-eka-rUpAm
   pakṣasapakṣānuyāyinīm udīkṣāmahe / ekacetanādhīnapravṛttitve tu	pakza-sapakza-anuyAyinIm udIkzAmahe / eka-cetanA-aDIna-pravRtti-tve tu
   prabalabahujanasarabhasaprayatnapracālyair upalatarurathādibhir	prabala-bahu-jana-saraBasa-prayatna-pracAlyEH upala-taru-raTa-AdiBiH-
   vyabhicāraḥ / ārabdhatvād eva caitatsādhyasiddhābadhikam idam	vyaBicAraH / ArabDa-tvAt eva ca-etat-sADya-sidDa-AbaDikam idam
   upādānaviśeṣavacanam /	upAdAna-viSeza-vacanam /
   cetanādhīnatāmātrasāhdane siddhasādhyatā |	cetana-aDIna-tA-mAtra-sAhdane sidDa-sADya-tA |
   cetanair bhoktṛbhir bhogyaḥ karmabhir janyate hi naḥ || YIs_7 ||	cetanEH BoktRBiH BogyaH karmaBiH janyate hi naH || YIH-_7 ||
   yuktaṃ caitat yadubhayavādisiddhānām eva cetanānāṃ kartṛtvābhyupagamaḥ;	yuktam ca-etat yad-uBaya-vAdi-sidDAnAm eva cetanAnAm kartR-tva-aByupagamaH;
   lāghavāt / na copādānādyanabhijñatayā tatpratikṣepaḥ /	lAGavAt / na ca-upAdAna-Adi-anaBijQa-tayA tad-pratikzepaH /
   upādānaṃ pṛthivyādi yāgadānādi sādhanam |	upAdAnam pRTivI-Adi yAga-dAna-Adi sADanam |
   sākṣātkartuṃ kṣamante yat sarva eva ca cetanāḥ || YIs_8 ||	sAkzAtkartum kzamante yat sarve eva ca cetanAH || YIH-_8 ||
   adyavad eva viśvambharādayaḥ kramaprāptāgantukopacayāpacayaikadeśaśālino	adya-vat eva viSvamBara-AdayaH krama-prApta-Agantu-kopa-caya-apacaya-eka-deSa-SAlinaH-
   na yugapad eva niravaśeṣavilayajananabhāgina ityantimaparamāṇusākṣātkāro	na yugapad eva niravaSeza-vilaya-janana-BAginaH iti-antim-aparamANu-sAkzAt-kAraH-
   na kartṛbhāvopayogī /	na kartR-BAva-upayogI /
   karmaṇaḥ śaktirūpaṃ yadpūrvādipadāspadam |	karmaNaH Sakti-rUpam yat-pUrva-Adi-pad-a-Aspadam |
   mā bhūt pratyakṣatā tasya śaktimad dhy akṣagocaraḥ || YIs_9 ||	mA BUt pratyakzatA tasya Saktimat Di akza-gocaraH || YIH-_9 ||
   na khalu kulālādayaḥ kumbhādikāryam ārabhamāṇās	na Kalu kulAla-AdayaH kumBa-Adi-kAryam AraBamANA-H-
   tadupādānopakaraṇabhūtamṛddaṇḍacakrādikāryotpādanaśaktiṃ sākṣātkṛtya tat	tad-upAdAna-upakaraNa-BUta-mRd-daNxa-cakra-Adi-kArya-utpAdana-Saktim sAkzAtkRtya tat-
   tad ārabhante / yadi paraṃ śaktim aviduṣām abhilaṣitasādhane	tat AraBante / yadi param Saktim aviduzAm aBilazita-sADane
   tadupādānādivyavahāro 'nupapannaḥ, iha tu	tad-upAdAna-Adi-vyavahAraH anupapannaH, iha tu
   āgamād avagamyante vicitrāḥ karmaśaktayaḥ |	AgamAt avagamyante vicitrAH karma-SaktayaH |
   tena karmabhir ātmānaḥ sarvaṃ nirmimatāṃ pṛthak || YIs_10 ||	tena karmaBiH AtmAnaH sarvam nirmimatAm pRTak || YIH-_10 ||
   api ca tad eva cetanakarṭrkaṃ jagati paridṛśyate, yad eva śakyakriyaṃ	api ca tat eva cetana-karwrkam jagati paridRSyate, yat eva Sakya-kriyam
   śakyajñānopādānādi ca / na ca tathā mahīmahīśvaramahārṇavādīti katham iva	Sakya-jQAna-upAdAna-Adi ca / na ca taTA mahI-mahISvara-mahA-arNava-Adi-iti kaTam iva
   tattatkāryatvam ? kathantarāṃ ca tadupādānopakaraṇādeḥ sākṣātkāragocaratā	tad-tad-kArya-tvam ? kaTantarAm ca tad-upAdAna-upakaraNa-AdeH sAkzAtkAra-gocara-tA
   ? yādṛśaṃ hi kāryam upādānādyabhijñapūrvakam avagataṃ ghaṭamaṇikādi,	? yAdRSam hi kAryam upAdAna-Adi-aBijQa-pUrvakam avagatam Gawa-maNika-Adi,
   tādṛśam eva hi tathāvidhabuddhimaddhetukatvānumānāya prabhavati /	tAdRSam eva hi taTAviDa-budDimat-hetukatva-anumAnAya praBavati /
   api cānīśvareṇa parimitaśaktijñānena vigrahavatānavāptakāmena kṛtam	api ca-anISvareNa parimita-Sakti-jQAnena vigrahavatA-anavApta-kAmena kRtam
   avagataṃ ghaṭādikāryam iti tathāvidhaṃ boddhāram upasthāpayan hetur	avagatam Gawa-Adi-kAryam iti taTAviDam bodDAram upasTApayan hetuH-
   abhimatapuruṣasārvajñyasarvāiśvaryādiviparyayasādhanādiviruddhaḥ syāt / na	aBimata-puruza-sArvajQya-sarvAiSvarya-Adi-viparyaya-sADana-Adi-virudDaH syAt / na
   caivaṃ sati sarvānumānavyavahārocchedaprasaṅgaḥ śaṅkitavyaḥ /	ca-evam sati sarva-anumAna-vyavahAra-ucCeda-prasaFgaH SaFkitavyaH /
   pramāṇāntaragocare hi liṅgini liṅgabalād āpatato viparītaviśeṣāṃs	pramANa-antara-gocare hi liFgini liFga-balAt ApatataH viparIta-viSezAn=-
   tatpramāṇam eva pratiruṇaddhi / iha punar	tad-pramANam eva pratiruNadDi / iha punar-
   atipatitasakalamānāntarakarmabhāve sarvanirmāṇanipuṇe siṣādhayiṣite	ati-patita-sakala-mAna-antara-karma-BAve sarva-nirmANa-nipuNe sizA-Dayizite
   yāvanto 'nvayavyatirekāvadhāritāvinābhāvabhājo dharmās tān apy	yAvantaH anvaya-vyatireka-avaDAritA-vinABAva-BAjaH DarmAH tAn api-
   aviśeṣeṇopasthāpayati /	aviSezeNa-upasTApayati /
   api ca	api ca
   svārthakāruṇyabhāvena vyāptāḥ prekṣāvataḥ kriyāḥ |	sva-arTa-kAruNya-BAvena vyAptAH prekzAvataH kriyAH |
   īśvarasyobhayābhāvāj jagatsargo na yujyate || YIs_11 ||	ISvarasya-uBaya-aBAvAt jagat-sargaH na yujyate || YIH-_11 ||
   avāptakāmatvān na tāvad ātmārthe sṛjati; pralayasamaye	avApta-kAma-tvAt na tAvat Atma-arTe sRjati; pralaya-samaye
   pralīnasakalakaraṇakalevarādibhogopakaraṇatayā ca cetanānāṃ duḥkhābhāvād	pralIna-sakala-karaNa-kalevara-Adi-Boga-upakaraNa-tayA ca cetanAnAm duHKa-aBAvAt-
   duḥkhidarśanajanitakṛpāprayuktir api nāstīti	duHKi-darSana-janita-kRpA-prayuktiH api na-asti-iti
   vyāpakabhūtasvārthakāruṇyanivṛtter vyāpyabhūtayā prekṣāvatpravṛttyāpi	vyApaka-BUta-sva-arTa-kAruNya-nivRtteH vyApya-BUtayA prekzAvat-pravRttyA-api
   nivartitavyam /	nivartitavyam /
   sukhaikatānaṃ janayej jagatkaruṇayā sṛjan |	suKa-eka-tAnam janayet jagat-karuNayA sRjan |
   tatkarmānuvidhāyitve hīyetāsya svatantratā || YIs_12 ||	tad-karma-anuviDAyi-tve hIyeta-asya svatantra-tA || YIH-_12 ||
   na copādānādisākṣātkāriṇi eva kartṛtvam ity api niyamaḥ; upādānam	na ca-upAdAna-Adi-sAkzAt-kAriNi eva kartR-tvam iti api niyamaH; upAdAnam
   upakaraṇaṃ cāviduṣa evātmano jñānādiṣu kartṛtvāt /	upakaraNam ca-aviduzaH eva-AtmanaH jQAna-Adizu kartR-tvAt /
   ataḥ	atas-
   asiddhatvād viruddhatvād anaikāntyāc ca varṇitāt |	asidDa-tvAt virudDa-tvAt anEkAntyAt ca varNitAt |
   kāryatvahetor jagato na yathoditakartṛtā || YIs_13 ||	kAryatva-hetoH jagataH na yaTA-udita-kartR-tA || YIH-_13 ||
   prayogaś ca bhavati mahīmahīdharādi kāryaṃ na bhavati,	prayogaH ca Bavati mahI-mahIDara-Adi kAryam na Bavati,
   prasiddhakāryavilakṣaṇatvāt, gaganavat; aśakyadarśanopādānopakaraṇatvād	prasidDa-kArya-vilakzaNa-tva-at, gaganavat; aSakya-darSana-upAdAna-upakaraNa-tvAt-
   vā, vyatirekeṇa ghaṭādivat / paramāṇavo na pratyakṣāḥ	vA, vyatirekeNa Gawa-Adi-vat / paramANavaH na pratyakzAH
   niratiśayasūkṣmadravyatvāt, tathaiva ghaṭādivat / vimativiṣayaḥ kāle na	niratiSaya-sUkzma-dravya-tvAt, taTA-eva Gawa-Adi-vat / vimati-vizayaH kAle na
   lokaśūnyaḥ, kālatvād idānīntanakālavat / tanubhuvanādīśvarakartṛkaṃ na	loka-SUnyaH, kAla-tvAt idA-nIntana-kAla-vat / tanu-BuvanAt-ISvara-kartRkam na
   bhavati kāryatvāt tadvad eva / īśvaraḥ kartā na bhavati	Bavati kAryatvAt tadvat eva / ISvaraH kartA na Bavati
   prayojanarahitatvād aśarīratvād vā muktātmavad iti /	prayojana-rahita-tvAt aSarIra-tvAt vA mukta-Atma-vat iti /
   atra brūmo na kāryatvaṃ kṣityādau śakyanihnavam |	atra brUmaH na kArya-tvam kziti-AdO Sakya-nihnavam |
   sabhāgatvāt kriyāvattvān mahattvena viśeṣitāt || YIs_14 ||	sa-BAga-tvAt kriyAvat-tvAt mahat-tvena viSezitAt || YIH-_14 ||
   tādṛśād eva mūrtatvād bāhyapratyakṣatānvitāt |	tAdRSAt eva mUrta-tvAt bAhya-pratyakzata-anvitAt |
   sasāmānyaviśeṣatvād ityādibhyo ghaṭādivat || YIs_15 ||	sa-sAmAnya-viSeza-tvAt ityAdiByaH Gawa-Adi-vat || YIH-_15 ||
   na cedṛśa eva sanniveśaḥ kāryaḥ, netara ity	na ca-IdRSaH eva sanniveSaH kAryaH, na-itaraH iti-
   avayavasanniveśaviśeṣapratiniyataṃ rūpabhedam udīkṣāmahe / yat tu	avayava-sanniveSa-viSeza-pratiniyatam rUpa-Bedam udIkzAmahe / yat tu
   śakyakriyaṃ śakyajñānopādānopakaraṇaṃ ca kriyata iti, tad astu nāma / kin	Sakya-kriyam Sakya-jQAna-upAdAna-upakaraNam ca kriyate iti, tat astu nAma / kin
   tu te kriyājñānaśaktī kriyājñānābhyām eva samadhigamanīye / te ca	tu te kriyA-jQAna-SaktI kriyA-jQAnAByAm eva samaDigamanIye / te ca
   kṣityādiṣu yathoktasādhanabalasamupasthāpite iti na viśeṣaḥ	kziti-Adizu yaTA-ukta-sADana-bala-samupasTApite iti na viSezaH
   prasiddhaprākāragopurādikāryebhyas tanubhuvanādeḥ / na caitāvān eva	prasidDa-prAkAra-gopura-Adi-kAryeByaH tanu-Buvana-AdeH / na ca-etAvAn eva
   kriyāgocara iti viṣayaniyamaḥ kaścit kriyāyā dṛṣṭaḥ; yenedam aśakyakriyam	kriyA-gocaraH iti vizaya-niyamaH kaScid kriyAyAH dRzwaH; yena-idam aSakya-kriyam
   adhyavasyema / siddhe ca kāryatve	aDyavasyema / sidDe ca kAryatve
   tadupādānādisakṣātkaraṇatadadhiṣṭhānatatpreraṇanipuṇaḥ puruṣaviśeṣaḥ	tad-upAdAna-Adi-sakzAtkaraNa-tad-aDizWAna-tad-preraNa-nipuNaH puruza-viSezaH
   sidhyaty eva /	siDyati eva /
   adhiṣṭhānaṃ ca tatpravṛttyanuguṇasaṅkalpavadīśvarasannikarṣaḥ,	aDizWAnam ca tad-pravRtti-anuguNa-saFkalpa-vat-ISvara-sannikarzaH,
   kṣetrajñeneva svaśarīrādau / sa ca dravyaiḥ saṃyogalakṣaṇaḥ, tadguṇais tu	kzetrajQena-iva sva-SarIra-AdO / sa ca dravyEH saMyoga-lakzaNaH, tad-guNEH tu
   saṃyuktasamavāyarūpaḥ / pravṛttiś ca paramāṇūnāṃ parispandalakṣaṇā;	saMyukta-samavAya-rUpaH / pravRttiH ca paramANUnAm parispanda-lakzaNA;
   dharmādharmayos tu phalodayānukūlatādṛśadeśakālādisahakārisahitatā /	Darma-aDarmayoH tu Pala-udaya-anukUla-tAdRSa-deSa-kAla-Adi-sahakAri-sahita-tA /
   tābhyāṃ dharmādharmābhyām eva phalam, cetanānadhiṣṭhitānāṃ sarveṣām eteṣām	tAByAm Darma-aDarmAByAm eva Palam, cetanA-anaDizWitAnAm sarvezAm etezAm
   acaitanyenākiñcitkaratvāt / na hi cetanena vardhakinānadhiṣṭhitā vāsī	acEtanyena-akiQcitkara-tvAt / na hi cetanena varDakinA-anaDizWitA vAsI
   deśakālādisahakāriśatasamadhigame 'pi yūpādīny upādayitum alam /	deSa-kAla-Adi-sahakAri-Sata-samaDi-game api yUpa-AdIni upAdayitum alam /
   bījāṅkurādayas tu pakṣāntarbhūtā iti tair vyabhicāravacanam	bIja-aFkura-AdayaH tu pakza-antarBUtAH iti tEH vyaBicAra-vacanam
   anabhijñatayaiva śrotriyāṇām / etena sukhādibhir vyabhicāro 'pi pratyuktaḥ	anaBijQa-tayA-eva SrotriyANAm / etena suKa-AdiBiH vyaBicAraH api pratyuktaH
   / na cobhayavādisiddhatāmātreṇa kṣetrajñānām evedṛśādhiṣṭhātṛtvakalpanam	/ na ca-uBaya-vAdi-sidDa-tA-mAtreNa kzetrajQAnAm eva-IdRSa-aDizWAtR-tva-kalpanam
   ucitam; teṣāṃ sūkṣmavyavahitādidarśanāśakter niścitatvāt / dṛṣṭānusāriṇī	ucitam; tezAm sUkzma-vyavahita-Adi-darSana-aSakteH niScita-tvAt / dRzwa-anusAriNI
   hi sarvatra kalpanā; na dṛṣṭavirodhinī / na caivam īśvarasyāśaktir	hi sarvatra kalpanA; na dRzwa-viroDinI / na ca-evam ISvarasya-aSaktiH-
   niścitā; pramāṇāntaratas tatsiddheḥ / yathoditapramāṇabalena sidhyan	niScitA; pramANa-antarataH tad-sidDeH / yaTA-udita-pramANa-balena siDyan
   sāṃsiddhikasarvārthadarśanatatpreraṇaśaktisampanna eva sidhyati;	sAMsidDika-sarva-arTa-darSana-tad-preraNa-Sakti-sampannaH eva siDyati;
   kāryatvasya samarthakartṛpūrvakatvena pratibandhāt /	kAryatvasya samarTa-kartR-pUrvaka-tvena pratibanDAt /
   yat tu parimitaśaktijñānānaiśvaryādyāpādanād	yat tu parimita-Sakti-jQAnAnESvarya-Adi-ApAdanAt-
   dharmaviśeṣaviparītasādhanatvam udbhāvitam, tad atisthavīyaḥ,	Darma-viSeza-viparIta-sADana-tvam udBAvitam, tat ati-sTavIyaH,
   aprayojakatvāt teṣām / na hi kiñcit kriyamāṇaṃ kartur arthāntaraviṣayam	aprayojaka-tvAt tezAm / na hi kiQcid kriyamANam kartuH arTa-antara-vizayam
   asāmarthyam ajñānaṃ vā svotpattaye 'pekṣate;	asAmarTyam ajQAnam vA sva-utpattaye apekzate;
   svasampādanasamarthakartṛmātrākṣepāt kevalavyatirekāsiddheḥ /	sva-sampAdana-samarTa-kartR-mAtrA-kzepAt kevala-vyatireka-asidDeH /
   tāvataivopapadyamāne kāryodaye sambandhino	tAvatA-eva-upapadyamAne kArya-udaye sambanDinaH-
   'kiñcitkarasyārthāntaraviṣayasyābhāvasya hetutvakalpanānupapatteḥ / api ca	akiQcitkarasya-arTa-antara-vizayasya-aBAvasya hetu-tva-kalpanA-anupapatteH / api ca
   kiṃ taditarasamastavastuviṣayam ajñānādi vyāpakam, uta katipayagocaram iti	kim tad-itara-samasta-vastu-vizayam ajQAna-Adi vyApakam, uta katipaya-gocaram iti
   vivecanīyam / na tāvad aśeṣaviṣayam, anupalabdheḥ / na khalu kumbhakāraḥ	vivecanIyam / na tAvat aSeza-vizayam, anupalabDeH / na Kalu kumBakAraH
   kumbhātireki kim api na vijānāti / atha katipayaviṣayam ? tad api na,	kumBa-atireki kim api na vijAnAti / aTa katipaya-vizayam ? tat api na,
   aniyataviṣayatayā tasya tasya vyabhicāradarśanāt / na cāsti	aniyata-vizaya-tayA tasya tasya vyaBicAra-darSanAt / na ca-asti
   kiñcidvyavasthitam, yad avidyādimān eva kartṛtām anubhavati /	kiQcid-vyavasTitam, yat avidyA-AdimAn eva kartR-tAm anuBavati /
   na ca śarīriṇaiva kartrā bhāvyam, śarīragrahaṇenaivānaikāntyāt / na khalu	na ca SarIriNA-eva kartrA BAvyam, SarIra-grahaNena-eva-anEkAntyAt / na Kalu
   śarīraviśiṣṭas sann evāyam ātmā śarīram upādatte, ayogino	SarIra-viSizwaH san eva-ayam AtmA SarIram upAdatte, ayoginaH-
   yugapadanekaśarīragrahaṇāyogāt / pūrvadehaparityāgena	yugapad-aneka-SarIra-grahaNa-ayogAt / pUrva-deha-parityAgena
   dehāntaraprāpakakarmapreritaprāṇasahāya eva dehāntaraṃ praviśatīty	deha-antara-prApaka-karma-prerita-prANa-sahAyaH eva deha-antaram praviSati-iti-
   upapāditam ātmacintāyām /	upapAditam Atma-cintAyAm /
   kiñcid ātmā śarīram adhitiṣṭhato 'dhiṣṭhānakriyākarmabhūtasya	kiQcid AtmA SarIram aDitizWataH aDizWAna-kriyA-karma-BUtasya
   dehasyādhiṣṭhātṛdaśa(deha?)anupraveśo 'nupapannaḥ, yugapad ekakriyāyām	dehasya-aDizWAtR-daSa(-deha?)anupraveSaH anupapannaH, yugapad eka-kriyAyAm
   ekasya karmakartṛtvavirodhāt / adhitiṣṭhāsitadehasaṃyogavata eva	ekasya karma-kartR-tva-viroDAt / aDitizWa-asita-deha-saMyogavataH eva
   tatpravṛttyanuguṇaprayatnayogalakṣaṇam adhiṣṭhānaṃ dṛṣṭam iti cet; astv	tad-pravRtti-anuguNa-prayatna-yoga-lakzaNam aDizWAnam dRzwam iti cet; astu-
   ekatattva(stva)sambaddhasyādhiṣṭhānānupapatteḥ preryavastusambandhinā	eka-tattva(H-tva)-sambadDasya-aDizWAna-anupapatteH prerya-vastu-sambanDinA
   prerakeṇa bhavitavyam iti; na yato 'nyad apy adhiṣṭhīyamānaṃ mānadaṇḍādi	prerakeNa Bavitavyam iti; na yatas anyat api aDizWIyamAnam mAna-daNxa-Adi
   svasambandhinaivādhiṣṭhīyate /	sva-sambanDinA-eva-aDizWIyate /
   tenādhiṣṭhānakriyāpekṣitādhiṣṭheyapadārthasambandhamātrātirekeṇa	tena-aDizWAna-kriyA-apekzita-aDizWeya-padArTa-sambanDa-mAtra-atirekeNa
   dehasambandho nāmāparo nādartavyaḥ / asti ceśvarasyāpi	deha-sambanDaH nAma-aparaH na-AdartavyaH / asti ca-ISvarasya-api
   jagadupādānopakaraṇais sambandha ity uktam eva /	jagat-upAdAna-upakaraNEH sambanDaH iti uktam eva /
   atha svadehavyatirikte vastuni pravṛttiviśeṣakaratvaṃ dehadvāreṇaiva /	aTa sva-deha-vyatirikte vastuni pravRtti-viSeza-kara-tvam deha-dvAreNa-eva /
   dṛṣṭaṃ hi daṇḍacakrādiṣu karasaṃyogādinā kulālādeḥ pravartayitṛtvam ity	dRzwam hi daNxa-cakra-Adizu kara-saMyoga-AdinA kulAla-AdeH pravartayitR-tvam iti-
   ucyeta; tad api na; abhidhyānamātreṇaiva	ucyeta; tat api na; aBiDyAna-mAtreNa-eva
   paraśarīragatagaranirasanac(v?)isāraṇadarśanāt / katham asati śarīre	para-SarIra-gatagara-nirasana-c(v?)isAraNa-darSanAt / kaTam asati SarIre
   parapreraṇātmakaḥ saṅkalpa iti cet; kiṃ śarīraṃ saṅkalpayati, yena	para-preraNa-AtmakaH saFkalpaH iti cet; kim SarIram saFkalpayati, yena
   tadabhāve na bhavet ? / karaṇam iti cen na; manasaḥ karaṇatvāt / kim	tad-aBAve na Bavet ? / karaNam iti ced na; manasaH karaNa-tvAt / kim
   asatīśvarasya manaḥ ? bāḍham / nanv evaṃ vigrahadharmādharmānāśvaryādayaḥ	asatI-ISvarasya manaH ? bAXam / nanu evam vigraha-Darma-aDarmAn-ASvarya-AdayaH
   sādhāraṇadharmāḥ prāduḥṣyuḥ / maivam;	sADAraNa-DarmAH prAduHzyuH / mA-evam;
   kāryatvākṣiptasamarthakartṛmattvād(ttvārtha?) draḍhimnaivāpāsatvāt /	kAryatva-Akzipta-samarTa-kartR-mat-tvAt-(ttva-arTa?) draXimnA-eva-apAsa-tvAt /
   manaso nityendriyatayā dehāpagame 'pi sambandhābhyupagamād anaikāntikaś ca	manasaH nitya-indriya-tayA deha-apagame api sambanDa-aByupagamAt anEkAntikaH ca
   / yāvad dhi dṛṣṭānuguṇaṃ vyāptayupayogi, tāvad anujñāyate / na cāsmadāder	/ yAvat Di dRzwa-anuguNam vyAptayupayogi, tAvat anujQAyate / na ca-asmad-AdeH-
   manasāpy acintyaracanasyāparyantavistārasya mahābhūtabhautikaprapañcasya	manasA-api acintya-racanasya-aparyanta-vistArasya mahABUta-BOtika-prapaQcasya
   prādeśikaśarīrakaḥ kiñcijjñaḥ puṇyapāpaparavaśagatir alaṃ nirmāṇāyety	prAdeSika-SarIrakaH kiQcijjQaH puNya-pApa-para-vaSa-gatiH alam nirmANAya-iti-
   aparimitajñānāiśvaryaśaktiḥ śarīrādyanapekṣaḥ saṅkalpād eva	aparimita-jQAnAi-Svarya-SaktiH SarIra-Adi-anapekzaH saFkalpAt eva
   sakalabhuvananirmāṇakṣamaḥ kartā siddhaḥ /	sakala-Buvana-nirmANa-kzamaH kartA sidDaH /
   īdṛśena kartrā ghaṭādiṣu kāryatvasya sambandho na dṛṣṭa iti cet;	IdRSena kartrA Gawa-Adizu kAryatvasya sambanDaH na dRzwaH iti ced-;
   atigahanagiritaṭādhiṣṭhānenātiprakṛṣṭādṛṣṭacarendhananivahasambandhinā	ati-gahana-giri-tawa-aDizWAnena-atiprakRzwa-adRzwa-cara-inDana-nivaha-sambanDinA
   hutavahaviśeṣeṇa mahānasādau dhūmasya vā kiṃ sambandho dṛṣṭaḥ ? yena	hutavaha-viSezeNa mahAnasa-AdO DUmasya vA kim sambanDaH dRzwaH ? yena
   dhūmaviśeṣadarśanād giriśikhare tathāvidhāgnir anumīyate / yādṛśo dhūmo	DUma-viSeza-darSanAt giri-SiKare taTAviDa-agniH anumIyate / yAdRSaH DUmaH-
   yatrāvagataḥ tatraiva tādṛśas tatsampādanasamartho dṛṣtāntabhūmāv	yatra-avagataH tatra-eva tAdRSaH tad-sampAdana-samarTaH dRztAnta-BUmO=-
   aparidṛṣṭo 'pi sāmānyavyāptibalena pakṣadharmatāvaśāt sidhyatīti cet; tad	aparidRzwaH api sAmAnya-vyApti-balena pakza-Darma-tA-vaSAt siDyati-iti cet; tat-
   idam asmābhir abhidhīyamānaṃ kim iti na hṛdayam adhirohati bhavatām /	idam asmABiH aBiDIyamAnam kim iti na hRdayam aDirohati BavatAm /
   ihāpi kāryatvaṃ samarthakartṛpūrvakatvena ghaṭādiṣu viditasambandhaniyamaṃ	iha-api kArya-tvam samarTa-kartR-pUrvaka-tvena Gawa-Adizu vidita-sambanDa-niyamam
   kṣtityādiṣu dṛśyamānaṃ svasampādanasamartham adṛṣṭapūrvam eva	kztiti-Adizu dRSyamAnam sva-sampAdana-samarTam adRzwa-pUrvam eva
   buddhimatkartāram upasthāpayati / yathaiva hi	budDimat-kartAram upasTApayati / yaTA-eva hi
   deśakālendhanaparimāṇādiviśeṣānādareṇa dhūmasya	deSa-kAla-inDana-parimANa-Adi-viSeza-an-AdareNa DUmasya
   svodayānuguṇahutavahamātreṇa sambandhaniyamaḥ,	sva-udaya-anuguNa-hutavaha-mAtreNa sambanDa-niyamaH,
   tathaivānīśvaratvākiñcijjñatvaśarīritvapuṇyapāpaparavaśatvam	taTA-eva-anISvara-tva-akiQcijjQatva-SarIri-tva-puNya-pApa-para-vaSa-tvam
   anuṣyatvādiviśeṣaprahāṇena kāryasya	anuzya-tva-Adi-viSeza-prahANena kAryasya
   svanirmāṇasamarthabuddhimatkartṛmātreṇa sambandhaniyamaniścaya iti na	sva-nirmANa-samarTa-budDimat-kartR-mAtreNa sambanDa-niyama-niScayaH iti na
   kaścidviśeṣaḥ /	kaScid-viSezaH /
   api ca vibhudravyasaṃyoginaḥ parispandavataś ca sarvatra	api ca viBu-dravya-saMyoginaH parispandavataH ca sarvatra
   sparśavattvāvyabhicāre 'pi	sparSavat-tva-avyaBicAre api
   jñānasukhādinityadravyaviśeṣaguṇānumitātmasaṃyogino manasaḥ katham iva	jQAna-suKa-Adi-nitya-dravya-viSeza-guNa-anumita-Atma-saMyoginaH manasaH kaTam iva
   sparśarahitatatvam ? kathaṃ ca vāyavīyadravyasya mahimaguṇaśālino	sparSa-rahita-tatvam ? kaTam ca vAyavIya-dravyasya mahima-guNa-SAlinaH-
   niyatādhiṣṭhānasparśanatvaniyamadarśane 'pi tvagindriye tadviparyayaḥ ?	niyata-aDizWAna-sparSana-tva-niyama-darSane api tvac-indriye tad-viparyayaH ?
   taijasasya vā rūpasparśayor anyattarasya vā prākaṭyaniyame 'pi	tEjasasya vA rUpa-sparSayoH anyattarasya vA prAkawya-niyame api
   rūpopalambhasādhanatānumitataijasabhāvasya cakṣuṣo niyamena	rUpa-upalamBa-sADana-ta-anumita-tEjasa-BAvasya cakzuzaH niyamena
   tadubhayānudbhavābhyupagamaḥ ? / atha kāryadarśanānumitasadbhāvānāṃ	tad-uBaya-anudBava-aByupagamaH ? / aTa kArya-darSana-anumita-sadBAvAnAm
   taijasādibhāve 'pi tattadviśeṣaṇāṃ yogyānupalabdhibādhitatvāt	tEjasa-Adi-BAve api tad-tad-viSezaNAm yogyA-anupalabDi-bADita-tvAt-
   tadabhyupagame 'nekaniyamabhaṅgaprasaṅgāc ca tathābhyupagamaḥ, hanta tarhi	tad-aByupagame aneka-niyama-BaFga-prasaFgAt ca taTA-aByupagamaH, hanta tarhi
   prakṛtaviṣaye 'pi prasañjitadharmaviśeṣāṇām anupalambhabādhāviśeṣād	prakRta-vizaye api prasaQjita-Darma-viSezANAm anupalamBa-bADA-viSezAt-
   anekaniyamadarśanavighātaprasaṅgāc ca tathābhyupagama iti sarvaṃ samānam	aneka-niyama-darSana-viGAta-prasaFgAt ca taTA-aByupagamaH iti sarvam samAnam
   anyatrābhiniveśāt /	anyatra-aBiniveSAt /
   dṛśyante hi nītayaḥ / yathā vivādāspadaṃ paramāṇvādi prekṣāvatpreritaṃ	dRSyante hi nItayaH / yaTA vivAda-Aspadam paramANu-Adi prekzA-vat-preritam
   ceṣṭate, acetanatvāt; yad acetanaṃ tat tathā, yathā tathāvidhaṃ kandukādi	cezwate, acetana-tvAt; yat acetanam tat taTA, yaTA taTAviDam kanduka-Adi
   / tathā vivādādhyāsitā bāhyābhyantarapravṛttayaḥ	/ taTA vivAda-aDyAsitAH bAhya-aByantara-pravRttayaH
   prakṛtyupakaraṇapratyakṣapūrvikāḥ kāryatvāt tadvad eva |	prakRti-upakaraNa-pratyakza-pUrvikAH kArya-tvAt tadvat eva |
   pratyakṣaṃ tat prameyatvāt padārthatvād ghaṭādivat/	pratyakzam tat prameya-tvAt padArTa-tvAt Gawa-Adi-vat/
   ekecchānuvidhāyīdam acaitanyāt svadehavat || YIs_16 ||	eka-icCA-anuviDAyi-idam acEtanyAt sva-deha-vat || YIH-_16 ||
   ekenābhiṣṭhitāḥ kāryaṃ kurvate sarvacetanāḥ |	ekena-aBizWitAH kAryam kurvate sarva-cetanAH |
   dehasambandhasāpekṣakāryakṛttvāt tvagādivat || YIs_17 ||	deha-sambanDa-sApekza-kArya-kRt-tvAt tvac-Adi-vat || YIH-_17 ||
   ekapradhānapuruṣaṃ vivādādhyāsitaṃ jagat |	eka-praDAna-puruzam vivAda-aDyAsitam jagat |
   cetanācetanātmatvād ekarājakadeśavat || YIs_18 ||	cetana-acetana-Atma-tvAt eka-rAjaka-deSa-vat || YIH-_18 ||
