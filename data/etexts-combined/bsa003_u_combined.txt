   Śāntidevaviracitaḥ bodhicaryāvatāraḥ /	ŚAntideva viracitaH boDi caryA avatAraH /
   || om namo buddhāya ||	|| om namaH budDAya ||
   1 Bodhicittānuśaṃso nāma prathamaḥ paricchedaḥ /	1 BoDi citta anuSaMsaH nAma praTamaH paricCedaH /
   sugatān sasutān sadharmakāyān praṇipatyādarato 'khilāṃśca vandyān /	sugatAn sa sutAn sa Darma kAyAn praNipatya AdarataH aKilAn= ca vandyAn /
   sugatātmajasaṃvarāvatāraṃ kathayiṣyāmi yathāgamaṃ samāsāt // SBca_1.1 //	sugata Atmaja saMvara avatAram kaTayizyAmi yaTAgamam samAsAt // SBca_1.1 //
   na hi kiṃcidapūrvamatra vācyaṃ na ca saṃgrathanakauśalaṃ mamāsti /	na hi kiMcid apUrvam atra vAcyam na ca saMgraTana kOSalam mama asti /
   ata eva na me parārthacintā svamano vāsayituṃ kṛtaṃ mayedam // SBca_1.2 //	atas eva na me para arTa cintA sva manaH vAsayitum kRtam mayA idam // SBca_1.2 //
   mama tāvadanena yāti vṛddhiṃ kuśalaṃ bhāvayituṃ prasādavegaḥ /	mama tAvat anena yAti vRdDim kuSalam BAvayitum prasAda vegaH /
   atha matsamadhātureva paśyed aparo 'pyenamato 'pi sārthako 'yam //	aTa mad sama DAtuH eva paSyet aparaH api enam atas api sArTakaH ayam //
   SBca_1.3 //	SBca_1.3 //
   kṣaṇasaṃpadiyaṃ sudurlabhā pratilabdhā puruṣārthasādhanī /	kzaNa saMpad iyam su durlaBA pratilabDA puruza arTa sADanI /
   yadi nātra vicintyate hitaṃ punarapyeṣa samāgamaḥ kutaḥ // SBca_1.4 //	yadi na atra vicintyate hitam punar api eza samAgamaH kutas // SBca_1.4 //
   rātrau yathā meghaghanāndhakāre vidyut kṣaṇaṃ darśayati prakāśam /	rAtrO yaTA meGa Gana anDakAre vidyut kzaNam darSayati prakASam /
   buddhānubhāvena tathā kadācil lokasya puṇyeṣu matiḥ kṣaṇaṃ syāt //	budDa anuBAvena taTA kadAcid lokasya puNyezu matiH kzaNam syAt //
   SBca_1.5 //	SBca_1.5 //
   tasmācchubhaṃ durbalameva nityaṃ balaṃ tu pāpasya mahatsughoram /	tasmAt SuBam durbalam eva nityam balam tu pApasya mahat su Goram /
   tajjīyate 'nyena śubhena kena saṃbodhicittaṃ yadi nāma na syāt // SBca_1.6	tat jIyate anyena SuBena kena saMboDi cittam yadi nAma na syAt // SBca_1.6
   kalpānanalpān pravicintayadbhi rdṛṣṭaṃ munīndrairhitametadeva /	kalpAn analpAn pravicintayadhi rdRzwam muni indrEH hitam etat eva /
   yataḥ sukhenaiva sukhaṃ pravṛddham utplāvayatyapramitāñjanaughān //	yatas suKena eva suKam pravRdDam utplAvayati apramitAn jana oGAn //
   SBca_1.7 //	SBca_1.7 //
   bhavaduḥkhaśatāni tartukāmairapi sattvavyasanāni hartukāmaiḥ /	Bava duHKa SatAni tartu kAmEH api sattva vyasanAni hartu kAmEH /
   bahusaukhyaśatāni bhoktukāmair na vimocyaṃ hi sadaiva bodhicittam //	bahu sOKya SatAni Boktu kAmEH na vimocyam hi sadA eva boDi cittam //
   SBca_1.8 //	SBca_1.8 //
   bhavacārakabandhano varākaḥ sugatānāṃ suta ucyate kṣaṇena /	Bava cAraka banDanaH varAkaH sugatAnAm sutaH ucyate kzaNena /
   sanarāmaralokavandanīyo bhavati smodita eva bodhicitte // SBca_1.9 //	sa nara amara loka vandanIyaH Bavati sma uditaH eva boDi citte // SBca_1.9 //
   aśucipratimāmimāṃ gṛhītvā jinaratnapratimāṃ karotyanarghām /	aSuci pratimAm imAm gRhItvA jinaratna pratimAm karoti anarGAm /
   rasajātamatīva vedhanīyaṃ sudṛḍhaṃ gṛhṇata bodhicittasaṃjñam // SBca_1.10	rasajAtam atIva veDanIyam su dRXam gRhNata boDi citta saMjQam // SBca_1.10
   suparīkṣitamaprameyadhībhir bahumūlyaṃ jagadekasārthavāhaiḥ /	su parIkzitam aprameya DIBiH bahu mUlyam jagat eka sArTavAhEH /
   gatipattanavipravāsaśīlāḥ sudṛḍhaṃ gṛhṇata bodhicittaratnam // SBca_1.11	gati pattana vipravAsa SIlAH su dRXam gRhNata boDi citta ratnam // SBca_1.11
   kadalīva phalaṃ vihāya yāti kṣayamanyat kuśalaṃ hi sarvameva /	kadalI iva Palam vihAya yAti kzayam anyat kuSalam hi sarvam eva /
   satataṃ phalati kṣayaṃ na yāti prasavatyeva tu bodhicittavṛkṣaḥ //	satatam Palati kzayam na yAti prasavati eva tu boDi citta vRkzaH //
   SBca_1.12 //	SBca_1.12 //
   kṛtvāpi pāpāni sudāruṇāni yadāśrayāduttarati kṣaṇena /	kRtvA api pApAni su dAruNAni yad ASrayAt uttarati kzaNena /
   śūrāśrayeṇeva mahābhayāni nāśrīyate tatkathamajñasattvaiḥ // SBca_1.13 //	SUra ASrayeNa iva mahA BayAni na ASrIyate tat kaTam ajQa sattvEH // SBca_1.13 //
   yugāntakālānalavanmahānti pāpāni yannirdahati kṣaṇena /	yuga anta kAla anala vat mahAnti pApAni yat nirdahati kzaNena /
   yasyānuśaṃsānamitānuvāca maitreyanāthaḥ sudhanāya dhīmān // SBca_1.14 //	yasya anuSaMsAn amitAn uvAca mEtreya nATaH suDanAya DImAn // SBca_1.14 //
   tadbodhicittaṃ dvividhaṃ vijñātavyaṃ samāsataḥ /	tat boDi cittam dviviDam vijQAtavyam samAsatas /
   bodhipraṇidhicittaṃ ca bodhiprasthānameva ca // SBca_1.15 //	boDi praNiDi cittam ca boDi prasTAnam eva ca // SBca_1.15 //
   gantukāmasya gantuśca yathā bhedaḥ pratīyate /	gantu kAmasya gantuH ca yaTA BedaH pratIyate /
   tathā bhedo 'nayorjñeyo yāthāsaṃkhyena paṇḍitaiḥ // SBca_1.16 //	taTA BedaH anayoH jQeyaH yATA saMKyena paNxitEH // SBca_1.16 //
   bodhipraṇidhicittasya saṃsāre 'pi phalaṃ mahat /	boDi praNiDi cittasya saMsAre api Palam mahat /
   na tvavicchinnapuṇyatvaṃ yathā prasthānacetasaḥ // SBca_1.17 //	na tu avicCinna puNya tvam yaTA prasTAna cetasaH // SBca_1.17 //
   yataḥ prabhṛtyaparyantasattvadhātupramokṣaṇe /	yatas praBRti aparyanta sattva DAtu pramokzaNe /
   samādadāti taccittamanivartyena cetasā // SBca_1.18 //	samAdadAti tad cittam anivartyena cetasA // SBca_1.18 //
   tataḥprabhṛti suptasya pramattasyāpyanekaśaḥ /	tatas praBRti suptasya pramattasya api anekaSas /
   avicchinnāḥ puṇyadhārāḥ pravartante nabhaḥsamāḥ // SBca_1.19 //	avicCinnAH puNya DArAH pravartante naBaH samAH // SBca_1.19 //
   idaṃ subāhupṛcchāyāṃ sopapattikamuktavān /	idam subAhu pRcCAyAm sa upapattikam uktavAn /
   hīnādhimuktisattvārthaṃ svayameva tathāgataḥ // SBca_1.20 //	hIna aDimukti sattva arTam svayam eva taTAgataH // SBca_1.20 //
   śiraḥśūlāni sattvānāṃ nāśayāmīti cintayan /	SiraH SUlAni sattvAnAm nASayAmi iti cintayan /
   aprameyeṇa puṇyena gṛhyate sma hitāśayaḥ // SBca_1.21 //	aprameyeNa puNyena gRhyate sma hita ASayaH // SBca_1.21 //
   kimutāpratimaṃ śūlamekaikasya jihīrṣataḥ /	kim uta apratimam SUlam ekEkasya jihIrzataH /
   aprameyaguṇaṃ sattvamekaikaṃ ca cikīrṣataḥ // SBca_1.22 //	aprameya guNam sattvam ekEkam ca cikIrzataH // SBca_1.22 //
   kasya mātuḥ piturvāpi hitāśaṃseyamīdṛśī /	kasya mAtuH pituH vA api hitASaMsA iyam IdRSI /
   devatānāmṛṣīṇāṃ vā brahmaṇāṃ vā bhaviṣyati // SBca_1.23 //	devatAnAm RzINAm vA brahmaNAm vA Bavizyati // SBca_1.23 //
   teṣāmeva ca sattvānāṃ svārthe 'pyeṣa manorathaḥ /	tezAm eva ca sattvAnAm sva arTe api eza manoraTaH /
   notpannapūrvaḥ svapne 'pi parārthe saṃbhavaḥ kutaḥ // SBca_1.24 //	na utpanna pUrvaH svapne api para arTe saMBavaH kutas // SBca_1.24 //
   sattvaratnaviśeṣo 'yamapūrvo jāyate katham /	sattva ratna viSezaH ayam apUrvaH jAyate kaTam /
   yatparārthāśayo 'nyeṣāṃ na svārthe 'pyupajāyate // SBca_1.25 //	yat parArTa ASayaH anyezAm na sva arTe api upajAyate // SBca_1.25 //
   jagadānandabījasya jagadduḥkhauṣadhasya ca /	jagat Ananda bIjasya jagat duHKa OzaDasya ca /
   cittaratnasya yatpuṇyaṃ tatkathaṃ hi pramīyatām // SBca_1.26 //	citta ratnasya yat puNyam tat kaTam hi pramIyatAm // SBca_1.26 //
   hitāśaṃsanamātreṇa buddhapūjā viśiṣyate /	hita ASaMsana mAtreNa budDa pUjA viSizyate /
   kiṃ punaḥ sarvasattvānāṃ sarvasaukhyārthamudyamāt // SBca_1.27 //	kim punar sarva sattvAnAm sarva sOKya arTam udyamAt // SBca_1.27 //
   duḥkhamevābhidhāvanti duḥkhaniḥsaraṇāśayā /	duHKam eva aBiDAvanti duHKa niHsaraNa ASayAH /
   sukhecchayaiva saṃmohāt svasukhaṃ ghnanti śatruvat // SBca_1.28 //	suKa icCayA eva saMmohAt sva suKam Gnanti Satru vat // SBca_1.28 //
   yasteṣāṃ sukharaṅkāṇāṃ pīḍitānāmanekaśaḥ /	yaH tezAm suKa raFkANAm pIxitAnAm anekaSas /
   tṛptiṃ sarvasukhaiḥ kuryātsarvāḥ pīḍāśchinatti ca // SBca_1.29 //	tRptim sarva suKEH kuryAt sarvAH pIxAH Cinatti ca // SBca_1.29 //
   nāśayatyapi saṃmohaṃ sādhustena samaḥ kutaḥ /	nASayati api saMmoham sADuH tena samaH kutas /
   kuto vā tādṛśaṃ mitraṃ puṇyaṃ vā tādṛśaṃ kutaḥ // SBca_1.30 //	kutas vA tAdRSam mitram puNyam vA tAdRSam kutas // SBca_1.30 //
   kṛte yaḥ pratikurvīta so 'pi tāvatpraśasyate /	kRte yaH pratikurvIta saH api tAvat praSasyate /
   avyāpāritasādhustu bodhisattvaḥ kimucyatām // SBca_1.31 //	avyApArita sADuH tu boDisattvaH kim ucyatAm // SBca_1.31 //
   katipayajanasattradāyakaḥ kuśalakṛdityabhipūjyate janaiḥ /	katipaya jana sattra dAyakaH kuSala kRt iti aBipUjyate janEH /
   kṣaṇamaśanakamātradānataḥ saparibhavaṃ divasārdhayāpanāt // SBca_1.32 //	kzaNam aSanaka mAtra dAnataH sa pariBavam divasa arDa yApanAt // SBca_1.32 //
   kimu niravadhisattvasaṃkhyayā niravadhikālamanuprayacchataḥ /	kimu niravaDi sattva saMKyayA niravaDi kAlam anuprayacCataH /
   gaganajanaparikṣayākṣayaṃ sakalamanorathasaṃprapūraṇam // SBca_1.33 //	gagana jana parikzayA kzayam sakala manoraTa saMprapUraNam // SBca_1.33 //
   iti sattrapatau jinasya putre kaluṣaṃ sve hṛdaye karoti yaśca /	iti sattra patO jinasya putre kaluzam sve hRdaye karoti yaH ca /
   kaluṣodayasaṃkhyayā sa kalpān narakeṣvāvasatīti nātha āha // SBca_1.34 //	kaluza udaya saMKyayA sa kalpAn narakezu Avasati iti nATaH Aha // SBca_1.34 //
   atha yasya manaḥ prasādameti prasavettasya tato 'dhikaṃ phalam /	aTa yasya manaH prasAdam eti prasavet tasya tatas aDikam Palam /
   mahatā hi balena pāpakaṃ jinaputreṣu śubhaṃ tvayatnataḥ // SBca_1.35 //	mahatA hi balena pApakam jinaputrezu SuBam tu ayatnatas // SBca_1.35 //
   teṣāṃ śarīrāṇi namaskaromi yatroditaṃ tadvaracittaratnam /	tezAm SarIrANi namaskaromi yatra uditam tad vara citta ratnam /
   yatrāpakāro 'pi sukhānubandhī sukhākarāṃstān śaraṇaṃ prayāmi // SBca_1.36	yatra apakAraH api suKa anubanDI suKa AkarAn= tAn SaraNam prayAmi // SBca_1.36
   iti prajñākaramativiracitāyāṃ bodhicaryāvatārapañjikāyāṃ	iti prajQA karam ati viracitAyAm boDi caryA avatAra paQjikAyAm
   bodhicittānuśaṃsāvivaraṇaṃ nāma prathamaḥ paricchedaḥ ||	boDi citta anuSaMsA vivaraNam nAma praTamaH paricCedaH ||
   2 Pāpadeśanā nāma dvitīyaḥ paricchedaḥ /	2 PApadeSanA nAma dvitIyaH paricCedaH /
   taccittaratnagrahaṇāya samyak pūjāṃ karomyeṣa tathāgatānām /	tad citta ratna grahaNAya samyak pUjAm karomi eza taTAgatAnAm /
   saddharmaratnasya ca nirmalasya buddhātmajānāṃ ca guṇodadhīnām // SBca_2.1	sadDarma ratnasya ca nirmalasya budDa AtmajAnAm ca guNa udaDInAm // SBca_2.1
   yāvanti puṣpāṇi phalāni caiva bhaiṣajyajātāni ca yāni santi /	yAvanti puzpANi PalAni ca eva BEzajya jAtAni ca yAni santi /
   ratnāni yāvanti ca santi loke jalāni ca svacchamanoramāṇi // SBca_2.2 //	ratnAni yAvanti ca santi loke jalAni ca svacCa manoramANi // SBca_2.2 //
   mahīdharā ratnamayāstathānye vanapradeśāśca vivekaramyāḥ /	mahIDarAH ratna mayAH taTA anye vana pradeSAH ca viveka ramyAH /
   latāḥ sapuṣpābharaṇojjvalāśca drumāśca ye satphalanamraśākhāḥ // SBca_2.3	latAH sa puzpa ABaraNa ujjvalAH ca drumAH ca ye sat Pala namra SAKAH // SBca_2.3
   devādilokeṣu ca gandhadhūpāḥ kalpadrumā ratnamayāśca vṛkṣāḥ /	deva Adi lokezu ca ganDa DUpAH kalpadrumAH ratna mayAH ca vRkzAH /
   sarāṃsi cāmbhoruhabhūṣaṇāni haṃsasvanātyantamanoharāṇi // SBca_2.4 //	sarAMsi ca amBoruha BUzaNAni haMsa svana atyanta manoharANi // SBca_2.4 //
   akṛṣṭajātāni ca śasyajātāny anyāni vā pūjyavibhūṣaṇāni /	akRzwa jAtAni ca Sasya jAtAni anyAni vA pUjya viBUzaNAni /
   ākāśadhātuprasarāvadhīni sarvāṇyapīmānyaparigrahāṇi // SBca_2.5 //	AkASa DAtu prasara avaDIni sarvANi api imAni aparigrahANi // SBca_2.5 //
   ādāya buddhyā munipuṃgavebhyo niryātayāmyeṣa saputrakebhyaḥ /	AdAya budDyA muni puMgaveByaH niryAtayAmi eza sa putrakeByaH /
   gṛhṇantu tanme varadakṣiṇīyā mahākṛpā māmanukampamānāḥ // SBca_2.6 //	gRhNantu tat me vara dakziNIyAH mahA kRpAH mAm anukampamAnAH // SBca_2.6 //
   apuṇyavānasmi mahādaridraḥ pūjārthamanyanmama nāsti kiṃcit /	apuNyavAn asmi mahA daridraH pUjA arTam anyat mama na asti kiMcid /
   ato mamārthāya parārthacittā gṛhṇantu nāthā idamātmaśaktyā // SBca_2.7 //	atas mama arTAya para arTa cittAH gRhNantu nATAH idam Atma SaktyA // SBca_2.7 //
   dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ /	dadAmi ca AtmAnam aham jineByaH sarveNa sarvam ca tad AtmajeByaH /
   parigrahaṃ me kurutāgrasattvā yuṣmāsu dāsatvamupaimi bhaktyā // SBca_2.8	parigraham me kuruta agra sattvAH yuzmAsu dAsa tvam upEmi BaktyA // SBca_2.8
   parigraheṇāsmi bhavatkṛtena nirbhīrbhave sattvahitaṃ karomi /	parigraheNa asmi Bavat kRtena nirBIH Bave sattva hitam karomi /
   pūrvaṃ ca pāpaṃ samatikramāmi nānyacca pāpaṃ prakaromi bhūyaḥ // SBca_2.9	pUrvam ca pApam samatikramAmi na anyat ca pApam prakaromi BUyas // SBca_2.9
   ratnojjvalastambhamanorameṣu muktāmayodbhāsivitānakeṣu /	ratna ujjvala stamBa manoramezu mukta Amaya udBAsi vitAnakezu /
   svacchojjvalasphāṭikakuṭṭimeṣu sugandhiṣu snānagṛheṣu teṣu // SBca_2.10 //	svacCa ujjvala sPAwika kuwwimezu suganDizu snAna gRhezu tezu // SBca_2.10 //
   manojñagandhodakapuṣpapūrṇaiḥ kumbhairmahāratnamayairanekaiḥ /	manojQa ganDa udaka puzpa pUrNEH kumBEH mahAratna mayEH anekEH /
   snānaṃ karomyeṣa tathāgatānāṃ tadātmajānāṃ ca sagītivādyam // SBca_2.11 //	snAnam karomi eza taTAgatAnAm tad AtmajAnAm ca sa gIti vAdyam // SBca_2.11 //
   pradhūpitairghautamalairatulyair vastraiśca teṣāṃ tanumunmṛṣāmi /	praDUpitEH GOta malEH a tulyEH vastrEH ca tezAm tanum unmRzAmi /
   tataḥ suraktāni sudhūpitāni dadāmi tebhyo varacīvarāṇi // SBca_2.12 //	tatas su raktAni su DUpitAni dadAmi teByaH vara cIvarANi // SBca_2.12 //
   divyairmṛduślakṣṇavicitraśobhair vastrairalaṃkāravaraiśca taistaiḥ /	divyEH mRdu SlakzNa vicitra SoBEH vastrEH alaMkAra varEH ca tEH tEH /
   samantabhadrājitamañjughoṣalokeśvarādīnapi maṇḍayāmi // SBca_2.13 //	samantaBadra ajita maQjuGoza loka ISvara AdIn api maNxayAmi // SBca_2.13 //
   sarvatrisāhasravisārigandhair gandhottamaistānanulepayāmi /	sarva tri sAhasra visAri ganDEH ganDottamEH tAn anulepayAmi /
   sūttaptasūnmṛṣṭasudhautahemaprabhojjvalān sarvamunīndrakāyān // SBca_2.14	su uttapta su un mRzwa su DOta hema praBa ujjvalAn sarva muni indra kAyAn // SBca_2.14
   māndāravendīvaramallikādyaiḥ sarvaiḥ sugandhaiḥ kusumairmanojñaiḥ /	mAndArava indIvara mallikA AdyEH sarvEH suganDEH kusumEH manojQEH /
   abhyarcayābhyarcyatamān munīndrān sragbhiśca saṃsthānamanoramābhiḥ //	aByarcaya aByarcyatamAn muni indrAn sragBiH ca saMsTAna manoramABiH //
   SBca_2.15 //	SBca_2.15 //
   sphītasphuradgandhamanoramaiśca tān dhūpameghairupadhūpayāmi /	sPIta sPurat ganDa manoramEH ca tAn DUpa meGEH upaDUpayAmi /
   bhojyaiśca khādyairvividhaiśca peyais tebhyo nivedyaṃ ca nivedayāmi //	BojyEH ca Ka AdyEH viviDEH ca peyEH teByaH nivedyam ca nivedayAmi //
   SBca_2.16 //	SBca_2.16 //
   ratnapradīpāṃśca nivedayāmi suvarṇapadmeṣu niviṣṭapaṅktīn /	ratna pradIpAn= ca nivedayAmi suvarNa padmezu nivizwa paFktIn /
   gandhopalipteṣu ca kuṭṭimeṣu kirāmi puṣpaprakarān manojñān // SBca_2.17 //	ganDa upaliptezu ca kuwwimezu kirAmi puzpa prakarAt manojQAn // SBca_2.17 //
   pralambamuktāmaṇihāraśobhān ābhāsvarān diṅmukhamaṇḍanāṃstān /	pralamba muktA maNi hAra SoBAn ABAsvarAn diFmuKa maNxanAn= tAn /
   vimānameghān stutigītaramyān maitrīmayebhyo 'pi nivedayāmi // SBca_2.18 //	vimAna meGAn stuti gIta ramyAn mEtrI mayeByaH api nivedayAmi // SBca_2.18 //
   suvarṇadaṇḍaiḥ kamanīyarūpaiḥ saṃsaktamuktāni samucchritāni /	suvarNa daNxEH kamanIya rUpEH saMsakta muktAni samucCritAni /
   pradhārayāmyeṣa mahāmunīnāṃ ratnātapatrāṇyatiśobhanāni // SBca_2.19 //	praDArayAmi eza mahA munInAm ratna AtapatrANi ati SoBanAni // SBca_2.19 //
   ataḥ paraṃ pratiṣṭhantāṃ pūjāmeghā manoramāḥ /	atas param pratizWantAm pUjA meGAH manoramAH /
   tūryasaṃgītimeghāśca sarvasattvapraharṣaṇāḥ // SBca_2.20 //	tUrya saMgIti meGAH ca sarva sattva praharzaNAH // SBca_2.20 //
   sarvasaddharmaratneṣu caityeṣu pratimāsu ca /	sarva sad Darma ratnezu cEtyezu pratimAsu ca /
   puṣparatnādivarṣāśca pravartantāṃ nirantaram // SBca_2.21 //	puzpa ratna Adi varzAH ca pravartantAm nirantaram // SBca_2.21 //
   mañjughoṣaprabhṛtayaḥ pūjayanti yathā jinān /	maQjuGoza praBRtayaH pUjayanti yaTA jinAn /
   tathā tathāgatānnāthān saputrān pūjayāmyaham // SBca_2.22 //	taTA taTAgatAn nATAn sa putrAn pUjayAmi aham // SBca_2.22 //
   svarāṅgasāgaraiḥ stotraiḥ staumi cāhaṃ guṇodadhīn /	svara aFga sAgarEH stotrEH stOmi ca aham guNa udaDIn /
   stutisaṃgītimeghāśca saṃbhavantveṣvananyathā // SBca_2.23 //	stuti saMgIti meGAH ca saMBavantu ezu ananyaTA // SBca_2.23 //
   sarvakṣetrāṇusaṃkhyaiśca praṇāmaiḥ praṇamāmyaham /	sarva kzetra aNu saMKyEH ca praNAmEH praNamAmi aham /
   sarvatryadhvagatān buddhān sahadharmagaṇottamān // SBca_2.24 //	sarvatri aDva gatAn budDAn sahaDarma gaNa uttamAn // SBca_2.24 //
   sarvacaityāni vande 'haṃ bodhisattvāśrayāṃstathā /	sarva cEtyAni vande aham boDisattva ASrayAn= taTA /
   namaḥ karomyupādhyāyānabhivandyān yatīṃstathā // SBca_2.25 //	namaH karomi upADyAya an aBivandyAn yatIn= taTA // SBca_2.25 //
   buddhaṃ gacchāmi śaraṇaṃ yāvadā bodhimaṇḍataḥ /	budDam gacCAmi SaraNam yAvadA boDimaNxataH /
   dharmaṃ gacchāmi śaraṇaṃ bodhisattvagaṇaṃ tathā // SBca_2.26 //	Darmam gacCAmi SaraNam boDisattva gaNam taTA // SBca_2.26 //
   vijñāpayāmi saṃbuddhān sarvadikṣu vyavasthitān /	vijQApayAmi saMbudDAn sarva dikzu vyavasTitAn /
   mahākāruṇikāṃścāpi bodhisattvān kṛtāñjaliḥ // SBca_2.27 //	mahA kAruNikAn= ca api boDisattvAn kRtAQjaliH // SBca_2.27 //
   anādimati saṃsāre janmanyatraiva vā punaḥ /	anAdimati saMsAre janmani atra eva vA punar /
   yanmayā paśunā pāpaṃ kṛtaṃ kāritameva vā // SBca_2.28 //	yat mayA paSunA pApam kRtam kAritam eva vA // SBca_2.28 //
   yaccānumoditaṃ kiṃcidātmaghātāya mohataḥ /	yat ca anumoditam kiMcid Atma GAtAya mohataH /
   tadatyayaṃ deśayāmi paścāttāpena tāpitaḥ // SBca_2.29 //	tat atyayam deSayAmi paScAttApena tApitaH // SBca_2.29 //
   ratnatraye 'pakāro yo mātapitṛṣu vā mayā /	ratnatraye apakAraH yaH mAta pitRzu vA mayA /
   guruṣvanyeṣu vā kṣepāt kāyavāgbuddhibhiḥ kṛtaḥ // SBca_2.30 //	guruzu anyezu vA kzepAt kAya vAc budDiBiH kRtaH // SBca_2.30 //
   anekadoṣaduṣṭena mayā pāpena nāyakāḥ /	aneka doza duzwena mayA pApena nAyakAH /
   yatkṛtaṃ dāruṇaṃ pāpaṃ tatsarvaṃ deśayāmyaham // SBca_2.31 //	yat kRtam dAruNam pApam tat sarvam deSayAmi aham // SBca_2.31 //
   kathaṃ ca niḥsarāmyasmānnityodvego'smi nāyakāḥ /	kaTam ca niHsarAmi asmAt nitya udvegaH asmi nAyakAH /
   mā bhūnme mṛtyuracirādakṣīṇe pāpasaṃcaye // SBca_2.32 //	mA BUt me mRtyuH acirAt akzINe pApa saMcaye // SBca_2.32 //
   kathaṃ ca niḥsarāmyasmāt paritrāyata satvaram /	kaTam ca niHsarAmi asmAt paritrAyata sa tvaram /
   mā mamākṣīṇapāpasya maraṇaṃ śīghrameṣyati // SBca_2.33 //	mA mama akzINa pApasya maraNam SIGram ezyati // SBca_2.33 //
   kṛtākṛtāparīkṣo 'yaṃ mṛtyurviśrambhaghātakaḥ /	kRta akRta aparIkzaH ayam mRtyuH viSramBa GAtakaH /
   svasthāsvasthairaviśvāsya ākasmikamahāśaniḥ // SBca_2.34 //	svasTa asu asTEH aviSvAsya Akasmika mahA aSaniH // SBca_2.34 //
   priyāpriyanimittena pāpaṃ kṛtamanekadhā /	priya apriya nimittena pApam kRtam anekaDA /
   sarvamutsṛjya gantavyamiti na jñātamīdṛśam // SBca_2.35 //	sarvam utsRjya gantavyam iti na jQAtam IdRSam // SBca_2.35 //
   apriyā na bhaviṣyanti priyo me na bhaviṣyati /	apriyAH na Bavizyanti priyaH me na Bavizyati /
   ahaṃ ca na bhaviṣyāmi sarvaṃ ca na bhaviṣyati // SBca_2.36 //	aham ca na BavizyAmi sarvam ca na Bavizyati // SBca_2.36 //
   tattatsmaraṇatāṃ yāti yadyadvastvanubhūyate /	tad tad smaraNa tAm yAti yat yat vastu anuBUyate /
   svapnānubhūtavatsarvaṃ gataṃ na punarīkṣyate // SBca_2.37 //	svapna anuBUta vat sarvam gatam na punar Ikzyate // SBca_2.37 //
   ihaiva tiṣṭhatastāvadgatā naike priyāpriyāḥ /	iha eva tizWataH tAvat gatAH na eke priya apriyAH /
   tannimittaṃ tu yatpāpaṃ tatsthitaṃ ghoramagrataḥ // SBca_2.38 //	tad nimittam tu yat pApam tat sTitam Goram agratas // SBca_2.38 //
   evamāgantuko 'smīti na mayā pratyavekṣitam /	evam AgantukaH asmi iti na mayA pratyavekzitam /
   mohānunayavidveṣaiḥ kṛtaṃ pāpamanekadhā // SBca_2.39 //	moha anunaya vidvezEH kRtam pApam anekaDA // SBca_2.39 //
   rātriṃdivamaviśrāmamāyuṣo vardhate vyayaḥ /	rAtriMdivam aviSrAmam AyuzaH varDate vyayaH /
   āyasya cāgamo nāsti na mariṣyāmi kiṃ nvaham // SBca_2.40 //	Ayasya ca AgamaH na asti na marizyAmi kim nu aham // SBca_2.40 //
   iha śayyāgatenāpi bandhumadhye 'pi tiṣṭhatā /	iha SayyA gatena api banDu maDye api tizWatA /
   mayaivekena soḍhavyā marmacchedādivedanā // SBca_2.41 //	mayA evekena soXavyA marma= Ceda Adi vedanA // SBca_2.41 //
   yamadūtairgṛhītasya kuto bandhuḥ kutaḥ suhṛt /	yama dUtEH gRhItasya kutas banDuH kutas suhRd /
   puṇyamekaṃ tadā trāṇaṃ mayā tacca na sevitam // SBca_2.42 //	puNyam ekam tadA trANam mayA tat ca na sevitam // SBca_2.42 //
   anityajīvitāsaṅgādidaṃ bhayamajānatā /	anitya jIvita AsaFgAt idam Bayam ajAnatA /
   pramattena mayā nāthā bahu pāpamupārjitam // SBca_2.43 //	pramattena mayA nATAH bahu pApam upArjitam // SBca_2.43 //
   aṅgacchedārthamapyadya nīyamāno viśuṣyati /	aFga= Ceda arTam api adya nIyamAnaH viSuzyati /
   pipāsito dīnadṛṣṭiranyadevekṣate jagat // SBca_2.44 //	pipAsitaH dIna dRzwiH anyat eva Ikzate jagat // SBca_2.44 //
   kiṃ punarbhairavākārairyamadūtairadhiṣṭhitaḥ /	kim punar BErava AkArEH yama dUtEH aDizWitaH /
   mahātrāsajvaragrastaḥ purīṣotsargaveṣṭitaḥ // SBca_2.45 //	mahA trAsa jvara grastaH purIza utsarga vezwitaH // SBca_2.45 //
   kātarairdṛṣṭipātaiśca trāṇānveṣī caturdiśam /	kAtarEH dRzwi pAtEH ca trANa anvezI caturdiSam /
   ko me mahābhayādasmātsādhustrāṇaṃ bhaviṣyati // SBca_2.46 //	kaH me mahA BayAt asmAt sADuH trANam Bavizyati // SBca_2.46 //
   trāṇaśūnyā diśo dṛṣṭvā punaḥ saṃmohamāgataḥ /	trANa SUnyAH diSaH dRzwvA punar saMmoham AgataH /
   tadāhaṃ kiṃ kariṣyāmi tasmin sthāne mahābhaye // SBca_2.47 //	tadA aham kim karizyAmi tasmin sTAne mahA Baye // SBca_2.47 //
   adyaiva śaraṇaṃ yāmi jagannāthān mahābalān /	adya eva SaraNam yAmi jagannATAn mahA balAn /
   jagadrakṣārthamudyuktān sarvatrāsaharān jinān // SBca_2.48 //	jagat rakzA arTam udyuktAn sarva trAsa harAn jinAn // SBca_2.48 //
   taiścāpyadhigataṃ dharmaṃ saṃsārabhayanāśanam /	tEH ca api aDigatam Darmam saMsAra Baya nASanam /
   śaraṇaṃ yāmi bhāvena bodhisattvagaṇaṃ tathā // SBca_2.49 //	SaraNam yAmi BAvena boDisattva gaNam taTA // SBca_2.49 //
   samantabhadrāyātmānaṃ dadāmi bhayavihvalaḥ /	samantaBadrAya AtmAnam dadAmi Baya vihvalaH /
   punaśca mañjughoṣāya dadāmyātmānamātmanā // SBca_2.50 //	punar ca maQjuGozAya dadAmi AtmAnam AtmanA // SBca_2.50 //
   taṃ cāvalokitaṃ nāthaṃ kṛpāvyākulacāriṇam /	tam ca avalokitam nATam kRpA vyAkula cAriNam /
   viraumyārtaravaṃ bhītaḥ sa māṃ rakṣatu pāpinam // SBca_2.51 //	virOmyArta ravam BItaH sa mAm rakzatu pApinam // SBca_2.51 //
   āryamākāśagarbhaṃ ca kṣitigarbhaṃ ca bhāvataḥ /	Aryam AkASa garBam ca kziti garBam ca BAvataH /
   sarvān mahākṛpāṃścāpi trāṇānveṣī viraumyaham // SBca_2.52 //	sarvAn mahA kRpAn= ca api trANa anvezI virOmi aham // SBca_2.52 //
   yaṃ dṛṣṭvaiva ca saṃtrastāḥ palāyante caturdiśam /	yam dRzwvA eva ca saMtrastAH palAyante caturdiSam /
   yamadūtādayo duṣṭāstaṃ namasyāmi vajriṇam // SBca_2.53 //	yama dUta AdayaH duzwAH tam namasyAmi vajriNam // SBca_2.53 //
   atītya yuṣmadvacanaṃ sāṃprataṃ bhayadarśanāt /	atItya yuzmad vacanam sAMpratam Baya darSanAt /
   śaraṇaṃ yāmi vo bhīto bhayaṃ nāśayata drutam // SBca_2.54 //	SaraNam yAmi vaH BItaH Bayam nASayata drutam // SBca_2.54 //
   itvaravyādhibhīto 'pi vaidyavākyaṃ na laṅghayet /	itvara vyADi BItaH api vEdya vAkyam na laFGayet /
   kimu vyādhiśatairgrastaścaturbhiścaturuttaraiḥ // SBca_2.55 //	kimu vyADi SatEH grastaH caturBiH catur uttarEH // SBca_2.55 //
   ekenāpi yataḥ sarve jambudvīpagatā narāḥ /	ekena api yatas sarve jambudvIpa gatAH narAH /
   naśyanti yeṣāṃ bhaiṣajyaṃ sarvadikṣu na labhyate // SBca_2.56 //	naSyanti yezAm BEzajyam sarva dikzu na laByate // SBca_2.56 //
   tatra sarvajñavaidyasya sarvaśalyāpahāriṇaḥ /	tatra sarvajQa vEdyasya sarva Salya apahAriNaH /
   vākyamullaṅghayāmīti dhiṅ māmatyantamohitam // SBca_2.57 //	vAkyam ullaFGayAmi iti Dik mAm atyanta mohitam // SBca_2.57 //
   atyapramattastiṣṭhāmi prapāteṣvitareṣvapi /	atyapramattaH tizWAmi prapAtezu itarezu api /
   kimu yojanasāhasre prapāte dīrghakālike // SBca_2.58 //	kimu yojana sAhasre prapAte dIrGakAlike // SBca_2.58 //
   adyaiva maraṇaṃ naiti na yuktā me sukhāsikā /	adya eva maraNam na eti na yuktA me suKAsikA /
   avaśyameti sā velā na bhaviṣyāmyahaṃ yadā // SBca_2.59 //	avaSyam eti sA velA na BavizyAmi aham yadA // SBca_2.59 //
   abhayaṃ kena me dattaṃ niḥsariṣyāmi vā katham /	aBayam kena me dattam niHsarizyAmi vA kaTam /
   avaśyaṃ na bhaviṣyāmi kasmānme susthitaṃ manaḥ // SBca_2.60 //	avaSyam na BavizyAmi kasmAt me su sTitam manaH // SBca_2.60 //
   pūrvānubhūtanaṣṭebhyaḥ kiṃ me sāramavasthitam /	pUrva anuBUta nazweByaH kim me sAram avasTitam /
   yeṣu me 'bhiniviṣṭena gurūṇāṃ laṅghitaṃ vacaḥ // SBca_2.61 //	yezu me aBinivizwena gurUNAm laFGitam vacaH // SBca_2.61 //
   jīvalokamimaṃ tyaktvā bandhūn paricitāṃstathā /	jIva lokam imam tyaktvA banDUn paricitAn= taTA /
   ekākī kvāpi yāsyāmi kiṃ me sarvaiḥ priyāpriyaiḥ // SBca_2.62 //	ekAkI kvApi yAsyAmi kim me sarvEH priya apriyEH // SBca_2.62 //
   iyameva tu me cintā yuktā rātriṃdivaṃ tadā /	iyam eva tu me cintA yuktA rAtriMdivam tadA /
   aśubhānniyataṃ duḥkhaṃ niḥsareyaṃ tataḥ katham // SBca_2.63 //	aSuBAn niyatam duHKam niHsareyam tatas kaTam // SBca_2.63 //
   mayā bālena mūḍhena yatkiṃcitpāpamācitam /	mayA bAlena mUXena yat kiMcid pApam Acitam /
   prakṛtyā yacca sāvadyaṃ prajñaptyāvadyameva ca // SBca_2.64 //	prakRtyA yat ca sAvadyam prajQaptyA avadyam eva ca // SBca_2.64 //
   tatsarvaṃ deśayāmyeṣa nāthānāmagrataḥ sthitaḥ /	tat sarvam deSayAmi eza nATAnAm agratas sTitaH /
   kṛtāñjalirduḥkhabhītaḥ praṇipatya punaḥ punaḥ // SBca_2.65 //	kRtAQjaliH duHKa BItaH praNipatya punar punar // SBca_2.65 //
   atyayamatyayatvena pratigṛhṇantu nāyakāḥ /	atyayam atyaya tvena pratigRhNantu nAyakAH /
   na bhadrakamidaṃ nāthā na kartavyaṃ punarmayā // SBca_2.66 //	na Badrakam idam nATAH na kartavyam punar mayA // SBca_2.66 //
   iti prajñākaramativiracitāyāṃ bodhicaryāvatārapañjikāyāṃ pāpadeśanā nāma	iti prajQA karam ati viracitAyAm boDi caryA avatAra paQjikAyAm pApa deSanA nAma
   dvitīyaḥ paricchedaḥ ||	dvitIyaH paricCedaH ||
   3 Bodhicittaparigraho nāma tṛtīyaḥ paricchedaḥ /	3 BoDicittaparigrahaH nAma tRtIyaH paricCedaH /
   apāyaduḥkhaviśrāmaṃ sarvasattvaiḥ kṛtaṃ śubham /	apAya duHKa viSrAmam sarva sattvEH kRtam SuBam /
   anumode pramodena sukhaṃ tiṣṭhantu duḥkhitāḥ // SBca_3.1 //	anumode pramodena suKam tizWantu duHKitAH // SBca_3.1 //
   saṃsāraduḥkhanirmokṣamanumode śarīriṇām /	saMsAra duHKa nirmokzam anumode SarIriNAm /
   bodhisattvatvabuddhatvamanumode ca tāyinām // SBca_3.2 //	boDisattva tva budDa tvam anumode ca tAyinAm // SBca_3.2 //
   cittotpādasamudrāṃśca sarvasattvasukhāvahān /	citta utpAda samudrAn= ca sarva sattva suKa AvahAn /
   sarvasattvahitādhānānanumode ca śāsinām // SBca_3.3 //	sarva sattva hita ADAnAn anumode ca SAsinAm // SBca_3.3 //
   sarvāsu dikṣu saṃbuddhān prārthayāmi kṛtāñjaliḥ /	sarvAsu dikzu saMbudDAn prArTayAmi kRtAQjaliH /
   dharmapradīpaṃ kurvantu mohādduḥkhaprapātinām // SBca_3.4 //	Darma pradIpam kurvantu mohAt duHKa prapAtinAm // SBca_3.4 //
   nirvātukāmāṃśca jinān yācayāmi kṛtāñjaliḥ /	nirvAtu kAmAn= ca jinAn yAcayAmi kRtAQjaliH /
   kalpānanantāṃstiṣṭhantu mā bhūdandhamidaṃ jagat // SBca_3.5 //	kalpAn anantAn= tizWantu mA BUt anDam idam jagat // SBca_3.5 //
   evaṃ sarvamidaṃ kṛtvā yanmayāsāditaṃ śubham /	evam sarvam idam kRtvA yat mayA AsAditam SuBam /
   tena syāṃ sarvasattvānāṃ sarvaduḥkhapraśāntikṛt // SBca_3.6 //	tena syAm sarva sattvAnAm sarva duHKa praSAnti kRt // SBca_3.6 //
   glānānāmasmi bhaiṣajyaṃ bhaveyaṃ vaidya eva ca /	glAnAnAm asmi BEzajyam Baveyam vEdyaH eva ca /
   tadupasthāyakaścaiva yāvadrogāpunarbhavaḥ // SBca_3.7 //	tad upasTAyakaH ca eva yAvat rogA punarBavaH // SBca_3.7 //
   kṣutpipāsāvyathāṃ hanyāmannapānapravarṣaṇaiḥ /	kzuD pipAsA vyaTAm hanyAm anna pAna pravarzaNEH /
   durbhikṣāntarakalpeṣu bhaveyaṃ pānabhojanam // SBca_3.8 //	durBikza antara kalpezu Baveyam pAna Bojanam // SBca_3.8 //
   daridrāṇāṃ ca sattvānāṃ nidhiḥ syāmahamakṣayaḥ /	daridrANAm ca sattvAnAm niDiH syAm aham akzayaH /
   nānopakaraṇākārairupatiṣṭheyamagrataḥ // SBca_3.9 //	nAnA upakaraNa AkArEH upatizWeyam agratas // SBca_3.9 //
   ātmabhāvāṃstathā bhogān sarvatryadhvagataṃ śubham /	Atma BAvAn= taTA BogAn sarvatri aDva gatam SuBam /
   nirapekṣastyajāmyeṣa sarvasattvārthasiddhaye // SBca_3.10 //	nirapekzaH tyajAmi eza sarva sattva arTa sidDaye // SBca_3.10 //
   sarvatyāgaśca nirvāṇaṃ nirvāṇārthi ca me manaḥ /	sarva tyAgaH ca nirvANam nirvANa arTi ca me manaH /
   tyaktavyaṃ cenmayā sarvaṃ varaṃ sattveṣu dīyatām // SBca_3.11 //	tyaktavyam ced mayA sarvam varam sattvezu dIyatAm // SBca_3.11 //
   yaścāsukhīkṛtaścātmā mayāyaṃ sarvadehinām /	yaH ca asuKIkRtaH ca AtmA mayA ayam sarva dehinAm /
   ghnantu nindantu vā nityamākirantu ca pāṃsubhiḥ // SBca_3.12 //	Gnantu nindantu vA nityam Akirantu ca pAMsuBiH // SBca_3.12 //
   krīḍantu mama kāyena hasantu vilasantu ca /	krIxantu mama kAyena hasantu vilasantu ca /
   dattastebhyo mayā kāyaścintayā kiṃ mamānayā // SBca_3.13 //	dattaH teByaH mayA kAyaH cintayA kim mama anayA // SBca_3.13 //
   kārayantu ca karmāṇi yāni teṣāṃ sukhāvaham /	kArayantu ca karmANi yAni tezAm suKa Avaham /
   anarthaḥ kasyacinmā bhūnmāmālambya kadācana // SBca_3.14 //	anarTaH kasyacid mA BUt mAm Alambya kadAcana // SBca_3.14 //
   yeṣāṃ kruddhāprasannā vā māmālambya matirbhavet /	yezAm krudDa aprasannA vA mAm Alambya matiH Bavet /
   teṣāṃ sa eva hetuḥ syānnityaṃ sarvārthasiddhaye // SBca_3.15 //	tezAm saH eva hetuH syAt nityam sarva arTa sidDaye // SBca_3.15 //
   abhyākhyāsyanti māṃ ye ca ye cānye 'pyapakāriṇaḥ /	aByAKyAsyanti mAm ye ca ye ca anye api apakAriNaH /
   utprāsakāstathānye 'pi sarve syurbodhibhāginaḥ // SBca_3.16 //	utprAsakAH taTA anye api sarve syuH boDi BAginaH // SBca_3.16 //
   anāthānāmahaṃ nāthaḥ sārthavāhaśca yāyinām /	anATAnAm aham nATaH sArTavAhaH ca yAyinAm /
   pārepsūnāṃ ca naubhūtaḥ setuḥ saṃkrama eva ca // SBca_3.17 //	pAra IpsUnAm ca nOBUtaH setuH saMkramaH eva ca // SBca_3.17 //
   dīpārthināmahaṃ dīpaḥ śayyā śayyārthināmaham /	dIpa arTinAm aham dIpaH SayyA SayyA arTinAm aham /
   dāsārthināmahaṃ dāso bhaveyaṃ sarvadehinām // SBca_3.18 //	dAsa arTinAm aham dAsaH Baveyam sarva dehinAm // SBca_3.18 //
   cintāmaṇirbhadraghaṭaḥ siddhavidyā mahauṣadhiḥ /	cintAmaNiH Badra GawaH sidDavidyA mahOzaDiH /
   bhaveyaṃ kalpavṛkṣaśca kāmadhenuśca dehinām // SBca_3.19 //	Baveyam kalpavRkzaH ca kAmaDenuH ca dehinAm // SBca_3.19 //
   pṛthivyādīni bhūtāni niḥśeṣākāśavāsinām /	pRTivI AdIni BUtAni niHSeza AkASa vAsinAm /
   sattvānāmaprameyāṇāṃ yathābhogānyanekadhā // SBca_3.20 //	sattvAnAm aprameyANAm yaTA BogAni anekaDA // SBca_3.20 //
   evamākāśaniṣṭhasya sattvadhātoranekadhā /	evam AkASa nizWasya sattva DAtoH anekaDA /
   bhaveyamupajīvyo 'haṃ yāvatsarve na nirvṛtāḥ // SBca_3.21 //	Baveyam upajIvyaH aham yAvat sarve na nirvRtAH // SBca_3.21 //
   yathā gṛhītaṃ sugatairbodhicittaṃ purātanaiḥ /	yaTA gRhItam sugatEH boDi cittam purAtanEH /
   te bodhisattvaśikṣāyāmānupūrvyā yathā sthitāḥ // SBca_3.22 //	te boDisattva SikzAyAm AnupUrvyA yaTA sTitAH // SBca_3.22 //
   tadvadutpādayāmyeṣa bodhicittaṃ jagaddhite /	tadvat utpAdayAmi eza boDi cittam jagat hite /
   tadvadeva ca tāḥ śikṣāḥ śikṣiṣyāmi yathākramam // SBca_3.23 //	tadvat eva ca tAH SikzAH SikzizyAmi yaTAkramam // SBca_3.23 //
   evaṃ gṛhītvā matimān bodhicittaṃ prasādataḥ /	evam gRhItvA matimAn boDi cittam prasAdataH /
   punaḥ pṛṣṭasya puṣṭyarthaṃ cittamevaṃ praharṣayet // SBca_3.24 //	punar pRzwasya puzwi arTam cittam evam praharzayet // SBca_3.24 //
   adya me saphalaṃ janma sulabdho mānuṣo bhavaḥ /	adya me saPalam janma sulabDaH mAnuzaH BavaH /
   adya buddhakule jāto buddhaputro 'smi sāṃpratam // SBca_3.25 //	adya budDa kule jAtaH budDa putraH asmi sAMpratam // SBca_3.25 //
   tathādhunā mayā kāryaṃ svakulocitakāriṇām /	taTA aDunA mayA kAryam sva kula ucita kAriNAm /
   nirmalasya kulasyāsya kalaṅko na bhavedyathā // SBca_3.26 //	nirmalasya kulasya asya kalaFkaH na Bavet yaTA // SBca_3.26 //
   andhaḥ saṃkārakūṭebhyo yathā ratnamavāpnuyāt /	anDaH saMkAra kUweByaH yaTA ratnam avApnuyAt /
   tathā kathaṃcidapyetad bodhicittaṃ mamoditam // SBca_3.27 //	taTA kaTaMcid api etat boDi cittam mama uditam // SBca_3.27 //
   jaganmṛtyuvināśāya jātametadrasāyanam /	jagat mRtyu vinASAya jAtam etat rasAyanam /
   jagaddāridryaśamanaṃ nidhānamidamakṣayam // SBca_3.28 //	jagat dAridrya Samanam niDAnam idam akzayam // SBca_3.28 //
   jagadvyādhipraśamanaṃ bhaiṣajyamidamuttamam /	jagat vyADi praSamanam BEzajyam idam uttamam /
   bhavādhvabhramaṇaśrāntajagadviśrāmapādapaḥ // SBca_3.29 //	Bava aDva BramaNa SrAnta jagat viSrAma pAdapaH // SBca_3.29 //
   durgatyuttaraṇe setuḥ sāmānyaḥ sarvayāyinām /	durgati uttaraNe setuH sAmAnyaH sarva yAyinAm /
   jagatkleśopaśamana uditaścittacandramāḥ // SBca_3.30 //	jagat kleSa upaSamane uditaH citta candramAH // SBca_3.30 //
   jagadajñānatimiraprotsāraṇamahāraviḥ /	jagat ajQAna timira protsAraNa mahA raviH /
   saddharmakṣīramathanānnavanītaṃ samutthitam // SBca_3.31 //	sadDarma kzIra maTanAt navanItam samutTitam // SBca_3.31 //
   sukhabhogabubhukṣitasya vā janasārthasya bhavādhvacāriṇaḥ /	suKa Boga buBukzitasya vA jana sArTasya Bava aDva cAriNaH /
   sukhasatramidaṃ hyupasthitaṃ sakalābhyāgatasattvatarpaṇam // SBca_3.32 //	suKa satram idam hi upasTitam sakala aByAgata sattva tarpaNam // SBca_3.32 //
   jagadadya nimantritaṃ mayā sugatatvena sukhena cāntarā /	jagat adya nimantritam mayA sugata tvena suKena ca antarA /
   purataḥ khalu sarvatāyināmabhinandantu surāsurādayaḥ // SBca_3.33 //	puratas Kalu sarva tAyinAm aBinandantu sura asura AdayaH // SBca_3.33 //
   iti prajñākaramativiracitāyāṃ bodhicaryāvatārapañjikāyāṃ	iti prajQA karam ati viracitAyAm boDi caryA avatAra paQjikAyAm
   bodhicittaparigraho nāma tṛtīyaḥ paricchedaḥ ||	boDicittaparigrahaH nAma tRtIyaH paricCedaH ||
   4 Bodhicittāpramādo nāma caturthaḥ paricchedaḥ /	4 BoDicitta apramAdaH nAma caturTaH paricCedaH /
   evaṃ gṛhītvā sudṛḍhaṃ bodhicittaṃ jinātmajaḥ /	evam gRhItvA su dRXam boDi cittam jina AtmajaH /
   śikṣānatikrame yatnaṃ kuryānnityamatandritaḥ // SBca_4.1 //	SikzAn atikrame yatnam kuryAt nityam atandritaH // SBca_4.1 //
   sahasā yatsamārabdhaṃ samyag yadavicāritam /	sahasA yat samArabDam samyak yat avicAritam /
   tatra kuryānna vetyevaṃ pratijñāyāpi yujyate // SBca_4.2 //	tatra kuryAt na vA iti evam pratijQAya api yujyate // SBca_4.2 //
   vicāritaṃ tu yadbuddhairmahāprājñaiśca tatsutaiḥ /	vicAritam tu yat budDEH mahA prAjQEH ca tad sutEH /
   mayāpi ca yathāśakti tatra kiṃ parilambyate // SBca_4.3 //	mayA api ca yaTASakti tatra kim parilambyate // SBca_4.3 //
   yadi caivaṃ pratijñāya sādhayeyaṃ na karmaṇā /	yadi ca evam pratijQAya sADayeyam na karmaNA /
   etāṃ sarvāṃ visaṃvādya kā gatirme bhaviṣyati // SBca_4.4 //	etAm sarvAm visaMvAdya kA gatiH me Bavizyati // SBca_4.4 //
   manasā cintayitvāpi yo na dadyātpunarnaraḥ /	manasA cintayitvA api yaH na dadyAt punar naraH /
   sa preto bhavatītyuktamalpamātre 'pi vastuni // SBca_4.5 //	sa pretaH Bavati iti uktam alpa mAtre api vastuni // SBca_4.5 //
   kimutānuttaraṃ saukhyamuccairuddhuṣya bhāvataḥ /	kim uta anuttaram sOKyam uccEs udDuzya BAvataH /
   jagatsarvaṃ visaṃvādya kā gatirme bhaviṣyati // SBca_4.6 //	jagat sarvam visaMvAdya kA gatiH me Bavizyati // SBca_4.6 //
   vetti sarvajña evaitāmacintyāṃ karmaṇo gatim /	vetti sarvajQaH eva etAm acintyAm karmaNaH gatim /
   yadbodhicittatyāge 'pi mocayatyevaṃ tāṃ narān // SBca_4.7 //	yat boDi citta tyAge api mocayati evam tAm narAn // SBca_4.7 //
   bodhisattvasya tenaivaṃ sarvāpattirgarīyasī /	boDisattvasya tena evam sarva ApattiH garIyasI /
   yasmādāpadyamāno 'sau sarvasattvārthahānikṛt // SBca_4.8 //	yasmAt ApadyamAnaH asO sarva sattva arTa hAni kRt // SBca_4.8 //
   yo 'pyanyaḥ kṣaṇamapyasya puṇyavighnaṃ kariṣyati /	yaH api anyaH kzaNam api asya puNya viGnam karizyati /
   tasya durgatiparyanto nāsti sattvārthaghātinaḥ // SBca_4.9 //	tasya durgati paryantaH na asti sattva arTa GAtinaH // SBca_4.9 //
   ekasyāpi hi sattvasya hitaṃ hatvā hato bhavet /	ekasya api hi sattvasya hitam hatvA hataH Bavet /
   aśeṣākāśaparyantavāsināṃ kimu dehinām // SBca_4.10 //	aSeza AkASa paryanta vAsinAm kimu dehinAm // SBca_4.10 //
   evamāpattibalato bodhicittabalena ca /	evam Apatti balataH boDi citta balena ca /
   dolāyamānaḥ saṃsāre bhūmiprāptau cirāyate // SBca_4.11 //	dolAyamAnaH saMsAre BUmi prAptO cirAyate // SBca_4.11 //
   tasmādyathāpratijñātaṃ sādhanīyaṃ mayādarāt /	tasmAt yaTApratijQAtam sADanIyam mayA AdarAt /
   nādya cetkriyate yatnastalenāsmi talaṃ gataḥ // SBca_4.12 //	na adya ced kriyate yatnaH talena asmi talam gataH // SBca_4.12 //
   aprameyā gatā buddhāḥ sarvasattvagaveṣakāḥ /	aprameyAH gatAH budDAH sarva sattva gavezakAH /
   naiṣāmahaṃ svadoṣeṇa cikitsāgocaraṃ gataḥ // SBca_4.13 //	na ezAm aham sva dozeNa cikitsA gocaram gataH // SBca_4.13 //
   adyāpi cettathaiva syāṃ yathaivāhaṃ punaḥ punaḥ /	adya api ced taTA eva syAm yaTA eva aham punar punar /
   durgativyādhimaraṇacchedabhedādyavāpnuyām // SBca_4.14 //	durgati vyADi maraNa= Ceda Beda Adi avApnuyAm // SBca_4.14 //
   kadā tathāgatotpādaṃ śraddhāṃ mānuṣyameva ca /	kadA taTAgata utpAdam SradDAm mAnuzyam eva ca /
   kuśalābhyāsayogyatvamevaṃ lapsye 'tidurlabham // SBca_4.15 //	kuSala aByAsa yogya tvam evam lapsye ati durlaBam // SBca_4.15 //
   ārogyaṃ divasaṃ cedaṃ sabhaktaṃ nirupadravam /	Arogyam divasam ca idam sa Baktam nirupadravam /
   āyuḥkṣaṇaṃ visaṃvādi kāyopācitakopamaḥ // SBca_4.16 //	AyuH kzaNam visaMvAdi kAya upAcitaka upamaH // SBca_4.16 //
   na hīdṛśairmaccaritairmānuṣyaṃ labhyate punaḥ /	na hi IdRSEH mad caritEH mAnuzyam laByate punar /
   alabhyamāne mānuṣye pāpameva kutaḥ śubham // SBca_4.17 //	alaByamAne mAnuzye pApam eva kutas SuBam // SBca_4.17 //
   yadā kuśalayogyo 'pi kuśalaṃ na karomyaham /	yadA kuSala yogyaH api kuSalam na karomi aham /
   apāyaduḥkhaiḥ saṃmūḍhaḥ kiṃ kariṣyāmyahaṃ tadā // SBca_4.18 //	apAya duHKEH saMmUXaH kim karizyAmi aham tadA // SBca_4.18 //
   akurvataśca kuśalaṃ pāpaṃ cāpyupacinvataḥ /	akurvataH ca kuSalam pApam ca api upacinvataH /
   hataḥ sugatiśabdo 'pi kalpakoṭiśatairapi // SBca_4.19 //	hataH sugati SabdaH api kalpa kowi SatEH api // SBca_4.19 //
   ata evāha bhagavān   mānuṣyamatidurlabham /	atas eva Aha BagavAn  mAnuzyam ati durlaBam /
   mahārṇavayugacchidrakūrmagrīvārpaṇopamam // SBca_4.20 //	mahA arNava yuga= Cidra kUrma grIvA arpaNa upamam // SBca_4.20 //
   ekakṣaṇakṛtāt pāpādavīcau kalpamāsyate /	eka kzaNa kRtAt pApAt avIcO kalpam Asyate /
   anādikālopacitāt pāpāt kā sugatau kathā // SBca_4.21 //	anAdi kAla upacitAt pApAt kA sugatO kaTAH // SBca_4.21 //
   na ca tanmātramevāsau vedayitvā vimucyate /	na ca tanmAtram eva asO vedayitvA vimucyate /
   tasmāttadvedayanneva pāpamanyat prasūyate // SBca_4.22 //	tasmAt tad vedayan= eva pApam anyat prasUyate // SBca_4.22 //
   nātaḥ parā vañcanāsti na ca moho 'styataḥ paraḥ /	na atas parA vaQcanA asti na ca mohaH asti atas paraH /
   yadīdṛśaṃ kṣaṇaṃ prāpya nābhyastaṃ kuśalaṃ mayā // SBca_4.23 //	yadi IdRSam kzaNam prApya na aByastam kuSalam mayA // SBca_4.23 //
   yadi caivaṃ vimṛṣyāmi punaḥ sīdāmi mohitaḥ /	yadi ca evam vimRzyAmi punar sIdAmi mohitaH /
   śociṣyāmi ciraṃ bhūyo yamadūtaiḥ pracoditaḥ // SBca_4.24 //	SocizyAmi ciram BUyas yama dUtEH pracoditaH // SBca_4.24 //
   ciraṃ dhakṣyati me kāyaṃ nārakāgniḥ suduḥsahaḥ /	ciram Dakzyati me kAyam nAraka agniH su duHsahaH /
   paścāttāpānalaścittaṃ ciraṃ dhakṣyatyaśikṣitam // SBca_4.25 //	paScAttApa analaH cittam ciram Dakzyati aSikzitam // SBca_4.25 //
   kathaṃcidapi saṃprāpto hitabhūmiṃ sudurlabhām /	kaTaMcid api saMprAptaH hita BUmim su durlaBAm /
   jānannapi ca nīye 'haṃ tāneva narakān punaḥ // SBca_4.26 //	jAnan= api ca nIye aham tAn eva narakAn punar // SBca_4.26 //
   atra me cetanā nāsti mantrairiva vimohitaḥ /	atra me cetanA na asti mantrEH iva vimohitaH /
   na jāne kena muhyāmi ko 'trāntarmama tiṣṭhati // SBca_4.27 //	na jAne kena muhyAmi kaH atra antar mama tizWati // SBca_4.27 //
   hastapādādirahitāstṛṣṇādveṣādiśatravaḥ /	hasta pAda Adi rahitAH tRzNA dveza Adi SatravaH /
   na śūrā na ca te prājñāḥ kathaṃ dāsīkṛto 'smi taiḥ // SBca_4.28 //	na SUrAH na ca te prAjQAH kaTam dAsIkRtaH asmi tEH // SBca_4.28 //
   maccittāvasthitā eva ghnanti māmeva susthitāḥ /	mad citta avasTitAH eva Gnanti mAm eva susTitAH /
   tatrāpyahaṃ na kupyāmi dhigasthānasahiṣṇutām // SBca_4.29 //	tatra api aham na kupyAmi Dik asTAna sahizNu tAm // SBca_4.29 //
   sarve devā manuṣyāśca yadi syurmama śatravaḥ /	sarve devAH manuzyAH ca yadi syuH mama SatravaH /
   te 'pi nāvīcikaṃ vahniṃ samudānayituṃ kṣamāḥ // SBca_4.30 //	te api na AvIcikam vahnim samudAnayitum kzamAH // SBca_4.30 //
   merorapi yadāsaṅgānna bhasmāpyupalabhyate /	meroH api yadA asaFgAt na Basma api upalaByate /
   kṣaṇāt kṣipanti māṃ tatra balinaḥ kleśaśatravaḥ // SBca_4.31 //	kzaNAt kzipanti mAm tatra balinaH kleSa SatravaH // SBca_4.31 //
   na hi sarvānyaśatrūṇāṃ dīrghamāyurapīdṛśam /	na hi sarva anya SatrUNAm dIrGam AyuH api IdRSam /
   anādyantaṃ mahādīrghaṃ yanmama kleśavairiṇām // SBca_4.32 //	anAdi antam mahA dIrGam yat mama kleSa vEriNAm // SBca_4.32 //
   sarve hitāya kalpante ānukūlyena sevitāḥ /	sarve hitAya kalpante AnukUlyena sevitAH /
   sevyamānāstvamī kleśāḥ sutarāṃ duḥkhakārakāḥ // SBca_4.33 //	sevyamAnAH tu amI kleSAH sutarAm duHKa kArakAH // SBca_4.33 //
   iti saṃtatadīrghavairiṣu vyasanaughaprasavaikahetuṣu /	iti saMtata dIrGa vErizu vyasana oGa prasava eka hetuzu /
   hṛdaye nivasatsu nirbhayaṃ mama saṃsāraratiḥ kathaṃ bhavet // SBca_4.34 //	hRdaye nivasatsu nirBayam mama saMsAra ratiH kaTam Bavet // SBca_4.34 //
   bhavacārakapālakā ime narakādiṣvapi vadhyaghātakāḥ /	Bava cAra kapAlakAH ime naraka Adizu api vaDya GAtakAH /
   mativeśmani lobhapañjare yadi tiṣṭhanti kutaḥ sukhaṃ mama // SBca_4.35 //	mati veSmani loBa paQjare yadi tizWanti kutas suKam mama // SBca_4.35 //
   tasmānna tāvadahamatra dhuraṃ kṣipāmi yāvanna śatrava ime nihatāḥ samakṣam	tasmAt na tAvat aham atra Duram kzipAmi yAvat na SatravaH ime nihatAH samakzam
   svalpe 'pi tāvadapakāriṇi baddharoṣā mānonnatāstamanihatya na yānti nidrām	su alpe api tAvat apakAriNi badDa rozAH mAna unnata astam anihatya na yAnti nidrAm
   // SBca_4.36 //	// SBca_4.36 //
   prakṛtimaraṇaduḥkhitāndhakārān / raṇaśirasi prasabhaṃ nihantumugrāḥ /	prakRti maraNa duHKita anDakArAn / raNa Sirasi prasaBam nihantum ugrAH /
   agaṇitaśaraśaktighātaduḥkhā na vimukhatāmupayāntyasādhayitvā // SBca_4.37	agaNita Sara Sakti GAta duHKAH na vimuKa tAm upayAnti asADayitvA // SBca_4.37
   kimuta satatasarvaduḥkhahetūn prakṛtiripūnupahantumudyatasya /	kim uta satata sarva duHKa hetUn prakRti ripUn upahantum udyatasya /
   bhavati mama viṣādadainyamadya vyasanaśatairapi kena hetunā vai //	Bavati mama vizAda dEnyam adya vyasana SatEH api kena hetunA vE //
   SBca_4.38 //	SBca_4.38 //
   akāraṇenaiva ripukṣatāni gātreṣvalaṃkāravadudvahanti /	akAraNena eva ripu kzatAni gAtrezu alaMkAra vat udvahanti /
   mahārthasiddhyai tu samudyatasya duḥkhāni kasmānmama bādhakāni //	mahA arTa sidDyE tu samudyatasya duHKAni kasmAt mama bADakAni //
   SBca_4.39 //	SBca_4.39 //
   svajīvikāmātranibaddhacittāḥ kaivartacaṇḍālakṛṣīvalādyāḥ /	sva jIvikA mAtra nibadDa cittAH kEvarta caNxAla kRzIvala AdyAH /
   śītātapādivyasanaṃ sahante jagaddhitārthaṃ na kathaṃ sahe 'ham //	SIta Atapa Adi vyasanam sahante jagat hita arTam na kaTam sahe aham //
   SBca_4.40 //	SBca_4.40 //
   daśadigvyomaparyantajagatkleśavimokṣaṇe /	daSa diS vyoma paryanta jagat kleSa vimokzaNe /
   pratijñāya madātmāpi na kleśebhyo vimocitaḥ // SBca_4.41 //	pratijQAya mad AtmA api na kleSeByaH vimocitaH // SBca_4.41 //
   ātmapramāṇamajñātvā bruvannunmattakastadā /	Atma pramANam ajQAtvA bruvan= unmattakaH tadA /
   anivartī bhaviṣyāmi tasmātkleśavadhe sadā // SBca_4.42 //	anivartI BavizyAmi tasmAt kleSa vaDe sadA // SBca_4.42 //
   atra grahī bhaviṣyāmi baddhavairaśca vigrahī /	atra grahI BavizyAmi badDa vEraH ca vigrahI /
   anyatra tadvidhātkleśāt kleśaghātānubandhinaḥ // SBca_4.43 //	anyatra tadviDAt kleSAt kleSa GAta anubanDinaH // SBca_4.43 //
   galantvantrāṇi me kāmaṃ śiraḥ patatu nāma me /	galantu antrANi me kAmam SiraH patatu nAma me /
   na tvevāvanatiṃ yāmi sarvathā kleśavairiṇām // SBca_4.44 //	na tu eva avanatim yAmi sarvaTA kleSa vEriNAm // SBca_4.44 //
   nirvāsitasyāpi tu nāma śatrordeśāntare sthānaparigrahaḥ syāt /	nirvAsitasya api tu nAma SatroH deSa antare sTAna parigrahaH syAt /
   yataḥ punaḥ saṃbhṛtaśaktireti na kleśaśatrorgatirīdṛśī tu // SBca_4.45 //	yatas punar saMBRta SaktiH eti na kleSa SatroH gatiH IdRSI tu // SBca_4.45 //
   kvāsau yāyānmanmanaḥstho nirastaḥ sthitvā yasmin madvadhārthaṃ yateta /	kva asO yAyAt mad manaH sTaH nirastaH sTitvA yasmin mad vaDa arTam yateta /
   nodyogo me kevalaṃ mandabuddheḥ kleśāḥ prajñādṛṣṭisādhyā varākāḥ //	na udyogaH me kevalam manda budDeH kleSAH prajQA dRzwi sADyAH varAkAH //
   SBca_4.46 //	SBca_4.46 //
   na kleśā viṣayeṣu nendriyagaṇe nāpyantarāle sthitā	na kleSAH vizayezu na indriya gaNe na api antarAle sTitA
   nāto 'nyatra kuha sthitāḥ punaramī mathnanti kṛtsnaṃ jagat /	na atas anyatra kuha sTitAH punar amI maTnanti kRtsnam jagat /
   māyaiveyamato vimuñca hṛdayaṃ trāsaṃ bhajasvodyamaṃ	mAyA eva iyam atas vimuQca hRdayam trAsam Bajasva udyamam
   prajñārthaṃ kimakāṇḍa eva narakeṣvātmānamābādhase // SBca_4.47 //	prajQA arTam kim akANxaH eva narakezu AtmAnam AbADase // SBca_4.47 //
   evaṃ viniścitya karomi yatnaṃ yathoktaśikṣāpratipattihetoḥ /	evam viniScitya karomi yatnam yaTA ukta SikzA pratipatti hetoH /
   vaidyopadeśāccalataḥ kuto 'sti bhaiṣajyasādhyasya nirāmayatvam //	vEdya upadeSAt calataH kutas asti BEzajya sADyasya nirAmaya tvam //
   SBca_4.48 //	SBca_4.48 //
   iti prajñākaramativiracitāyāṃ bodhicaryāvatārapañjikāyāṃ	iti prajQA karam ati viracitAyAm boDi caryA avatAra paQjikAyAm
   bodhicittāpramādaścaturthaḥ paricchedaḥ ||	boDi citta apramAdaH caturTaH paricCedaH ||
   5 Saṃprajanyarakṣaṇaṃ nāma pañcamaḥ paricchedaḥ /	5 SaMprajanya rakzaNam nAma paQcamaH paricCedaH /
   śikṣāṃ rakṣitukāmena cittaṃ rakṣyaṃ prayatnataḥ /	SikzAm rakzitu kAmena cittam rakzyam prayatnataH /
   na śikṣā rakṣituṃ śakyā calaṃ cittamarakṣatā // SBca_5.1 //	na SikzA rakzitum SakyA calam cittamarakzatA // SBca_5.1 //
   adāntā mattamātaṅgā na kurvantīha tāṃ vyathām /	adAntAH matta mAtaFgAH na kurvanti iha tAm vyaTAm /
   karoti yāmavīcyādau muktaścittamataṅgajaḥ // SBca_5.2 //	karoti yAm avIci a AdO muktaH citta mataFga jaH // SBca_5.2 //
   baddhaśceccittamātaṅgaḥ smṛtirajjvā samantataḥ /	badDaH ced citta mAtaFgaH smRti rajjvA samantataH /
   bhayamastaṃgataṃ sarvaṃ kṛtsnaṃ kalyāṇamāgatam // SBca_5.3 //	Bayam astaMgatam sarvam kRtsnam kalyANam Agatam // SBca_5.3 //
   vyāghrāḥ siṃhā gajā ṛkṣāḥ sarpāḥ sarve ca śatravaḥ /	vyAGrAH siMhAH gajAH RkzAH sarpAH sarve ca SatravaH /
   sarve narakapālāśca ḍākinyo rākṣasāstathā // SBca_5.4 //	sarve naraka pAlAH ca xAkinyaH rAkzasAH taTA // SBca_5.4 //
   sarve baddhā bhavantyete cittasyaikasya bandhanāt /	sarve badDAH Bavanti ete cittasya ekasya banDanAt /
   cittasyaikasya damanāt sarve dāntā bhavanti ca // SBca_5.5 //	cittasya ekasya damanAt sarve dAntAH Bavanti ca // SBca_5.5 //
   yasmādbhayāni sarvāṇi duḥkhānyapramitāni ca /	yasmAt BayAni sarvANi duHKAni apramitAni ca /
   cittādeva bhavantīti kathitaṃ tattvavādinā // SBca_5.6 //	cittAt eva Bavanti iti kaTitam tattva vAdinA // SBca_5.6 //
   śastrāṇi kena narake ghaṭitāni prayatnataḥ /	SastrANi kena narake GawitAni prayatnataH /
   taptāyaḥkuṭṭimaṃ kena kuto jātāśca tāḥ striyaḥ // SBca_5.7 //	tapta ayaH kuwwimam kena kutas jAtAH ca tAH striyaH // SBca_5.7 //
   pāpacittasamudbhūtaṃ tattatsarvaṃ jagau muniḥ /	pApa citta samudBUtam tat tat sarvam jagO muniH /
   tasmānna kaścit trailokye cittādanyo bhayānakaḥ // SBca_5.8 //	tasmAt na kaScid trElokye cittAt anyaH BayAnakaH // SBca_5.8 //
   adaridraṃ jagatkṛtvā dānapāramitā yadi /	adaridram jagat kRtvA dAna pAramitA yadi /
   jagaddaridramadyāpi sā kathaṃ pūrvatāyinām // SBca_5.9 //	jagat daridram adya api sA kaTam pUrva tAyinAm // SBca_5.9 //
   phalena saha sarvasvatyāgacittājjane 'khile /	Palena saha sarva sva tyAga cittAt jane aKile /
   dānapāramitā proktā tasmātsā cittameva tu // SBca_5.10 //	dAna pAramitA proktA tasmAt sA cittam eva tu // SBca_5.10 //
   matsyādayaḥ kva nīyantāṃ mārayeyaṃ yato na tān /	matsya AdayaH kva nIyantAm mArayeyam yatas na tAn /
   labdhe viraticitte tu śīlapāramitā matā // SBca_5.11 //	labDe virati citte tu SIla pAramitA matA // SBca_5.11 //
   kiyato mārayiṣyāmi durjanān gaganopamān /	kiyataH mArayizyAmi durjanAn gagana upamAn /
   mārite krodhacitte tu māritāḥ sarvaśatravaḥ // SBca_5.12 //	mArite kroDa citte tu mAritAH sarva SatravaH // SBca_5.12 //
   bhūmiṃ chādayituṃ sarvāṃ kutaścarma bhaviṣyati /	BUmim CAdayitum sarvAm kutas carma Bavizyati /
   upānaccarmamātreṇa channā bhavati medinī // SBca_5.13 //	upAnat carma mAtreNa CannA Bavati medinI // SBca_5.13 //
   bāhyā bhāvā mayā tadvacchakyā vārayituṃ na hi /	bAhyAH BAvAH mayA tadvat SakyAH vArayitum na hi /
   svacittaṃ vārayiṣyāmi kiṃ mamānyairnivāritaiḥ // SBca_5.14 //	sva cittam vArayizyAmi kim mama anyEH nivAritEH // SBca_5.14 //
   sahāpi vākśarīrābhyāṃ mandavṛtterna tatphalam /	saha api vAc SarIrAByAm manda vRtteH na tad Palam /
   yatpaṭorekakasyāpi cittasya brahmatādikam // SBca_5.15 //	yat pawoH ekakasya api cittasya brahma tA Adikam // SBca_5.15 //
   japāstapāṃsi sarvāṇi dīrghakālakṛtānyapi /	japAH tapAMsi sarvANi dIrGa kAla kRtAni api /
   anyacittena mandena vṛthaivetyāha sarvavit // SBca_5.16 //	anya cittena mandena vRTA eva iti Aha sarva vid // SBca_5.16 //
   duḥkhaṃ hantuṃ sukhaṃ prāptuṃ te bhramanti mudhāmbare /	duHKam hantum suKam prAptum te Bramanti muDA ambare /
   yairetaddharmasarvasvaṃ cittaṃ guhyaṃ na bhāvitam // SBca_5.17 //	yEH etad Darma sarva svam cittam guhyam na BAvitam // SBca_5.17 //
   tasmātsvadhiṣṭhitaṃ cittaṃ mayā kāryaṃ surakṣitam /	tasmAt su aDizWitam cittam mayA kAryam su rakzitam /
   cittarakṣāvrataṃ mukttvā bahubhiḥ kiṃ mama vrataiḥ // SBca_5.18 //	citta rakzA vratam mukttvA bahuBiH kim mama vratEH // SBca_5.18 //
   yathā capalamadhyastho rakṣati vraṇamādarāt /	yaTA capala maDya sTaH rakzati vraNam AdarAt /
   evaṃ durjanamadhyastho rakṣeccittavraṇaṃ sadā // SBca_5.19 //	evam durjana maDya sTaH rakzet citta vraNam sadA // SBca_5.19 //
   vraṇaduḥkhalavādbhīto rakṣāmi vraṇamādarāt /	vraNa duHKa lavAt BItaH rakzAmi vraNam AdarAt /
   saṃghātaparvatāghātādbhītaścittavraṇaṃ na kim // SBca_5.20 //	saMGAta parvata AGAtAt BItaH citta vraNam na kim // SBca_5.20 //
   anena hi vihāreṇa viharan durjaneṣvapi /	anena hi vihAreNa viharan durjanezu api /
   pramadājanamadhye 'pi yatirdhīro na khaṇḍyate // SBca_5.21 //	pramadA jana maDye api yatiH DIraH na KaNxyate // SBca_5.21 //
   lābhā naśyantu me kāmaṃ satkāraḥ kāyajīvitam /	lABAH naSyantu me kAmam satkAraH kAya jIvitam /
   naśyatvanyacca kuśalaṃ mā tu cittaṃ kadācana // SBca_5.22 //	naSyatu anyat ca kuSalam mA tu cittam kadAcana // SBca_5.22 //
   cittaṃ rakṣitukāmānāṃ mayaiṣa kriyate 'ñjaliḥ /	cittam rakzitu kAmAnAm mayA eza kriyate aQjaliH /
   smṛtiṃ ca saṃprajanyaṃ ca sarvayatnena rakṣata // SBca_5.23 //	smRtim ca saMprajanyam ca sarva yatnena rakzata // SBca_5.23 //
   vyādhyākulo naro yadvanna kṣamaḥ sarvakarmasu /	vyADi AkulaH naraH yadvat na kzamaH sarva karmasu /
   tathābhyāṃ vikalaṃ cittaṃ na kṣamaṃ sarvakarmasu // SBca_5.24 //	taTA AByAm vikalam cittam na kzamam sarva karmasu // SBca_5.24 //
   asaṃprajanyacittasya śrutacintitabhāvitam /	asaMprajanya cittasya Sruta cintita BAvitam /
   sacchidrakumbhajalavanna smṛtāvavatiṣṭhate // SBca_5.25 //	sa= Cidra kumBa jala vat na smRtO= avatizWate // SBca_5.25 //
   aneke śrutavanto 'pi śrāddhā yatnaparā api /	aneke SrutavantaH api SrAdDAH yatna parAH api /
   asaṃprajanyadoṣeṇa bhavantyāpattikaśmalāḥ // SBca_5.26 //	asaMprajanya dozeNa Bavanti Apatti kaSmalAH // SBca_5.26 //
   asaṃprajanyacaureṇa smṛtimoṣānusāriṇā /	asaMprajanya cOreNa smRti moza anusAriNA /
   upacityāpi puṇyāni muṣitā yānti durgatim // SBca_5.27 //	upacitya api puNyAni muzitAH yAnti durgatim // SBca_5.27 //
   kleśataskarasaṃgho 'yamavatāragaveṣakaḥ /	kleSa taskara saMGaH ayam avatAra gavezakaH /
   prāpyāvatāraṃ muṣṇāti hanti sadgatijīvitam // SBca_5.28 //	prApya avatAram muzNAti hanti sat gati jIvitam // SBca_5.28 //
   tasmātsmṛtirmanodvārānnāpaneyā kadācana /	tasmAt smRtiH manaH dvArAn na apaneyA kadAcana /
   gatāpi pratyupasthāpyā saṃsmṛtyāpāyikīṃ vyathām // SBca_5.29 //	gatA api pratyupasTApyA saMsmRtya apAyikIm vyaTAm // SBca_5.29 //
   upādhyāyānuśāsanyā bhītyāpyādarakāriṇām /	upADyAya anuSAsanyA BItyA api Adara kAriNAm /
   dhanyānāṃ gurusaṃvāsātsukaraṃ jāyate smṛtiḥ // SBca_5.30 //	DanyAnAm guru saMvAsAt sukaram jAyate smRtiH // SBca_5.30 //
   buddhāśca bodhisattvāśca sarvatrāvyāhatekṣaṇāḥ /	budDAH ca boDisattvAH ca sarvatra avyAhata IkzaNAH /
   sarvamevāgratasteṣāṃ teṣāmasmi puraḥ sthitaḥ // SBca_5.31 //	sarvam eva agratas tezAm tezAm asmi puras sTitaH // SBca_5.31 //
   iti dhyātvā tathā tiṣṭhet trapādarabhayānvitaḥ /	iti DyAtvA taTA tizWet trapa Adara Baya anvitaH /
   buddhānusmṛtirapyevaṃ bhavettasya muhurmuhuḥ // SBca_5.32 //	budDa anusmRtiH api evam Bavet tasya muhur muhur // SBca_5.32 //
   saṃprajanyaṃ tadāyāti na ca yātyāgataṃ punaḥ /	saMprajanyam tadA AyAti na ca yAti Agatam punar /
   smṛtiryadā manodvāre rakṣārthamavatiṣṭhate // SBca_5.33 //	smRtiH yadA manaH dvAre rakzA arTam avatizWate // SBca_5.33 //
   pūrvaṃ tāvadidaṃ cittaṃ sadopasthāpyamīdṛśam /	pUrvam tAvat idam cittam sadA upasTApyam IdRSam /
   nirindriyeṇeva mayā sthātavyaṃ kāṣṭhavatsadā // SBca_5.34 //	nirindriyeNa iva mayA sTAtavyam kAzWa vat sadA // SBca_5.34 //
   niṣphalā netravikṣepā na kartavyāḥ kadācana /	nizPalAH netra vikzepAH na kartavyAH kadAcana /
   nidhyāyantīva satataṃ kāryā dṛṣṭiradhogatā // SBca_5.35 //	niDyAyanti iva satatam kAryA dRzwiH aDas gatAH // SBca_5.35 //
   dṛṣṭiviśrāmahetostu diśaḥ paśyetkadācana /	dRzwi viSrAma hetoH tu diSaH paSyet kadAcana /
   ābhāsamātraṃ dṛṣṭvā ca svāgatārthaṃ vilokayet // SBca_5.36 //	ABAsa mAtram dRzwvA ca svAgata arTam vilokayet // SBca_5.36 //
   mārgādau bhayabodhārthaṃ muhuḥ paśyeccaturdiśam /	mArga AdO Baya boDa arTam muhur paSyet caturdiSam /
   diśo viśramya vīkṣeta parāvṛtyaiva pṛṣṭhataḥ // SBca_5.37 //	diSaH viSramya vIkzeta parAvRtya eva pRzWatas // SBca_5.37 //
   saredapasaredvāpi puraḥ paścānnirūpya ca /	saret apasaret vA api puras paScAt nirUpya ca /
   evaṃ sarvāsvavasthāsu kāryaṃ buddhvā samācaret // SBca_5.38 //	evam sarvAsu avasTAsu kAryam budDvA samAcaret // SBca_5.38 //
   kāyenaivamavastheyamityākṣipya kriyāṃ punaḥ /	kAyena evam avasTeyam iti Akzipya kriyAm punar /
   kathaṃ kāyaḥ sthita iti draṣṭavyaṃ punarantarā // SBca_5.39 //	kaTam kAyaH sTitaH iti drazwavyam punar antarA // SBca_5.39 //
   nirūpyaḥ sarvayatnena cittamattadvipastathā /	nirUpyaH sarva yatnena citta matta dvipaH taTA /
   dharmacintāmahāstambhe yathā baddho na mucyate // SBca_5.40 //	Darma cintA mahA stamBe yaTA badDaH na mucyate // SBca_5.40 //
   kutra me vartata iti pratyavekṣyaṃ tathā manaḥ /	kutra me vartate iti pratyavekzyam taTA manaH /
   samādhānadhuraṃ naiva kṣaṇamapyutsṛjedyathā // SBca_5.41 //	samADAna Duram na eva kzaNam api utsRjet yaTA // SBca_5.41 //
   bhayotsavādisaṃbandhe yadyaśakto yathāsukham /	Baya utsava Adi saMbanDe yadi aSaktaH yaTAsuKam /
   dānakāle tu śīlasya yasmāduktamupekṣaṇam // SBca_5.42 //	dAna kAle tu SIlasya yasmAt uktam upekzaNam // SBca_5.42 //
   yad buddhvā kartumārabdhaṃ tato 'nyanna vicintayet /	yat budDvA kartum ArabDam tatas anyat na vicintayet /
   tadeva tāvanniṣpādyaṃ tadgatenāntarātmanā // SBca_5.43 //	tat eva tAvat nizpAdyam tad gatena antarAtmanA // SBca_5.43 //
   evaṃ hi sukṛtaṃ sarvamanyathā nobhayaṃ bhavet /	evam hi sukRtam sarvam anyaTA na uBayam Bavet /
   asaṃprajanyakleśo 'pi vṛddhiṃ caivaṃ gamiṣyati // SBca_5.44 //	asaMprajanya kleSaH api vRdDim ca evam gamizyati // SBca_5.44 //
   nānāvidhapralāpeṣu vartamāneṣvanekadhā /	nAnAviDa pralApezu vartamAnezu anekaDA /
   kautūhaleṣu sarveṣu hanyādautsukyamāgatam // SBca_5.45 //	kOtUhalezu sarvezu hanyAt Otsukyam Agatam // SBca_5.45 //
   mṛnmardanatṛṇacchedarekhādyaphalamāgatam /	mRd mardana tRNa= Ceda reKA Adi aPalam Agatam /
   smṛtvā tāthāgatīṃ śikṣāṃ bhītastatkṣaṇamutsṛjet // SBca_5.46 //	smRtvA tATAgatIm SikzAm BItaH tad kzaNam utsRjet // SBca_5.46 //
   yadā calitukāmaḥ syādvaktukāmo 'pi vā bhavet /	yadA calitu kAmaH syAt vaktu kAmaH api vA Bavet /
   svacittaṃ pratyavekṣyādau kuryāddhairyeṇa yuktimat // SBca_5.47 //	sva cittam pratyavekzya AdO kuryAt DEryeNa yuktimat // SBca_5.47 //
   anunītaṃ pratihataṃ yadā paśyetsvakaṃ manaḥ /	anunItam pratihatam yadA paSyet svakam manaH /
   na kartavyaṃ na vaktavyaṃ sthātavyaṃ kāṣṭhavattadā // SBca_5.48 //	na kartavyam na vaktavyam sTAtavyam kAzWa vat tadA // SBca_5.48 //
   uddhataṃ sopahāsaṃ vā yadā mānamadānvitam /	udDatam sa upahAsam vA yadA mAna mada anvitam /
   sotprāsātiśayaṃ vakraṃ vañcakaṃ ca mano bhavet // SBca_5.49 //	sa utprAsa atiSayam vakram vaQcakam ca manaH Bavet // SBca_5.49 //
   yadātmotkarṣaṇābhāsaṃ parapaṃsanameva vā /	yadAtma utkarzaNa ABAsam para paMsanam eva vA /
   sādhikṣepaṃ sasaṃrambhaṃ sthātavyaṃ kāṣṭhavattadā // SBca_5.50 //	sa aDikzepam sa saMramBam sTAtavyam kAzWa vat tadA // SBca_5.50 //
   lābhasatkārakīrtyarthi parivārārthi vā punaḥ /	lABa satkAra kIrti arTi parivAra arTi vA punar /
   upasthānārthe me cittaṃ tasmāttiṣṭhāmi kāṣṭhavat // SBca_5.51 //	upasTAna arTe me cittam tasmAt tizWAmi kAzWa vat // SBca_5.51 //
   parārtharūkṣaṃ svārthārthi pariṣatkāmameva vā /	para arTa rUkzam sva arTa arTi parizad kAmam eva vA /
   vaktumicchati me cittaṃ tasmāttiṣṭhāmi kāṣṭhavat // SBca_5.52 //	vaktum icCati me cittam tasmAt tizWAmi kAzWa vat // SBca_5.52 //
   asahiṣṇvalasaṃ bhītaṃ pragalbhaṃ mukharaṃ tathā /	asahizNu alasam BItam pragalBam muKaram taTA /
   svapakṣābhiniviṣṭaṃ ca tasmāttiṣṭhāmi kāṣṭhavat // SBca_5.53 //	sva pakza aBinivizwam ca tasmAt tizWAmi kAzWa vat // SBca_5.53 //
   evaṃ saṃkliṣṭamālokya niṣphalārambhi vā manaḥ /	evam saMklizwam Alokya nizPala AramBi vA manaH /
   nigṛhṇīyād dṛḍhaṃ śūraḥ pratipakṣeṇa tatsadā // SBca_5.54 //	nigRhNIyAt dRXam SUraH pratipakzeNa tad sadA // SBca_5.54 //
   suniścitaṃ suprasannaṃ dhīraṃ sādaragauravam /	su niScitam su prasannam DIram sa Adara gOravam /
   salajjaṃ sabhayaṃ śāntaṃ parārādhanatatparam // SBca_5.55 //	sa lajjam sa Bayam SAntam para ArADana tatparam // SBca_5.55 //
   parasparaviruddhābhirbālecchābhirakheditam /	paraspara virudDABiH bAla icCABiH aKeditam /
   kleśotpādādidaṃ hyetadeṣāmiti dayānvitam // SBca_5.56 //	kleSa utpAdAt idam hi etat ezAm iti dayA anvitam // SBca_5.56 //
   ātmasattvavaśaṃ nityamanavadyeṣu vastuṣu /	Atma sattva vaSam nityam anavadyezu vastuzu /
   nirmāṇamiva nirmānaṃ dhārayāmyeṣa mānasam // SBca_5.57 //	nirmANam iva nirmAnam DArayAmi eza mAnasam // SBca_5.57 //
   cirātprāptaṃ kṣaṇavaraṃ smṛtvā smṛtvā muhurmuhuḥ /	cirAt prAptam kzaNa varam smRtvA smRtvA muhur muhur /
   dhārayāmīdṛśaṃ cittamaprakampyaṃ sumeruvat // SBca_5.58 //	DArayAmi IdRSam cittam aprakampyam sumeru vat // SBca_5.58 //
   gṛdhrairāmiṣasaṃgṛddhaiḥ kṛṣyamāṇa itastataḥ /	gRDrEH Amiza saMgRdDEH kRzyamANaH itas tatas /
   na karotyanyathā kāyaḥ kasmādatra pratikriyām // SBca_5.59 //	na karoti anyaTA kAyaH kasmAt atra pratikriyAm // SBca_5.59 //
   rakṣasīmaṃ manaḥ kasmādātmīkṛtya samucchrayam /	rakzasi imam manaH kasmAt AtmIkRtya samucCrayam /
   tvattaścetpṛthagevāyaṃ tenātra tava ko vyayaḥ // SBca_5.60 //	tvattaH ced pRTak eva ayam tena atra tava kaH vyayaH // SBca_5.60 //
   na svīkaroṣi he mūḍha kāṣṭhaputtalakaṃ śucim /	na svIkarozi he mUXa kAzWa puttalakam Sucim /
   amedhyaghaṭitaṃ yantraṃ kasmādrakṣasi pūtikam // SBca_5.61 //	ameDya Gawitam yantram kasmAt rakzasi pUtikam // SBca_5.61 //
   imaṃ carmapuṭaṃ tāvatsvabuddhyaiva pṛthakkuru /	imam carma puwam tAvat sva budDyA eva pRTak kuru /
   asthipañjarato māṃsaṃ prajñāśastreṇa mocaya // SBca_5.62 //	asTi paQjarataH mAMsam prajQA SastreNa mocaya // SBca_5.62 //
   asthīnyapi pṛthakkṛtvā paśya majjānamantataḥ /	asTIni api pRTak kRtvA paSya majjAnam antatas /
   kimatra sāramastīti svayameva vicāraya // SBca_5.63 //	kim atra sAram asti iti svayam eva vicAraya // SBca_5.63 //
   evamanviṣya yatnena na dṛṣṭaṃ sāramatra te /	evam anvizya yatnena na dRzwam sAram atra te /
   adhunā vada kasmāttvaṃ kāyamadyāpi rakṣasi // SBca_5.64 //	aDunA vada kasmAt tvam kAyam adya api rakzasi // SBca_5.64 //
   na khāditavyamaśuci tvayā peyaṃ na śoṇitam /	na KAditavyam aSuci tvayA peyam na SoNitam /
   nāntrāṇi cūṣitavyāni kiṃ kāyena kariṣyasi // SBca_5.65 //	na antrANi cUzitavyAni kim kAyena karizyasi // SBca_5.65 //
   yuktaṃ gṛdhraśṛgālāderāhārārthaṃ tu rakṣitum /	yuktam gRDra SRgAla AdeH AhAra arTam tu rakzitum /
   karmopakaraṇaṃ tvetanmanuṣyāṇāṃ śarīrakam // SBca_5.66 //	karma upakaraNam tu etat manuzyANAm SarIrakam // SBca_5.66 //
   evaṃ te rakṣataścāpi mṛtyurācchidya nirdayaḥ /	evam te rakzataH ca api mRtyuH AcCidya nirdayaH /
   kāyaṃ dāsyati gṛdhrebhyastadā tvaṃ kiṃ kariṣyasi // SBca_5.67 //	kAyam dAsyati gRDreByaH tadA tvam kim karizyasi // SBca_5.67 //
   na sthāsyatīti bhṛtyāya na vastrādi pradīyate /	na sTAsyati iti BRtyAya na vastra Adi pradIyate /
   kāyo yāsyati khāditvā kasmāttvaṃ kuruṣe vyayam // SBca_5.68 //	kAyaH yAsyati KAditvA kasmAt tvam kuruze vyayam // SBca_5.68 //
   datvāsmai vetanaṃ tasmātsvārthaṃ kuru mano 'dhunā /	datvA asmE vetanam tasmAt sva arTam kuru manaH aDunA /
   na hi vaitanikopāttaṃ sarvaṃ tasmai pradīyate // SBca_5.69 //	na hi vEtanikopAttam sarvam tasmE pradIyate // SBca_5.69 //
   kāye naubuddhimādhāya gatyāgamananiśrayāt /	kAye nO budDim ADAya gati Agamana niSrayAt /
   yathākāmaṃgamaṃ kāyaṃ kuru sattvārthasiddhaye // SBca_5.70 //	yaTAkAmaMgamam kAyam kuru sattva arTa sidDaye // SBca_5.70 //
   evaṃ vaśīkṛtasvātmā nityaṃ smitamukho bhavet /	evam vaSIkRta sva AtmA nityam smita muKaH Bavet /
   tyajed bhṛkuṭisaṃkocaṃ pūrvābhāṣī jagatsuhṛt // SBca_5.71 //	tyajet BRkuwi saMkocam pUrva ABAzI jagat suhRd // SBca_5.71 //
   saśabdapātaṃ sahasā na pīṭhādīn vinikṣipet /	sa Sabda pAtam sahasA na pIWa AdIn vinikzipet /
   nāsphālayetkapāṭaṃ ca syānniḥśabdaruciḥ sadā // SBca_5.72 //	na AsPAlayet kapAwam ca syAt niHSabda ruciH sadA // SBca_5.72 //
   bako biḍālaścauraśca niḥśabdo nibhṛtaścaran /	bakaH bixAlaH cOraH ca niHSabdaH niBRtaH caran /
   prāpnotyabhimataṃ kāryamevaṃ nityaṃ yatiścaret // SBca_5.73 //	prApnoti aBimatam kAryam evam nityam yatiH caret // SBca_5.73 //
   paracodanadakṣāṇāmanadhīṣṭopakāriṇām /	para codana dakzANAm anaDIzwa upakAriNAm /
   pratīcchecchirasā vākyaṃ sarvaśiṣyaḥ sadā bhavet // SBca_5.74 //	pratIcCet SirasA vAkyam sarva SizyaH sadA Bavet // SBca_5.74 //
   subhāṣiteṣu sarveṣu sādhukāramudīrayet /	su BAzitezu sarvezu sADu kAram udIrayet /
   puṇyakāriṇamālokya stutibhiḥ saṃpraharṣayet // SBca_5.75 //	puNya kAriNam Alokya stutiBiH saMpraharzayet // SBca_5.75 //
   parokṣaṃ ca guṇān brūyādanubrūyācca toṣataḥ /	parokzam ca guNAn brUyAt anubrUyAt ca tozataH /
   svavarṇe bhāṣyamāṇe ca bhāvayettadguṇajñatām // SBca_5.76 //	sva varNe BAzyamANe ca BAvayet tad guNa jQa tAm // SBca_5.76 //
   sarvārambhā hi tuṣṭyarthāḥ sā vittairapi durlabhā /	sarva AramBAH hi tuzwi arTAH sA vittEH api durlaBA /
   bhokṣye tuṣṭimukhaṃ tasmātparaśramakṛtairguṇaiḥ // SBca_5.77 //	Bokzye tuzwi muKam tasmAt para Srama kRtEH guNEH // SBca_5.77 //
   na cātra me vyayaḥ kaścitparatra ca mahatsukham /	na ca atra me vyayaH kaScid paratra ca mahat suKam /
   aprītiduḥkhaṃ dveṣaistu mahadduḥkhaṃ paratra ca // SBca_5.78 //	aprIti duHKam dvezEH tu mahat duHKam paratra ca // SBca_5.78 //
   viśvastavinyastapadaṃ vispaṣṭārthaṃ manoramam /	viSvasta vinyasta padam vispazwa arTam manoramam /
   śrutisaukhyaṃ kṛpāmūlaṃ mṛdumandasvaraṃ vadet // SBca_5.79 //	Sruti sOKyam kRpA mUlam mRdu manda svaram vadet // SBca_5.79 //
   ṛju paśyetsadā sattvāṃścakṣuṣā saṃpibanniva /	Rju paSyet sadA sattvAn= cakzuzA saMpiban= iva /
   etāneva samāśritya buddhatvaṃ me bhaviṣyati // SBca_5.80 //	etAn eva samASritya budDa tvam me Bavizyati // SBca_5.80 //
   sātatyābhiniveśotthaṃ pratipakṣotthameva ca /	sAtatya aBiniveSa utTam pratipakza utTam eva ca /
   guṇopakārikṣetre ca duḥkhite ca mahacchubham // SBca_5.81 //	guNa upakAri kzetre ca duHKite ca mahat SuBam // SBca_5.81 //
   dakṣa utthānasaṃpannaḥ svayaṃkārī sadā bhavet /	dakzaH utTAna saMpannaH svayaMkArI sadA Bavet /
   nāvakāśaḥ pradātavyaḥ kasyacitsarvakarmasu // SBca_5.82 //	na avakASaH pradAtavyaH kasyacid sarva karmasu // SBca_5.82 //
   uttarottarataḥ śreṣṭhā dānapāramitādayaḥ /	uttarottarataH SrezWAH dAna pAramitA AdayaH /
   netarārthaṃ tyajecchreṣṭhāmanyatrācārasetutaḥ // SBca_5.83 //	na itara arTam tyajet SrezWAm anyatra AcAra setutaH // SBca_5.83 //
   evaṃ buddhvā parārtheṣu bhavetsatatamutthitaḥ /	evam budDvA para arTezu Bavet satatam utTitaH /
   niṣiddhamapyanujñātaṃ kṛpālorarthadarśinaḥ // SBca_5.84 //	nizidDam api anujQAtam kRpA AloH arTa darSinaH // SBca_5.84 //
   vinipātagatānāthavratasthān saṃvibhajya ca /	vinipAta gata anATa vrata sTAn saMviBajya ca /
   bhuñjīta madhyamāṃ mātrāṃ tricīvarabahistyajet // SBca_5.85 //	BuQjIta maDyamAm mAtrAm tri cIvara bahis tyajet // SBca_5.85 //
   saddharmasevakaṃ kāyamitarārthaṃ na pīḍayet /	sadDarma sevakam kAyam itara arTam na pIxayet /
   evameva hi sattvānāmāśāmāśu prapūrayet // SBca_5.86 //	evam eva hi sattvAnAm ASAm a ASu prapUrayet // SBca_5.86 //
   tyajenna jīvitaṃ tasmādaśuddhe karuṇāśaye /	tyajet na jIvitam tasmAt aSudDe karuNA ASaye /
   tulyāśaye tu tattyājyamitthaṃ na parihīyate // SBca_5.87 //	tulya ASaye tu tat tyAjyam itTam na parihIyate // SBca_5.87 //
   dharmaṃ nirgaurave svasthe na śiroveṣṭite vadet /	Darmam nirgOrave svasTe na SiraH vezwite vadet /
   sacchatradaṇḍaśastre ca nāvaguṇṭhitamastake // SBca_5.88 //	sa= Catra daNxa Sastre ca na avaguNWita mastake // SBca_5.88 //
   gambhīrodāramalpeṣu na strīṣu puruṣaṃ vinā /	gamBIra udAram alpezu na strIzu puruzam vinA /
   hīnotkṛṣṭeṣu dharmeṣu samaṃ gauravamācaret // SBca_5.89 //	hIna utkRzwezu Darmezu samam gOravam Acaret // SBca_5.89 //
   nodāradharmapātraṃ ca hīne dharme niyojayet /	na udAra Darma pAtram ca hIne Darme niyojayet /
   na cācāraṃ parityajya sūtramantraiḥ pralobhayet // SBca_5.90 //	na ca AcAram parityajya sUtra mantrEH praloBayet // SBca_5.90 //
   dantakāṣṭhasya kheṭasya visarjanamapāvṛtam /	dantakAzWasya Kewasya visarjanam apAvRtam /
   neṣṭaṃ jale sthale bhogye mūtrādeścāpi garhitam // SBca_5.91 //	na izwam jale sTale Bogye mUtra AdeH ca api garhitam // SBca_5.91 //
   mukhapūraṃ na bhuñjīta saśabdaṃ prasṛtānanam /	muKapUram na BuQjIta sa Sabdam prasRta Ananam /
   pralambapādaṃ nāsīta na bāhū mardayetsamam // SBca_5.92 //	pralamba pAdam na AsIta na bAhU mardayet samam // SBca_5.92 //
   naikayānyastriyā kuryādyānaṃ śayanamāsanam /	na ekayA anya striyA kuryAt yAnam Sayanam Asanam /
   lokāprasādakaṃ sarvaṃ dṛṣṭvā pṛṣṭvā ca varjayet // SBca_5.93 //	loka aprasAdakam sarvam dRzwvA pRzwvA ca varjayet // SBca_5.93 //
   nāṅgulyā kārayetkiṃciddakṣiṇena tu sādaram /	na aFgulyA kArayet kiMcid dakziNena tu sa Adaram /
   samastenaiva hastena mārgamapyevamādiśet // SBca_5.94 //	samastena eva hastena mArgam api evam AdiSet // SBca_5.94 //
   na bāhūtkṣepakaṃ kaṃcicchabdayedalpasaṃbhrame /	na bAhu utkzepakam kaMcid Sabdayet alpa saMBrame /
   acchaṭādi tu kartavyamanyathā syādasaṃvṛtaḥ // SBca_5.95 //	acCawA Adi tu kartavyam anyaTA syAt asaMvRtaH // SBca_5.95 //
   nāthanirvāṇaśayyāvacchayītepsitayā diśā /	nATa nirvANa SayyA vat SayIta IpsitayA diSA /
   saṃprajānaṃllaghūtthānaḥ prāgavaśyaṃ niyogataḥ // SBca_5.96 //	saMprajAnan= laGu utTAnaH prAc avaSyam niyogataH // SBca_5.96 //
   ācāro bodhisattvānāmaprameya uadāhṛtaḥ /	AcAraH boDisattvAnAm aprameyaH uadAhRtaH /
   cittaśodhanamācāraṃ niyataṃ tāvadācaret // SBca_5.97 //	citta SoDanam AcAram niyatam tAvat Acaret // SBca_5.97 //
   rātriṃdivaṃ ca triskandhaṃ triṣkālaṃ ca pravartayet /	rAtriMdivam ca tri skanDam trizkAlam ca pravartayet /
   śeṣāpattiśamastena bodhicittajināśrayāt // SBca_5.98 //	Seza Apatti SamaH tena boDi citta jina ASrayAt // SBca_5.98 //
   yā avasthāḥ prapadyeta svayaṃ paravaśo 'pi vā /	yAH avasTAH prapadyeta svayam para vaSaH api vA /
   tāsvavasthāsu yāḥ śikṣāḥ śikṣettā eva yatnataḥ // SBca_5.99 //	tAsu avasTAsu yAH SikzAH Sikzet tAH eva yatnatas // SBca_5.99 //
   na hi tadvidyate kiṃcidyanna śikṣyaṃ jinātmajaiḥ /	na hi tat vidyate kiMcid yat na Sikzyam jina AtmajEH /
   na tadasti na yatpuṇyamevaṃ viharataḥ sataḥ // SBca_5.100 //	na tat asti na yat puNyam evam viharataH sataH // SBca_5.100 //
   pāraṃparyeṇa sākṣādvā sattvārthaṃ nānyadācaret /	pAraMparyeNa sAkzAt vA sattva arTam na anyat Acaret /
   sattvānāmeva cārthāya sarvaṃ bodhāya nāmayet // SBca_5.101 //	sattvAnAm eva ca arTAya sarvam boDAya nAmayet // SBca_5.101 //
   sadā kalyāṇamitraṃ ca jīvitārthe 'pi na tyajet /	sadA kalyANa mitram ca jIvita arTe api na tyajet /
   bodhisattvavratadharaṃ mahāyānārthakovidam // SBca_5.102 //	boDisattva vrata Daram mahAyAna arTa kovidam // SBca_5.102 //
   śrīsaṃbhavavimokṣācca śikṣedyadguruvartanam /	SrI saMBava vimokzAt ca Sikzet yat guru vartanam /
   etaccānyacca buddhoktaṃ jñeyaṃ sūtrāntavācanāt // SBca_5.103 //	etat ca anyat ca budDa uktam jQeyam sUtrAnta vAcanAt // SBca_5.103 //
   śikṣāḥ sūtreṣu dṛśyante tasmātsūtrāṇi vācayet /	SikzAH sUtrezu dRSyante tasmAt sUtrANi vAcayet /
   ākāśagarbhasūtre ca mūlāpattīrnirūpayet // SBca_5.104 //	AkASa garBa sUtre ca mUla ApattIH nirUpayet // SBca_5.104 //
   śikṣāsamuccayo 'vaśyaṃ draṣṭavyaśca punaḥ punaḥ /	SikzA samuccayaH avaSyam drazwavyaH ca punar punar /
   vistareṇa sadācāro yasmāttatra pradarśitaḥ // SBca_5.105 //	vistareNa sat AcAraH yasmAt tatra pradarSitaH // SBca_5.105 //
   saṃkṣepeṇāthavā tāvatpaśyetsūtrasamuccayam /	saMkzepeNa aTavA tAvat paSyet sUtra samuccayam /
   āryanāgārjunābaddhaṃ dvitīyaṃ ca prayatnataḥ // SBca_5.106 //	Arya nAgArjuna AbadDam dvitIyam ca prayatnataH // SBca_5.106 //
   yato nivāryate yatra yadeva ca niyujyate /	yatas nivAryate yatra yat eva ca niyujyate /
   tallokacittarakṣārthaṃ śikṣāṃ dṛṣṭvā samācaret // SBca_5.107 //	tad loka citta rakzA arTam SikzAm dRzwvA samAcaret // SBca_5.107 //
   etadeva samāsena saṃprajanyasya lakṣaṇam /	etat eva samAsena saMprajanyasya lakzaNam /
   yatkāyacittāvasthāyāḥ pratyavekṣā muhurmuhuḥ // SBca_5.108 //	yat kAya citta avasTAyAH pratyavekzA muhur muhur // SBca_5.108 //
   kāyenaiva paṭhiṣyāmi vākpāṭhena tu kiṃ bhavet /	kAyena eva paWizyAmi vAc pAWena tu kim Bavet /
   cikitsāpāṭhamātreṇa rogiṇaḥ kiṃ bhaviṣyati // SBca_5.109 //	cikitsA pAWa mAtreNa rogiNaH kim Bavizyati // SBca_5.109 //
   iti prajñākaramativiracitāyāṃ bodhicaryāvatārapañjikāyāṃ	iti prajQA karam ati viracitAyAm boDi caryA avatAra paQjikAyAm
   saṃprajanyarakṣaṇaṃ nāma pañcamaḥ paricchedaḥ ||	saMprajanya rakzaNam nAma paQcamaH paricCedaH ||
   6 kṣāntipāramitā nāma ṣaṣṭhaḥ paricchedaḥ /	6 kzAntipAramitA nAma zazWaH paricCedaH /
   sarvametatsucaritaṃ dānaṃ sugatapūjanam /	sarvam etat su caritam dAnam sugata pUjanam /
   kṛtaṃ kalpasahasrairyatpratighaḥ pratihanti tat // SBca_6.1 //	kRtam kalpa sahasrEH yat pratiGaH pratihanti tat // SBca_6.1 //
   na ca dveṣasamaṃ pāpaṃ na ca kṣāntisamaṃ tapaḥ /	na ca dveza samam pApam na ca kzAnti samam tapaH /
   tasmātkṣāntiṃ prayatnena bhāvayedvividhairnayaiḥ // SBca_6.2 //	tasmAt kzAntim prayatnena BAvayet viviDEH nayEH // SBca_6.2 //
   manaḥ śamaṃ na gṛhṇāti na prītisukhamaśnute /	manaH Samam na gRhNAti na prIti suKam aSnute /
   na nidrāṃ na dhṛtiṃ yāti dveṣaśalye hṛdi sthite // SBca_6.3 //	na nidrAm na DRtim yAti dveza Salye hRdi sTite // SBca_6.3 //
   pūjayatyarthamānairyān ye 'pi cainaṃ samāśritāḥ /	pUjayati arTa mAnEH yAn ye api ca enam samASritAH /
   te 'pyenaṃ hantumicchanti svāminaṃ dveṣadurbhagam // SBca_6.4 //	te api enam hantum icCanti svAminam dveza durBagam // SBca_6.4 //
   suhṛdo 'pyudvijante 'smād dadāti na ca sevyate /	suhRdaH api udvijante asmAt dadAti na ca sevyate /
   saṃkṣepānnāsti tatkiṃcit krodhano yena susthitaḥ // SBca_6.5 //	saMkzepAt na asti tat kiMcid kroDanaH yena susTitaH // SBca_6.5 //
   evamādīni duḥkhāni karotītyarisaṃjñayā /	evamAdIni duHKAni karoti iti ari saMjQayA /
   yaḥ krodhaṃ hanti nirbandhāt sa sukhīha paratra ca // SBca_6.6 //	yaH kroDam hanti nirbanDAt sa suKI iha paratra ca // SBca_6.6 //
   aniṣṭakaraṇājjātamiṣṭasya ca vighātanāt /	anizwa karaNAt jAtam izwasya ca viGAtanAt /
   daurmanasyāśanaṃ prāpya dveṣo dṛpto nihanti mām // SBca_6.7 //	dOrmanasya aSanam prApya dvezaH dRptaH nihanti mAm // SBca_6.7 //
   tasmādvighātayiṣyāmi tasyāśanamahaṃ ripoḥ /	tasmAt viGAtayizyAmi tasya aSanam aham ripoH /
   yasmānna madvadhādanyatkṛtyamasyāsti vairiṇaḥ // SBca_6.8 //	yasmAt na mad vaDAt anyat kRtyam asya asti vEriNaH // SBca_6.8 //
   atyaniṣṭāgamenāpi na kṣobhyā muditā mayā /	ati anizwa Agamena api na kzoByAH muditAH mayA /
   daurmanasye 'pi nāstīṣṭaṃ kuśalaṃ tvavahīyate // SBca_6.9 //	dOrmanasye api na asti izwam kuSalam tu avahIyate // SBca_6.9 //
   yadyastyeva pratīkāro daurmanasyena tatra kim /	yadi asti eva pratIkAraH dOrmanasyena tatra kim /
   atha nāsti pratīkāro daurmanasyena tatra kim // SBca_6.10 //	aTa na asti pratIkAraH dOrmanasyena tatra kim // SBca_6.10 //
   duḥkhaṃ nyakkārapāruṣyamayaśaścetyanīpsitam /	duHKam nyakkAra pAruzyam ayaSaH ca iti anIpsitam /
   priyāṇāmātmano vāpi śatroścaitadviparyayāt // SBca_6.11 //	priyANAm AtmanaH vA api SatroH ca etat viparyayAt // SBca_6.11 //
   kathaṃcillabhyate saukhyaṃ duḥkhaṃ sthitamayatnataḥ /	kaTaMcid laByate sOKyam duHKam sTitam ayatnataH /
   duḥkhenaiva ca niḥsāraḥ cetastasmād dṛḍhībhava // SBca_6.12 //	duHKena eva ca niHsAraH cetaH tasmAt dRXIBava // SBca_6.12 //
   durgāputrakakarṇāṭā dāhacchedādivedanām /	durgA putraka karNAwAH dAha= Ceda Adi vedanAm /
   vṛthā sahante muktyarthamahaṃ kasmāttu kātaraḥ // SBca_6.13 //	vRTA sahante mukti arTam aham kasmAt tu kAtaraH // SBca_6.13 //
   na kiṃcidasti tadvastu yadabhyāsasya duṣkaram /	na kiMcid asti tat vastu yat aByAsasya duzkaram /
   tasmānmṛduvyathābhyāsāt soḍhavyāpi mahāvyathā // SBca_6.14 //	tasmAt mRdu vyaTA aByAsAt soXavyA api mahA vyaTA // SBca_6.14 //
   uddaṃśadaṃśamaśakakṣutpipāsādivedanām /	uddaMSa daMSa maSaka kzuD pipAsA Adi vedanAm /
   mahatkaṇḍvādiduḥkhaṃ ca kimanarthaṃ na paśyasi // SBca_6.15 //	mahat kaNxU Adi duHKam ca kim anarTam na paSyasi // SBca_6.15 //
   śītoṣṇavṛṣṭivātādhvavyādhibandhanatāḍanaiḥ /	SIta uzNa vRzwi vAta aDva vyADi banDana tAxanEH /
   saukumāryaṃ na kartavyamanyathā vardhate vyathā // SBca_6.16 //	sOkumAryam na kartavyam anyaTA varDate vyaTA // SBca_6.16 //
   kecitsvaśoṇitaṃ dṛṣṭvā vikramante viśeṣataḥ /	kecid sva SoNitam dRzwvA vikramante viSezataH /
   paraśoṇitamapyeke dṛṣṭvā mūrcchāṃ vrajanti yat // SBca_6.17 //	para SoNitam api eke dRzwvA mUrcCAm vrajanti yat // SBca_6.17 //
   taccittasya dṛḍhatvena kātaratvena cāgatam /	tad cittasya dRXa tvena kAtara tvena ca Agatam /
   duḥkhaduryodhanastasmādbhavedabhibhavedvyathām // SBca_6.18 //	duHKa duryoDanaH tasmAt Bavet aBiBavet vyaTAm // SBca_6.18 //
   duḥkhe 'pi naiva cittasya prasādaṃ kṣobhayed budhaḥ /	duHKe api na eva cittasya prasAdam kzoBayet buDaH /
   saṃgrāmo hi saha kleśairyuddhe ca sulabhā vyathā // SBca_6.19 //	saMgrAmaH hi saha kleSEH yudDe ca sulaBA vyaTA // SBca_6.19 //
   urasārātighātān ye pratīcchanto jayantyarīn /	urasAra atiGAtAn ye pratIcCantaH jayanti arIn /
   te te vijayinaḥ śūrāḥ śeṣāstu mṛtamārakāḥ // SBca_6.20 //	te te vijayinaH SUrAH SezAH tu mRta mArakAH // SBca_6.20 //
   guṇo 'paraśca duḥkhasya yatsaṃvegānmadacyutiḥ /	guNaH aparaH ca duHKasya yat saMvegAn mada cyutiH /
   saṃsāriṣu ca kāruṇyaṃ pāpādbhītirjine spṛhā // SBca_6.21 //	saMsArizu ca kAruNyam pApAt BItiH jine spRhA // SBca_6.21 //
   pittādiṣu na me kopo mahāduḥkhakareṣvapi /	pitta Adizu na me kopaH mahA duHKa karezu api /
   sacetaneṣu kiṃ kopaḥ te 'pi pratyayakopitāḥ // SBca_6.22 //	sa cetanezu kim kopaH te api pratyaya kopitAH // SBca_6.22 //
   aniṣyamāṇamapyetacchūlamutpadyate yathā /	anizyamANam api etat SUlam utpadyate yaTA /
   aniṣyamāṇo 'pi balātkrodha utpadyate tathā // SBca_6.23 //	anizyamANaH api balAt kroDaH utpadyate taTA // SBca_6.23 //
   kupyāmīti na saṃcintya kupyati svecchayā janaḥ /	kupyAmi iti na saMcintya kupyati sva icCayA janaH /
   utpatsya ityabhipretya krodha utpadyate na ca // SBca_6.24 //	utpatsyaH iti aBipretya kroDaH utpadyate na ca // SBca_6.24 //
   ye kecidaparādhāśca pāpāni vividhāni ca /	ye kecid aparADAH ca pApAni viviDAni ca /
   sarvaṃ tatpratyayabalāt svatantraṃ tu na vidyate // SBca_6.25 //	sarvam tad pratyaya balAt svatantram tu na vidyate // SBca_6.25 //
   na ca pratyayasāmagryā janayāmīti cetanā /	na ca pratyaya sAmagryA janayAmi iti cetanA /
   na cāpi janitasyāsti janito 'smīti cetanā // SBca_6.26 //	na ca api janitasya asti janitaH asmi iti cetanA // SBca_6.26 //
   yatpradhānaṃ kilābhīṣṭaṃ yattadātmeti kalpitam /	yat praDAnam kila aBIzwam yat tat AtmA iti kalpitam /
   tadeva hi bhavābhīti na saṃcintyopajāyate // SBca_6.27 //	tat eva hi Bava aBi iti na saMcintya upajAyate // SBca_6.27 //
   anutpannaṃ hi tannāsti ka icchedbhavituṃ tadā /	anutpannam hi tat na asti kaH icCet Bavitum tadA /
   viṣayavyāpṛtatvācca niroddhumapi nehate // SBca_6.28 //	vizaya vyApRta tvAt ca nirodDum api na Ihate // SBca_6.28 //
   nityo hyacetanaścātmā vyomavat sphuṭamakriyaḥ /	nityaH hi acetanaH ca AtmA vyoma vat sPuwam akriyaH /
   pratyayāntarasaṅge 'pi nirvikārasya kā kriyā // SBca_6.29 //	pratyaya antara saFge api nirvikArasya kA kriyA // SBca_6.29 //
   yaḥ pūrvavat kriyākāle kriyāyāstena kiṃ kṛtam /	yaH pUrvavat kriyA kAle kriyAyAH tena kim kRtam /
   tasya kriyeti saṃbandhe katarattannibandhanam // SBca_6.30 //	tasya kriyA iti saMbanDe katarat tad nibanDanam // SBca_6.30 //
   evaṃ paravaśaṃ sarvaṃ yadvaśaṃ so 'pi cāvaśaḥ /	evam para vaSam sarvam yad vaSam saH api ca avaSaH /
   nirmāṇavadaceṣṭeṣu bhāveṣvevaṃ kva kupyate // SBca_6.31 //	nirmANa vat acezwezu BAvezu evam kva kupyate // SBca_6.31 //
   vāraṇāpi na yuktaivaṃ kaḥ kiṃ vārayatīti cet /	vAraNA api na yuktA evam kaH kim vArayati iti ced /
   yuktā pratītyatā yasmādduḥkhasyoparatirmatā // SBca_6.32 //	yuktA pratItyatA yasmAt duHKasya uparatiH matAH // SBca_6.32 //
   tasmādamitraṃ mitraṃ vā dṛṣṭvāpyanyāyakāriṇam /	tasmAt amitram mitram vA dRzwvA api anyAya kAriNam /
   īdṛśāḥ pratyayā asyetyevaṃ matvā sukhī bhavet // SBca_6.33 //	IdRSAH pratyayAH asya iti evam matvA suKI Bavet // SBca_6.33 //
   yadi tu svecchayā siddhiḥ sarveṣāmeva dehinām /	yadi tu sva icCayA sidDiH sarvezAm eva dehinAm /
   na bhavetkasyacidduḥkhaṃ na duḥkhaṃ kaścidicchati // SBca_6.34 //	na Bavet kasyacid duHKam na duHKam kaScid icCati // SBca_6.34 //
   pramādādātmanātmānaṃ bādhante kaṇṭakādibhiḥ /	pramAdAt AtmanA AtmAnam bADante kaNwaka AdiBiH /
   bhaktacchedādibhiḥ kopāddurāpastryādilipsayā // SBca_6.35 //	Bakta= Ceda AdiBiH kopAt durApa H tri Adi lipsayA // SBca_6.35 //
   udbandhanaprapātaiśca viṣāpathyādibhakṣaṇaiḥ /	udbanDana prapAtEH ca viza apaTya Adi BakzaNEH /
   nighnanti kecidātmānapuṇyācaraṇena ca // SBca_6.36 //	niGnanti kecid AtmAna puNya AcaraNena ca // SBca_6.36 //
   yadaivaṃ kleśavaśyavād ghnantyātmānamapi priyam /	yadA evam kleSa vaSyavAt Gnanti AtmAnam api priyam /
   tadaiṣāṃ parakāyeṣu parihāraḥ kathaṃ bhavet // SBca_6.37 //	tadA ezAm para kAyezu parihAraH kaTam Bavet // SBca_6.37 //
   kleśonmattīkṛteṣveṣu pravṛtteṣvātmaghātane /	kleSa unmattIkRtezu ezu pravRttezu Atma GAtane /
   na kevalaṃ dayā nāsti krodha utpadyate katham // SBca_6.38 //	na kevalam dayA na asti kroDaH utpadyate kaTam // SBca_6.38 //
   yadi svabhāvo bālānāṃ paropadravakāritā /	yadi svaBAvaH bAlAnAm para upadrava kAri tA /
   teṣu kopo na yukto me yathāgnau dahanātmake // SBca_6.39 //	tezu kopaH na yuktaH me yaTA agnO dahana Atmake // SBca_6.39 //
   atha doṣo 'yamāgantuḥ sattvāḥ prakṛtipeśalāḥ /	aTa dozaH ayam AgantuH sattvAH prakRti peSalAH /
   tathāpyayuktastatkopaḥ kaṭudhūme yathāmbare // SBca_6.40 //	taTA api ayuktaH tad kopaH kawu DUme yaTA ambare // SBca_6.40 //
   mukhyaṃ daṇḍādikaṃ hitvā prerake yadi kupyate /	muKyam daNxa Adikam hitvA prerake yadi kupyate /
   dveṣeṇa preritaḥ so 'pi dveṣe dveṣo 'stu me varam // SBca_6.41 //	dvezeNa preritaH saH api dveze dvezaH astu me varam // SBca_6.41 //
   mayāpi pūrvaṃ sattvānāmīdṛśyeva vyathā kṛtā /	mayA api pUrvam sattvAnAm IdRSi eva vyaTA kRtA /
   tasmānme yuktamevaitatsattvopadravakāriṇaḥ // SBca_6.42 //	tasmAt me yuktam eva etat sattva upadrava kAriNaH // SBca_6.42 //
   tacchastraṃ mama kāyaśca dvayaṃ duḥkhasya kāraṇam /	tat Sastram mama kAyaH ca dvayam duHKasya kAraNam /
   tena śastraṃ mayā kāyo gṛhītaḥ kutra kupyate // SBca_6.43 //	tena Sastram mayA kAyaH gRhItaH kutra kupyate // SBca_6.43 //
   gaṇḍo 'yaṃ pratimākāro gṛhīto ghaṭṭanāsahaḥ /	gaNxaH ayam pratimA AkAraH gRhItaH Gawwana asahaH /
   tṛṣṇāndhena mayā tatra vyathāyāṃ kutra kupyate // SBca_6.44 //	tRzNA anDena mayA tatra vyaTAyAm kutra kupyate // SBca_6.44 //
   duḥkhaṃ necchāmi duḥkhasya hetumicchāmi bāliśaḥ /	duHKam na icCAmi duHKasya hetum icCAmi bAliSaH /
   svāparādhāgate duḥkhe kasmādanyatra kupyate // SBca_6.45 //	sva aparADa Agate duHKe kasmAt anyatra kupyate // SBca_6.45 //
   asipatravanaṃ yadvadyathā nārakapakṣiṇaḥ /	asipatravanam yadvat yaTA nAraka pakziNaH /
   matkarmajanitā eva tathedaṃ kutra kupyate // SBca_6.46 //	mad karma janitAH eva taTA idam kutra kupyate // SBca_6.46 //
   matkarmacoditā eva jātā mayyapakāriṇaḥ /	mad karma coditAH eva jAtAH mayi apakAriNaH /
   yena yāsyanti narakānmayaivāmī hatā nanu // SBca_6.47 //	yena yAsyanti narakAn mayA eva amI hatAH nanu // SBca_6.47 //
   etānāśritya me pāpaṃ kṣīyate kṣamato bahu /	etAn ASritya me pApam kzIyate kzamataH bahu /
   māmāśritya tu yāntyete narakān dīrghavedanān // SBca_6.48 //	mAm ASritya tu yAnti ete narakAn dIrGa vedanAn // SBca_6.48 //
   ahamevāpakāryeṣāṃ mamaite copakāriṇaḥ /	aham eva apakArI ezAm mama ete ca upakAriNaH /
   kasmādviparyayaṃ kṛtvā khalacetaḥ prakupyasi // SBca_6.49 //	kasmAt viparyayam kRtvA Kala cetaH prakupyasi // SBca_6.49 //
   bhavenmamāśayaguṇo na yāmi narakān yadi /	Bavet mama ASaya guNaH na yAmi narakAn yadi /
   eṣāmatra kimāyātaṃ yadyātmā rakṣito mayā // SBca_6.50 //	ezAm atra kim AyAtam yadi AtmA rakzitaH mayA // SBca_6.50 //
   atha pratyapakārī syāṃ tathāpyete na rakṣitāḥ /	aTa pratyapakArI syAm taTA api ete na rakzitAH /
   hīyate cāpi me caryā tasmānnaṣṭāstapasvinaḥ // SBca_6.51 //	hIyate ca api me caryA tasmAt nazwAH tapasvinaH // SBca_6.51 //
   mano hantumamūrtatvānna śakyaṃ kenacitkvacit /	manaH hantum amUrta tvAt na Sakyam kenacid kvacid /
   śarīrābhiniveśāttu cittaṃ duḥkhena bādhyate // SBca_6.52 //	SarIra aBiniveSAt tu cittam duHKena bADyate // SBca_6.52 //
   nyakkāraḥ paruṣaṃ vākyamayaśaścetyayaṃ gaṇaḥ /	nyakkAraH paruzam vAkyam ayaSaH ca iti ayam gaNaH /
   kāyaṃ na bādhate tena cetaḥ kasmātprakupyasi // SBca_6.53 //	kAyam na bADate tena cetaH kasmAt prakupyasi // SBca_6.53 //
   mayyaprasādo yo 'nyeṣāṃ sa māṃ kiṃ bhakṣayiṣyati /	mayi aprasAdaH yaH anyezAm sa mAm kim Bakzayizyati /
   iha janmāntare vāpi yenāsau me 'nabhīpsitaḥ // SBca_6.54 //	iha janma antare vA api yena asO me anaBIpsitaH // SBca_6.54 //
   lābhāntarāyakāritvād yadyasau me 'nabhīpsitaḥ /	lABa antarAya kAri tvAt yadi asO me anaBIpsitaH /
   naṅkṣyatīhaiva me lābhaḥ pāpaṃ tu sthāsyati dhruvam // SBca_6.55 //	naFkzyati iha eva me lABaH pApam tu sTAsyati Druvam // SBca_6.55 //
   varamadyaiva me mṛtyurna mithyājīvitaṃ ciram /	varam adya eva me mRtyuH na miTyA jIvitam ciram /
   yasmācciramapi sthitvā mṛtyuduḥkhaṃ tadeva me // SBca_6.56 //	yasmAt ciram api sTitvA mRtyu duHKam tat eva me // SBca_6.56 //
   svapne varṣaśataṃ saukhyaṃ bhuktvā yaśca vibudhyate /	svapne varza Satam sOKyam BuktvA yaH ca vibuDyate /
   muhūrtamaparo yaśca sukhī bhūtvā vibudhyate // SBca_6.57 //	muhUrtam aparaH yaH ca suKI BUtvA vibuDyate // SBca_6.57 //
   nanu (nūnaṃ?) nivartate saukhyaṃ dvayorapi vibuddhayoḥ /	nanu (nUnaM?) nivartate sOKyam dvayoH api vibudDayoH /
   saivopamā mṛtyukāle cirajīvyalpajīvinoḥ // SBca_6.58 //	sA eva upamA mRtyu kAle cira jIvi alpa jIvinoH // SBca_6.58 //
   labdhvāpi ca bahūṃllābhān ciraṃ bhuktvā sukhānyapi /	labDvA api ca bahUn= lABAn ciram BuktvA suKAni api /
   riktahastaśca nagnaśca yāsyāmi muṣito yathā // SBca_6.59 //	rikta hastaH ca nagnaH ca yAsyAmi muzitaH yaTA // SBca_6.59 //
   pāpakṣayaṃ ca puṇyaṃ ca lābhājjīvan karomi cet /	pApa kzayam ca puNyam ca lABAt jIvan karomi ced /
   puṇyakṣayaśca pāpaṃ ca lābhārthaṃ krudhyato nanu // SBca_6.60 //	puNya kzayaH ca pApam ca lABa arTam kruDyataH nanu // SBca_6.60 //
   yadarthameva jīvāmi tadeva yadi naśyati /	yad arTam eva jIvAmi tat eva yadi naSyati /
   kiṃ tena jīvitenāpi kevalāśubhakāriṇā // SBca_6.61 //	kim tena jIvitena api kevala aSuBa kAriNA // SBca_6.61 //
   avarṇavādini dveṣaḥ sattvānnāśayatīti cet /	avarNa vAdini dvezaH sattvAt nASayati iti ced /
   parāyaśaskare 'pyevaṃ kopaste kiṃ na jāyate // SBca_6.62 //	parAyaSaskare api evam kopaH te kim na jAyate // SBca_6.62 //
   parāyattāprasādatvādaprasādiṣu te kṣamā /	parAyatta aprasAda tvAt aprasAdizu te kzamA /
   kleśātpādaparāyatte kṣamā nāvarṇavādini // SBca_6.63 //	kleSAt pAda parAyatte kzamA na avarNa vAdini // SBca_6.63 //
   pratimāstūpasaddharmanāśakākrośakeṣu ca /	pratimAH tu upasad Darma nASaka AkroSakezu ca /
   na yujyate mama dveṣo buddhādīnāṃ na hi vyathā // SBca_6.64 //	na yujyate mama dvezaH budDa AdInAm na hi vyaTA // SBca_6.64 //
   gurusālohitādīnāṃ priyāṇāṃ cāpakāriṣu /	guru sAlohita AdInAm priyANAm ca apakArizu /
   pūrvavatpratyayotpādaṃ dṛṣṭvā kopaṃ nivārayet // SBca_6.65 //	pUrvavat pratyaya utpAdam dRzwvA kopam nivArayet // SBca_6.65 //
   cetanācetanakṛtā dehināṃ niyatā vyathā /	cetana acetana kRtA dehinAm niyatA vyaTA /
   sā vyathā cetane dṛṣṭā kṣamasvaināṃ vyathāmataḥ // SBca_6.66 //	sA vyaTA cetane dRzwA kzamasva enAm vyaTAm atas // SBca_6.66 //
   mohādeke 'parādhyanti kupyantyanye vimohitāḥ /	mohAt eke aparADyanti kupyanti anye vimohitAH /
   brūmaḥ kameṣu nirdoṣaṃ kaṃ vā brūmo 'parādhinam // SBca_6.67 //	brUmaH kamezu nirdozam kam vA brUmaH aparADinam // SBca_6.67 //
   kasmādevaṃ kṛtaṃ pūrvaṃ yenaivaṃ bādhyase paraiḥ /	kasmAt evam kRtam pUrvam yena evam bADyase parEH /
   sarve karmaparāyattāḥ ko 'hamatrānyathākṛtau // SBca_6.68 //	sarve karma parAyattAH kaH aham atra anyaTA AkRtO // SBca_6.68 //
   evaṃ buddhvā tu puṇyeṣu tathā yatnaṃ karomyaham /	evam budDvA tu puNyezu taTA yatnam karomi aham /
   yena sarve bhaviṣyanti maitracittāḥ parasparam // SBca_6.69 //	yena sarve Bavizyanti mEtra cittAH parasparam // SBca_6.69 //
   dahyamāne gṛhe yadvadagnirgatvā gṛhāntaram /	dahyamAne gRhe yadvat agniH gatvA gRha antaram /
   tṛṇādau yatra sajyeta tadākṛṣyāpanīyate // SBca_6.70 //	tRNa AdO yatra sajyeta tadA AkRzyA apanIyate // SBca_6.70 //
   evaṃ cittaṃ yadāsaṅgāddahyate dveṣavahninā /	evam cittam yadA AsaFgAt dahyate dveza vahninA /
   tatkṣaṇaṃ tatparityājyaṃ puṇyātmoddāhaśaṅkayā // SBca_6.71 //	tad kzaNam tat parityAjyam puNya Atma uddAha SaFkayA // SBca_6.71 //
   māraṇīyaḥ karaṃ chittvā muktaścetkimabhadrakam /	mAraNIyaH karam CittvA muktaH ced kim aBadrakam /
   manuṣyaduḥkhairnarakānmuktaścetkimabhadrakam // SBca_6.72 //	manuzya duHKEH narakAt muktaH ced kim aBadrakam // SBca_6.72 //
   yadyetanmātramevādya duḥkhaṃ soḍhuṃ na pāryate /	yadi etat mAtram eva adya duHKam soXum na pAryate /
   tannārakavyathāhetuḥ krodhaḥ kasmānna vāryate // SBca_6.73 //	tad nAraka vyaTA hetuH kroDaH kasmAt na vAryate // SBca_6.73 //
   kopārthamevamevāhaṃ narakeṣu sahasraśaḥ /	kopa arTam evam eva aham narakezu sahasraSas /
   kārito 'smi na cātmārthaḥ parārtho vā kṛto mayā // SBca_6.74 //	kAritaH asmi na ca AtmA arTaH para arTaH vA kRtaH mayA // SBca_6.74 //
   na cedaṃ tādṛśaṃ duḥkhaṃ mahārthaṃ ca kariṣyati /	na ca idam tAdRSam duHKam mahA arTam ca karizyati /
   jagadduḥkhahare duḥkhe prītirevātra yujyate // SBca_6.75 //	jagat duHKa hare duHKe prItiH eva atra yujyate // SBca_6.75 //
   yadi prītisukhaṃ prāptamanyaiḥ stutvā guṇorjitam /	yadi prIti suKam prAptam anyEH stutvA guNa Urjitam /
   manastvamapi taṃ stutvā kasmādevaṃ na hṛṣyasi // SBca_6.76 //	manaH tvam api tam stutvA kasmAt evam na hRzyasi // SBca_6.76 //
   idaṃ ca te hṛṣṭisukhaṃ niravadyaṃ sukhodayam /	idam ca te hRzwi suKam niravadyam suKa udayam /
   na vāritaṃ ca guṇibhiḥ parāvarjanamuttamam // SBca_6.77 //	na vAritam ca guNiBiH parAvarjanam uttamam // SBca_6.77 //
   tasyaiva sukhamityevaṃ tavedaṃ yadi na priyam /	tasya eva suKam iti evam tava idam yadi na priyam /
   bhṛtidānādiviraterdṛṣṭādṛṣṭaṃ hataṃ bhavet // SBca_6.78 //	BRti dAna Adi virateH dRzwa adRzwam hatam Bavet // SBca_6.78 //
   svaguṇe kīrtyamāne ca parasaukhyamapīcchasi /	sva guNe kIrtyamAne ca para sOKyam api icCasi /
   kīrtyamāne paraguṇe svasaukhyamapi necchasi // SBca_6.79 //	kIrtyamAne para guNe sva sOKyam api na icCasi // SBca_6.79 //
   bodhicittaṃ samutpādya sarvasattvasukhecchayā /	boDi cittam samutpAdya sarva sattva suKa icCayA /
   svayaṃ labdhasukheṣvadya kasmātsattveṣu kupyasi // SBca_6.80 //	svayam labDa suKezu adya kasmAt sattvezu kupyasi // SBca_6.80 //
   trailokyapūjyaṃ buddhatvaṃ sattvānāṃ kila vāñchasi /	trElokya pUjyam budDa tvam sattvAnAm kila vAQCasi /
   satkāramitvaraṃ dṛṣṭvā teṣāṃ kiṃ paridahyase // SBca_6.81 //	satkAram itvaram dRzwvA tezAm kim paridahyase // SBca_6.81 //
   puṣṇāti yastvayā poṣyaṃ tubhyameva dadāti saḥ /	puzNAti yaH tvayA pozyam tuByam eva dadAti saH /
   kuṭumbajīvinaṃ labdhvā na hṛṣyasi prakupyasi // SBca_6.82 //	kuwumba jIvinam labDvA na hRzyasi prakupyasi // SBca_6.82 //
   sa kiṃ necchasi sattvānāṃ yasteṣāṃ bodhimicchati /	sa kim na icCasi sattvAnAm yaH tezAm boDim icCati /
   bodhicittaṃ kutastasya yo 'nyasaṃpadi kupyati // SBca_6.86 //	boDi cittam kutas tasya yaH anya saMpadi kupyati // SBca_6.86 //
   yadi tena na tallabdhaṃ sthitaṃ dānapatergṛhe /	yadi tena na tat labDam sTitam dAnapateH gRhe /
   sarvathāpi na tatte 'sti dattādattena tena kim // SBca_6.84 //	sarvaTA api na tat te asti dattAdattena tena kim // SBca_6.84 //
   kiṃ vārayatu puṇyāni prasannān svaguṇānatha /	kim vArayatu puNyAni prasannAn sva guNAn aTa /
   labhamāno na gṛhṇātu vada kena na kupyasi // SBca_6.85 //	laBamAnaH na gRhNAtu vada kena na kupyasi // SBca_6.85 //
   na kevalaṃ tvamātmānaṃ kṛtapāpaṃ na śocasi /	na kevalam tvam AtmAnam kRta pApam na Socasi /
   kṛtapuṇyaiḥ saha spardhāmaparaiḥ kartumicchasi // SBca_6.86 //	kRta puNyEH saha sparDAm aparEH kartum icCasi // SBca_6.86 //
   jātaṃ cedapriyaṃ śatrostvattuṣṭyā kiṃ punarbhavet /	jAtam ced apriyam SatroH tvad tuzwyA kim punar Bavet /
   tvadāśaṃsanamātreṇa na cāheturbhaviṣyati // SBca_6.87 //	tvad ASaMsana mAtreNa na ca ahetuH Bavizyati // SBca_6.87 //
   atha tvadicchayā siddhaṃ tadduḥkhe kiṃ sukhaṃ tava /	aTa tvad icCayA sidDam tad duHKe kim suKam tava /
   athāpyartho bhavedevamanarthaḥ ko nvataḥ paraḥ // SBca_6.88 //	aTa api arTaH Bavet evam anarTaH kaH nu atas paraH // SBca_6.88 //
   etaddhi baḍiśaṃ ghoraṃ kleśabāḍiśikārpitam /	etat hi baxiSam Goram kleSa bAxiSikA arpitam /
   yato narakapālāstvāṃ krītvā pakṣyanti kumbhiṣu // SBca_6.89 //	yatas naraka pAlAH tvAm krItvA pakzyanti kumBizu // SBca_6.89 //
   stutiryaśo 'tha satkāro na puṇyāya na cāyuṣe /	stutiH yaSaH aTa satkAraH na puNyAya na ca Ayuze /
   na balārthaṃ na cārogye na ca kāyasukhāya me // SBca_6.90 //	na bala arTam na ca Arogye na ca kAya suKAya me // SBca_6.90 //
   etāvāṃśca bhavetsvārtho dhīmataḥ svārthavedinaḥ /	etAvAn= ca Bavet svArTaH DImataH sva arTa vedinaH /
   madyadyūtādi sevyaṃ syānmānasaṃ sukhamicchatā // SBca_6.91 //	madya dyUta Adi sevyam syAt mAnasam suKam icCatA // SBca_6.91 //
   yaśorthaṃ hārayantyarthamātmānaṃ mārayantyapi /	yaSorTam hArayanti arTam AtmAnam mArayanti api /
   kimakṣarāṇi bhakṣyāṇi mṛte kasya ca tatsukham // SBca_6.92 //	kim akzarANi BakzyANi mRte kasya ca tad suKam // SBca_6.92 //
   yathā pāṃśugṛhe bhinne rodityārtaravaṃ śiśuḥ /	yaTA pAMSu gRhe Binne roditi Arta ravam SiSuH /
   tathā stutiyaśohānau svacittaṃ pratibhāti me // SBca_6.93 //	taTA stuti yaSaH hAnO sva cittam pratiBAti me // SBca_6.93 //
   śabdastāvadacittatvāt sa māṃ stautītyasaṃbhavaḥ /	SabdaH tAvat acitta tvAt sa mAm stOti iti asaMBavaH /
   paraḥ kila mayi prīta ityetatprītikāraṇam // SBca_6.94 //	paraH kila mayi prItaH iti etat prIti kAraNam // SBca_6.94 //
   anyatra mayi vā prītyā kiṃ hi me parakīyayā /	anyatra mayi vA prItyA kim hi me parakIyayA /
   tasyaiva tatprītisukhaṃ bhāgo nālpo 'pi me tataḥ // SBca_6.95 //	tasya eva tad prIti suKam BAgaH na alpaH api me tatas // SBca_6.95 //
   tatsukhena sukhitvaṃ cetsarvatraiva mamāstu tat /	tad suKena suKi tvam ced sarvatra eva mama astu tat /
   kasmādanyaprasādena sukhiteṣu na me sukham // SBca_6.96 //	kasmAt anya prasAdena suKitezu na me suKam // SBca_6.96 //
   tasmādahaṃ stuto 'smīti prītirātmani jāyate /	tasmAt aham stutaH asmi iti prItiH Atmani jAyate /
   tatrāpyevamasaṃbandhāt kevalaṃ śiśuceṣṭitam // SBca_6.97 //	tatra api evam asaMbanDAt kevalam SiSu cezwitam // SBca_6.97 //
   stutyādayaśca me kṣemaṃ saṃvegaṃ nāśayantyamī /	stuti AdayaH ca me kzemam saMvegam nASayanti amI /
   guṇavatsu ca mātsaryaṃ saṃpatkopaṃ ca kurvate // SBca_6.98 //	guNavatsu ca mAtsaryam saMpad kopam ca kurvate // SBca_6.98 //
   tasmātstutyādighātāya mama ye pratyupasthitāḥ /	tasmAt stuti Adi GAtAya mama ye pratyupasTitAH /
   apāyapātarakṣārthaṃ pravṛttā nanu te mama // SBca_6.99 //	apAya pAta rakzA arTam pravRttAH nanu te mama // SBca_6.99 //
   muktyarthinaścāyuktaṃ me lābhasatkārabandhanam /	mukti arTinaH ca ayuktam me lABa satkAra banDanam /
   ye mocayanti māṃ bandhāddveṣasteṣu kathaṃ mama // SBca_6.100 //	ye mocayanti mAm banDAt dvezaH tezu kaTam mama // SBca_6.100 //
   duḥkhaṃ praveṣṭukāmasya ye kapāṭatvamāgatāḥ /	duHKam pravezwu kAmasya ye kapAwa tvam AgatAH /
   buddhādhiṣṭhānata iva dveṣasteṣu kathaṃ mama // SBca_6.101 //	budDa aDizWAnataH iva dvezaH tezu kaTam mama // SBca_6.101 //
   puṇyavighnaḥ kṛto 'nenetyatra kopo na yujyate /	puNya viGnaH kRtaH anena iti atra kopaH na yujyate /
   kṣāntyā samaṃ tapo nāsti nanvetattadupasthitam // SBca_6.102 //	kzAntyA samam tapaH na asti nanu etat tad upasTitam // SBca_6.102 //
   athāhamātmadoṣeṇa na karomi kṣamāmiha /	aTa aham Atma dozeNa na karomi kzamAm iha /
   mayaivātra kṛto vighnaḥ puṇyahetāvupasthite // SBca_6.103 //	mayA eva atra kRtaH viGnaH puNya hetO= upasTite // SBca_6.103 //
   yo hi yena vinā nāsti yasmiṃśca sati vidyate /	yaH hi yena vinA na asti yasmin= ca sati vidyate /
   sa eva kāraṇaṃ tasya sa kathaṃ vighna ucyate // SBca_6.104 //	saH eva kAraNam tasya sa kaTam viGnaH ucyate // SBca_6.104 //
   na hi kālopapannena dānavighnaḥ kṛto 'rthinā /	na hi kAla upapannena dAna viGnaH kRtaH arTinA /
   na ca pravrājake prāpte pravrajyāvighna ucyate // SBca_6.105 //	na ca pravrAjake prApte pravrajyA viGnaH ucyate // SBca_6.105 //
   sulabhā yācakā loke durlabhāstvapakāriṇaḥ /	sulaBAH yAcakAH loke durlaBAH tu apakAriNaH /
   yato me 'naparādhasya na kaścidaparādhyati // SBca_6.106 //	yatas me anaparADasya na kaScid aparADyati // SBca_6.106 //
   aśramopārjitastasmādgṛhe nidhirivotthitaḥ /	aSrama upArjitaH tasmAt gRhe niDiH iva utTitaH /
   bodhicaryāsahāyatvāt spṛhaṇīyo ripurmama // SBca_6.107 //	boDi caryA sahAya tvAt spRhaNIyaH ripuH mama // SBca_6.107 //
   mayā cānena copāttaṃ tasmādetat kṣamāphalam /	mayA ca anena ca upAttam tasmAt etat kzamA Palam /
   etasmai prathamaṃ deyametatpūrvā kṣamā yataḥ // SBca_6.108 //	etasmE praTamam deyam etat pUrvA kzamA yatas // SBca_6.108 //
   kṣamāsiddhyāśayo nāsya tena pūjyo na cedariḥ /	kzamA sidDi ASayaH na asya tena pUjyaH na ced ariH /
   siddhiheturacitto 'pi saddharmaḥ pūjyate katham // SBca_6.109 //	sidDi hetuH acittaH api sadDarmaH pUjyate kaTam // SBca_6.109 //
   apakārāśayo 'syeti śatruryadi na pūjyate /	apakAra ASayaH asya iti SatruH yadi na pUjyate /
   anyathā me kathaṃ kṣāntirbhiṣajīva hitodyate // SBca_6.110 //	anyaTA me kaTam kzAntiH BizajI iva hita udyate // SBca_6.110 //
   tadduṣṭāśayamevātaḥ pratītyotpadyate kṣamā /	tat duzwa ASayam eva atas pratItya utpadyate kzamA /
   sa evātaḥ kṣamāhetuḥ pūjyaḥ saddharmavanmayā // SBca_6.111 //	saH eva atas kzamA hetuH pUjyaH sat Darma vat mayA // SBca_6.111 //
   sattvakṣetraṃ jinakṣetramityato muninoditam /	sattva kzetram jina kzetram iti atas muninA uditam /
   etānārādhya bahavaḥ saṃpatpāraṃ yato gatāḥ // SBca_6.112 //	etAn ArADya bahavaH saMpad pAram yatas gatAH // SBca_6.112 //
   sattvebhyaśca jinebhyaśca buddhadharmāgame same /	sattveByaH ca jineByaH ca budDa Darma Agame same /
   jineṣu gauravaṃ yadvanna sattveṣviti kaḥ kramaḥ // SBca_6.113 //	jinezu gOravam yadvat na sattvezu iti kaH kramaH // SBca_6.113 //
   āśayasya ca māhātmyaṃ na svataḥ kiṃ tu kāryataḥ /	ASayasya ca mAhAtmyam na svatas kim tu kAryataH /
   samaṃ ca tena māhātmyaṃ sattvānāṃ tena te samāḥ // SBca_6.114 //	samam ca tena mAhAtmyam sattvAnAm tena te samAH // SBca_6.114 //
   maitryāśayaśca yatpūjyaḥ sattvamāhātmyameva tat /	mEtrI ASayaH ca yat pUjyaH sattva mAhAtmyam eva tat /
   buddhaprasādādyatpuṇyaṃ buddhamāhātmyameva tat // SBca_6.115 //	budDa prasAdAt yat puNyam budDa mAhAtmyam eva tat // SBca_6.115 //
   buddhadharmāgamāṃśena tasmātsattvā jinaiḥ samāḥ /	budDa Darma Agama aMSena tasmAt sattvAH jinEH samAH /
   na tu buddhaiḥ samāḥ kecidanantāṃśairguṇārṇavaiḥ // SBca_6.116 //	na tu budDEH samAH kecid ananta aMSEH guNa arNavEH // SBca_6.116 //
   guṇasāraikarāśīnāṃ guṇo 'ṇurapi cetkvacit /	guNa sAra eka rASInAm guNaH aNuH api ced kvacid /
   dṛśyate tasya pūjārthaṃ trailokyamapi na kṣamam // SBca_6.117 //	dRSyate tasya pUjA arTam trElokyam api na kzamam // SBca_6.117 //
   buddhadharmodayāṃśastu śreṣṭhaḥ sattveṣu vidyate /	budDa Darma udaya aMSaH tu SrezWaH sattvezu vidyate /
   etadaṃśānurūpyeṇa sattvapūjā kṛtā bhavet // SBca_6.118 //	etad aMSa AnurUpyeNa sattva pUjA kRtA Bavet // SBca_6.118 //
   kiṃ ca niśchadmabandhūnāmaprameyopakāriṇām /	kim ca niSCadma banDUnAm aprameya upakAriNAm /
   sattvārādhanamutsṛjya niṣkṛtiḥ kā parā bhavet // SBca_6.119 //	sattva ArADanam utsRjya nizkRtiH kA parA Bavet // SBca_6.119 //
   bhindanti dehaṃ praviśantyavīciṃ yeṣāṃ kṛte tatra kṛte kṛtaṃ syāt /	Bindanti deham praviSanti avIcim yezAm kRte tatra kRte kRtam syAt /
   mahāpakāriṣvapi tena sarvaṃ kalyāṇamevācaraṇīyameṣu // SBca_6.120 //	mahA apakArizu api tena sarvam kalyANam eva AcaraNI yam ezu // SBca_6.120 //
   svayaṃ mama svāmina eva tāvad yadarthamātmanyapi nirvyapekṣāḥ /	svayam mama svAminaH eva tAvat yad arTam Atmani api nirvyapekzAH /
   ahaṃ kathaṃ svāmiṣu teṣu teṣu karomi mānaṃ na tu dāsabhāvam // SBca_6.121	aham kaTam svAmizu tezu tezu karomi mAnam na tu dAsa BAvam // SBca_6.121
   yeṣāṃ sukhe yānti mudaṃ munīndrāḥ yeṣāṃ vyathāyāṃ praviśanti manyum /	yezAm suKe yAnti mudam muni indrAH yezAm vyaTAyAm praviSanti manyum /
   tattoṣaṇātsarvamunīndratuṣṭis tatrāpakāre 'pakṛtaṃ munīnām // SBca_6.122	tad tozaNAt sarva muni indra tuzwiH tatra apakAre apakRtam munInAm // SBca_6.122
   ādīptakāyasya yathā samantān na sarvakāmairapi saumanasyam /	AdIpta kAyasya yaTA samantAt na sarva kAmEH api sOmanasyam /
   sattvavyathāyāmapi tadvadeva na prītyupāyo 'sti dayāmayānām // SBca_6.123	sattva vyaTAyAm api tadvat eva na prIti upAyaH asti dayA mayAnAm // SBca_6.123
   tasmānmayā yajjanaduḥkhadena duḥkhaṃ kṛtaṃ sarvamahākṛpāṇām /	tasmAt mayA yat jana duHKa dena duHKam kRtam sarva mahA kRpANAm /
   tadadya pāpaṃ pratideśayāmi yatkheditāstanmunayaḥ kṣamantām // SBca_6.124	tat adya pApam pratideSayAmi yat KeditAH tad munayaH kzamantAm // SBca_6.124
   ārādhanāyādya tathāgatānāṃ sarvātmanā dāsyamupaimi loke /	ArADanAya adya taTAgatAnAm sarva AtmanA dAsyam upEmi loke /
   kurvantu me mūrghni padaṃ janaughā vighnantu vā tuṣyatu lokanāthaḥ //	kurvantu me mUrGni padam jana oGAH viGnantu vA tuzyatu lokanATaH //
   SBca_6.125 //	SBca_6.125 //
   ātmīkṛtaṃ sarvamidaṃ jagattaiḥ / kṛpātmabhirnaiva hi saṃśayo 'sti /	AtmIkRtam sarvam idam jagat tEH / kRpA AtmaBiH na eva hi saMSayaH asti /
   dṛśyanta ete nanu sattvarūpās ta eva nāthāḥ kimanādaro 'tra // SBca_6.126	dRSyante ete nanu sattva rUpAH te eva nATAH kim anAdaraH atra // SBca_6.126
   tathāgatārādhanametadeva svārthasya saṃsādhanametadeva /	taTAgata ArADanam etat eva sva arTasya saMsADanam etat eva /
   lokasya duḥkhāpahametadeva tasmānmamāstu vratametadeva // SBca_6.127 //	lokasya duHKa apaham etat eva tasmAt mama astu vratam etat eva // SBca_6.127 //
   yathaiko rājapuruṣaḥ pramanthāti mahājanam /	yaTA ekaH rAja puruzaH pramanTAti mahAjanam /
   vikartuṃ naiva śaknoti dīrghadarśī mahājanaḥ // SBca_6.128 //	vikartum na eva Saknoti dIrGadarSI mahAjanaH // SBca_6.128 //
   yasmānnaiva sa ekākī tasya rājabalaṃ balam /	yasmAt na eva saH ekAkI tasya rAja balam balam /
   tathā na durbalaṃ kaṃcidaparāddhaṃ vimānayet // SBca_6.129 //	taTA na durbalam kaMcid aparAdDam vimAnayet // SBca_6.129 //
   yasmānnarakapālāśca kṛpāvantaśca tadbalam /	yasmAt naraka pAlAH ca kRpAvantaH ca tat balam /
   tasmādārādhayetsattvān bhṛtyaścaṇḍanṛpaṃ yathā // SBca_6.130 //	tasmAt ArADayet sattvAn BRtyaH caNxa nRpam yaTA // SBca_6.130 //
   kupitaḥ kiṃ nṛpaḥ kuryādyena syānnarakavyathā /	kupitaH kim nRpaH kuryAt yena syAt naraka vyaTA /
   yatsattvadaurmanasyena kṛtena hyanubhūyate // SBca_6.131 //	yat sattva dOrmanasyena kRtena hi anuBUyate // SBca_6.131 //
   tuṣṭaḥ kiṃ nṛpatirdadyādyadbuddhatvasamaṃ bhavet /	tuzwaH kim nRpatiH dadyAt yat budDa tva samam Bavet /
   yatsattvasaumanasyena kṛtena hyanubhūyate // SBca_6.132 //	yat sattva sOmanasyena kRtena hi anuBUyate // SBca_6.132 //
   āstāṃ bhaviṣyadbuddhatvaṃ sattvārādhanasaṃbhavam /	AstAm Bavizyat budDa tvam sattva ArADana saMBavam /
   ihaiva saubhāgyayaśaḥsausthityaṃ kiṃ na paśyasi // SBca_6.133 //	iha eva sOBAgya yaSaH sOsTityam kim na paSyasi // SBca_6.133 //
   prāsādikatvamārogyaṃ prāmodyaṃ cirajīvitam /	prAsAdika tvam Arogyam prAmodyam cira jIvitam /
   cakravartisukhaṃ sphītaṃ kṣamī prāpnoti saṃsaran // SBca_6.134 //	cakravarti suKam sPItam kzamI prApnoti saMsaran // SBca_6.134 //
   iti prajñākaramativiracitāyāṃ bodhicaryāvatārapañjikāyāṃ kṣāntipāramitā	iti prajQA karam ati viracitAyAm boDi caryA avatAra paQjikAyAm kzAnti pAramitA
   nāma ṣaṣṭhaḥ paricchedaḥ ||	nAma zazWaH paricCedaH ||
   7 Vīryapāramitā nāma saptamaḥ paricchedaḥ /	7 VIrya pAramitA nAma saptamaH paricCedaH /
   evaṃ kṣamo bhajedvīryaṃ vīrye bodhiryataḥ sthitā /	evam kzamaH Bajet vIryam vIrye boDiH yatas sTitA /
   na hi vīryaṃ vinā puṇyaṃ yathā vāyuṃ vināgatiḥ // SBca_7.1 //	na hi vIryam vinA puNyam yaTA vAyum vinA AgatiH // SBca_7.1 //
   kiṃ vīryaṃ kuśalotsāhastadvipakṣaḥ ka ucyate /	kim vIryam kuSala utsAhaH tad vipakzaH kaH ucyate /
   ālasyaṃ kutsitāsaktirviṣādātmāvamanyanā // SBca_7.2 //	Alasyam kutsita AsaktiH vizAda Atma avamanyanAH // SBca_7.2 //
   avyāpārasukhāsvādanidrāpāśrayatṛṣṇayā /	avyApAra suKa AsvAda nidrA apASraya tRzNayA /
   saṃsāraduḥkhānudvegādālasyamupajāyate // SBca_7.3 //	saMsAra duHKAn udvegAt Alasyam upajAyate // SBca_7.3 //
   kleśavāgurikāghrātaḥ praviṣṭo janmavāgurām /	kleSa vAgurika AGrAtaH pravizwaH janma vAgurAm /
   kimadyāpi na jānāsi mṛtyorvadanamāgataḥ // SBca_7.4 //	kim adya api na jAnAsi mRtyoH vadanam AgataH // SBca_7.4 //
   svayūthyānmāryamāṇāṃstvaṃ krameṇaiva na paśyasi /	sva yUTyAn mAryamANAn= tvam krameNa eva na paSyasi /
   tathāpi nidrāṃ yāsyeva caṇḍālamahiṣo yathā // SBca_7.5 //	taTA api nidrAm yAsi eva caNxAla mahizaH yaTA // SBca_7.5 //
   yamenodvīkṣyamāṇasya baddhamārgasya sarvataḥ /	yamena udvIkzyamANasya badDa mArgasya sarvatas /
   kathaṃ te rocate bhoktuṃ kathaṃ nidrā kathaṃ ratiḥ // SBca_7.6 //	kaTam te rocate Boktum kaTam nidrA kaTam ratiH // SBca_7.6 //
   yāvatsaṃbhṛtasaṃbhāraṃ maraṇaṃ śīghrameṣyati /	yAvat saMBRta saMBAram maraNam SIGram ezyati /
   saṃtyajyāpi tadālasyamakāle kiṃ kariṣyasi // SBca_7.7 //	saMtyajya api tad Alasyam akAle kim karizyasi // SBca_7.7 //
   idaṃ na prāptamārabdhamidamardhakṛtaṃ sthitam /	idam na prAptam ArabDam idam arDa kRtam sTitam /
   akasmānmṛtyurāyāto hā hato 'smīti cintayan // SBca_7.8 //	akasmAt mRtyuH AyAtaH hA hataH asmi iti cintayan // SBca_7.8 //
   śokavegasamucchūnasāśruraktekṣaṇānanān /	Soka vega samucCUna sa aSru rakta IkzaNa AnanAn /
   bandhūnnirāśān saṃpaśyan yamadūtamukhāni ca // SBca_7.9 //	banDUn nirASAn saMpaSyan yama dUta muKAni ca // SBca_7.9 //
   svapāpasmṛtisaṃtaptaḥ śṛṇvannādāṃśca nārakān /	sva pApa smRti saMtaptaH SRNvat = AdAn= ca nArakAn /
   trāsoccāraviliptāṅgo vihvalaḥ kiṃ kariṣyasi // SBca_7.10 //	trAsa uccAra vilipta aFgaH vihvalaH kim karizyasi // SBca_7.10 //
   jīvamatsya ivāsmīti yuktaṃ bhayamihaiva te /	jIva matsyaH iva asmi iti yuktam Bayam iha eva te /
   kiṃ punaḥ kṛtapāpasya tīvrānnarakaduḥkhataḥ // SBca_7.11 //	kim punar kRta pApasya tIvrAt naraka duHKataH // SBca_7.11 //
   spṛṣṭa uṣṇodakenāpi sukumāra pratapyase /	spRzwaH uzNa udakena api sukumAra pratapyase /
   kṛtvā ca nārakaṃ karma kimevaṃ svasthamāsyate // SBca_7.12 //	kRtvA ca nArakam karma kim evam svasTam Asyate // SBca_7.12 //
   nirudyama phalākāṅkṣin sukumāra bahuvyatha /	nirudyama Pala AkAFkzin sukumAra bahu vyaTa /
   mṛtyugrasto 'marākāra hā duḥkhita vihanyase // SBca_7.13 //	mRtyu grastaH amara AkAra hA duHKita vihanyase // SBca_7.13 //
   mānuṣyaṃ nāvamāsādya tara duḥkhamahānadīm /	mAnuzyam nAvam AsAdya tara duHKa mahA nadIm /
   mūḍha kālo na nidrāyā iyaṃ naurdurlabhā punaḥ // SBca_7.14 //	mUXa kAlaH na nidrAyAH iyam nOH durlaBA punar // SBca_7.14 //
   muktvā dharmaratiṃ śreṣṭhāmanantaratisaṃtatim /	muktvA Darma ratim SrezWAm ananta rati saMtatim /
   ratirauddhatyahāsyādau duḥkhahetau kathaṃ tava // SBca_7.15 //	ratiH OdDatya hAsya AdO duHKa hetO kaTam tava // SBca_7.15 //
   aviṣādabalavyūhatātparyātmavidheyatā /	avizAda bala vyUha tAtparya Atma viDeya tA /
   parātmasamatā caiva parātmaparivartanam // SBca_7.16 //	parAtma sama tA ca eva para Atma parivartanam // SBca_7.16 //
   naivāvasādaḥ kartavyaḥ kuto me bodhirityataḥ /	na eva avasAdaH kartavyaH kutas me boDiH iti atas /
   yasmāttathāgataḥ satyaṃ satyavādīdamuktavān // SBca_7.17 //	yasmAt taTAgataH satyam satya vAdI idam uktavAn // SBca_7.17 //
   te 'pyāsan daṃśamaśakā makṣikāḥ kṛmayastathā /	te api Asan daMSa maSakAH makzikAH kRmayaH taTA /
   yairutsāhavaśāt prāptā durāpā bodhiruttamā // SBca_7.18 //	yEH utsAha vaSAt prAptA durApA boDiH uttamAH // SBca_7.18 //
   kimutāhaṃ naro jātyā śakto jñātuṃ hitāhitam /	kim uta aham naraH jAtyA SaktaH jQAtum hita ahitam /
   sarvajñanītyanutsargādbodhiṃ kiṃ nāpnuyāmaham // SBca_7.19 //	sarvajQanIti anutsargAt boDim kim na ApnuyAm aham // SBca_7.19 //
   athāpi hastapādādi dātavyamiti me bhayam /	aTa api hasta pAda Adi dAtavyam iti me Bayam /
   gurulāghavamūḍhatvaṃ tanme syādavicārataḥ // SBca_7.20 //	gurulAGava mUXa tvam tat me syAt avicArataH // SBca_7.20 //
   chettavyaścāsmi bhettavyo dāhyaḥ pāṭyo 'pyanekaśaḥ /	CettavyaH ca asmi BettavyaH dAhyaH pAwyaH api anekaSas /
   kalpakoṭīrasaṃkhyeyā na ca bodhirbhaviṣyati // SBca_7.21 //	kalpa kowIH asaMKyeyAH na ca boDiH Bavizyati // SBca_7.21 //
   idaṃ tu me parimitaṃ duḥkhaṃ saṃbodhisādhanam /	idam tu me parimitam duHKam saMboDi sADanam /
   naṣṭaśalyavyathāpohe tadutpādanaduḥkhavat // SBca_7.22 //	nazwa Salya vyaTA apohe tad utpAdana duHKa vat // SBca_7.22 //
   sarve 'pi vaidyāḥ kurvanti kriyāduḥkhairarogatām /	sarve api vEdyAH kurvanti kriyA duHKEH aroga tAm /
   tasmādbahūni duḥkhāni hantuṃ soḍhavyamalpakam // SBca_7.23 //	tasmAt bahUni duHKAni hantum soXavyam alpakam // SBca_7.23 //
   kriyāmimāmapyucitāṃ varavaidyo na dattavān /	kriyAm imAm api ucitAm vara vEdyaH na dattavAn /
   madhureṇopacāreṇa cikitsati mahāturān // SBca_7.24 //	maDureNa upacAreNa cikitsati mahA AturAn // SBca_7.24 //
   ādau śākādidāne 'pi niyojayati nāyakaḥ /	AdO SAka Adi dAne api niyojayati nAyakaH /
   tatkaroti kramātpaścādyatsvamāṃsānyapi tyajet // SBca_7.25 //	tat karoti kramAt paScAt yat sva mAMsAni api tyajet // SBca_7.25 //
   yadā śākeṣviva prajñā svamāṃse 'pyupajāyate /	yadA SAkezu iva prajQA sva mAMse api upajAyate /
   māṃsāsthi tyajatastasya tadā kiṃ nāma duṣkaram // SBca_7.26 //	mAMsa asTi tyajataH tasya tadA kim nAma duzkaram // SBca_7.26 //
   na duḥkhī tyaktapāpatvātpaṇḍitatvānna durmanāḥ /	na duHKI tyakta pApa tvAt paNxita tvAt na durmanAH /
   mithyākalpanayā citte pāpātkāye yato vyathā // SBca_7.27 //	miTyA kalpanayA citte pApAt kAye yatas vyaTA // SBca_7.27 //
   puṇyena kāyaḥ sukhitaḥ pāṇḍityena manaḥ sukhi /	puNyena kAyaH suKitaH pANxityena manaH suKi /
   tiṣṭhan parārthaṃ saṃsāre kṛpāluḥ kena khidyate // SBca_7.28 //	tizWan para arTam saMsAre kRpAluH kena Kidyate // SBca_7.28 //
   kṣapayan pūrvapāpāni pratīcchan puṇyasāgarān /	kzapayan pUrva pApAni pratIcCan puNya sAgarAn /
   bodhicittabalādeva śrāvakebhyo 'pi śīghragaḥ // SBca_7.29 //	boDi citta balAt eva SrAvakeByaH api SIGra gaH // SBca_7.29 //
   evaṃ sukhātsukhaṃ gacchan ko viṣīdetsacetanaḥ /	evam suKAt suKam gacCan kaH vizIdet sa cetanaH /
   bodhicittarathaṃ prāpya sarvakhedaśramāpaham // SBca_7.30 //	boDi citta raTam prApya sarva Keda Srama apaham // SBca_7.30 //
   chandasthāmaratimuktibalaṃ sattvārthasiddhaye /	Canda sTAm arati mukti balam sattva arTa sidDaye /
   chandaṃ duḥkhabhayātkuryādanuśaṃsāṃśca bhāvayan // SBca_7.31 //	Candam duHKa BayAt kuryAt anuSaMsAn= ca BAvayan // SBca_7.31 //
   evaṃ vipakṣamunmūlya yatetotsāhavṛddhaye /	evam vipakzam unmUlya yateta utsAha vRdDaye /
   chandamānaratityāgatātparyavaśitābalaiḥ // SBca_7.32 //	CandamAna rati tyAga tAtparya vaSitA balEH // SBca_7.32 //
   aprameyā mayā doṣā hantavyāḥ svaparātmanoḥ /	aprameyAH mayA dozAH hantavyAH sva para AtmanoH /
   ekaikasyāpi doṣasya yatra kalpārṇavaiḥ kṣayaḥ // SBca_7.33 //	ekEkasya api dozasya yatra kalpa arNavEH kzayaH // SBca_7.33 //
   tatra doṣakṣayārambhe leśo 'pi mama nekṣyate /	tatra doza kzaya AramBe leSaH api mama na Ikzyate /
   aprameyavyathābhājye noraḥ sphuṭati me katham // SBca_7.34 //	aprameya vyaTA BAjye na uraH sPuwati me kaTam // SBca_7.34 //
   guṇā mayārjanīyāśca bahavaḥ svaparātmanoḥ /	guNAH mayA arjanIyAH ca bahavaH sva para AtmanoH /
   tatraikaikaguṇābhyāso bhavetkalpārṇavairna vā // SBca_7.35 //	tatra ekEka guNa aByAsaH Bavet kalpa arNavEH na vA // SBca_7.35 //
   guṇaleśe 'pi nābhyāso mama jātaḥ kadācana /	guNa leSe api na aByAsaH mama jAtaH kadAcana /
   vṛthā nītaṃ mayā janma kathaṃcillabdhamadbhutam // SBca_7.36 //	vRTA nItam mayA janma kaTaMcid labDam adButam // SBca_7.36 //
   na prāptaṃ bhagavatpūjāmahotsavasukhaṃ mayā /	na prAptam Bagavat pUjA mahA utsava suKam mayA /
   na kṛtā śāsane kārā daridrāśā na pūritā // SBca_7.37 //	na kRtA SAsane kArA daridra ASA na pUritAH // SBca_7.37 //
   bhītebhyo nābhayaṃ dattamārtā na sukhinaḥ kṛtāḥ /	BIteByaH na aBayam dattam ArtAH na suKinaH kRtAH /
   duḥkhāya kevalaṃ māturgato 'smi garbhaśalyatām // SBca_7.38 //	duHKAya kevalam mAtuH gataH asmi garBa Salya tAm // SBca_7.38 //
   dharmacchandaviyogena paurvikeṇa mamādhunā /	Darma= Canda viyogena pOrvikeNa mama aDunA /
   vipattirīdṛśī jātā ko dharme chandamutsṛjet // SBca_7.39 //	vipattiH IdRSI jAtA kaH Darme Candam utsRjet // SBca_7.39 //
   kuśalānāṃ ca sarveṣāṃ chandaṃ mūlaṃ munirjagau /	kuSalAnAm ca sarvezAm Candam mUlam muniH jagO /
   tasyāpi mūlaṃ satataṃ vipākaphalabhāvanā // SBca_7.40 //	tasya api mUlam satatam vipAka Pala BAvanA // SBca_7.40 //
   duḥkhāni daurmanasyāni bhayāni vividhāni ca /	duHKAni dOrmanasyAni BayAni viviDAni ca /
   abhilāṣavighātāśca jāyante pāpakāriṇām // SBca_7.41 //	aBilAza viGAtAH ca jAyante pApa kAriNAm // SBca_7.41 //
   manorathaḥ śubhakṛtāṃ yatra yatraiva gacchati /	manoraTaH SuBa kRtAm yatra yatra eva gacCati /
   tatra tatraiva tatpuṇyaiḥ phalārgheṇābhipūjyate // SBca_7.42 //	tatra tatra eva tad puNyEH Pala arGeNa aBipUjyate // SBca_7.42 //
   pāpakārisukhecchā tu yatra yatraiva gacchati /	pApa kAri suKa icCA tu yatra yatra eva gacCati /
   tatra tatraiva tatpāpairduḥkhaśastrairvihanyate // SBca_7.43 //	tatra tatra eva tad pApEH duHKa SastrEH vihanyate // SBca_7.43 //
   vipulasugandhiśītalasaroruhagarbhagatā	vipula suganDi SItala saroruha garBa gatA
   madhurajinasvarāśanakṛtopacitadyutayaḥ /	maDura jina svara aSana kRta upacita dyutayaH /
   munikarabodhitāmbujavinirgatasadvapuṣaḥ	muni kara boDita ambuja vinirgata sat vapuzaH
   sugatasutā bhavanti sugatasya puraḥ kuśalaiḥ // SBca_7.44 //	sugata sutAH Bavanti sugatasya puras kuSalEH // SBca_7.44 //
   yamapuruṣāpanītasakalacchavirārtaravo	yama puruza apanIta sakala= CaviH Arta ravaH 
   hutavahatāpavidrutakatāmraniṣiktatanuḥ /	hutavaha tApa vidrutaka tAmra nizikta tanuH /
   jvaladasiśaktighātaśataśātitamāṃsadalaḥ	jvalat asi Sakti GAta Sata SAtita mAMsa dalaH
   patati sutaptalohadharaṇīṣvaśubhairbahuśaḥ // SBca_7.45 //	patati su tapta loha DaraNIzu aSuBEH bahuSas // SBca_7.45 //
   tasmātkāryaḥ śubhacchando bhāvayitvaivamādarāt /	tasmAt kAryaH SuBa= CandaH BAvayitvA evam AdarAt /
   vajradhvajasthavidhinā mānaṃ tvārabhya bhāvayet // SBca_7.46 //	vajra Dvaja sTa viDinA mAnam tu AraBya BAvayet // SBca_7.46 //
   pūrvaṃ nirūpya sāmagrīmārabhennārabheta vā /	pUrvam nirUpya sAmagrIm AraBet na AraBeta vA /
   anārambho varaṃ nāma na tvārabhya nivartanam // SBca_7.47 //	anAramBaH varam nAma na tu AraBya nivartanam // SBca_7.47 //
   janmāntare 'pi so 'bhyāsaḥ pāpādduḥkhaṃ ca vardhate /	janma antare api saH aByAsaH pApAt duHKam ca varDate /
   anyacca kāryakālaṃ ca hīnaṃ tacca na sādhitam // SBca_7.48 //	anyat ca kArya kAlam ca hInam tat ca na sADitam // SBca_7.48 //
   triṣu māno vidhātavyaḥ karmopakleśaśaktiṣu /	trizu mAnaH viDAtavyaH karma upakleSa Saktizu /
   mayaivaikena kartavyamityeṣā karmamānitā // SBca_7.49 //	mayA eva ekena kartavyam iti ezA karma mAnitAH // SBca_7.49 //
   kleśasvatantro loko 'yaṃ na kṣamaḥ svārthasādhane /	kleSa svatantraH lokaH ayam na kzamaH sva arTa sADane /
   tasmānmayaiṣāṃ kartavyaṃ nāśakto 'haṃ yathā janaḥ // SBca_7.50 //	tasmAt mayA ezAm kartavyam na aSaktaH aham yaTA janaH // SBca_7.50 //
   nīcaṃ karma karotyanyaḥ kathaṃ mayyapi tiṣṭhati /	nIcam karma karoti anyaH kaTam mayi api tizWati /
   mānāccenna karomyetanmāno naśyatu me varam // SBca_7.51 //	mAnAt ced na karomi etat mAnaH naSyatu me varam // SBca_7.51 //
   mṛtaṃ duṇḍubhamāsādya kāko 'pi garuḍāyate /	mRtam duNxuBam AsAdya kAkaH api garuxAyate /
   āpadābādhate 'lpāpi mano me yadi durbalam // SBca_7.52 //	Apad AbADate alpA api manaH me yadi durbalam // SBca_7.52 //
   viṣādakṛtaniśceṣṭe āpadaḥ sukarā nanu /	vizAda kRta niScezwe ApadaH sukarA nanu /
   vyutthitaśceṣṭamānastu mahatāmapi durjayaḥ // SBca_7.53 //	vyutTitaH cezwamAnaH tu mahatAm api durjayaH // SBca_7.53 //
   tasmāddṛḍhena cittena karomyāpadamāpadaḥ /	tasmAt dRXena cittena karomi Apadam ApadaH /
   trailokyavijigīṣutvaṃ hāsyamāpajjitasya me // SBca_7.54 //	trElokya vijigIzu tvam hAsyam Apad jitasya me // SBca_7.54 //
   mayā hi sarvaṃ jetavyamahaṃ jeyo na kenacit /	mayA hi sarvam jetavyam aham jeyaH na kenacid /
   mayaiṣa māno voḍhavyo jinasiṃhasuto hyaham // SBca_7.55 //	mayA eza mAnaH voXavyaH jinasiMha sutaH hi aham // SBca_7.55 //
   ye sattvā mānavijitā varakāste na māninaḥ /	ye sattvAH mAna vijitAH varakAH te na mAninaH /
   mānī śatruvaśaṃ naiti mānaśatruvaśāśca te // SBca_7.56 //	mAnI Satru vaSam na eti mAna Satru vaSAH ca te // SBca_7.56 //
   mānena durgatiṃ nītā mānuṣye 'pi hatotsavāḥ /	mAnena durgatim nItAH mAnuzye api hata utsavAH /
   parapiṇḍāśino dāsā mūrkhā durdarśanāḥ kṛśā // SBca_7.57 //	para piNxa ASinaH dAsAH mUrKAH durdarSanAH kRSAH // SBca_7.57 //
   sarvataḥ paribhūtāśca mānastabdhāstapasvinaḥ /	sarvatas pariBUtAH ca mAna stabDAH tapasvinaH /
   te 'pi cenmānināṃ madhye dīnāstu vada kīdṛśāḥ // SBca_7.58 //	te api ced mAninAm maDye dInAH tu vada kIdRSAH // SBca_7.58 //
   te mānino vijayinaśca ta eva śūrā ye mānaśatruvijayāya vahanti mānam /	te mAninaH vijayinaH ca te eva SUrAH ye mAna Satru vijayAya vahanti mAnam /
   ye taṃ sphurantamapi mānaripuṃ nihatya kāmaṃ jane jayaphalaṃ	ye tam sPurantam api mAna ripum nihatya kAmam jane jaya Palam
   pratipādayanti // SBca_7.59 //	pratipAdayanti // SBca_7.59 //
   saṃkleśapakṣamadhyastho bhaveddṛptaḥ sahasraśaḥ /	saMkleSa pakza maDya sTaH Bavet dRptaH sahasraSas /
   dūryodhanaḥ kleśagaṇaiḥ siṃho mṛgagaṇairiva // SBca_7.60 //	dUryoDanaH kleSa gaNEH siMhaH mRga gaNEH iva // SBca_7.60 //
   mahatsvapi hi kṛcchreṣu na rasaṃ cakṣurīkṣate /	mahatsu api hi kRcCrezu na rasam cakzuH Ikzate /
   evaṃ kṛcchramapi prāpya na kleśavaśago bhavet // SBca_7.61 //	evam kRcCram api prApya na kleSa vaSa gaH Bavet // SBca_7.61 //
   yadevāpadyate karma tatkarmavyasanī bhavet /	yat eva Apadyate karma tad karma vyasanI Bavet /
   tatkarmaśauṇḍo 'tṛptātmā krīḍāphalasukhepsuvat // SBca_7.62 //	tad karma SONxaH atRpta AtmA krIxA Pala suKa Ipsu vat // SBca_7.62 //
   sukhārthaṃ kriyate karma tathāpi syānna vā sukham /	suKa arTam kriyate karma taTA api syAt na vA suKam /
   karmaiva tu sukhaṃ yasya niṣkarmā sa sukhī katham // SBca_7.63 //	karma eva tu suKam yasya nizkarmA sa suKI kaTam // SBca_7.63 //
   kāmairna tṛptiḥ saṃsāre kṣuradhārāmadhūpamaiḥ /	kAmEH na tRptiH saMsAre kzura DArA maDu upamEH /
   puṇyāmṛtaiḥ kathaṃ tṛptirvipākamadhuraiḥ śivaiḥ // SBca_7.64 //	puNya amRtEH kaTam tRptiH vipAka maDurEH SivEH // SBca_7.64 //
   tasmātkarmāvasāne 'pi nimajjettatra karmaṇi /	tasmAt karma avasAne api nimajjet tatra karmaNi /
   yathā madhyāhnasaṃtapta ādau prāptasarāḥ karī // SBca_7.65 //	yaTA maDyAhna saMtaptaH AdO prApta sarAH karI // SBca_7.65 //
   balanāśānubandhe tu punaḥ kartuṃ parityajet /	bala nASa anubanDe tu punar kartum parityajet /
   susamāptaṃ ca tanmuñceduttarottaratṛṣṇayā // SBca_7.66 //	su samAptam ca tat muQcet uttarottara tRzNayA // SBca_7.66 //
   kleśaprahārān saṃrakṣet kleśāṃśca prahareddṛḍham /	kleSa prahArAn saMrakzet kleSAn= ca praharet dRXam /
   khaḍgayuddhamivāpannaḥ śikṣitenāriṇā saha // SBca_7.67 //	Kaxga yudDam iva ApannaH Sikzitena ariNA saha // SBca_7.67 //
   tatra khaḍgaṃ yathā bhraṣṭaṃ gṛhṇīyātsabhayastvaran /	tatra Kaxgam yaTA Brazwam gRhNIyAt sa BayaH tvaran /
   smṛtikhaḍgaṃ tathā bhraṣṭaṃ gṛhṇīyānnarakān smaran // SBca_7.68 //	smRti Kaxgam taTA Brazwam gRhNIyAt narakAn smaran // SBca_7.68 //
   viṣaṃ rūdhiramāsādya prasarpati yathā tanau /	vizam rUDiram AsAdya prasarpati yaTA tanO /
   tathaiva cchidramāsādya doṣaścitte prasarpati // SBca_7.69 //	taTA eva cCidram AsAdya dozaH citte prasarpati // SBca_7.69 //
   tailapātradharo yadvadasihastairadhiṣṭhitaḥ /	tEla pAtra DaraH yadvat asi hastEH aDizWitaH /
   skhalite maraṇatrāsāttatparaḥ syāttathā vratī // SBca_7.70 //	sKalite maraNa trAsAt tatparaH syAt taTA vratI // SBca_7.70 //
   tasmādutsaṅgage sarpe yathottiṣṭhati satvaram /	tasmAt utsaFga ge sarpe yaTA uttizWati sa tvaram /
   nidrālasyāgame tadvat pratikurvīta satvaram // SBca_7.71 //	nidrA Alasya Agame tadvat pratikurvIta sa tvaram // SBca_7.71 //
   ekaikasmiṃśchale suṣṭhu paritapya vicintayet /	ekEkasmin= Cale suzWu paritapya vicintayet /
   kathaṃ karomi yenedaṃ punarme na bhavediti // SBca_7.72 //	kaTam karomi yena idam punar me na Bavet iti // SBca_7.72 //
   saṃsargaṃ karma vā prāptamicchedetena hetunā /	saMsargam karma vA prAptam icCet etena hetunA /
   kathaṃ nāmāsvavasthāsu smṛtyubhyāso bhavediti // SBca_7.73 //	kaTam nAma Asu avasTAsu smRti uByAsaH Bavet iti // SBca_7.73 //
   laghuṃ kuryāttathātmānamapramādakathāṃ smaran /	laGum kuryAt taTA AtmAnam apramAda kaTAm smaran /
   karmāgamādyathā pūrvaṃ sajjaḥ sarvatra vartate // SBca_7.74 //	karma AgamAt yaTA pUrvam sajjaH sarvatra vartate // SBca_7.74 //
   yathaiva tūlakaṃ vāyorgamanāgamane vaśam /	yaTA eva tUlakam vAyoH gamana Agamane vaSam /
   tathotsāhavaśaṃ yāyādṛddhiścaivaṃ samṛdhyati // SBca_7.75 //	taTA utsAha vaSam yAyAt RdDiH ca evam samRDyati // SBca_7.75 //
   iti prajñākaramativiracitāyāṃ bodhicaryāvatārapañjikāyāṃ vīryapāramitā	iti prajQA karam ati viracitAyAm boDi caryA avatArapaQjikAyAm vIrya pAramitA
   nāma saptamaḥ paricchedaḥ ||	nAma saptamaH paricCedaH ||
   8 Dhyānapāramitā nāma aṣṭamaḥ paricchedaḥ /	8 DhyAnapAramitA nAma azwamaH paricCedaH /
   vardhayitvaivamutsāhaṃ samādhau sthāpayenmanaḥ /	varDayitvA evam utsAham samADO sTApayet manaH /
   vikṣiptacittastu naraḥ kleśadaṃṣṭrāntare sthitaḥ // SBca_8.1 //	vikzipta cittaH tu naraH kleSa daMzwra antare sTitaH // SBca_8.1 //
   kāyacittavivekena vikṣepasya na saṃbhavaḥ /	kAya citta vivekena vikzepasya na saMBavaH /
   tasmāllokaṃ parityajya vitarkān parivarjayet // SBca_8.2 //	tasmAt lokam parityajya vitarkAn parivarjayet // SBca_8.2 //
   snehānna tyajyate loko lābhādiṣu ca tṛṣṇayā /	snehAt na tyajyate lokaH lABa Adizu ca tRzNayA /
   tasmādetatparityāge vidvānevaṃ vibhāvayet // SBca_8.3 //	tasmAt etat parityAge vidvAn evam viBAvayet // SBca_8.3 //
   śamathena vipaśyanāsuyuktaḥ kurute kleśavināśamityavetya /	SamaTena vipaSyana asu yuktaH kurute kleSa vinASam iti avetya /
   śamathaḥ prathamaṃ gaveṣaṇīyaḥ sa ca loke nirapekṣayābhiratyā // SBca_8.4	SamaTaH praTamam gavezaNIyaH sa ca loke nirapekzayA aBiratyAH // SBca_8.4
   kasyānityeṣvanityasya sneho bhavitumarhati /	kasya anityezu anityasya snehaH Bavitum arhati /
   yena janmasahasrāṇi draṣṭavyo na punaḥ priyaḥ // SBca_8.5 //	yena janma sahasrANi drazwavyaH na punar priyaH // SBca_8.5 //
   apaśyannaratiṃ yāti samādhau na ca tiṣṭhati /	apaSyan= aratim yAti samADO na ca tizWati /
   na ca tṛpyati dṛṣṭvāpi pūrvavadbādhyate tṛṣā // SBca_8.6 //	na ca tRpyati dRzwvA api pUrvavat bADyate tRzA // SBca_8.6 //
   na paśyati yathābhūtaṃ saṃvegādavahīyate /	na paSyati yaTABUtam saMvegAt avahIyate /
   dahyate tena śokena priyasaṃgamakāṅkṣayā // SBca_8.7 //	dahyate tena Sokena priya saMgama kAFkzayA // SBca_8.7 //
   taccintayā mudhā yāti hrasvamāyurmuhurmuhuḥ /	tad cintayA muDA yAti hrasvam AyuH muhur muhur /
   aśāśvatena dharmeṇa dharmo bhraśyati śāśvataḥ // SBca_8.8 //	aSASvatena DarmeNa DarmaH BraSyati SASvataH // SBca_8.8 //
   bālaiḥ sabhāgacarito niyataṃ yāti durgatim /	bAlEH sa BAga caritaH niyatam yAti durgatim /
   neṣyate viṣabhāgaśca kiṃ prāptaṃ bālasaṃgamāt // SBca_8.9 //	na izyate viza BAgaH ca kim prAptam bAla saMgamAt // SBca_8.9 //
   kṣaṇādbhavanti suhṛdo bhavanti ripavaḥ kṣaṇāt /	kzaNAt Bavanti suhRdaH Bavanti ripavaH kzaNAt /
   toṣasthāne prakupyanti durārādhāḥ pṛthagjanāḥ // SBca_8.10 //	toza sTAne prakupyanti durArADAH pRTagjanAH // SBca_8.10 //
   hitamuktāḥ prakupyanti vārayanti ca māṃ hitāt /	hita muktAH prakupyanti vArayanti ca mAm hitAt /
   atha na śrūyate teṣāṃ kupitā yānti durgatim // SBca_8.11 //	aTa na SrUyate tezAm kupitAH yAnti durgatim // SBca_8.11 //
   īrṣyotkṛṣṭātsamāddvandvo hīnānmānaḥ stutermadaḥ /	IrzyA utkRzwAt samAt dvandvaH hInAn mAnaH stuteH madaH /
   avarṇātpratighaśceti kadā bālāddhitaṃ bhavet // SBca_8.12 //	avarNAt pratiGaH ca iti kadA bAlAt hitam Bavet // SBca_8.12 //
   ātmotkarṣaḥ parāvarṇaḥ saṃsāraratisaṃkathā /	Atma utkarzaH parAvarNaH saMsAra rati saMkaTA /
   ityādyavaśyamaśubhaṃ kiṃcidbālasya bālataḥ // SBca_8.13 //	iti Adya vaSyam aSuBam kiMcid bAlasya bAlataH // SBca_8.13 //
   evaṃ tasyāpi tatsaṅgāttenānarthasamāgamaḥ /	evam tasya api tad saFgAt tena anarTa samAgamaH /
   ekākī vihariṣyāmi sukhamakliṣṭamānasaḥ // SBca_8.14 //	ekAkI viharizyAmi suKam aklizwa mAnasaH // SBca_8.14 //
   bālāddūraṃ palāyeta prāptamārādhayetpriyaiḥ /	bAlAt dUram palAyeta prAptam ArADayet priyEH /
   na saṃstavānubandhena kiṃ tūdāsīnasādhuvat // SBca_8.15 //	na saMstava anubanDena kim tu udAsIna sADu vat // SBca_8.15 //
   dharmārthamātramādāya bhṛṅgavat kusumānmadhu /	Darma arTa mAtram AdAya BRFga vat kusumAt maDu /
   apūrva iva sarvatra vihariṣyāmyasaṃstutaḥ // SBca_8.16 //	apUrvaH iva sarvatra viharizyAmi asaMstutaH // SBca_8.16 //
   lābhī ca satkṛtaścāhamicchanti bahavaśca mām /	lABI ca satkRtaH ca aham icCanti bahavaH ca mAm /
   iti martyasya saṃprāptānmaraṇājjāyate bhayam // SBca_8.17 //	iti martyasya saMprAptAt maraNAt jAyate Bayam // SBca_8.17 //
   yatra yatra ratiṃ yāti manaḥ sukhavimohitam /	yatra yatra ratim yAti manaH suKa vimohitam /
   tattatsahasraguṇitaṃ duḥkhaṃ bhūtvopatiṣṭhati // SBca_8.18 //	tad tad sahasra guNitam duHKam BUtvA upatizWati // SBca_8.18 //
   tasmātprājño na tāmicchedicchāto jāyate bhayam /	tasmAt prAjQaH na tAm icCet icCAtaH jAyate Bayam /
   svayameva ca yātyetaddhairyaṃ kṛtvā pratīkṣatām // SBca_8.19 //	svayam eva ca yAti etat DEryam kRtvA pratIkzatAm // SBca_8.19 //
   bahavo lābhino 'bhūvan bahavaśca yaśasvinaḥ /	bahavaH lABinaH aBUvan bahavaH ca yaSasvinaH /
   saha lābhayaśobhiste na jñātāḥ kva gatā iti // SBca_8.20 //	saha lABa yaSoBiH te na jQAtAH kva gatAH iti // SBca_8.20 //
   māmevānye jugupsanti kiṃ prahṛṣyāmyahaṃ stutaḥ /	mAm eva anye jugupsanti kim prahRzyAmi aham stutaH /
   māmevānye praśaṃsanti kiṃ viṣīdāmi ninditaḥ // SBca_8.21 //	mAm eva anye praSaMsanti kim vizIdAmi ninditaH // SBca_8.21 //
   nānādhimuktikāḥ sattvā jinairapi na toṣitāḥ /	nAnA aDimuktikAH sattvAH jinEH api na tozitAH /
   kiṃ punarmādṛśairajñaistasmātkiṃ lokacintayā // SBca_8.22 //	kim punar mAdRSEH ajQEH tasmAt kim loka cintayA // SBca_8.22 //
   nindantyalābhinaṃ sattvamavadhyāyanti lābhinam /	nindanti alABinam sattvam avaDyAyanti lABinam /
   prakṛtyā duḥkhasaṃvāsaiḥ kathaṃ tairjāyate ratiḥ // SBca_8.23 //	prakRtyA duHKa saMvAsEH kaTam tEH jAyate ratiH // SBca_8.23 //
   na bālaḥ kasyacinmitramiti coktaṃ tathāgataiḥ /	na bAlaH kasyacid mitram iti ca uktam taTAgatEH /
   na svārthena vinā prītiryasmādbālasya jāyate // SBca_8.24 //	na sva arTena vinA prItiH yasmAt bAlasya jAyate // SBca_8.24 //
   svārthadvāreṇa yā prītirātmārthaṃ prītireva sā /	sva arTa dvAreNa yA prItiH Atma arTam prItiH eva sA /
   dravyanāśe yathodvegaḥ sukhahānikṛto hi saḥ // SBca_8.25 //	dravya nASe yaTA udvegaH suKa hAni kRtaH hi saH // SBca_8.25 //
   nāvadhyāyanti taravo na cārādhyāḥ prayatnataḥ	na avaDyAyanti taravaH na ca ArADyAH prayatnataH
   kadā taiḥ sukhasaṃvāsaiḥ saha vāso bhavenmama // SBca_8.26 //	kadA tEH suKa saMvAsEH saha vAsaH Bavet mama // SBca_8.26 //
   śūnyadevakule sthitvā vṛkṣamūle guhāsu vā /	SUnya devakule sTitvA vRkza mUle guhAsu vA /
   kadānapekṣo yāsyāmi pṛṣṭhato 'navalokayan // SBca_8.27 //	kadA anapekzaH yAsyAmi pRzWatas anavalokayan // SBca_8.27 //
   amameṣu pradeśeṣu vistīrṇeṣu svabhāvataḥ /	amamezu pradeSezu vistIrNezu svaBAvataH /
   svacchandacāryanilayo vihariṣyāmyahaṃ kadā // SBca_8.28 //	svacCanda cArya nilayaH viharizyAmi aham kadA // SBca_8.28 //
   mṛtpātramātravibhavaścaurāsaṃbhogacīvaraḥ /	mRd pAtra mAtra viBavaH cOra asaMBoga cIvaraH /
   nirbhayo vihariṣyāmi kadā kāyamagopayan // SBca_8.29 //	nirBayaH viharizyAmi kadA kAyam agopayan // SBca_8.29 //
   kāyabhūmiṃ nijāṃ gatvā kaṅkālairaparaiḥ saha /	kAya BUmim nijAm gatvA kaFkAlEH aparEH saha /
   svakāyaṃ tulayiṣyāmi kadā śatanadharmiṇam // SBca_8.30 //	sva kAyam tulayizyAmi kadA Satana DarmiNam // SBca_8.30 //
   ayameva hi kāyo me evaṃ pūtirbhaviṣyati /	ayam eva hi kAyaH me evam pUtiH Bavizyati /
   śṛgālā api yadgandhānnopasarpeyurantikam // SBca_8.31 //	SRgAlAH api yat ganDAn na upasarpeyuH antikam // SBca_8.31 //
   asyaikasyāpi kāyasya sahajā asthikhaṇḍakāḥ /	asya ekasya api kAyasya sahajAH asTi KaNxakAH /
   pṛthak pṛthaggamiṣyanti kimutānyaḥ priyo janaḥ // SBca_8.32 //	pRTak pRTak gamizyanti kim uta anyaH priyaH janaH // SBca_8.32 //
   eka utpadyate janturmriyate caika eva hi /	ekaH utpadyate jantuH mriyate ca ekaH eva hi /
   nānyasya tadvyathābhāgaḥ kiṃ priyairvighnakārakaiḥ // SBca_8.33 //	na anyasya tad vyaTA BAgaH kim priyEH viGna kArakEH // SBca_8.33 //
   adhvānaṃ pratipannasya yathāvāsaparigrahaḥ /	aDvAnam pratipannasya yaTA vAsa parigrahaH /
   tathā bhavādhvagasyāpi janmāvāsaparigrahaḥ // SBca_8.34 //	taTA Bava aDvagasya api janma AvAsa parigrahaH // SBca_8.34 //
   caturbhiḥ puruṣairyāvatsa na nirdhāryate tataḥ /	caturBiH puruzEH yAvat sa na nirDAryate tatas /
   āśocyamāno lokena tāvadeva vanaṃ vrajet // SBca_8.35 //	ASA ucyamAnaH lokena tAvat eva vanam vrajet // SBca_8.35 //
   asaṃstavāvirodhābhyāmeka eva śarīrakaḥ /	asaMstava aviroDAByAm ekaH eva SarIrakaH /
   purvameva mṛto loke mriyamāṇo na śocati // SBca_8.36 //	purvam eva mRtaH loke mriyamANaH na Socati // SBca_8.36 //
   na cāntikacarāḥ kecicchocantaḥ kurvate vyathām /	na ca antika carAH kecid SocantaH kurvate vyaTAm /
   buddhādyanusmṛtiṃ cāsya vikṣipanti na kecana // SBca_8.37 //	budDa Adi anusmRtim ca asya vikzipanti na kecana // SBca_8.37 //
   tasmādekākitā ramyā nirāyāsā śivodayā /	tasmAt ekAkitA ramyA nirAyAsA Siva udayA /
   sarvavikṣepaśamanī sevitavyā mayā sadā // SBca_8.38 //	sarva vikzepa SamanI sevitavyA mayA sadA // SBca_8.38 //
   sarvānyacintānirmuktaḥ svacittaikāgramānasaḥ /	sarva anya cintA nirmuktaH sva citta ekAgra mAnasaH /
   samādhānāya cittasya prayatiṣye damāya ca // SBca_8.39 //	samADAnAya cittasya prayatizye damAya ca // SBca_8.39 //
   kāmā hyanarthajanakā iha loke paratra ca /	kAmAH hi anarTa janakAH iha loke paratra ca /
   iha bandhavadhocchedairnarakādau paratra ca // SBca_8.40 //	iha banDa vaDa ucCedEH naraka AdO paratra ca // SBca_8.40 //
   yadarthaṃ dūtadūtīnāṃ kṛtāñjaliranekadhā /	yad arTam dUta dUtInAm kRtAQjaliH anekaDA /
   na ca pāpamakīrtirvā yadarthaṃ gaṇitā purā // SBca_8.41 //	na ca pApam akIrtiH vA yad arTam gaNitA purA // SBca_8.41 //
   prakṣiptaśca bhaye 'pyātmā draviṇaṃ ca vyayīkṛtam /	prakziptaH ca Baye api AtmA draviNam ca vyayIkRtam /
   yānyeva ca pariṣvajya babhūvottamanirvṛtiḥ // SBca_8.42 //	yAni eva ca parizvajya baBUva uttama nirvRtiH // SBca_8.42 //
   tānyevāsthīni nānyāni svādhīnānyamamāni ca /	tAni eva asTIni na anyAni svADInAni amamAni ca /
   prakāmaṃ saṃpariṣvajya kiṃ na gacchasi nirvṛtim // SBca_8.43 //	prakAmam saMparizvajya kim na gacCasi nirvRtim // SBca_8.43 //
   unnāmyamānaṃ yatnādyannīyamānamadho hriyā /	unnAmyamAnam yatnAt yat nIyamAnam aDas hriyA /
   purā dṛṣṭamadṛṣṭaṃ vā mukhaṃ jālikayāvṛtam // SBca_8.44 //	purA dRzwam adRzwam vA muKam jAlikayA AvRtam // SBca_8.44 //
   tanmukhaṃ tvatparikleśamasahadbhirivādhunā /	tad muKam tvad parikleSam asahadBiH iva aDunA /
   gṛdhrairvyaktīkṛtaṃ paśya kimidānīṃ palāyase // SBca_8.45 //	gRDrEH vyaktIkRtam paSya kim idAnIm palAyase // SBca_8.45 //
   paracakṣurnipātebhyo 'pyāsīdyatparirakṣitam /	para cakzuH nipAteByaH api AsIt yat parirakzitam /
   tadadya bhakṣitaṃ yāvat kimīrṣyālo na rakṣasi // SBca_8.46 //	tat adya Bakzitam yAvat kim IrzyAlo na rakzasi // SBca_8.46 //
   māṃsocchrayamimaṃ dṛṣṭvā gṛdhrairanyaiśca bhakṣitam /	mAMsa ucCrayam imam dRzwvA gRDrEH anyEH ca Bakzitam /
   āhāraḥ pūjyate 'nyeṣāṃ srakcandanavibhūṣaṇaiḥ // SBca_8.47 //	AhAraH pUjyate anyezAm sraj candana viBUzaNEH // SBca_8.47 //
   niścalādapi te trāsaḥ kaṅkālādevamīkṣitāt /	niScalAt api te trAsaH kaFkAlAt evam IkzitAt /
   vetāleneva kenāpi cālyamānādbhayaṃ na kim // SBca_8.48 //	vetAlena iva kena api cAlyamAnAt Bayam na kim // SBca_8.48 //
   ekasmādaśanādeṣāṃ lālāmedhyaṃ ca jāyate /	ekasmAt aSanAt ezAm lAlA ameDyam ca jAyate /
   tatrāmedhyamaniṣṭaṃ te lālāpānaṃ kathaṃ priyam // SBca_8.49 //	tatra ameDyam anizwam te lAlA pAnam kaTam priyam // SBca_8.49 //
   tūlagarbhairmṛdusparśai ramante nopadhānakaiḥ /	tUla garBEH mRdu sparSEH ramante na upaDAnakEH /
   durgandhaṃ na sravantīti kāmino 'medhyamohitāḥ // SBca_8.50 //	durganDam na sravanti iti kAminaH ameDya mohitAH // SBca_8.50 //
   yatra cchanne 'pyayaṃ rāgastadacchannaṃ kimapriyam /	yatra cCanne api ayam rAgaH tat acCannam kim apriyam /
   na cetprayojanaṃ tena kasmācchannaṃ vimṛdyate // SBca_8.51 //	na ced prayojanam tena kasmAt Cannam vimRdyate // SBca_8.51 //
   yadi te nāśucau rāgaḥ kasmādāliṅgase 'param /	yadi te na aSucO rAgaH kasmAt AliFgase aparam /
   māṃsakardamasaṃliptaṃ snāyubaddhāsthipañjaram // SBca_8.52 //	mAMsa kardama saMliptam snAyu badDa asTi paQjaram // SBca_8.52 //
   svameva bahvamedhyaṃ te tenaiva dhṛtimācara /	svam eva bahu ameDyam te tena eva DRtim Acara /
   amedhyabhastrāmaparāṃ gūthaghasmara vismara // SBca_8.53 //	ameDya BastrAm aparAm gUTa Gasmara vismara // SBca_8.53 //
   māṃsapriyo 'hamasyeti draṣṭuṃ spraṣṭuṃ ca vāñchasi /	mAMsapriyaH aham asya iti drazwum sprazwum ca vAQCasi /
   acetanaṃ svabhāvena māṃsaṃ tvaṃ kathamicchasi // SBca_8.54 //	acetanam svaBAvena mAMsam tvam kaTam icCasi // SBca_8.54 //
   yadicchasi na taccittaṃ draṣṭuṃ spraṣṭuṃ ca śakyate /	yat icCasi na tat cittam drazwum sprazwum ca Sakyate /
   yacca śakyaṃ na tadvetti kiṃ tadāliṅgase mudhā // SBca_8.55 //	yat ca Sakyam na tat vetti kim tad AliFgase muDA // SBca_8.55 //
   nāmedhyamayamanyasya kāyaṃ vetsītyanadbhutam /	na ameDya mayam anyasya kAyam vA itsi iti anadButam /
   svāmedhyamayameva tvaṃ taṃ nāvaiṣīti vismayaḥ // SBca_8.56 //	sva ameDya mayam eva tvam tam na avEzi iti vismayaH // SBca_8.56 //
   vighanārkāṃśuvikacaṃ muktvā taruṇapaṅkajam /	viGana arka aMSu vikacam muktvA taruNa paFkajam /
   amedhyaśauṇḍacittasya kā ratirgūthapañjare // SBca_8.57 //	ameDya SONxa cittasya kA ratiH gUTa paQjare // SBca_8.57 //
   mṛdādyamedhyaliptatvādyadi na spraṣṭumicchasi /	mRd Adi ameDya lipta tvAt yadi na sprazwum icCasi /
   yatastannirgataṃ kāyāttaṃ spraṣṭuṃ kathamicchasi // SBca_8.58 //	yatas tad nirgatam kAyAt tam sprazwum kaTam icCasi // SBca_8.58 //
   yadi te nāśucau rāgaḥ kasmādāliṅgase param /	yadi te na aSucO rAgaH kasmAt AliFgase param /
   amedhyakṣetrasaṃbhūtaṃ tadbījaṃ tena vardhitam // SBca_8.59 //	ameDya kzetra saMBUtam tat bIjam tena varDitam // SBca_8.59 //
   amedhyabhavamalpatvānna vāñchasyaśuciṃ kṛmim /	ameDya Bavam alpa tvAt na vAQCasi aSucim kRmim /
   bahvamedhyamayaṃ kāyamamedhyajamapīcchasi // SBca_8.60 //	bahu ameDya mayam kAyam ameDya jam api icCasi // SBca_8.60 //
   na kevalamamedhyatvamātmīyaṃ na jugupsasi /	na kevalam ameDya tvam AtmIyam na jugupsasi /
   amedhyabhāṇḍānaparān gūthaghasmara vāñchasi // SBca_8.61 //	ameDya BANxAn aparAn gUTa Gasmara vAQCasi // SBca_8.61 //
   karpūrādiṣu hṛdyeṣu śālyannavyañjaneṣu vā /	karpUra Adizu hRdyezu SAli anna vyaQjanezu vA /
   mukhakṣiptavisṛṣṭeṣu bhūmirapyaśucirmatā // SBca_8.62 //	muKa kzipta visRzwezu BUmiH api aSuciH matA // SBca_8.62 //
   yadi pratyakṣamapyetadamedhyaṃ nādhimucyase /	yadi pratyakzam api etat ameDyam na aDimucyase /
   śmaśāne patitān ghorān kāyān paśyāparānapi // SBca_8.63 //	SmaSAne patitAn GorAn kAyAn paSya aparAn api // SBca_8.63 //
   carmaṇyutpāṭite yasmādbhayamutpadyate mahat /	carmaNi utpAwite yasmAt Bayam utpadyate mahat /
   kathaṃ jñātvāpi tatraiva punarutpadyate ratiḥ // SBca_8.64 //	kaTam jQAtvA api tatra eva punar utpadyate ratiH // SBca_8.64 //
   kāye nyasto 'pyasau gandhaścandanādeva nānyataḥ /	kAye nyastaH api asO ganDaH candanAt eva na anyatas /
   anyadīyena gandhena kasmādanyatra rajyase // SBca_8.65 //	anyadIyena ganDena kasmAt anyatra rajyase // SBca_8.65 //
   yadi svabhāvadaurgandhyādrāgo nātra śivaṃ nanu /	yadi svaBAva dOrganDyAt rAgaH na atra Sivam nanu /
   kimanartharucirlokastaṃ gandhenānulimpati // SBca_8.66 //	kim anarTa ruciH lokaH tam ganDena anulimpati // SBca_8.66 //
   kāyasyātra kimāyātaṃ sugandhi yadi candanam /	kAyasya atra kim AyAtam suganDi yadi candanam /
   anyadīyena gandhena kasmādanyatra rajyate // SBca_8.67 //	anyadIyena ganDena kasmAt anyatra rajyate // SBca_8.67 //
   yadi keśanakhairdīrghairdantaiḥ samalapāṇḍuraiḥ /	yadi keSa naKEH dIrGEH dantEH sa mala pANxurEH /
   malapaṅkadharo nagnaḥ kāyaḥ prakṛtibhīṣaṇaḥ // SBca_8.68 //	mala paFka DaraH nagnaH kAyaH prakRti BIzaNaH // SBca_8.68 //
   sa kiṃ saṃskriyate yatnādātmaghātāya śastravat /	sa kim saMskriyate yatnAt Atma GAtAya Sastra vat /
   ātmavyāmohanodyuktairunmattairākulā mahī // SBca_8.69 //	Atma vyAmohana udyuktEH unmattEH AkulA mahI // SBca_8.69 //
   kaṅkālān katiciddṛṣṭvā śmaśāne kila te ghṛṇā /	kaFkAlAn katicid dRzwvA SmaSAne kila te GRNA /
   grāmaśmaśāne ramase calatkaṅkālasaṃkule // SBca_8.70 //	grAma SmaSAne ramase calat kaFkAla saMkule // SBca_8.70 //
   evaṃ cāmedhyamapyetadvinā mūlyaṃ na labhyate /	evam ca ameDyam api etat vinA mUlyam na laByate /
   tadarthamarjanāyāso narakādiṣu ca vyathā // SBca_8.71 //	tad arTam arjana AyAsaH naraka Adizu ca vyaTA // SBca_8.71 //
   śiśornārjanasāmarthyaṃ kenāsau yauvane sukhī /	SiSoH na arjana sAmarTyam kena asO yOvane suKI /
   yātyarjanena tāruṇyaṃ vṛddhaḥ kāmaiḥ karoti kim // SBca_8.72 //	yAti arjanena tAruNyam vRdDaH kAmEH karoti kim // SBca_8.72 //
   keciddināntavyāpāraiḥ pariśrāntāḥ kukāminaḥ /	kecid dina anta vyApArEH pariSrAntAH kukAminaH /
   gṛhamāgatya sāyāhne śerate sma mṛtā iva // SBca_8.73 //	gRham Agatya sAyAhne Serate sma mRtAH iva // SBca_8.73 //
   daṇḍayātrābhirapare pravāsakleśaduḥkhitāḥ /	daNxa yAtrABiH apare pravAsa kleSa duHKitAH /
   vatsararaipi nekṣante putradārāṃstadarthinaḥ // SBca_8.74 //	vatsara rEpi na Ikzante putra dArAn= tad arTinaH // SBca_8.74 //
   yadarthameva vikrīta ātmā kāmavimohitaiḥ /	yad arTam eva vikrItaH AtmA kAma vimohitEH /
   tanna prāptaṃ mudhaivāyurnītaṃ tu parakarmaṇā // SBca_8.75 //	tat na prAptam muDA eva AyuH nItam tu para karmaNA // SBca_8.75 //
   vikrītasvātmabhāvānāṃ sadā preṣaṇakāriṇām /	vikrIta sva Atma BAvAnAm sadA prezaNa kAriNAm /
   prasūyante striyo 'nyeṣāmaṭavīviṭapādiṣu // SBca_8.76 //	prasUyante striyaH anyezAm awavI viwapa Adizu // SBca_8.76 //
   raṇaṃ jīvitasaṃdehaṃ viśanti kila jīvitum /	raNam jIvita saMdeham viSanti kila jIvitum /
   mānārthaṃ dāsatāṃ yānti mūḍhāḥ kāmaviḍambitāḥ // SBca_8.77 //	mAna arTam dAsa tAm yAnti mUXAH kAma vixambitAH // SBca_8.77 //
   chidyante kāminaḥ kecidanye śūlasamarpitāḥ /	Cidyante kAminaH kecid anye SUla samarpitAH /
   dṛśyante dahyamānāśca hanyamānāśca śaktibhiḥ // SBca_8.78 //	dRSyante dahyamAnAH ca hanyamAnAH ca SaktiBiH // SBca_8.78 //
   arjanarakṣaṇanāśaviṣādair arthamanarthamanantamavehi /	arjana rakzaNa nASa vizAdEH arTam anarTam anantam avehi /
   vyagratayā dhanasaktamatīnāṃ nāvasaro bhavaduḥkhavimukteḥ // SBca_8.79 //	vyagratayA Dana sakta matInAm na avasaraH Bava duHKa vimukteH // SBca_8.79 //
   evamādīnavo bhūyānalpāsvādastu kāminām /	evam AdInavaH BUyAn alpa AsvAdaH tu kAminAm /
   śakaṭaṃ vahato yadvatpaśorghāsalavagrahaḥ // SBca_8.80 //	Sakawam vahataH yadvat paSoH GAsa lava grahaH // SBca_8.80 //
   tasyāsvādalavasyārthe yaḥ paśorapyadurlabhaḥ /	tasya AsvAda lavasya arTe yaH paSoH api a durlaBaH /
   hatā daivahateneyaṃ kṣaṇasaṃpatsudurlabhā // SBca_8.81 //	hatAH dEva hatena iyam kzaNa saMpad su durlaBAH // SBca_8.81 //
   avaśyaṃ ganturalpasya narakādiprapātinaḥ /	avaSyam gantuH alpasya naraka Adi prapAtinaH /
   kāyasyārthe kṛto yo 'yaṃ sarvakālaṃ pariśramaḥ // SBca_8.82 //	kAyasya arTe kRtaH yaH ayam sarvakAlam pariSramaH // SBca_8.82 //
   tataḥ koṭiśatenāpi śramabhāgena buddhatā /	tatas kowi Satena api Srama BAgena budDa tA /
   caryāduḥkhānmahadduḥkhaṃ sā ca bodhirna kāminām // SBca_8.83 //	caryA duHKAt mahat duHKam sA ca boDiH na kAminAm // SBca_8.83 //
   na śastraṃ na viṣaṃ nāgnirna prapāto na vairiṇaḥ /	na Sastram na vizam na agniH na prapAtaH na vEriNaH /
   kāmānāmupamāṃ yānti narakādivyathāsmṛteḥ // SBca_8.84 //	kAmAnAm upamAm yAnti naraka Adi vyaTA smRteH // SBca_8.84 //
   evamudvijya kāmebhyo viveke janayedratim /	evam udvijya kAmeByaH viveke janayet ratim /
   kalahāyāsaśūnyāsu śāntāsu vanabhūmiṣu // SBca_8.85 //	kalaha AyAsa SUnyAsu SAntAsu vana BUmizu // SBca_8.85 //
   dhanyaiḥ śaśāṅkakaracandanaśītaleṣu ramyeṣu harmyavipuleṣu śilātaleṣu /	DanyEH SaSAFka kara candana SItalezu ramyezu harmya vipulezu SilA talezu /
   niḥśabdasaumyavanamārutavījyamānaiḥ caṃkramyate parahitāya vicintyate ca	niHSabda sOmya vana mAruta vIjyamAnEH caMkramyate para hitAya vicintyate ca
   // SBca_8.86 //	// SBca_8.86 //
   vihṛtya yatra kvacidiṣṭakālaṃ śūnyālaye vṛkṣatale guhāsu /	vihRtya yatra kvacid izwa kAlam SUnya Alaye vRkza tale guhAsu /
   parigraharakṣaṇakhedamuktaḥ caratyapekṣāvirato yatheṣṭam // SBca_8.87 //	parigraha rakzaNa Keda muktaH carati apekzA virataH yaTezwam // SBca_8.87 //
   svacchandacāryanilayaḥ pratibaddho na kasyacit /	svacCanda cArya nilayaH pratibadDaH na kasyacid /
   yatsaṃtoṣasukhaṃ bhuṅkte tadindrasyāpi durlabham // SBca_8.88 //	yat saMtoza suKam BuFkte tad indrasya api durlaBam // SBca_8.88 //
   evamādibhirākārairvivekaguṇabhāvanāt /	evamAdiBiH AkArEH viveka guNa BAvanAt /
   upaśāntavitarkaḥ san bodhicittaṃ tu bhāvayet // SBca_8.89 //	upaSAnta vitarkaH san boDi cittam tu BAvayet // SBca_8.89 //
   parātmasamatāmādau bhāvayedevamādarāt /	parAtma sama tAm AdO BAvayet evam AdarAt /
   samaduḥkhasukhāḥ sarve pālanīyā mayātmavat // SBca_8.90 //	sama duHKa suKAH sarve pAlanIyAH mayA Atma vat // SBca_8.90 //
   hastādibhedena bahuprakāraḥ kāyo yathaikaḥ paripālanīyaḥ /	hasta Adi Bedena bahu prakAraH kAyaH yaTA ekaH paripAlanIyaH /
   tathā jagadbhinnamabhinnaduḥkhasukhātmakaṃ sarvamidaṃ tathaiva //	taTA jagat Binnam aBinna duHKa suKa Atmakam sarvam idam taTA eva //
   SBca_8.91 //	SBca_8.91 //
   yadyapyanyeṣu deheṣu madduḥkhaṃ na prabādhate /	yadi api anyezu dehezu mad duHKam na prabADate /
   tathāpi tadduḥkhameva mamātmasnehaduḥsaham // SBca_8.92 //	taTA api tad duHKam eva mama Atma sneha duHsaham // SBca_8.92 //
   tathā yadyapyasaṃvedyamanyadduḥkhaṃ mayātmanā /	taTA yadi api asaMvedyam anyat duHKam mayA AtmanA /
   tathāpi tasya tadduḥkhamātmasnehena duḥsaham // SBca_8.93 //	taTA api tasya tad duHKam Atma snehena duHsaham // SBca_8.93 //
   mayānyaduḥkhaṃ hantavyaṃ duḥkhatvādātmaduḥkhavat /	mayA anya duHKam hantavyam duHKa tvAt Atma duHKa vat /
   anugrāhyā mayānye 'pi sattvatvādātmasattvavat // SBca_8.94 //	anugrAhyAH mayA anye api sattva tvAt Atma sattva vat // SBca_8.94 //
   yadā mama pareṣāṃ ca tulyameva sukhaṃ priyam /	yadA mama parezAm ca tulyam eva suKam priyam /
   tadātmanaḥ ko viśeṣo yenātraiva sukhodyamaḥ // SBca_8.95 //	tad A AtmanaH kaH viSezaH yena atra eva suKa udyamaH // SBca_8.95 //
   yadā mama pareṣāṃ ca bhayaṃ duḥkhaṃ ca na priyam /	yadA mama parezAm ca Bayam duHKam ca na priyam /
   tadātmanaḥ ko viśeṣo yattaṃ rakṣāmi netaram // SBca_8.96 //	tad A AtmanaH kaH viSezaH yattam rakzAmi na itaram // SBca_8.96 //
   tadduḥkhena na me bādhetyato yadi na rakṣyate /	tad duHKena na me bADA iti atas yadi na rakzyate /
   nāgāmikāyaduḥkhānme bādhā tatkena rakṣyate // SBca_8.97 //	na AgAmi kAya duHKAt me bADA tat kena rakzyate // SBca_8.97 //
   ahameva tadāpīti mithyeyaṃ parikalpanā /	aham eva tadA api iti miTyA iyam parikalpanA /
   anya eva mṛto yasmādanya eva prajāyate // SBca_8.98 //	anyaH eva mRtaH yasmAt anyaH eva prajAyate // SBca_8.98 //
   yadi tasyaiva yadduḥkhaṃ rakṣyaṃ tasyaiva tanmatam /	yadi tasya eva yat duHKam rakzyam tasya eva tat matam /
   pādaduḥkhaṃ na hastasya kasmāttattena rakṣyate // SBca_8.99 //	pAda duHKam na hastasya kasmAt tat tena rakzyate // SBca_8.99 //
   ayuktamapi cedetadahaṃkārātpravartate /	ayuktam api ced etat ahaMkArAt pravartate /
   tadayuktaṃ nivartyaṃ tatsvamanyacca yathābalam // SBca_8.100 //	tat ayuktam nivartyam tat svam anyat ca yaTAbalam // SBca_8.100 //
   saṃtānaḥ samudāyaśca paṅktisenādivanmṛṣā /	saMtAnaH samudAyaH ca paFkti senA Adi vat mRzA /
   yasya duḥkhaṃ sa nāstyasmātkasya tatsvaṃ bhaviṣyati // SBca_8.101 //	yasya duHKam sa na asti asmAt kasya tat svam Bavizyati // SBca_8.101 //
   asvāmikāni duḥkhāni sarvāṇyevāviśeṣataḥ /	asvAmikAni duHKAni sarvANi eva aviSezatas /
   duḥkhatvādeva vāryāṇi niyamastatra kiṃkṛtaḥ // SBca_8.102 //	duHKa tvAt eva vAryANi niyamaH tatra kiMkRtaH // SBca_8.102 //
   duḥkhaṃ kasmānnivāryaṃ cetsarveṣāmavivādataḥ /	duHKam kasmAt nivAryam ced sarvezAm avivAdataH /
   vāryaṃ cetsarvamapyevaṃ na cedātmāpi sattvavat // SBca_8.103 //	vAryam ced sarvam api evam na ced AtmA api sattva vat // SBca_8.103 //
   kṛpayā bahu duḥkhaṃ cetkasmādutpadyate balāt /	kRpayA bahu duHKam ced kasmAt utpadyate balAt /
   jagadduḥkhaṃ nirūpyedaṃ kṛpāduḥkhaṃ kathaṃ bahu // SBca_8.104 //	jagat duHKam nirUpya idam kRpA duHKam kaTam bahu // SBca_8.104 //
   bahūnāmekaduḥkhena yadi duḥkhaṃ vigacchati /	bahUnAm eka duHKena yadi duHKam vigacCati /
   utpādyameva tadduḥkhaṃ sadayena parātmanoḥ // SBca_8.105 //	utpAdyam eva tad duHKam sa dayena para AtmanoH // SBca_8.105 //
   ataḥ supuṣpacandreṇa jānatāpi nṛpāpadam /	atas su puzpa candreNa jAnatA api nRpa Apadam /
   ātmaduḥkhaṃ na nihataṃ bahūnāṃ duḥkhināṃ vyayāt // SBca_8.106 //	Atma duHKam na nihatam bahUnAm duHKinAm vyayAt // SBca_8.106 //
   evaṃ bhāvitasaṃtānāḥ paraduḥkhasamapriyāḥ /	evam BAvita saMtAnAH para duHKa sama priyAH /
   avīcimavagāhante haṃsāḥ padmavanaṃ yathā // SBca_8.107 //	avIcim avagAhante haMsAH padma vanam yaTA // SBca_8.107 //
   mucyamāneṣu sattveṣu ye te prāmodyasāgarāḥ /	mucyamAnezu sattvezu ye te prAmodya sAgarAH /
   taireva nanu paryāptaṃ mokṣeṇārasikena kim // SBca_8.108 //	tEH eva nanu paryAptam mokzeNa arasikena kim // SBca_8.108 //
   ataḥ parārthaṃ kṛtvāpi na mado na ca vismayaḥ /	atas para arTam kRtvA api na madaH na ca vismayaH /
   na vipākaphalākāṅkṣā parārthaikāntatṛṣṇayā // SBca_8.109 //	na vipAka Pala AkAFkzA para arTa ekAnta tRzNayA // SBca_8.109 //
   tasmādyathāntaśo 'varṇādātmānaṃ gopayāmyaham /	tasmAt yaTA antaSas avarNAt AtmAnam gopayAmi aham /
   rakṣācittaṃ dayācittaṃ karomyevaṃ pareṣvapi // SBca_8.110 //	rakzA cittam dayA cittam karomi evam parezu api // SBca_8.110 //
   abhyāsādanyadīyeṣu śukraśoṇitabinduṣu /	aByAsAt anyadIyezu Sukra SoNita binduzu /
   bhavatyahamiti jñānamasatyapi hi vastuni // SBca_8.111 //	Bavati aham iti jQAnam asati api hi vastuni // SBca_8.111 //
   tathā kāyo 'nyadīyo 'pi kimātmeti na gṛhyate /	taTA kAyaH anyadIyaH api kim AtmA iti na gRhyate /
   paratvaṃ tu svakāyasya sthitameva na duṣkaram // SBca_8.112 //	para tvam tu sva kAyasya sTitam eva na duzkaram // SBca_8.112 //
   jñātvā sadoṣamātmānaṃ parānapi guṇodadhīn /	jQAtvA sa dozam AtmAnam parAn api guNa udaDIn /
   ātmabhāvaparityāgaṃ parādānaṃ ca bhāvayet // SBca_8.113 //	Atma BAva parityAgam parAdAnam ca BAvayet // SBca_8.113 //
   kāyasyāvayavatvena yathābhīṣṭāḥ karādayaḥ /	kAyasya avayava tvena yaTA aBIzwAH kara AdayaH /
   jagato 'vayavatvena tathā kasmānna dehinaḥ // SBca_8.114 //	jagataH avayava tvena taTA kasmAt na dehinaH // SBca_8.114 //
   yathātmabuddhirabhyāsātsvakāye 'sminnirātmake /	yaTA Atma budDiH aByAsAt sva kAye asmin nirAtmake /
   pareṣvapi tathātmatvaṃ kimabhyāsānna jāyate // SBca_8.115 //	parezu api taTA Atma tvam kim aByAsAt na jAyate // SBca_8.115 //
   evaṃ parārthaṃ kṛtvāpi na mado na ca vismayaḥ /	evam para arTam kRtvA api na madaH na ca vismayaH /
   ātmānaṃ bhojayitvaiva phalāśā na ca jāyate // SBca_8.116 //	AtmAnam BojayitvA eva Pala ASA na ca jAyate // SBca_8.116 //
   tasmādyathārtiśokāderātmānaṃ goptumicchasi /	tasmAt yaTA Arti Soka AdeH AtmAnam goptum icCasi /
   rakṣācittaṃ dayācittaṃ jagatyabhyasyatāṃ tathā // SBca_8.117 //	rakzA cittam dayA cittam jagati aByasyatAm taTA // SBca_8.117 //
   adhyatiṣṭhadato nāthaḥ svanāmāpyavalokitaḥ /	aDyatizWat atas nATaH sva nAmA api avalokitaH /
   parṣacchāradyabhayamapyapanetuṃ janasya hi // SBca_8.118 //	parzad SAradya Bayam api apanetum janasya hi // SBca_8.118 //
   duṣkarānna nivarteta yasmādabhyāsaśaktitaḥ /	duzkarAt na nivarteta yasmAt aByAsa SaktitaH /
   yasyaiva śravaṇātrāsastenaiva na vinā ratiḥ // SBca_8.119 //	yasya eva SravaNA trAsaH tena eva na vinA ratiH // SBca_8.119 //
   ātmānaṃ cāparāṃścaiva yaḥ śīghraṃ trātumicchati /	AtmAnam ca aparAn= ca eva yaH SIGram trAtum icCati /
   sa caretparamaṃ guhyaṃ parātmaparivartanam // SBca_8.120 //	sa caret paramam guhyam para Atma parivartanam // SBca_8.120 //
   yasminnātmanyatisnehādalpādapi bhayādbhayam /	yasmin= Atmani atisnehAt alpAt api BayAt Bayam /
   na dviṣetkastamātmānaṃ śatruvadho bhayāvahaḥ // SBca_8.121 //	na dvizet kaH tam AtmAnam Satru vaDaH Baya AvahaH // SBca_8.121 //
   yo māndyakṣutpipāsādipratīkāracikīrṣayā /	yaH mAndya kzuD pipAsA Adi pratIkAra cikIrzayA /
   pakṣimatsyamṛgān hanti paripanthaṃ ca tiṣṭhati // SBca_8.122 //	pakzi matsya mRgAn hanti paripanTam ca tizWati // SBca_8.122 //
   yo lābhasatkriyāhetoḥ pitarāvapi mārayet /	yaH lABa satkriyA hetoH pitarO= api mArayet /
   ratnatrayasvamādadyādyenāvīcīndhano bhavet // SBca_8.123 //	ratnatraya svam AdadyAt yena avIci inDanaH Bavet // SBca_8.123 //
   kaḥ paṇḍitastamātmānamicchedrakṣetprapūjayet //	kaH paNxitaH tam AtmAnam icCet rakzet prapUjayet //
   na paśyecchatruvaccainaṃ kaścainaṃ pratimānayet // SBca_8.124 //	na paSyet Satru vat ca enam kaH ca enam pratimAnayet // SBca_8.124 //
   yadi dāsyāmi kiṃ bhokṣye ityātmārthe piśācatā /	yadi dAsyAmi kim Bokzye iti Atma arTe piSAca tA /
   yadi bhokṣye kiṃ dadāmīti parārthe devarājatā // SBca_8.125 //	yadi Bokzye kim dadAmi iti para arTe devarAja tA // SBca_8.125 //
   ātmārthaṃ pīḍayitvānyaṃ narakādiṣu pacyate /	Atma arTam pIxayitvA anyam naraka Adizu pacyate /
   ātmānaṃ pīḍayitvā tu parārthaṃ sarvasaṃpadaḥ // SBca_8.126 //	AtmAnam pIxayitvA tu para arTam sarva saMpadaH // SBca_8.126 //
   durgatirnīcatā maurkhyaṃ yayaivātmonnatīcchayā /	durgatiH nIcatA mOrKyam yayA eva Atma unnati icCayA /
   tāmevānyatra saṃkrāmya sugatiḥ satkṛtirmatiḥ // SBca_8.127 //	tAm eva anyatra saMkrAmya sugatiH satkRtiH matiH // SBca_8.127 //
   ātmārthaṃ paramājñapya dāsatvādyanubhūyate /	Atma arTam param a AjQapya dAsa tva Adi anuBUyate /
   parārthaṃ tvenamājñapya svāmitvādyanubhūyate // SBca_8.128 //	para arTam tu enam AjQapya svAmi tva Adi anuBUyate // SBca_8.128 //
   ye kecidduḥkhitā loke sarve te svasukhecchayā /	ye kecid duHKitAH loke sarve te sva suKa icCayA /
   ye kecitsukhitā loke sarve te 'nyasukhecchayā // SBca_8.129 //	ye kecid suKitAH loke sarve te anya suKa icCayA // SBca_8.129 //
   bahunā vā kimuktena dṛśyatāmidamantaram /	bahunA vA kim uktena dRSyatAm idam antaram /
   svārthārthinaśca bālasya muneścānyārthakāriṇaḥ // SBca_8.130 //	sva arTa arTinaH ca bAlasya muneH ca anya arTa kAriNaH // SBca_8.130 //
   na nāma sādhyaṃ buddhatvaṃ saṃsāre 'pi kutaḥ sukham /	na nAma sADyam budDa tvam saMsAre api kutas suKam /
   svasukhasyānyaduḥkhena parivartamakurvataḥ // SBca_8.131 //	sva suKasya anya duHKena parivartam akurvataH // SBca_8.131 //
   āstāṃ tāvatparo loke dṛṣṭo 'pyartho na sidhyati /	AstAm tAvat paraH loke dRzwaH api arTaH na siDyati /
   bhṛtyasyākurvataḥ karma svāmino 'dadato bhṛtim // SBca_8.132 //	BRtyasya akurvataH karma svAminaH adadataH BRtim // SBca_8.132 //
   tyaktvānyonyasukhotpādaṃ dṛṣṭādṛṣṭasukhotsavam /	tyaktvA anyonya suKa utpAdam dRzwa adRzwa suKa utsavam /
   anyonyaduḥkhanād ghoraṃ duḥkhaṃ gṛhṇanti mohitāḥ // SBca_8.133 //	anyonya duHKanAt Goram duHKam gRhNanti mohitAH // SBca_8.133 //
   upadravā ye ca bhavanti loke yāvanti duḥkhāni bhayāni caiva /	upadravAH ye ca Bavanti loke yAvanti duHKAni BayAni ca eva /
   sarvāṇi tānyātmaparigraheṇa tatkiṃ mamānena parigraheṇa // SBca_8.134 //	sarvANi tAni Atma parigraheNa tat kim mama anena parigraheNa // SBca_8.134 //
   ātmānamaparityajya duḥkhaṃ tyaktuṃ na śakyate /	AtmAnam aparityajya duHKam tyaktum na Sakyate /
   yathāgnimaparityajya dāhaṃ tyaktuṃ na śakyate // SBca_8.135 //	yaTA agnim aparityajya dAham tyaktum na Sakyate // SBca_8.135 //
   tasmātsvaduḥkhaśāntyarthaṃ paraduḥkhaśamāya ca /	tasmAt sva duHKa SAnti arTam para duHKa SamAya ca /
   dadāmyanyebhya ātmānaṃ parān gṛhṇāmi cātmavat // SBca_8.136 //	dadAmi anyeByaH AtmAnam parAn gRhNAmi ca Atma vat // SBca_8.136 //
   anyasaṃbaddhamasmīti niścayaṃ kuru he manaḥ /	anya saMbadDam asmi iti niScayam kuru he manaH /
   sarvasattvārthamutsṛjya nānyaccintyaṃ tvayādhunā // SBca_8.137 //	sarva sattva arTam utsRjya na anyat cintyam tvayA aDunA // SBca_8.137 //
   na yuktaṃ svārthadṛṣṭyādi tadīyaiścakṣurādibhiḥ /	na yuktam sva arTa dRzwi Adi tadIyEH cakzuH AdiBiH /
   na yuktaṃ syandituṃ svārthamanyadīyaiḥ karādibhiḥ // SBca_8.138 //	na yuktam syanditum sva arTam anyadIyEH kara AdiBiH // SBca_8.138 //
   tena sattvaparo bhūtvā kāye 'smin yadyadīkṣase /	tena sattva paraH BUtvA kAye asmin yat yat Ikzase /
   tattadevāpahatyāsmāt parebhyo hitamācara // SBca_8.139 //	tat tat eva apahatyA asmAt pareByaH hitam Acara // SBca_8.139 //
   hīnādiṣvātmatāṃ kṛtvā paratvamapi cātmani /	hIna Adizu Atma tAm kRtvA paratvam api ca Atmani /
   bhāvayerṣyāṃ ca mānaṃ ca nirvikalpena cetasā // SBca_8.140 //	BAvaya IrzyAm ca mAnam ca nirvikalpena cetasA // SBca_8.140 //
   eṣa satkriyate nāhaṃ lābhī nāhamayaṃ yathā /	eza satkriyate na aham lABI na aham ayam yaTA /
   stūyate 'hamahaṃ nindyo duḥkhito 'hamayaṃ sukhī // SBca_8.141 //	stUyate aham aham nindyaH duHKitaH aham ayam suKI // SBca_8.141 //
   ahaṃ karomi karmāṇi tiṣṭhatyeṣa tu susthitaḥ /	aham karomi karmANi tizWati eza tu susTitaH /
   ayaṃ kila mahāṃlloke nīco 'haṃ kila nirguṇaḥ // SBca_8.142 //	ayam kila mahAn= loke nIcaH aham kila nirguNaH // SBca_8.142 //
   kiṃ nirguṇena kartavyaṃ sarvasyātmā guṇānvitaḥ /	kim nirguNena kartavyam sarvasya AtmA guNa anvitaH /
   santi te yeṣvahaṃ nīcaḥ santi te yeṣvahaṃ varaḥ // SBca_8.143 //	santi te yezu aham nIcaH santi te yezu aham varaH // SBca_8.143 //
   śīladṛṣṭivipattyādikleśaśaktyā na madvaśāt /	SIla dRzwi vipatti Adi kleSa SaktyA na mad vaSAt /
   cikitsyo 'haṃ yathāśakti pīḍāpyaṅgīkṛtā mayā // SBca_8.144 //	cikitsyaH aham yaTASakti pIxA api aFgIkRtA mayA // SBca_8.144 //
   athāhamacikitsyo 'sya kasmānmāmavamanyase /	aTa aham acikitsyaH asya kasmAt mAm avamanyase /
   kiṃ mamaitadguṇaiḥ kṛtyamātmā tu guṇavānayam // SBca_8.145 //	kim mama etat guNEH kRtyam AtmA tu guNavAn ayam // SBca_8.145 //
   durgativyālabaktrasthenaivāsya karuṇā jane /	durgati vyAla baktra sTena eva asya karuNA jane /
   aparaṃ guṇamānena paṇḍitān vijigīṣate // SBca_8.146 //	aparam guNa mAnena paNxitAn vijigIzate // SBca_8.146 //
   samamātmānamālokya yataḥ svādhikyavṛddhaye /	samam AtmAnam Alokya yatas sva ADikya vRdDaye /
   kalahenāpi saṃsādhyaṃ lābhasatkāramātmanaḥ // SBca_8.147 //	kalahena api saMsADyam lABa satkAram AtmanaH // SBca_8.147 //
   api sarvatra me loke bhaveyuḥ prakaṭā guṇāḥ /	api sarvatra me loke BaveyuH prakawAH guNAH /
   api nāma guṇā ye 'sya na śroṣyantyapi kecana // SBca_8.148 //	api nAma guNAH ye asya na Srozyanti api kecana // SBca_8.148 //
   chādyerannapi me doṣāḥ syānme pūjāsya no bhavet /	CAdyeran= api me dozAH syAt me pUjA asya naH Bavet /
   sulabdhā adya me lābhāḥ pūjito 'hamayaṃ na tu // SBca_8.149 //	su labDAH adya me lABAH pUjitaH aham ayam na tu // SBca_8.149 //
   paśyāmo muditāstāvaccirādenaṃ khalīkṛtam /	paSyAmaH muditAH tAvat cirAt enam KalIkRtam /
   hāsyaṃ janasya sarvasya nindyamānamitastataḥ // SBca_8.150 //	hAsyam janasya sarvasya nindyamAnam itas tatas // SBca_8.150 //
   asyāpi hi varākasya spardhā kila mayā saha /	asya api hi varAkasya sparDA kila mayA saha /
   kimasya śrutametāvat prajñā rūpaṃ kulaṃ dhanam // SBca_8.151 //	kim asya Srutam etAvat prajQA rUpam kulam Danam // SBca_8.151 //
   evamātmaguṇān śrutvā kīrtyamānānitastataḥ /	evam Atma guNAn SrutvA kIrtyamAnAn itas tatas /
   saṃjātapulako hṛṣṭaḥ paribhokṣye sukhotsavam // SBca_8.152 //	saMjAta pulakaH hRzwaH pariBokzye suKa utsavam // SBca_8.152 //
   yadyapyasya bhavellābho grāhyo 'smābhirasau balāt /	yadi api asya Bavet lABaH grAhyaH asmABiH asO balAt /
   datvāsmai yāpanāmātramasmatkarma karoti cet // SBca_8.153 //	datvA asmE yApanA mAtram asmad karma karoti ced // SBca_8.153 //
   sukhācca cyāvanīyo 'yaṃ yojyo 'smadvyathayā sadā /	suKAt ca cyAvanIyaH ayam yojyaH asmad vyaTayA sadA /
   anena śataśaḥ sarve saṃsāravyathitā vayam // SBca_8.154 //	anena SataSas sarve saMsAra vyaTitAH vayam // SBca_8.154 //
   aprameyā gatāḥ kalpāḥ svārthaṃ jijñāsatastava /	aprameyAH gatAH kalpAH sva arTam jijQAsataH tava /
   śrameṇa mahatānena duḥkhameva tvayārjitam // SBca_8.155 //	SrameNa mahatA anena duHKam eva tvayA arjitam // SBca_8.155 //
   madvijñaptyā tathātrāpi pravartasvāvicārataḥ /	mad vijQaptyA taTA atra api pravartasva avicArataH /
   drakṣyasyetadguṇān paścādbhūtaṃ hi vacanaṃ muneḥ // SBca_8.156 //	drakzyasi etat guNAn paScAt BUtam hi vacanam muneH // SBca_8.156 //
   abhaviṣyadidaṃ karma kṛtaṃ pūrvaṃ yadi tvayā /	aBavizyat idam karma kRtam pUrvam yadi tvayA /
   bauddhaṃ saṃpatsukhaṃ muktvā nābhaviṣyadiyaṃ daśā // SBca_8.157 //	bOdDam saMpad suKam muktvA na aBavizyat iyam daSA // SBca_8.157 //
   tasmādyathānyadīyeṣu śukraśoṇitabinduṣu /	tasmAt yaTA anyadIyezu Sukra SoNita binduzu /
   cakartha tvamahaṃkāraṃ tathānyeṣvapi bhāvaya // SBca_8.158 //	cakarTa tvam ahaMkAram taTA anyezu api BAvaya // SBca_8.158 //
   anyadīyaścaro bhūtvā kāye 'smin yadyadīkṣase /	anyadIyaH caraH BUtvA kAye asmin yat yat Ikzase /
   tattadevāpahṛtyarthaṃ parebhyo hitamācara // SBca_8.159 //	tat tat eva apahRti arTam pareByaH hitam Acara // SBca_8.159 //
   ayaṃ susthaḥ paro duḥstho nīcairanyo 'yamuccakaiḥ /	ayam susTaH paraH duHsTaH nIcEs anyaH ayam uccakEs /
   paraḥ karotyayaṃ neti kuruṣverṣyāṃ tvamātmani // SBca_8.160 //	paraH karoti ayam na iti kuruzva IrzyAm tvam Atmani // SBca_8.160 //
   sukhācca cyāvayātmānaṃ paraduḥkhe niyojaya /	suKAt ca cyAvaya AtmAnam para duHKe niyojaya /
   kadāyaṃ kiṃ karotīti chala(phala)masya nirūpaya // SBca_8.161 //	kadA ayam kim karoti iti Cala(Pala)masya nirUpaya // SBca_8.161 //
   anyenāpi kṛtaṃ doṣaṃ pātayāsyaiva mastake /	anyena api kRtam dozam pAtaya asya eva mastake /
   alpamapyasya doṣaṃ ca prakāśaya mahāmuneḥ // SBca_8.162 //	alpam api asya dozam ca prakASaya mahA muneH // SBca_8.162 //
   anyādhikayaśovādairyaśo 'sya malinīkuru /	anya aDika yaSaH vAdEH yaSaH asya malinIkuru /
   nikṛṣṭadāsavaccainaṃ sattvakāryeṣu vāhaya // SBca_8.163 //	nikRzwa dAsa vat ca enam sattva kAryezu vAhaya // SBca_8.163 //
   nāgantukaguṇāṃśena stutyo doṣamayo hyayam /	na Agantuka guNa aMSena stutyaH doza mayaH hi ayam /
   yathā kaścinna jānīyādguṇamasya tathā kuru // SBca_8.164 //	yaTA kaScid na jAnIyAt guNam asya taTA kuru // SBca_8.164 //
   saṃkṣepādyadyadātmārthe pareṣvapakṛtaṃ tvayā /	saMkzepAt yat yat Atma arTe parezu apakRtam tvayA /
   tattadātmani sattvārthe vyasanaṃ vinipātaya // SBca_8.165 //	tat tad Atmani sattva arTe vyasanam vinipAtaya // SBca_8.165 //
   naivotsāho 'sya dātavyo yenāyaṃ mukharo bhavet /	na eva utsAhaH asya dAtavyaH yena ayam muKaraH Bavet /
   sthāpyo navavadhūvṛttau hrīto bhīto 'tha saṃvṛtaḥ // SBca_8.166 //	sTApyaH nava vaDU vRttO hrItaH BItaH aTa saMvRtaH // SBca_8.166 //
   evaṃ kuruṣva tiṣṭhaivaṃ na kartavyamidaṃ tvayā /	evam kuruzva tizWA evam na kartavyam idam tvayA /
   evameva vaśaḥ kāryo nigrāhyastadatikrame // SBca_8.167 //	evam eva vaSaH kAryaH nigrAhyaH tad atikrame // SBca_8.167 //
   athaivamucyamāne 'pi citta nedaṃ kariṣyasi /	aTa evam ucyamAne api citta na idam karizyasi /
   tvāmeva nigrahīṣyāmi sarvadoṣāstvadāśritāḥ // SBca_8.168 //	tvAm eva nigrahIzyAmi sarva dozAH tvad ASritAH // SBca_8.168 //
   kva yāsyasi mayā dṛṣṭaḥ sarvadarpānnihanmi te /	kva yAsyasi mayA dRzwaH sarva darpAn nihanmi te /
   anyo 'sau pūrvakaḥ kālastvayā yatrāsmi nāśitaḥ // SBca_8.169 //	anyaH asO pUrvakaH kAlaH tvayA yatra asmi nASitaH // SBca_8.169 //
   adyāpyasti mama svārtha ityāśāṃ tyaja sāṃpratam /	adya api asti mama sva arTaH iti ASAm tyaja sAMpratam /
   tvaṃ vikrīto mayānyeṣu bahukhedamacintayan // SBca_8.170 //	tvam vikrItaH mayA anyezu bahu Kedam acintayan // SBca_8.170 //
   tvāṃ sattveṣu na dāsyāmi yadi nāma pramodataḥ /	tvAm sattvezu na dAsyAmi yadi nAma pramodataH /
   tvaṃ māṃ narakapāleṣu pradāsyasi na saṃśayaḥ // SBca_8.171 //	tvam mAm nara kapAlezu pradAsyasi na saMSayaH // SBca_8.171 //
   evaṃ cānekadhā datvā tvayāhaṃ vyathitaściram /	evam ca anekaDA datvA tvayA aham vyaTitaH ciram /
   nihanmi svārthaceṭaṃ tvāṃ tāni vairāṇyanusmaran // SBca_8.172 //	nihanmi sva arTa cewam tvAm tAni vErANi anusmaran // SBca_8.172 //
   na kartavyātmani prītiryadyātmaprītirasti te /	na kartavyA Atmani prItiH yadi Atma prItiH asti te /
   yadyātmā rakṣitavyo 'yaṃ rakṣitavyo na yujyate // SBca_8.173 //	yadi AtmA rakzitavyaH ayam rakzitavyaH na yujyate // SBca_8.173 //
   yathā yathāsya kāyasya kriyate paripālanam /	yaTA yaTA asya kAyasya kriyate paripAlanam /
   sukumārataro bhūtvā patatyeva tathā tathā // SBca_8.174 //	sukumArataraH BUtvA patati eva taTA taTA // SBca_8.174 //
   asyaivaṃ patitasyāpi sarvāpīyaṃ vasuṃdharā /	asya evam patitasya api sarva api iyam vasuMDarA /
   nālaṃ pūrayituṃ vāñchāṃ tatko 'syecchāṃ kariṣyati // SBca_8.175 //	na alam pUrayitum vAQCAm tat kaH asya icCAm karizyati // SBca_8.175 //
   aśakyamicchataḥ kleśa āśābhaṅgaśca jāyate /	aSakyam icCataH kleSaH ASA BaFgaH ca jAyate /
   nirāśo yastu sarvatra tasya saṃpadajīrṇikā // SBca_8.176 //	nirASaH yaH tu sarvatra tasya saMpad ajIrNikAH // SBca_8.176 //
   tasmānna prasaro deyaḥ kāyasyecchābhivṛddhaye /	tasmAt na prasaraH deyaH kAyasya icCA aBivRdDaye /
   bhadrakaṃ nāma tadvastu yadiṣṭatvānna gṛhyate // SBca_8.177 //	Badrakam nAma tat vastu yat izwa tvAt na gRhyate // SBca_8.177 //
   bhasmaniṣṭhāvasāneyaṃ niśceṣṭānyena cālyate /	Basma nizWa avasAneyam niScezwA anyena cAlyate /
   aśucipratimā ghorā kasmādatra mamāgrahaḥ // SBca_8.178 //	aSuci pratimA GorA kasmAt atra mama AgrahaH // SBca_8.178 //
   kiṃ mamānena yantreṇa jīvinā vā mṛtena vā /	kim mama anena yantreNa jIvinA vA mRtena vA /
   loṣṭādeḥ ko viśeṣo 'sya hāhaṃkāraṃ na naśyasi // SBca_8.179 //	lozwa AdeH kaH viSezaH asya ha ahaMkAram na naSyasi // SBca_8.179 //
   śarīrapakṣapātena vṛthā duḥkhamupārjyate /	SarIra pakzapAtena vRTA duHKam upArjyate /
   kimasya kāṣṭhatulyasya dveṣeṇānunayena vā // SBca_8.180 //	kim asya kAzWa tulyasya dvezeNa anunayena vA // SBca_8.180 //
   mayā vā pālitasyaivaṃ gṛdhrādyairbhakṣitasya vā /	mayA vA pAlitasya evam gRDra AdyEH Bakzitasya vA /
   na ca sneho na ca dveṣastatra snehaṃ karomi kim // SBca_8.181 //	na ca snehaH na ca dvezaH tatra sneham karomi kim // SBca_8.181 //
   roṣo yasya khalīkārāttoṣo yasya ca pūjayā /	rozaH yasya KalIkArAt tozaH yasya ca pUjayA /
   sa eva cenna jānāti śramaḥ kasya kṛtena me // SBca_8.182 //	saH eva ced na jAnAti SramaH kasya kRtena me // SBca_8.182 //
   imaṃ ye kāyamicchanti te 'pi me suhṛdaḥ kila /	imam ye kAyam icCanti te api me suhRdaH kila /
   sarve svakāyamicchanti te 'pi kasmānna me priyāḥ // SBca_8.183 //	sarve sva kAyam icCanti te api kasmAt na me priyAH // SBca_8.183 //
   tasmānmayānapekṣeṇa kāyastyakto jagaddhite /	tasmAt mayA anapekzeNa kAyaH tyaktaH jagat hite /
   ato 'yaṃ bahudoṣo 'pi dhāryate karmabhāṇḍavat // SBca_8.184 //	atas ayam bahu dozaH api DAryate karma BANxa vat // SBca_8.184 //
   tenālaṃ lokacaritaiḥ paṇḍitānanuyāmyaham /	tena alam loka caritEH paNxitAn anuyAmi aham /
   apramādakathāṃ smṛtvā styānamiddhaṃ nivārayan // SBca_8.185 //	apramAda kaTAm smRtvA styAnam idDam nivArayan // SBca_8.185 //
   tasmādāvaraṇaṃ hantuṃ samādhānaṃ karomyaham /	tasmAt AvaraNam hantum samADAnam karomi aham /
   vimārgāccittamākṛṣya svālambananirantaram // SBca_8.186 //	vimArgAt cittam AkRzya sva Alambana nirantaram // SBca_8.186 //
   bodhicaryāvatāre dhyānapāramitā nāma aṣṭamaḥ paricchedaḥ ||	boDi caryA avatAre DyAna pAramitA nAma azwamaH paricCedaH ||
   9 Prajñāpāramitā nāma navamaḥ paricchedaḥ /	9 PrajQApAramitA nAma navamaH paricCedaH /
   imaṃ parikaraṃ sarvaṃ prajñārthaṃ hi munirjagau /	imam parikaram sarvam prajQA arTam hi muniH jagO /
   tasmādutpādayetprajñāṃ duḥkhanivṛttikāṅkṣayā // SBca_9.1 //	tasmAt utpAdayet prajQAm duHKa nivRtti kAFkzayA // SBca_9.1 //
   saṃvṛtiḥ paramārthaśca satyadvayamidaṃ matam /	saMvRtiH parama arTaH ca satya dvayam idam matam /
   buddheragocarastattvaṃ buddhiḥ saṃvṛtirucyate // SBca_9.2 //	budDeH agocaraH tattvam budDiH saMvRtiH ucyate // SBca_9.2 //
   tatra loko dvidhā dṛṣṭo yogī prākṛtakastathā /	tatra lokaH dviDA dRzwaH yogI prAkRtakaH taTA /
   tatra prākṛtako loko yogilokena bādhyate // SBca_9.3 //	tatra prAkRtakaH lokaH yogi lokena bADyate // SBca_9.3 //
   bādhyante dhīviśeṣeṇa yogino 'pyuttarottaraiḥ /	bADyante DI viSezeNa yoginaH api uttarottarEH /
   dṛṣṭāntenobhayeṣṭena kāryārthamavicārataḥ // SBca_9.4 //	dRzwAntena uBaya izwena kArya arTam avicArataH // SBca_9.4 //
   lokena bhāvā dṛśyante kalpyante cāpi tattvataḥ /	lokena BAvAH dRSyante kalpyante ca api tattvataH /
   na tu māyāvadityatra vivādo yogilokayoḥ // SBca_9.5 //	na tu mAyA vat iti atra vivAdaH yogi lokayoH // SBca_9.5 //
   pratyakṣamapi rūpādi prasiddhyā na pramāṇataḥ /	pratyakzam api rUpa Adi prasidDyA na pramANataH /
   aśucyādiṣu śucyādiprasiddhiriva sā mṛṣā // SBca_9.6 //	aSuci Adizu Suci Adi prasidDiH iva sA mRzA // SBca_9.6 //
   lokāvatāraṇārthaṃ ca bhāvā nāthena deśitāḥ /	loka avatAraNa arTam ca BAvAH nATena deSitAH /
   tattvataḥ kṣaṇikā naite saṃvṛtyā cedvirudhyate // SBca_9.7 //	tattvataH kzaNikAH na ete saMvRtyA ced viruDyate // SBca_9.7 //
   na doṣo yogisaṃvṛtyā lokātte tattvadarśinaḥ /	na dozaH yogi saMvRtyAH lokAt te tattva darSinaH /
   anyathā lokabādhā syādaśucistrīnirūpaṇe // SBca_9.8 //	anyaTA loka bADA syAt aSuci strI nirUpaNe // SBca_9.8 //
   māyopamājjinātpuṇyaṃ sadbhāve 'pi kathaṃ yathā /	mAyA upamAt jinAt puNyam sadBAve api kaTam yaTA /
   yadi māyopamaḥ sattvaḥ kiṃ punarjāyate mṛtaḥ // SBca_9.9 //	yadi mAyA upamaH sattvaH kim punar jAyate mRtaH // SBca_9.9 //
   yāvatpratyayasāmagrī tāvanmāyāpi vartate /	yAvat pratyaya sAmagrI tAvat mAyA api vartate /
   dīrghasaṃtānamātreṇa kathaṃ sattvo 'sti satyataḥ // SBca_9.10 //	dIrGa saMtAna mAtreNa kaTam sattvaH asti satyataH // SBca_9.10 //
   māyāpuruṣaghātādau cittābhāvānna pāpakam /	mAyA puruza GAta AdO citta aBAvAt na pApakam /
   cittamāyāsamete tu pāpapuṇyasamudbhavaḥ // SBca_9.11 //	citta mAyA samete tu pApa puNya samudBavaH // SBca_9.11 //
   mantrādīnāmasāmarthyānna māyācittasaṃbhavaḥ /	mantra AdInAm asAmarTyAt na mAyA citta saMBavaH /
   sāpi nānāvidhā māyā nānāpratyayasaṃbhavā /	sA api nAnAviDAH mAyA nAnA pratyaya saMBavAH /
   naikasya sarvasāmarthyaṃ pratyayasyāsti kutracit // SBca_9.12 //	na ekasya sarva sAmarTyam pratyayasya asti kutracid // SBca_9.12 //
   nirvṛtaḥ paramārthena saṃvṛtyā yadi saṃsaret /	nirvRtaH parama arTena saMvRtyA yadi saMsaret /
   buddho 'pi saṃsaredevaṃ tataḥ kiṃ bodhicaryayā // SBca_9.13 //	budDaH api saMsaret evam tatas kim boDi caryayA // SBca_9.13 //
   pratyayānāmanucchede māyāpyucchidyate na hi /	pratyayAnAm anucCede mAyA api ucCidyate na hi /
   pratyayānāṃ tu vicchedātsaṃvṛtyāpi na saṃbhavaḥ // SBca_9.14 //	pratyayAnAm tu vicCedAt saMvRtyA api na saMBavaH // SBca_9.14 //
   pratyayānāṃ tu vicchedāt saṃvṛtyāpi na saṃbhavaḥ /	pratyayAnAm tu vicCedAt saMvRtya api na saMBavaH /
   yadā na bhrāntirapyasti māyā kenopalabhyate // SBca_9.15 //	yadA na BrAntiH api asti mAyA kena upalaByate // SBca_9.15 //
   yadā māyaiva te nāsti tadā kimupalabhyate /	yadA mAyA eva te na asti tadA kim upalaByate /
   cittasyaiva sa ākāro yadyapyanyo 'sti tattvataḥ // SBca_9.16 //	cittasya eva saH AkAraH yadi api anyaH asti tattvataH // SBca_9.16 //
   cittameva yadā māyā tadā kiṃ kena dṛśyate /	cittam eva yadA mAyA tadA kim kena dRSyate /
   uktaṃ ca lokanāthena cittaṃ cittaṃ na paśyati // SBca_9.17 //	uktam ca lokanATena cittam cittam na paSyati // SBca_9.17 //
   na cchinatti yathātmānamasidhārā tathā manaḥ /	na cCinatti yaTA AtmAnam asi DArA taTA manaH /
   ātmabhāvaṃ yathā dīpaḥ saṃprakāśayatīti cet // SBca_9.18 //	Atma BAvam yaTA dIpaH saMprakASayati iti ced // SBca_9.18 //
   naiva prakāśyate dīpo yasmānna tamasāvṛtaḥ /	na eva prakASyate dIpaH yasmAt na tamasA AvRtaH /
   na hi sphaṭikavannīlaṃ nīlatve 'nyamapekṣate // SBca_9.19 //	na hi sPawika vat nIlam nIlatve anyam apekzate // SBca_9.19 //
   tathā kiṃcitparāpekṣamanapekṣaṃ ca dṛśyate /	taTA kiMcid para apekzam anapekzam ca dRSyate /
   anīlatve na tannīlaṃ nīlaheturyathekṣyate // SBca_9.20 //	anIlatve na tat nIlam nIla hetuH yaTA Ikzyate // SBca_9.20 //
   nīlameva hi ko nīlaṃ kuryādātmānamātmanā /	nIlam eva hi kaH nIlam kuryAt AtmAnam AtmanA /
   anīlatve na tannīlaṃ kuryādātmānamātmanā // SBca_9.21 //	anIlatve na tat nIlam kuryAt AtmAnam AtmanA // SBca_9.21 //
   dīpaḥ prakāśata iti jñātvā jñānena kathyate /	dIpaH prakASate iti jQAtvA jQAnena kaTyate /
   buddhiḥ prakāśata iti jñātvedaṃ kena kathyate // SBca_9.22 //	budDiH prakASate iti jQAtvA idam kena kaTyate // SBca_9.22 //
   prakāśā vāprakāśā vā yadā dṛṣṭā na kenacit /	prakASAH vA aprakASAH vA yadA dRzwA na kenacid /
   vandhyāduhitṛlīleva kathyamānāpi sā mudhā // SBca_9.23 //	vanDyA duhitR lIlA iva kaTyamAnA api sA muDA // SBca_9.23 //
   yadi nāsti svasaṃvittirvijñānaṃ smaryate katham /	yadi na asti sva saMvittiH vijQAnam smaryate kaTam /
   anyānubhūte saṃbandhāt smṛtirākhuviṣaṃ yathā // SBca_9.24 //	anya anuBUte saMbanDAt smRtiH AKu vizam yaTA // SBca_9.24 //
   pratyayāntarayuktasya darśanātsvaṃ prakāśate /	pratyaya antara yuktasya darSanAt svam prakASate /
   siddhāñjanavidherdṛṣṭo ghaṭo naivāñjanaṃ bhavet // SBca_9.25 //	sidDAQjana viDeH dRzwaH GawaH na eva aQjanam Bavet // SBca_9.25 //
   yathā dṛṣṭaṃ śrutaṃ jñātaṃ naiveha pratiṣidhyate /	yaTA dRzwam Srutam jQAtam na eva iha pratiziDyate /
   satyataḥ kalpanā tvatra duḥkhaheturnivāryate // SBca_9.26 //	satyataH kalpanA tu atra duHKa hetuH nivAryate // SBca_9.26 //
   cittādanyā na māyā cennāpyananyeti kalpyate /	cittAt anyA na mAyA ced na api ananyA iti kalpyate /
   vastu cetsā kathaṃ nānyānanyā cennāsti vastutaḥ // SBca_9.27 //	vastu ced sA kaTam na anyAn anyA ced na asti vastutas // SBca_9.27 //
   asatyapi yathā māyā dṛśyā draṣṭṛ tathā manaḥ /	asati api yaTA mAyA dRSyA drazwR taTA manaH /
   vastvāśrayaścetsaṃsāraḥ so 'nyathākāśavadbhavet // SBca_9.28 //	vastu ASrayaH ced saMsAraH saH anyaTA AkASa vat Bavet // SBca_9.28 //
   vastvāśrayeṇābhāvasya kriyāvattvaṃ kathaṃ bhavet /	vastu ASrayeNa aBAvasya kriyAvat tvam kaTam Bavet /
   asatsahāyamekaṃ hi cittamāpadyate tava // SBca_9.29 //	asat sahAyam ekam hi cittam Apadyate tava // SBca_9.29 //
   grāhyamuktaṃ yadā cittaṃ tadā sarve tathāgatāḥ /	grAhyam uktam yadA cittam tadA sarve taTAgatAH /
   evaṃ ca ko guṇo labdhaścittamātre 'pi kalpite // SBca_9.30 //	evam ca kaH guNaH labDaH citta mAtre api kalpite // SBca_9.30 //
   māyopamatve 'pi jñāte kathaṃ kleśo nivartate /	mAyA upama tve api jQAte kaTam kleSaH nivartate /
   yadā māyāstriyāṃ rāgastatkarturapi jāyate // SBca_9.31 //	yadA mAyA striyAm rAgaH tad kartuH api jAyate // SBca_9.31 //
   aprahīṇā hi tatkarturjñeyasaṃkleśavāsanā /	aprahINA hi tad kartuH jQeya saMkleSa vAsanA /
   taddṛṣṭikāle tasyāto durbalā śūnyavāsanā // SBca_9.32 //	tad dRzwi kAle tasya atas durbalA SUnya vAsanA // SBca_9.32 //
   śūnyatāvāsanādhānāddhīyate bhāvavāsanā /	SUnyatA vAsanA DAnAt hIyate BAva vAsanA /
   kiṃcinnāstīti cābhyāsātsāpi paścātprahīyate // SBca_9.33 //	kiMcid na asti iti ca aByAsAt sA api paScAt prahIyate // SBca_9.33 //
   yadā na labhyate bhāvo yo nāstīti prakalpyate /	yadA na laByate BAvaH yaH na asti iti prakalpyate /
   tadā nirāśrayo 'bhāvaḥ kathaṃ tiṣṭhenmateḥ puraḥ // SBca_9.34 //	tadA nirASrayaH aBAvaH kaTam tizWet mateH puras // SBca_9.34 //
   yadā na bhāvo nābhāvo mateḥ saṃtiṣṭhate puraḥ /	yadA na BAvaH na aBAvaH mateH saMtizWate puras /
   tadānyagatyabhāvena nirālambā praśāmyati // SBca_9.35 //	tadA anyagati aBAvena nirAlambA praSAmyati // SBca_9.35 //
   cintāmaṇiḥ kalpataruryathecchāparipūraṇaḥ /	cintAmaNiH kalpataruH yaTA icCA paripUraNaH /
   vineyapraṇidhānābhyāṃ jinabimbaṃ tathekṣyate // SBca_9.36 //	vineya praNiDAnAByAm jina bimbam taTA Ikzyate // SBca_9.36 //
   yathā gāruḍikaḥ stambhaṃ sādhayitvā vinaśyati /	yaTA gAruxikaH stamBam sADayitvA vinaSyati /
   sa tasmiṃściranaṣṭe 'pi viṣādīnupaśāmayet // SBca_9.37 //	sa tasmin= cira nazwe api viza AdIn upaSAmayet // SBca_9.37 //
   bodhicaryānurūpyeṇa jinastambho 'pi sādhitaḥ /	boDi caryA AnurUpyeNa jina stamBaH api sADitaH /
   karoti sarvakāryāṇi bodhisattve 'pi nirvṛte // SBca_9.38 //	karoti sarva kAryANi boDisattve api nirvRte // SBca_9.38 //
   acittake kṛtā pūjā kathaṃ phalavatī bhavet /	acittake kRtA pUjA kaTam PalavatI Bavet /
   tulyaiva paṭhyate yasmāttiṣṭhato nirvṛtasya ca // SBca_9.39 //	tulyA eva paWyate yasmAt tizWataH nirvRtasya ca // SBca_9.39 //
   āgamācca phalaṃ tatra saṃvṛtyā tattvato 'pi vā /	AgamAt ca Palam tatra saMvRtyA tattvataH api vA /
   satyabuddhe kṛtā pūjā saphaleti kathaṃ yathā // SBca_9.40 //	satya budDe kRtA pUjA saPala iti kaTam yaTA // SBca_9.40 //
   satyadarśanato muktiḥ śūnyatādarśanena kim /	satya darSanataH muktiH SUnyatA darSanena kim /
   na vinānena mārgeṇa bodhirityāgamo yataḥ // SBca_9.41 //	na vinA anena mArgeNa boDiH iti AgamaH yatas // SBca_9.41 //
   nanvasiddhaṃ mahāyānaṃ kathaṃ siddhastvadāgamaḥ /	nanu asidDam mahAyAnam kaTam sidDaH tvad AgamaH /
   yasmādubhayasiddho 'sau na siddho 'sau tavāditaḥ // SBca_9.42 //	yasmAt uBaya sidDaH asO na sidDaH asO tava Aditas // SBca_9.42 //
   yatpratyayā ca tatrāsthā mahāyāne 'pi tāṃ kuru /	yat pratyayA ca tatra AsTAH mahAyAne api tAm kuru /
   anyobhayeṣṭasatyatve vedāderapi satyatā // SBca_9.43 //	anya uBaya izwa satya tve veda AdeH api satya tA // SBca_9.43 //
   savivādaṃ mahāyānamiti cedāgamaṃ tyaja /	sa vivAdam mahAyAnam iti ced Agamam tyaja /
   tīrthikaiḥ savivādatvātsvaiḥ paraiścāgamāntaram // SBca_9.44 //	tIrTikEH sa vivAda tvAt svEH parEH ca Agama antaram // SBca_9.44 //
   śāsanaṃ bhikṣutāmūlaṃ bhikṣutaiva ca duḥsthitā /	SAsanam BikzutA mUlam Bikzu tA eva ca duHsTitA /
   sāvalambanacittānāṃ nirvāṇamapi duḥsthitam // SBca_9.45 //	sa avalambana cittAnAm nirvANam api duHsTitam // SBca_9.45 //
   kleśaprahāṇānmuktiścettadanantaramastu sā /	kleSa prahANAt muktiH ced tat anantaram astu sA /
   dṛṣṭaṃ ca teṣu sāmarthyaṃ niṣkleśasyāpi karmaṇaḥ // SBca_9.46 //	dRzwam ca tezu sAmarTyam nizkleSasya api karmaNaH // SBca_9.46 //
   tṛṣṇā tāvadupādānaṃ nāsti cetsaṃpradhāryate /	tRzNA tAvat upAdAnam na asti ced saMpraDAryate /
   kimakliṣṭāpi tṛṣṇaiṣāṃ nāsti saṃmohavat satī // SBca_9.47 //	kim aklizwA api tRzNA ezAm na asti saMmoha vat satI // SBca_9.47 //
   vedanāpratyayā tṛṣṇā vedanaiṣāṃ ca vidyate /	vedanA pratyayA tRzNA vedanA ezAm ca vidyate /
   sālambanena cittena sthātavyaṃ yatra tatra vā // SBca_9.48 //	sa Alambanena cittena sTAtavyam yatra tatra vA // SBca_9.48 //
   vinā śūnyatayā cittaṃ baddhamutpadyate punaḥ /	vinA SUnyatayA cittam badDam utpadyate punar /
   yathāsaṃjñisamāpattau bhāvayettena śūnyatām // SBca_9.49 //	yaTA saMjQi samApattO BAvayet tena SUnyatAm // SBca_9.49 //
   yatsūtre'vataredvākyaṃ taccedbuddhoktamiṣyate /	yat sUtre avataret vAkyam tat ced budDa uktam izyate /
   mahāyānaṃ bhavatsūtraiḥ prāyastulyaṃ na kiṃ matam // SBca_9.50 //	mahAyAnam Bavat sUtrEH prAyas tulyam na kim matam // SBca_9.50 //
   ekenāgamyamānena sakalaṃ yadi doṣavat /	ekena agamyamAnena sakalam yadi dozavat /
   ekena sūtratulyena kiṃ na sarvaṃ jinoditam // SBca_9.51 //	ekena sUtra tulyena kim na sarvam jina uditam // SBca_9.51 //
   mahākāśyapamukhyaiśca yadvākyaṃ nāvagāhyate /	mahAkASyapa muKyEH ca yat vAkyam na avagAhyate /
   tattvayānavabuddhatvādagrāhyaṃ kaḥ kariṣyati // SBca_9.52 //	tat tvayA anavabudDa tvAt agrAhyam kaH karizyati // SBca_9.52 //
   saktitrāsāttvanirmuktyā saṃsāre sidhyati sthitiḥ /	sakti trAsAt tva nirmuktyA saMsAre siDyati sTitiH /
   mohena duḥkhināmarthe śūnyatāyā idaṃ phalam // SBca_9.53 //	mohena duHKinAm arTe SUnyatAyAH idam Palam // SBca_9.53 //
   tadevaṃ śūnyatāpakṣe dūṣaṇaṃ nopapadyate /	tat evam SUnyatA pakze dUzaNam na upapadyate /
   tasmānnirvicikitsena bhāvanīyaiva śūnyatā // SBca_9.54 //	tasmAt nirvicikitsena BAvanIyA eva SUnyatA // SBca_9.54 //
   kleśajñeyāvṛtitamaḥpratipakṣo hi śūnyatā /	kleSa jQeya AvRti tamaH pratipakzaH hi SUnyatA /
   śīghraṃ sarvajñatākāmo na bhāvayati tāṃ katham // SBca_9.55 //	SIGram sarvajQa tA kAmaH na BAvayati tAm kaTam // SBca_9.55 //
   yadduḥkhajananaṃ vastu trāsastasmātprajāyatām /	yat duHKa jananam vastu trAsaH tasmAt prajAyatAm /
   śūnyatā duḥkhaśamanī tataḥ kiṃ jāyate bhayam // SBca_9.56 //	SUnyatA duHKa SamanI tatas kim jAyate Bayam // SBca_9.56 //
   yatastato vāstu bhayaṃ yadyahaṃ nāma kiṃcana /	yatas tatas vA astu Bayam yadi aham nAma kiMcana /
   ahameva ca kiṃciccedbhayaṃ kasya bhaviṣyati // SBca_9.57 //	aham eva ca kiMcid ced Bayam kasya Bavizyati // SBca_9.57 //
   dantakeśanakhā nāhaṃ nāsthi nāpyasmi śoṇitam /	danta keSa naKAH na aham na asTi na api asmi SoNitam /
   na siṃghāṇaṃ na ca śleṣmā na pūyaṃ lasikāpi vā // SBca_9.58 //	na siMGANam na ca SlezmA na pUyam lasikA api vA // SBca_9.58 //
   nāhaṃ vasā na ca svedo na medo 'strāṇi nāpyaham /	na aham vasA na ca svedaH na medaH astrANi na api aham /
   na cāhamantranirguṇḍī gūthamūtramahaṃ na ca // SBca_9.59 //	na ca aham antra nirguNxI gUTa mUtram aham na ca // SBca_9.59 //
   nāhaṃ māṃsaṃ na ca snāyu noṣmā vāyurahaṃ na ca /	na aham mAMsam na ca snAyu na UzmA vAyuH aham na ca /
   na ca cchidrāṇyahaṃ nāpi ṣaḍ vijñānāni sarvathā // SBca_9.60 //	na ca cCidrANi aham na api zaw vijQAnAni sarvaTA // SBca_9.60 //
   śabdajñānaṃ yadi tadā śabdo gṛhyeta sarvadā /	Sabda jQAnam yadi tadA SabdaH gRhyeta sarvadA /
   jñeyaṃ vinā tu kiṃ vetti yena jñānaṃ nirucyate // SBca_9.61 //	jQeyam vinA tu kim vetti yena jQAnam nirucyate // SBca_9.61 //
   ajānānaṃ yadi jñānaṃ kāṣṭhaṃ jñānaṃ prasajyate /	ajAnAnam yadi jQAnam kAzWam jQAnam prasajyate /
   tenāsaṃnihitajñeyaṃ jñānaṃ nāstīti niścayaḥ // SBca_9.62 //	tena asaMnihita jQeyam jQAnam na asti iti niScayaH // SBca_9.62 //
   tadeva rūpaṃ jānāti tadā kiṃ na śṛṇotyapi /	tat eva rUpam jAnAti tadA kim na SRNoti api /
   śabdasyāsaṃnidhānāccettatastajjñānamapyasat // SBca_9.63 //	Sabdasya asaMniDAnAt ced tatas tat jQAnam api asat // SBca_9.63 //
   śabdagrahaṇarūpaṃ yattadrūpagrahaṇaṃ katham /	Sabda grahaNa rUpam yat tad rUpa grahaNam kaTam /
   ekaḥ pitā ca putraśca kalpyate na tu tattvataḥ // SBca_9.64 //	ekaH pitA ca putraH ca kalpyate na tu tattvataH // SBca_9.64 //
   sattvaṃ rajastamo vāpi na putro na pitā yataḥ /	sattvam rajaH tamaH vA api na putraH na pitA yatas /
   śabdagrahaṇayuktastu svabhāvastasya nekṣyate // SBca_9.65 //	Sabda grahaNa yuktaH tu svaBAvaH tasya na Ikzyate // SBca_9.65 //
   tadevānyena rūpeṇa naṭavatso 'pyaśāśvataḥ /	tat eva anyena rUpeNa nawa vat saH api aSASvataH /
   sa evānyasvabhāvaścedapūrveyaṃ tadekatā // SBca_9.66 //	saH eva anya svaBAvaH ced apUrvA iyam tad ekatA // SBca_9.66 //
   anyadrūpamasatyaṃ cennijaṃ tadrūpamucyatām /	anyat rUpam asatyam ced nijam tat rUpam ucyatAm /
   jñānatā cettataḥ sarvapuṃsāmaikyaṃ prasajyate // SBca_9.67 //	jQAna tA ced tatas sarva puMsAm Ekyam prasajyate // SBca_9.67 //
   cetanācetane caikyaṃ tayoryenāstitā samā /	cetana acetane ca Ekyam tayoH yena astitA samAH /
   viśeṣaśca yadā mithyā kaḥ sādṛśyāśrayastadā // SBca_9.68 //	viSezaH ca yadA miTyA kaH sAdRSya ASrayaH tadA // SBca_9.68 //
   acetanaśca naivāhamācaitanyātpaṭādivat /	acetanaH ca na eva aham AcEtanyAt pawa Adi vat /
   atha jñaścetanāyogādajño naṣṭaḥ prasajyate // SBca_9.69 //	aTa jQaH cetanA yogAt ajQaH nazwaH prasajyate // SBca_9.69 //
   athāvikṛta evātmā caitanyenāsya kiṃ kṛtam /	aTa avikRtaH eva AtmA cEtanyena asya kim kRtam /
   ajñasya niṣkriyasyaivamākāśasyātmatā matā // SBca_9.70 //	ajQasya nizkriyasya evam AkASasya AtmatA matAH // SBca_9.70 //
   na karmaphalasaṃbandho yuktaścedātmanā vinā /	na karma Pala saMbanDaH yuktaH ced AtmanA vinA /
   karma kṛtvā vinaṣṭe hi phalaṃ kasya bhaviṣyati // SBca_9.71 //	karma kRtvA vinazwe hi Palam kasya Bavizyati // SBca_9.71 //
   dvayorapyāvayoḥ siddhe bhinnādhāre kriyāphale /	dvayoH api AvayoH sidDe Binna ADAre kriyA Pale /
   nirvyāpāraśca tatrātmetyatra vādo vṛthā nanu // SBca_9.72 //	nirvyApAraH ca tatra AtmA iti atra vAdaH vRTA nanu // SBca_9.72 //
   hetumān phalayogīti dṛśyate naiṣa saṃbhavaḥ /	hetumAn Pala yogI iti dRSyate na eza saMBavaH /
   saṃtānasyaikyamāśritya kartā bhokteti deśitam // SBca_9.73 //	saMtAnasya Ekyam ASritya kartA BoktA iti deSitam // SBca_9.73 //
   atītānāgataṃ cittaṃ nāhaṃ taddhi na vidyate /	atIta anAgatam cittam na aham tat hi na vidyate /
   athotpannamahaṃ cittaṃ naṣṭe 'sminnāstyahaṃ punaḥ // SBca_9.74 //	aTa utpannam aham cittam nazwe asmin na asti aham punar // SBca_9.74 //
   yathaiva kadalīstambho na kaścidbhāgaśaḥ kṛtaḥ /	yaTA eva kadalI stamBaH na kaScid BAgaSas kRtaH /
   tathāhamapyasadbhūto mṛgyamāṇo vicārataḥ // SBca_9.75 //	taTA aham api asadBUtaH mRgyamANaH vicArataH // SBca_9.75 //
   yadi sattvo na vidyeta kasyopari kṛpeti cet /	yadi sattvaH na vidyeta kasya upari kRpA iti ced /
   kāryārthamabhyupetena yo mohena prakalpitaḥ // SBca_9.76 //	kArya arTam aByupetena yaH mohena prakalpitaH // SBca_9.76 //
   kāryaṃ kasya na cetsattvaḥ satyamīhā tu mohataḥ /	kAryam kasya na ced sattvaH satyam IhA tu mohataH /
   duḥkhavyupaśamārthaṃ tu kāryamoho na vāryate // SBca_9.77 //	duHKa vyupaSama arTam tu kArya mohaH na vAryate // SBca_9.77 //
   duḥkhaheturahaṃkāra ātmamohāttu vardhate /	duHKa hetuH ahaMkAraH Atma mohAt tu varDate /
   tato 'pi na nivartyaścet varaṃ nairātmyabhāvanā // SBca_9.78 //	tatas api na nivartyaH ced varam nErAtmya BAvanA // SBca_9.78 //
   kāyo na pādau na jaṅghā norū kāyaḥ kaṭirna ca /	kAyaH na pAdO na jaFGA na UrU kAyaH kawiH na ca /
   nodaraṃ nāpyayaṃ pṛṣṭhaṃ noro bāhū na cāpi saḥ // SBca_9.79 //	na udaram na api ayam pRzWam na uraH bAhU na ca api saH // SBca_9.79 //
   na hastau nāpyayaṃ pārśvau na kakṣau nāṃsalakṣaṇaḥ /	na hastO na api ayam pArSvO na kakzO na aMsa lakzaNaH /
   na grīvā na śiraḥ kāyaḥ kāyo 'tra kataraḥ punaḥ // SBca_9.80 //	na grIvA na SiraH kAyaH kAyaH atra kataraH punar // SBca_9.80 //
   yadi sarveṣu kāyo 'yamekadeśena vartate /	yadi sarvezu kAyaH ayam eka deSena vartate /
   aṃśā aṃśeṣu vartante sa ca kutra svayaṃ sthitaḥ // SBca_9.81 //	aMSAH aMSezu vartante sa ca kutra svayam sTitaH // SBca_9.81 //
   sarvātmanā cetsarvatra sthitaḥ kāyaḥ karādiṣu /	sarva AtmanA ced sarvatra sTitaH kAyaH kara Adizu /
   kāyāstāvanta eva syuryāvantaste karādayaḥ // SBca_9.82 //	kAyAH tAvantaH eva syuH yAvantaH te kara AdayaH // SBca_9.82 //
   naivāntarna bahiḥ kāyaḥ kathaṃ kāyaḥ karādiṣu /	na eva antar na bahis kAyaH kaTam kAyaH kara Adizu /
   karādibhyaḥ pṛthaṅ nāsti kathaṃ nu khalu vidyate // SBca_9.83 //	kara AdiByaH pRTak na asti kaTam nu Kalu vidyate // SBca_9.83 //
   tannāsti kāyo mohāttu kāyabuddhiḥ karādiṣu /	tat na asti kAyaH mohAt tu kAya budDiH kara Adizu /
   saṃniveśaviśeṣeṇa sthāṇau puruṣabuddhivat // SBca_9.84 //	saMniveSa viSezeNa sTANO puruza budDi vat // SBca_9.84 //
   yāvatpratyayasāmagrī tāvatkāyaḥ pumāniva /	yAvat pratyaya sAmagrI tAvat kAyaH pumAn iva /
   evaṃ karādau sā yāvattāvatkāyo 'tra dṛśyate // SBca_9.85 //	evam kara AdO sA yAvat tAvat kAyaH atra dRSyate // SBca_9.85 //
   evamaṅgulipuñjatvātpādo 'pi kataro bhavet /	evam aFguli puQja tvAt pAdaH api kataraH Bavet /
   so 'pi parvasamūhatvāt parvāpi svāṃśabhedataḥ // SBca_9.86 //	saH api parva samUha tvAt parvA api sva aMSa BedataH // SBca_9.86 //
   aṃśā apyaṇubhedena so 'pyaṇurdigvibhāgataḥ /	aMSAH api aNu Bedena saH api aNuH diS viBAgataH /
   digvibhāgo niraṃśatvādākāśaṃ tena nāstyaṇuḥ // SBca_9.87 //	diS viBAgaH niraMSa tvAt AkASam tena na asti aNuH // SBca_9.87 //
   evaṃ svapnopame rūpe ko rajyeta vicārakaḥ /	evam svapna upame rUpe kaH rajyeta vicArakaH /
   kāyaścaivaṃ yadā nāsti tadā kā strī pumāṃśca kaḥ // SBca_9.88 //	kAyaH ca evam yadA na asti tadA kA strI pumAn= ca kaH // SBca_9.88 //
   yadyasti duḥkhaṃ tattvena prahṛṣṭān kiṃ na bādhate /	yadi asti duHKam tattvena prahRzwAn kim na bADate /
   śokādyārtāya mṛṣṭādi sukhaṃ cetkiṃ na rocate // SBca_9.89 //	Soka Adi ArtAya mRzwa Adi suKam ced kim na rocate // SBca_9.89 //
   balīyasābhibhūtatvādyadi tannānubhūyate /	balIyasA aBiBUta tvAt yadi tat na anuBUyate /
   vedanātvaṃ kathaṃ tasya yasya nānubhavātmatā // SBca_9.90 //	vedanA tvam kaTam tasya yasya na anuBava Atma tA // SBca_9.90 //
   asti sūkṣmatayā duḥkhaṃ sthaulyaṃ tasya hṛtaṃ nanu /	asti sUkzma tayA duHKam sTOlyam tasya hRtam nanu /
   tuṣṭimātrāparā cetsyāttasmāt sāpyasya sūkṣmatā // SBca_9.91 //	tuzwi mAtra aparA ced syAt tasmAt sApi asya sUkzma tA // SBca_9.91 //
   viruddhapratyayotpattau duḥkhasyānudayo yadi /	virudDa pratyaya utpattO duHKasya anudayaH yadi /
   kalpanābhiniveśo hi vedanetyāgataṃ nanu // SBca_9.92 //	kalpanA aBiniveSaH hi vedanA iti Agatam nanu // SBca_9.92 //
   ata eva vicāro 'yaṃ pratipakṣo 'sya bhāvyate /	atas eva vicAraH ayam pratipakzaH asya BAvyate /
   vikalpakṣetrasaṃbhūtadhyānāhārā hi yoginaḥ // SBca_9.93 //	vikalpa kzetra saMBUta DyAna AhArAH hi yoginaH // SBca_9.93 //
   sāntarāvindriyārthau cetsaṃsargaḥ kuta etayoḥ /	sa antarO= indriya arTO ced saMsargaH kutas etayoH /
   nirantaratve 'pyekatvaṃ kasya kenāstu saṃgatiḥ // SBca_9.94 //	nirantara tve api ekatvam kasya kena astu saMgatiH // SBca_9.94 //
   nāṇoraṇau praveśo 'sti nirākāśaḥ samaśca saḥ /	na aNA uraNO praveSaH asti nirAkASaH samaH ca saH /
   apraveśe na miśratvamamiśratve na saṃgatiḥ // SBca_9.95 //	apraveSe na miSra tvam amiSra tve na saMgatiH // SBca_9.95 //
   niraṃśasya ca saṃsargaḥ kathaṃ nāmopapadyate /	niraMSasya ca saMsargaH kaTam nAma upapadyate /
   saṃsarge ca niraṃśatvaṃ yadi dṛṣṭaṃ nidarśaya // SBca_9.96 //	saMsarge ca niraMSa tvam yadi dRzwam nidarSaya // SBca_9.96 //
   vijñānasya tvamūrtasya saṃsargo naiva yujyate /	vijQAnasya tu amUrtasya saMsargaH na eva yujyate /
   samūhasyāpyavastutvādyathā pūrvaṃ vicāritam // SBca_9.97 //	samUhasya api avastu tvAt yaTA pUrvam vicAritam // SBca_9.97 //
   tadevaṃ sparśanābhāve vedanāsaṃbhavaḥ kutaḥ /	tat evam sparSana aBAve vedanA saMBavaH kutas /
   kimarthamayamāyāsaḥ bādhā kasya kuto bhavet // SBca_9.98 //	kimarTam ayam AyAsaH bADA kasya kutas Bavet // SBca_9.98 //
   yadā na vedakaḥ kaścidvedanā ca na vidyate /	yadA na vedakaH kaScid vedanA ca na vidyate /
   tadāvasthāmimāṃ dṛṣṭvā tṛṣṇe kiṃ na vidīryase // SBca_9.99 //	tadA avasTAm imAm dRzwvA tRzNe kim na vidIryase // SBca_9.99 //
   dṛśyate spṛśyate cāpi svapnamāyopamātmanā /	dRSyate spRSyate ca api svapna mAyA upama AtmanA /
   cittena sahajātatvādvedanā tena nekṣyate // SBca_9.100 //	cittena saha jAta tvAt vedanA tena na Ikzyate // SBca_9.100 //
   pūrvaṃ paścācca jātena smaryate nānubhūyate /	pUrvam paScAt ca jAtena smaryate na anuBUyate /
   svātmānaṃ nānubhavati na cānyenānubhūyate // SBca_9.101 //	sva AtmAnam na anuBavati na ca anyena anuBUyate // SBca_9.101 //
   na cāsti vedakaḥ kaścidvedanāto na tattvataḥ /	na ca asti vedakaH kaScid vedanA atas na tattvataH /
   nirātmake kalāpe 'smin ka evaṃ bādhyate 'nayā // SBca_9.102 //	nirAtmake kalApe asmin kaH evam bADyate anayA // SBca_9.102 //
   nendriyeṣu na rūpādau nāntarāle manaḥ sthitam /	na indriyezu na rUpa AdO na antarAle manaH sTitam /
   nāpyantarna bahiścittamanyatrāpi na labhyate // SBca_9.103 //	na api antar na bahis cittam anyatra api na laByate // SBca_9.103 //
   yanna kāye na cānyatra na miśraṃ na pṛthak kvacit /	yat na kAye na ca anyatra na miSram na pRTak kvacid /
   tanna kiṃcidataḥ sattvāḥ prakṛtyā parinirvṛtāḥ // SBca_9.104 //	tat na kiMcid atas sattvAH prakRtyA parinirvRtAH // SBca_9.104 //
   jñeyātpūrvaṃ yadi jñānaṃ kimālambyāsya saṃbhavaḥ /	jQeyAt pUrvam yadi jQAnam kim Alambya asya saMBavaH /
   jñeyena saha cejjñānaṃ kimālambyāsya saṃbhavaḥ // SBca_9.105 //	jQeyena saha ced jQAnam kim Alambya asya saMBavaH // SBca_9.105 //
   atha jñeyādbhavet paścāt tadā jñānaṃ kuto bhavet /	aTa jQeyAt Bavet paScAt tadA jQAnam kutas Bavet /
   evaṃ ca sarvadharmāṇāmutpattirnāvasīyate // SBca_9.106 //	evam ca sarva DarmANAm utpattiH na avasIyate // SBca_9.106 //
   yadyevaṃ saṃvṛtirnāsti tataḥ satyadvayaṃ kutaḥ /	yadi evam saMvRtiH na asti tatas satya dvayam kutas /
   atha sāpyanyasaṃvṛtyā syātsattvo nirvṛtaḥ kutaḥ // SBca_9.107 //	aTa sA api anya saMvRtyA syAt sattvaH nirvRtaH kutas // SBca_9.107 //
   paracittavikalpo 'sau svasaṃvṛtyā tu nāsti saḥ /	para citta vikalpaH asO sva saMvRtyA tu na asti saH /
   sa paścānniyataḥ so 'sti na cennāstyeva saṃvṛtiḥ // SBca_9.108 //	sa paScAt niyataH saH asti na ced na asti eva saMvRtiH // SBca_9.108 //
   kalpanā kalpitaṃ ceti dvayamanyonyaniśritam /	kalpanA kalpitam ca iti dvayam anyonya niSritam /
   yathāprasiddhamāśritya vicāraḥ sarva ucyate // SBca_9.109 //	yaTAprasidDam ASritya vicAraH sarvaH ucyate // SBca_9.109 //
   vicāritena tu yadā vicāreṇa vicāryate /	vicAritena tu yadA vicAreNa vicAryate /
   tadānavasthā tasyāpi vicārasya vicāraṇāt // SBca_9.110 //	tadA anavasTA tasya api vicArasya vicAraNAt // SBca_9.110 //
   vicārite vicārye tu vicārasyāsti nāśrayaḥ /	vicArite vicArye tu vicArasya asti na ASrayaH /
   nirāśritatvānnodeti tacca nirvāṇamucyate // SBca_9.111 //	nirASrita tvAt na udeti tat ca nirvANam ucyate // SBca_9.111 //
   yasya tvetaddūyaṃ satyaṃ sa evātyantaduḥsthitaḥ /	yasya tu etat dUyam satyam saH eva atyanta duHsTitaH /
   yadi jñeyavaśādartho jñānāstitve tu kā gatiḥ // SBca_9.112 //	yadi jQeya vaSAt arTaH jQAna astitve tu kA gatiH // SBca_9.112 //
   atha jñeyavaśājjñānaṃ jñeyāstitve tu kā gatiḥ /	aTa jQeya vaSAt jQAnam jQeya astitve tu kA gatiH /
   athānyonyavaśātsattvamabhāvaḥ syāddūyorapi // SBca_9.113 //	aTa anyonya vaSAt sattvam aBAvaH syAt dUyoH api // SBca_9.113 //
   pitā cenna vinā putrātkutaḥ putrasya saṃbhavaḥ /	pitA ced na vinA putrAt kutas putrasya saMBavaH /
   putrābhāve pitā nāsti tathāsattvaṃ tayordvayoḥ // SBca_9.114 //	putra aBAve pitA na asti taTA sattvam tayoH dvayoH // SBca_9.114 //
   aṅkuro jāyate bījādbījaṃ tenaiva sūcyate /	aFkuraH jAyate bIjAt bIjam tena eva sUcyate /
   jñeyājjñānena jātena tatsattā kiṃ na gamyate // SBca_9.115 //	jQeyAt jQAnena jAtena tad sattA kim na gamyate // SBca_9.115 //
   aṅkurādanyato jñānādbījamastīti gamyate /	aFkurAt anyatas jQAnAt bIjam asti iti gamyate /
   jñānāstitvaṃ kuto jñātaṃ jñeyaṃ yattena gamyate // SBca_9.116 //	jQAna astitvam kutas jQAtam jQeyam yat tena gamyate // SBca_9.116 //
   lokaḥ pratyakṣatastāvatsarvaṃ hetumudīkṣate /	lokaH pratyakzataH tAvat sarvam hetum udIkzate /
   padmanālādibhedo hi hetubhedena jāyate // SBca_9.117 //	padma nAla Adi BedaH hi hetu Bedena jAyate // SBca_9.117 //
   kiṃkṛto hetubhedaścet pūrvahetuprabhedataḥ /	kiMkRtaH hetu BedaH ced pUrva hetu praBedataH /
   kasmāccetphalado hetuḥ pūrvahetuprabhāvataḥ // SBca_9.118 //	kasmAt ced Pala daH hetuH pUrva hetu praBAvataH // SBca_9.118 //
   īśvaro jagato hetuḥ vada kastāvadīśvaraḥ /	ISvaraH jagataH hetuH vada kaH tAvat ISvaraH /
   bhūtāni cedbhavatvevaṃ nāmamātre 'pi kiṃ śramaḥ // SBca_9.119 //	BUtAni ced Bavatu evam nAma mAtre api kim SramaH // SBca_9.119 //
   api tvaneke 'nityāśca niśceṣṭā na ca devatāḥ /	api tu aneke anityAH ca niScezwAH na ca devatAH /
   laṅghyāścāśucayaścaiva kṣmādayo na sa īśvaraḥ // SBca_9.120 //	laFGyAH ca aSucayaH ca eva kzmA AdayaH na saH ISvaraH // SBca_9.120 //
   nākāśamīśo 'ceṣṭatvāt nātmā pūrvaniṣedhataḥ /	na AkASam ISaH acezwa tvAt na AtmA pUrva nizeDataH /
   acintyasya ca kartṛtvamapyacintyaṃ kimucyate // SBca_9.121 //	acintyasya ca kartR tvam api acintyam kim ucyate // SBca_9.121 //
   tena kiṃ sraṣṭumiṣṭaṃ ca ātmā cet nanvasau dhruvaḥ /	tena kim srazwum izwam ca AtmA ced nanu asO DruvaH /
   kṣmādisvabhāva īśaśca jñānaṃ jñeyādanādi ca // SBca_9.122 //	kzmA Adi svaBAvaH ISaH ca jQAnam jQeyAt anAdi ca // SBca_9.122 //
   karmaṇaḥ sukhaduḥkhe ca vada kiṃ tena nirmitam /	karmaNaH suKa duHKe ca vada kim tena nirmitam /
   hetorādirna cedasti phalasyādiḥ kuto bhavet // SBca_9.123 //	hetoH AdiH na ced asti Palasya AdiH kutas Bavet // SBca_9.123 //
   kasmātsadā na kurute na hi so 'nyamapekṣate /	kasmAt sadA na kurute na hi saH anyam apekzate /
   tenākṛto 'nyo nāstyeva tenāsau kimapekṣatām // SBca_9.124 //	tena akRtaH anyaH na asti eva tena asO kim apekzatAm // SBca_9.124 //
   apekṣate cetsāmagrīṃ heturna punarīśvaraḥ /	apekzate ced sAmagrIm hetuH na punar ISvaraH /
   nākartumīśaḥ sāmagryāṃ[na kartuṃ tadabhāvataḥ] // SBca_9.125 //	na akartum ISaH sAmagryAM[na kartum tad aBAvataH] // SBca_9.125 //
   karotyanicchannīśaścetparāyattaḥ prasajyate /	karoti anicCan= ISaH ced parAyattaH prasajyate /
   icchannapīcchāyattaḥ syāt kurvataḥ kuta īśatā // SBca_9.126 //	icCan= api icCA AyattaH syAt kurvataH kutas ISatA // SBca_9.126 //
   ye 'pi nityānaṇūnāhuste 'pi pūrvaṃ nivāritāḥ /	ye api nityAn aNUn AhuH te api pUrvam nivAritAH /
   sāṃkhyāḥ pradhānamicchanti nityaṃ lokasya kāraṇam // SBca_9.127 //	sAMKyAH praDAnam icCanti nityam lokasya kAraNam // SBca_9.127 //
   sattvaṃ rajastamaśceti guṇā aviṣamasthitāḥ /	sattvam rajaH tamaH ca iti guNAH avizama sTitAH /
   pradhānamiti kathyante viṣamairjagaducyate // SBca_9.128 //	praDAnam iti kaTyante vizamEH jagat ucyate // SBca_9.128 //
   ekasya trisvabhāvatvamayuktaṃ tena nāsti tat /	ekasya tri svaBAva tvam ayuktam tena na asti tat /
   evaṃ guṇā na vidyante pratyekaṃ te 'pi hi tridhā // SBca_9.129 //	evam guNAH na vidyante pratyekam te api hi triDA // SBca_9.129 //
   guṇābhāve ca śabdāderastitvamatidūrataḥ /	guNa aBAve ca Sabda AdeH astitvam ati dUrataH /
   acetane ca vastrādau sukhāderapyasaṃbhavaḥ // SBca_9.130 //	acetane ca vastra AdO suKa AdeH api asaMBavaH // SBca_9.130 //
   taddheturūpā bhāvāścennanu bhāvā vicāritāḥ /	tad hetu rUpAH BAvAH ced nanu BAvAH vicAritAH /
   sukhādyeva ca te hetuḥ na ca tasmātpaṭādayaḥ // SBca_9.131 //	suKa Adi eva ca te hetuH na ca tasmAt pawa AdayaH // SBca_9.131 //
   paṭādestu sukhādi syāttadabhāvātsukhādyasat /	pawa AdeH tu suKa Adi syAt tad aBAvAt suKAt yasat /
   sukhādīnāṃ ca nityatvaṃ kadācinnopalabhyate // SBca_9.132 //	suKa AdInAm ca nitya tvam kadAcid na upalaByate // SBca_9.132 //
   satyāmeva sukhavyaktau saṃvittiḥ kiṃ na gṛhyate /	satyAm eva suKa vyaktO saMvittiH kim na gRhyate /
   tadeva sūkṣmatāṃ yāti sthūlaṃ sūkṣmaṃ ca tatkatham // SBca_9.133 //	tat eva sUkzma tAm yAti sTUlam sUkzmam ca tat kaTam // SBca_9.133 //
   sthaulyaṃ tyaktvā bhavetsūkṣmamanitye sthaulyasūkṣmate /	sTOlyam tyaktvA Bavet sUkzmam anitye sTOlya sUkzmate /
   sarvasya vastunastadvatkiṃ nānityatvamiṣyate // SBca_9.134 //	sarvasya vastunaH tadvat kim na anitya tvam izyate // SBca_9.134 //
   na sthaulyaṃ cetsukhādanyat sukhasyānityatā sphuṭam /	na sTOlyam ced suKAt anyat suKasya anitya tA sPuwam /
   nāsadutpadyate kiṃcidasattvāditi cenmatam // SBca_9.135 //	na asat utpadyate kiMcid asattvAt iti ced matam // SBca_9.135 //
   vyaktasyāsata utpattirakāmasyāpi te sthitā /	vyaktasya asataH utpattiH akAmasya api te sTitAH /
   annādo 'medhyabhakṣaḥ syāt phalaṃ hetau yadi sthitam // SBca_9.136 //	anna AdaH ameDya BakzaH syAt Palam hetO yadi sTitam // SBca_9.136 //
   paṭārgheṇaiva karpāsabījaṃ krītvā nivasyatām /	pawa arGeNa eva karpAsa bIjam krItvA nivasyatAm /
   mohāccennekṣate lokaḥ tattvajñasyāpi sā sthitiḥ // SBca_9.137 //	mohAt ced na Ikzate lokaH tattva jQasya api sA sTitiH // SBca_9.137 //
   lokasyāpi ca tajjñānamasti kasmānna paśyati /	lokasya api ca tat jQAnam asti kasmAt na paSyati /
   lokāpramāṇatāyāṃ cet vyaktadarśanamapyasat // SBca_9.138 //	loka apramANa tAyAm ced vyakta darSanam api asat // SBca_9.138 //
   pramāṇamapramāṇaṃ cennanu tatpramitaṃ mṛṣā /	pramANam apramANam ced nanu tad pramitam mRzA /
   tattvataḥ śūnyatā tasmādbhāvānāṃ nopapadyate // SBca_9.139 //	tattvataH SUnyatA tasmAt BAvAnAm na upapadyate // SBca_9.139 //
   kalpitaṃ bhāvamaspṛṣṭvā tadabhāvo na gṛhyate /	kalpitam BAvam aspRzwvA tad aBAvaH na gRhyate /
   tasmādbhāvo mṛṣā yo hi tasyābhāvaḥ sphuṭaṃ mṛṣā // SBca_9.140 //	tasmAt BAvaH mRzA yaH hi tasya aBAvaH sPuwam mRzA // SBca_9.140 //
   tasmātsvapne sute naṣṭe sa nāstīti vikalpanā /	tasmAt svapne sute nazwe sa na asti iti vikalpanA /
   tadbhāvakalpanotpādaṃ vibadhnāti mṛṣā ca sā // SBca_9.141 //	tad BAva kalpanA utpAdam vibaDnAti mRzA ca sA // SBca_9.141 //
   tasmādevaṃ vicāreṇa nāsti kiṃcidahetutaḥ /	tasmAt evam vicAreNa na asti kiMcid ahetutaH /
   na ca vyastasamasteṣu pratyayeṣu vyavasthitam // SBca_9.142 //	na ca vyasta samastezu pratyayezu vyavasTitam // SBca_9.142 //
   anyato nāpi cāyātaṃ na tiṣṭhati na gacchati /	anyatas na api ca AyAtam na tizWati na gacCati /
   māyātaḥ ko viśeṣo 'sya yanmūḍhaiḥ satyataḥ kṛtam // SBca_9.143 //	mAyAtaH kaH viSezaH asya yat mUXEH satyataH kRtam // SBca_9.143 //
   māyayā nirmitaṃ yacca hetubhiryacca nirmitam /	mAyayA nirmitam yat ca hetuBiH yat ca nirmitam /
   āyāti tatkutaḥ kutra yāti ceti nirūpyatām // SBca_9.144 //	AyAti tat kutas kutra yAti ca iti nirUpyatAm // SBca_9.144 //
   yadanyasaṃnidhānena dṛṣṭaṃ na tadabhāvataḥ /	yad anya saMniDAnena dRzwam na tad aBAvataH /
   pratibimbasame tasmin kṛtrime satyatā katham // SBca_9.145 //	pratibimba same tasmin kRtrime satya tA kaTam // SBca_9.145 //
   vidyamānasya bhāvasya hetunā kiṃ prayojanam /	vidyamAnasya BAvasya hetunA kim prayojanam /
   athāpyavidyamāno 'sau hetunā kiṃ prayojanam // SBca_9.146 //	aTa api avidyamAnaH asO hetunA kim prayojanam // SBca_9.146 //
   nābhāvasya vikāro 'sti hetukoṭiśatairapi /	na aBAvasya vikAraH asti hetu kowi SatEH api /
   tadavastha kathaṃ bhāvaḥ ko vānyo bhāvatāṃ gataḥ // SBca_9.147 //	tad avasTa kaTam BAvaH kaH vA anyaH BAvatAm gataH // SBca_9.147 //
   nābhāvakāle bhāvaścetkadā bhāvo bhaviṣyati /	na aBAva kAle BAvaH ced kadA BAvaH Bavizyati /
   nājātena hi bhāvena so 'bhāvo 'pagamiṣyati // SBca_9.148 //	na ajAtena hi BAvena saH aBAvaH apagamizyati // SBca_9.148 //
   na cānapagate 'bhāve bhāvāvasarasaṃbhavaḥ /	na ca anapagate aBAve BAva avasara saMBavaH /
   bhāvaścābhāvatāṃ naiti dvisvabhāvaprasaṅgataḥ // SBca_9.149 //	BAvaH ca aBAvatAm na eti dvi svaBAva prasaFgataH // SBca_9.149 //
   evaṃ na ca nirodho 'sti na ca bhāvo 'sti sarvadā /	evam na ca niroDaH asti na ca BAvaH asti sarvadA /
   ajātamaniruddhaṃ ca tasmātsarvamidaṃ jagat // SBca_9.150 //	ajAtam anirudDam ca tasmAt sarvam idam jagat // SBca_9.150 //
   svapnopamāstu gatayo vicāre kadalīsamāḥ /	svapna upamAH tu gatayaH vicAre kadalI samAH /
   nirvṛtānirvṛtānāṃ ca viśeṣo nāsti vastutaḥ // SBca_9.151 //	nirvRta anirvRtAnAm ca viSezaH na asti vastutas // SBca_9.151 //
   evaṃ śūnyeṣu dharmeṣu kiṃ labdhaṃ kiṃ hṛtaṃ bhavet /	evam SUnyezu Darmezu kim labDam kim hRtam Bavet /
   satkṛtaḥ paribhūto vā kena kaḥ saṃbhaviṣyati // SBca_9.152 //	satkRtaH pariBUtaH vA kena kaH saMBavizyati // SBca_9.152 //
   kutaḥ sukhaṃ vā duḥkhaṃ vā kiṃ priyaṃ vā kimapriyam /	kutas suKam vA duHKam vA kim priyam vA kim apriyam /
   kā tṛṣṇā kutra sā tṛṣṇā mṛgyamāṇā svabhāvataḥ // SBca_9.153 //	kA tRzNA kutra sA tRzNA mRgyamANA svaBAvataH // SBca_9.153 //
   vicāre jīvalokaḥ kaḥ ko nāmātra mariṣyati /	vicAre jIva lokaH kaH kaH nAma atra marizyati /
   ko bhaviṣyati ko bhūtaḥ ko bandhuḥ kasya kaḥ suhṛt // SBca_9.154 //	kaH Bavizyati kaH BUtaH kaH banDuH kasya kaH suhRd // SBca_9.154 //
   sarvamākāśasaṃkāśaṃ parigṛhṇantu madvidhāḥ /	sarvam AkASa saMkASam parigRhNantu madviDAH /
   prakupyanti prahṛṣyanti kalahotsavahetubhiḥ // SBca_9.155 //	prakupyanti prahRzyanti kalaha utsava hetuBiH // SBca_9.155 //
   śokāyāsairviṣādaiśca mithaśchedanabhedanaiḥ /	Soka AyAsEH vizAdEH ca miTas Cedana BedanEH /
   yāpayanti sukṛcchreṇa pāpairātmasukhecchavaḥ // SBca_9.156 //	yApayanti su kRcCreNa pApEH Atma suKa icCavaH // SBca_9.156 //
   mṛtāḥ patantyapāyeṣu dīrghatīvravyatheṣu ca /	mRtAH patanti apAyezu dIrGa tIvra vyaTezu ca /
   āgatyāgatya sugatiṃ bhūtvā bhūtvā sukhocitāḥ // SBca_9.157 //	Agatya Agatya su gatim BUtvA BUtvA suKa ucitAH // SBca_9.157 //
   bhave bahuprapātaśca tatra cātattvamīdṛśam /	Bave bahu prapAtaH ca tatra ca atattvam IdRSam /
   tatrānyonyavirodhaśca na bhavettattvamīdṛśam // SBca_9.158 //	tatra anyonya viroDaH ca na Bavet tattvam IdRSam // SBca_9.158 //
   tatra cānupamāstīvrā anantā duḥkhasāgarāḥ /	tatra ca anupamAH tIvrAH anantAH duHKa sAgarAH /
   tatraivamalpabalatā tatrāpyalpatvamāyuṣaḥ // SBca_9.159 //	tatra evam alpa bala tA tatra api alpa tvam AyuzaH // SBca_9.159 //
   tatrāpi jīvitārogyavyāpāreiḥ kṣutklamaśramaiḥ /	tatra api jIvita Arogya vyApAreiH kzuD klama SramEH /
   nidrayopadravairbālasaṃsargairniṣphalaistathā // SBca_9.160 //	nidrayA upadravEH bAla saMsargEH nizPalEH taTA // SBca_9.160 //
   vṛthaivāyurvahatyāśu vivekastatra durlabhaḥ /	vRTA eva AyuH vahati ASu vivekaH tatra durlaBaH /
   tatrāpyabhyastavikṣepanivāraṇagatiḥ kutaḥ // SBca_9.161 //	tatra api aByasta vikzepa nivAraNa gatiH kutas // SBca_9.161 //
   tatrāpi māro yatate mahāpāyaprapātane /	tatra api mAraH yatate mahA pAya prapAtane /
   tatrāsanmārgabāhulyādvicikitsā ca durjayā // SBca_9.162 //	tatra asat mArga bAhulyAt vicikitsA ca durjayAH // SBca_9.162 //
   punaśca kṣaṇadaurlabhyaṃ buddhotpādo 'tidurlabhaḥ /	punar ca kzaNa dOrlaByam budDa utpAdaH ati durlaBaH /
   kleśaugho durnivāraścetyaho duḥkhaparaṃparā // SBca_9.163 //	kleSa oGaH durnivAraH ca iti aho duHKa paraMparAH // SBca_9.163 //
   aho batātiśocyatvameṣāṃ duḥkhaughavartinām /	aho bata ati Socya tvam ezAm duHKa oGa vartinAm /
   ye nekṣante svadauḥsthityamevamapyatiduḥsthitāḥ // SBca_9.164 //	ye na Ikzante sva dOHsTityam evam api ati duHsTitAH // SBca_9.164 //
   snātvā snātvā yathā kaścidviśedvahniṃ muhurmuhuḥ /	snAtvA snAtvA yaTA kaScid viSet vahnim muhur muhur /
   svasausthityaṃ ca manyante evamapyatiduḥsthitāḥ // SBca_9.165 //	sva sOsTityam ca manyante evam api ati duHsTitAH // SBca_9.165 //
   ajarāmaralīlānāmevaṃ viharatāṃ satām /	ajara amara lIlAnAm evam viharatAm satAm /
   āyāsyantyāpado ghorāḥ kṛtvā maraṇamagrataḥ // SBca_9.166 //	AyAsyanti ApadaH GorAH kRtvA maraNam agratas // SBca_9.166 //
   evaṃ duḥkhāgnitaptānāṃ śāntiṃ kuryāmahaṃ kadā /	evam duHKa agni taptAnAm SAntim kuryAm aham kadA /
   puṇyameghasamudbhūtaiḥ sukhopakaraṇaiḥ svakaiḥ // SBca_9.167 //	puNya meGa samudBUtEH suKa upakaraNEH svakEH // SBca_9.167 //
   kadopalambhadṛṣṭibhyo deśayiṣyāmi śūnyatām /	kadA upalamBa dRzwiByaH deSayizyAmi SUnyatAm /
   saṃvṛtyānupalambhena puṇyasaṃbhāramādarāt // SBca_9.168 //	saMvRtya anupalamBena puNya saMBAram AdarAt // SBca_9.168 //
   iti prajñākaramativiracitāyāṃ bodhicaryāvatārapañjikāyāṃ	iti prajQA karam ati viracitAyAm boDi caryA avatAra paQjikAyAm
   prajñāpāramitāparicchedo navamaḥ ||	prajQApAramitA paricCedaH navamaH ||
   10 Pariṇāmanāparicchedo daśamaḥ /	10 PariNA manA paricCedaH daSamaH /
   bodhicaryāvatāraṃ me yadvicintayataḥ śubham /	boDi caryA avatAram me yat vicintayataH SuBam /
   tena sarve janāḥ santu bodhicaryāvibhūṣaṇāḥ // SBca_10.1 //	tena sarve janAH santu boDi caryA viBUzaNAH // SBca_10.1 //
   sarvāsu dikṣu yāvantaḥ kāyacittavyathāturāḥ /	sarvAsu dikzu yAvantaH kAya citta vyaTA AturAH /
   te prāpnuvantu matpuṇyaiḥ sukhaprāmodyasāgarān // SBca_10.2 //	te prApnuvantu mad puNyEH suKa prAmodya sAgarAn // SBca_10.2 //
   āsaṃsāraṃ sukhajyānirmā bhūtteṣāṃ kadācana /	AsaMsAram suKa jyA nirmA BUt tezAm kadAcana /
   bodhisattvasukhaṃ prāptaṃ bhavatvavirataṃ jagat // SBca_10.3 //	boDisattva suKam prAptam Bavatu aviratam jagat // SBca_10.3 //
   yāvanto narakāḥ kecidvidyante lokadhātuṣu /	yAvantaH narakAH kecid vidyante lokaDAtuzu /
   sukhāvatīsukhāmodyairmodantāṃ teṣu dehinaḥ // SBca_10.4 //	suKAvatI suKa AmodyEH modantAm tezu dehinaH // SBca_10.4 //
   śītārtāḥ prāpnuvantūṣṇamuṣṇārtāḥ santu śītalāḥ /	SIta ArtAH prApnuvantu uzNam uzNa ArtAH santu SItalAH /
   bodhisattvamahāmeghasaṃbhavairjalasāgaraiḥ // SBca_10.5 //	boDisattva mahA meGa saMBavEH jala sAgarEH // SBca_10.5 //
   asipatravanaṃ teṣāṃ syānnandanavanadyuti /	asipatravanam tezAm syAt nandana vana dyuti /
   kūṭaśālmalivṛkṣāśca jāyantāṃ kalpapādapāḥ // SBca_10.6 //	kUwa SAlmali vRkzAH ca jAyantAm kalpa pAdapAH // SBca_10.6 //
   kādambakāraṇḍavacakravākahaṃsādikolāhalaramyaśobhaiḥ /	kAdamba kAraNxava cakravAka haMsa Adi kolAhala ramya SoBEH /
   sarobhiruddāmasarojagandhair bhavantu hṛdyā narakapradeśāḥ // SBca_10.7 //	saroBiH uddAma saroja ganDEH Bavantu hRdyAH naraka pradeSAH // SBca_10.7 //
   so 'ṅgārarāśirmaṇirāśirastu taptā ca bhūḥ sphāṭikakuṭṭimaṃ syāt /	saH aFgArarASiH maNirASiH astu taptA ca BUH sPAwika kuwwimam syAt /
   bhavantu saṃghātamahīdharāśca pūjāvimānāḥ sugataprapūrṇāḥ // SBca_10.8 //	Bavantu saMGAta mahIDarAH ca pUjA vimAnAH sugata prapUrNAH // SBca_10.8 //
   aṅgārataptopalaśastravṛṣṭir adyaprabhṛtyastu ca puṣpavṛṣṭiḥ /	aFgAra tapta upala Sastra vRzwiH adyapraBRti astu ca puzpa vRzwiH /
   tacchastrayuddhaṃ ca paraspareṇa krīḍārthamadyāstu ca puṣpayuddham //	tad Sastra yudDam ca paraspareNa krIxA arTam adya astu ca puzpa yudDam //
   SBca_10.9 //	SBca_10.9 //
   patitasakalamāṃsāḥ kundavarṇāsthidehā dahanasamajalāyāṃ vaitaraṇyāṃ	patita sakala mAMsAH kunda varNa asTi dehAH dahana sama jalAyAm vEtaraNyAm
   nimagnāḥ /	nimagnAH /
   mama kuśalabalena prāptadivyātmabhāvāḥ saha suravanitābhiḥ santu	mama kuSala balena prApta divya Atma BAvAH saha sura vanitABiH santu
   mandākinīsthāḥ // SBca_10.10 //	mandAkinI sTAH // SBca_10.10 //
   trastāḥ paśyantvakasmādiha yamapuruṣāḥ kākagṛdhrāśca ghorā dhvāntaṃ	trastAH paSyantu akasmAt iha yama puruzAH kAka gRDrAH ca GorAH DvAntam
   dhvastaṃ samantātsukharatijananī kasya saumyā prabheyam /	Dvastam samantAt suKa rati jananI kasya sOmyA praBA iyam /
   ityūrdhvaṃ prekṣamāṇā gaganatalagataṃ vajrapāṇiṃ jvalantaṃ	iti UrDvam prekzamANAH gagana tala gatam vajrapANim jvalantam
   dṛṣṭvā prāmodyavegādvyapagataduritā yāntu tenaiva sārdham // SBca_10.11 //	dRzwvA prAmodya vegAt vyapagata duritAH yAntu tena eva sArDam // SBca_10.11 //
   patati kamalavṛṣṭirgandhapānīyamiśrācchamiti (?)narakavahniṃ dṛśyate	patati kamala vRzwiH ganDa pAnIya miSrAcCam iti (?)naraka vahnim dRSyate
   nāśayantī /	nASayantI /
   kimidamiti sukhenāhlāditānāmakasmād bhavatu kamalapāṇerdarśanaṃ nārakāṇām	kim idam iti suKena AhlAditAnAm akasmAt Bavatu kamala pANeH darSanam nArakANAm
   // SBca_10.12 //	// SBca_10.12 //
   āyātāyāta śīghraṃ bhayamapanayata bhrātaro jīvitāḥ smaḥ	AyAta AyAta SIGram Bayam apanayata BrAtaraH jIvitAH smaH
   saṃprāpto 'smākameṣa jvaladabhayakaraḥ ko 'pi cīrīkumāraḥ /	saMprAptaH asmAkam eza jvalat aBaya karaH kaH api cIrIkumAraH /
   sarvaṃ yasyānubhāvādvyasanamapagataṃ prītivegāḥ pravṛttāḥ	sarvam yasya anuBAvAt vyasanam apagatam prIti vegAH pravRttAH
   jātaṃ saṃbodhicittaṃ sakalajanaparitrāṇamātā dayā ca // SBca_10.13 //	jAtam saMboDi cittam sakala jana paritrANa mAtA dayA ca // SBca_10.13 //
   paśyantvenaṃ bhavantaḥ suraśatamukuṭairarcyamānāṅghripadmaṃ	paSyantu enam BavantaH sura Sata mukuwEH arcyamAna aFGri padmam
   kārūṇyādārdradṛṣṭiṃ śirasi nipatitānekapuṣpaughavṛṣṭim /	kArUNyAt Ardra dRzwim Sirasi nipatita aneka puzpa oGa vRzwim /
   kūṭāgārairmanojñaiḥ stutimukharasurastrīsahasropagītai  	kUwAgArEH manojQEH stuti muKara sura strI sahasra upagItEH  
   rdṛṣṭvāgre mañjughoṣaṃ bhavatu kalakalaḥ sāṃprataṃ nārakāṇām // SBca_10.14	rdRzwvA agre maQjuGozam Bavatu kalakalaH sAMpratam nArakANAm // SBca_10.14
   iti matkuśalaiḥ samantabhadrapramukhānāvṛtabodhisattvameghān /	iti mad kuSalEH samantaBadra pramuKAn AvRta boDisattva meGAn /
   sukhaśītasugandhavātavṛṣṭīn abhinandantu vilokya nārakāste // SBca_10.15	suKa SIta suganDa vAta vRzwIn aBinandantu vilokya nArakAH te // SBca_10.15
   śāmyantu vedanāstīvrā nārakāṇāṃ bhayāni ca /	SAmyantu vedanAH tIvrAH nArakANAm BayAni ca /
   durgatibhyo vimucyantāṃ sarvadurgativāsinaḥ // SBca_10.16 //	durgatiByaH vimucyantAm sarva durgati vAsinaH // SBca_10.16 //
   anyonyabhakṣaṇabhayaṃ tiraścāmapagacchatu /	anyonya BakzaNa Bayam tiraScAm apagacCatu /
   bhavantu sukhinaḥ pretā yathottarakurau narāḥ // SBca_10.17 //	Bavantu suKinaH pretAH yaTA uttarakurO narAH // SBca_10.17 //
   saṃtarpyantāṃ pretāḥ snāpyantāṃ śītalā bhavantu sadā /	saMtarpyantAm pretAH snApyantAm SItalAH Bavantu sadA /
   āryāvalokiteśvarakaragalitakṣīradhārābhiḥ // SBca_10.18 //	Arya avalokita ISvara kara galita kzIra DArABiH // SBca_10.18 //
   andhāḥ paśyantu rūpāṇi śṛṇvantu badhirāḥ sadā /	anDAH paSyantu rUpANi SRNvantu baDirAH sadA /
   garbhiṇyaśca prasūyantāṃ māyādevīva nirvyathāḥ // SBca_10.19 //	garBiNyaH ca prasUyantAm mAyAdevI iva nirvyaTAH // SBca_10.19 //
   vastrabhojanapānīyaṃ srakcandanavibhūṣaṇam /	vastra Bojana pAnIyam sraj candana viBUzaNam /
   manobhilaṣitaṃ sarvaṃ labhantāṃ hitasaṃhitam // SBca_10.20 //	manoBilazitam sarvam laBantAm hita saMhitam // SBca_10.20 //
   bhītāśca nirbhayāḥ santu śokārtāḥ prītilābhinaḥ /	BItAH ca nirBayAH santu Soka ArtAH prIti lABinaH /
   udvignāśca nirudvegā dhṛtimanto bhavantu ca // SBca_10.21 //	udvignAH ca nirudvegAH DRtimantaH Bavantu ca // SBca_10.21 //
   ārogyaṃ rogiṇāmastu mucyantāṃ sarvabandhanāt /	Arogyam rogiNAm astu mucyantAm sarva banDanAt /
   durbalā balinaḥ santu snigdhacittāḥ parasparam // SBca_10.22 //	durbalAH balinaH santu snigDa cittAH parasparam // SBca_10.22 //
   sarvā diśaḥ śivāḥ santu sarveṣāṃ pathivartinām /	sarvAH diSaH SivAH santu sarvezAm paTivartinAm /
   yena kāryeṇa gacchanti tadupāyena sidhyatu // SBca_10.23 //	yena kAryeNa gacCanti tad upAyena siDyatu // SBca_10.23 //
   nauyānayātrārūḍhāśca santu siddhamanorathāḥ /	nOyAna yAtrA ArUXAH ca santu sidDa manoraTAH /
   kṣemeṇa kūlamāsādya ramantāṃ saha bandhubhiḥ // SBca_10.24 //	kzemeNa kUlam AsAdya ramantAm saha banDuBiH // SBca_10.24 //
   kāntāronmārgapatitā labhantāṃ sārthasaṃgatim /	kAntAra unmArga patitAH laBantAm sArTa saMgatim /
   aśrameṇa ca gacchantu cauravyāghrādinirbhayāḥ // SBca_10.25 //	aSrameNa ca gacCantu cOra vyAGra Adi nirBayAH // SBca_10.25 //
   suptamattapramattānāṃ vyādhyāraṇyādisaṃkaṭe /	supta matta pramattAnAm vyADya araNya Adi saMkawe /
   anāthābālavṛddhānāṃ rakṣāṃ kurvantu devatāḥ // SBca_10.26 //	anATA bAla vRdDAnAm rakzAm kurvantu devatAH // SBca_10.26 //
   sarvākṣaṇavinirmuktāḥ śraddhāprajñākṛpānvitāḥ /	sarva akzaNa vinirmuktAH SradDA prajQA kRpA anvitAH /
   ākārācārasaṃpannāḥ santu jātismarāḥ sadā // SBca_10.27 //	AkAra AcAra saMpannAH santu jAti smarAH sadA // SBca_10.27 //
   bhavantvakṣayakośāśca yāvadgaganagañjavat /	Bavantu akzaya koSAH ca yAvat gaganagaQja vat /
   nirdvandvā nirupāyāsāḥ santu svādhīnavṛttayaḥ // SBca_10.28 //	nirdvandvAH nirupAyAsAH santu svADIna vRttayaH // SBca_10.28 //
   alpaujasaśca ye sattvāste bhavantu mahaujasaḥ /	alpa ojasaH ca ye sattvAH te Bavantu mahA ojasaH /
   bhavantu rūpasaṃpannā ye virūpāstapasvinaḥ // SBca_10.29 //	Bavantu rUpa saMpannAH ye virUpAH tapasvinaH // SBca_10.29 //
   yāḥ kāścana striyo loke puruṣatvaṃ vrajantu tāḥ /	yAH kAScana striyaH loke puruza tvam vrajantu tAH /
   prāpnuvantūccatāṃ nīcā hatamānā bhavantu ca // SBca_10.30 //	prApnuvantu uccatAm nIcAH hata mAnAH Bavantu ca // SBca_10.30 //
   anena mama puṇyena sarvasattvā aśeṣataḥ /	anena mama puNyena sarva sattvAH aSezatas /
   viramya sarvapāpebhyaḥ kurvantu kuśalaṃ sadā // SBca_10.31 //	viramya sarva pApeByaH kurvantu kuSalam sadA // SBca_10.31 //
   bodhicittāvirahitā bodhicaryāparāyaṇāḥ /	boDi citta avirahitAH boDi caryA parAyaNAH /
   buddhaiḥ parigṛhītāśca mārakarmavivarjitāḥ // SBca_10.32 //	budDEH parigRhItAH ca mAra karma vivarjitAH // SBca_10.32 //
   aprameyāyuṣaścaiva sarvasattvā bhavantu te /	aprameya AyuzaH ca eva sarva sattvAH Bavantu te /
   nityaṃ jīvantu sukhitā mṛtyuśabdo 'pi naśyatu // SBca_10.33 //	nityam jIvantu suKitAH mRtyu SabdaH api naSyatu // SBca_10.33 //
   ramyāḥ kalpadrumodyānairdiśaḥ sarvā bhavantu ca /	ramyAH kalpadruma udyAnEH diSaH sarvAH Bavantu ca /
   buddhabuddhātmajākīrṇā dharmadhvanimanoharaiḥ // SBca_10.34 //	budDa budDa Atmaja AkIrNA Darma Dvani manoharEH // SBca_10.34 //
   śarkarādivyapetā ca samā pāṇitalopamā /	SarkarA Adi vyapetA ca samA pANitala upamA /
   mṛdvī ca vaiḍūryamayī bhūmiḥ sarvatra tiṣṭhatu // SBca_10.35 //	mRdvI ca vExUrya mayI BUmiH sarvatra tizWatu // SBca_10.35 //
   bodhisattvamahāparṣanmaṇḍalāni samantataḥ /	boDisattva mahA parzad maNxalAni samantataH /
   niṣīdantu svaśobhābhirmaṇḍayantu mahītalam // SBca_10.36 //	nizIdantu sva SoBABiH maNxayantu mahI talam // SBca_10.36 //
   pakṣibhyaḥ sarvavṛkṣebhyo raśmibhyo gaganādapi /	pakziByaH sarva vRkzeByaH raSmiByaH gaganAt api /
   dharmadhvaniraviśrāmaṃ śrūyatāṃ sarvadehibhiḥ // SBca_10.37 //	Darma DvaniH aviSrAmam SrUyatAm sarva dehiBiH // SBca_10.37 //
   buddhabuddhasutairnityaṃ labhantāṃ te samāgamam /	budDa budDa sutEH nityam laBantAm te samAgamam /
   pūjāmeghairanantaiśca pūjayantu jagadgurum // SBca_10.38 //	pUjA meGEH anantEH ca pUjayantu jagadgurum // SBca_10.38 //
   devo varṣatu kālena sasyasaṃpattirastu ca /	devaH varzatu kAlena sasyasaMpattiH astu ca /
   sphīto bhavatu lokaśca rājā bhavatu dhārmikaḥ // SBca_10.39 //	sPItaH Bavatu lokaH ca rAjA Bavatu DArmikaH // SBca_10.39 //
   śaktā bhavantu cauṣadhyo mantrāḥ sidhyantu jāpinām /	SaktAH Bavantu ca ozaDyaH mantrAH siDyantu jApinAm /
   bhavantu karuṇāviṣṭā ḍākinīrākṣasādayaḥ // SBca_10.40 //	Bavantu karuNA AvizwA xAkinI rAkzasa AdayaH // SBca_10.40 //
   mā kaścidduḥkhitaḥ sattvo mā pāpī mā ca rogitaḥ /	mA kaScid duHKitaH sattvaH mA pApI mA ca rogitaH /
   mā hīnaḥ paribhūto vā mā bhūtkaścicca durmanāḥ // SBca_10.41 //	mA hInaH pariBUtaH vA mA BUt kaScid ca durmanAH // SBca_10.41 //
   pāṭhasvādhyāyakalilā vihārāḥ santu susthitāḥ /	pAWa svADyAya kalilAH vihArAH santu susTitAH /
   nityaṃ syātsaṃghasāmagrī saṃghakāryaṃ ca sidhyatu // SBca_10.42 //	nityam syAt saMGa sAmagrI saMGa kAryam ca siDyatu // SBca_10.42 //
   vivekalābhinaḥ santuḥ śikṣākāmāśca bhikṣavaḥ /	viveka lABinaH santuH SikzA kAmAH ca BikzavaH /
   karmaṇyacittā dhyāyantu sarvavikṣepavarjitāḥ // SBca_10.43 //	karmaNi acittAH DyAyantu sarva vikzepa varjitAH // SBca_10.43 //
   lābhinyaḥ santu bhikṣuṇyaḥ kalahāyāsavarjitāḥ /	lABinyaH santu BikzuNyaH kalaha AyAsa varjitAH /
   bhavantvakhaṇḍaśīlāśca sarve pravrajitāstathā // SBca_10.44 //	Bavantu aKaNxa SIlAH ca sarve pravrajitAH taTA // SBca_10.44 //
   duḥśīlāḥ santu saṃvignāḥ pāpakṣayaratāḥ sadā /	duHSIlAH santu saMvignAH pApa kzaya ratAH sadA /
   sugaterlābhinaḥ santu tatra cākhaṇḍitavratāḥ // SBca_10.45 //	sugateH lABinaH santu tatra ca aKaNxita vratAH // SBca_10.45 //
   paṇḍitāḥ saṃskṛtāḥ santu lābhinaḥ paiṇḍapātikāḥ /	paNxitAH saMskRtAH santu lABinaH pENxapAtikAH /
   bhavantu śuddhasaṃtānāḥ sarvadikkhyātakīrtayaḥ // SBca_10.46 //	Bavantu SudDa saMtAnAH sarva diS KyAta kIrtayaH // SBca_10.46 //
   abhuktvāpāyikaṃ duḥkhaṃ vinā duṣkaracaryayā /	aBuktvA apAyikam duHKam vinA duzkara caryayA /
   divyenaikena kāyena jagadbuddhatvamāpnuyāt // SBca_10.47 //	divyena ekena kAyena jagat budDa tvam ApnuyAt // SBca_10.47 //
   pūjyantāṃ sarvasaṃbuddhāḥ sarvasattvairanekadhā /	pUjyantAm sarva saMbudDAH sarva sattvEH anekaDA /
   acintyabauddhasaukhyena sukhinaḥ santu bhūyasā // SBca_10.48 //	acintya bOdDa sOKyena suKinaH santu BUyasA // SBca_10.48 //
   sidhyantu bodhisattvānāṃ jagadarthaṃ manorathāḥ /	siDyantu boDisattvAnAm jagat arTam manoraTAH /
   yaccintayanti te nāthāstatsattvānāṃ samṛdhyatu // SBca_10.49 //	yat cintayanti te nATAH tad sattvAnAm samRDyatu // SBca_10.49 //
   pratyekabuddhāḥ sukhino bhavantu śrāvakāstathā /	pratyekabudDAH suKinaH Bavantu SrAvakAH taTA /
   devāsuranarairnityaṃ pūjyamānāḥ sagauravaiḥ // SBca_10.50 //	deva asura narEH nityam pUjyamAnAH sa gOravEH // SBca_10.50 //
   jātismaratvaṃ pravrajyāmahaṃ ca prāpnuyāṃ sadā /	jAti smara tvam pravrajyAm aham ca prApnuyAm sadA /
   yāvatpramuditābhūmiṃ mañjughoṣaparigrahāt // SBca_10.51 //	yAvat pramuditA BUmim maQjuGoza parigrahAt // SBca_10.51 //
   yena tenāsanenāhaṃ yāpayeyaṃ balānvitaḥ /	yena tena Asanena aham yApayeyam bala anvitaH /
   vivekavāsasāmagrīṃ prāpnuyāṃ sarvajātiṣu // SBca_10.52 //	viveka vAsa sAmagrIm prApnuyAm sarva jAtizu // SBca_10.52 //
   yadā ca draṣṭukāmaḥ syāṃ praṣṭukāmaśca kiṃcana /	yadA ca drazwu kAmaH syAm prazwu kAmaH ca kiMcana /
   tameva nāthaṃ paśyeyaṃ mañjunāthamavighnataḥ // SBca_10.53 //	tam eva nATam paSyeyam maQjunATam aviGnataH // SBca_10.53 //
   daśadigvyomaparyantasarvasattvārthasādhane /	daSa diS vyoma paryanta sarva sattva arTa sADane /
   yathā carati mañjuśrīḥ saiva caryā bhavenmama // SBca_10.54 //	yaTA carati maQjuSrIH sA eva caryA Bavet mama // SBca_10.54 //
   ākāśasya sthitiryāvadyāvacca jagataḥ sthitiḥ /	AkASasya sTitiH yAvat yAvat ca jagataH sTitiH /
   tāvanmama sthitirbhūyājjagadduḥkhāni nighnataḥ // SBca_10.55 //	tAvat mama sTitiH BUyAt jagat duHKAni niGnataH // SBca_10.55 //
   yatkiṃcijjagato duḥkhaṃ tatsarvaṃ mayi pacyatām /	yat kiMcid jagataH duHKam tat sarvam mayi pacyatAm /
   bodhisattvaśubhaiḥ sarvairjagatsukhitamastu ca // SBca_10.56 //	boDisattva SuBEH sarvEH jagat suKitam astu ca // SBca_10.56 //
   jagadduḥkhaikabhaiṣajyaṃ sarvasaṃpatsukhākaram /	jagat duHKa eka BEzajyam sarva saMpad suKa Akaram /
   lābhasatkārasahitaṃ ciraṃ tiṣṭhatu śāsanam // SBca_10.57 //	lABa satkAra sahitam ciram tizWatu SAsanam // SBca_10.57 //
   mañjughoṣaṃ namasyāmi yatprasādānmatiḥ śubhe /	maQjuGozam namasyAmi yat prasAdAt matiH SuBe /
   kalyāṇamitraṃ vande 'haṃ yatprasādācca vardhate // SBca_10.58 //	kalyANa mitram vande aham yat prasAdAt ca varDate // SBca_10.58 //
   || bodhicaryāvatāre pariṇāmanāparicchedo daśamaḥ ||	|| boDi caryA avatAre pariNAmanA paricCedaH daSamaH ||
   || samāpto 'yaṃ bodhicaryāvatāraḥ | kṛtirācāryaśāntidevasya ||	|| samAptaH ayam boDi caryA avatAraH | kRtiH AcArya SAntidevasya ||
