   //sauptikaparva//	//sOptika-parva//
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_11.1 //	devIm sarasvatIm vyAsam tatas jayam-udIrayet // Bhmd-_11.1 //
   pratāpadhāmni yāte 'staṃ ravau kamalinīpriye /	pratApa-DAmni yAte astam ravO kamalinI-priye /
   śokāvakīrṇakeśena tamobhirabhavanmahī // Bhmj_11.2 //	Soka-avakIrNa-keSena tamoBiH-aBavat-mahI // Bhmd-_11.2 //
   kṣayaṃ kālena nīte 'hni śānte saṃdhyācitānale /	kzayam kAlena nIte ahni SAnte saMDyA-Acita-anale /
   asthiśeṣairivāpūrṇaṃ tārakābhirabhūnnabhaḥ // Bhmj_11.3 //	asTi-SezEH-iva-ApUrNam tArakABiH-aBUt-naBaH // Bhmd-_11.3 //
   śyāmā pratyagraduḥkhena prasarattimirāñjanā /	SyAmA pratyagra-duHKena prasarat-timira-aQjanAH /
   babhāra tārataralāṃ nakṣatrāśrukaṇāvalīm // Bhmj_11.4 //	baBAra tAra-taralAm nakzatra-aSru-kaNa-AvalIm // Bhmd-_11.4 //
   ghore tasminniśāvaktre ghorasattvaghane vane /	Gore tasmin-niSA-vaktre Gora-sattva-Gane vane /
   śramānnidrāmupagate kṛpe sa kṛtavarmaṇi // Bhmj_11.5 //	SramAt-nidrAm-upagate kRpe sa kRtavarmaNi // Bhmd-_11.5 //
   dhyāyanduryodhanavadhaṃ manyuhālāhalākulaḥ /	DyAyan-duryoDana-vaDam manyu-hAlAhala-AkulaH /
   pratijñāṃ śatrunidhane drauṇireko vyacintayat // Bhmj_11.6 //	pratijQAm Satru-niDane drONiH-ekaH vyacintayat // Bhmd-_11.6 //
   atrāntare dadarśoccanyagrodhaśikharāśrayam /	atra-antare dadarSa-ucca-nyagroDa-SiKara-ASrayam /
   vadhyamānamulūkena vāyasānāṃ ca maṇḍalam // Bhmj_11.7 //	vaDyamAnam-ulUkena vAyasAnAm ca maNxalam // Bhmd-_11.7 //
   kākānkālabalenaitya dṛṣṭvā ghūkena pātitān /	kAkAn-kAla-balena-etya dRzwvA GUkena pAtitAn /
   tāmeva pāṇḍavavadhe nītiṃ drauṇiracintayat // Bhmj_11.8 //	tAm-eva pANxava-vaDe nItim drONiH-acintayat // Bhmd-_11.8 //
   krudhā krūrāṃ dhiyaṃ kṛtvā kṛpabhojau vibodhya saḥ /	kruDA krUrAm Diyam kRtvA kRpa-BojO viboDya saH /
   uvāca niḥśvasandīrghaṃ dahyamāna iva krudhā // Bhmj_11.9 //	uvAca niHSvasan-dIrGam dahyamAnaH iva kruDA // Bhmd-_11.9 //
   rājā rājasahasrāṇāmekākī viṣamasthitiḥ /	rAjA rAja-sahasrANAm-ekAkI vizama-sTitiH /
   vyājādasmāsu jīvatsu bhīmasenena pātitaḥ // Bhmj_11.10 //	vyAjAt-asmAsu jIvatsu BImasenena pAtitaH // Bhmd-_11.10 //
   śastraṃ vahadbhirmithyaiva dṛṣṭo 'smābhiḥ sa bhūtale /	Sastram vahadBiH-miTyA-eva dRzwaH asmABiH sa BU-tale /
   aśrupātapratīkārākṣamaiḥ klībatarairiva // Bhmj_11.11 //	aSru-pAta-pratIkAra-akzamEH klIbatarEH-iva // Bhmd-_11.11 //
   deśakālau samāśritya vadhyaḥ sarvātmanā ripuḥ /	deSa-kAlO samASritya vaDyaH sarva-AtmanA ripuH /
   tasmātprasuptānadyaiva sānugānhanmi pāṇḍavān // Bhmj_11.12 //	tasmAt-prasuptAn-adya-eva sa-anugAn-hanmi pANxavAn // Bhmd-_11.12 //
   śrutvaitatkūṇitamanāḥ prasuptavadhapātakam /	SrutvA-etat-kUNita-manAH prasupta-vaDa-pAtakam /
   kṛpaḥ kṛpākulo nindannabhāṣata sutaṃ svasuḥ // Bhmj_11.13 //	kRpaH kRpA-AkulaH nindan=-aBAzata sutam svasuH // Bhmd-_11.13 //
   dhigetatkutsitaṃ yuddhaṃ niśceṣṭo yatra hanyate /	Dik-etat-kutsitam yudDam niScezwaH yatra hanyate /
   bhagnadhairye 'pi no vīrāḥ praharanti yaśasvinaḥ // Bhmj_11.14 //	Bagna-DErye api naH vIrAH praharanti yaSasvinaH // Bhmd-_11.14 //
   bhavānahaṃ ca bhojaśca kartāraḥ prātareva tat /	BavAn-aham ca BojaH-ca kartAraH prAtar-eva tat /
   punaryena na yāsyāmo duryodhanavadhavyathām // Bhmj_11.15 //	punar-yena na yAsyAmaH duryoDana-vaDa-vyaTAm // Bhmd-_11.15 //
   surāṇāmapi paryāptāḥ saṃhatāḥ samare vayam /	surANAm-api paryAptAH saMhatAH samare vayam /
   pravekṣyāmo vairivanaṃ jvalitā iva pāvakāḥ // Bhmj_11.16 //	pravekzyAmaH vEri-vanam jvalitAH iva pAvakAH // Bhmd-_11.16 //
   gautamenetyabhihite saṃmate kṛtavarmaṇaḥ /	gOtamena-iti-aBihite saMmate kRtavarmaNaH /
   niḥśvasansāśrunyanaḥ punardraiṇirabhāṣata // Bhmj_11.17 //	niHSvasan-sa-aSru-nyanaH punar-drENiH-aBAzata // Bhmd-_11.17 //
   māyopamā vidagdheṣu nikṛtyāvicarastu ye /	mAyA-upamA vidagDezu nikRtya-avicaraH-tu ye /
   spṛśantyadharmamaryādāṃ na te tatphalabhāginaḥ // Bhmj_11.18 //	spRSanti-aDarma-maryAdAm na te tad-Pala-BAginaH // Bhmd-_11.18 //
   arjunena hataḥ karṇaḥ sa ca śāntanavo yathā /	arjunena hataH karNaH sa ca SAntanavaH yaTA /
   tatkiṃ na viditaṃ loke śeṣaṃ vaktuṃ na pāryate // Bhmj_11.19 //	tat-kim na viditam loke Sezam vaktum na pAryate // Bhmd-_11.19 //
   adhunā svasti dharmāya racito 'smai mayāñjaliḥ /	aDunA svasti DarmAya racitaH asmE mayA-aQjaliH /
   parābhavamimaṃ tāvanna sahe marmadāraṇam // Bhmj_11.20 //	parABavam-imam tAvat-na sahe marma-dAraNam // Bhmd-_11.20 //
   drauṇirdāruṇasaṃkalpamityuktvā kṛtaniścayaḥ /	drONiH-dAruNa-saMkalpam-iti-uktvA kRta-niScayaH /
   rathena tamasi prāyācchibiraṃ kauravadviṣam // Bhmj_11.21 //	raTena tamasi prAyAt-Sibiram kOrava-dvizam // Bhmd-_11.21 //
   kṛṣṇasya śāsanātpūrvaṃ yāteṣu śibirāntaram /	kRzNasya SAsanAt-pUrvam yAtezu Sibira-antaram /
   saha sātyakinā yodhaiḥ pāṇḍaveṣu vinānugaiḥ // Bhmj_11.22 //	saha sAtyakinA yoDEH pANxavezu vinA-anugEH // Bhmd-_11.22 //
   kṛpabhojāvatikramya javāddrauṇirupāgataḥ /	kRpa-BojO=-atikramya javAt-drONiH-upAgataH /
   śibiradvāramāsādya mahadbhūtaṃ vyalokayat // Bhmj_11.23 //	Sibira-dvAram-AsAdya mahat-BUtam vyalokayat // Bhmd-_11.23 //
   hariśmaśrujaṭānetraṃ jvālānāmiva saṃcayam /	hari-SmaSru-jawA-netram jvAlAnAm-iva saMcayam /
   tamasāmiva saṃghātamañjanācalasaṃnibham // Bhmj_11.24 //	tamasAm-iva saMGAtam-aQjana-acala-saMniBam // Bhmd-_11.24 //
   sahasraśīrṣanayanaṃ sahasracaraṇādbhutam/	sahasra-SIrza-nayanam sahasra-caraNa-adButam/
   sarpayajñopavītāṅgaṃ sarpakeyūrakaṅkaṇam /	sarpa-yajQa-upavIta-aFgam sarpa-keyUra-kaFkaNam /
   bhayaṃkaraṃ bhayasyāpi kṛtāntasyeva daivatam // Bhmj_11.25 //	BayaMkaram Bayasya-api kRtAntasya-iva dEvatam // Bhmd-_11.25 //
   taddṛṣṭvā ghorasaṃrambho drauṇirdurjayavikramaḥ /	tat-dRzwvA Gora-saMramBaH drONiH-durjaya-vikramaH /
   sarvāyudhāvalī tasmai prāhiṇauddhairyabhūdharaḥ // Bhmj_11.26 //	sarva-AyuDa-AvalI tasmE prAhiNOdDErya-BUDaraH // Bhmd-_11.26 //
   tānyāyudhāni sahasā jvalitānyeva tejasā /	tAni-AyuDAni sahasA jvalitAni-eva tejasA /
   bṛmbhamāṇaṃ mahadbhūtaṃ tadāsādya kṣayaṃ yayuḥ // Bhmj_11.27 //	bRmBamANam mahat-BUtam tat-AsAdya kzayam yayuH // Bhmd-_11.27 //
   drauṇistatastadākāramarīcibhyo vyalokayat /	drONiH-tatas-tad-AkAra-marIciByaH vyalokayat /
   cakrāyudhasahasraṇi niḥsṛtāni sa vismayaḥ // Bhmj_11.28 //	cakra-AyuDa-sahasraNi niHsRtAni sa vismayaH // Bhmd-_11.28 //
   kṣaṇādgrastāyudhastena gāḍhānuśayatāpitaḥ /	kzaNAt-grasta-AyuDaH-tena gAXa-anuSaya-tApitaH /
   prastutaṃ malinaṃ karma nininda svayamākulaḥ // Bhmj_11.29 //	prastutam malinam karma nininda svayam-AkulaH // Bhmd-_11.29 //
   sa rathādavatīryātha prayatastripurāntakam /	sa raTAt-avatIrya-aTa prayataH-tripurAntakam /
   śūlinaṃ śaraṇaṃ prāyāttatstotramukharānanaḥ // Bhmj_11.30 //	SUlinam SaraNam prAyAt-tad-stotra-muKara-AnanaH // Bhmd-_11.30 //
   ātmopahāraṃ rudrāya tasmindātuṃ samudyate /	Atma-upahAram rudrAya tasmin-dAtum samudyate /
   jvālākulā hemavedī purastātpratyadṛśyata // Bhmj_11.31 //	jvAlA-AkulA hema-vedI purastAt-pratyadRSyata // Bhmd-_11.31 //
   tadudbhūtairgaṇairghorairnānāprāṇimukhodaraiḥ /	tad-udBUtEH-gaNEH-GorEH-nAnA-prANi-muKa-udarEH /
   nānāpraharaṇairdīptairvyoma kṣipramapūrayat // Bhmj_11.32 //	nAnA-praharaNEH-dIptEH-vyoma kzipram-apUrayat // Bhmd-_11.32 //
   tato vedyāṃ mahāvahnau jvalite droṇanandanaḥ /	tatas vedyAm mahA-vahnO jvalite droNa-nandanaH /
   bhaktyātmānaṃ trinetrāya nivedyābhyapatatsvayam // Bhmj_11.33 //	BaktyA-AtmAnam trinetrAya nivedya-aByapatatsu-ayam // Bhmd-_11.33 //
   tuṣṭo 'tha bhagavānetya svayamandhakasūdanaḥ /	tuzwaH aTa BagavAn-etya svayam-anDaka-sUdanaH /
   tamuvāca svamevāṃśamuttiṣṭhāṅgirasāṃ vara // Bhmj_11.34 //	tam-uvAca svam-eva-aMSam-uttizWa-aFgirasAm varaH // Bhmd-_11.34 //
   saṃsthānāya mayaitāvatkṛtaṃ kaiṭabhavidviṣaḥ /	saMsTAnAya mayA-etAvat-kRtam kEwaBa-vidvizaH /
   ātgānaṃ viddhi me kṛṣṇaṃ sa me bahumataḥ sadā // Bhmj_11.35 //	AtgAnam vidDi me kRzNam sa me bahu-mataH sadA // Bhmd-_11.35 //
   kālapakvāstu pāñcālā naiṣāṃ rakṣāsti kutracit /	kAla-pakvAH-tu pAQcAlAH na-ezAm rakzA-asti kutracid /
   gṛhāṇa khaḍgametena dārayaitānaśaṅkitaḥ // Bhmj_11.36 //	gRhANa Kaxgam-etena dAraya-etAn-aSaFkitaH // Bhmd-_11.36 //
   ityuktvā bhairave dīptaṃ khaḍgaṃ datvā tirohite /	iti-uktvA BErave dIptam Kaxgam datvA tirohite /
   tadā vikārādduṣprekṣyo drauṇiḥ śibiramāviśat // Bhmj_11.37 //	tadA vikArAt-duzprekzyaH drONiH Sibiram-AviSat // Bhmd-_11.37 //
   dvāri bhojakṛpau dhṛtvā vidrutānāṃ vadhāya saḥ /	dvAri Boja-kRpO DRtvA vidrutAnAm vaDAya saH /
   praviśya śayane śubhre dhṛṣṭadyumnaṃ vyalokayat // Bhmj_11.38 //	praviSya Sayane SuBre DRzwadyumnam vyalokayat // Bhmd-_11.38 //
   tārahārāṃśunakharaṃ dīptakesarisaṃnibham /	tAra-hAra-aMSu-naKaram dIpta-kesari-saMniBam /
   ghūrṇamānaśikhairdīpairvismayādiva vīkṣitam // Bhmj_11.39 //	GUrNamAna-SiKEH-dIpEH-vismayAt-iva vIkzitam // Bhmd-_11.39 //
   anekaraṇasaṃmardaśrāntairnidrāvimohitaiḥ /	aneka-raNa-saMmarda-SrAntEH-nidrA-vimohitEH /
   adhiṣṭhitaṃ bahubhaṭairmuktaparyāṇavāhanaiḥ // Bhmj_11.40 //	aDizWitam bahu-BawEH-mukta-paryANa-vAhanEH // Bhmd-_11.40 //
   taṃ dṛṣṭvā kopaśikhinā dahyamānaḥ smaranpituḥ /	tam dRzwvA kopa-SiKinA dahyamAnaH smaran-pituH /
   uttiṣṭha re gurughneti drauṇiruktvā padāspṛśat // Bhmj_11.41 //	uttizWa re guru-GnA-iti drONiH-uktvA padA-spRSat // Bhmd-_11.41 //
   bodhitaḥ sahasā tena saṃbhramasvīkṛtāyudhaḥ /	boDitaH sahasA tena saMBrama-svIkRta-AyuDaH /
   droṇaputraṃ parijñāya cakampe drupadātmajaḥ // Bhmj_11.42 //	droNaputram parijQAya cakampe drupada-AtmajaH // Bhmd-_11.42 //
   drauṇistamutthitaṃ vegānmālyavadbhiḥ śiroruhaiḥ /	drONiH-tam-utTitam vegAn-mAlyavadBiH SiroruhEH /
   ākṛṣyāpātayatkaṇṭhe gāḍhaṃ niṣpīḍya vihvalam // Bhmj_11.43 //	AkRzya-apAtayat-kaNWe gAXam nizpIxya vihvalam // Bhmd-_11.43 //
   niṣpiṣyamāṇaḥ saṃrambhādraktodgārākulānanaḥ /	nizpizyamANaH saMramBAt-rakta-udgAra-Akula-AnanaH /
   kupitvā pādayordraiṇiṃ nakhairdantaiśca visphuran // Bhmj_11.44 //	kupitvA pAdayoH-drENim naKEH-dantEH-ca visPuran // Bhmd-_11.44 //
   śastreṇa chindhi māṃ tūrṇaṃ mā padeneti gadgadam /	SastreNa CinDi mAm tUrNam mA padena-iti gadgadam /
   kaṇṭharuddhasvaraḥ śvāsādasphuṭākṣaramabhyadhāt // Bhmj_11.45 //	kaNWa-rudDa-svaraH SvAsAt-asPuwa-akzaram-aByaDAt // Bhmd-_11.45 //
   tamabravīddroṇasutaḥ pāpa padbhyāṃ nihanyase /	tam-abravIt-droNa-sutaH pApa padByAm nihanyase /
   lokānāṃ śastrapūtānāṃ na pāpaṃ gurughātinām // Bhmj_11.46 //	lokAnAm Sastra-pUtAnAm na pApam guru-GAtinAm // Bhmd-_11.46 //
   ityuktvā caraṇāghātairjarjaraṃ tamapothayat /	iti-uktvA caraNa-AGAtEH-jarjaram tam-apoTayat /
   tasminhate tadvimardaśabdena bubudhe janaḥ // Bhmj_11.47 //	tasmin-hate tad-vimarda-Sabdena bubuDe janaH // Bhmd-_11.47 //
   ***** dhṛṣṭadyumnavadhaḥ || 1 || *****	***** DRzwadyumna-vaDaH || 1 || *****
   tato drauṇiṃ samālekya ripuraktacchaṭāṅkitam /	tatas drONim samAlekya ripu-rakta=-CawA-aFkitam /
   pāñcālā draupadeyāśca kālo 'yamiti menire // Bhmj_11.48 //	pAQcAlAH drOpadeyAH-ca kAlaH ayam-iti menire // Bhmd-_11.48 //
   nidrāśeṣāruṇadṛśāṃ śastrāṇyānayatāṃ mithaḥ /	nidrA-Seza-aruNa-dRSAm SastrANi-AnayatAm miTas /
   krośatāṃ varma varmeti teṣāmāsīnmahāsvanaḥ // Bhmj_11.49 //	kroSatAm varma varmA-iti tezAm-AsIt-mahA-svanaH // Bhmd-_11.49 //
   kva gajaḥ kva rathaḥ kvāśvaḥ kva cāpaṃ kva śilīmukhāḥ /	kva gajaH kva raTaH kva-aSvaH kva cApam kva SilImuKAH /
   iti bruvāṇānkhaṅgena drauṇiściccheda tānkrudhā // Bhmj_11.50 //	iti bruvANAn-KaFgena drONiH-cicCeda tAn-kruDA // Bhmd-_11.50 //
   hatvottamaujasaṃ padbhyāṃ kaṇṭhe kaṭhinavikramaḥ /	hatvA-uttamOjasam padByAm kaNWe kaWina-vikramaH /
   gadāhastaṃ yudhāmanyuṃ niṣpipeṣa virāviṇam // Bhmj_11.51 //	gadA-hastam yuDAmanyum nizpipeza virAviNam // Bhmd-_11.51 //
   tataḥ khaṅgena śūrāṇāṃ śirāṃsi bhuvi pātayan /	tatas KaFgena SUrANAm SirAMsi Buvi pAtayan /
   kālarātryāḥ sa vidadhe vinodaṃ kandukairiva // Bhmj_11.52 //	kAlarAtryAH sa vidaDe vinodam kandukEH-iva // Bhmd-_11.52 //
   kṛṣṇāsutānāpatato draupadeyānasaṃbhramāt /	kRzNA-sutAn-ApatataH drOpadeyAna-saMBramAt /
   cakāra karavālena sa kālakavalocitān // Bhmj_11.53 //	cakAra karavAlena sa kAla-kavala-ucitAn // Bhmd-_11.53 //
   prativindhye hate vīre sutasome nipātite /	prativinDye hate vIre sutasome nipAtite /
   śrutakīrtai śatānīke chinne ca śrutavarmaṇi // Bhmj_11.54 //	SrutakIrtEH SatAnIke Cinne ca SrutavarmaNi // Bhmd-_11.54 //
   śikhaṇḍī kṛṣṭakodaṇḍaḥ śarairdraiṇimapūrayat /	SiKaNxI kRzwa-kodaNxaH SarEH-drENim-apUrayat /
   droṇaputro 'pi khaḍgena kruddhastaṃ vidadhe dvidhā // Bhmj_11.55 //	droNaputraH api Kaxgena krudDaH-tam vidaDe dviDA // Bhmd-_11.55 //
   ***** draupadeyaśikhaṇḍivadhaḥ || 2 || *****	***** drOpadeya-SiKaNxi-vaDaH || 2 || *****
   kopādācāryaputreṇa vadhyamānāḥ prabhadrakāḥ /	kopAt-AcArya-putreNa vaDyamAnAH praBadrakAH /
   matsyasṛñjayapāñcālāḥ kālaṃ dadṛśurantike // Bhmj_11.56 //	matsya-sRQjaya-pAQcAlAH kAlam dadRSuH-antike // Bhmd-_11.56 //
   asitaṃ raktavasanaṃ raktamālyānulepanam /	asitam rakta-vasanam rakta-mAlya-anulepanam /
   hasantaṃ vīkṣya taṃ vīrāḥ saṃhāraṃ menire sphṛṭam // Bhmj_11.57 //	hasantam vIkzya tam vIrAH saMhAram menire sPRwam // Bhmd-_11.57 //
   ghanāndhakāre vīrāṇāṃ rathakuñjaravājinām /	Gana-anDakAre vIrANAm raTa-kuQjara-vAjinAm /
   yodhānāṃ ca kṣayaṃ dvāri cakraturbhojagautamau // Bhmj_11.58 //	yoDAnAm ca kzayam dvAri cakratuH-Boja-gOtamO // Bhmd-_11.58 //
   evamakṣauhiṇīṃ hatvā vasāraktānulepanaḥ /	evam-akzOhiNIm hatvA vasA-rakta-anulepanaH /
   niryayau raudracarito drauṇirbhairavavigrahaḥ // Bhmj_11.59 //	niryayO rOdra-caritaH drONiH-BErava-vigrahaH // Bhmd-_11.59 //
   sa gatvā sahitastūrṇaṃ hārdikyena kṛpeṇa ca /	sa gatvA sahitaH-tUrNam hArdikyena kRpeNa ca /
   dadarśa bhuvi rājānaṃ bhagnaśaktiṃ suyodhanam // Bhmj_11.60 //	dadarSa Buvi rAjAnam Bagna-Saktim suyoDanam // Bhmd-_11.60 //
   vārayantaṃ gadāgreṇa muhuḥ kravyādamaṇḍalam /	vArayantam gadA-agreNa muhur kravyAda-maNxalam /
   vyathayā marmadinyā bhakṣayantaṃ vasuṃdharām // Bhmj_11.61 //	vyaTayA marma-dinyAH Bakzayantam vasuMDarAm // Bhmd-_11.61 //
   śoṇitaṃ vadanodvāntaṃ parimṛjyāśu tasya te /	SoNitam vadana-udvAntam parimRjya-ASu tasya te /
   sarvapāñcalasaṃhārakathayā vavṛṣuḥ sudhām // Bhmj_11.62 //	sarva-pAQcala-saMhAra-kaTayA vavRzuH suDAm // Bhmd-_11.62 //
   sa kiṃciccheṣajīvo 'pi tacchrutvā vṛttakandharaḥ /	sa kiMcid-Seza-jIvaH api tat-SrutvA vRtta-kanDaraH /
   paryantagrasitāvyaktabhāṣitaiḥ praśaśaṃsa tān // Bhmj_11.63 //	paryanta-grasita-avyakta-BAzitEH praSaSaMsa tAn // Bhmd-_11.63 //
   sa pariṣvajya yatnena drauṇiṃ sāśruvilocanam /	sa parizvajya yatnena drONim sa-aSru-vilocanam /
   punarnaḥ saṃgamaḥ svarge bhūyādityavadacchanaiḥ // Bhmj_11.64 //	punar-naH saMgamaH svarge BUyAt-iti-avadat-SanEs // Bhmd-_11.64 //
   aṅge vidhāya dayitāṃ sa gadāṃ sadaiva bhuktāṃ ciraṃ vasumatīmavagūhya	aFge viDAya dayitAm sa gadAm sadA-eva BuktAm ciram vasumatIm-avagUhya
   dorbhyām /	dorByAm /
   karṇāvalambitabalodgatajīvacāro vīraḥ śanaiḥ suravadhūpraṇayī babhūva //	karNa-avalambita-bala-udgata-jIva-cAraH vIraH SanEs sura-vaDU-praNayI baBUva //
   Bhmj_11.65 //	Bhmd-_11.65 //
   ***** duryodhanasvargagamanam || 3 || *****	***** duryoDana-svarga-gamanam || 3 || *****
   atrāntare prayātāyāṃ kṣapāyāṃ kṣapitārayaḥ /	atra-antare prayAtAyAm kzapAyAm kzapita-arayaH /
   jajñire pāṇḍavāḥ karma dāruṇaṃ drauṇinā kṛtam // Bhmj_11.66 //	jajQire pANxavAH karma dAruNam drONinA kRtam // Bhmd-_11.66 //
   muktānmahābhayāttasmātkṛṣṇā śrutvā hatānsutān /	muktAn-mahA-BayAt-tasmAt-kRzNA SrutvA hatAn-sutAn /
   anujāṃśca sapāñcālānpapāta bhuvi mūrcchitā // Bhmj_11.67 //	anujAn=-ca sa-pAQcAlAn-papAta Buvi mUrcCitAH // Bhmd-_11.67 //
   śanakairlabdhasaṃjñā sā vilapantī sulocanā /	SanakEs-labDa-saMjQA sA vilapantI su-locanA /
   pārthānāṃ śokavidhurā hṛdayāni vyadārayat // Bhmj_11.68 //	pArTAnAm Soka-viDurA hRdayAni vyadArayat // Bhmd-_11.68 //
   yāvanna viśikhaiḥ kṛttamuttamāṅgaṃ vikarmaṇaḥ /	yAvat-na viSiKEH kRttam-uttamAFgam vikarmaNaH /
   drauṇerdṛṣṭaṃ mayā tāvajjīvitasyāyamañjaliḥ // Bhmj_11.69 //	drONeH-dRzwam mayA tAvat-jIvitasya-ayam-aQjaliH // Bhmd-_11.69 //
   ityuktvā draupadī duḥkhādvīkṣamāṇā vṛkodaram /	iti-uktvA drOpadI duHKAt-vIkzamANAH vRkodaram /
   novāca kiṃcitsaṃtāpānmaraṇe kṛtaniścayā // Bhmj_11.70 //	na-uvAca kiMcid-saMtApAt-maraNe kRta-niScayAH // Bhmd-_11.70 //
   tato bhīmaḥ priyāśokaśūlenābhyāhato hṛdi /	tatas BImaH priya-aSoka-SUlena-aByAhataH hRdi /
   prayayau rathamāruhya droṇaputrajighāṃsayā // Bhmj_11.71 //	prayayO raTam-Aruhya droNaputra-jiGAMsayA // Bhmd-_11.71 //
   vrajatastasya kālagneriva lokāndidhakṣataḥ /	vrajataH-tasya kAlagneH-iva lokAn-diDakzataH /
   dhūmamālābhramaṃ cakre lalāṭe bhrukuṭiḥ kṣaṇam // Bhmj_11.72 //	DUma-mAlA-Bramam cakre lalAwe BrukuwiH kzaNam // Bhmd-_11.72 //
   raudro rudrāśrayo drauṇiḥ kruddhaśca pavanātmajaḥ /	rOdraH rudra-ASrayaH drONiH krudDaH-ca pavanAtmajaH /
   gacchāmaḥ pṛṣṭhatastasmādityūce pāṇḍavānhariḥ // Bhmj_11.73 //	gacCAmaH pRzWatas-tasmAt-iti-Uce pANxavAn-hariH // Bhmd-_11.73 //
   tataḥ kirīṭipramukhāḥ saha sātyakinā yayuḥ /	tatas kirIwi-pramuKAH saha sAtyakinA yayuH /
   rathinaḥ seṣavaḥ sarve pāṇḍuputrā yuyutsavaḥ // Bhmj_11.74 //	raTinaH sa-izavaH sarve pANxu-putrAH yuyutsavaH // Bhmd-_11.74 //
   tataste drauṇimāsādya prasuptavadhapātakāt /	tatas-te drONim-AsAdya prasupta-vaDa-pAtakAt /
   dhvastacchāyaṃ kriyāhīnaṃ kopenākulatāṃ yayuḥ // Bhmj_11.75 //	Dvasta=-CAyam kriyA-hInam kopena-Akula-tAm yayuH // Bhmd-_11.75 //
   abhidrute bhīmasene drauṇiṃ nakulasārathau/	aBidrute BImasene drONim nakula-sAraTO/
   pādacārī ghṛtābhyaktaḥ sarasvatyāstaṭe kṣaṇam /	pAda-cArI GRta-aByaktaH sarasvatyAH-tawe kzaNam /
   apāṇḍavaṃ jagatkartuṃ brahmaśīrṣāstramādade // Bhmj_11.76 //	apANxavam jagat-kartum brahma-SIrza-astram-Adade // Bhmd-_11.76 //
   tadvināśāya pārtho 'pi brahmāstramasṛjatkṛtī /	tad-vinASAya pArTaH api brahmAstram-asRjat-kRtI /
   yenābhavandiśo vyāptāḥ kampātaṅkataraṅgitāḥ // Bhmj_11.77 //	yena-aBavan-diSaH vyAptAH kampa-AtaFka-taraFgitAH // Bhmd-_11.77 //
   atrāntare samabhyāyānnāradena saha svayam /	atra-antare samaByAyAt-nAradena saha svayam /
   muniḥ satyavatīsūnurbhagavānbhūtabhāvanaḥ // Bhmj_11.78 //	muniH satyavatI-sUnuH-BagavAn-BUta-BAvanaH // Bhmd-_11.78 //
   so 'bravīddroṇatanayaṃ jiṣṇuṃ ca kṣayaśaṅkitaḥ /	saH abravIt-droNa-tanayam jizNum ca kzaya-SaFkitaH /
   ayaṃ divyāstrasaṃmarde hatavīraṃ jagaddahet // Bhmj_11.79 //	ayam divya-astra-saMmarde hata-vIram jagat-dahet // Bhmd-_11.79 //
   pārtha saṃhara divyāstraṃ tvaṃ ca drauṇe girā mama /	pArTa saMhara divya-astram tvam ca drONe girA mama /
   akāṇḍe mā bhavantvete lokāḥ pralayabhāginaḥ // Bhmj_11.80 //	akANxe mA Bavantu-ete lokAH pralaya-BAginaH // Bhmd-_11.80 //
   ityukte muninā kṣipraṃ saṃjahārāstramarjunaḥ /	iti-ukte muninA kzipram saMjahAra-astram-arjunaH /
   drauṇiḥ prayogakuśalo neśo 'bhūdastrasaṃhṛtau // Bhmj_11.81 //	drONiH prayoga-kuSalaH na-ISaH aBUt-astra-saMhRtO // Bhmd-_11.81 //
   tataḥ prajvalite loke vyathite suramaṇḍale /	tatas prajvalite loke vyaTite sura-maNxale /
   abhimanyuvadhūgarbhe drauṇirastramapātayat // Bhmj_11.82 //	aBimanyu-vaDU-garBe drONiH-astram-apAtayat // Bhmd-_11.82 //
   bhūyastatpratiṣedhāya putrasaṃtānavāñchayā /	BUyas-tad-pratizeDAya putra-saMtAna-vAQCayA /
   nindandroṇasutaṃ pārthastadastraṃ kupito 'sṛjat // Bhmj_11.83 //	nindan-droNa-sutam pArTaH-tat-astram kupitaH asRjat // Bhmd-_11.83 //
   tataḥ kṛṣṇo 'vadajjiṣṇuṃ viṣaṇṇaṃ saṃtatikṣayāt /	tatas kRzNaH avadat-jizNum vizaNNam saMtati-kzayAt /
   mā śuco dhairyajaladhe na te vaṃśo vinaṅkṣyati // Bhmj_11.84 //	mA SucaH DErya-jalaDe na te vaMSaH vinaFkzyati // Bhmd-_11.84 //
   jātvenaṃ jīvayiṣyāmi dagdhamapyastratejasā /	jAtu-enam jIvayizyAmi dagDam-api-astra-tejasA /
   uttarāyāḥ sthitaṃ garbhe saubhadratanayaṃ śiśum // Bhmj_11.85 //	uttarAyAH sTitam garBe sOBadra-tanayam SiSum // Bhmd-_11.85 //
   iti bruvāṇe govinde pārthāstre jvalite bhuvi /	iti bruvANe govinde pArTa-astre jvalite Buvi /
   uvāca droṇatanayaṃ vyāso devarṣiṇā saha // Bhmj_11.86 //	uvAca droNa-tanayam vyAsaH deva-RziNA saha // Bhmd-_11.86 //
   tyaja cūḍāmaṇiṃ rakṣa jīvaratnaṃ mahāstrataḥ /	tyaja cUxAmaNim rakza jIva-ratnam mahA-astrataH /
   aśaktaśca pramādī ca jānīṣe na yathocitam // Bhmj_11.87 //	aSaktaH-ca pramAdI ca jAnIze na yaTocitam // Bhmd-_11.87 //
   vatsarāṇāṃ sahasra tvaṃ visrarogī samāhitaḥ /	vatsarANAm sahasra tvam visra-rogI samAhitaH /
   durbhikṣavyañjako duḥkhī vijane vicariṣyasi // Bhmj_11.88 //	durBikza-vyaQjakaH duHKI vijane vicarizyasi // Bhmd-_11.88 //
   iti śapto gurusutaḥ kopādvyāsamabhāṣata /	iti SaptaH guru-sutaH kopAt-vyAsam-aBAzata /
   vyasane patitaḥ kasmātkṣipto 'haṃ saṃkaṭe tvayā // Bhmj_11.89 //	vyasane patitaH kasmAt-kziptaH aham saMkawe tvayA // Bhmd-_11.89 //
   yatra yatra bhaviṣyāmi tatra tatra mamānugaḥ /	yatra yatra BavizyAmi tatra tatra mama-anugaH /
   tvamapi pratiśāpena mune nityaṃ bhaviṣyasi // Bhmj_11.90 //	tvam-api pratiSApena mune nityam Bavizyasi // Bhmd-_11.90 //
   ityuktvāstropahārāya cūḍāratnaṃ vitīrya saḥ /	iti-uktvA-astra-upahArAya cUxA-ratnam vitIrya saH /
   prayayau droṇatanayo muniśca muninā saha // Bhmj_11.91 //	prayayO droNa-tanayaH muniH-ca muninA saha // Bhmd-_11.91 //
   tataḥ praśānte brahmāstre pāṇḍavāḥ saha śauriṇā /	tatas praSAnte brahmAstre pANxavAH saha SOriNA /
   cūḍāratnaṃ samādāya yājñasenyai nyavedayan // Bhmj_11.92 //	cUxAratnam samAdAya yAjQasenyE nyavedayan // Bhmd-_11.92 //
   ***** aiṣīkamastram || 4 || *****	***** EzIkam-astram || 4 || *****
   evaṃ prasādya pāñcālīṃ śokārtāḥ pāṇḍunandanāḥ /	evam prasAdya pAQcAlIm Soka-ArtAH pANxu-nandanAH /
   pāñcālakadanaṃ ghoraṃ dhyāyanto na yayurvṛtim // Bhmj_11.93 //	pAQcAla-kadanam Goram DyAyantaH na yayuH-vRtim // Bhmd-_11.93 //
   saṃjayeneti kathite śrutvā rājāmbikāsutaḥ /	saMjayena-iti kaTite SrutvA rAjA-ambikA-sutaH /
   papāta mūrcchito mohāllīnaśokānalaḥ kṣaṇam // Bhmj_11.94 //	papAta mUrcCitaH mohAt-lIna-Soka-analaH kzaNam // Bhmd-_11.94 //
   taṃ śītasalilāpūrairāśvāsyovāca saṃjayaḥ /	tam SIta-salilA-pUrEH-ASvAsya-uvAca saMjayaH /
   mantriṇaśca priyānputrāñśocantaṃ vyathitendriyam // Bhmj_11.95 //	mantriNaH-ca priyAn-putrAn-Socantam vyaTita-indriyam // Bhmd-_11.95 //
   svapnamāyāvilasitaiḥ paryante śokamohadaiḥ /	svapna-mAyA-vilasitEH paryante Soka-moha-dEH /
   saṃsāravibhramairdhīrāḥ spṛśyante na manīṣiṇaḥ // Bhmj_11.96 //	saMsAra-viBramEH-DIrAH spRSyante na manIziNaH // Bhmd-_11.96 //
   devaindrajālikakṛtaiśchāyākrīḍanakairiva /	deva-EndrajAlika-kRtEH-CAyA-krIxanakEH-iva /
   putrairdhanaiśca dāraiśca na muhyanti madāśayāḥ // Bhmj_11.97 //	putrEH-DanEH-ca dArEH-ca na muhyanti mad-ASayAH // Bhmd-_11.97 //
   upekṣitastvayaivāyaṃ durnayādbāndhavakṣayaḥ /	upekzitaH-tvayA-eva-ayam durnayAt-bAnDava-kzayaH /
   vṛtte tasminnamithyaiva śokaṃ kartumihārhasi // Bhmj_11.98 //	vRtte tasmin=-amiTyA-eva Sokam kartum-iha-arhasi // Bhmd-_11.98 //
   prabhāvaprabhavairbhāvairmāyāvibhavabhāvitaiḥ /	praBAva-praBavEH-BAvEH-mAyA-viBava-BAvitEH /
   abhāvaniṣṭhāparyantaiḥ satāṃ na kriyate bhramaḥ // Bhmj_11.99 //	aBAva-nizWA-paryantEH satAm na kriyate BramaH // Bhmd-_11.99 //
   svakarmamudrite loke niyatau pralayodadhau /	sva-karma-mudrite loke niyatO pralaya-udaDO /
   kalayāmi na kālasya kaśca tāvati vartate // Bhmj_11.100 //	kalayAmi na kAlasya kaH-ca tAvati vartate // Bhmd-_11.100 //
   ityādi saṃjayamukhā nṛpamugramohabhagnaṃ svayaṃ vihitadurnayadṛṣṭapāram /	ityAdi saMjaya-muKAH nRpam-ugra-moha-Bagnam svayam vihita-durnaya-dRzwa-pAram /
   helāvalatkalabhacñcalakarṇatālalolāṃ bhavasthitikathāmasakṛttamūcuḥ //	helA-valat-kalaBa-cQcala-karNa-tAla-lolAm Bava-sTiti-kaTAm-asakRt-tam-UcuH //
   Bhmj_11.101 //	Bhmd-_11.101 //
   iti kṣemendraviracitāyāṃ bhāratamañjaryāṃ sauptikaparva	iti kzema-indra-viracitAyAm BArata-maQjaryAm sOptika-parva
