   śrī-śrī-gopāla-campūḥ	SrI--SrI--gopAla--campUH
   uttara-campūḥ	uttara--campUH
   atha prathamaṃ pūraṇam	aTa praTamam pUraNam
   śrī-śrī-rādhā-kṛṣṇābhyāṃ namaḥ	SrI--SrI--rADA--kRzNAByAm namaH
   maṅgalācaraṇam	maFgala-AcaraNam
   śrī-kṛṣṇa kṛṣṇa-caitanya sa-sanātana-rūpaka |	SrI--kRzNa kRzNa--cEtanya sa-sanAtana--rUpakaH |
   gopāla raghunāthāpta-vraja-vallabha pāhi mām ||GC_2,1.1||	gopAla raGunA-aTa-Apta-vraja-vallaBa pAhi mAm ||GS_2,1.1||
   sampūrṇāsīd āśu gopāla-campūr	sampUrNA-AsIt ASu gopAla--campUr
   eṣāṃ yasmād āśrayād eva pūrvā |	ezAm yasmAt ASrayAt eva pUrvA |
   eṣa tasmād uttarāpy uttarā syād	eza tasmAt uttarA-api uttarA syAt-
   evaṃ devaṃ taṃ kamanyaṃ bhajema ||GC_2,1.2|| [svāgatā]	evam devam tam kam-anyam Bajema ||GC_2,1.2|| [svAgatA]
   [1] athānupūrvyā pūrva-kathānukathanīyā | [2] asti kila	[1] aTa-AnupUrvyA pUrva-kaTA-anukaTanIyAH | [2] asti kila
   kalita-nikhila-vṛndāvanaṃ vṛndāvanaṃ nāma vanam | [3] yatra jyotiścakram	kalita-niKila--vRndAvanam vRndAvanam nAma vanam | [3] yatra jyotiScakram
   iva vyomni, dharma iva dharmiṇi, tattva-nirṇaya iva vede, śukham	iva vyomni, DarmaH iva DarmiNi, tattva--nirNayaH iva vede, SuKam
   ivābhīpsita-lābhe, rasa iva vibhāvādi-varge, ṣaḍguṇyam ivātmani, svayam	iva-aBIpsita--lABe, rasaH iva viBAva-Adi--varge, zaxguNyam iva-Atmani, svayam
   iva sva-premaṇi, nārāyaṇa iva para-vyomni, śarveṣām āśryaḥ sa ca kṛṣṇaḥ	iva sva-premaNi, nArAyaNaH iva para--vyomni, SarvezAm ASryaH sa ca kRzNaH
   sa-tṛṣṇag janānubhavanīyatayā nijāṃ	sa-tRzNaj jana-anuBavanIya-tayA nijAm
   nijāśrayaṇīyatām urīkaroti |	nija-ASrayaNIya-tAm urIkaroti |
   [4] yatra cāntardhāna-vidyayā vidyamānam asmad-ādīnām ālokam atītaṃ dhāma	[4] yatra ca-antarDAna-vidyayA vidyamAnam asmad--AdInAm Alokam atItam DAma
   goloka-nāma samāmananti | yatra ca goloke	goloka--nAma samAmananti | yatra ca goloke
   sakala-cintāmaṇīyamāna-cintā-leśaḥ keśavaḥ sarvānanda-bhāsināṃ tad-vāsināṃ	sakala--cintAmaNIyamAna--cintA-a-leSaH keSavaH sarva-Ananda--BAsinAm tad--vAsinAm
   prema-nāma-pañcama-pumartha-sampat-paryudañcana-prapañca-sañcaya-vyasanam	prema-nAma--paQcama--pumarTa--sampat--paryudaQcana--prapaQca--saQcaya--vyasanam
   amuñcaṃs tad-vaśata eva yathāyathaṃ putrāditayā vilasan na kutrāpi	amuQcan tat--vaSataH eva yaTAyaTam putra-Adi-tayA vilasan na kutra-api
   vyabhicarati |	vyaBicarati |
   [5] tādṛśāt tasmād eva ca niṣkramya ramyatayā taiḥ samam asamaṃ	[5] tAdRSAt tasmAt eva ca nizkramya ramya-tayA tEH samam asamam
   prakāśamānaḥ sa khalu khala-nāśanas tad idaṃ jagad api kadācit	prakASamAnaH sa Kalu Kala-nASanaH tat idam jagat api kadAcid-
   pramadayati, divya-nṛtya-nāyaka iva nepathya-sthānād atha tadvat tatra	pramadayati, divya-nRtya--nAyakaH iva nepaTya--sTAnAt aTa tadvat tatra
   praviśati ca |	praviSati ca |
   [6] tad evaṃ sthite	[6] tat evam sTite
   vāñchita-sadanta-vakra-danta-dantavakra-saṃyad-udantataḥ parataḥ punas	vAQCita--sat-anta--vakra--danta--danta-vakra--saMyad-udantataH paratas punar-
   teṣāṃ vakṣyamāṇa-pramāṇa-lakṣyatayā tat-pradeśa-praveśaḥ sa yadā babhūva,	tezAm vakzyamANa--pramANa--lakzya-tayA tat--pradeSa--praveSaH sa yadA baBUva,
   tadā kadācid	tadA kadAcid-
   anavadya-hari-bhakti-vidyā-viśārada-sarva-manoratha-pārada-śrī-nārada-kṛpā-kūpāra-taraṅga-labdha-tat	anavadya--hari--Bakti-vidyA--viSArada--sarva--manoraTa--pArada--SrI--nArada--kRpA-kUpa-Ara-taraFga--labDa--tat
   prasaṅga-sārau madhukaṇṭha-snigdhakaṇṭhābhida-sūta-prabhava-nava-kumārau	prasaFga--sArO maDu-kaNWa--snigDa-kaNWa-aBida--sUta--praBava-nava-kumArO
   śrīmad-vraja-mahendra-tat-kumārādibhir	SrImat--vraja--mahA-indra--tat-kumAra-AdiBiH-
   virājamānaṃ tad eva sadanam āsadatām |	virAjamAnam tat eva sadanam AsadatAm |
   [7] tadā ca tad-ācarita-niyogaṃ pari tad-eka-vṛttitayā	[7] tadA ca tad--Acarita--niyogam pari tad--eka--vRtti-tayA
   tantrī-niyantrita-gīta-yantra-tulyau parama-kulyau parasparaṃ kathakatāṃ	tantrI--niyantrita-gIta--yantra--tulyO parama--kulyO parasparam kaTakatAm
   kathaṅkathikatām api muhuḥ saṃprathayya sarva-śarma-śīlāṃ śrī-kṛṣṇasya	kaTaFkaTika-tAm api muhur saMpraTayya sarva--Sarma--SIlAm SrI--kRzNasya
   vraja-līlāṃ kathāyām unmīlayāmāsatuḥ |	vraja--lIlAm kaTAyAm unmIlayAmAsatuH |
   [8] tatra ca tasya pitṛ-paitāmahaṃ vṛttaṃ pūrvaṃ tau vṛttaṃ kurvantau	[8] tatra ca tasya pitR-pEtAmaham vRttam pUrvam tO vRttam kurvantO
   tac-carita-bhavya-maya-navya-kāvyasyāpi tad ivācaritavantau janma-vṛttena	tac-carita-Bavya---maya--navya-kAvyasya-api tat iva-AcaritavantO janma--vRttena
   ca janma-vṛttam iva |	ca janma--vRttam iva |
   [9] samanantaraṃ ca yad vicitraṃ tasya caritraṃ sakramatayā samavarṇayatām	[9] samanantaram ca yat vicitram tasya caritram sakrama-tayA samavarNayatAm
   [10] tac cettham uttara-kathā-prathanārtham anusmaryate | aho! yena khalu	[10] tat ca-itTam uttara--kaTA--praTana-arTam anusmaryate | aho! yena Kalu
   pūtanā pūtanārī babhūva, śakaṭaḥ sa kaṭaval-laghutayā patanam avāpa,	pUtanA pUta-nArI baBUva, SakawaH sa kawaval--laGu-tayA patanam avApa,
   tṛṇāvartas tṛṇāvartavad vighaṭitāṅgatāṃ gatavān, arjuna-yugalaṃ cārjunavat	tRNa-AvartaH tRNAvarta-vat viGawita-aFga-tAm gatavAn, arjuna--yugalam ca-arjuna-vat
   kṛtam anugrahaṃ jagrāha | tatra vatsakas tad vatsakaḥ, bakas tu baka eva |	kRtam anugraham jagrAha | tatra vatsakaH tat vatsakaH, bakaH tu bakaH eva |
   [11] vyomaś ca vyomavad eva bhavituṃ yuktaḥ |	[11] vyomaH ca vyoma-vat eva Bavitum yuktaH |
   [12] āstām apīdam, tad idaṃ tu tatrāticitraṃ, yadaho! agho'py anagha āsīt,	[12] AstAm api-idam, tat idam tu tatra-ati-citran, yat-aho! aGaH-api anaGaH AsIt-,
   kāliyaś ca mukta-kañcuka iva jīvann eva nirmuktatayābhidhīyata iti |	kAliyaH ca mukta-kaQcukaH iva jIvan eva nirmukta-tayA-aBiDIyate iti |
   [13] tad evam api parama-vīrya-śālī śālīnatā-vaśaṃvadatayā nija-jyāyasi	[13] tat evam api parama-vIrya-SAlI SAlInatA-a-vaSaMvadatayA nija-jyAyasi
   yaśaḥ saṃvalayan dhenuka-pralambau tat-pratāpānala-jvālāyāṃ lambamānau yac	yaSaH saMvalayan Denuka--pralambO tat--pratApa-anala--jvAlAyAm lambamAnO yat-
   cakāra, tena labdha-madhurācāratā-pracāraś cāyaṃ naś cetasi vikāra-sāram	cakAra, tena labDa--maDura-AcAra-tA--pracAraH ca-ayam naH cetasi vikAra--sAram
   āsādayati |	AsAdayati |
   [14] aho! nija-janeṣu sauhṛdya-hṛdyatāṃ tasya paśya, yaḥ khalu tānavan	[14] aho! nija-janezu sOhRdya--hRdyatAm tasya paSya, yaH Kalu tAn-avan
   dava-hutāśanam api nijāśanam ācacāra |	dava-hutASanam api nija-aSanam AcacAra |
   [15] varṣa-gaṇanayā paugaṇḍo'py avikalāṅgatayā vāma-bhujaṃ giri-cchatraṃ	[15] varza--gaNanayA pOgaNxaH-api avikala-aFga-tayA vAma-Bujam giri-=-Catram
   pari pracaṇḍaṃ daṇḍaṃ cakāra | haṃho! tasya bahala-kutūhalatām api kalaya,	pari pracaNxam daNxam cakAra | haMho! tasya bahala-kutUhala-tAm api kalaya,
   yo'yaṃ kudarśanatāṃ prāptam api sudarśanaṃ sudarśanam eva nirmitavān |	yaH-ayam kudarSana-tAm prAptam api sudarSanam sudarSanam eva nirmitavAn |
   śaṅkhacūḍa-nāmnaḥ khalv asya mani-cūḍatā na yuktā syād itīva yakṣatayā	SaFKacUxa--nAmnaH Kalu asya mani-cUxa-tA na yuktA syAt iti-iva yakza-tayA
   vittasya yakṣa-vittasya tasya śaṅkha-mātrāvaśeṣatayā cūḍāmaṇim apajahāra,	vittasya yakza--vittasya tasya SaFKa--mAtrO=-aSeza-tayA cUxAmaNim apajahAra,
   ariṣṭaṃ riṣṭaṃ cakāra, keśinaḥ pratyayam ākṛṣya tad-arthena cātmani	arizwam rizwam cakAra, keSinaH pratyayam AkRzya tad--arTena ca-Atmani
   kṛtārthatāṃ prakṛṣya keśavatāṃ nirdeśayāmāsa |	kRtArTa-tAm prakRzya keSavatAm nirdeSayAmAsa |
   kiṃ ca-	kim ca-
   yā janma-śrīr ajani gaditā yā ca kaumāra-śobhā	yA janma--SrIH ajani gaditA yA ca kOmAra-SoBA
   yā paugaṇḍa-dyutir agha-ripor yā ca kaiśora-lakṣmīḥ |	yA pOgaNxa-dyutiH aGa-ripoH yA ca kESora--lakzmIH |
   ekā sā sā hṛdayam aharan nas tadā drāg idānīṃ	ekA sA sA hRdayam aharat naH tadA drAk idAnIm
   saṃhatyāmūs tad atha balaval-lobhataḥ kṣobhayanti ||GC_2,1.3||	saMhatya-amUH tat aTa bala-val-loBataH kzoBayanti ||GC_2,1.3||
   pitror vātsalyam ādi-sthita-vayasi mukundasya paugaṇḍa-bhāve	pitroH vAtsalyam Adi--sTita--vayasi mukundasya pOgaNxa-BAve
   sakhyaṃ teṣāṃ bahūnāṃ kim api mṛga-dṛśāṃ navya-tāruṇya-lakṣmyām |	saKyam tezAm bahUnAm kim api mRga-dRSAm navya--tAruNya-lakzmyAm |
   smāraṃ smāraṃ mano naś calati na purataḥ kintu tatrātha bhūyaḥ	smAram smAram manaH naH calati na puratas kintu tatra-aTa BUyas-
   sambhūyāste gṛhāntar-nidhim iva vaṇijaḥ suṣṭhu dūraṃ prayātu ||GC_2,1.4||	samBUyAH-te gRha-antar--niDim iva vaNijaH suzWu dUram prayAtu ||GC_2,1.4||
   iti |	iti |
   [16] tad evam api tat-tulayā tat-poṣārtham udyamāntaraṃ kurvantaḥ	[16] tat evam api tat-tulayA tat-poza-arTam udyama-antaram kurvantaH
   parāmṛśāmaḥ | yadyapi tatra tatra mohanatā-dhuryaṃ tan-mādhuryaṃ tau	parAmRSAmaH | yadi-api tatra tatra mohana-tA--Duryam tan--mADuryam tO
   sūta-sutau yathāyogaṃ vyañjitavantau, tathāpi na vinā vipralambheṇa	sUta-sutO yaTAyogam vyaQjitavantO, taTA-api na vinA vipralamBeNa
   sambhogaḥ puṣṭim aśnute iti-rītyā vraja-satṛṣṇena śri-kṛṣṇena	samBogaH puzwim aSnute iti--rItyA vraja--sa-tRzNena Sri-kRzNena
   bhakta-duḥkha-bhāra-niḥsāra-viśāradasya śrī-nāradasya saṃvādamanu tasya	Bakta--duHKa--BAra--niHsAra--viSAradasya SrI-nAradasya saMvAdam-anu tasya
   yadu-nigama-gamanaṃ	yadu-nigama--gamanam
   punar vrajāgamanaṃ goloka-dhāma-saṅgamanam api samāsād varṇitavantau |	punar vraja-Agamanam goloka--DAma--saFgamanam api samAsAt varNitavantO |
   [17] tat tat sarvaṃ varṇyamānam avakarṇya dināntare labdhāntare pūrvavad	[17] tat tat sarvam varNyamAnam avakarNya dina-antare labDa-antare pUrvavat-
   eva pūrvāhne śrī-kṛṣṇa-sanātha-sabhā-bhāsamānaḥ śrī-vrajanātha-pradhānaḥ	eva pUrvAhne SrI-kRzNa-sanATa--saBA-BAsamAnaH SrI--vrajanATa--praDAnaH
   sa-vraja-janas tad-gamanādikasya vyāsaṃ tāv eva papraccha-	sa-vraja--janaH tad--gamana-Adikasya vyAsam tO eva papracCa-
   yataḥ-	yatas--
   yad apy antaḥ-pīḍā pratata-nija-duḥkha-śravaṇatas	yat api antaH-pIxA pratata--nija--duHKa--SravaNatas
   tathāvad bhātā syāt tad api manujās tan na jahāti |	taTAvat BAtA syAt tat api manujAH tat na jahAti |
   vraṇaṃ śuṣkī-bhāvaṃ gatam api nijaṃ te smṛtatayā	vraNam SuzkI-BAvam gatam api nijam te smRta-tayA
   balāt pīḍaṃ pīḍaṃ niviḍam anubhūtaṃ vidadhati ||GC_2,1.5||	balAt pIxam pIxam nivixam anuBUtam vidaDati ||GC_2,1.5||
   athavā-	aTavA-
   cirād bandhau labdhe'py asukham abhito yāti na tadā	cirAt banDO labDe-api asuKam aBitas yAti na tadA
   gṛhītvā tat-kanṭhaṃ na yadi vilapet tat-priyatamaḥ |	gRhItvA tat-kanWam na yadi vilapet tat--priyatamaH |
   sadā śālīnas tu svayam idam akurvan vraja-janas	sadA SAlInaH tu svayam idam akurvan vraja--janas
   tathā kṛṣṇas tābhyāṃ sadasi kathakābhyām akathayat ||GC_2,1.6||	taTA kRzNaH tAByAm sadasi kaTakAByAm akaTayat ||GC_2,1.6||
   [18] atha pṛṣṭau ca tau sukha-duḥkha-spṛṣṭau śrī-rāmacandra-sabhāyāṃ	[18] aTa pRzwO ca tO suKa--duHKa--spRzwO SrI--rAmacandra--saBAyAm
   kuśa-lavāv ivāsyāṃ śri-kṛṣṇacandra-sabhāyāṃ pratuṣṭuvāte | tatra	kuSa-lavO iva-asyAm Sri-kRzNa-candra--saBAyAm pratuzwu-vAte | tatra
   prathamataḥ snigdhakaṇṭhaḥ samutkaṇṭhatayā babhāṣe |	praTamatas snigDa-kaNWaH samutkaNWa-tayA baBAze |
   [19] tatra ca maṅgalācaraṇam-	[19] tatra ca maFgala-AcaraNam-
   gīr devīm anuyāmaḥ	gIH devIm anuyAmaH
   sakala-śruti-sāra-bhāgavata-rūpām |	sakala--Sruti--sAra-BAgavata--rUpAm |
   yad-rasa-siddhāntābhyāṃ	yat--rasa--sidDAntAByAm
   navam api kāvyaṃ pramāṇatāṃ yāti ||GC_2,1.7||	navam api kAvyam pramANa-tAm yAti ||GC_2,1.7||
   [20] atha pūrva-campūm anusmṛtya kathā-	[20] aTa pUrva-campUm anusmRtya kaTA-
   dinaṃ dinaṃ caivam anandi sa vrajaḥ	dinam dinam ca-evam anandi sa vrajaH
   kṛṣṇena kṛṣṇaḥ sa bhṛśaṃ vrajena ca |	kRzNena kRzNaH sa BRSam vrajena ca |
   sitākhya-pakṣaḥ sita-kāntinā yathā	sita-AKya-pakzaH sita--kAntinA yaTA
   sitākhya-pakṣeṇa yathā sita-dyutiḥ ||GC_2,1.8||	sita-AKya-pakzeNa yaTA sita-dyutiH ||GC_2,1.8||
   [21] tad evam api-	[21] tat evam api-
   kṛṣṇāyāsīt tasya tṛṣṇā samantāt	kRzNAya-AsIt tasya tRzNA samantAt-
   tṛṣṇāyai vā kṛṣṇa ity atra bhedaḥ |	tRzNAyE vA kRzNaH iti atra BedaH |
   nābhūd itthaṃ puruṣaṃ sva-prakṛtyā	na-aBUt itTam puruzam sva--prakRtyA
   yuktaṃ vijñās tatra dṛṣṭāntayanti ||GC_2,1.9||	yuktam vijQAH tatra dRzwAntayanti ||GC_2,1.9||
   pipāsūnāṃ nīraṃ kṣud-udayavatām annam abhitaḥ	pipAsUnAm nIram kzuD--udayavatAm annam aBitas-
   prataptānāṃ śitaṃ hima-jaḍa-hṛdāṃ tapti-nikaraḥ |	prataptAnAm Sitam hima--jaxa--hRdAm tapti-nikaraH |
   yathā tadvat kṛṣṇaḥ samajani yadā gokula-bhuvām	yaTA tadvat kRzNaH samajani yadA go-kula-BuvAm
   tadā vaiyagryaṃ sa pratijana-sukhāya pratigataḥ ||GC_2,1.10||	tadA vEyagryam sa pratijana--suKAya pratigataH ||GC_2,1.10||
   tātas-tad bhrātṛ-vargas-tad akhila-bhaginī-bhartṛ-jāmātṛ-mukhyā	tAta-s-tat BrAtR-varga-s-tat aKila--BaginI--BartR--jA-mAtR-muKyA
   mātā mātuḥ pituś ca svasṛ-mukha-mahilās tadvad anye ca ye ye |	mAtA mAtuH pituH ca svasR--muKa--mahilAH tadvat anye ca ye ye |
   saṛveṣām eva teṣāṃ yugapad api vasann antare vāsayaṃś ca	saR-vezAm eva tezAm yugapad api vasan antare vAsayan ca
   svāntas tān vāsudeva-śruti-bhaṇitam iva vyañjayāmāsa kṛṣṇaḥ ||GC_2,1.11||	svAntaH tAn vAsudeva--Sruti--BaNitam iva vyaQjayAmAsa kRzNaH ||GC_2,1.11||
   surapati-maṇi-mānitāṅga-lakṣmīḥ	surapati-maNi--mAnita-aFga--lakzmIH
   śaradija-sārasa-sāra-hāri-netraḥ |	Saradija--sArasa---sAra--hAri--netraH |
   nikhila-mati-gatiḥ kathaṃ na sa syāt	niKila--mati--gatiH kaTam na sa syAt-
   pitṛ-jananī-sukha-mādhurī-dhurīṇaḥ ||GC_2,1.12||	pitR-jana-nI--suKa--mADurI--DurINaH ||GC_2,1.12||
   dhyāne kūrmavad īkṣaṇe śakalivad ghrāṇa-grahe dhenuvat	DyAne kUrma-vat IkzaNe Sakali-vat GrANa--grahe Denu-vat-
   sparśe pakṣivad asya poṣaṇa-parau śaśvad vrajeśāv amū |	sparSe pakzi-vat asya pozaNa--parO SaSvat vraja-ISO amU |
   nityaṃ nityam udañcad-utkalikikām āśāṃ cirād vardhitāṃ	nityam nityam udaQcat--utkalikikAm ASAm cirAt varDitAm
   kaiśore pratipadya suṣṭhu phalitāṃ jāḍyaṃ mudā jagmatuḥ ||GC_2,1.13||	kESore pratipadya suzWu PalitAm jAxyam mudA jagmatuH ||GC_2,1.13||
   sad-bhrātṛtāṃ svamanu tasya samīksya rāmaḥ	sat--BrAtR-tAm svam-anu tasya samIksya rAmaH
   phullāṅgatāṃ pratidinaṃ gatavān yathā tu |	Pulla-aFgatAm pratidinam gatavAn yaTA tu |
   śeṣa-pramāṇa-tanutāṃ tanuyād asau kiṃ	Seza--pramANa--tanu-tAm tanuyAt asO kim
   diṣṭa-kramād iti janā matim iṣṭavantaḥ ||GC_2,1.14||	dizwa-kramAt iti janAH matim izwavantaH ||GC_2,1.14||
   mukhyaḥ prāṇas tad-vibhedāś ca yadvat	muKyaH prANaH tad--viBedAH ca yadvat-
   kṛṣṇas tadvac chrīla-dāmādayaś ca |	kRzNaH tadvat SrIla-dAma-AdayaH ca |
   ekātmanaḥ śaśvad uddiśya caikaṃ	eka-AtmanaH SaSvat uddiSya ca-ekam
   kāryaṃ yat te yānti tat-tad-vihāram ||GC_2,1.15||	kAryam yat te yAnti tat-tat--vihAram ||GC_2,1.15||
   yeṣāṃ sevyaḥ samajani sa hariḥ sevakānāṃ nijānāṃ	yezAm sevyaH samajani sa hariH sevakAnAm nijAnAm
   teṣāṃ prāṇa-pratikṛtir abhavad deha-sādṛśya-bhājām |	tezAm prANa--pratikRtiH aBavat deha--sAdRSya-BAjAm |
   sāhāyyaṃ taṃ prati tam api vinā te na tiṣṭhanti so'pi	sAhAyyam tam prati tam api vinA te na tizWanti saH-api
   nyasthāt tatra svam iti budhamatā teṣu dṛṣṭāntateyam ||GC_2,1.16||	nyasTAt tatra svam iti buDamatA tezu dRzwAntatA-iyam ||GC_2,1.16||
   vatsa-goṣṭha-vipinādi ced bhajed	vatsa-gozWa--vipina-Adi ced Bajet-
   ghrāṇa-tarpaṇam aghāri-saurabham |	GrANa-tarpaNam aGa-ari--sOraBam |
   tarhi tatra dhavalāvalir bhaved	tarhi tatra Davala-AvaliH Bavet-
   drāg ajāgara-dharā na cānyadā ||GC_2,1.17||	drAk ajAgara--DarA na ca-anyadA ||GC_2,1.17||
   śraddadhyān na jagad yad asya tu guṇair vanyāś ca te prāṇinaḥ	SraddaDyAt na jagat yat asya tu guNEH vanyAH ca te prANinaH
   santi drāg anugāḥ parasparam api prīṇanti yad-dveṣiṇaḥ |	santi drAk anugAH parasparam api prINanti yad-dveziNaH |
   yady evaṃ svayam eva so'pi bhagavān śrī-yukta-vaiyāsakiḥ	yadi evam svayam eva saH-api BagavAn SrI--yukta--vEyAsakiH
   śrīmad-bhāgavatākhya-vajra-lipibhir niṣṭaṅkayen nāgrataḥ ||GC_2,1.18||	SrImat--BAgavata-AKya-vajra--lipiBiH nizwaFkayet na-agratas ||GC_2,1.18||
   tat tad yadyapi śarma-jātam abhavad goṣṭhe tathāpy acyuta-	tat tat yadi-api Sarma-jAtam aBavat gozWe taTA-api acyuta-
   dveṣāya prahitān muhur nija-bhaṭāt kaṃsena bhīr utthitā |	dvezAya prahitAn muhur nija--BawAt kaMsena BIH utTitA |
   tasmād atra na tarhi śānti-rajanīty unnīya līlām imāṃ	tasmAt atra na tarhi SAnti--rajanI-iti unnIya lIlAm imAm
   cittaṃ dhūta-bhayām ihānavarataṃ nirvaktum anvicchati ||GC_2,1.19||	cittam DUta-BayAm iha-anavaratam nirvaktum anvicCati ||GC_2,1.19||
   [21] atha tad duḥkhaṃ smarantaṃ vrajeśvaraṃ prati sāntvanaṃ samāpanam āha	[21] aTa tat duHKam smarantam vrajeSvaram prati sAntvanam samApanam Aha
   sma-	sma-
   goṣṭhe duḥkhāgadaṅkāraḥ kulālaṅkāra eṣa te |	gozWe duHKa-agadaFkAraH kula-alaFkAraH eza te |
   sarvāṃ śaṅkāṃ punar dhunvann arvāg-aṅkāgatas tava ||GC_2,1.20|| iti |	sarvAm SaFkAm punar Dunvan arvAk--aFka-AgataH tava ||GC_2,1.20|| iti |
   [22] tad evaṃ śrī-vrajeśvara-sabhāntaḥ prātaḥ-kathā kathitā | yasyāṃ	[22] tat evam SrI--vraja-ISvara--saBA-antaH prAtaH--kaTA kaTitA | yasyAm
   savyavadhāna-deśe niveśena śrī-vrajeśvaryādayaḥ śrī-rādhādayaś ca	savya-vaDAna--deSe niveSena SrI--vrajeSvari-AdayaH SrI--rADa-AdayaH ca
   prati-nija-karṇam abhyarṇita-varṇa-varṇaṃ cakruḥ |	prati-nija--karNam aByarNita-varNa-varNam cakruH |
   [23] atha pūrvavad ekānte kānte virājamāna-śrī-kānte śrī-rādhikā-niśānte	[23] aTa pUrvavat ekAnte kAnte virAjamAna--SrI-kAnte SrI-rADikA--niSA-ante
   niśāntas tat-	niSA-antaH tat-
   kathā-śeṣaḥ saṃśleṣam avāpa |	kaTA-a-SezaH saMSlezam avApa |
   [24] yatra ca snigdhakaṇṭha uvāca-	[24] yatra ca snigDa-kaNWaH uvAca-
   svayaṃ lakṣmīr apy acyuta-hṛdi gatāpy anya-vapuṣā	svayam lakzmIH api acyuta--hRdi gatA-api anya-vapuzA
   tapas taptvā yaṃ kvāpy alabhata na rāsādi-mahasi |	tapaH taptvA yam kvApi alaBata na rAsa-Adi--mahasi |
   tam etaṃ govindaṃ vaśitam anuvindan vraja-ramā-	tam etam govindam vaSitam anuvindan vraja-ramA-
   gaṇaḥ śarmāvindat kiyad iti kathaṃ kaḥ kathayatu? ||GC_2,1.21||	gaNaH Sarma-avindat kiyat iti kaTam kaH kaTayatu? ||GC_2,1.21||
   prasādaṃ yaṃ svapne'py alabhata na laksmīr api hares	prasAdam yam svapne-api alaBata na laksmIH api hareH-
   tam etaṃ śrī-gopyaḥ samadadhata rāsādi-mahasi |	tam etam SrI---gopyaH samadaData rAsa-Adi--mahasi |
   aho yasyā bhāgyaṃ spṛhitam api tābhir na kalitaṃ	aho yasyAH BAgyam spRhitam api tABiH na kalitam
   kim asyā rādhāyāḥ kavayatu kavis tan-maya-sukham? ||GC_2,1.22|| iti |	kim asyAH rADAyAH kavayatu kaviH tan-m-aya--suKam? ||GC_2,1.22|| iti |
   [25] atha kṣaṇam uṣṇībhūya tuṣṇīmbhūya ca punar āha-tathāpi bhrātar	[25] aTa kzaNam uzNIBUya tuzNImBUya ca punar Aha-taTA-api BrAtar
   madhukaṇṭha! tad idaṃ mukta-kaṇṭhaṃ punar anuvadituṃ śaktir na	maDu-kaNWa! tat idam mukta-kaNWam punar anuvaditum SaktiH na
   prasaktībhavati | yataḥ,	prasaktIBavati | yatas-,
   kulīnānāṃ ślāghyair nija-kulaja-lokaiḥ parivṛtis	kulInAnAm SlAGyEH nija--kula-ja--lokEH parivRti-s
   tathāryāṇāṃ rītir yad api kila tāsām avicalā |	taTA-AryANAm rItiH yat api kila tAsAm avicalAH |
   tathāpy uccais tat-tad-vicalana-kṛtir dhvasta-nikhilā	taTA-api uccEs tat--tad--vicala-na--kRtiH Dvasta--niKilA
   mukunda-premārtir mama hṛdi vimohaṃ prathayati ||GC_2,1.23||	mukunda--prema-ArtiH mama hRdi vimoham praTayati ||GC_2,1.23||
   [26] punaḥ sāsraṃ śrī-rādhā-mukham īkṣamāṇa uvāca-	[26] punar sa-asram SrI--rADA--muKam IkzamANaH uvAca-
   kharāṃśor aṃśu-spṛg-vapur iva kharāṃśor maṇi-tatir	KarAMSoH aMSu--spRS---vapuH iva KarAMSoH maNi-tatir
   vidhoḥ kānti-sparśi-sthitir iva vidho ratna-vitatiḥ |	viDoH kAnti--sparSi--sTitiH iva viDaH ratna-vitatiH |
   muhur jvālāṃ hanta dravam api vahantī tad abhavan	muhur jvAlAm hanta dravam api vahantI tat aBavan
   murārer diṅ-mātrād bhramayati tad eṣā mama manaḥ ||GC_2,1.24||	murAreH diF--mAtrAt Bramayati tat ezA mama manaH ||GC_2,1.24||
   [27] tad evam evāvṛtyā punar api tat-tad-viṣayam uvāca, yathā-	[27] tat evam eva-AvRtyA punar api tat--tat--vizayam uvAca, yaTA-
   yadā dṛṣṭiṃ yātaḥ katham api haris tāsu sa tadā	yadA dRzwim yAtaH kaTam api hariH tAsu sa tadA
   paraṃ sphūrti-bhrāntiṃ racayati purāvan na tu param |	param sPUrti-BrAntim racayati purAvat na tu param |
   yadā spṛṣṭiṃ prāptaḥ kvacid api tadāpi prathamavat	yadA spRzwim prAptaH kvacid api tadA-api praTama-vat-
   tad etad vaiyagryaṃ mama hṛdayam uccair dalayati ||GC_2,1.25||	tat etat vEyagryam mama hRdayam uccEs dalayati ||GC_2,1.25||
   tad etad vaiyagryaṃ vṛṣaravi-sutāyām adhigamād	tat etat vEyagryam vRzara-vi-sutAyAm aDigamAt-
   vidūraṃ yad guptaṃ hasati kim u vā roditi yadā |	vidUram yat guptam hasati kim u vA roditi yadA |
   tadā tasyā hāse sphurati nikhilaṃ hṛṣyatitarāṃ	tadA tasyAH hAse sPurati niKilam hRzi-atitarAm
   tathā rode glāniṃ kalayatitarāṃ ha jagad api ||GC_2,1.26 ||	taTA rode glAnim kalayatitarAm ha jagat api ||GC_2,1.26 ||
   yadā rāsānanda-prabhṛti-hari-līlāḥ suvalitās	yadA rAsa-Ananda--praBRti-hari--lIlAH suvalitA-as
   tadā gopyaḥ satyaṃ parama-paramaṃ śarma samayuḥ |	tadA gopyaH satyam parama--paramam Sarma samayuH |
   paraṃ yātāyātaṃ racayad abhitas tad-virahajaṃ	param yAtAyAtam racayat aBitas tat--viraha-jam
   mahā-duḥkhaṃ tāsāṃ hṛdayam asakṛn mardayati naḥ ||GC_2,1.27||	mahA--duHKam tAsAm hRdayam asakRt mardayati naH ||GC_2,1.27||
   priyāṇāṃ sarvāsāṃ param upari rādhāṃ praṇayavān	priyANAm sarvAsAm param upari rADAm praNayavAn
   asādhāraṇyena sva-hṛdi sa purā lālayati yat |	asADa-araNyena sva-hRdi sa purA lAlayati yat |
   tad etan naḥ sarvaṃ sukham ahaha hā nātha ramaṇety	tat etat naH sarvam suKam ahaha hA nATa ramaNa-iti-
   adaḥ stoka-ślokaḥ pibati kim ahaṃ vacmi karavai? ||GC_2,1.28||	adaH stoka-SlokaH pibati kim aham vacmi karavE? ||GC_2,1.28||
   idaṃ smāraṃ smāraṃ jvalati mama dhīr yad vraja-mṛgī-	idam smAram smAram jvalati mama DIH yat vraja--mRgI-
   dṛśāṃ lajjālūnāṃ harim anu ratir vyaktim agamat |	dRSAm lajjAlUnAm harim anu ratiH vyaktim agamat |
   tad āstāṃ rādhyāyāḥ sa-vidham iva taṃ tat-sphuraṇa-kṛt	tat AstAm rADyAyAH sa-viDam iva tam tat--sPuraNa-kRt
   pramāyās taṃ draṣṭuṃ dṛśi kuṭilatā maṃ vidahati ||GC_2,1.29||	pramAyAH tam drazwum dRSi kuwila-tA mam vidahati ||GC_2,1.29||
   anyat paśyati kṛṣṇam anya-vacane kṛṣṇaṃ bravīty anya-vāk	anyat paSyati kRzNam anya-vacane kRzNam bravIti anya-vAc-
   śrutyāṃ kṛṣṇam aho śṛṇoti satataṃ yā gopa-subhrū-tatiḥ |	SrutyAm kRzNam aho SRNoti satatam yA gopa-suBrU--tatiH |
   tasyāṃ kiṃ bata gopana-pravalatāṃ yady aśnuvānā sphuṭaṃ	tasyAm kim bata gopana--pravala-tAm yadi aSnuvAnA sPuwam
   rādhāyā jaḍatā na hi prabalatāṃ yāyād amūdṛśy api ||GC_2,1.30||	rADAyAH jaxa-tA na hi prabala-tAm yAyAt amUdRSI api ||GC_2,1.30||
   [28] atha vallavī-vallabhasyāpi tathā kathā prathanīyā-	[28] aTa vallavI--vallaBasya-api taTA kaTA praTanIyA-
   ekā śrīr yad-vaśe bhāti tad-vaśe sukha-santatiḥ |	ekA SrIH yat--vaSe BAti tat--vaSe suKa--santatiH |
   śrī-koṭīr vaśayan kṛṣṇas tat-koṭiṃ sphuṭam arhati ||GC_2,1.31||	SrI-kowIH vaSayan kRzNaH tat-kowim sPuwam arhati ||GC_2,1.31||
   [29] tathāpi līlā-rasa-viśeṣa-vaśatayā tadānīm anyathā-prathayāpi santaḥ	[29] taTA-api lIlA-rasa--viSeza-vaSatayA tadAnIm anyaTA--praTayA-api santaH
   samapaśyanta, yathā-	samapaSyanta, yaTA-
   mlānau mlāniṃ rucau rociḥ	mlAnO mlAnim rucO rociH
   preyasīnām anuvrajan |	preyasInAm anuvrajan |
   vīkṣitaḥ so'yam antarjñair	vIkzitaH saH-ayam antar-jQEH-
   vṛrttīnām vṛttimān iva ||GC_2,1.32||	vRrttInAm vRttimAn iva ||GC_2,1.32||
   gāmbhīryān mura-śatro	gAmBIryAn mura--Satro
   sphuṭam abdher iva na bhāti kārśyādi |	sPuwam abDeH iva na BAti kArSya-Adi |
   kintu tadanvayi-jīvana-	kintu tad-anvayi-jIvana-
   dhārāṇāṃ tena tac ca tarkyeta ||GC_2,1.33||	DArANAm tena tat ca tarkyeta ||GC_2,1.33||
   yadyapi tāsāṃ lābhe	yadi-api tAsAm lABe
   hariṇā na svairitā yātā |	hariNA na svEri-tA yAtAH |
   tad api svasminn abhimati-	tat api svasmin aBimati-
   mātre śaśvat-kṛtārthatāṃ mene ||GC_2,1.34||	mAtre SaSvat--kRtArTa-tAm mene ||GC_2,1.34||
   āstāṃ vraja-subhrūṇām	AstAm vraja--su-BrUNAm
   abhisṛti-saṅketa-dhāma-milanādi |	aBisRti--saFketa-DAma-milana-Adi |
   svaira-sthitir api tāsām	svEra--sTitiH api tAsAm
   avakalitā kṛṣṇam unmudaṃ kurute ||GC_2,1.35||	avakalitA kRzNam unmudam kurute ||GC_2,1.35||
   bali-muṣitā nija-lakṣmīr	bali-muzitA nija--lakzmIH-
   iva labdhuṃ tāḥ sadotkṛtāṃ yātaḥ |	iva labDum tAH sadA-utkRtAm yAtaH |
   kṛṣṇaś cintāmaṇivat	kRzNaH cintAmaNi-vat-
   tāsu ca rādhām acintayan nitarām ||GC_2,1.36||	tAsu ca rADAm acintayan nitarAm ||GC_2,1.36||
   nimeṣaḥ kalpaḥ syād api nayana-pakṣmācala-varas	nimezaH kalpaH syAt api nayana-pakzmAcala-vara-s
   tathā dṛg-vāry-abdhir vraja-vara-ramāḥ paśyati harau |	taTA dRS--vAri--abDiH vraja-vara--ramAH paSyati harO |
   tad-īdṛg-bhāvaḥ kiṃ samacarad amūbhyas tam athavā	tat--IdRg-BAvaH kim samacarat amUByaH tam aTavA
   tato'mūr ity evaṃ dvayam api na nirṇītim ayate ||GC_2,1.37||	tatas-amUH iti evam dvayam api na nirNItim ayate ||GC_2,1.37||
   kim eṣā sphūrtir me vyatimilana-kartrī vanitayā	kim ezA sPUrtiH me vyatimilana-kartrI vanitayA
   tayā kiṃ vā sākṣāt-kṛtir iti vivekāvidura-dhīḥ |	tayA kim vA sAkzAt-kRtiH iti viveka-aviduH-a-DIH |
   hariḥ svānta-jvālā-valayita-vapuḥ kvāpi valavat-	hariH sva-anta--jvAlA--valayita-vapuH kvApi valavat-
   praphullāṅgaḥ kvāpi pratimuhur udagraṃ bhramam agāt ||GC_2,1.38||	praPulla-aFgaH kvApi pratimuhuH udagram Bramam agAt ||GC_2,1.38||
   [30] tad evaṃ duḥkha-nigīrṇaṃ yathā-kathañcana yad varṇitam, yac cānyad	[30] tat evam duHKa--nigIrNam yaTA--kaTaQcana yat varNitam, yat ca-anyat-
   ito'py atitarāṃ varṇayitum abhyarṇīkriyate, tat khalu sarvāyatyāṃ	itas-api atitarAm varNayitum aByarNIkriyate, tat Kalu sarva-AyatyAm
   parama-sukhāgatyāḥ pratyāsattaye sampatsyate, durgama-kūpa-maru-bhū-bhuvām	parama--suKa-AgatyAH pratyAsattaye sampatsyate, durgama-kUpa-maru--BU-BuvAm
   anūpa-gamanāya durga-laṅghanavat |	anUpa-gamanAya durga-laFGana-vat |
   [31] na ca varṇanāyāṃ tasyai sampatsyata ity eva vaktavyam | paśyata	[31] na ca varNanAyAm tasyE sampatsyate iti eva vaktavyam | paSyata
   paśyata, tad etad rādhā-mādhava-nirbādha-vyatimilana-nirvarṇanāyāṃ	paSyata, tat etat rADA--mADava--nirbADa--vyatimilana--nirvarNanAyAm
   sampraty api sampadyate; yata eva ca yat kiñcit tad varṇayituṃ śakyate |	samprati api sampadyate; yatas eva ca yat kiQcid tat varNayitum Sakyate |
   [32] tac ca varṇanaṃ yathā-evaṃ kṛṣṇa-kṛṣṇa-priyāṇāṃ kṛta-saṃmohena	[32] tat ca varNanam yaTA-evam kRzNa--kRzNa--priyANAm kRta--saMmohena
   mahā-bhāvādhiroheṇa samaṃ pūrṇaṃ kaiśoram api tūrṇam āyātam | tatra	mahA-a-BAva-aDiroheNa samam pUrNam kESoram api tUrNam AyAtam | tatra
   śrī-kṛṣṇsya yathā-	SrI-kRzNsya yaTA-
   śrī-gopādhipa-dugdha-sindhu-janitaṃ sat-kīrti-śubhraṃ sphurat-	SrI-gopa-aDipa--dugDa--sinDu--janitam sat-kIrti--SuBram sPurat--
   kṛṣṇābhāvalitaṃ sudīrgha-nayana-jyotir-vidhūtāmbujam |	kRzNA-BAvalitam su-dIrGa--nayana--jyotiH--viDUta-ambujam |
   gopī-netra-cakora-jīvana-ruciṃ kāma-pracārākaraṃ	gopI--netra-cakora--jIvana-rucim kAma--pracAra-Akaram
   kaiśorāmṛta-pūrṇam avyaya-kalaṃ govinda-candraṃ bhaje ||GC_2,1.39||	kESora-amRta--pUrNam avyaya-kalam govinda-candram Baje ||GC_2,1.39||
   [34] tāsāṃ yathā--	[34] tAsAm yaTA--
   vaktrendu-sphuṭa-netra-kairava-ruciḥ pāṇḍūbhavadgaṇḍabhūr	vaktra-indu---sPuwa--netra-kEH-ava-ruciH pANxu-uBavat-gaNxa-BUr
   vakṣo-janma-sahasra-patra-mukulāmandāvali-bhrājitā |	vakzo-janma--sahasra-patra--mukulA-manda-Avali-BrAjitAH |
   navya-stavya-nitamba-bimba-pulina-śrī-kariṇī śrī-harer	navya--stavya--nitamba--bimba--pulina--SrI--kariNI SrI--hareH-
   ābhīrī-nava-yauvana-sthitir adhāj jyautsnīva netra-prathām ||GC_2,1.40||	ABIrI--nava--yOvana--sTitiH aDAt jyOtsnI-iva netra-praTAm ||GC_2,1.40||
   [35] tad evam ubhayeṣāṃ nava-yauvana-sāgara-paramānurāga-sudhākarayoḥ	[35] tat evam uBayezAm nava--yOvana--sAgara--parama-anurAga--suDA-karayoH
   parasparaṃ bhūri-paripūritā-karayoḥ sarvatra pracāraḥ sañcarati ca tasmin	parasparam BUri--paripUrita-a-karayoH sarvatra pracAraH saQcarati ca tasmin
   yad eva tāsāṃ pūrvaṃ kṛṣṇa-kartṛka-pariṇayanāpanayanāya gargaḥ kila	yat eva tAsAm pUrvam kRzNa-kartRka--pariNayana-apanayanAya gargaH kila
   vyañjitaṃ cakāra, tad eva lokam astoka-śaṅkā-sañjitam ācacāra |	vyaQjitam cakAra, tat eva lokam astoka--SaFkA--saQjitam AcacAra |
   [36] yadi kṛṣṇena samam āsām aṅga-saṅgaḥ syāt tad-ārvāg eva sarvam eva	[36] yadi kRzNena samam AsAm aFga-saFgaH syAt tad--ArvAk eva sarvam eva
   gokulaṃ tad-virahākulaṃ syād iti | [37] garga-vacanam eva ca	gokulam tat--viraha-Akulam syAt iti | [37] garga-vacanam eva ca
   mātara-pitarādibhiḥ kṛṣṇāya tāsāṃ vitaraṃ vighna-nighnaṃ cakāra |	mAtara--pitara-AdiBiH kRzNAya tAsAm vitaram viGna-niGnam cakAra |
   [38] yatra ca sākṣād yogamāyā kṛṣṇaṃ varivasyantī svātmano gopanāya	[38] yatra ca sAkzAt yoga-mAyA kRzNam varivasyantI sva-AtmanaH gopanAya
   pūrṇimā nāmnā tapasyantī kṛcchra-vaśyantī gaty-antaram apaśyantī tāsām	pUrNimA nAmnA tapasyantI kRcCra-vaSyantI gati--antaram apaSyantI tAsAm
   anyatra vivāhaṃ mṛṣābhāva-vaham eva nirvāhayāmāsa |	anyatra vivAham mRzA-BAva-vaham eva nirvAhayAmAsa |
   sarvatrānalpa-svapna-kalpanāyām api prāyatayā jāgara-prāyatayā pracāraṇat	sarvatra-analpa--svapna-kalpanAyAm api prAyatayA jAgara--prAya-tayA pracAraNat-
   | tathā tāsāṃ paty-ābhāsāṅga-saṅgamaṃ ca bhaṅgam āsādayāmāsa | tathaiva hi	| taTA tAsAm paty-a-ABAsa-aFga--saFgamam ca BaFgam AsAdayAmAsa | taTA-eva hi
   nāsūyan khalu kṛṣṇāya [BhP 10.33.37] ityādi-rītyā	na-asUyan Kalu kRzNAya [Bhj 10.33.37] ityAdi--rItyA
   śukeneva śrī-śukena dig-darśitā |	Sukena-iva SrI-Sukena diS--darSitAH |
   [39] tad evaṃ sati sa ca tāś ca parama-tarṣa-kṛtākarṣatayā pracchannatayā	[39] tat evam sati sa ca tAH ca parama-tarza-kRta-Akarza-tayA pracCanna-tayA
   ca parasparaṃ saṅga-maharṣam api kathañcid ācitaṃ cakruḥ |	ca parasparam saFga-mahA-rzam api kaTaQcid Acitam cakruH |
   [40] atha pūrvokta-rītyā tāsāṃ sannihita-lokeṣu pratītyā mahānurāgasya	[40] aTa pUrva-ukta--rItyA tAsAm sannihita--lokezu pratItyA mahA-anurAgasya
   kramād avagamād gurubhir manasi bhāvita-bhāvi-kṛṣṇa-saṅgamāśaṅkatayā	kramAt avagamAt guruBiH manasi BAvita-BAvi--kRzNa--saFgam-ASaFka-tayA
   vacasi tu vibhāvita-vadhū-jana-vana-gamana-kalaṅkatayā nirmite nirodhe	vacasi tu viBAvita--vaDU--jana--vana--gamana--kalaFka-tayA nirmite niroDe
   milad-udbodhe balānujanmā dvi-janmānaṃ narma-priya-sakhatayānuvartamānaṃ	milat--udboDe balAnujanmA dvi-janmAnam narma--priya--saKatayA-anuvartamAnam
   nāmnā madhumaṅgalatayā samāmnātaṃ tat-prasaṅga-saṅgataṃ cakāra- kathaṃ	nAmnA maDu-maFgala-tayA samAmnAtam tat--prasaFga--saFgatam cakAra kaTam
   rādhādīnām āgamana-vadhā	rADa-AdInAm Agamana-vaDA
   bahūny ahāny adhikṛtya dṛśyate? iti |	bahUni ahAni aDikRtya dRSyate? iti |
   [41] madhumaṅgala uvāca--purūṇāṃ gurūṇāṃ nirodha eva nidānatayā tatra	[41] maDu-maFgalaH uvAca--purUNAm gurUNAm niroDaH eva nidAna-tayA tatra
   bodha-viṣayī-bhavati |	boDa--vizayI--Bavati |
   [42] śrī-kṛṣṇa uvāca-aho! tat tad api raho-vṛttaṃ kiṃ gurūṇāṃ karṇeṣu	[42] SrI--kRzNaH uvAca-aho! tat tat api rahaH--vRttam kim gurUNAm karNezu
   vṛttam?	vRttam?
   [43] madhumaṅgala uvāca-	[43] maDu-maFgalaH uvAca-
   nāntar bahir api yasyāṃ	na-antar bahis api yasyAm
   sphurati jñānaṃ mano-vikṛtau |	sPurati jQAnam mano--vikRtO |
   ekasyāpi na tasyā	ekasya-api na tasyAH-
   na vyaktiḥ syād amūdṛśāṃ kim uta? ||GC_2,1.41||	na vyaktiH syAt amUdRSAm kim uta? ||GC_2,1.41||
   [44] śrī-kṛṣṇa uvāca-pūrvam api purvahir antar-gamane tāsu nava-yauvanaṃ	[44] SrI--kRzNaH uvAca--pUrvam api purvahiH antar--gamane tAsu nava--yOvanam
   gatāsu guru-nirodha purur evāsīt | adhunā tu kīdṛg adhikaḥ?	gatAsu guru-niroDa puruH eva-AsIt | aDunA tu kIdRS aDikaH?
   [45] madhumaṅgala uvāca-yadyapi nāsman-mukhataḥ sukhatayā niḥsarati	[45] maDu-maFgalaH uvAca-yadi-api na-asman-muKataH suKa-tayA niHsarati
   rati-pratikūlam idaṃ, tathāpi bhavat-praśna-prathāta eva	rati-pratikUlam idan, taTA-api Bavat-praSna--praTAtas eva
   kathā-viṣayīkriyate | tathā ca śrutaṃ mayā khalv idam viśrutaṃ	kaTA--vizayIkriyate | taTA ca Srutam mayA Kalu idam viSrutam
   kula-pālikānāṃ tāsu gāli-dānam avakalyatām |	kula-pAlikAnAm tAsu gAli--dAnam avakalyatAm |
   kiṃ dhig dhyāyasi hanta niśvasiṣi kiṃ vartmāni kiṃ prekṣase	kim Dik DyAyasi hanta niSvasizi kim vartmAni kim prekzase
   kiṃ sakhyā mukham atra paśyasi kucau kiṃ dṛg jalaiḥ siñcase? |	kim saKyAH muKam atra paSyasi kucO kim dRS jalEH siQcase? |
   mūrcchām ṛcchasi kintarāṃ kim asakṛt kṛṣṇeti varṇa-dvayaṃ	mUrcCAm RcCasi kintarAm kim asakRt kRzNa-iti varNa--dvayam
   tasyāṃ jalpasi kiṃ punaḥ pulakitāṃ kampaṃ ca tantanyase ||GC_2,1.42|| iti	tasyAm jalpasi kim punar pulakitAm kampam ca tantanyase ||GC_2,1.42|| iti
   [46] atha kula-pālikā-pālikānāṃ tāsāṃ dūnatākaryā nanānduḥ pratisvaṃ	[46] aTa kula-pAlikA-pAlikAnAm tAsAm dUna-tA-karyAH nanAnduH pratisvam
   mātaraṃ prati vacana-caryā dig-varṇanaṃ cāvakarṇyatām--	mAtaram prati vacana-caryA diS--varNanam ca-avakarNya-tAm--
   dṛg-vīthīṃ kula-pālikāḥ śruti-patham tāsāṃ kathā-nāsikā-	dRS--vITIm kula-pAlikAH Sruti-paTam tAsAm kaTA-nAsikA-
   vartmāneka-sugandhi-dhūpa-racanā vavrur mayā yojitāḥ |	vartma-aneka-suganDi-DUpa-racanAH vavruH mayA yojitAH |
   tasyāḥ kṛṣṇamayī daśā manasi yā sā kena yatnena vā	tasyAH kRzNa-mayI daSA manasi yA sA kena yatnena vA
   gacchedāvṛtatāṃ tato janani kiṃ mahyaṃ vṛthā kupyasi? ||GC_2,1.43|| iti |	gacCet-AvRta-tAm tatas janani kim mahyam vRTA kupyasi? ||GC_2,1.43|| iti |
   [47] tad evaṃ varṇyamānam ākarṇya kṣaṇaṃ sa-mlāna-varṇaṃ nivarṇya ca punar	[47] tat evam varNyamAnam AkarNya kzaNam sa-mlAna--varNam nivarNya ca punar-
   asāv asyā vartāyā viśeṣānuvartanāya madhumaṅgalaṃ prasthāpya cintāṃ cāntaḥ	asO asyAH vartAyAH viSeza-anuvartanAya maDu-maFgalam prasTApya cintAm ca-antar-
   prāpya vicārayati sma |	prApya vicArayati sma |
   [48] tam etaṃ jana-ravaṃ mama guravaścānubhavamānītavantaḥ santi, prāyaśaḥ	[48] tam etam jana-ravam mama guravaH-ca-anuBavam-AnItavantaH santi, prAyaSas-
   parama-yaśasaḥ pitaraś ca tatra karṇa-vitaraṃ kariṣyanti | tarhi kintarām	parama--yaSasaH pitaraH ca tatra karNa-vitaram karizyanti | tarhi kintarAm
   antarāyam imam antarayitā? iti kṣaṇaṃ śūnyāyamāna-manāḥ punaś cintayāmāsa	antarAyam imam antarayitA? iti kzaNam SUnyAyamAna---manAH punar cintayAmAsa
   [49] ito vyavadhānam eva khalu kaluṣatāṃ gatasya mama nidhānaṃ bhavati |	[49] itas vyavaDAnam eva Kalu kaluza-tAm gatasya mama niDAnam Bavati |
   tathā hi-	taTA hi-
   kalaṅko yatra syād apariharaṇīyārtha-kṛtakas	kalaFkaH yatra syAt apariharaNIya-arTa-kRtaka-s
   tato dūrād bhāvyaṃ kula-jani-janenaivam ucitam |	tatas dUrAt BAvyam kula-ja-ni-janena-evam ucitam |
   sa kālāl luptaḥ syād bhavati hi ca tatra pratividhis	sa kAlAt luptaH syAt Bavati hi ca tatra prativiDi-s
   tad asmān me goṣṭhād vyavahitir akaṣṭaṃ prasajati ||GC_2,1.44||	tat asmAt me gozWAt vyavahitiH akazwam prasajati ||GC_2,1.44||
   yeṣāṃ pitrādīnāṃ	yezAm pitR-AdInAm
   sneho mama jīvanaṃ goṣṭhe |	snehaH mama jIvanam gozWe |
   ahaha ku-daivād abhitaḥ	ahaha ku-dA-evAt aBitas-
   saṅkocas tebhya eva sañjātaḥ ||GC_2,1.45||	saFkocaH teByaH eva san-jAtaH ||GC_2,1.45||
   [50] atha punar anyathā cintayāmāsa-	[50] aTa punar anyaTA cintayAmAsa-
   prāṇās tyajantu dehaṃ	prANAH tyajantu deham
   dehaḥ prāṇān api tyajatu |	dehaH prANAn api tyajatu |
   hari-gopyas tu mithas tāḥ	hari--gopyaH tu miTas tAH
   prāṇāḥ katham iva mithas tyājyāḥ? ||GC_2,1.46||	prANAH kaTam iva miTas tyAjyAH? ||GC_2,1.46||
   [51] punas tad api cānyathā cakāra-	[51] punar tat api ca-anyaTA cakAra-
   ekasminn āvāse	ekasmin AvAse
   dampatyor bhavati duḥsaho virahaḥ |	dampatyoH Bavati duHsahaH virahaH |
   tasmād dūre gamanaṃ	tasmAt dUre gamanam
   samayaṃ gamanīyatāṃ nayati ||GC_2,1.47||	samayam gamanIya-tAm nayati ||GC_2,1.47||
   [52] kintu hā vṛṣabhānu-bhānu-kīrtidā-kīrtidāyini! hā janmata eva	[52] kintu hA vRzaBa-anu-Ba-anu--kIrti-dA-kIrti-dAyini! hA janmataH eva
   man-manastayā san-manastā-dhāyini! hā kumāratām ārabhya	man-manaH-tayA sa-n-manaH-tA--DAyini! hA kumAra-tAm AraBya
   kāya-vāṅ-manaḥ-sukumāratā-parvaṇā sarva-harṣiṇi! hā	kAya-vAF-manaH--sukumAra-tA--parvaNA sarva-harziNi! hA
   mad-vinābhāva-bhāvanā-jvālā-jāla-samutkarṣita-tarṣini! hā	mad--vinA-aBAva--BAvanA--jvAlA--jAla--samutkarzita-tarzini! hA
   gaty-antara-rahitatayā kathañcit kiñcin māṃ saṅgamya ca muhur asaṅgamya	gati--antara--rahita-tayA kaTaQcid kiQcid mAm saFgamya ca muhur asaFgamya
   duḥkha-dagdhe! hā dayite! dayite mayi visrabdhe samprati	duHKa--dagDe! hA dayite! dayite mayi visrabDe samprati
   duṣṭhu-niṣṭhuratayā mayā	duzWu--nizWura-tayA mayA
   tyaktum iṣyamāṇā kathaṃ jīviṣyasi? hā sarva-sukhādhike! radhike! kutra	tyaktum izyamANA kaTam jIvizyasi? hA sarva--suKa-aDike! raDike! kutra
   vāmutra gamiṣyasi? iti |	vA-amutra gamizyasi? iti |
   [53] atha madhumaṅgalaḥ saṅgamya tad idam aramyaṃ nivedayāmāsa-	[53] aTa maDumaFgalaH saFgamya tat idam aramyam nivedayAmAsa-
   niracinvaṃste sarve	niracinvan=-te sarve
   rādhādīnāṃ nirodha-sātatyam |	rADa-AdInAm niroDa-sAtatyam |
   yasmād gṛha-pālyas tā	yasmAt gRha-pAlyaH tA
   hariṇīr etā nirundhate paritaḥ ||GC_2,1.48|| iti |	hariNIH etAH nirunDate paritas ||GC_2,1.48|| iti |
   [54] tad evaṃ paryag aparyavasya-didantayā cintayā labdhuṃ	[54] tat evam paryak aparyavasya--didantayA cintayA labDum
   cāmūra-sambhāvanayā bhāvanayā samayaṃ gamayitum asamarthaḥ skhalad-arthaḥ	cAmUra--samBAvanayA BAvanayA samayam gamayitum asamarTaH sKalat--arTaH
   sa-tṛṣṇaḥ sa tu kṛṣṇaḥ sa-vayobhiḥ samam eva ramamāṇas tri-yāmāṃ	sa-tRzNaH sa tu kRzNaH sa--vayoBiH samam eva ramamANaH tri-yAmAm
   viramayati smeti kṛtaṃ hṛn-marma-bhaṅga-kareṇātiprasaṅgena [55] tad etad	viramayati sma-iti kRtam hRn-marma--BaFga-kareNa-atiprasaFgena [55] tat etat-
   uktvā kathakaḥ samāpanam āha-	uktvA kaTakaH samApanam Aha-
   rādhe na yukta muktaṃ syān mukta-śātam athāpi vām |	rADe na yukta muktam syAt mukta-SAtam aTa-api vAm |
   mithaḥ prema-bharaṃ vyaktaṃ vaktum udyatavān aham ||GC_2,1.49||	miTas prema-Baram vyaktam vaktum udyatavAn aham ||GC_2,1.49||
   purā katheyaṃ kathitā murāre rāga-bṛṃhiṇī |	purA kaTA-iyam kaTitA murAre rAga--bRMhiNI |
   paśya so'yaṃ prāṇa-nāthaḥ prasādaṃ tava vāñchati ||GC_2,1.50||	paSya saH-ayam prANa-nATaH prasAdam tava vAQCati ||GC_2,1.50||
   [56] tad evaṃ yathā-kathā tathā līlā-prathām upalabhamānās tad-ante ca	[56] tat evam yaTA-kaTA taTA lIlA-praTAm upalaBamAnAH tad--ante ca
   tasyāḥ samprati nāstitāyāṃ viśvasti-kṛtāśvastikā nija-nija-bhavanaṃ sarva	tasyAH samprati na-astitAyAm viSvasti-kRta-ASvastikA nija--nija--Bavanam sarva
   eva sānandaṃ parvatayā jagmuḥ | śrī-rādhā-mādhavau ca nija-śayyā-gṛhaṃ	eva sa-Anandam parvatayA jagmuH | SrI-rADA--mADavO ca nija--SayyA--gRham
   sukhamayyā spṛhayā gṛhayāñcakrāte |	suKa-mayyA spRhayA gRhayAQcakrAte |
   iti śrī-śrīmaduttara-gopāla-campūmanu	iti SrI--SrImat-uttara--gopAla--campUmanu
   vrajānurāga-sāgara-prathanaṃ nāma	vrajAnurAga-sAgara-praTanam nAma
   prathamaṃ pūraṇam	praTamam pUraNam
   atha dvitīyaṃ pūraṇam	aTa dvitIyam pUraNam
   akrūra-krūratā-pūraṇam	akrUra--krUra-tA-pUraNam
   [1] athāparedyuḥ prabhāta-virājamānāyāṃ	[1] aTa-aparedyus praBAta--virAjamAnAyAm
   sa-vraja-yuvarāja-vraja-rāja-sabhāyāṃ kathā | yathā-	sa-vraja--yuvarAja--vraja--rAja--saBAyAm kaTA | yaTA-
   [2] madhukaṇṭha uvāca-atha keśi-vadhāt pūrvasyāṃ kṣapāyāṃ labdha-kṣayāyām	[2] maDu-kaNWaH uvAca-aTa keSi--vaDAt pUrvasyAm kzapAyAm labDa--kzayAyAm
   aruṇe cārune jāte sa khalu kamalekṣaṇaś capalekṣaṇatayā kṣaṇa-katipayam	aruNe ca-arune jAte sa Kalu kamala-IkzaNaH capala-IkzaNa-tayA kzaNa-kati-payam
   idaṃ cintayāmāsa-	idam cintayAmAsa-
   [3] aho! svapnaḥ so'yam, yatra mañcāt kṛta-sraṃsanaḥ kaṃsaḥ sa mayā	[3] aho! svapnaH saH-ayam, yatra maQcAt kRta-sraMsanaH kaMsaH sa mayA
   samākṛṣṭa iva	samAkRzwaH iva
   dṛṣṭaḥ | sampratyāśu ca tad eva pratyāsannam | yad adya śvaḥ keśī	dRzwaH | samprati-ASu ca tat eva pratyAsannam | yat adya Svas keSI
   mad-abhiniveśī bhavan yamasya prativeśī bhavitā | tad-anantaraṃ	mad--aBiniveSI Bavan yamasya prativeSI BavitA | tad--anantaram
   kaṃsa-dhvaṃsanam eva prasaktam | prasakte ca tasmin mama nigama eva	kaMsa--DvaMsanam eva prasaktam | prasakte ca tasmin mama nigamaH eva
   gamanaṃ samaya-labdhatayā yukti-visrabdham | yatas tasya mat-trastasya na	gamanam samaya-labDa-tayA yukti-visrabDam | yatas tasya mat-trastasya na
   khalv atra yātrā yukti-pātrāyate | tasya cādyāpi vṛṣṇiṣu tarjanāyām	Kalu atra yAtrA yukti-pAtrAyate | tasya ca-adya-api vRzNizu tarjanAyAm
   anāratasya mayi ca durjana-visarjanāyām avinā-kṛtasya vināśanaṃ	anAratasya mayi ca durjana--visarjanAyAm avinA-kRtasya vinASanam
   vinā tatra cātra ca mat-pitur ubhaya-kulaṃ bhayākulaṃ syād iti |	vinA tatra ca-atra ca mat-pituH uBaya--kulam Baya-Akulam syAt iti |
   [4] atha punaś cintayati sma-hanta! hanta! yadi kārya-paryāyatas tatra	[4] aTa punar cintayati sma-hanta! hanta! yadi kArya--paryAyataH tatra
   suvilambaḥ saṃvalate, tadā man-mātrādi-prāṇānāṃ nātrāṅga-saṅga-maṅgalaṃ	su-vilambaH saMvalate, tadA man--mAtra-Adi-prANAnAm na-atra-aFga--saFga--maFgalam
   tarkayāmi | tataś ca,	tarkayAmi | tatas ca,
   mātur netra-cakora-candra-vadanas tātasya dṛk-cātaka-	mAtuH netra--cakora-candra-vadanaH tAtasya dRk-cAtaka-
   śreṇī-vāri-bhṛd anya-gokula-janasyāpy akṣi-padmāṃśumān |	SreNI-vAri-BRt anya-go-kula--janasya-api akzi-padma-aMSumAn |
   so'haṃ tān parihṛtya hanta gamanaṃ kurvīya cet tarhy aho	saH-aham tAn parihRtya hanta gamanam kurvIya ced tarhi aho
   candrādi-trayavan mamāpi bhavitā dhig vāta-cakra-bhramaḥ ||GC_2,2.1||	candra-Adi-traya-vat mama-api BavitA Dik vAta--cakra--BramaH ||GC_2,2.1||
   [5] tad evam evam ambuja-locane śayyāyām eva ciraṃ racita-śocane sahasā	[5] tat evam evam ambuja--locane SayyAyAm eva ciram racita--Socane sahasA
   keśī sadeśī-babhūva | asya ca nirgranthanaṃ prathama-granthata eva kathayā	keSI sa-deSI--baBUva | asya ca nirgranTanam praTama--granTataH eva kaTayA
   granthanam āsasāda |	granTanam AsasAda |
   [6] atha śrī-gopeśvarī-lālyas tu lālyamāna-dhavalā-kalāpa-cchalāt	[6] aTa SrI-gopeSvarI--lAlyaH tu lAlyamAna--DavalA-kalA-pa--cCalAt-
   pālyamāna-yaśās tri-daśālaya-mune rahaḥ-sahabhāvam āsasāda | yatra ca	pAlyamAna--yaSAH tri-daSa-Alaya--mune rahaH--sahaBAvam AsasAda | yatra ca
   saṃśayānuśāyātiśaya-maya-mānaṃ munis taṃ vibhāvitayā bhāvi-tat-tal-līlayā	saMSaya-anuSAya-atiSaya--maya--mAnam muniH tam viBAvitayA BAvi-tat--tal--lIlayA
   sāntvayāmāsa |	sAntvayAmAsa |
   [7] tataḥ samasta-śasta-pālaḥ śri-gopālas taṃ visarjya	[7] tatas samasta-Sas-ta-pAlaH Sri-gopAlaH tam visarjya
   prasajyamāna-manas-tāpatayāpi	prasajyamAna--mana-s-tApatayA-api
   bahir-upahita-sarva-sukha-śrī-mukha-prakāśatayā sakhi-rāmārāmatayā ca	bahis--upahita--sarva--suKa--SrI-muKa--prakASa-tayA saKi--rAma-ArAma-tayA ca
   saha-go-vrajaṃ vrajam ājagāma | yathā-	saha--go-vrajam vrajam AjagAma | yaTA-
   dāmnā dāmnā sura-sumanasāṃ svargibhiḥ pūjyamānaṃ	dAmnA dAmnA sura-su-manasAm svargiBiH pUjyamAnam
   sāmnā sāmnā druhiṇa-sadasāṃ vīthibhiḥ stūyamānam |	sAmnA sAmnA druhiNa--sadasAm vITiBiH stUyamAnam |
   nāmnā nāmnā sa-paśu-paśupāṃ saṃmukhān nirmimāṇaṃ	nAmnA nAmnA sa-paSu--paSupAm saMmuKAn nirmimANam
   dhāmnā dhāmnā sukhadam akhilaḥ prāpa taṃ dṛśyamānam ||GC_2,2.2||	DAmnA DAmnA suKa-dam aKilaH prApa tam dRSyamAnam ||GC_2,2.2||
   [8] atra ca surāṇāṃ vacanam-	[8] atra ca surANAm vacanam-
   indor abhyudayāt paraṃ vikasati drāk kairavāṇāṃ ganaḥ	indoH aByudayAt param vikasati drAk kEravANAm ganaH
   sindhuḥ kṣubhyati kānti-pānam ayate dūrāc cakora-vrajaḥ |	sinDuH kzuByati kAnti-pAnam ayate dUrAt cakora-vrajaH |
   gopāḥ paśya mudā murāri-kalanād eṣām aśeṣāṃ daśāṃ	gopAH paSya mudA murAri--kalanAt ezAm aSezAm daSAm
   gacchanto'py ati-tṛptitā-vaśatayā dhāvanti yāvad gati ||GC_2,2.3|| iti |	gacCantaH-api ati-tRptita-a--vaSa-tayA DAvanti yAvat gati ||GC_2,2.3|| iti |
   tad evam-	tat evam-
   ālokaḥ prīti-bhājāṃ kṛti-bala-nikaraḥ kiṃkarāṇāṃ hṛd-antaḥ-	AlokaH prIti-BAjAm kRti-bala--nikaraH kiMkarANAm hRd-antaH-
   sāraḥ sakhya-sthitānāṃ hṛdi lasad asavas tāta-mātrādikānām |	sAraH saKya--sTitAnAm hRdi lasat asavaH tAta--mAtra-AdikAnAm |
   ātmā rāmāntarāṇāṃ harir iha samagāt keśinaṃ ghātayitvā	AtmA rAma-antarANAm hariH iha samagAt keSinam GAtayitvA
   gehaṃ yarhy eṣa tarhi prati-nijam agamaṃs te ca dehaṃ prasiddhāḥ	geham yarhi eza tarhi prati-nijam agaman te ca deham prasidDAH
   ||GC_2,2.4||	||GC_2,2.4||
   svenāmbā niramañchayat tam atha dṛṅ-nīraṃ vyamuñcat pitā	svena-ambA niramaQCayat tam aTa dRS--nIram vyamuQcat pitA
   sarve'nye pariphullad aṅga-valitāṃ romāñcitām āñciṣuḥ |	sarve-anye pariPullat aFga-valitAm romAQcitAm AQcizuH |
   anyac ca kvacana sphurad-vacanatātītaṃ tad āsīd yadā	anyat ca kvacana sPurat--vacana-tA-atItam tat AsIt yadA
   hatvā keśinam āvrajat kalakalāndoli-vrajaṃ sa prabhuḥ ||GC_2,2.5||	hatvA keSinam Avrajat kalakalAn-doli-vrajam sa praBuH ||GC_2,2.5||
   [9] tataś ca prātar atulotpāta-kātaratayā nātisambhālita-lālana-vitarau	[9] tatas ca prAtar atula-utpAta--kAtara-tayA na-ati-samBAli-ta-lAlana-vitarO
   matara-pitarau putraṃ pari samāśleṣitarau	matara--pitarO putram pari samASlezitarO
   gṛhāpana-snehālapana-snapana-divyavāsaḥ-paṭavāsa-samarpaṇa-lepānulepa-prathanayā	gRha-apana--sneha-Alapana--snapana--divya-vAsaH--pawa-vAsa--samarpaNa-lepa-anulepa--praTanayA
   taṃ kṣaṇa-katipayaṃ viśramayām āsatuḥ |	tam kzaNa-katipayam viSramayAm AsatuH |
   [10] yatas taṃ sadā komalam eva kalayām babhūvatur yuddhādi-samaye tu	[10] yatas tam sadA komalam eva kalayAm baBUvatuH yudDa-Adi-samaye tu
   nārāyaṇa-vyaktīkṛta-tātkālika-śakti-mayam iti |	nArAyaNa--vyaktIkRta--tAtkAlika--Sakti-mayam iti |
   [11] atha gavāṃ dohanāvasarāvarohaḥ syād iti sarva-sukha-pālaḥ	[11] aTa gavAm dohanO=-asara-avarohaH syAt iti sarva--suKa-pAlaH
   śrīla-gopālaḥ svayam agrajena samagrībhūya	SrIla--gopAlaH svayam agrajena samagrIBUya
   tadīya-sāmagrīkara-kiṅkara-nikaram ahūya tāsām agrīya-bhū-bhāgam āgatavān	tadIya--sAmagrI-kara--kiFkara-nikaram ahUya tAsAm agrIya--BU--BAgam AgatavAn
   | āgata-mātre ca tatra sa-rāma-śyāma-gātre-	| Agata--mAtre ca tatra sa-rAma--SyAma--gAtre-
   huṅkāra-ghoṣa-racitākhila-śabda-moṣaḥ	huFkAra--Goza--racita-aKila--Sabda-mozaH
   srāg-abda-kāntim amum āstṛta-dhenu-saṅghaḥ |	srAj--abda--kAntim amum AstRta--Denu--saFGaH |
   vatsān vināpi balavat snavam eṣa tais taṃ	vatsAn vinA-api balavat snavam eza tEH tam
   sad vatsalaḥ saha-balaḥ śabalaṃ cakāra ||GC_2,2.6||	sat vatsalaH saha-balaH Sabalam cakAra ||GC_2,2.6||
   tatra tu-	tatra tu-
   sarvaṃ cakāra sa hariḥ paritaḥ purāvad	sarvam cakAra sa hariH paritas purA-avat-
   dadhre surarṣi-vacasā tu vidūnamantaḥ |	daDre suraRzi-vacasA tu vidUnam-antar |
   yady apy adas tad api tasya nija-vrajāya	yadi api adaH tat api tasya nija-vrajAya
   pratyāgatir hṛdi kṛtā sthiratāṃ pupoṣa ||GC_2,2.7||	pratyAgatiH hRdi kRtA sTira-tAm pupoza ||GC_2,2.7||
   12] tathā hi, tasya bhāvānām udbhāvanā-	12] taTA hi, tasya BAvAnAm udBAvanA-
   kaṃsaṃ hantuṃ prayāṇi sphurati pitṛ-mukha-prema tad-vighna-rūpaṃ	kaMsam hantum prayANi sPurati pitR-muKa--prema tad--viGna--rUpam
   devarṣer vāṅ na mithyā katham atha virahaṃ hā saheya vrajasya ?	deva-rzeH vAc na miTyA kaTam aTa viraham hA saheya vrajasya ?
   nirṇīte'py atra jāte kṛtam asukhamayenāsya cintāmalena	nirNIte-api atra jAte kRtam asuKa-mayena-asya cintAmalena
   smartavyaṃ tat tu nityaṃ yad iha sukha-mayaṃ vaibhavaṃ bhāvi-saṅge	smartavyam tat tu nityam yat iha suKa-mayam vEBavam BAvi-saFge
   ||GC_2,2.8||	||GC_2,2.8||
   ity acintyata cānena rathaḥ kaścana caikṣyata |	iti acintyata ca-anena raTaH kaScana ca-Ekzyata |
   mahatāṃ hṛdaye yāti pratibimbaṃ hi bimbatām ||GC_2,2.9||	mahatAm hRdaye yAti pratibimbam hi bimbatAm ||GC_2,2.9||
   [13] ratha-stha-puruṣasya darśane tu-	[13] raTa--sTa-puruzasya darSane tu-
   rathī nirastraḥ syād dūta iti kṛṣṇena tarkitam |	raTI nirastraH syAt dUtaH iti kRzNena tarkitam |
   kaṃsāt kasmād asāv āgād ity anyair api śaṃkitam ||GC_2,2.10||	kaMsAt kasmAt asO AgAt iti anyEH api SaMkitam ||GC_2,2.10||
   [14] tadā ca vāruṇīm anuraktaḥ patana-saktaḥ sa dina-nāthaḥ	[14] tadA ca vAruNIm anuraktaH patana--saktaH sa dina-nATaH
   kṛta-nadī-nātha-pāthaḥ-kvāthaḥ svam ālokaṃ lokam api tamasi veśayāmāsa |	kRta-nadI--nATa--pATaH--kvATaH svam Alokam lokam api tamasi veSayAmAsa |
   satyaṃ sūryas turya-	satyam sUryaH turya-
   praharasyāntaṃ yayau kintu |	praharasya-antam yayO kintu |
   sabala-hariḥ pratiharitaṃ	sa-bala--hariH pratiharitam
   hārita-timiraṃ vyadhān nijaṃ kiraṇam ||GC_2,2.11||	hArita--timiram vyaDAt nijam kiraNam ||GC_2,2.11||
   [15] tata unmukhatāṃ yāteṣu gopa-jāteṣu samam unnata-karṇa-saṅghāteṣu ca	[15] tatas unmuKa-tAm yAtezu gopa-jAtezu samam unnata-karNa--saFGAtezu ca
   go-vrāteṣu tad avalokana-satṛṣṇau bala-kṛṣṇau ratha-sthaḥ sa dūrata eva	go-vrAtezu tat avalokana--sa-tRzNO bala-kRzNO raTa-sTaH sa dUratas eva
   sākṣāt paricitiṃ vināpi paricitavān |	sAkzAt paricitim vinA-api paricitavAn |
   yataḥ,	yatas-,
   cakṣur eva paricāyakaṃ bhaved	cakzuH eva paricAyakam Bavet-
   rūpa-mātra iti gīḥ satāṃ matā |	rUpa--mAtraH iti gIH satAm matA |
   tādṛśām anubhave tu karṇayor	tAdRSAm anuBave tu karNayoH-
   dṛṣṭi-śaktir api kṛṣṭim ṛcchati ||GC_2,2.12||	dRzwi--SaktiH api kRzwim RcCati ||GC_2,2.12||
   astu tāvad anayoh surūpatā	astu tAvat anayoh surUpa-tA
   nīla-ratna-vidhu-lobhi-śobhayoḥ |	nIla--ratna--viDu--loBi--SoBayoH |
   aṅghri-cihnam api citra-saṃnibhaṃ	aFGri-cihnam api citra--saMniBam
   dūrato'pi tam amūmuhan muhuḥ ||GC_2,2.13||	dUratas-api tam amUmuhan muhur ||GC_2,2.13||
   [16] tayos tādṛśa-rūpam api nirūpitavān, yathā-	[16] tayoH tAdRSa--rUpam api nirUpitavAn, yaTA-
   ekaḥ śyāma-dyutīnām abhimata-vibhavasyādhidevāvatāras	ekaH SyAma-dyutInAm aBimata--viBavasya-aDideva-avatAra-s
   tat sadhryaṅ śubhra-śobhā-samudaya-subhagābhoga-sāra-prasāraḥ |	tat saDryaF SuBra--SoBA--samudaya--suBagA-Boga--sAra--prasAraH |
   tatrādir vastra-kānti-praciti-bhagavatī-kṛṣṭa-lakṣmī-pracāraḥ	tatra-AdiH vastra--kAnti-praciti--BagavatI--kRzwa--lakzmI--pracAraH
   kiṃ cānyaḥ kānta-vāsaś chavi-śavalanayā sṛṣṭa-pūrvānukāraḥ ||GC_2,2.14||	kim ca-anyaH kAnta-vAsaH Cavi--Sava-lanayA sRzwa--pUrva-anukAraH ||GC_2,2.14||
   tathā-	taTA-
   ādyaḥ kṛṣṇāmbuja-śrī-vijayi-mukha-mahā-śobhayā datta-modas	AdyaH kRzNa-ambuja--SrI--vijayi--muKa--mahA-SoBayA datta-modas
   tat sadhryaṅ puṇḍarīka-dyuti-paricaya-jid-vaktra-rocir-vinodaḥ |	tat saDryaF puNxarIka-dyuti--paricaya--jit--vaktra--rocir-vinodaH |
   tatrādir netra-śobhā-viracita-rucimat-khañjana-dyotano'daḥ	tatra-AdiH netra--SoBA--viracita--rucimat--KaQjana-dyotanaH-adaH
   kiṃ cānyaś cakṣur antāruṇa-kusuma-rajaḥ-piñjarāli-pratodaḥ ||GC_2,2.15||	kim ca-anyaH cakzuH anta-aruNa--kusuma--rajaH-piQjarAli--pratodaH ||GC_2,2.15||
   tathā-	taTA-
   ādyaḥ śrī-kuṇḍalāntar-jhaṣa-mukha-sukha-kṛd-dyota-gaṇḍa-sthalīkas	AdyaH SrI--kuNxala-antar--Jaza--muKa--suKa-kRt--dyota--gaNxa--sTalIka-s
   tat sadhryaṅ śaśvad eka-śruti-kiraṇa-lasat-karṇikābhāvalīkaḥ |	tat saDryaF SaSvat eka-Sruti-kiraNa-lasat-karNikA-BAvalIkaH |
   tatrādiś cāpa-vad-bhrū-mila-tila-kusuma-ghrāṇa-vāṇac chavīkaḥ	tatra-AdiH ca-apa-vat--BrU-mila--tila--kusuma-GrANa--vANat SavIkaH
   kiṃ cānyaś tad dvitīya-dyuti-jita-vilasat-kāma-ceto-gavīkaḥ ||GC_2,2.16||	kim ca-anyaH tat dvitIya--dyuti--jita--vilasat--kAma--cetaH--gavIkaH ||GC_2,2.16||
   tathā-	taTA-
   ādyaḥ svar nātha-ratna-dyuti-bhuja-bhujaga-dyoti-ratnair vicitras	AdyaH svar nATa--ratna--dyuti--Buja--Buja-ga-dyoti--ratnEH vicitra-s
   tat sadhryaṅ puṣpa-rāgābhida-maṇi-racita stambha-jid-bāhu-citraḥ |	tat saDryaF puzpa-rAga-aBida-maNi--racita stamBa-jit--bAhu--citraH |
   tatrādiḥ śrīla-nīlac-chavi-nikaṣa-duraḥsvarṇa-rekhā-pavitraḥ	tatra-AdiH SrIla--nIla-c-Cavi--nikaza--duraH-svarNa--reKA--pavitraH
   kiṃ cānyaś kroḍa-bhāsāśiva-giri-maṇi-bhū-kānti-sampal-lavitraḥ	kim ca-anyaH kroxa--BAsA-Siva--giri-maNi--BU--kAnti--sampal-lavitraH
   ||GC_2,2.17||	||GC_2,2.17||
   tathā-	taTA-
   ādyaḥ sāṅgādharāṅga-cchavi-kavi-kavitā-vardhi-nānardhi-yuktas-	AdyaH sa-aFga-aDara-aFga--=-Cavi-ka-vi-kavitA--varDi-nAnarDi--yukta-s-
   tat sadhryaṅ tad vad eva prati-lava-ruciraḥ sarva-vidvadbhir uktaḥ |	tat sa-DryaF tat vat eva prati-lava--ruciraH sarva-vidvadBiH uktaH |
   tatrādiḥ padma-jidbhyāṃ nija-kaṭaka-varāyeva padbhyāṃ prayuktaḥ	tatra-AdiH padma-jidByAm nija--kawaka--varAya-iva padByAm prayuktaH
   kiṃ cānyas tat-sahāyāv iva nija-caraṇau cālayan bhī-prayuktaḥ	kim ca-anyaH tat-sahAyO iva nija--caraNO cAlayan BI--prayuktaH
   ||GC_2,2.18||	||GC_2,2.18||
   tathā-	taTA-
   ādyaḥ sārdrāṅga-nīla-praguṇa-taru-latā-hastatā-śasta-khelas-	AdyaH sa-Ardra-aFga--nIla--praguNa--taru-latA-a-hasta-tA--Sasta--Kela-s-
   tat-sadhryaṅ kandukārthaṃ kṛtahalatayā śākhayā labdha-melaḥ |	tat--saDryaF kanduka-arTam kRta-halatayA SAKayA labDa-melaH |
   tatrādiḥ saṅkucad-dhīr avayava-nicaya-vyāptaye k pta-celaḥ	tatra-AdiH saFkucad-DIH avayava--nicaya--vyAptaye k pta-celaH
   kiṃ cānyas tasya tadvan milana-kṛti-kṛte vīkṣitāgāmi-velaḥ ||GC_2,2.19||	kim ca-anyaH tasya tadvat milana--kRti-kRte vIkzita-agAmi-velaH ||GC_2,2.19||
   iti |	iti |
   kiṃ ca-	kim ca-
   śitī sa-taḍid-aṃśukau sad avataṃsa-vāma-śrutī	SitI sa-taxit--aMSukO sat avataMsa-vAma--SrutI
   puru-prabhava-rohiṇī sukha-sutau balākhyānvitau |	puru-praBava-rohiNI suKa--sutO bala-AKya-anvitO |
   sa-keli-mita-dhenukau parihṛtānya-janmāspadau	sa-keli-mita-DenukO parihRtAni-a-janma-AspadO
   dadarśa bala-keśvau kalabhavat sa vatsāntare ||GC_2,2.20||	dadarSa bala-keSvO kalaBa-vat sa vatsa-antare ||GC_2,2.20||
   api ca-	api ca-
   asita-maṇi-suvarṇa-varṇa-vāsaḥ	asita-maNi--suvarNa-varNa--vAsaH
   kaṭi-ghaṭitāmala-śṛṅga-veṇu-saṅgau |	kawi-Gawita-Amala--SRFga-veNu--saFgO |
   kara-dhṛta-paṭu-paṭṭa-śulva-yaṣṭhī	kara--DRta--pawu--pawwa--Sulva---yazWI
   musali-harī harataḥ sma cittam asya ||GC_2,2.21||	musali--harI harataH sma cittam asya ||GC_2,2.21||
   [17] darśana-mātrataś ca niścalana-phala-yātraḥ	[17] darSana--mAtrataH ca niScala-na--Pala-yAtraH
   kampa-sampat-pātra-śaṅkuvat-pulaka-saṅkula-gātratayā sahasā saha-sāraṃ	kampa--sampat--pAtra--SaFku-vat--pulaka--saFkula--gAtra-tayA sahasA saha--sAram
   rathād avatatāra | [18] avatīrya ca vikīryamāṇāṅga-tayā sāṅgam eva	raTAt avatatAraH | [18] avatIrya ca vikIryamANa-aFga-tayA sAFgam eva
   praṇanāma | tan-mātra-parimāṇatayā viśaśrāma ca | nija-pitṛvyatāditāyāṃ tu	praNanAma | tan--mAtra--parimANa-tayA viSaSrAma ca | nija--pitRvyatA-AditAyAm tu
   babhrāma | yataḥ,	baBrAma | yatas-,
   prabhāvānubhavī yaḥ syāt prabhāvas tasya kāraṇam |	praBAva-anuBavI yaH syAt praBAvaH tasya kAraNam |
   guru-lāghava-bhāvāya sarvam evānyathānyathā ||GC_2,2.22||	guru--lAGava--BAvAya sarvam eva-anyaTA-anyaTA ||GC_2,2.22||
   [19] tad evam avirāmaṃ praṇāmam eva prasajati tasmin gavaḥ parāḥ payaḥ	[19] tat evam avirAmam praNAmam eva prasajati tasmin gavaH parAH payaH
   sa-vayaḥ-samavāyena duhyantāṃ nīyantāṃ ca tad gṛhān iti nidiśan	sa-vayaH--samavAyena duhyantAm nIyantAm ca tat gRhAn iti nidiSan
   natīvādara-saṅkaratayā saṅkarṣaṇa-sahāyaḥ kṛpā-pūrataḥ purataḥ saṃhāya sa	natI-iva-Adara--saFkara-tayA saFkarzaNa--sahAyaH kRpA--pUrataH puratas saMhAya sa
   cāyaṃ siṃhāyamāna-saṃhananaḥ sābhyutthānaṃ karābhyāṃ tam utthāpayāmāsa |	ca-ayam siMhAyamAna--saMhananaH sA-aByutTAnam karAByAm tam utTApayAmAsa |
   [20] sa tu gadgada-gadān na tu sva-nāma gadituṃ	[20] sa tu gadgada--gadAt na tu sva-nAma gaditum
   śaśāka |	SaSAkaH |
   [21] tataś ca pravayaḥ-paśupa-cayeṣu viracita-tat-paricayeṣu tad	[21] tatas ca pravayaH-paSupa-cayezu viracita-tat--paricayezu tat-
   vyagratā-kātarau tau	vyagratA-kAtarO tO
   bhrātarau pitṛvyatā-vyavahāram api vismṛtya tam āliṅganenādṛtya	BrAtarO pitRvyatA--vyavahAram api vismRtya tam AliFganena-AdRtya
   nija-nija-pāṇinā tat prāṇī vidhṛtya svālayam evāninyatuḥ | [22] haris tu	nija--nija-pANinA tat prANI viDRtya su-a-Alayam eva-aninyatuH | [22] hariH tu
   sad vyavahāraṃ samāharann agrajam eva tatra nijāgresaraṃ cakāra |	sat vyavahAram samAharan agrajam eva tatra nija-agresaram cakAra |
   [23] atha sa yāthātathyam ātithya-prathama-bhāgaṃ svāgatādikaṃ prathayitvā	[23] aTa sa yATAtaTyam AtiTya-praTama--BAgam svAgata-Adikam praTayitvA
   sahānu-janmā rohiṇī-janmā rasa-sampanmayaṃ bhojya-pracayaṃa tasmai	saha-anu-janmA rohiNI--janmA rasa--sampad-mayam Bojya--pracayaMa tasmE
   balayāmāsa | bhukta-vate tu tasmai mukha-vāsanaṃ mukha-vāsa-mukhaṃ	balayAmAsa | Bukta-vate tu tasmE muKa--vAsanam muKa-vAsa--muKam
   sa-sukhaṃ samarpayāmāsa | tad anantaram eva ca śrīmad vraja-rājaṃ prati	sa--suKam samarpayAmAsa | tat anantaram eva ca SrImat vraja-rAjam prati
   taṃ bhājayāmasa |	tam BAjayAmasa |
   tatra ca-	tatra ca-
   akrūraṃ praṇataṃ milan vraja-patiḥ kaṃsottha-duḥkhaṃ smaran	akrUram praNatam milan vraja--patiH kaMsa-utTa--duHKam smaran
   sāsrāśīr-vacasākhila-klama-haraṃ yad yad guṇais tuṣṭuve |	sa-asra-ASIr-vacasA-aKila--klama--haram yat yat guNEH tuzwuve |
   sāralye'py alam asya tādṛśi manaḥ-krauryaṃ tadīyaṃ smarac	sAralye-api alam asya tAdRSi manaH--krOryam tadIyam smara-t-
   cittaṃ kṣubhyati jājvalīti mama hā bhaṣmībhavaty adya ca ||GC_2,2.23||	cittam kzuByati jAjvalI-iti mama hA BazmIBavati adya ca ||GC_2,2.23||
   [24] atha tena viśrāmāyādiṣṭaṃ vāsam āsajya paryaṅkopaviṣṭaṃ sammānitatayā	[24] aTa tena viSrAmAya-Adizwam vAsam Asajya paryaFka-upavizwam sammAnita-tayA
   sukhāviṣṭaṃ punas tābhyāṃ kṛta-jananī-saṃbhṛta-bhojanābhyāṃ saha rahasi	suKa-Avizwam punar tAByAm kRta--jana-nI--saMBRta-BojanAByAm saha rahasi
   niviṣṭam akrūraṃ svayaṃ kṛṣṇas tad darśanataḥ	nivizwam akrUram svayam kRzNaH tat darSanataH
   samudbuddha-kaṃsa-vadhādi-tṛṣṇas tad idam iṣṭaṃ papraccha | yatra ca	samudbudDa--kaMsa-vaDa-Adi-tRzNaH tat idam izwam papracCa | yatra ca
   krama-cāturī mādhurībhir iyaṃ sarva-sukha-dhurīṇatāṃ vahati-	krama--cAturI mADurIBiH iyam sarva--suKa-DurINa-tAm vahati-
   kiṃ tāta saumya sukham āgatam atra śaṃ vaḥ	kim tAta sOmya suKam Agatam atra Sam vaH
   kiṃ tatra kaṃsa-hatake na hate cirasya |	kim tatra kaMsa-hatake na hate cirasya |
   tau jīvataḥ kim iva vā pitarāv idānīṃ	tO jIvataH kim iva vA pitarO idAnIm
   kiṃ vā tavāgamana-maṅgala-bījam āsīt ||GC_2,2.24||	kim vA tava-Agamana-maFgala--bIjam AsIt ||GC_2,2.24||
   [25] athākrūra uvāca-tasya yādava-vīreṣu vairānubandhaḥ khalu bhavatā	[25] aTa-akrUraH uvAca-tasya yAdava--vIrezu vEra-anubanDaH Kalu BavatA
   kṛtānusandha eva; viśeṣatas tu devakī-vivāha-gatāham ārabhya yaḥ sa ca	kRta-anusanDaH eva; viSezataH tu devakI--vivAha--gatA-aham AraBya yaH sa ca
   bhavac chravasi sacamāna evāste | mad-vidhas tu tatra	Bavat Sravasi sacamAnaH eva-Aste | mad-viDaH tu tatra
   vartma-śata-parvikā-stamba-vad eva varvarti |	vartma--Sata-parvikA--stamba-vat eva varva-rti |
   vasudeva-sahodara-deva-bhāga-putraḥ parama-śuddhaḥ sa uddhava-nāmāpi	vasudeva--sahodara--deva--BAga--putraH parama--SudDaH saH udDava--nAma-api
   bhavad-viraha-vyādhiḥ pavana-vyādhitayābhidhīyata ity urvarita ivāsti |	Bavat--viraha--vyADiH pavana--vyADitayA-aBiDIyate iti urvaritaH iva-asti |
   [26] śrī-kṛṣṇa uvāca-tad etad api jñāyate | sāmpratas tu sapratīkaṃ	[26] SrI--kRzNaH uvAca--tat etat api jQAyate | sAmprataH tu sa-pratIkam
   kathyatām |	kaTyatAm |
   [27] akrūras tu parito nirīkṣya tad idaṃ sūkṣmākṣaram uvāca-atha	[27] akrUraH tu paritas nirIkzya tat idam sUkzma-akzaram uvAca-aTa
   śrī-nāradas tu tvādṛśi vijaya-sukha-sāradas tadṛśi durjanma-pārada iti sa	SrI-nAradaH tu tvAdRSi vijaya--suKa--sAradaH tadRSi durjanma--pAradaH iti sa
   tava vraja-premāvṛtasya tasya ca bhayenāstṛtasya yuyutsāyām utsāhanāya	tava vraja--prema-AvRtasya tasya ca Bayena-AstRtasya yuyutsAyAm utsAhanAya
   devakyāḥ saptamāṣṭama-garbhatayā yuvām anucitam iva sūcitavān |	devakyAH saptama-azwama-garBa-tayA yuvAm anucitam iva sUcitavAn |
   [28] ādau devakyā garbhaḥ khalu rohiṇyāṃ māyayā labdha-sandarbhaḥ kṛtaḥ	[28] AdO devakyAH garBaH Kalu rohiNyAm mAyayA labDa-sandarBaH kRtaH
   śrī-vasudevaḥ punas tāṃ māyām api yaśodāyāṃ labdha-sambhavāṃ vijñāya	SrI--vasudevaH punar tAm mAyAm api yaSodAyAm labDa-samBavAm vijQAya
   devakyāḥ sambhūtaṃ tvāṃ tat-paryaṅke nidhāya tāṃ tasyāṃ labdha-sambhavāṃ	devakyAH samBUtam tvAm tat--paryaFke niDAya tAm tasyAm labDa--samBavAn
   cakāra iti |	cakAraH iti |
   [29] śrī-kṛṣṇa uvāca-mamedam āścaryam iva bhāti |	[29] SrI--kRzNaH uvAca-mama-idam AScaryam iva BAti |
   [30] akrūra uvāca-śrīmad ānakadundhubhi-mukhād apy advandībhavann aham	[30] akrUraH uvAca--SrImat AnakadunDuBi--muKAt api advandIBavan aham
   anena saphalita-karṇa-dvandī-bhavann asmi |	anena sa-Palita-karNa-dvandI--Bavan asmi |
   [31] atha śrī-kṛṣṇaḥ kṣaṇaṃ vilakṣya iva nirīkṣya sahasā tad idam antaś	[31] aTa SrI--kRzNaH kzaNam vilakzyaH iva nirIkzya sahasA tat idam antar-
   cintitam avāpa-āṃ āṃ tad idam alupta-jñānasyāpi mama vraja-snehāveśa-vaśāt	cintitam avApa-Am Am tat idam alupta--jQAnasya-api mama vraja--sneha-AveSa--vaSAt
   purataḥ sphurannāsīt; samprati tu vismṛta-svapnavannimittaṃ prāpya	puratas sPuran=-AsIt; samprati tu vismRta--svapna-vat-nimittam prApya
   sphurati sma-[BhP 10.8.15,14] bahūni santi rūpāṇi nāmāni ca sutasya te	sPurati sma-[Bhu 10.8.15,14] bahUni santi rUpANi nAmAni ca sutasya te
   iti, prāg ayaṃ vasudevasya kvacij jātas tavātmajaḥ iti ca vrajāvitāraṃ	iti, prAk ayam vasudevasya kvacid jAtaH tava-AtmajaH iti ca vraja-avitAram
   śrīmat-pitaraṃ	SrImat--pitaram
   prati garga-siddhānta-vargam ete na paryālocitavantaḥ santi |	prati garga--sidDAnta-vargam ete na paryAlocitavantaH santi |
   [32] yat khalu vrajāvitryāṃ śrīman-madīya-savitryāṃ labdha-jaṭhara-vāsayā	[32] yat Kalu vraja-avitryAm SrIman-madIya--savitryAm labDa---jaWara--vAsayA
   māyayā saha dvi-bhujatayā labdha-hṛt-kamala-vāsasya mama śrī-devakyā	mAyayA saha dvi-Buja-tayA labDa--hRt--kamala--vAsasya mama SrI-devakyA
   hṛdaya-sambhavad-udayamad-rūpa-viśeṣa-caturbhuja-rūpācchādana-prārthanāyāṃ	hRdaya-samBavat--udayam-ad-rUpa-viSeza--catur-Buja--rUpa-AcCAdana--prArTanAyAm
   tatra sañcāraḥ sampanna ityasyāpratipannatayā tan-mātra-pratītim	tatra saQcAraH sampannaH iti-asya-apratipanna-tayA tan--mAtra--pratItim
   agatavantaḥ |bhavatu, mayā tu pitṛvyatāyāḥ pitṛtāyāś cānusartavyatayā	agatavantaH |Bavatu, mayA tu pitRvyatAyAH pitRtAyAH ca-anusartavya-tayA
   kartavya eva tayor uddhāraḥ iti |	kartavyaH eva tayoH udDAraH iti |
   [33] spaṣṭaṃ cācaṣṭa-tatas tataḥ ?	[33] spazwam ca-Acazwa--tatas tatas ?
   [34] akrūra uvāca-tataś ca vasudeva-vadha-samudyataṃ tam adhamaṃ sāntvataḥ	[34] akrUraH uvAca-tatas ca vasudeva--vaDa--samudyatam tam aDamam sAntvataH
   śamayitvā bhramayitvā ca sa tu kratu-bhug-munir yathāyathaṃ gataḥ | tatra	SamayitvA BramayitvA ca sa tu kratu-Buj---muniH yaTAyaTam gataH | tatra
   gate tūcchṛṅkhalaḥ kaṃsaḥ kālāyasa-śṛṅkhalayā sanirbandhaṃ tava pitarau	gate tu-ucCRFKalaH kaMsaH kAlAyasa--SRFKalayA sa-nirbanDam tava pitarO
   babandha iti |	babanDaH iti |
   [35] atha bhrātarāv ubhāv api sāsrāv aśrāvayatām-tarhi kiṃ pitror eva	[35] aTa BrAtarO uBO api sa-asrO aSrAvayatAm--tarhi kim pitroH eva
   sandeśa-praveśāya bhavad āyātaṃ jātam?	sandeSa--praveSAya Bavat AyAtam jAtam?
   [36] akrūraḥ sa-lajjam uvāca-nahi nahi | kintu kaṃsasya tau khalu	[36] akrUraH sa-lajjam uvAca--nahi na-hi | kintu kaMsasya tO Kalu
   nija-yātanām api sahete | na khalu bhavac chravasi ca tat-pātanām, kintu	nija--yAtanAm api sahete | na Kalu Bavat Sravasi ca tat-pAta-nAm, kintu
   tad idam aham eva nivedayāmi-	tat idam aham eva nivedayAmi-
   bhavadbhyāṃ yadi jātābhyāṃ gatābhyāṃ yogyatām api |	BavadByAm yadi jAtAByAm gatAByAm yogyatAm api |
   pitrārtir na nivarteta putrīyā kutra vartatām ||GC_2,2.25|| iti |	pitR-ArtiH na nivarteta putrIyA kutra vartatAm ||GC_2,2.25|| iti |
   [37] śrī-kṛṣṇas tu tatrodvegaṃ hṛdi nigūhya sāvajñam uvāca-kaṃsaḥ kiṃ nāma	[37] SrI--kRzNaH tu tatra-udvegam hRdi nigUhya sa-avajQam uvAca--kaMsaH kim nAma
   śaśaṃsa ?	SaSaMsa ?
   [38] akrūra uvāca-śaṃsanaṃ tasya kati pratiśaṃsāni | tātparyaṃ tu paryag	[38] akrUraH uvAca-SaMsanam tasya kati pratiSaMsAni | tAtparyam tu paryag
   idam eva paryavasīyatām-bhūta-rāja-dhanur-maha-vyājataḥ sva-samājaṃ	idam eva paryavasIyatAm--BUta-rAja--DanuH--maha--vyAjataH sva--samAjam
   sāhāyyam ānāyya durmantraṇayāsmān pratārya tat-kutūhala-kalanāya	sAhAyyam AnAyya durmantraNaya-asmAn pratArya tat-kutUhala--kalanAya
   prajāntaravad bhavantāv api nija-vrajavantāv asmad-dvāraivājuhāva	prajA-antara-vat BavantO api nija-vrajavantO asmad-dvAra-eva-AjuhAva
   yad-arthaṃ tad eva iti |	yat--arTam tat eva iti |
   [39] rāmaḥ sa-sahāsam āha sma-bṛṃhita-kṣudhi siṃhe	[39] rAmaH sa--sahAsam Aha sma-bRMhita--kzuDi siMhe
   matta-mataṅgaja-bṛṃhitaṃ	matta-mataFga-ja--bRMhitam
   khalv idam |	Kalu idam |
   [40] śrī-kṛṣṇa uvāca-bhavatu, vayam api samāgamya tam api valim arpayitvā	[40] SrI--kRzNaH uvAca--Bavatu, vayam api samAgamya tam api valim arpayitvA
   bhūteśaṃ tarpayiṣyāmaḥ | kintu, tad bhūta-rāja-sabhā-janaṃ kadā ?	BUteSam tarpayizyAmaH | kintu, tat BUta-rAja--saBA-janam kadA ?
   [41] akrūra uvāca-caturdaśyām iti |	[41] akrUraH uvAca--caturdaSyAm iti |
   [42] tad evaṃ śeṣaṃ viśeṣam api pṛṣṭa-veṣaṃ vidhāya śrī-kṛṣṇaḥ	[42] tat evam Sezam viSezam api pRzwa-vezam viDAya SrI--kRzNaH
   prāha-vicārād asmākaṃ parama-maṅgalam eva yasmād idaṃ tasmāc	prAha-vicArAt asmAkam parama--maFgalam eva yasmAt idam tasmAc
   chrīmat-pitṛ-caraṇeṣu gocaram ācarāma |	CrImat--pitR--caraNezu gocaram AcarAma |
   [43] tad evam uktvā taṃ tasminn eva muktvā sa rāmas tata utthāya	[43] tat evam uktvA tam tasmin eva muktvA sa rAmaH tatas utTAya
   pitṛ-parisaram ājagāma | atha tad-ādeśād upaveśanānantaraṃ tena	pitR-parisaram AjagAma | aTa tad--AdeSAt upaveSana-anantaram tena
   vīkṣita-mukha-kañjaḥ samañjad añjali vacasā tad idaṃ vyañjayāmāsa-tāta!	vIkzita-muKa--kaQjaH samaQjat aQjali vacasA tat idam vyaQjayAmAsa-tAta!
   maṅgala-vṛttaṃ kim api vṛttam asti, kintu yugapad eva parveva sarvebhyaḥ	maFgala-vRttam kim api vRttam asti, kintu yugapad eva parvA-iva sarveByaH
   śrāvayitavyam |	SrAvayitavyam |
   [44] atha vraja-rājaḥ sandeha-mandehatayā sānandam ivopanandādīnān	[44] aTa vraja-rAjaH sandeha--mandeha-tayA sa-Anandam iva-upananda-AdInAn
   āyayāmāsa | yatra	AyayAmAsa | yatra
   ca kiñcid api vihitāpidhāna-vidhānāḥ śrī-vrajeśvarī-pradhānā	ca kiQcid api vihita-apiDAna--viDAnAH SrI--vraja-ISvarI--praDAnA
   labdhānusandhānā	labDa-anusanDAnA
   jātāḥ | tataḥ sukham upaviṣṭeṣu teṣu śiṣṭeṣu śrī-viṣṭara-śravāḥ kiñcid	jAtAH | tatas suKam upavizwezu tezu Sizwezu SrI-vizwara--SravAH kiQcid-
   vihasann ivācaṣṭa-asmān prati samprati bhoja-kṣiti-bhṛd-iṣṭa sandiṣṭavān	vihasan iva-Acazwa-asmAn prati samprati Boja-kziti-BRt--izwa sandizwavAn
   asti | yat prajā-nibhāḥ prajā yūyam iha maheśa-dhanur mahāmahe saheśāḥ	asti | yat prajA--niBAH prajAH yUyam iha maheSa--DanuH mahAmahe saha-ISAH
   saha-śāvakāḥ sāvakāśam āgacchata | viśeṣatas tu nija-vīryataḥ	sa-ha-SAvakAH sa-avakASam AgacCata | viSezataH tu nija--vIryataH
   samīryamāṇa-nija-darśana-tṛṣṇau rāma-kṛṣṇau	samIryamANa-nija--darSana-tRzNO rAma--kRzNO
   ca iti |	ca iti |
   [45] vraja-rāja uvāca-bhavan mana idaṃ kiṃ manute; yad bhavati vasudevād	[45] vraja-rAjaH uvAca--Bavat manaH idam kim manute; yat Bavati vasudevAt-
   bhavati cāsmiṃs tasya prītir bhavati iti |	Bavati ca-asmin tasya prItiH Bavati iti |
   [46] śrī-kṛṣṇaḥ sa-smitam uvāca-yady anyathā syāt tathāpi vṛthā-patha eva	[46] SrI--kRzNaH sa--smitam uvAca--yadi anyaTA syAt taTA-api vRTA-a-paTaH eva
   tan manorathaḥ | yad bhavat-prabhāva-bala-saṃhitasya mama kaḥ khalv ahitam	tat manoraTaH | yat Bavat--praBAva--bala--saMhitasya mama kaH Kalu ahitam
   āhitaṃ kurvīta | [47] yata eva khalv ābalya-valyamāne bālye'pi mama	Ahitam kurvIta | [47] yatas eva Kalu Abalya-valyamAne bAlye-api mama
   pūtanādayas te dhūtatām āpannāḥ | kim uta tad-valataḥ eva valitāṃ	pUtanA-AdayaH te DUta-tAm ApannAH | kim uta tad--valataH eva valitAm
   valamānābhyāṃ baka-vatsaka-mukhānāṃ sukhād eva pratiritsanaṃ jātam iti |	valamAnAByAm baka--vatsaka-muKAnAm suKAt eva pratiritsanam jAtam iti |
   tatra ca-	tatra ca-
   baka ekaṅgilas tāvad aghaḥ sarvaṅgilaḥ sthitaḥ |	bakaH ekaFgilaH tAvat aGaH sarvaFgilaH sTitaH |
   indraḥ sarvaṅkaṣas teṣu kaṃsakaḥ kaṃ samīyati ? ||GC_2,2.26||	indraH sarvaFkazaH tezu kaMsakaH kam samIyati ? ||GC_2,2.26||
   [48] tad etan niśamya mitho niśāmya ca samyag-pratipatti-parāhateṣu teṣu	[48] tat etat niSamya miTas niSAmya ca samyak--pratipatti-parAhatezu tezu
   mātrādiṣu ca kṛta-yātrā-bhaṅga-prāṇāliṣu punar uvāca-go-koṭibhir	mAtrA-Adizu ca kRta-yAtrA--BaFga--prANAlizu punar uvAca--go--kowiBiH-
   ghaṭita-koṭīnām asmākam anyasmin naṭitum api ghaṭanā na dṛśyate | rājñām	Gawita-kowInAm asmAkam anyasmin nawitum api GawanA na dRSyate | rAjQAm
   ājñām atikramyāpayāne ca tad-āgamana-mayaṃ bhayaṃ bhavaty eva; kim uta	AjQAm atikramya-apayAne ca tat--a-Agamana-mayam Bayam Bavati eva; kim uta
   sthāne | tataḥ saṅkocaṃ vinā tatrāsmad gamanam eva tasya śamanam	sTAne | tatas saFkocam vinA tatra-asmat gamanam eva tasya Samanam
   upalabhāmahe |	upalaBAmahe |
   tad etad ākarṇya sa-vaivarṇyam upanandaṃ prati śrīmān nandaḥ prāha sma-kiṃ	tat etat AkarNya sa-vEvarNyam upanandam prati SrImAn nandaH prAha sma-kim
   kartavyam ? iti |	kartavyam ? iti |
   [49] sa covāca-tatra gamyam iti samyag evāha vatsaḥ | agatir nāma kāmaṃ	[49] sa ca-uvAca--tatra gamyam iti samyak eva-Aha vatsaH | agatiH nAma kAmam
   tasya krodham asya ca bhayaṃ bodhayati | gatis tu taṃ tad apy apagamayati	tasya kroDam asya ca Bayam boDayati | gatiH tu tam tat api apagamayati
   | kiṃ ca, yad-apūrvam apūrvaṃ pūrvam api rakṣāṃ kurvad āsīt tad eva sarvam	| kim ca, yat--apUrvam apUrvam pUrvam api rakzAm kurvat AsIt tat eva sarvam
   arvāñcam apy āpa dvāraṃ tārayiṣyati |	arvAQcam api Apa dvAram tArayizyati |
   [50] atha tad evaṃ yuktiṃ valayati gopāla-valaye	[50] aTa tat evam yuktim valayati gopAla-valaye
   prabhāva-bhāva-pūrṇa-pūrṇimā ca tūrṇam eva tatrāgatā |	praBAva--BAva--pUrNa-pUrNimA ca tUrNam eva tatra-AgatA |
   [51] tataś ca vraja-rājena kṛte praśne sā sa-sneham	[51] tatas ca vraja-rAjena kRte praSne sA sa-sneham
   uvāca-bhavan-nandanasya mathurā-prayāṇe sarvānanda eva syāt | kaṃsādayaḥ	uvAca--Bavan--nandanasya maTurA--prayANe sarva-AnandaH eva syAt | kaMsa-AdayaH
   sarva eva nṛśaṃsā dhvaṃsāya sampatsyante, kintu vrajāgatāv asya	sarve eva nRSaMsAH DvaMsAya sampatsyante, kintu vraja-AgatO asya
   vilamba-saṃvalanaṃ paśyāma iti yathā-yuktam adhyavasyantu |	vilamba--saMvalanam paSyAmaH iti yaTA-a-yuktam aDyavasyantu |
   [52] upananda uvāca-avilambāgamanam api śreya eva vairi-śamanaṃ tu yadi	[52] upanandaH uvAca--avilamba-Agamanam api SreyaH eva vEri-Samanam tu yadi
   syād iti gamanam eva varaṃ ramaṇīyam | tataḥ sarve'pi gaty-antaram	syAt iti gamanam eva varam ramaNIyam | tatas sarve-api gati--antaram
   asaṅgatya saṅgatam idam ucyata iti procya kiñcid apy ananuśocya śrīman	asaFgatya saFgatam idam ucyate iti procya kiQcid api ananuSocya SrIman
   mukhaṃ vilocya śrī-kṛṣṇaṃ praśna-viṣayaṃ kṛtavantaḥ | tatra gantavyatā	muKam vilocya SrI--kRzNam praSna--vizayam kRtavantaH | tatra gantavya-tA
   kadā mantavyā ?	kadA mantavyAH ?
   [53] śrī-kṛṣṇa uvāca-gatiṃ ca prātas trayodaśyāṃ yukti-vaśyāṃ paśyāmaḥ,	[53] SrI--kRzNaH uvAca--gatim ca prAtar trayodaSyAm yukti--vaSyAm paSyAmaH,
   caturdaśyāṃ khalu mahas tan-mahanīyatām āpsyati |	caturdaSyAm Kalu mahaH tan-mahanIya-tAm Apsyati |
   [54] tad evaṃ svāntaḥ-paridevane'ham eva iha paśyati vraja-naradeve	[54] tat evam sva-antaH--paridevane-aham eva iha paSyati vraja--naradeve
   sarve'py ūcuḥ-sarvaṃ ghoṣam anughoṣanā sadya evāsādyatām, yathā prātar eva	sarve-api UcuH--sarvam Gozam anuGozanA sadyas eva-AsAdya-tAm, yaTA prAtar eva
   gopāḥ sopāyanā rāja-sabhām abhiyānti iti |	gopAH sa-upAyanAH rAja--saBAm aBiyAnti iti |
   [55] atha śrīman-nandarājaś ca samājaṃ vyājahāra-bhagavatyā sanmate	[55] aTa SrIman-nanda-rAjaH ca samAjam vyAjahAra--BagavatyA sanmate
   bhavatāṃ mate sarvam eva maṅgalam saṅgaṃsyat iti bhadram ādiśyantām, diśyā	BavatAm mate sarvam eva maFgalam saFgaMsyat iti Badram AdiSyantAm, diSyA
   diśyā gopāḥ prābhṛta-prabhṛti-kṛte |	diSyAH gopAH prABRta--praBRti-kRte |
   [56] tad evaṃ labdhānumatir vṛndāvana-patir nija-paricārakān	[56] tat evam labDa-anumatiH vRndAvana-patiH nija--paricArakAn
   ādideśa-kathyatām idam uttāraṃ kṣttāraṃ prati iti |	AdideSa--kaTyatAm idam uttAram kzttAram prati iti |
   [57] tad evaṃ vijñāya vraja-rājñī tu mohenājñībhavantī na kiñcid api	[57] tat evam vijQAya vraja-rAjQI tu mohena-ajQIBavantI na kiQcid api
   vaktuṃ vyaktuṃ vā śaśāka iti vadan madhukaṇṭhaś ca niruddha-kaṇṭhas tadvad	vaktum vyaktum vA SaSAkaH iti vadan maDukaNWaH ca nirudDa-kaNWaH tadvat-
   eva āsīt |	eva AsIt |
   [58] atha kathāyāḥ sabhāyām api tadvad eva mohaṃ gacchati sa-samāje	[58] aTa kaTAyAH saBAyAm api tadvat eva moham gacCati sa--samAje
   vraja-rāje tasya caraṇa-rājīva-yugaṃ yugapad gṛhnan vraja-yuvarājaḥ punas	vraja--rAje tasya caraNa--rAjIva--yugam yugapad gRhnan vraja--yuvarAjaH punar-
   tam ājīvayann uvāca-tāta ! kathaṃ kātarāyase ? yathā-pūrvaṃ kathā-mātraṃ	tam AjIvayan uvAca-tAta ! kaTam kAtarAyase ? yaTA--pUrvam kaTA--mAtram
   khalv idam, so'yam ahaṃ punar bhavad-anudhyāna-ramyatayā kaṃsaṃ nirdamya	Kalu idam, saH-ayam aham punar Bavat--anuDyAna---ramya-tayA kaMsam nirdamya
   cirāt purāgamya bhavad-dṛṣṭi-pathānuvartī-bhavann evāsmīti |	cirAt purA-Agamya Bavat--dRzwi-paTA-anuvartI--Bavan eva-asmi-iti |
   [59] tataḥ sa-pulaka-pālitam aṅkaṃ pālayati vraja-bhūpāle sarva evākharvam	[59] tatas sa--pulaka--pAlitam aFkam pAlayati vraja--BUpAle sarve eva-aKarvam
   ānanda-garvam uvāheti kathāyāṃ śānta-prathāyāṃ madhukaṇṭha uvāca-	Ananda--garvam uvAha-iti kaTAyAm SAnta--praTAyAm maDu-kaNWaH uvAca-
   kutra vā ramatāṃ putras tavānyatra vrajādhipa |	kutra vA ramatAm putraH tava-anyatra vraja-aDipa |
   bhaktānukampā-sampātī paśya te vaśya eva saḥ ||GC_2,2.27||	Bakta-anukampA--sampAtI paSya te vaSyaH eva saH ||GC_2,2.27||
   [60] atha śrī-kṛṣṇa-kṛta-mahasi rādhā-sadasi ca rātri-kathāyāṃ	[60] aTa SrI--kRzNa-kRta-mahasi rADA--sadasi ca rAtri--kaTAyAm
   madhukaṇṭhaḥ sa-gadgadam uvāca-ayi samprati śrī-mādhavena	maDukaNWaH sa-gadgadam uvAca-ayi samprati SrI--mADavena
   hṛta-viraha-bādhe ! śrī-rādhe ! purā vṛttam avadhīyatām-	hRta-viraha-bADe ! SrI-rADe ! purA vRttam avaDIyatAm-
   sphūrjathu-pratimam ūrjitaṃ tadā	sPUrjaTu-pratimam Urjitam tadA
   ghoṣaṇaṃ sapadi ghoṣam anvabhūt	GozaNam sapadi Gozam anvaBUt-
   yad babhūvur aparāḥ parāhatā	yat baBUvuH aparAH parAhatA
   hā hatā iva ca rādhikādikāḥ ||GC_2,2.28||	hA hatAH iva ca rADikA-AdikAH ||GC_2,2.28||
   [61] tathā sati-	[61] taTA sati-
   kāścin mlānānanās tac-chravaṇa-dahanaja-jvālayā kāścanāsan	kAScid mlAna-AnanAH tac--SravaNa--dahana-ja-jvAlayA kAScana-Asan
   kṣīṇāṅga-srasta-veṣā jaḍa-nibha-vapuṣaḥ kāś ca kāścid vicittāḥ |	kzINa-aFga-srasta-vezAH jaxa-niBa-vapuzaH kAH ca kAScid vicittAH |
   tā etāḥ kena varṇyāḥ ya iha nija-hṛdi spṛṣṭa-tad-bhāva-kaṣṭaḥ	tAH etAH kena varNyAH yaH iha nija--hRdi spRzwa--tad-BAva--kazwaH
   kiṃ vā tat-spṛṣṭi-śūnyaḥ sa ca sa ca yad alaṃ jāḍyam eva prayāti	kim vA tat--spRzwi--SUnyaH sa ca sa ca yat alam jAxyam eva prayAti
   ||GC_2,2.29||	||GC_2,2.29||
   atha niśi ramaṇīnāṃ mūrcchanaṃ nirmame yā	aTa niSi ramaNInAm mUrcCanam nirmame yA
   cid-udayam api kalye ghoṣaṇā saiva cakre |	cit--u-dayam api kalye GozaNA sA-eva cakre |
   vapuṣi dahana-tapte bheṣajaṃ tena taptir	vapuzi dahana--tapte Bezajam tena taptiH-
   viṣam api viṣa-duṣṭe śreṣṭham iṣṭaṃ bhiṣagbhiḥ ||GC_2,2.30||	vizam api viza-duzwe SrezWam izwam BizagBiH ||GC_2,2.30||
   [62] labdha-cetanānaṃ cāsāṃ kaṃsād aśaṅkāyām api prastutātaṅkāyāṃ	[62] labDa--cetanAnam ca-AsAm kaMsAt aSaFkAyAm api prastuta-AtaFkAyAm
   devatā-kalitam iva rakṣaṇāya phalitaṃ kiñcid anyad	devatA-kalitam iva rakzaNAya Palitam kiQcid anyat-
   idaṃ-bhāva-prabhāva-cetitaṃ paurṇamāsyā ca purato niścitīkṛtaṃ cetasi	idaM-BAva--praBAva--cetitam pOrNamAsyA ca puratas niScitIkRtam cetasi
   sphurati sma |	sPurati sma |
   yasminn aghaḥ kāliya-kādraveyaḥ	yasmin aGaH kAliya-ka-adraveyaH
   keśī tathāriṣṭa-vṛṣaś ca naṣṭaḥ |	keSI taTA-arizwa-vRzaH ca nazwaH |
   kaṃsaś ca tasmin mṛta eva sa syān	kaMsaH ca tasmin mRtaH eva sa syAt-
   na tatra śaṅkā-lavako'pi bhāti ||GC_2,2.31|| iti |	na tatra SaFkA-a-lavakaH-api BAti ||GC_2,2.31|| iti |
   [63] tad evaṃ viśvasya saṃmataṃ viśvasya punaś cintayati sma-	[63] tat evam viSvasya saMmatam viSvasya punar cintayati sma-
   bakī-ripoḥ kaṃsa-jaye'pi siddhe	bakI-ripoH kaMsa--jaye-api sidDe
   śaṅkemahi svārtha-vinaṣṭim etām |	SaFkemahi sva-arTa--vinazwim etAm |
   bhaved asau yādava-rājadhānyāṃ	Bavet asO yAdava--rAjaDAnyAm
   rājeti goṣṭhe katham atra tiṣṭhet ? ||GC_2,2.32||	rAjA-iti gozWe kaTam atra tizWet ? ||GC_2,2.32||
   grāmīṇā vayam iha gopa-varga-kanyā	grAmINAH vayam iha gopa-varga-kanyA
   nāgaryaḥ puram anu santi rāja-putryaḥ	nAgaryaH puram anu santi rAja--putryaH
   kṛṣṇas tu grahila-manā guṇeṣu tasmād	kRzNaH tu grahila-manAH guNezu tasmAt-
   asyāntaḥ katham iva naḥ pratismṛtiḥ syāt ? ||GC_2,2.33||	asya-antar kaTam iva naH pratismRtiH syAt ? ||GC_2,2.33||
   nimeṣaḥ kalpaḥ syād yad apakalane yasya vipine	nimezaH kalpaH syAt yat apakalane yasya vipine
   gatau yat kṛcchraṃ tat kalayati na ātmā na tu paraḥ |	gatO yat kRcCram tat kalayati naH AtmA na tu paraH |
   madhoḥ pūryāṃ tasya vrajanam atha rājyāya yad idaṃ	maDoH pUryAm tasya vrajanam aTa rAjyAya yat idam
   kathaṃ tad vāsmākaṃ bata kim api dhairyaṃ kalayatu ? ||GC_2,2.34||	kaTam tat vA-asmAkam bata kim api DEryam kalayatu ? ||GC_2,2.34||
   asmākaṃ rāga-jātir vata laṣati na naḥ śarma tasyāpi rājyaṃ	asmAkam rAga--jAtiH vata lazati na naH Sarma tasya-api rAjyam
   kintv ekānta-stham icchaty anulavam api taṃ sevituṃ prāṇa-kāntam	kintu ekAnta-sTam icCati anulavam api tam sevitum prANa-kAntam
   ātmāpy antardhiyā tad-dṛg-amṛta-virahaṃ mīnavac chaṅkamānas	AtmA-api antarDiyA tad--dRS--amRta-viraham mIna-vat SaFkamAnas
   tat prāg evāti śuṣyan gaṇayati na paraṃ nāparaṃ kiñcanātra ||GC_2,2.35||	tat prAk eva-ati Suzyan gaNayati na param na-aparam kiQcana-atra ||GC_2,2.35||
   hā tasya smita-cāru-vaktra-valayaṃ khelāñci-netrāñcalaṃ	hA tasya smita--cAru--vaktra--valayam Kela-aQci--netrAn-calam
   cittānanda-vidhāyi-gīr-vilasitaṃ līlākulaṃ lokanam |	citta-Ananda--viDAyi--gIr--vilasitam lIlA-Akulam lokanam |
   sākṣāt-kṛtya na jātu tat tad upamāṃ cāsoḍha yā vighna-dhīs	sAkzAt-kRtya na jAtu tat tat upamAm ca-asoXa yA viGna--DI-s
   tyāgārtiṃ yadi sā saheta garalaṃ tatrāmṛtaṃ vetti na ||GC_2,2.36||	tyAga-Artim yadi sA saheta garalam tatra-amRtam vetti na ||GC_2,2.36||
   [64] tad evaṃ cintāturāḥ pūrāya kṛta-yātrṃ śyāma-gātraṃ vilokayituṃ	[64] tat evam cintA-AturAH pUrAya kRta-yAtrm SyAma--gAtram vilokayitum
   niṣkalaṅkāśaṅkāḥ sarva evābhidravanti sma | yātrā-vidhānaṃ tu prātar	nizkalaFka-ASaFkAH sarve eva-aBidravanti sma | yAtrA--viDAnam tu prAtar
   abhidhānaṃ yāsyati |	aBiDAnam yAsyati |
   [65] tad etad abhidhāya madhukaṇṭhaḥ pratipatti-vipattitaḥ stabdhatāṃ	[65] tat etat aBiDAya maDukaNWaH pratipatti-vipattitaH stabDa-tAm
   labdhavati mādhave rādhāṃ tu samudyan mūrcchā-bādhāṃ nirīkṣya maṅkṣu punar	labDavati mADave rADAm tu samudyan mUrcCA-a-bADAm nirIkzya maFkzu punar-
   āha sma-	Aha sma-
   rādhe pūrva-kathā seyaṃ na tu sāmpratikī sthitiḥ |	rADe pUrva-kaTA sA-iyam na tu sAmpratikI sTitiH |
   paśya tvad-vacanaṃ mlānaṃ paśyan mlāyati so'py asau ||GC_2,2.37||	paSya tvad--vacanam mlAnam paSyan mlAyati saH-api asO ||GC_2,2.37||
   [66] tad evaṃ kṣudhi bhojanam iva tad ante saṃyoga-rasam eva pariveṣya	[66] tat evam kzuDi Bojanam iva tat ante saMyoga--rasam eva parivezya
   sarvān api sukhena viśeṣya kathaka-yugalaṃ nijāvāsaṃ samāsasāda |	sarvAn api suKena viSezya kaTaka-yugalam nija-AvAsam samAsasAda |
   śrī-rādhā-mādhavau ca nija-mohana-mandiram iti |	SrI--rADA--mADavO ca nija--mohana--mandiram iti |
   iti śrī-śrīmad uttara-gopāla-campūm anu	iti SrI--SrImat uttara--gopAla-campUm anu
   akrūra-krūratā-pūraṇaṃ nāma	akrUra--krUra-tA-pUraNam nAma
   dvitīyaṃ pūraṇam	dvitIyam pUraNam
   atha tṛtīyaṃ pūraṇam	aTa tRtIyam pUraNam
   śrī-mathurā-pura-prasthānam	SrI-maTurA--pura--prasTAnam
   [1] atha śrī-kṛṣṇa-kṛtam ahasi śrī-vraja-rāja-sadasi prātaḥ-kathāyāṃ	[1] aTa SrI--kRzNa-kRtam ahasi SrI-vraja--rAja--sadasi prAtaH--kaTAyAm
   snigdhakaṇṭha uvāca- ayi! śrī-vraja-rāja!	snigDa-kaNWaH uvAca ayi! SrI-vraja-rAja!
   rājamāna-śrī-hari-mukha-ruci-virājamāna! punar imam itihāsam avabhāsayāmaḥ	rAjamAna--SrI--hari--muKa--ruci-virAjamAna! punar imam itihAsam avaBAsayAmaH
   [2] atha rātrāv avaśiṣṭa-svalpa-mātrāyāṃ yātrā-mātrāyām api	[2] aTa rAtrO avaSizwa-su-alpa--mAtrAyAm yAtrA-mAtrAyAm api
   pātrācita-gātrāyāṃ rāma-bhrātrā racitena pūtanādi-vadhācaritena sambaddhā	pAtra-Acita--gAtrAyAm rAma--BrAtrA racitena pUtanA-Adi-vaDa-Acaritena sambadDA
   virudāvalyaḥ prābalyataḥ stutikṛtdbhiḥ prastutim āpitāḥ sarvān eva garvād	virudAvalyaH prAbalyataH stuti-kRtdBiH prastutim ApitAH sarvAn eva garvAd
   utsāhayāmāsuḥ | vartatāṃ tāvad anyeṣāṃ vārtā, yatra tat-pitarau ca	utsAhayAmAsuH | vartatAm tAvat anyezAm vArtA, yatra tat--pitarO ca
   kaṃsa-dhvaṃsanam api siddham iti matvā nanditarau vandibhyaḥ	kaMsa--DvaMsanam api sidDam iti matvA nanditarO vandiByaH
   kṛta-bahu-dhana-vitarau	kRta-bahu--Dana-vitarO
   babhūvatuḥ |	baBUvatuH |
   śrī-vrajeśa-gṛhiṇī-gatiṃ gatā	SrI-vraja-ISa--gRhiNI--gatim gatA
   rohiṇī na pṛthag atra varṇyate |	rohiNI na pRTak atra varNyate |
   pratibimba-ruci-varṇanaṃ punar	pratibimba--ruci-varNanam punar-
   jalpatāṃ bhajati bimba-varṇane ||GC_2,3.1||	jalpatAm Bajati bimba-varNane ||GC_2,3.1||
   [3] atha prasthāna-stha-maṅgala-velāyām ārabdha-melāyāṃ punas	[3] aTa prasTAna--sTa--maFgala-velAyAm ArabDa--melAyAm punar-
   tan-mantraṇāyā yantraṇāya labdha-vaiyagryāveśayor vrajeśayor	tan--mantraNAyAH yantraNAya labDa--vEyagrya-AveSayoH vraja-ISayoH-
   jyotir-nipuṇāḥ śakuna-jñāna-sad-guṇāś ca dvāri saṅgamya ramya-jana-dvārā	jyotiH--nipuNAH Sakuna--jQAna--sat--guNAH ca dvAri saFgamya ramya-jana-dvArA
   tāv ātma-gamanam adhigamayāmāsuḥ |	tO Atma-gamanam aDigamayAmAsuH |
   [4] anantaram antaḥpura eva tān anantaritān vidhāya tadānīm	[4] anantaram antaHpure eva tAn anantaritAn viDAya tadAnIm
   ucita-dānīya-nidhāna-pātra-pāṇī śapathaṃ samprathayya tau pracchannaṃ	ucita-dAnIya--niDAna--pAtra--pANI SapaTam sampraTayya tO pracCannam
   papracchatuḥ- sarvam anubhavadbhir bhavadbhiḥ kim avadhīyate? iti |	papracCatuH sarvam anuBavadBiH BavadBiH kim avaDIyate? iti |
   [5] te procuḥ- katham ayaṃ nitānta-sukha-vṛttānta ekāntatayā pṛcchyate?	[5] te procuH kaTam ayam nitAnta--suKa--vRttAntaH ekAnta-tayA pRcCyate?
   sarveṣāṃ purata eva so'yaṃ puraskartavyaḥ | tathā hi-	sarvezAm puratas eva saH-ayam puraskartavyaH | taTA hi-
   bhītiṃ mā kurutaṃ vraja-kṣiti-patī yuṣmat-tanūjaḥ sphuṭaṃ	BItim mA kurutam vraja-kziti-patI yuzmat-tanUjaH sPuwam
   kaṃsaṃ dhvaṃsa-gataṃ vidhāya bhavitā trailokya-lakṣmī-patiḥ |	kaMsam DvaMsa--gatam viDAya BavitA trElokya--lakzmI--patiH |
   yad vāṃ kīrti-kalāpa-nartita-mukhī śaśvat trilokī bhaved	yat vAm kIrti-kalA-apa-nartita-muKI SaSvat trilokI Bavet-
   vedaḥ pañcama-veda-tantra-sahitaḥ sākṣitvam atrāpsyati ||GC_2,3.2||	vedaH paQcama--veda--tantra--sahitaH sAkzi-tvam atra-Apsyati ||GC_2,3.2||
   [6] atha tebhyaś ca bahvīm aṃhati-saṃhatiṃ vidhāya hṛdi sukhaṃ nidhāya	[6] aTa teByaH ca bahvIm aMhati--saMhatim viDAya hRdi suKam niDAya
   śaraṇatayā dhyāta-nārayaṇa-caraṇayor anayoḥ parivārita-bhṛtyau	SaraNa-tayA DyAta-nArayaNa--caraNayoH anayoH parivArita-BRtyO
   kṛta-prātaḥ-kṛtyau tāv etau sakhi-sametau nikāma-bhīṣi tad-anujau	kRta--prAtaH--kRtyO tO etO saKi--sametO nikAma--BIzi tad--anujO
   rāma-rāmānujau samājam ājagmatuḥ |	rAma--rAma-anujO samAjam AjagmatuH |
   [7] samāgamya ca tayoḥ rohiṇī-sahitayoḥ padāravindāni vanditvā	[7] samAgamya ca tayoH rohiNI--sahitayoH pada-aravindAni vanditvA
   tad-aṅka-pāli-saṅga-śālitayā ciraṃ nayanayoḥ syanditvā sthitayor etayor	tad--aFka-pAli--saFga--SAli-tayA ciram nayanayoH syanditvA sTitayoH etayoH-
   eka-dvādi-krameṇa śatātikrameṇa sarve'py antaraṅgā	eka-du-a-Adi--krameNa Sata-atikrameNa sarve-api antaraFgA
   labdha-sambhrama-taraṅgās tad-antaḥ-puram āgatāḥ |	labDa--samBrama--taraFgAH tad--antaH-puram AgatAH |
   ]8] atha madraṅkara-dīpa-bhadra-nipādīnāṃ madhya-madhyāsīnayoḥ	]8] aTa mad-raFkara--dIpa-Badra--nipAdInAm maDya-m-aDyAsInayoH
   sārdra-nayanayor anayor vikasad-vadanāmbujayor agrajānujayoḥ sarvataḥ	sArdra-nayanayoH anayoH vikasat--vadana-ambujayoH agraja-anujayoH sarvatas-
   kharva-vicāratayā sthiteṣu sarveṣu sa punar akrūraḥ krūras tad etad	Karva--vicAra-tayA sTitezu sarvezu sa punar akrUraH krUraH tat etat-
   bahiḥ-pradeśataḥ sandideśa- sarva-maṅgala-saṅgataṃ katham etal lagnaṃ	bahis---pradeSataH sandideSa sarva-maFgala--saFgatam kaTam etat lagnam
   samyag na yātrā-lagnaṃ kriyate iti |	samyak na yAtrA-a-lagnam kriyate iti |
   [9] tataś ca tāv imau śūrāṇām agrimau kaṃsa-ghātāya labdha-tṛṣṇau	[9] tatas ca tO imO SUrANAm agrimO kaMsa--GAtAya labDa-tRzNO
   rāma-kṛṣṇau citrāyamāṇānāṃ pitrādīnāṃ caraṇa-vandanāyānandanāya ca	rAma--kRzNO citrAyamANAnAm pitR-AdInAm caraNa-vandanAya-AnandanAya ca
   madhuraṃ vidhuratā-vidhunanam api gadantau gadgada-varṇa-rāśibhir āśīr	maDuram viDuratA--viDunanam api gadantO gadgada-varNa-rASiBiH ASIr
   anugām anujñām ādāya prasādāyasampadā yadā tat-sthānāt prasthānāya	anugAm anujQAm AdAya prasAdAya-sampadA yadA tat--sTAnAt prasTAnAya
   padāravindaṃ dadānāv adṛśyetāṃ tadā tadādīnāṃ san-madālibhiḥ samam	pada-aravindam dadAnO adRSyetAm tadA tad-AdInAm san-madAliBiH samam
   advandvatāṃ vindad divya-dundubhi-	advandva-tAm vindat divya-dunduBi-
   dvandva-vṛnda-vādyam aśeṣābhivādyatayā samullalāsa |	dvandva--vRnda-vAdyam aSeza-aBivAdya-tayA samullalAsa |
   [10] tathā ca śrī-kṛṣṇam uddiśya ślokayanti-	[10] taTA ca SrI--kRzNam uddiSya Slokayanti-
   kaṃsa-dhvaṃsa-kṛte yadā nija-gṛhāt kṛṣṇena yātrā kṛtā	kaMsa--DvaMsa--kRte yadA nija-gRhAt kRzNena yAtrA kRtA
   tarhy ārambhata eva dundubhi-śataṃ vṛndārakair vāditam |	tarhi AramBataH eva dunduBi--Satam vRndArakEH vAditam |
   āstām anya-kathā yathā sa ca pitā mātā ca sā cintayā	AstAm anya--kaTA yaTA sa ca pitA mAtA ca sA cintayA
   klāntātmāpi mudaṃ samasta-bhavikānandasya mūlaṃ yayau ||GC_2,3.3||	klAnta-AtmA-api mudam samasta-BavikA-Anandasya mUlam yayO ||GC_2,3.3||
   [11] atha ratha-sthāne sāneka-vedādi-ghoṣa-maṅgala-poṣaṃ kṛtāgamanayor	[11] aTa raTa-sTAne sa-aneka-veda-Adi--GA-Uza--maFgala-pozam kRta-AgamanayoH-
   anayoḥ sarvataḥ sarvam eva gokulam ākulaṃ babhūva | [12] tatra caikataḥ	anayoH sarvatas sarvam eva gokulam Akulam baBUva | [12] tatra ca-ekatas-
   śrī-vraja-rājādayaḥ paratas tu tadīya-jāyādaya iti sthite prasthiter	SrI-vraja--rAja-AdayaH paratas tu tadIya--jAyAdayaH iti sTite prasTiteH-
   anujñāpanāya paṇāyati paritaḥ kṛtāñjali-sañjane kañja-locane sarve'py	anujQApanAya paNAyati paritas kRta-aQjali--saQjane kaQja--locane sarve-api-
   ūcuḥ- asmābhir bhavatā prasmārita-sarvaiḥ sarvair api bhavatā samam	UcuH asmABiH BavatA prasmArita--sarvEH sarvEH api BavatA samam
   evāgamanīyam | yataḥ-	eva-AgamanIyam | yatas--
   mātā bhastreva seyaṃ baka-śamana tava tvad-vaśa-śvāsa-vargā	mAtA BastrA-iva sA-iyam baka--Samana tava tvad--vaSa--SvAsa--vargA
   so'yaṃ tātaś ca tadvat kim aparam akhilaṃ gokulaṃ tādṛg eva |	saH-ayam tAtaH ca tadvat kim aparam aKilam gokulam tAdRS eva |
   sarveṣāṃ śaśvad antar-hṛdi vasasi yatas tvaṃ tatas tvāṃ vinā kiṃ	sarvezAm SaSvat antar-hRdi vasasi yatas tvam tatas tvAm vinA kim
   gehair arthaiḥ śarīrair asubhir api bhavet prāṇināṃ gokulasya ||GC_2,3.4||	gehEH arTEH SarIrEH asuBiH api Bavet prANinAm go-kulasya ||GC_2,3.4||
   [13] tad evam asra-stambhaṃ lambhayatsu gopa-sabhāsatsu tādṛśa-dṛśā	[13] tat evam asra--stamBam lamBayatsu gopa-saBAsatsu tAdRSa-dRSA
   śrī-kamala-dṛśā svayam uktam-	SrI-kamala-dRSA svayam uktam-
   yūyaṃ me prāṇato'pi priyatama-suhṛdo yan-nimittaṃ davāgniṃ	yUyam me prANataH-api priyatama--suhRdaH yan--nimittam dava-agnim
   mene'haṃ pānakābhaṃ tam api giri-varaṃ kanduka-prāyam eva |	mene-aham pAnaka-ABam tam api giri-varam kanduka--prAyam eva |
   yadyapy etan na yuktaṃ vacasi racayituṃ syād athāpi klamaṃ vaḥ	yadi-api etat na yuktam vacasi racayitum syAt aTa-api klamam vaH
   paśyaṃs tat tad yathā prāg akaravam adhunā tadvad eva pravacmi	paSyan tat tat yaTA prAk akaravam aDunA tadvat eva pravacmi
   ||GC_2,3.5||	||GC_2,3.5||
   [14] kiṃ ca, śrīmat-pitṛ-caraṇānāṃ pratinidhitayā	[14] kim ca, SrImat--pitR-caraNAnAm pratiniDi-tayA
   tat-tat-pratividhi-racanāya tad-agraja-yugmaṃ vrajaniṣṭham eva tiṣṭhatāt;	tat-tat--prativiDi--racanAya tad--agraja--yugmam vraja-nizWam eva tizWatAt;
   aṅga-pratyaṅga-rūpatayā tad anuja-yugman tu saṅgam eva saṅgacchatāt |	aFga--pratyaFga---rUpa-tayA tat anuja--yugman tu saFgam eva saFgacCatAt |
   [15] atha tatra tatra yatnatas teṣu yukteṣu yathā-yathaṃ niyukteṣu yathā	[15] aTa tatra tatra yatnatas tezu yuktezu yaTA-yaTam niyuktezu yaTA
   yathā mātṛ-tad-yātṛ-prabhṛtiṣu pitṛ-bhrātṛja-sva-bhrātṛ-pracitiṣu	yaTA mAtR-tad--yAtR--praBRtizu pitR-BrAtR-ja--sva--BrAtR--pracitizu
   cānujñāpana-samāpanaṃ tathā tathā varṇanaṃ lupta-varṇa-padatām āpnotīty	ca-anujQApana--samApanam taTA taTA varNanam lupta--varNa-pada-tAm Apnoti-iti-
   alam ati-prasaṅgena |	alam ati-prasaFgena |
   [16] kintu teṣāṃ kaṃsa-hanane'tivilambaṃ vinā pratyāgamane ca	[16] kintu tezAm kaMsa--hanane-ati-vilambam vinA pratyAgamane ca
   nāsambhāvanāsīd itīdam eva viṣīdan marmatām aticakrāma iti | [17] kathāṃ	na-asamBAvanAsIt iti-idam eva vizIdat marmatAm aticakrAmaH iti | [17] kaTAm
   samāpya snigdhakaṇṭhaḥ punar uvāca-	samApya snigDa-kaNWaH punar uvAca-
   yan mayedaṃ purā-vṛttaṃ purā vṛttaṃ pratīyatām |	yat mayA-idam purA-vRttam purA vRttam pratIyatAm |
   rājan surāri-hantāyaṃ tava kroḍe murāntakaḥ ||GC_2,3.7||	rAjan surAri-hantA-ayam tava kroxe murAntakaH ||GC_2,3.7||
   [18] tad evam āyati-ramyaṃ niśamya śrī-vraja-rājena ca taṃ	[18] tat evam Ayati-ramyam niSamya SrI-vraja--rAjena ca tam
   parasparāsra-sārdrāṅgatayāliṅgitaṃ niśāmya sarve'py ānanda-garveṇa	paraspara-asra--sa-Ardra-aFga-tayA-AliFgitam niSAmya sarve-api Ananda--garveNa
   nija-nija-gamyaṃ jagmuḥ | yadā śrī-vraja-rājñī tam antaraṅga-dvārāhūya	nija--nija--gamyam jagmuH | yadA SrI-vraja-rAjQI tam antaraFga-dvAra-AhUya
   bhūyaḥ parirabhya navam iva labhyaṃ cakāra |	BUyas pariraBya navam iva laByam cakAra |
   [19] atha rātri-kathāyām ārabdha-prathāyāṃ śrī-rādhā-mādhavayor agrataḥ	[19] aTa rAtri--kaTAyAm ArabDa--praTAyAm SrI-rADA--mADavayoH agratas-
   snigdhakaṇṭha uvāca-ayi samprati santata-labdha-kṛṣṇāsañjane	snigDa-kaNWaH uvAca-ayi samprati santata-labDa--kRzNA-saQjane
   tat-kānti-nartita-netra-khañjane sarvādhike śrī-rādhike punar idaṃ	tat--kAnti-nartita--netra--KaQjane sarva-aDike SrI-rADike punar idam
   purā-vṛttaṃ karṇa-vṛttaṃ kriyatām | athavā tadā ratha-patham āgate	purA-vRttam karNa-vRttam kriyatAm | aTavA tadA raTa-paTam Agate
   sasamāje vraja-yuvarāje tat-preyasīnāṃ vṛttaṃ man-mati-vṛttim ativṛttaṃ	sa-samAje vraja-yuvarAje tat--preyasInAm vRttam man-mati-vRttim ativRttam
   kathaṃ kathayituṃ śaknomi ?	kaTam kaTayitum Saknomi ?
   tathā hi-	taTA hi-
   mūrkhatvaṃ nirghṛṇatvaṃ hari-haraṇam iha krauryam akrūra-nāmnā	mUrKa-tvam nirGRNa-tvam hari-haraNam iha krOryam akrUra-nAmnA
   sarveṣāṃ buddhi-lopaṃ śakuna-subhagatā-kalpanaṃ cātra kṛtye |	sarvezAm budDi-lopam Sakuna-suBaga-tA--kalpanam ca-atra kRtye |
   dhātuḥ paśyeti śaśvad vikalita-vacasām ārya-goṣṭhī-gatānāṃ	DAtuH paSya-iti SaSvat vikalita--vacasAm Arya--gozWI--gatAnAm
   dhīrāṇām apy amūṣāṃ bhrama-janita-daśā hanta māṃ dandahīti ||GC_2,3.8||	DIrANAm api amUzAm Brama--janita-daSA hanta mAm dandahi-iti ||GC_2,3.8||
   nopālabhyo vidhātā sa tu bhavati paras tadvad akrūra-nāmā	na-upAlaByaH viDAtA sa tu Bavati paraH tadvat akrUra-nAmA
   kintv eṣa prāṇa-nāthaḥ sva-viraha-kṛd upālabhyate nanda-putraḥ |	kintu eza prANa-nATaH sva---viraha-kRt upAlaByate nanda--putraH |
   evaṃ tāsāṃ mṛdūṇām api dūta-hṛdaya-jvāla-rūpair vilāpair	evam tAsAm mRdUNAm api dUta-hRdaya--jvAla--rUpEH vilApEH-
   adyāpi smaryamāṇaiḥ pratipadam api nas tapyate citta-vṛttiḥ ||GC_2,3.9||	adya-api smaryamANEH pratipadam api naH tapyate citta-vRttiH ||GC_2,3.9||
   ābhir bhāgyaṃ vadhūnāṃ madhu-nagara-bhuvāṃ yan nutaṃ bhāvi-kṛṣṇa-	ABiH BAgyam vaDUnAm maDu-nagara-BuvAm yat nutam BAvi-kRzNa-
   prekṣāyāṃ hanta tasmād gatir api ca nijā tatra caiṣīti śaṅke |	prekzAyAm hanta tasmAt gatiH api ca nijA tatra ca-ezi-iti SaFke |
   icchāṃ cāsāṃ mṛdūnāṃ svayam api rahasi prekṣyamāṇe nijāṅge	icCAm ca-AsAm mRdUnAm svayam api rahasi prekzyamANe nija-aFge
   lajjā-vistāra-bhājām asakṛd ahaha tāṃ cintayitvā dunomi ||GC_2,3.10||	lajjA-a--vistAra--BAjAm asakRt ahaha tAm cintayitvA dunomi ||GC_2,3.10||
   tāsāṃ nāti-pratītiṃ madhu-pura-gamane śrī-hareḥ kurvatīnāṃ	tAsAm na-ati--pratItim maDu--pura-gamane SrI--hareH kurvatInAm
   vajrāṇāṃ pāta-tulyaḥ śirasi yad abhavat tad rathāroha-jalpaḥ |	vajrANAm pAta--tulyaH Sirasi yat aBavat tat raTa-Aroha--jalpaH |
   tasmān nindā kṛtā yad vraja-pati-sadasām apy amūdṛgbhir uccair	tasmAt nindA kRtA yat vraja--pati--sadasAm api amUdRgBiH uccEs-
   duḥkha-prācuryam etan mama vikalayati svāntam adyāpi hanta ||GC_2,3.11||	duHKa--prAcuryam etat mama vikalayati svAntam adya-api hanta ||GC_2,3.11||
   āyāta prāṇa-sakhyo vayam iha nikaṭāḥ koṭayaḥ prāṇa-nāthaṃ	AyAta prANa-saKyaH vayam iha nikawAH kowayaH prANa-nATam
   prītyāvṛttaṃ vitanmaḥ kim iva guru-janā naḥ kariṣyanti nāma |	prItyA-avRttam vitanmaH kim iva guru-janAH naH karizyanti nAma |
   itthaṃ tās taṃ dravantīr mṛdu-caritavatīr apy alaṃ tīvra-bhāvāḥ	itTam tAH tam dravantIH mRdu-caritavatIH api alam tIvra-BAvAH
   kṣiptāś cakrur yad anye tad iha mama balāt prāṇa-ghātaṃ karoti	kziptAH cakruH yat anye tat iha mama balAt prANa-GAtam karoti
   ||GC_2,3.12||	||GC_2,3.12||
   hā hā sā rāsa-goṣṭhī nava-nava-milanollāsa-śaśvad vilāsā	hA hA sA rAsa--gozWI nava-nava-milana-ullAsa--SaSvat vilAsA
   tal-līlā-kalpa-vallī-samudaya-januṣām aṅkura-śrīḥ kva yātā ?	tal-lIlA--kalpa--vallI--samudaya--januzAm aFkura--SrIH kva yAtAH ?
   hā dhig yākrūra-nāmnā kitava-nṛpatinā dīkṣitā gopa-goṣṭhī	hA Dik yA-akrUra-nAmnA kitava--nRpatinA dIkzitA gopa-gozWI
   seyaṃ tat-sarva-nāśiny ajani kuta iti krośikā māṃ dahanti ||GC_2,3.13||	sA-iyam tat--sarva-nASinI ajani kutas iti kroSikA mAm dahanti ||GC_2,3.13||
   āstāṃ rāsādi-līlāvalir api lalitā hā dinānte niśānte'py	AstAm rAsa-Adi-lIlA-AvaliH api lalitA hA dina-ante niSA-ante-api-
   añcan gobhir vilāsī saha-sakhi-nicayaḥ sāgrajaḥ kṛṣṇa-candraḥ |	aQcan goBiH vilAsI saha-saKi--nicayaH sAgrajaH kRzNa-candraH |
   asmān netrānta-lakṣmī-vilasita-kalayā puṣṭavān suṣṭhu yas taṃ	asmAn netra-anta--lakzmI--vilasita-kalayA puzwavAn suzWu yaH tam
   gopās tūrṇaṃ nayanti kva samam iti giro gopikā māṃ tudanti ||GC_2,3.14||	gopAH tUrNam nayanti kva samam iti giraH gopikAH mAm tudanti ||GC_2,3.14||
   [20] tad evaṃ sthite-	[20] tat evam sTite-
   rādhā yadyapi mūrchitā samabhavat tasyās tathāpi priyaś	rADA yadi-api mUrCitA samaBavat tasyAH taTA-api priyaS
   cittāntaḥ sphurati sma tadvad abhito yadvac chatāṅgaṃ gataḥ |	citta-antaH sPurati sma tadvat aBitas yadvat Sata-aFgam gataH |
   so'yaṃ yadyapi dṛṣṭi-kṛṣṭim akarod asyāḥ sakāśān nija-	saH-ayam yadi-api dRzwi-kRzwim akarot asyAH sakASAt nija-
   kṣobhād bibhyad iyaṃ tathāpya anudiśaṃ hā tad-dṛśi vyānaśe ||GC_2,3.15||	kzoBAt biByat iyam taTA-apya anudiSam hA tad--dRSi vyAnaSe ||GC_2,3.15||
   tasyāṃ sabhāyāṃ rurudur yad etā	tasyAm saBAyAm ruruduH yat etA
   govinda dāmodara mādhaveti |	govinda dAmodara mADava-iti |
   tatra smṛte'dyāpi mano mamedaṃ	tatra smRte-adya-api manaH mama-idam
   khedaṃ bhajat-prāṇa-bhṛtiṃ na vaṣṭi ||GC_2,3.16||	Kedam Bajat--prANa-BRtim na vazwi ||GC_2,3.16||
   evaṃ bata sudatīnāṃ	evam bata sudatInAm
   rudatīnām apy aruntudaḥ sa rathī |	rudatInAm api aruntudaH sa raTI |
   akrūraḥ krūra-manāḥ	akrUraH krUra-manAH
   dūraṃ harim ahṛta sūrajā-puram ||GC_2,3.17||	dUram harim ahRta sUrajA--puram ||GC_2,3.17||
   kṛṣṇas tan mukhya-vargas tad-anugata-rathas tat-patākā-tad-udyad-	kRzNaH tat muKya-vargaH tad--anugata--raTaH tat-patAkA--tad-udyad-
   dhūlīnāṃ pālir itthaṃ kramam anu nimiṣa-projjhitaṃ vīikṣyamāṇā |	DUlInAm pAliH itTam kramam anu nimiza--projJitam vIikzyamANAH |
   pratyāvṛttau nirāśā vraja-yuvati-tatiḥ prāṇam atyakṣyad eṣa	pratyAvRttO nirASA vraja--yuvati-tatiH prANam atyakzyat eza
   prāk cen nātmāgati-svīkṛti-kṛti-lipibhiḥ satyam atra vyadhāsyat	prAk ced na-AtmA-gati--svIkRti--kRti-lipiBiH satyam atra vyaDAsyat-
   ||GC_2,3.18||	||GC_2,3.18||
   yadyapi sura-muni-kathitā	yadi-api sura--muni--kaTitA
   svasyāgataye vilambitā jñātā |	svasya-Agataye vilambitA jQAtA |
   tad api ca valayita-tṛṣṇe	tat api ca valayita--tRzNe
   nāsyāṃ kṛṣṇena nādṛtiḥ kalitā ||GC_2,3.19||	na-asyAm kRzNena na-AdRtiH kalitAH ||GC_2,3.19||
   [21] tatra tasya tāsāṃ ca sa-sveda-jala-kuṅkuma-rāgeṇa	[21] tatra tasya tAsAm ca sa-sveda--jala--kuFkuma--rAgeNa
   sāśru-kajjala-bhāgena ca muhur mitho likhitā	sa-aSru--kajjala-BAgena ca muhur miTas liKitA
   dūtya-saṅgata-madhumaṅgala-patrikāḥ patrikā yathā-	dUtya--saFga-ta-maDu-maFgala-patrikAH patrikA yaTA-
   āyāsyāmy āśu hatvā tam adhi-madhupuraṃ kaṃsam apy asti dūraṃ	AyAsyAmi ASu hatvA tam aDi-maDu-puram kaMsam api asti dUram
   vatsādy-āghāta-dhāmnaḥ puram api kim adas tat priyāḥ kutra duḥkham?	vatsa-Adi--AGAta--DAmnaH puram api kim adaH tat priyAH kutra duHKam?
   kintv anyat prārthitaṃ yad bhavadbhir ucitaṃ tad vidhatta prasattyā	kintu anyat prArTitam yat BavadBiH ucitam tat viDatta prasattyA
   prāṇe prāṇeśvarībhir mayi kim ayi paraṃ hanta mantavyam antaḥ	prANe prANeSvarIBiH mayi kim ayi param hanta mantavyam antar-
   ||GC_2,3.20||	||GC_2,3.20||
   gacchan neṣa tvam adya sphurasi dayita bhoḥ kaṃsa-ghātaṃ vidhāya	gacCan neza tvam adya sPurasi dayita BoH kaMsa-GAtam viDAya
   svīkartuṃ rājatāṃ tat katham atha bhavatād āgatis te vrajāya?	svIkartum rAjatAm tat kaTam aTa BavatAt AgatiH te vrajAya?
   tasmād asmābhir arthyaṃ tad idam iha bhavāṃs tatra nānā-virājat-	tasmAt asmABiH arTyam tat idam iha BavAn tatra nAnA-virAjat-
   tīrthe sarvārthade naḥ smṛtim anu dadatām añjalīnāṃ trayāṇi ||GC_2,3.21||	tIrTe sarva-arTa-de naH smRtim anu dadatAm aQjalInAm trayANi ||GC_2,3.21||
   nālaṃ me rājya-lipsā katham api valate nirmame tatra satyaṃ	na-alam me rAjya--lipsA kaTam api valate nirmame tatra satyam
   kaṃsaṃ hatvā yadūnāṃ sukham abhivalayann asmi cāyāta-kalpaḥ |	kaMsam hatvA yadUnAm suKam aBivalayan asmi ca-AyAta--kalpaH |
   baddhaḥ syāt kṛṣṇa-sāraḥ sapadi vidhi-vaśāt tarhi kiṃ pārthivāder	badDaH syAt kRzNa-sAraH sapadi viDi-vaSAt tarhi kim pArTiva-AdeH-
   mānas tasmin sukhāya prabhavati na vanaṃ nāpi kāntā-susaṅgaḥ ||GC_2,3.22||	mAnaH tasmin suKAya praBavati na vanam na-api kAntA--su-saFgaH ||GC_2,3.22||
   vṛndaṃ krīḍā-vanānāṃ bahu-vidham abhito'py asti tatrātha rājñāṃ	vRndam krIxA-a-vanAnAm bahu-viDam aBitas-api asti tatra-aTa rAjQAm
   kanyā bahvyo'pi kāntās tava vibhava-vaśād udbhaviṣyanti dhanyāḥ |	kanyAH bahvyaH-api kAntAH tava viBava--vaSAt udBavizyanti DanyAH |
   tat-tal-lābhe manas te katham iha bhavitāsmāsu vā kiṃ tapobhir	tat--tal-lABe manaH te kaTam iha BavitA-asmAsu vA kim tapoBiH-
   labdhe bhoge vicitre punar api tanum ānīhate vanya-vṛttīḥ ||GC_2,3.23||	labDe Boge vicitre punar api tanum AnIhate vanya-vRttIH ||GC_2,3.23||
   satyaṃ tāḥ keli-vanyā vidadhati laṣitaṃ sarvataḥ satyam eva	satyam tAH keli-vanyA vidaDati lazitam sarvatas satyam eva
   kṣoṇī-pālādi-kanyāḥ parama-guṇa-gaṇa-stotra-bhājaḥ sphuranti |	kzoNI--pAla-Adi--kanyAH parama-guNa--gaNa--stotra-BAjaH sPuranti |
   satyaṃ kurve trilokī mama na hi ratidā nāpi tatrastha-rāmā	satyam kurve trilokI mama na hi rati-dA na-api tatrasTa-rAmA
   yadvad vṛndāvanaṃ me tad-anugata-ramā yadvad etā bhavatyaḥ ||GC_2,3.24||	yadvat vRndAvanam me tad--anugata--ramAH yadvat etAH BavatyaH ||GC_2,3.24||
   sā te sarvāṅga-śobhā bata samadhigatā yena netreṇa yena	sA te sarva-aFga-SoBA bata samaDigatAH yena netreNa yena
   śrotreṇāśrāvi vaṃśī samagami vapuṣā yena ca sparṣa-lakṣmīḥ |	SrotreNa-ASrAvi vaMSI samagami vapuzA yena ca sparza--lakzmIH |
   tenaivālakṣi dūraṃ gamanam avagataṃ tena sandiṣṭam ugraṃ	tena-eva-alakzi dUram gamanam avagatam tena sandizwam ugram
   tena svaṃ vipralabdhaṃ racitam iti hahā jīvitaṃ dhig vidhiṃ dhik	tena svam vipralabDam racitam iti hahA jIvitam Dik viDim Dik-
   ||GC_2,3.25||	||GC_2,3.25||
   yeyaṃ dṛṣṭir mayā vaś chavi-parikalanāt kṛṣyate yā śrutir vāg	yA-iyam dRzwiH mayA vaH Cavi--parikalanAt kRzyate yA SrutiH vAc-
   dūrasthā racyate yā tanur api milanād davyate sa-vyapekṣam |	dUra-sTA racyate yA tanuH api milanAt davyate sa-vyapekzam |
   yady etās tatra tatra pratikṛti-kṛtaye na hy adhīnā mama syus	yadi etAH tatra tatra pratikRti-kRtaye na hi aDInAH mama syuH-
   tarhy etāḥ svairiṇīr vā katham aham ahaha prāṇa-sakhyaḥ saheya?	tarhi etAH svEriNIH vA kaTam aham ahaha prANa-saKyaH saheya?
   ||GC_2,3.26||	||GC_2,3.26||
   akrūra-krūra-bhāvaṃ vidhir aśubha-vidhiṃ mitram āmitra-caryāṃ	akrUra--krUra-BAvam viDiH aSuBa--viDim mitram Amitra-caryAm
   yasyām asyāṃ daśāyāṃ sarabha-samagamat tatra kānyasya vārtā?	yasyAm asyAm daSAyAm saraBa-samagamat tatra kAnyasya vArtA?
   asmaj jīvo'py ajīva-sthitim iha niyataṃ prāpnuyād evam atra	asmat jIvaH-api ajIva--sTitim iha niyatam prApnuyAt evam atra
   svāmin na vyādhivat tat-pratividhir udiyāt kāla-kalpe vilambe	svAmin na vyADi-vat tat--prativiDiH udiyAt kAla--kalpe vilambe
   ||GC_2,3.27||	||GC_2,3.27||
   āyāsyāmy eva śīghraṃ na khalu mama manasy anya-vārtāsti kācit	AyAsyAmi eva SIGram na Kalu mama manasi anya-vArtA-asti kAcid-
   kācid vā daivataḥ syāt tad api na bhavatī-jātu dīnās tyajāni |	kAcid vA dEvataH syAt tat api na BavatI--jAtu dInAH tyajAni |
   yā yā madhye mad-āptir muhur iha bhavitā tāṃ punaḥ svapna-rūpāṃ	yA yA maDye mad--AptiH muhur iha BavitA tAm punar svapna--rUpAm
   mā śaṅkadhvaṃ yathā prāg asati ca virahe śaṅkamānā babhūva ||GC_2,3.28||	mA SaFkaDvam yaTA prAk asati ca virahe SaFkamAnAH baBUva ||GC_2,3.28||
   iti |	iti |
   etāvan mānam anyāsāṃ vācikaṃ hariṇājani |	etAvat mAnam anyAsAm vAcikam hariNA-ajani |
   rādhāyā mūkatānūkam amitaṃ yat tu nirmame ||GC_2,3.29||	rADAyAH mUka-tA-anUkam amitam yat tu nirmame ||GC_2,3.29||
   tataḥ sva-vṛndena niśāntam āpitā	tatas sva--vRndena niSA-antam ApitA
   balena bālās tad urīkṛtāgatim |	balena bAlAH tat urIkRta-Agatim |
   prācīna-tad-rīti-śatena niścitāṃ	prAcIna-tad--rIti-Satena niScitAm
   vinirmāṇā muhur eva tāṃ jaguḥ ||GC_2,3.30||	vinirmANA muhur eva tAm jaguH ||GC_2,3.30||
   [22] tad evaṃ snigdhakaṇthasya kathitam anu vyathita-manasi	[22] tat evam snigDa-kaNTasya kaTitam anu vyaTita-manasi
   śrī-rādhikādi-sadasi	SrI-rADika-Adi--sadasi
   vikalaḥ kamala-locanaḥ svayam eva samavocata-	vikalaH kamala--locanaH svayam eva samavocata-
   rādhe śravasi nāveśaṃ kuru kintu vilocane |	rADe Sravasi na-AveSam kuru kintu vilocane |
   vṛttaṃ san manyase hanta vartamānaṃ na vīkṣase ||GC_2,3.31||	vRttam san manyase hanta vartamAnam na vIkzase ||GC_2,3.31||
   [23] tad etan niśamya ramyaṃ tan-mukhaṃ niśāmya śāmyat-pīḍā sa-vrīḍā	[23] tat etat niSamya ramyam tan--muKam niSAmya SAmyat-pIxA sa-vrIxA
   tat-kāla-	tat-kAla-
   valamāna-śītala-nayana-jala-bindubhis tat-padāravinda-dvandam indīvarākṣī	vala-mAna--SItala--nayana--jala--binduBiH tat-pada-aravinda--dvandam indIvarAkzI
   śirasā	SirasA
   niṣevamāṇā suciraṃ siṣeca |	nizevamANA su-ciram sizeca |
   [24] atha sarveṣāṃ sukha-sandohe saṃbhṛta-dohe sarve parveva labhamānā	[24] aTa sarvezAm suKa--sandohe saMBRta-dohe sarve parvA-iva laBamAnA
   nija-nijālayaṃ sambabhūvuḥ | śrī-rādhā-mādhavau ca mohana-mandiraṃ	nija--nija-Alayam sambaBUvuH | SrI-rADA--mADavO ca mohana--mandiram
   vindataḥ smeti |	vindataH sma-iti |
   iti śrī-śrīmad uttara-gopāla-campūm anu	iti SrI--SrImat uttara--gopAla-campUm anu
   māthura-pura-sthāna-prasthānaṃ nāma	mATura-pura-sTAna-prasTAnam nAma
   tṛtīyaṃ pūraṇam	tRtIyam pUraNam
