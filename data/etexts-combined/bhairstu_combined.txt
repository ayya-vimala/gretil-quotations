   vyāptacarācarabhāvaviśeṣaṃ cinmayam ekam anantam anādim |	vyApta-carAcara-BAva-viSezam cit-mayam ekam anantam anAdim |
   bhairavanātham anāthaśaraṇyaṃ tvanmayacittatayā hṛdi vande || 1 ||	BErava-nATam anATa-SaraNyam tvad-maya-citta-tayA hRdi vande || 1 ||
   tvanmayam etad aśeṣam idānīṃ bhāti mama tvadanugrahaśaktyā |	tvad-mayam etat aSezam idAnIm BAti mama tvad-anugraha-SaktyA |
   tvaṃ ca maheśa sadaiva mamātmā svātmamayaṃ mama tena samastam || 2 ||	tvam ca maheSa sadA-eva mama-AtmA sva-Atma-mayam mama tena samastam || 2 ||
   svātmani viśvagaye tvayi nāthe tena na saṃsṛtibhītikathāsti |	sva-Atmani viSva-gaye tvayi nATe tena na saMsRti-BIti-kaTA-asti |
   satsv api durdharaduḥkhavimohatrāsavidhāyiṣu karmagaṇeṣu || 3 ||	satsu api durDara-duHKa-vimoha-trAsa-viDAyizu karma-gaNezu || 3 ||
   antaka māṃ prati mā dṛśam enāṃ krodhakarālatamāṃ vinidhehi |	antaka mAm prati mA dRSam enAm kroDa-karAlatamAm viniDehi |
   śaṅkarasevanacintanadhīro bhīṣaṇabhairavaśaktimayo 'smi || 4 ||	SaFkara-sevana-cintana-DIraH BIzaNa-BErava-Sakti-mayaH asmi || 4 ||
   itthaṃ upoḍhabhavanmayasaṃviddīdhitidāritabhūritamisraḥ |	itTam upoXa-Bavat-maya-saMvid-dIDiti-dArita-BUritamisraH |
   mṛtyuyamāntakakarmapiśācair nātha namo 'stu na jātu bibhemi || 5 ||	mRtyu-yama-antaka-karma-piSAcEH nATa namaH astu na jAtu biBemi || 5 ||
   proditasatyavibodhamarīciprekṣitaviśvapadārthasatattvaḥ |	prodita-satya-viboDa-marIci-prekzita-viSva-padArTa-sa-tattvaH |
   bhāvaparāmṛtanirbharapūrṇe tvayy aham ātmani nirvṛtim emi || 6 ||	BAva-para-amRta-nirBara-pUrNe tvayi aham Atmani nirvRtim emi || 6 ||
   mānasagocaram eti yadaiva kleśadaśā 'tanutāpavidhātrī [1] |	mAnasa-gocaram eti yadA-eva kleSa-daSA atanu-tApa-viDAtrI [1] |
   nātha tadaiva mama tvadabhedastotraparāmṛtavṛṣṭir udeti || 7 ||	nATa tadA-eva mama tvad-aBeda-stotra-para-amRta-vRzwiH udeti || 7 ||
   śaṅkara satyam idaṃ vratadānasnānatapo bhavatāpavidāri |	SaFkara satyam idam vrata-dAna-snAna-tapaH BavatA-apa-vidAri |
   tāvakaśāstraparāmṛtacintā syandati cetasi nirvṛtidhārām || 8 ||	tAvaka-SAstra-para-amRta-cintA syandati cetasi nirvRti-DArAm || 8 ||
   nṛtyati gāyati hṛṣyati gāḍhaṃ saṃvid iyaṃ mama bhairavanātha |	nRtyati gAyati hRzyati gAXam saMvid iyam mama BErava-nATa |
   tvāṃ priyam āpya sudarśanam ekaṃ durlabham anyajanaiḥ samayajñam || 9 |=	tvAm priyam Apya sudarSanam ekam durlaBam anya-janEH samaya-jQam || 9 |=
   vasurasapauṣe kṛṣṇadaśamyām abhinavaguptaḥ stavam imam akarot |	vasu-rasa-pOze kRzNa-daSamyAm aBinavaguptaH stavam imam akarot |
   yena vibhur bhavamarusantāpaṃ śamayati janasya jhaṭiti dayāluḥ ||	yena viBuH Bava-maru-santApam Samayati janasya Jawiti dayAluH ||
   samāptam stavam idam abhinavākhyam padyanavakam ||	samAptam stavam idam aBinava-AKyam padya-navakam ||
   [1] var. : tanutām avidhāya	[1] var. : tanu-tAm aviDAya
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
