   Dīpaṃkarabhadra's Guhyasamājamaṇḍalavidhi	DIpaMkaraBadra-as Guhya-samAja-maNxala-viDi
   namo vajrasattvāya ||	namaH vajra-sattvAya ||
   jñeyādyāvṛtinirmuktaṃ jñānādarśādisaṃyutam |	jQeya-Adi-AvRti-nirmuktam jQAna-AdarSa-Adi-saMyutam |
   mañjuśrīguhyasaccakraṃ natvā tad vacmī matsmṛtau || 1	maQjuSrI-guhyasat-cakram natvA tat vacmI mad-smRtO || 1
   śrīmatsamājasannītyā cakrāmnātakramād ataḥ |	SrImat-samAjasannItyA cakra-AmnAta-kramAt atas |
   udakādyam anujñāntaṃ yo 'bhiṣikto guros tataḥ || 2	udaka-Adyam anujQAntam yaH aBiziktaH guroH tatas || 2
   tattvāptau guhyacakre 'smin guhyaprajñābhiṣekataḥ |	tattva-AptO guhya-cakre asmin guhya-prajQA-aBizekataH |
   guhyajño yogatattvajñas triyānasandhitattvavit || 3	guhya-jQaH yoga-tattva-jQaH tri-yAna-sanDi-tattva-vid || 3
   vidyāhṛnmantramudrāṇāṃ samādhitritayasya ca |	vidyA-hRd-mantra-mudrANAm samADi-tritayasya ca |
   sāmānyetarasiddhīnāṃ tantranītyā vibhāgavit || 4	sAmAnya-itara-sidDInAm tantra-nItyA viBAga-vid || 4
   samayasaṃvarastho vā prajñāyogasutatparaḥ |	samaya-saMvara-sTaH vA prajQA-yoga-su-tatparaH |
   mantratantraprayogajño bhavyaḥ sattvārthasādhane || 5	mantra-tantra-prayoga-jQaH BavyaH sattva-arTa-sADane || 5
   yogadhairyādiyukto 'pi proktair guṇair ananvitaḥ |	yoga-DErya-Adi-yuktaH api proktEH guNEH ananvitaH |
   sattvārthe naiva bhavyo yat sadbhis taiḥ syur guṇā hy amī || 6	sattva-arTe na-eva BavyaH yat sadBiH tEH syuH guNAH hi amI || 6
   kṛpāvān suvrato jāpī śrāddho gambhīratattvavit |	kRpAvAn suvrataH jApI SrAdDaH gamBIra-tattva-vid |
   pūrvasevāṃ svacakrasthaḥ kṛtvā maṇḍalam ālikhet || 7	pUrva-sevAm sva-cakra-sTaH kRtvA maNxalam AliKet || 7
   kvacin mano'nuge sthāne digdhe saccandanādibhiḥ |	kvacid manaH-anuge sTAne digDe sat-candana-AdiBiH |
   sugandhikusumākīrṇe prāk praatar viniveśya ca || 8	suganDi-kusuma-AkIrNe prAk praatar viniveSya ca || 8
   vimokṣamukhasaṃśuddhau hṛdīndau maṃ prabhojjvalam |	vimokza-muKa-saMSudDO hRdi-indO mam praBA-ujjvalam |
   dhyātvā śubhābhivṛddhyarthaṃ prakuryād deśanādikam || 9	DyAtvA SuBa-aBivRdDi-arTam prakuryAt deSanA-Adikam || 9
   sarvadiktryadhvasaṃbhūtabuddhānāṃ purataḥ sthitaḥ |	sarva-diktrI-aDva-saMBUta-budDAnAm puratas sTitaH |
   hṛdprabhodbhavarūpādyaiḥ pūjāṃ kṛtvā vidhānataḥ || 10	hRd-praBA-udBava-rUpa-AdyEH pUjAm kRtvA viDAnataH || 10
   svāsatsaṃkalpamātrotthaṃ tryadhvajaṃ duṣkṛtaṃ kṛtaṃ |	svAsat-saMkalpa-mAtra-utTam tri-aDvajam duzkRtam kRtam |
   svapnasvapnādivat sarvaṃ triṣkṛtya deśayāmy aham || 11	svapna-svapna-Adi-vat sarvam trizkRtya deSayAmi aham || 11
   saṃbuddhasatsutāryāṇām anyeṣāṃ yac cubhaṃ śubham |	saMbudDa-sat-suta-AryANAm anyezAm yat cuBam SuBam |
   niḥśeṣam anumodyāhaṃ saṃbodhau nāmayāmy anu || 12	niHSezam anumodya-aham saMboDO nAmayAmi anu || 12
   yāce 'haṃ sarvabuddhānāṃ sarvāśāśvāsadāyikā |	yAce aham sarva-budDAnAm sarva-ASASvAsa-dAyikAH |
   deśanākāśasaṃsthānāṃ bhātu loke 'khile 'naghā || 13	deSanA-AkASa-saMsTAnAm BAtu loke aKile anaGA || 13
   śuddhaniḥśeṣasaṃkalpān pratyātmānandavedinaḥ |	SudDa-niHSeza-saMkalpAn pratyAtma-Ananda-vedinaH |
   sambuddhān śaraṇaṃ yāmi svaparārthaphalapradān 14	sambudDAn SaraNam yAmi sva-para-arTa-Pala-pradAn 14
   satsattvāśeṣasaddharmam āgamādhigamātmakam |	sat-sattva-aSeza-sad-Darmam Agama-aDigama-Atmakam |
   satsampadāśrayācintyaṃ śaraṇaṃ samupaimy aham || 15	sat-sampad-A-ASraya-acintyam SaraNam samupEmi aham || 15
   prāptāśvāsam avaivartyaṃ niṣyandādiphalair yutam |	prApta-ASvAsam avEvartyam nizyanda-Adi-PalEH yutam |
   guhyābhiṣekajaṃ caiva gato 'smi śaraṇaṃ gaṇam || 16	guhya-aBizeka-jam ca-eva gataH asmi SaraNam gaNam || 16
   munīndrasūnusanmārgaṃ caryānantāgrabodhakam |	muni-indra-sUnu-sat-mArgam caryA-ananta-agra-boDakam |
   sarvabuddhātmasadbuddhyā samāśrito 'smy ato 'dhunā || 17	sarva-budDa-Atma-sat-budDyA samASritaH asmi atas aDunA || 17
   sarvāvṛtisamudghātyanantajñānāmṛtāspadam |	sarva-AvRti-samudGAti-ananta-jQAna-amRta-Aspadam |
   bhramidṛṣṭiprabodhāya bodhau sarvaṃ dadhe manaḥ || 18	Brami-dRzwi-praboDAya boDO sarvam daDe manaH || 18
   bodhicittāc ca buddhatvaṃ phalahetor asaṅgataḥ |	boDi-cittAt ca budDa-tvam Pala-hetoH asaFgataH |
   pratyātmavedyadharmatvāc chūnyajñānātmako hy aham || 19	pratyAtma-vedya-Darma-tvAt SUnya-jQAna-AtmakaH hi aham || 19
   oṃ śūnyatājñānavajrasvabhāvātmako 'ham |	om SUnyatA-jQAna-vajra-svaBAva-AtmakaH aham |
   hūṅkāraṃ cāpy athoṣṇīṣān śāśvatādikam eva ca ||	hUFkAram ca-api aTa-uzNIzAn SASvata-Adikam eva ca ||
   rakṣārthaṃ krodhacakrastho dhyāyād vighnān pramardayan || 20	rakzA-arTam kroDa-cakra-sTaH DyAyAt viGnAn pramardayan || 20
   dharmadhātuṃ tato dhyāyāt tryaśraṃ śuklordhvasaṃsthita |	DarmaDAtum tatas DyAyAt tryaSram Sukla-UrDva-saMsTita |
   dikcakravarticitrābhaṃ antaḥkhādho'bjavajragam || 21	diS-cakravarti-citra-ABam antar-Ka-aDas-abja-vajra-gam || 21
   tatra bhrūṅkāracakrotthasavidyaśāśvatodbhavam |	tatra BrUFkAra-cakra-utTa-savidya-SASvata-udBavam |
   spharadbuddhaughakhavyāpi caturaśrādisaṃyutam || 22	sParat-budDa-oGa-KavyA-api caturaSrAdi-saMyutam || 22
   śaśisūryasamākrāntaṃ viśvābjadevatāsanam |	SaSi-sUrya-samAkrAntam viSva-abja-devatA-Asanam |
   vibhaktāśeṣasadratnaṃ kūṭāgāraṃ prabhāvayet || 23	viBakta-aSeza-sat-ratnam kUwAgAram praBAvayet || 23
   svaralakṣaṇasaṃyuktaṃ kādivyañjanaraśmikam |	svara-lakzaNa-saMyuktam ka-Adi-vyaQjana-raSmikam |
   madhyacandrāsane cittaṃ jñānacandraṃ vibhāvya tat || 24	maDya-candra-Asane cittam jQAnacandram viBAvya tat || 24
   tatrādyahṛdbhavaṃ vajraṃ raktam ādyahṛdā yutam |	tatra-Adya-hRt-Bavam vajram raktam Adya-hRdA yutam |
   kṛtajinābhadehyarthas tadahaṅkṛtimān svayam || 25	kRtajina-ABa-dehi-arTaH tad-ahaFkRtimAn svayam || 25
   sphatikendvaṅgamūlāsyaṃ nīlasavyetarāruṇam |	sPatika-indu-aFga-mUla-Asyam nIla-savyetara-aruNam |
   sarvākāravarodāraṃ sadguṇābharaṇāmbaram || 26	sarva-AkAra-vara-udAram sat-guNa-ABaraNa-ambaram || 26
   dvibhujāśliṣṭasatprajñaṃ vajraparyaṅkasusthiram |	dvi-Buja-ASlizwa-sat-prajQam vajra-paryaFka-su-sTiram |
   vajrakhaḍgabhujaṃ savye vāme sanmaṇipadminam || 27	vajra-Kaxga-Bujam savye vAme sat-maNi-padminam || 27
   prajñopāyātmakaṃ śrimaj jagatsampatsamāśrayam |	prajQA-upAya-Atmakam Srimat jagat-sampad-samASrayam |
   samantabhadram ātmanaṃ bhāvayet spharaṇatviṣam || 28	samantaBadram Atmanam BAvayet sParaNa-tvizam || 28
   mahārāgavineyaṃ tal lokam ālokya bhājanaṃ |	mahA-rAga-vineyam tat lokam Alokya BAjanam |
   suratadhvaninā svāntar jinavṛndaṃ niveśayet || 29	surata-DvaninA sva-antar jinavRndam niveSayet || 29
   tal locanādisadvidyā rūpādiviṣayātmabhiḥ |	tat locana-Adi-sat-vidyA rUpa-Adi-vizaya-AtmaBiH |
   protsṛjya navadhā devīḥ svavidyāntar niveśayet || 30	protsRjya navaDA devIH sva-vidyA-antar niveSayet || 30
   svayoṣitpadmakarkaṭyāṃ suratodbhavamaṇḍalam |	sva-yozit-padma-karkawyAm surata-udBava-maNxalam |
   nirmāyātra jagat kṛtsnam āśvāsāya praveśayet || 31	nirmAya-atra jagat kRtsnam ASvAsAya praveSayet || 31
   khavyāpibuddhasanmitraiḥ svavajrāntardravodbhavaiḥ |	Ka-vyA-apibudDa-sanmitrEH sva-vajra-antar-drava-udBavEH |
   sevayed avivartyarthaṃ tattvajñānaphalāptaye || 32	sevayet avivarti-arTam tattva-jQAna-Pala-Aptaye || 32
   āśvastaṃ taj jagad dṛṣṭvā bījaiś cātaḥ svabhāvajaiḥ |	ASvastam tat jagat dRzwvA bIjEH ca-atas svaBAva-jEH |
   utsṛjet sarvasattvāṃś ca jagaccittātmabhāvajān || 33	utsRjet sarva-sattvAn ca jagat-citta-Atma-BAva-jAn || 33
   kṣitigarbhādikān ṣaṭkāṃś cakṣurādisvabhāvakān |	kziti-garBa-AdikAn zawkAn cakzuH-Adi-svaBAvakAn |
   kṣiṃ jraṃ khaṃ gaṃ skaṃ ity ebhiḥ saṃ-bījāc ca yathākramam || 34	kzim jram Kam gam skam iti eBiH saM-bIjAt ca yaTAkramam || 34
   rūpavajrādikān ṣaṭkān bāhyādhyātmasvabhāvajān |	rUpa-vajra-AdikAn zawkAn bAhya-aDyAtma-svaBAva-jAn |
   jaḥ hūṃ vaṃ hoḥ khaṃ ity etai raṃ-bījāc ca bahiḥ sthitān ||35	jaH hUm vam hoH Kam iti etEH raM-bIjAt ca bahis sTitAn ||35
   locanādyās tu tā vidyāḥ pṛthivyādisvabhāvajān |	locana-AdyAH tu tAH vidyAH pRTivI-Adi-svaBAva-jAn |
   lāṃ māṃ pāṃ tām iti tv ebhir jagaddharmātmatattvajāḥ || 36	lAm mAm pAm tAm iti tu eBiH jagat-Darma-Atma-tattva-jAH || 36
   śāśvatādyāṃs tu saṃbuddhān rūpādiskandhasvabhāvajān |	SASvata-AdyAn tu saMbudDAn rUpa-Adi-skanDa-svaBAva-jAn |
   buṃ-āṃ-jrīṃ-bhiś ca khaṃ-hūṃ-bhyāṃ sarvadharmān samutsṛjet || 37	buM-AM-jrIM-BiH ca KaM-hUM-ByAm sarva-DarmAn samutsRjet || 37
   oṃ āḥ hūṃ iti tac cittaṃ bhāsvaddhorbhyāṃ vidarbhitam |	om AH hUm iti tat cittam BAsvat-horByAm vidarBitam |
   guhyapadmodarāntasthaṃ mṛduniṣyandaśuddhaye || 38	guhya-padma-udara-anta-sTam mRdu-nizyanda-SudDaye || 38
   te ca rāgāgnisaṃdīpte kāyadvayadravīkṛte |	te ca rAga-agni-saMdIpte kAya-dvaya-dravIkRte |
   sanmitrābhātadigdevīgītyā dhyāyāt sucodanāḥ || 39	sat-mitra-ABAta-diS-devI-gItyA DyAyAt sucodanAH || 39
   tvaṃ vajracitta bhuvaneśvara sattvadhāto trāyāhi māṃ ratimanojñā	tvam vajra-citta BuvaneSvara sattva-DAto trAyAhi mAm rati-manojQA
   mahārthakāmaiḥ |	mahA-arTa-kAmEH |
   kamāhi māṃ janaka sarvamahāgrabandho yadīcchase jīvitu mahya nātha || 40	kamAhi mAm janaka sarva-mahA-agra-banDaH yadi-icCase jIvitu mahya nATa || 40
   tvaṃ vajrakāya bahusattvapriyājñacakra	tvam vajrakAya bahu-sattva-priyA-jQa-cakra
   buddhārthabodhiparamārthahitānudarśī |	budDa-arTa-boDi-parama-arTa-hita-anudarSI |
   rāgeṇa rāgasamayāṃ mama kāmayasva yadīcchase jīvitu mahya nātha || 41	rAgeNa rAga-samayAm mama kAmayasva yadi-icCase jIvitu mahya nATa || 41
   tvaṃ vajravāca sakalasya hitānukampī lokārthakāryakaraṇe sadā saṃpravṛtta	tvam vajra-vAca sakalasya hita-anukampI loka-arTa-kArya-karaNe sadA saMpravRtta
   kāmahi māṃ suratacarya samantabhadra yadīcchase jīvitu mahya nātha || 42	kAmahi mAm surata-carya samantaBadra yadi-icCase jIvitu mahya nATa || 42
   tvaṃ vajrakāma samayāgra mahāhitārtha sambuddhavaṃśatilakaḥ samatānukampī	tvam vajra-kAma samayA-agra mahA-hita-arTa sambudDavaMSa-tilakaH samatA-anukampI
   kāmāhi māṃ guṇanidhiṃ bahuratnabhūtāṃ yadīcchase jīvitu mahya nātha || 43	kAmAhi mAm guNa-niDim bahu-ratna-BUtAm yadi-icCase jIvitu mahya nATa || 43
   utthāpanyanurodhāt tad dravaṃ paśyan vipattivat |	utTApanI-anuroDAt tat dravam paSyan vipatti-vat |
   māyāvad vastu saṃcintya svamantrārthaḥ punar bhavet || 44	mAyA-vat vastu saMcintya sva-mantra-arTaH punar Bavet || 44
   kuṅkūmākāramūlāsyo nīlasavyasitetaraḥ |	kuFkUma-AkAra-mUla-AsyaH nIla-savyasita-itaraH |
   kumārābharaṇākāraḥ prajñānandaikasundaraḥ || 45	kumAra-ABaraNa-AkAraH prajQA-Ananda-eka-sundaraH || 45
   dvibhujāśliṣṭasatprajñaḥ svābhaprajñādharāsyadhṛk |	dvi-Buja-ASlizwa-sat-prajQaH su-ABa-prajQA-Dara-Asya-DRk |
   bhāsvatkṛpāṇasadbāṇanīlotpaladhanuḥkaraḥ || 46	BAsvat-kRpANa-sat-bANa-nIlotpala-DanuH-karaH || 46
   spharadbuddhaughanirmāṇaniṣpāditajagattrayaḥ |	sParat-budDa-oGa-nirmANa-nizpAdita-jagat-trayaH |
   svabījodbhavacihnotthamañjuvajraḥ svayaṃ bhavet || 47	sva-bIja-udBava-cihna-utTamaQju-vajraH svayam Bavet || 47
   bhavasaṅgād bhavo' nantaḥ śamasaṅgo vipattibhāk |	Bava-saFgAt BavaH-a nantaH Sama-saFgaH vipatti-BAj |
   māyayā kṛtasaṃsevo dharmadhātvātmako bhavet || 48	mAyayA kRta-saMsevaH DarmaDAtu-AtmakaH Bavet || 48
   oṃ dharmadhātusvabhāvātmako 'ham ||	om DarmaDAtu-svaBAva-AtmakaH aham ||
   sanmitraiḥ kṛtaniṣyandaḥ pākāt sarvajñatām iyāt |	sat-mitrEH kRta-nizyandaH pAkAt sarvajQa-tAm iyAt |
   taccakṣurādyadhiṣṭhānam upasādhanam iṣyate || 49	tad-cakzuH-Adi-aDizWAnam upasADanam izyate || 49
   kṣitīśakuliśākāśalokeśaskāmbhabhadrakaiḥ |	kzitISa-kuli-Sa-AkASa-loka-ISa-skAmBa-BadrakEH |
   saṃpūrya cakṣurādīni tadbījaiḥ pauruṣaṃ vahet || 50	saMpUrya cakzuH-AdIni tad-bIjEH pOruzam vahet || 50
   dharmasaṃbhoganirmāṇavāhinī jagadarthatā |	Darma-saMBoga-nirmANa-vAhinI jagat-arTa-tA |
   cittaguhyādyadhiṣṭhānaṃ sādhanārtham ato bhavet || 51	citta-guhya-Adi-aDizWAnam sADana-arTam atas Bavet || 51
   svahṛtkaṇṭhaśiraścandre hūṃ-āḥ-oṃ-jāṃś ca satprabhūn |	sva-hRd-kaNWa-SiraH-candre hUM-AH-oM-jAn ca sat-praBUn |
   vajrābjacakramadhyasthān dhyātvā cittādiguhyakān || 52	vajra-abja-cakra-maDya-sTAn DyAtvA citta-Adi-guhyakAn || 52
   taddhṛtprajñāṅgasaṅgārcīrūpavajrādiraśmibhiḥ |	tad-hRd-prajQA-aFga-saFga-arcI-rUpa-vajra-Adi-raSmiBiH |
   saṃpūjya sarvadiktryadhvavyāptāśeṣavināyakān || 53	saMpUjya sarva-diktrya-Dva-vyApta-aSeza-vinAyakAn || 53
   kṛtārthasaṃpadāṃ teṣāṃ ye hṛtkaṇṭhaśirogatāḥ |	kRtArTa-saMpadAm tezAm ye hRd-kaNWa-SiraH-gatAH |
   cittavajrādayas tāṃs tu tadadhiṣṭhāne prayācayet || 54	citta-vajra-AdayaH tAn tu tad-aDizWAne prayAcayet || 54
   cittavajradharaḥ śrīmāṃs trivajrābhedyabhāvitaḥ |	citta-vajra-DaraH SrImAn tri-vajrA-Bedya-BAvitaH |
   adhiṣṭhānapadaṃ me 'dya karotu cittavajriṇaḥ ||55	aDizWAna-padam me adya karotu citta-vajriNaH ||55
   daśadiksaṃsthitā buddhās trivajrābhedyabhāvitāḥ |	daSa-diS-saMsTitAH budDAH tri-vajrA-Bedya-BAvitAH |
   adhiṣṭhānapadaṃ me 'dya kurvantu cittavajriṇaḥ ||56	aDizWAna-padam me adya kurvantu citta-vajriNaH ||56
   oṃ sarvatathāgatacittavajrasvabhāvātmako 'ham ||	om sarva-taTAgata-citta-vajra-svaBAva-AtmakaH aham ||
   dharmo vai vākpathaḥ śrīmāṃs trivajrābhedyabhāvitaḥ |	DarmaH vE vAkpaTaH SrImAn tri-vajrA-Bedya-BAvitaH |
   adhiṣṭhānapadaṃ me 'dya karotu vāgvajriṇaḥ ||57	aDizWAna-padam me adya karotu vAc-vajriNaH ||57
   daśadiksaṃsthitā buddhās trivajrābhedyabhāvitāḥ |	daSa-diS-saMsTitAH budDAH tri-vajrA-Bedya-BAvitAH |
   adhiṣṭhānapadaṃ me 'dya kurvantu vāgvajriṇaḥ ||58	aDizWAna-padam me adya kurvantu vAc-vajriNaH ||58
   oṃ sarvatathāgatavāgvajrasvabhāvātmako 'ham ||	om sarva-taTAgata-vAc-vajra-svaBAva-AtmakaH aham ||
   kāyavajradharaḥ śrīmāṃs trivajrābhedyabhāvitaḥ |	kAya-vajraDaraH SrImAn tri-vajrA-Bedya-BAvitaH |
   adhiṣṭhānapadaṃ me 'dya karotu kāyavajriṇaḥ || 59	aDizWAna-padam me adya karotu kAya-vajriNaH || 59
   daśadiksaṃsthitā buddhās trivajrābhedyabhāvitāḥ |	daSa-diS-saMsTitAH budDAH tri-vajrA-Bedya-BAvitAH |
   adhiṣṭhānapadaṃ me 'dya kurvantu kāyavajriṇaḥ || 60	aDizWAna-padam me adya kurvantu kAya-vajriNaH || 60
   oṃ sarvatathāgatakāyavajrasvabhāvātmako 'ham ||	om sarva-taTAgata-kAya-vajra-svaBAva-AtmakaH aham ||
   ṣoḍaśānusmṛteḥ śuddhau kurvantīti taduktavān |	zoxaSa-anusmRteH SudDO kurvanti-iti tad-uktavAn |
   tasya cittādyadhiṣṭhānaṃ noktam aprastutoktitaḥ || 61	tasya citta-Adi-aDizWAnam na-uktam aprastuta-uktitaH || 61
   triguhyālakṣaṇaṃ vīkṣya māyāprajñāṅgasaṅgataḥ |	tri-guhyA-lakzaNam vIkzya mAyA-prajQA-aFga-saFgataH |
   mṛduvaimalyasaṃśuddhau mahāsādhanam iṣyate || 62	mRdu-vEmalya-saMSudDO mahA-sADanam izyate || 62
   saṃcodya diggatān nāthān jñānasattvahṛdarciṣā |	saMcodya diggatAn nATAn jQAna-sattva-hRd-arcizA |
   tatprabhodbhavavidyābhir bhṛtakumbhāmṛtāmbubhiḥ || 63	tad-praBA-udBava-vidyABiH BRta-kumBa-amRta-ambuBiH || 63
   svabhiṣiktaḥ prabhuḥ śrīmān kuleśamakuṭottamaḥ |	su-aBiziktaH praBuH SrImAn kuleSam-akuwa-uttamaH |
   niṣyandādyais tathā madhyaiḥ svābhāṃ prajñāṃ viśodhayet || 64	nizyanda-AdyEH taTA maDyEH sva-ABAm prajQAm viSoDayet || 64
   śirohṛnnābhiguhye 'syāś caraṇānte ca pratyaṇūn |	SiraH-hRd-nABi-guhye asyAH caraNa-ante ca pratyaNUn |
   oṃ-hūṃ-svā-hṛdbhiḥ āḥ-hābhyāṃ śāśvatādikulātmakaiḥ ||32 65	oM-hUn-svA--hRdBiH AH-hAByAm SASvata-Adi-kula-AtmakEH ||32 65
   āpūrya pañcasaṃbuddhaiḥ hūṃ-āḥ-aṣṭadalābjikām |	ApUrya paQca-saMbudDEH hUM-AH--azwadala-abjikAm |
   saṃviśodhya tayā buddhān hūṃ-sadvajro 'nurāgayet || 66	saMviSoDya tayA budDAn hUM-sat-vajraH anurAgayet || 66
   oṃ sarvatathāgatānurāgaṇavajrasvabhāvātmako 'ham ||	om sarva-taTAgata-anurAgaNa-vajra-svaBAva-AtmakaH aham ||
   hṛccandrakhadgahṛdbhābhiḥ khavyāpibuddhamaṇḍalam |	hRd-candra-Kadga-hRd-BABiH KavyA-apibudDa-maNxalam |
   niveśyātmani saccittarūpam vajrābjasaṃsthitam || 67	niveSya-Atmani sat-citta-rUpam vajra-abja-saMsTitam || 67
   nijacakraṃ svabījena tatrotpādya sthirīkṛtam |	nija-cakram sva-bIjena tatra-utpAdya sTirIkRtam |
   utsṛjed vidhinānena jagatsv ajñānaśuddhaye || 68	utsRjet viDinA-anena jagatsu ajQAna-SudDaye || 68
   saṃcodyādhipam akṣobhyaṃ mahādveśārthakṛjjinam |	saMcodya-aDipam akzoByam mahA-dveSa-arTa-kRt-jinam |
   vajradhṛg iti cotsṛjyāṅgendranīlamaṇiprabham || 69	vajraDRk iti ca-utsRjya-aFga-indranIla-maNi-praBam || 69
   sitasavyetarāraktam paramādyabhujānvitam |	sita-savya-itara-Araktam parama-Adya-Buja-anvitam |
   saṃhṛtyātmani sacchrīmān sarvabhāvair niveśayet || 70	saMhRtya-Atmani sat-SrImAn sarva-BAvEH niveSayet || 70
   jinajig iti cādyābhaṃ mahāmohārthakṛdvibhum |	jinajik iti ca-Adya-ABam mahA-moha-arTa-kRt-viBum |
   saccakrādyanvitaṃ tadvad dhyāyāt pūrvendumaṇḍale || 71	sat-cakra-Adi-anvitam tadvat DyAyAt pUrva-indu-maNxale || 71
   ratnadhṛg iti ratneśaṃ suvarṇābhaṃ samodyamam |	ratna-DRk iti ratneSam suvarNa-ABam sama-udyamam |
   sadratnādyanvitaṃ nāthaṃ kumārāsyaṃ tu dakṣiṇe || 72	sat-ratna-Adi-anvitam nATam kumAra-Asyam tu dakziNe || 72
   ārolig iti vāgīśaṃ mahārāgārthakṛtprabhum |	Arolik iti vAgISam mahA-rAga-arTa-kRt-praBum |
   padmarāgābhapadmādyāṃ kumārāsyaṃ tu pṛṣṭhataḥ || 73	padmarAga-ABa-padma-AdyAm kumAra-Asyam tu pRzWatas || 73
   prajñādhṛg ity amogheśaṃ mahogrerṣyārthakṛtkhajam |	prajQA-aDRk iti amoGa-ISam mahA-ugra-IrzyA-arTa-kRt-Ka-jam |
   vaidūryābhaṃ kumārāsyaṃ dhyāyāt khaḍgādyam uttare || 74	vEdUrya-ABam kumAra-Asyam DyAyAt Kaxga-Adyam uttare || 74
   sajaṭāmukuṭāḥ sarve svavidyādvayasangiṇaḥ |	sa-jawA-mukuwAH sarve sva-vidyA-dvaya-sangiNaH |
   sarvābharaṇasadvastrā dhyeyāḥ padmārkamaṇḍale || 75	sarva-ABaraNa-sat-vastrAH DyeyAH padma-arka-maNxale || 75
   moharatīti cāgneyāṃ kṛpopāyajanārthadā |	moharati-iti ca-AgneyAm kRpA-upAya-jana-arTa-dA |
   kāyeśavatsvarūpā syāl locanā svendumaṇḍale || 76	kAya-ISa-vat-svarUpA syAt locanA sva-indu-maNxale || 76
   dveṣaratīti nairṛtyāṃ maitrīpraṇidhikāmadā |	dveza-rati-iti nErRtyAm mEtrI-praNiDi-kA-madA |
   citteśavadratautsukyā māmakī candramaṇḍale || 77	citta-ISa-vat-rata-OtsukyA mAmakI candra-maNxale || 77
   rāgaratīti vāyavyāṃ modabalasamādhidā |	rAgarati-iti vAyavyAm moda-bala-samADi-dA |
   vāgīśābhārthaśuddhā sā pāṇḍarā candramaṇḍale || 78	vAgISABa-arTa-SudDA sA pANxarA candra-maNxale || 78
   vajraratīti caiṣānyām upekṣajñānasādhikā |	vajrarati-iti ca-ezA-anyAm upekza-jQAna-sADikAH |
   ratneśavatsvarūpā syāc candre tārā manoramā || 79	ratneSa-vat-svarUpA syAt candre tArAH manoramAH || 79
   cakraṃ raktotpalaṃ divyaṃ paṅkajaṃ pītaṃ utpalam |	cakram rakta-utpalam divyam paFkajam pItam utpalam |
   śiṣṭaṃ svādhipavad diṣṭaṃ cihnam āsāṃ kramād ataḥ || 80	Sizwam svADipa-vat dizwam cihnam AsAm kramAt atas || 80
   āgneyādicatuḥkoṇe pūrvadvāradvipārśvayoḥ |	Agneya-Adi-catur-koNe pUrva-dvAra-dvi-pArSvayoH |
   rūpādyā darpaṇādyaiḥ syuḥ kāyādyābhās tritattvataḥ || 81	rUpa-AdyAH darpaNa-AdyEH syuH kAya-Adi-ABAH tri-tattvataH || 81
   prāgdvāre krodhaparyaṅkaś citteśākārabhāsuraḥ |	prAc-dvAre kroDa-paryaFkaH citteSa-AkAra-BAsuraH |
   yamāntakṛd itītighnaḥ skandhajñeyavināśataḥ || 82	yama-anta-kRt iti-iti-GnaH skanDa-jQeya-vinASataH || 82
   kāyeśābhogradṛg bhīmo 'vāgdvāre 'parājitaḥ |	kAyeSa-ABaH-gra-dRS BImaH avAc-dvAre aparAjitaH |
   prajñāntakṛd itīcchāghnaḥ svātmadṛkkleśahānitaḥ || 83	prajQA-anta-kRt iti-icCA-GnaH sva-Atma-dRS-kleSa-hAnitaH || 83
   mṛtyujanmāghasāṃ ghātī pṛṣṭhadvāre 'śvakandharaḥ |	mRtyu-janma-AGasAm GAtI pRzWa-dvAre aSva-kanDaraH |
   padmāntakṛd itīcchāghno vāgīśābhograghūrṇitaḥ || 84	padma-anta-kRt iti-icCA-GnaH vAgISa-aBogra-GUrNitaH || 84
   akṣobhyābhogravighnaghna uttare 'mṛtakuṇḍaliḥ |	akzoBya-aBa-ugra-viGna-GnaH uttare amRta-kuNxaliH |
   vighnāntakṛd iti dvārakriyāsurāriśuddhitaḥ || 85	viGna-anta-kRt iti dvAra-kriyA-surAri-SudDitaH || 85
   bhrūbhaṅgordhvajvalatkeśababhrubhrūśmaśrulocanāḥ |	BrU-BaFga-UrDva-jvalat-keSa-baBru-BrU-SmaSru-locanAH |
   vyāvṛtāśyā lalajjihvāḥ sadaṃṣṭrotkaṭahāsinaḥ || 86	vyAvRta-ASyAH lalajjihvAH sa-daMzwra-utkawa-hAsinaH || 86
   caṇḍamudgaradaṇḍābjasvavajrādikarās tv amī |	caNxa-mudgara-daNxa-abja-sva-vajra-Adi-karAH tu amI |
   krūrabhujaṅgabhūṣāṅgāḥ svābhavidyāṅgasaṅginaḥ || 87	krUra-BujaFga-BUzA-aFgAH su-ABavidya-aFga-saFginaH || 87
   niṣpannaṃ cakram ālokya nijabhāvena sarvataḥ |	nizpannam cakram Alokya nija-BAvena sarvatas |
   hṛdbījābhāṅkuśair buddhāṃś cakrākārasamāhṛtān || 88	hRd-bIja-ABAFkuSEH budDAn cakra-AkAra-samAhRtAn || 88
   dṛṣṭvā vighnān svavighnaghnaiḥ samutsāryābhirakṣya ca |	dRzwvA viGnAn sva-viGna-GnEH samutsArya-aBirakzya ca |
   dattvārghaṃ mantrasaṃjaptaṃ candrādikusumānvitam || 89	dattvA-arGam mantra-saMjaptam candra-Adi-kusuma-anvitam || 89
   cakre niveśya tac cakraṃ cakṣuḥkāyādyadhiṣṭhitam |	cakre niveSya tat cakram cakzuH-kAya-Adi-aDizWitam |
   prāgvat siktaṃ ca tad dhyāyān niṣyandādyadhimātrataḥ || 90	prAgvat siktam ca tat DyAyAt nizyanda-Adi-aDimAtrataH || 90
   buddhānāṃ makuṭe 'kṣobhyaḥ śeṣāḥ svādhipasekinaḥ |	budDAnAm makuwe akzoByaH SezAH svADipa-sekinaH |
   kāyeśākṣobhyavāgīśacitteśair dvāriṇo matāḥ || 91	kAyeSa-akzoByavAgISa-citta-ISEH dvAriNaH matAH || 91
   ity āsicya svahṛdbhābhiḥ prajñābjāntarniveśitam |	iti Asicya sva-hRd-BABiH prajQA-abja-antar-niveSitam |
   rūpādyaṃ romakūpotthaṃ rūpavajrādiraśmibhiḥ || 92	rUpa-Adyam romakUpa-utTam rUpa-vajra-Adi-raSmiBiH || 92
   kūṭāgāraprabhonmuktair gaganāntaḥprasarpibhiḥ |	kUwAgAra-praBa-unmuktEH gagana-antar-prasarpiBiH |
   sampūjya svaṃ munīndrāṃś ca pūjyapūjātmako bhavet || 93	sampUjya svam muni-indrAn ca pUjya-pUjA-AtmakaH Bavet || 93
   oṃ sarvatathāgatapūjāvajrasvabhāvātmako 'ham ||	om sarva-taTAgata-pUjA-vajra-svaBAva-AtmakaH aham ||
   sarvadharmaiḥ stuyāc cakraṃ saṃbuddhasvātmamūrtibhiḥ |	sarva-DarmEH stuyAt cakram saMbudDa-sva-Atma-mUrtiBiH |
   pañcajñānāni mudrābhiḥ śatapañcakulaṃ trikam || 94	paQca-jQAnAni mudrABiH SatapaQca-kulam trikam || 94
   akṣobhyavajra mahājñāna vajradhātu mahābudha |	akzoByavajra mahA-jQAna vajraDAtu mahA-buDaH |
   trimaṇḍala trivajrāgra ghoṣavajra namo 'stu te || 95	trimaNxala tri-vajra-agra Gozavajra namaH astu te || 95
   vairocana mahāśuddha vajraśānta mahārate |	vErocana mahA-SudDa vajra-SAnta mahArate |
   prakṛtiprabhāsvarāgrāgrya deśavajra namo 'stu te || 96	prakRti-praBAsvarA-agra-agrya deSa-vajra namaH astu te || 96
   ratnarāja sugāmbhīrya khavajrākāśanirmala |	ratna-rAja sugAmBIrya Ka-vajra-AkASa-nirmala |
   svabhāvaśuddha nirlepa kāyavajra namo 'stu te || 97	svaBAva-SudDa nirlepa kAya-vajra namaH astu te || 97
   vajrāmita mahārāja nirvikalpa khavajradhṛk |	vajrAm-ita mahA-rAja nirvikalpa Ka-vajraDRk |
   rāgapāramitāprāpta bhāṣavajra namo 'stu te || 98	rAga-pAramitA-prApta BAzavajra namaH astu te || 98
   amoghavajra saṃbuddha sarvāśāparipūraka |	amoGa-vajra saMbudDa sarva-ASAparipUrakaH |
   śuddhasvabhāvasaṃbhūta vajrasattva namo 'stu te || 99	SudDa-svaBAva-saMBUta vajra-sattva namaH astu te || 99
   candrārkavāribhaiṣajyagandhaṃ vāyvagnicakragam |	candra-arka-vAri-BEzajya-ganDam vAyu-agni-cakra-gam |
   praṇavādhiṣṭhitaṃ sārcis tritattvair abhimantritam || 100	praNava-aDizWitam sa-arciH tri-tattvEH aBimantritam || 100
   hūṃnyastavajrasajjihvo dhyātvā jñānāmṛtair bhṛtam |	hUMnyasta-vajra-sajjihvaH DyAtvA jQAna-amRtEH BRtam |
   hṛccandrāntargatāśeṣacakraṃ tena pratarpayet || 101	hRd-candra-antargata-aSeza-cakram tena pratarpayet || 101
   hṛdraśminirmitair nāthaiḥ svāsatsaṃkalpavarjitaiḥ |	hRd-raSmi-nirmitEH nATEH svAsat-saMkalpa-varjitEH |
   buddhātmakaṃ jagat kṛtvā hṛdbījāntar niveśayet || 102	budDa-Atmakam jagat kRtvA hRd-bIja-antar niveSayet || 102
   hṛccihnavaraṭāntasthaṃ candrahṛdbindurūpakam |	hRd-cihna-varawa-anta-sTam candra-hRd-bindu-rUpakam |
   prabhāsvat svamano dhyātvā jñānasattvaṃ prabhāsayet || 103	praBAsvat sva-manaH DyAtvA jQAna-sattvam praBAsayet || 103
   cittavākkāyavajraṃ ca prabodhya raśmimālayā |	citta-vAc-kAya-vajram ca praboDya raSmi-mAlayA |
   niviṣṭāṃ hṛdi tāṃ dhyāyāt svajñānāmṛtavāhinīm || 104	nivizwAm hRdi tAm DyAyAt sva-jQAna-amRta-vAhinIm || 104
   antas tanum ataḥ sarvāṃ tayābhāsya samantataḥ |	antar tanum atas sarvAm tayA-aBAsya samantataH |
   pratiromaprabhāvyūhair jagadarthaṃ prapūrayan || 105	pratiroma-praBA-vyUhEH jagat-arTam prapUrayan || 105
   dhyātvā sūkṣmaṃ svacihnaṃ vā vidyānāsāgrasaṃsthitam |	DyAtvA sUkzmam sva-cihnam vA vidyA-nAsa-agra-saMsTitam |
   municakraṃ svasaṃvedyaṃ satprajñāsaṅgabhāsvaram || 106	muni-cakram sva-saMvedyam sat-prajQA-saFga-BAsvaram || 106
   dṛṣtvā sthairyanimittaṃ tu spharaṇaṃ tadraśminimittaiḥ |	dRztvA sTErya-nimittam tu sParaNam tad-raSmi-nimittEH |
   buddhair nānāvidhaiś cihnair vidadhīta punaḥ punaḥ || 107	budDEH nAnAviDEH cihnEH vidaDIta punar punar || 107
   kāyavākcittasadvajrāt pañcasajjñānaraśmikam |	kAya-vAc-citta-sat-vajrAt paQca-sat-jQAna-raSmikam |
   spharanmantraṃ japaṃ kuryād yugapat kramaśo 'thavā || 108	sParan-mantram japam kuryAt yugapad kramaSas aTavA || 108
   vajrābjadharmataccakraṃ kāyavākcittavajragam |	vajra-abja-Darma-tad-cakram kAya-vAc-citta-vajra-gam |
   nilayaṃ tad dṛḍhīkurvañ jñānakāyaṃ spharañ japet || 109	nilayam tat dRXIkurvan jQAna-kAyam sParan japet || 109
   uccārayet spharan prāṇair mantram āyāmasaṃhṛtam |	uccArayet sParan prANEH mantram AyAma-saMhRtam |
   kāyādisphārasaṃhāraiḥ kuryāj jāpaṃ kramākramāt || 110	kAya-Adi-sPAra-saMhArEH kuryAt jApam kramAkramAt || 110
   uccāryaivaṃ viyad vyāpya kāyādyais taiḥ svaraśmibhiḥ |	uccArya-evam viyat vyApya kAya-AdyEH tEH sva-raSmiBiH |
   prāgvat saccittapūjārhaṃ prāṇād vidyaugham utsṛjan || 111	prAgvat sat-citta-pUjA-arham prANAt vidya-oGam utsRjan || 111
   parigūḍhollasadvidyāsukhāveśavaśīkṛtam |	parigUXa-ullasat-vidyA-suKa-AveSa-vaSIkRtam |
   āyāmājñānabuddhaughaṃ svātmany ante niveśayet || 112	AyAma-ajQAna-budDa-oGam sva-Atmani ante niveSayet || 112
   niṣyandādyadhimokṣaiś ca bindusūkṣmatriguhyajāḥ |	nizyanda-Adi-aDimokzEH ca bindu-sUkzma-tri-guhyajAH |
   dhyeyā mṛdvādibhir bhedair yogāḥ sevādivat tathā || 113	DyeyAH mRdu-AdiBiH BedEH yogAH sevA-Adi-vat taTA || 113
   svahṛttattvaparāmarṣāt parīttacittasaṃsṛteḥ |	sva-hRt-tattva-para-amarzAt parItta-citta-saMsRteH |
   locanādigaṇodgītaiś cakram abhyarthya pūjayet || 114	locanAdi-gaNa-udgItEH cakram aByarTya pUjayet || 114
   mūrdhnīndupraṇavārdrāṃ tu sacittavārivāhinīm |	mUrDni-indu-praNava-ArdrAm tu sa-citta-vAri-vAhinIm |
   vidhivat pātayan kuryāt kāyavākcittaprīṇanam || 115	viDivat pAtayan kuryAt kAya-vAc-citta-prINanam || 115
   viśramyaivaṃ japaṃ kṛtvā kṛtapūjādiko budhaḥ |	viSramya-evam japam kRtvA kRta-pUjA-AdikaH buDaH |
   tritattvātmāhitān buddhān gatasaṅgo visarjayet ||54 116	tri-tattva-Atma-ahitAn budDAn gata-saFgaH visarjayet ||54 116
   evaṃ tattvadṛśā muktaṃ jagat kṛtsnaṃ vilokya ca |	evam tattva-dRSA muktam jagat kRtsnam vilokya ca |
   praṇidhim āmukhīkuryāt kṛpayā taddhitāya ca || 117	praNiDim AmuKIkuryAt kRpayA tat-hitAya ca || 117
   samādhitaḥ samutthāya garvaṃ patyuḥ samudvahan |	samADitaH samutTAya garvam patyuH samudvahan |
   cāragatas tu saṃbuddhaviṣayaiḥ saṃprapūjayet || 118	cAra-gataH tu saMbudDa-vizayEH saMprapUjayet || 118
   śrīmañjuvajrasarvātmā svabhāvaviṣayānugān |	SrI-maQju-vajra-sarva-AtmA svaBAva-vizaya-anugAn |
   viṣayān bhāvayann evaṃ svasvaśuddhyā pratiṣṭhitān || 119	vizayAn BAvayan evam sva-sva-SudDyA pratizWitAn || 119
   śāśvatādisvabhāvāṃs tān pratyātmadharmasaṃsthitān |	SASvata-Adi-svaBAvAn tAn pratyAtma-Darma-saMsTitAn |
   śrīmadvajradharākārān śuddhasattvasamanvitaḥ || 120	SrImat-vajraDara-AkArAn SudDa-sattva-samanvitaH || 120
   sarvaṃ saṃpādayet kṛtyaṃ svāsatsaṃkalpavarjitaḥ |	sarvam saMpAdayet kRtyam svAsat-saMkalpa-varjitaH |
   saccakrānantapūjeyaṃ sadāmeyā suyoginaḥ || 121	sat-cakra-ananta-pUjA-iyam sadA-ameyA su-yoginaH || 121
   svahṛccandre svacakreśaṃ nijabījaiḥ svabhojanam |	sva-hRt-candre sva-cakra-ISam nija-bIjEH sva-Bojanam |
   samālambya svahṛttattvaiḥ sarvabuddhāmṛtatāyitam || 122	samAlambya sva-hRt-tattvEH sarva-budDa-amRta-tAyitam || 122
   sarvadharmatayā śuddhaṃ tritattvair abhimantritam |	sarva-Darma-tayA SudDam tri-tattvEH aBimantritam |
   svādhidaivatasaccakraṃ prīṇayaṃs tena pūjayet || 123	svADidEvata-sat-cakram prINayan tena pUjayet || 123
   homo bāhyo 'numeyo 'yaṃ cittamātrāt tu mānasaḥ |	homaH bAhyaH anumeyaH ayam cittamAtrAt tu mAnasaH |
   anuttaras tv ayaṃ jñānāgniskandhendhanadāhataḥ || 124	anuttaraH tu ayam jQAna-agni-skanDa-inDana-dAhataH || 124
   kāmair evaṃ samastaiḥ svaṃ svadaivātmasvabhāvajam |	kAmEH evam samastEH svam sva-dA-eva-Atma-svaBAva-jam |
   parāṃś ca pūjayed evaṃ samayaḥ sugatair mataḥ || 125	parAn ca pUjayet evam samayaH sugatEH mataH || 125
   tat tat kāyādi yat karma sarvabuddhāṃs tu pūjayan |	tat tat kAya-Adi yat karma sarva-budDAn tu pUjayan |
   anurūpaṃ jagat kāryaṃ kuryān nityaṃ samāhitaḥ || 126	anurUpam jagat kAryam kuryAt nityam samAhitaH || 126
   yat kāyavāṅmayaṃ karma mudrāmantrātmakaṃ mahat |	yat kAya-vAc-mayam karma mudrA-mantra-Atmakam mahat |
   tat tat karma samāsādya sarvabuddhāṃs tu pūjayet || 127	tat tat karma samAsAdya sarva-budDAn tu pUjayet || 127
   vastuny ekatra saṃkalpā nānākārāvabhāsinaḥ |	vastuni ekatra saMkalpAH nAnA-AkAra-avaBAsinaH |
   muktiduḥkhasukhotpādāḥ karmāśeṣā bhavanti yat || 128	mukti-duHKa-suKa-utpAdAH karma-aSezAH Bavanti yat || 128
   tasmāc chubhāśubhaṃ karma kāyādyaṃ kalpanodbhavam |	tasmAt SuBa-aSuBam karma kAya-Adyam kalpanA-udBavam |
   sarvasatkalpanirmukte jñāne tatkalpanā katham || 129	sarva-sat-kalpa-nirmukte jQAne tad-kalpanA kaTam || 129
   amoghavajrasaccakrī samayotthāpanāya tu |	amoGa-vajra-sat-cakrI samaya-utTApanAya tu |
   hṛtkarmavajrakhaṃ dhyātvā sarvaśuddhyābhiṣecayet || 130	hRd-karma-vajraKam DyAtvA sarva-SudDyA-aBizecayet || 130
   gurvavajñādike doṣe sadānaṃ bhojyam āvahet |	guru-avajQa-Adike doze sa-dAnam Bojyam Avahet |
   bāhyasnānaṃ svacakrasthaḥ kuryāt sekavidhānataḥ || 131	bAhya-snAnam sva-cakra-sTaH kuryAt seka-viDAnataH || 131
   sandhyāntare 'pi pūjādi japaṃ kṛtvā tu pūrvavat |	sanDyA-antare api pUjA-Adi japam kRtvA tu pUrvavat |
   hṛdyantargatasaccakraḥ supyāt prajñākṛpānvitaḥ || 132	hRdi-antargata-sat-cakraH supyAt prajQA-kRpA-anvitaH || 132
   utthānasamaye śrīmān devīsaṃgīticoditaḥ |	utTAna-samaye SrImAn devI-saMgIti-coditaH |
   prātar utthāya prāgvat tu saṃjaped ādikarmikaḥ || 133	prAtar utTAya prAgvat tu saMjapet AdikarmikaH || 133
   mantrasīlavratair yuktaś cakṣuḥkāyādyadhiṣṭhitaḥ |	mantra-sIla-vratEH yuktaH cakzuH-kAya-Adi-aDizWitaH |
   jñāne kiñcitsamāveśī japet sandhyāsv atandritaḥ || 134	jQAne kiQcid-samAveSI japet sanDyAsu atandritaH || 134
   sarvākārasuniṣpannaṃ spharatsamhārakārakaṃ |	sarva-AkAra-su-nizpannam sParat-samhAra-kArakam |
   prāptajñānavaśī kiñcid aniśaṃ yogam āśrayet || 135	prApta-jQAna-vaSI kiQcid aniSam yogam ASrayet || 135
   samyagjñānavaśī dhyāyan kuryāt kāryaṃ jagaddhitam |	samyak-jQAna-vaSI DyAyan kuryAt kAryam jagat-hitam |
   dhātvaṇvantas trisaccakraiḥ pratibimbātmamūrtibhiḥ || 136	DAtvaNvantaH trisat-cakrEH pratibimba-Atma-mUrtiBiH || 136
   saṃsiddhāv asakṛl labdhvā yogī nimittam eva tu |	saMsidDO asakRt labDvA yogI nimittam eva tu |
   tritattvāṃ vidhivat pūjāṃ kṛtvā maṇḍalam ālikhet || 137	tri-tattvAm viDivat pUjAm kRtvA maNxalam AliKet || 137
   cakrastho vidhivaj japtvā svayaṃ vādhyeṣito 'pi vā |	cakra-sTaH viDivat japtvA svayam vA-aDyezitaH api vA |
   parārthaṃ ghaṭamāno 'pi nimittaṃ prāpya saṃlikhet || 138	para-arTam GawamAnaH api nimittam prApya saMliKet || 138
   cakrimantraṃ japel lakṣaṃ lakṣam vā svādhidaivatam |	cakri-mantram japet lakzam lakzam vA svADidEvatam |
   anyeṣām ayutaṃ samyak cakriṇāṃ vājñayā likhet || 139	anyezAm ayutam samyak cakriNAm vA-AjQayA liKet || 139
   tritattvair garbhitotsargān anyān hṛdbījagarbhitān |	tri-tattvEH garBita-utsargAn anyAn hRd-bIja-garBitAn |
   sānusvārādyavarṇāṃs tu nāmno mantrān samuddharet || 140	sa-anusvAra-Adya-varNAn tu nAmnaH mantrAn samudDaret || 140
   kāyavākcittaguhyākhyā karmadharmamahātmikā |	kAya-vAc-citta-guhya-AKyA karma-Darma-mahAtmikA |
   triguhyā samayā mudrā bījaṃ hṛdayam ucyate || 141	tri-guhyA samayA mudrA bIjam hRdayam ucyate || 141
   karmakartrī tu vidyoktā śāntyādipraticodanāt |	karma-kartrI tu vidyA-uktA SAnti-Adi-praticodanAt |
   mālāmantrāś ca vidyoktā sarvathā tāṃ japet budhaḥ || 142	mAlAmantrAH ca vidyA-uktA sarvaTA tAm japet buDaH || 142
   yathāyogaṃ japaṃ kṛtvā labdhvājñāṃ svādhipāditaḥ |	yaTAyogam japam kRtvA labDvA-AjQAm svADipAditaH |
   nirodhacakram ābhujya svacittaśuddhito likhet || 143	niroDa-cakram ABujya sva-citta-SudDitaH liKet || 143
   vighnān utsārya saṃkīlyābhyukṣya kṣmāṃ prārthya yācayet |	viGnAn utsArya saMkIlya-aByukzya kzmAm prArTya yAcayet |
   samādhitritayaṃ kṛtvā buddhādīn adhivāsya ca || 144	samADi-tritayam kRtvA budDa-AdIn aDivAsya ca || 144
   dattvā balyargham āpūjya homair āpyāyya khe nyaset |	dattvA bali-arGam ApUjya homEH ApyAyya Ke nyaset |
   khānayet kṣmāṃ sunirvighnāṃ gartāpūre 'pi ayaṃ kramaḥ || 145	KAnayet kzmAm su-nirviGnAm gartA-pUre api ayam kramaH || 145
   ācīrṇapūrvasaṃsevo mañjuvajrātmayogavān |	AcIrNa-pUrva-saMsevaH maQju-vajra-Atma-yogavAn |
   saṃskṛtya maṇḍalasthānaṃ saṃhāryaiḥ pūjayānvitaḥ || 146	saMskRtya maNxala-sTAnam saMhAryEH pUjaya-anvitaH || 146
   vighnāricakrayogasthaḥ svābhiṣekaṃ samādadhet |	viGnAri-cakra-yoga-sTaH sva-aBizekam samAdaDet |
   duṣṭān nikṛntayed evaṃ yogād vā svādhidaivatāt | 147	duzwAt nikRntayet evam yogAt vA svADidEvatAt | 147
   oṃ bhūḥ kham iti mantreṇa viyadbhūtāṃ vasundharām |	om BUH Kam iti mantreNa viyat-BUtAm vasunDarAm |
   hūṃ laṃ hūṃ iti vajrātma kṣmāṃ kṛtvā tām adhiṣṭhayet || 148	hUm lam hUm iti vajra-Atma kzmAm kRtvA tAm aDizWayet || 148
   oṃ medini vajrībhava vajrabandha hūm ||	om medini vajrIBava vajrabanDa hUm ||
   prāgvad vighnaghnayogātmā sevādyantānurāgaṇaḥ |	prAgvat viGna-Gna-yoga-AtmA sevA-Adi-anta-anurAgaNaH |
   ādiyogī svacakraṃ tu protsṛjyāntāmṛtaś ca saḥ || 149	Adi-yogI sva-cakram tu protsRjya-anta-amRtaH ca saH || 149
   cakrarājāgriyogātmā cakrakarmasukarmakṛt |	cakrarAja-agri-yoga-AtmA cakra-karma-su-karma-kRt |
   karmarājāgriyogīti samādhitrayam uttamam || 150	karmarAja-agri-yogI-iti samADi-trayam uttamam || 150
   etadyogastha ācāryaḥ sarvabuddhātmamūrtikaḥ |	etad-yoga-sTaH AcAryaH sarva-budDa-Atma-mUrtikaH |
   svabhāvaśuddhavajrātmā cakrabhūmadhyasaṃsthitaḥ || 151	svaBAva-SudDa-vajra-AtmA cakra-BU-maDya-saMsTitaH || 151
   vajraghaṇṭādharo vīro 'dhyeṣyas tricakranirmitau |	vajra-GaNwA-DaraH vIraH aDyezyaH tri-cakra-nirmitO |
   sahāyair vajraghaṇṭāgraiḥ śāśvatādyātmamūrtibhiḥ || 152	sahAyEH vajra-GaNwA-agrEH SASvata-Adi-Atma-mUrtiBiH || 152
   sarvatāthāgataṃ śāntaṃ sarvatāthāgatālayam |	sarva-tA-aTAgatam SAntam sarva-tATAgata-Alayam |
   sarvadharmāgranairātmyaṃ deśa maṇḍalam uttamam || 153	sarva-Darma-agra-nErAtmyam deSa maNxalam uttamam || 153
   sarvalakṣaṇasaṃpūrṇaṃ sarvālakṣaṇavarjitam |	sarva-lakzaNa-saMpUrNam sarva-alakzaNa-varjitam |
   samantabhadrakāyāgraṃ bhāṣa maṇḍalam uttamam || 154	samantaBadrakAya-agram BAza maNxalam uttamam || 154
   śāntadharmāgrasaṃbhūtaṃ jñānacaryāviśodhakam |	SAnta-Darma-agra-saMBUtam jQAna-caryA-viSoDakam |
   samantabhadravācāgraṃ bhāṣa maṇḍalam uttamam || 155	samantaBadra-vAca-agram BAza maNxalam uttamam || 155
   sarvasattvamahācittaṃ śuddhaṃ prakṛtinirmalam |	sarva-sattva-mahA-cittam SudDam prakRti-nirmalam |
   samantabhadracittāgryaṃ ghoṣa maṇḍalasārathe || 156	samantaBadra-citta-agryam Goza maNxala-sAraTe || 156
   vīkṣyāto mañjurāḍ kruddhaḥ sattvadhātuṃ tamiśritam |	vIkzyAtas maQjurAj krudDaH sattva-DAtum tamiSritam |
   hūṃ vajrottiṣṭheti svakṣaś cakram utkṣipya nirmitam || 157	hUm vajra-uttizWA-iti su-akzaH cakram utkzipya nirmitam || 157
   maṭkāracandraśūryākṣaḥ sarvādhvadikṣu dīpayan |	mawkAra-candra-SUrya-akzaH sarva-aDva-dikzu dIpayan |
   jagad ālokayan dhīmāṃś cakrabhūmau parikramet || 158	jagat Alokayan DImAn cakra-BUmO parikramet || 158
   pādatalajvaladvajro vajrollālanatatparaḥ |	pAda-tala-jvalat-vajraH vajra-ullAlana-tatparaH |
   līlāvajrapadaṃ nṛtyan sadaṃṣṭrotkaṭa-hūṃ-kṛtaḥ || 159	lIlA-vajra-padam nRtyan sa-daMzwra-utkawa-hUM-kRtaH || 159
   protsārayet praduṣṭaughān devādyān vighnamaṇḍalān |	protsArayet praduzwa-oGAn deva-AdyAn viGna-maNxalAn |
   śṛṇvantu sarvavighnaughāḥ kāyavākcittasaṃsthitāḥ || 160	SRNvantu sarva-viGna-oGAH kAya-vAc-citta-saMsTitAH || 160
   ahaṃ mañjuravaḥ śrīmān rakṣācakraprayojakaḥ |	aham maQjuravaH SrImAn rakzA-cakra-prayojakaH |
   vajreṇādīptavapuṣā sphālayāmi trikāyajān || 161	vajreNa-AdIpta-vapuzA sPAlayAmi trikAya-jAn || 161
   laṅghayed me viśīryetātra nānyathā |93	laFGayet me viSIryeta-atra na-anyaTA |93
   bhūmeḥ parigrahaṃ kṛtvā nirvighnāya prakīlayet | 162	BUmeH parigraham kRtvA nirviGnAya prakIlayet | 162
   oṃ gha gha ghātaya 2 sarvaduṣṭān phaṭ kīlaya 2 sarvapāpān phaṭ hūṃ hūṃ hūṃ	om Ga Ga GAtayaH 2 sarva-duzwAn Paw kIlayaH 2 sarva-pApAn Paw hUm hUm hUm
   vajrakīla vajradharo ājñāpayati sarvaduṣṭakāyavākcittavajraṃ kīlaya hūṃ	vajra-kIla vajraDaraH AjQApayati sarva-duzwakAya-vAc-citta-vajram kIlaya hUm
   phaṭ ||	Paw ||
   adhaḥśūlordhvavighnāriṃ dhiyā madhye prakīlayet |	aDas-SUla-UrDva-viGna-arim DiyA maDye prakIlayet |
   vighnaughān ghātayet sarvān daśadiksaṃvyavasthitān || 163	viGna-oGAn GAtayet sarvAn daSa-diS-saMvyavasTitAn || 163
   saṃvīkṣya kṣmāṃ sunirvighnāṃ tīkṣṇajvālākulaprabhām |	saMvIkzya kzmAm su-nirviGnAm tIkzNa-jvAlA-Akula-praBAm |
   sīmāprākāradigbandhān dhiyā kṛtvādhivāsayet || 164	sImA-prAkAra-digbanDAn DiyA kRtvA-aDivAsayet || 164
   tvaṃ devi sākṣibhūtāsi sarvabuddhānāṃ tāyinām |	tvam devi sAkzi-BUtA-asi sarva-budDAnAm tAyinAm |
   caryānayaviśeṣeṣu bhūmipāramītāsu ca || 165	caryA-naya-viSezezu BUmi-pAramItAsu ca || 165
   yathā mārabalaṃ bhagnaṃ śākyasiṃhena tāyinā |	yaTA mAra-balam Bagnam SAkya-siMhena tAyinA |
   tathā mārabalaṃ jitvā maṇḍalaṃ lelikhāmy aham || 166	taTA mAra-balam jitvA maNxalam leliKAmi aham || 166
   kṣmāṃ saṃlipya sugandhadyaiś citraiḥ puṣpaiḥ prakīrya ca |	kzmAm saMlipya suganDadyEH citrEH puzpEH prakIrya ca |
   candrādyaiś cakriṇāṃ sthāne prakuryān maṇḍalaṃ budhaḥ || 167	candra-AdyEH cakriNAm sTAne prakuryAt maNxalam buDaH || 167
   tatrāvāhya tu saccakraṃ kṛtvā sīmādibandhanam |	tatra-AvAhya tu sat-cakram kRtvA sIma-Adi-banDanam |
   pūjāstutyāmṛtāsvādaṃ kalaśān adhivāsayet || 168	pUjA-stutya-amRta-AsvAdam kalaSAn aDivAsayet || 168
   vastrācchāditasadgrīvāṃś cūtādipallavānvitān |	vastra-AcCAdita-sat-grIvAn cUta-Adi-pallava-anvitAn |
   kalaśān māṇḍaleyānāṃ tanmantrair adhivāsayet || 169	kalaSAn mANxaleyAnAm tad-mantrEH aDivAsayet || 169
   pañcavrīhyauṣadhīratnagandhāmbucakrasaṃcayam |	paQcavrIhi-OzaDI-ratna-ganDa-ambu-cakra-saMcayam |
   śragbaddhavajramūrdhānaṃ cakreśena japaṃ japet || 170	SragbadDa-vajra-mUrDAnam cakra-ISena japam japet || 170
   arghaṃ dattvā samāpūjya prakṣipya sitapuṣpakam |	arGam dattvA samApUjya prakzipya sitapuzpakam |
   dhūpādhivāsitaṃ tatra sadgandhādyabjabhājanam || 171	DUpa-aDivAsitam tatra sat-ganDa-Adi-abja-BAjanam || 171
   pratidinaṃ trisandhyāsu baliṃ dattvā tathā japet |	pratidinam tri-sanDyAsu balim dattvA taTA japet |
   te ca cakrabahiṣkoṇe jayaś cakreśasavyataḥ || 172	te ca cakra-bahizkoNe jayaH cakra-ISa-savyataH || 172
   tebhyo 'rghabhājane toyaṃ kṣiptvā tenābhiṣecanāt |	teByaH arGa-BAjane toyam kziptvA tena-aBizecanAt |
   ātmanaḥ sarvaśiṣyāṇāṃ jalābhiṣecanaṃ bhavet || 173	AtmanaH sarva-SizyANAm jala-aBizecanam Bavet || 173
   cakrapūjāṃ punaḥ kṛtvā dhūpam utkṣipya pāṇinā |	cakra-pUjAm punar kRtvA DUpam utkzipya pANinA |
   cakreśaṃ prārthayed dhīmān buddhāṃś ca jānusaṃsthitaḥ || 174	cakra-ISam prArTayet DImAn budDAn ca jAnu-saMsTitaH || 174
   bhagavan mañjusadvajra vidyārāja namo 'stu te |	Bagavat maQjusat-vajra vidyA-rAja namaH astu te |
   icchāmi likhituṃ nātha maṇḍalaṃ karuṇātmaka || 175	icCAmi liKitum nATa maNxalam karuNA-AtmakaH || 175
   śiṣyāṇām anukampāyai yuṣmākaṃ pūjanāya ca |	SizyANAm anukampAyE yuzmAkam pUjanAya ca |
   tan me bhaktasya bhagavan prasādaṃ kartum arhasi || 176	tat me Baktasya Bagavan prasAdam kartum arhasi || 176
   samanvāharantu māṃ buddhā jagaccakrakriyārthadāḥ |	samanvAharantu mAm budDAH jagat-cakra-kriyA-arTa-dAH |
   phalasthā bodhisattvāś ca yāś cānyā mantradevatāḥ || 177	Pala-sTAH boDisattvAH ca yAH ca-anyAH mantra-devatAH || 177
   devatā lokapālāś ca bhūtāḥ sambodhiśāsitāḥ |	devatAH lokapAlAH ca BUtAH samboDi-SAsitAH |
   śāsanābhiratāḥ sattvā ye kecid vajracakṣuṣaḥ || 178	SAsana-aBiratAH sattvAH ye kecid vajracakzuzaH || 178
   amuko 'haṃ mahāvajrī mañjuśryudayamaṇḍalam |	amukaH aham mahAvajrI maQjuSri-udaya-maNxalam |
   likhiṣyāmi jagacchuddhyai yathāśaktyupacārataḥ || 179	liKizyAmi jagat-SudDyE yaTASakti-upacArataH || 179
   anukampām upādāya saśiṣyasya tu tan mama |	anukampAm upAdAya sa-Sizyasya tu tat mama |
   maṇḍale sahitāḥ sarve sāṃnidhyaṃ kartum arhatha || 180	maNxale sahitAH sarve sAMniDyam kartum arhaTa || 180
   nimantryaivaṃ trivārāṃs tān kṛtvā pūjādikaṃ vibhoḥ |	nimantrya-evam tri-vArAn tAn kRtvA pUjA-Adikam viBoH |
   samārakṣya bahir gatvā svaśiṣyān srakkaragrahān || 181	samArakzya bahis gatvA sva-SizyAn sraj-kara-grahAn || 181
   manīṣiṇo mahotsāhān kṛtajñanirahaṅkṛtān |	manIziNaH mahA-utsAhAn kRtajQa-nirahaFkRtAn |
   kulino guṇinaḥ śrāddhān rūpavarṇavayonvitān || 182	kulinaH guNinaH SrAdDAn rUpa-varNa-vayaH-nvitAn || 182
   arthinaś cābhiyuktāṃś ca saugatān mantrasādhane |	arTinaH ca-aBiyuktAn ca sOgatAt mantra-sADane |
   virūpān nirguṇāṃś cāpi hīnān apy adhivāsayet || 183	virUpAt nirguNAn ca-api hInAn api aDivAsayet || 183
   caturṇām apy anujñātaḥ parṣadāṃ maṇḍale vidhiḥ |	caturNAm api anujQAtaH parzadAm maNxale viDiH |
   śikṣāsu svāsu yuktānāṃ mahāyānaratātmanām || 184	SikzAsu svAsu yuktAnAm mahAyAna-rata-AtmanAm || 184
   mantrasiddhyarthinaḥ kecit praviśantīha maṇḍale |	mantra-sidDi-arTinaH kecid praviSanti-iha maNxale |
   puṇyakāmās tato 'nye ca paralokārthino 'pare || 185	puNya-kAmAH tatas anye ca para-loka-arTinaH apare || 185
   paralokaṃ samuddiṣya śraddhāṃ kṛtvā ca bhūyasīm |	para-lokam samuddizya SradDAm kRtvA ca BUyasIm |
   praviśen maṇḍalaṃ dhīmān naihikam phalam īhayet || 186	praviSet maNxalam DImAn na-Ehikam Palam Ihayet || 186
   aihikaṃ kāṅkṣamāṇasya na tathā pāralaukikam |	Ehikam kAFkzamANasya na taTA pAralOkikam |
   paralokārthinaḥ puṃsaḥ puṣkalaṃ tv aihikaṃ phalam || 187	para-loka-arTinaH puMsaH puzkalam tu Ehikam Palam || 187
   evam uktvā tu tān śiṣyān dhiyā svāntar niveśitān |	evam uktvA tu tAn SizyAn DiyA sva-antar niveSitAn |
   prāgvad vajrābjasaṃśuddhān iha dvāre tu yācayet || 188	prAgvat vajra-abja-saMSudDAn iha dvAre tu yAcayet || 188
   tvam me śāstā mahārata	tvam me SAstA mahArata
   icchāmy ahaṃ mahānātha mahābodhinayaṃ dṛḍham || 189	icCAmi aham mahAnATa mahA-boDinayam dRXam || 189
   dehi me samayaṃ tattvaṃ bodhicittaṃ ca dehi me |	dehi me samayam tattvam boDi-cittam ca dehi me |
   buddhaṃ dharmaṃ ca saṃghaṃ ca dehi me śaraṇatrayam	budDam Darmam ca saMGam ca dehi me SaraNa-trayam
   praveśayasva māṃ nātha mahāmokṣapuraṃ varam | 190	praveSayasva mAm nATa mahAmokza-puram varam | 190
   trir uccārya ca tān śiṣyān jñātvā sadbhaktivatsalān |	tris uccArya ca tAn SizyAn jQAtvA sat-Bakti-vatsalAn |
   pradhānaṃ śiṣyam ekaṃ tu kṛtvā brūyād idaṃ vacaḥ || 191	praDAnam Sizyam ekam tu kRtvA brUyAt idam vacaH || 191
   ehi vatsa mahāyānaṃ mantracaryānayaṃ vidhim |	ehi vatsa mahAyAnam mantra-caryA-anayam viDim |
   deśayiṣyāmi te samyak bhājanas tvaṃ mahānaye || 192	deSayizyAmi te samyak BAjanaH tvam mahAnaye || 192
   buddhās triyadhvasaṃbhūtāḥ kāyavākcittavajriṇaḥ |	budDAH tri-yaDva-saMBUtAH kAya-vAc-citta-vajriNaH |
   saṃprāptā jñānam atulaṃ vajramantraprabhāvanaiḥ || 193	saMprAptAH jQAnam atulam vajra-mantra-praBAvanEH || 193
   mantraprayogam atulaṃ yena bhagnaṃ mahābalam |	mantra-prayogam atulam yena Bagnam mahA-balam |
   mārasainyaṃ mahāghoraṃ sākyasiṃhādibhir varaiḥ || 194	mAra-sEnyam mahA-Goram sAkya-siMha-AdiBiH varEH || 194
   lokānuvṛttim āgamya cakraṃ pravartya nirvṛtāḥ |	loka-anuvRttim Agamya cakram pravartya nirvRtAH |
   tasmān matim imāṃ vatsa kuru sarvajñatāptaye || 195	tasmAt matim imAm vatsa kuru sarvajQa-tA-Aptaye || 195
   deśanādiṃs tridhālāpyā bodhicittaṃ tato guruḥ |	deSanA-Adin triDA-lApyAH boDi-cittam tatas guruH |
   utpādayed anutpannam utpannaṃ smārayet punaḥ || 196	utpAdayet anutpannam utpannam smArayet punar || 196
   sarvakarmakṛtārakṣya dhyāyād dhṛtkaṇṭhamūrdhasu |	sarva-karma-kRta-Arakzya DyAyAt DRd-kaNWa-mUrDasu |
   vajraṃ abjaṃ tathā cakraṃ hūṃ āḥ oṃ teṣu vinyaset || 197	vajram ap-jam taTA cakram hUm AH om tezu vinyaset || 197
   gandhāmbuvajrasanmuṣṭyā hūṃ oṃ āḥ evaṃ āpaṭhan |	ganDa-ambu-vajra-sat-muzwyAH hUm om AH evam ApaWan |
   hṛcchiraḥkaṇṭham ālabhya dadyāt puṣpādikaṃ kramāt || 198	hRd-SiraH-kaNWam AlaBya dadyAt puzpa-Adikam kramAt || 198
   puṣpaṃ mūrdhni puro dhūpaṃ dīpaṃ gandhaṃ punar hṛdi |	puzpam mUrDni puras DUpam dIpam ganDam punar hRdi |
   dadyāt sarvakṛtā japtaṃ śiṣyebhyo yatir ādarāt || 199	dadyAt sarva-kRtA japtam SizyeByaH yatiH AdarAt || 199
   dvādaśāṅgulapuṣpāgram akīṭāpāṭitāvraṇam |	dvAdaSa-aFgula-puzpa-agram akIwa-ApAwita-avraNam |
   aśvatthodumburāvakraṃ pradadyād dantadhāvanam || 200	aSvatTa-udumburA-vakram pradadyAt dantaDAvanam || 200
   prāgudaṅmukhasaṃsthais taiḥ khādayitvaiva prakṣipet |	prAc-udak-muKa-saMsTEH tEH KAdayitvA-eva prakzipet |
   gocarmamātrabhūlipte siddhiṃ śāntyādikāṃ diśet || 201	gocarma-mAtra-BU-lipte sidDim SAnti-AdikAm diSet || 201
   ācamya tricalupānaṃ dattvā bāhye niveśya ca |	Acamya tri-calu-pAnam dattvA bAhye niveSya ca |
   kuśān śayyopadhānāya bāhusūtraiḥ surakṣayet || 202	kuSAn SayyA-upaDAnAya bAhu-sUtrEH surakzayet || 202
   tricalupānamantraḥ ||	tri-calu-pAna-mantraH ||
   oṃ hrīḥ viśuddhadharma sarvapāpāni cāsya śodhaya sarvavikalpān apanaya hūm	om hrIH viSudDa-Darma sarva-pApAni ca-asya SoDaya sarva-vikalpAn apanaya hUm
   sarvajñānāṃ kadā loke sambhavo jāyate na vā |	sarvajQAnAm kadA loke samBavaH jAyate na vA |
   udumbarasyeva kusumaṃ kadācit karhicid bhavet || 203	udumbarasya-iva kusumam kadAcid karhicit Bavet || 203
   tato 'pi durlabhotpādo mantracaryānayasya hi |	tatas api durlaBa-utpAdaH mantra-caryA-nayasya hi |
   yena sattvārtham atulaṃ kartuṃ śaktā hy anirvṛtāḥ || 204	yena sattva-arTam atulam kartum SaktAH hi anirvRtAH || 204
   anekakalpakoṭībhir yat kṛṭam pāpakam purā |	aneka-kalpa-kowIBiH yat kRwam pApakam purA |
   tat sarvaṃ hi kṣayaṃ yāti dṛṣṭvā maṇḍalam īdṛśaṃ || 205	tat sarvam hi kzayam yAti dRzwvA maNxalam IdRSam || 205
   kim utānantayaśasāṃ mantracaryānaye sthitaḥ |	kim uta-ananta-yaSasAm mantra-caryA-naye sTitaH |
   padaṃ hy anuttaraṃ yāti japan vai mantra tāyinām || 206	padam hi anuttaram yAti japan vE mantra tAyinAm || 206
   ucchinnā durgatis teṣāṃ sarvaduḥkhasya sambhavā |	ucCinnA durgatiH tezAm sarva-duHKasya samBavAH |
   yeṣāṃ caryāvare hy asmin matir atyantanirmalā || 207	yezAm caryA-vare hi asmin matiH atyanta-nirmalAH || 207
   adya yuṣmābhir atulā lābhā labdhā mahātmabhiḥ |	adya yuzmABiH atulA lABAH labDA mahAtmaBiH |
   yena yūyaṃ jinaiḥ sarvaiḥ saputrair iha śāsane || 208	yena yUyam jinEH sarvEH sa-putrEH iha SAsane || 208
   sarve parigṛhītā stha jāyamānā mahātmabhiḥ |	sarve parigRhItA sTa jAyamAnAH mahAtmaBiH |
   tena yūyaṃ mahāyāne śvo jātā hi bhaviṣyatha || 209	tena yUyam mahAyAne Svas jAtAH hi BavizyaTa || 209
   eṣa mārgavaraḥ śrīmān mahāyānamahodayaḥ |	eza mArga-varaH SrImAn mahAyAna-mahA-udayaH |
   yena yūyaṃ gamiṣyanto bhaviṣyatha tathāgatāḥ || 210	yena yUyam gamizyantaH BavizyaTa taTAgatAH || 210
   kṛtvātha deśanāṃ rakṣāṃ svāpayet kuśasaṃstare |	kRtvA-aTa deSanAm rakzAm svApayet kuSa-saMstare |
   yat kiñcit paśyatha svapne prātar me kathayiṣyatha || 211	yat kiQcid paSyaTa svapne prAtar me kaTayizyaTa || 211
   rakṣādhiṣṭhādikaṃ kṛtvā taj japet sārvakarmikam |	rakzA-aDizWa-Adikam kRtvA tat japet sArvakarmikam |
   pañcakulatricakrāṇāṃ kuṇḍaliḥ sārvakarmikaḥ || 212	paQca-kula-tri-cakrANAm kuNxaliH sArvakarmikaH || 212
   pṛṣṭvā śubhāśubhaṃ svapnaṃ hatvā kuṇḍalināśubham |	pRzwvA SuBa-aSuBam svapnam hatvA kuNxalinA-aSuBam |
   śiṣyān saṃrakṣya tān yogyān saṃvaraṃ grāhayet tataḥ || 213	SizyAn saMrakzya tAn yogyAn saMvaram grAhayet tatas || 213
   cakre 'vaivartyasaṃsekaṃ dattvā nātha vadasva me |	cakre avEvartya-saMsekam dattvA nATa vadasva me |
   cakradevatayos tattvam ācāryaparikarma ca || 214	cakra-devatayoH tattvam AcArya-parikarma ca || 214
   samayaṃ sarvabuddhānāṃ saṃvaraṃ guhyam uttaram |	samayam sarva-budDAnAm saMvaram guhyam uttaram |
   ācāryaḥ syām ahaṃ nityaṃ sarvasattvārthakāraṇāt || 215	AcAryaH syAm aham nityam sarva-sattva-arTa-kAraNAt || 215
   ācāryatārthinaḥ śiṣyān grāhayitvā tu saṃvaram |	AcArya-tA-arTinaH SizyAn grAhayitvA tu saMvaram |
   yogam ādhāya saccakraṃ saṃpūjya khe dhiyā nyaset || 216	yogam ADAya sat-cakram saMpUjya Ke DiyAH nyaset || 216
   śāśvatādisvarūpābhaṃ tadvarṇabījasaṃbhavam |	SASvata-Adi-svarUpa-ABam tad-varNa-bIja-saMBavam |
   pañcajñānānvitaṃ sūtraṃ pañcaviṃśatibheditam || 217	paQca-jQAna-anvitam sUtram paQcaviMSati-Beditam || 217
   yaḥkārasūryacandrākṣo mañjuvajrātmavigrahaḥ |	yaHkAra-sUrya-candrAkzaH maQju-vajra-Atma-vigrahaH |
   dīptadṛṣṭyaṅkuśākṛṣtaṃ svavarṇāntar niveśitam || 218	dIpta-dRzwi-aFkuSa-AkRztam sva-varNa-antar niveSitam || 218
   vairocanādihṛjjñānasūtraṃ sarvakṛtā saha |	vErocana-Adi-hRd-jQAna-sUtram sarva-kRtA saha |
   prayaccha śāśvata sūtraṃ svacakrasūtraṇāya ca || 219	prayacCa SASvata sUtram sva-cakra-sUtraNAya ca || 219
   tritattvagarbhitaṃ caiva yāvad akṣobhyam arthayan |	tri-tattva-garBitam ca-eva yAvat akzoByam arTayan |
   anyonyānugatāḥ sarvadharmā ityādy anusmaran || 220	anyonya-anugatAH sarva-DarmAH ityAdi anusmaran || 220
   cakradviguṇato dīrghaṃ dvāraviṃśatibhāgikam |	cakra-dviguNataH dIrGam dvAraviMSati-BAgikam |
   pañcāmṛtasugandhena temayitvāpi rakṣitaṃ || 221	paQcAmRta-suganDena temayitvA-api rakzitam || 221
   tryakṣarāntargataṃ yogī cālayet sūtradhāriṇā |	tri-akzara-antargatam yogI cAlayet sUtra-DAriNA |
   trir jjaḥkārais tam āpreṣya jjaḥ jjaḥ jjaḥ ity api svayaṃ punaḥ || 222	tris jjaHkArEH tam Aprezya jjaH jjaH jjaH iti api svayam punar || 222
   vāmamuṣṭigraho nābhau pratīcyavāgdiśi sthitaḥ |	vAma-muzwi-grahaH nABO pratIcya-vAc-diSi sTitaH |
   khasūtraṃ pātayec chrīmāṃs tathaivādhaḥ prasūtrayet || 223	Ka-sUtram pAtayet SrImAn taTA-eva-aDas prasUtrayet || 223
   oṃ vajrasamayasūtraṃ mātikrama hūṃ ||	om vajra-samaya-sUtram mA-atikrama hUm ||
   sattvārthe bhavatāṃ kālo viyadvyāpitathāgatān |	sattva-arTe BavatAm kAlaH viyat-vyApitaTA-gatAn |
   codayet sūtradhvaninā tad ihāgamanāya tu || 224	codayet sUtra-DvaninA tat iha-AgamanAya tu || 224
   yakṣapretendranāgeśadiṅmukho 'gnyanilāśritaḥ |	yakza-preta-indra-nAga-ISa-diFmuKaH agni-anila-ASritaH |
   prākpratīcyuttarāvākcaturdigbahiḥ prasūtrya ca || 225	prAk-pratIcI-uttarAvAc-catur-digbahis prasUtrya ca || 225
   koṇasūtraṃ samāsūtrya cāgneyanairṛtisthitaḥ |	koNasUtram samAsUtrya ca-Agneya-nErRti-sTitaH |
   prākpratīcyuttarāvāgdik tathaivāṣṭakamaṇḍalam || 226	prAk-pratIcI-uttarA-vAgdiS taTA-eva-azwaka-maNxalam || 226
   dviguṇīkṛtya tat sūtraṃ cakramadhye vidhārya ca |	dvi-guNIkRtya tat sUtram cakra-maDye viDArya ca |
   cakrākāraṃ tato bāhyaṃ vajrasūtradvayaṃ punaḥ || 227	cakra-AkAram tatas bAhyam vajra-sUtra-dvayam punar || 227
   aiśānyāṃ cakravāḍaṃ ca svānupūrvyā pradakṣiṇāt |	ESAnyAm cakravAxam ca su-a-AnupUrvyA pradakziNAt |
   sūtreṇa sūtrayet prājñaḥ sarvadiksamatāṃ vahan || 228	sUtreNa sUtrayet prAjQaH sarva-diS-samatAm vahan || 228
   animittair asiddhiḥ syāt sūtracchede guroḥ kṣayaḥ |	animittEH asidDiH syAt sUtra=-Cede guroH kzayaH |
   hīnābhiriktato rogā diṅmohe śiṣyavibhramaḥ || 229	hIna-aBiriktataH rogAH diS-mohe Sizya-viBramaH || 229
   caturasraṃ caturdvāraṃ catustoraṇabhūṣitam |	catur-asram catur-dvAram catur-toraNa-BUzitam |
   catuḥsūtrasamāyuktaṃ paṭṭasragdāmabhūṣitam || 230	catur-sUtra-samAyuktam pawwa-sragdAma-BUzitam || 230
   koṇabhāgeṣu sarveṣu dvāraniryūhasandhiṣu |	koNa-BAgezu sarvezu dvAra-niryUha-sanDizu |
   khacitaṃ vajraratnais tu sūtrayed bāhyamaṇḍalam || 231	Kacitam vajra-ratnEH tu sUtrayet bAhya-maNxalam || 231
   tasyābhyantarataś cakram aṣṭamaṇḍalakopamam |	tasya-aByantaratas cakram azwa-maNxalaka-upamam |
   ardhena bāhyacakrasya samantāt parimaṇḍalam || 232	arDena bAhya-cakrasya samantAt parimaNxalam || 232
   cakrastambhādyaracitaṃ vajrāvalyāvṛtaṃ śubham |	cakra-stamBa-Adi-aracitam vajra-Avalya-AvRtam SuBam |
   vibhajec ca tato dvāraṃ hrīḥkārakrodhadṛṣṭitaḥ || 233	viBajet ca tatas dvAram hrIHkAra-kroDa-dRzwitaH || 233
   cakrāṣṭabhāgikaṃ dvāraṃ vedikārahitaṃ matam |	cakra-azwa-BAgikam dvAram vedikA-rahitam matam |
   dvārapramāṇā niryūhā devatāpaṭṭikās tathā || 234	dvAra-pramANAH niryUhAH devatA-pawwikAH taTA || 234
   dvārārdhā sarvato vedī kapolaḥ pakṣakas tathā |	dvAra-arDA sarvatas vedI kapolaH pakzakaH taTA |
   harārdhahāracandrārkā paṭṭasragdāmapaṭṭikāḥ || 235	hara-arDa-hAra-candra-arkA pawwa-sraj-dAma-pawwikAH || 235
   rajobhūmis tadardhena mūlasūtrabhuvo bahiḥ |	rajaH-BUmiH tad-arDena mUlasUtra-BuvaH bahis |
   cakrādyastambhasūtrāṇāṃ bhūmis tulyā rajobhuvā || 236	cakra-Adi-astamBa-sUtrANAm BUmiH tulyA rajaH-BuvA || 236
   toraṇaṃ triguṇaṃ dvārāt patākāghaṇṭayānvitam |	toraNam triguNam dvArAt patAkA-GaNwayA-anvitam |
   saghaṇṭā mārutoddhūṭā patākā bāhyakoṇataḥ || 237	sa-GaNwA mAruta-udDUwA patAkAH bAhya-koNataH || 237
   cakrānurūpato 'nyeṣāṃ yathāśobhaṃ prakalpanā |	cakra-anurUpataH anyezAm yaTASoBam prakalpanA |
   saṃbuddhajñānakāyatvād vāgmī vajrakule smṛtaḥ || 238	saMbudDa-jQAna-kAya-tvAt vAgmI vajra-kule smRtaH || 238
   dharmakāyātmasaṃśuddhau cittamaṇḍalam asya tu |	Darma-kAya-Atma-saMSudDO citta-maNxalam asya tu |
   sattvāśayaṃ samāsādya mānādiniyamaḥ kṛtaḥ |	sattva-ASayam samAsAdya mAna-Adi-niyamaH kRtaH |
   prajñopāyodbhavā siddhir jātyādiniyamena kim || 239	prajQA-upAya-udBavA sidDiH jAti-Adi-niyamena kim || 239
   tad ekahastam ārabhya yāvad dhastasahasrakam |	tat eka-hastam AraBya yAvat Dasta-sahasrakam |
   evam āsūtrya tac cakraṃ dīptadṛṣṭyā rajāṃsi tu |	evam AsUtrya tat cakram dIpta-dRzwyA rajAMsi tu |
   prākkramajñānasaddīptyā samuttejyābhimantrayet || 240	prAk-krama-jQAna-sat-dIptyA samuttejya-aBimantrayet || 240
   oṃ vajracitra samaya hūm ||	om vajra-citra samaya hUm ||
   dharmadhātur ayaṃ śuddhaḥ sattvadhātupramocakaḥ |	DarmaDAtuH ayam SudDaH sattva-DAtu-pramocakaH |
   svayaṃ mañjuravo rājā sarvatathāgatālayaḥ || 241	svayam maQjuravaH rAjA sarva-taTAgata-AlayaH || 241
   sarvadoṣavinirmuktaś cakrābhyantarasaṃsthitaḥ |	sarva-doza-vinirmuktaH cakra-aByantara-saMsTitaH |
   aiśānīṃ diśam āśritya gurur vāmena muṣṭinā || 242	ESAnIm diSam ASritya guruH vAmena muzwinA || 242
   śvetaṃ pītaṃ tathā raktaṃ haritaṃ kṛṣṇam eva ca |	Svetam pItam taTA raktam haritam kRzNam eva ca |
   samapradakṣiṇācchinnāvakrāṃ rekhāṃ prapātayet || 243	sama-pradakziNa-AcCinnA-vakrAm reKAm prapAtayet || 243
   samāṃ ca pātayed rekhāṃ dvāraviṃśatibhāgikām |	samAm ca pAtayet reKAm dvAraviMSati-BAgikAm |
   sthūlapāte bhaved vyādhiḥ kṛśayā dhananāśanam ||244	sTUla-pAte Bavet vyADiH kRSayA Dana-nASanam ||244
   vidveṣo vakrayā mṛtyuś chinnayā guruśiṣyayoḥ |	vidvezaH vakrayA mRtyuH CinnayA guru-SizyayoH |
   apradakṣiṇapāte tu rajasāṃ kīlanaṃ bhavet || 245	apradakziNa-pAte tu rajasAm kIlanam Bavet || 245
   śvetavajramayī sūcī sauvarṇālambanāparā |	Sveta-vajra-mayI sUcI sOvarNa-Alambana-aparA |
   padmarāgamayī sūcī tathā marakatāparā || 246	padmarAga-mayI sUcI taTA marakatA-parAH || 246
   kṛṣṇābhyantarato jñeyā eṣa raṅgakramo 'sya tu |	kRzNa-aByantarataH jQeyAH eza raFga-kramaH asya tu |
   pūrveṇa tu mahāśvetaṃ dakṣiṇe pītasaṃyutam || 247	pUrveNa tu mahA-Svetam dakziNe pIta-saMyutam || 247
   lohitaṃ paścimabhāgaṃ mañjiṣṭhottarasaṃyutam |	lohitam paScima-BAgam maQjizWA-uttara-saMyutam |
   madhyato bhūmibhāgaṃ tu indranīlaprabhāsvaram || 248	maDyatas BUmi-BAgam tu indranIla-praBAsvaram || 248
   prajñopāyātmako nityaṃ saṃlikhet susamāhitaḥ |	prajQA-upAya-AtmakaH nityam saMliKet su-samAhitaH |
   yavamātrāntarā rekhā pātanīya parasparam || 249	yava-mAtra-antarA reKA pAtanIya parasparam || 249
   kuṇḍalāmṛtavajreṇa sarvaduṣṭān pramardayan |	kuNxala-amRta-vajreNa sarva-duzwAn pramardayan |
   mahāmudrāsya damṣṭroktā duṣṭaśatruś ca mantrarāḍ || 250	mahAmudrA-asya damzwra-uktAH duzwa-SatruH ca mantra-rAj || 250
   namaḥ samantakāyavākcittavajrāṇāṃ namo vajrakrodhāya	namaH samantakAya-vAc-citta-vajrANAm namaH vajra-kroDAya
   mahādaṃṣṭrotkaṭabhairavāya asimuṣalaparśupāśahastāya oṃ amṛtakuṇḍali kha 2	mahA-daMzwra-utkawa-BEravAya asi-muzala-parSu-pASa-hastAya om amRta-kuNxali Ke 2
   khāhi 2 tiṣṭha 2 bandha 2 hana 2 daha 2 garja 2 visphoṭaya 2	KAhi 2 tizWa 2 banDa 2 hanaH 2 daha 2 garja 2 visPowaya 2
   sarvavighnavināyakān mahāgaṇapatijīvitāntakarāya hūṃ phaṭ ||	sarva-viGna-vinAyakAt mahAgaNapati-jIvita-anta-karAya hUm Paw ||
   evaṃ maṇḍalam ālikhya candrasūryakṛtāsanam |	evam maNxalam AliKya candra-sUrya-kRta-Asanam |
   madhye khaḍgaṃ likhet syāmaṃ suviśuddhādibhāsvaram || 251	maDye Kaxgam liKet syAmam su-viSudDa-Adi-BAsvaram || 251
   pūrveṇāṣṭārasaccakram ādarśādisamujjvalam |	pUrveNa-azwa-arasat-cakram AdarSa-Adi-samujjvalam |
   savye ratnaṃ harītābhaṃ navāṃśaṃ samatonnatam || 252	savye ratnam harIta-ABam nava-aMSam samatA-unnatam || 252
   paścime 'ṣṭadalaṃ padmaṃ pratyavekṣādiraktakam |	paScime azwa-dalam padmam pratyavekzA-Adi-raktakam |
   uttare tu satkhaḍgaṃ kṛtyādipratimaṇḍitam || 253	uttare tu sat-Kaxgam kRtyA-Adi-pratimaNxitam || 253
   upāyair netram āgneyyāṃ nairṛtyāṃ vajram arthanāt |	upAyEH netram AgneyyAm nErRtyAm vajram arTanAt |
   vāyavyāṃ vikaṭāsyaṃ tu balāt padmaṃ sakandakam || 254	vAyavyAm vikawa-Asyam tu balAt padmam sa-kandakam || 254
   aiśānyām utpalaṃ jñānāt pītaṃ nīlābhaśobhanam |	ESAnyAm utpalam jQAnAt pItam nIla-ABa-SoBanam |
   āgneyādicatuṣkoṇe pūrvadvāradvipārśvayoḥ || 255	Agneya-Adi-catuzkoNe pUrva-dvAra-dvi-pArSvayoH || 255
   darpaṇaṃ ca tathā vīṇāṃ gandhaśaṅkharaśāyanam |	darpaNam ca taTA vINAm ganDa-SaFKara-SAyanam |
   vastraṃ dharmodayaṃ caiva dānaśīlādiśodhitam || 256	vastram Darma-udayam ca-eva dAna-SIla-Adi-SoDitam || 256
   śraddhādimudgaraṃ daṇḍaṃ padmaṃ vajraṃ caturthakam |	SradDA-Adi-mudgaram daNxam padmam vajram caturTakam |
   dvāreṣu sarvathā jñātvā sphuṭaṃ dhyātvā svacakrakam || 257	dvArezu sarvaTA jQAtvA sPuwam DyAtvA sva-cakrakam || 257
   prāgvat prajñāṅgasaṃyogād buddhān svāntar niveśya ca |	prAgvat prajQA-aFga-saMyogAt budDAn sva-antar niveSya ca |
   saccittena viyad vyāpya cakrapārśvakṛtāspadān || 258	sat-cittena viyat vyApya cakra-pArSva-kRta-AspadAn || 258
   taiḥ samāyātavighnāṃs tān samutsāryābhirakṣya ca |	tEH samAyAta-viGnAn tAn samutsArya-aBirakzya ca |
   yamāryādibhir ākṛṣyāveśya baddhvā vaśaṃ nayet || 259	yama-Arya-AdiBiH AkRzya-AveSya badDvA vaSam nayet || 259
   cakṣuḥkāyādy adhiṣṭhāyārghābhiṣekābhipūjanam |	cakzuH-kAya-Adi aDizWAya-arGa-aBizeka-aBipUjanam |
   kṛtvā stutvātha saṃprīṇya japtvā vibhāvya toṣayet || 260	kRtvA stutvA-aTa saMprINya japtvA viBAvya tozayet || 260
   prāgvat satpadmabhāṇḍe tu kṛtvā jñānāmṛtāmṛtam |	prAgvat sat-padma-BANxe tu kRtvA jQAna-amRta-amRtam |
   dikpālān svasvayogasthān prapūjya maṇḍalaṃ viśet || 261	dikpAlAn sva-sva-yoga-sTAn prapUjya maNxalam viSet || 261
   trailokyavijayo bhūtvā yathāptyābharaṇāmbaraḥ |	trElokya-vijayaH BUtvA yaTA-Apti-ABaraNa-ambaraH |
   kṛtapradakṣiṇaś cakraṃ natvā homena pūrayet || 262	kRta-pradakziNaH cakram natvA homena pUrayet || 262
   caturaṅgulam ātyajya tanmānābjapraphullayā |	catur-aFgulam Atyajya tad-mAna-abja-praPullayA |
   vedyā hastārdhahastādhaś cakravat sārvakarmikam || 263	vedyA hasta-arDa-hasta-aDas cakra-vat sArvakarmikam || 263
   dairghād ucchrayataḥ khaḍgaṃ aṣṭaikāṅgulamānakam |	dErGAt ucCrayataH Kaxgam azwa-eka-aFgula-mAnakam |
   kuṇḍamadhye likhec cakraratnābjakhaḍgamadhyagam || 264	kuNxa-maDye liKet cakra-ratna-abja-Kaxga-maDya-gam || 264
   bahirveṣṭitavajrālīṃ yogī pūrvamukhasthitaḥ |	bahis-vezwita-vajrAlIm yogI pUrva-muKa-sTitaH |
   japtvā sarvakṛtārakṣya vāme 'rghādy anyad anyat || 265	japtvA sarva-kRta-Arakzya vAme arGa-Adi anyat anyat || 265
   nyasyopakaraṇaṃ prokṣya mañjuvajrātmayogavān |	nyasya-upakaraNam prokzya maQju-vajra-Atma-yogavAn |
   kṣīravṛkṣendhanādīptam agniṃ tryakṣararecitam || 266	kzIravRkza-inDana-AdIptam agnim tri-akzara-recitam || 266
   prajvālya vyañjanāghātaiḥ kuśān dadyāt pradakṣiṇam |	prajvAlya vyaQjana-AGAtEH kuSAn dadyAt pradakziNam |
   ādyajahṛtsaratryaśrābjasthaṃ rūṃbījasaṃbhavam || 267	Adi-a-ja-hRtsara-trI-aSra-abja-sTam rUM-bIja-saMBavam || 267
   dhyātvā pītaṃ trivaktraṃ tu pīnaṃ prajñāngasaṅginam |	DyAtvA pItam tri-vaktram tu pInam prajQAn-ga-saFginam |
   kuṇḍikābhayadaṇḍākṣamālākaram ihānalam || 268	kuNxikA-Baya-daNxa-akza-mAlA-karam iha-analam || 268
   āvāhya jñānasadvahniṃ prāgvat tritattvaṭakkinā |	AvAhya jQAna-sat-vahnim prAgvat tri-tattva-wakkinA |
   abhyukṣaṇādikaṃ tasya kṛtvāsananiveśanam|| 269	aByukzaNa-Adikam tasya kRtvA-Asana-niveSanam|| 269
   sruksruve hastadaṇḍādho vajraratne tadūrdhvataḥ |	sruc-sruve hasta-daNxa-aDas vajra-ratne tad-UrDvatas |
   caturasrāṅgulā pātrī dvyaṅgulakhātavajradhā || 270	catur-asra-aFgulA pAtrI dvi-aFgula-KAta-vajraDA || 270
   caturaṅgulavajrāntar ante padmadalākṛtiḥ |	catur-aFgula-vajra-antar ante padma-dala-AkRtiH |
   antar vajrāṅgulaṃ khātaṃ dvyaṅgulābjadalaṃ sruvam || 271	antar vajra-aFgulam KAtam dvi-aFgula-abja-dalam sruvam || 271
   dhyātvā svadaivataṃ bījaṃ pradīptaṃ sruksruvānane |	DyAtvA sva-dEvatam bIjam pradIptam sruc-sruva-Anane |
   dadyāt pūrṇāhutiṃ tasmai rephaṃ vinyasya tanmukhe || 272	dadyAt pUrNAhutim tasmE rePam vinyasya tad-muKe || 272
   juhvīta samidho dhanyāḥ samiddhe 'gnau ghṛtaṃ tilān |	juhvIta samiDaH DanyAH samidDe agnO GRtam tilAn |
   dūrvākhaṇdaṃ tu dadhyannaṃ kuśān vidhikramād ataḥ || 273	dUrvA-KaNdam tu daDi-annam kuSAn viDi-kramAt atas || 273
   tathatājñānasadvahner hṛccandre maṃ-bhavādhipam |	taTatA-jQAna-sat-vahneH hRd-candre maM-BavADipam |
   saccakraṃ juhuyād dhyātvā bāhyapūjādi pūrvakam || 274	sat-cakram juhuyAt DyAtvA bAhya-pUjA-Adi pUrvakam || 274
   oṃ agnaye svāhā || ghṛtasya ||	om agnaye svAhA || GRtasya ||
   oṃ sarvapāpadahanavajrāya sarvapāpaṃ daha svāhā || tilānām ||	om sarva-pApa-dahana-vajrAya sarva-pApam daha svAhA || tilAnAm ||
   oṃ vajrāyuṣe svāhā || dūrvāyāḥ ||	om vajra-Ayuze svAhA || dUrvAyAH ||
   oṃ vajrapuṣṭaye svāhā || akhaṇḍataṇḍulānām ||	om vajra-puzwaye svAhA || aKaNxa-taNxulAnAm ||
   oṃ sarvasampade svāhā || dadhyannasya ||	om sarva-sampade svAhA || daDi-annasya ||
   oṃ apratihatavajrāya svāhā || kuśānām ||	om apratihata-vajrAya svAhA || kuSAnAm ||
   puṣṭiśāntivaśākarṣe dveṣoccāṭābhicāruke ||	puzwi-SAnti-vaSa-Akarze dveza-uccAwABicAruke ||
   oṃ svāhā hoḥ jaḥ huṃ hūṃ phaṭ mantrānte cāpi codanā ||275	om svAhA hoH jaH hum hUm Paw mantra-ante ca-api codanA ||275
   hṛtsattvāt svādhipāt sarvāḥ prīṇyante devatā iti |	hRd-sattvAt sva-aDipAt sarvAH prINyante devatAH iti |
   dhyāyaṃś candrādikair anyair dravyaiḥ saṃtarpya pūrvavat || 276	DyAyan candra-AdikEH anyEH dravyEH saMtarpya pUrvavat || 276
   hṛccandracakrasajjihvam ante pūrṇāhutiṃ tathā |	hRd-candra-cakra-sajjihvam ante pUrNAhutim taTA |
   abhyukṣya camanārghaṃ dattvāpūjya stutvā visarjayet || 277	aByukzya camana-arGam dattvA-ApUjya stutvA visarjayet || 277
   śeṣaṃ havyaṃ svayogātmā vahnau hutvātha taṃ tathā |	Sezam havyam sva-yoga-AtmA vahnO hutvA-aTa tam taTA |
   visarjya prāgvidhānena cakram āpūjya saṃviśet || 278	visarjya prAc-viDAnena cakram ApUjya saMviSet || 278
   śiṣyapraveśavidhinā praviśyādau svayaṃ kṛtī |	Sizya-praveSa-viDinA praviSya-AdO svayam kRtI |
   niṣpādya sekaparyantaṃ prāpyānujñāṃ kulādhipāt || 279	nizpAdya seka-paryantam prApya-anujQAm kula-aDipAt || 279
   mahārāgodbhavaṃ tattvaṃ cakraṃ ca pratibimbavat |	mahA-rAga-udBavam tattvam cakram ca pratibimba-vat |
   pure śiṣyapraveśārthaṃ tattvaṃ satyaṃ ca śrāvayet || 280	pure Sizya-praveSa-arTam tattvam satyam ca SrAvayet || 280
   ākāśotpādacihnatvād anādinidhanaḥ paraḥ |	AkASa-utpAda-cihna-tvAt anAdi-niDanaH paraH |
   mahāvajramayaḥ sattvo mañjuvajrādya siddha me || 281	mahA-vajra-mayaH sattvaH maQjuvajra-adya sidDa me || 281
   sarvottamamahāsiddhi māhaiśvaryādhidaivata |	sarva-uttama-mahA-sidDi mAhESvarya-aDidEvata |
   sarvavajradharo rājā siddha me paramākṣara || 282	sarva-vajraDaraH rAjA sidDa me parama-akzaraH || 282
   nirdoṣaḥ śāśvataś cāsi sarvarāgānurāgaṇa |	nirdozaH SASvataH ca-asi sarva-rAga-anurAgaNa |
   tattvena siddha me bhagavan mahārāgo mahārata || 283	tattvena sidDa me Bagavat mahA-rAgaH mahArata || 283
   atyantaśuddha sarvāgra ādimuktas tathāgataḥ |	atyanta-SudDa sarva-agre Adi-muktaH taTAgataH |
   samantabhadra sarvātmā bodhisattva prasiddha me || 284	samantaBadra sarva-AtmA boDisattva prasidDa me || 284
   sarvottamamahāsiddhi māhaiśvaryāgramudrayā |	sarva-uttama-mahA-sidDi mAhESvarya-agra-mudrayA |
   siddha vajra mahotkarṣāt vajragarvāpate mama || 285	sidDa vajra mahA-utkarzAt vajra-garva-Apate mama || 285
   sarvasattvamanovyāpī sarvasattvahṛdīsthitaḥ |	sarva-sattva-manaH-vyApI sarva-sattva-hRdI-sTitaH |
   sarvasattvapitā caiva kāmo 'gryaḥ samayāgriṇāṃ || 286	sarva-sattva-pitA ca-eva kAmaH agryaH samaya-agriNAm || 286
   yena satyena sajjñānaṃ prajñopāyātmamaṇḍalaṃ |	yena satyena sat-jQAnam prajQA-upAya-Atma-maNxalam |
   tena satyena me nātha kāmāṃs tvaṃ paripūraya || 287	tena satyena me nATa kAmAn tvam paripUraya || 287
   pratibimbasamā dharmā acchāḥ śuddhā hy anāvilāḥ |	pratibimba-samAH DarmAH acCAH SudDAH hi anAvilAH |
   agrāhyā anabhilāpyāś ca hetukarmasamudbhavāḥ || 288	agrAhyAH anaBilApyAH ca hetu-karma-samudBavAH || 288
   tathatātattvaniryātā iti satyena maṇḍale |	taTatA-tattva-niryAtAH iti satyena maNxale |
   pratibimbaṃ sphuṭaṃ śiṣyāḥ sarve paśyantv akalmaṣāḥ || 289	pratibimbam sPuwam SizyAH sarve paSyantu akalmazAH || 289
   sāmānyasaṃvaraṃ śiṣyaṃ prāgvat kāyādibhāsvaraṃ |	sAmAnya-saMvaram Sizyam prAgvat kAya-Adi-BAsvaram |
   jamanīkāntaraṃ prokta sarvakṛtkalaśāmbhasā || 290	jamanIka-antaram prokta sarva-kRt-kalaSa-amBasA || 290
   raktāmbaraṃ tadāsyaṃ ca pṛcchet kas tvam iti priya |	rakta-ambaram tadA-Asyam ca pRcCet kaH tvam iti priya |
   śiṣyeṇāpi tato vācyaṃ subhago 'ham iti priya || 291	SizyeNa-api tatas vAcyam suBagaH aham iti priyaH || 291
   saṃpūjya srakkaraṃ dvāri tathaivādattadakṣiṇam |	saMpUjya sraj-karam dvAri taTA-eva-Adatta-dakziNam |
   yogacittaṃ samutpādya hṛdi vajraṃ hṛdā nyaset || 292	yoga-cittam samutpAdya hRdi vajram hRdA nyaset || 292
   mantraḥ ||	mantraH ||
   oṃ sarvayogacittam utpādayāmi surate samayas tvaṃ hoḥ sidhya vajra	om sarva-yoga-cittam utpAdayAmi surate samayaH tvam hoH siDya vajra
   yathāsukhaṃ |	yaTAsuKam |
   adya tvaṃ sarvatathāgatādhiṣṭhito bhaviṣyasi |	adya tvam sarva-taTAgata-aDizWitaH Bavizyasi |
   na ca tvayedam sarvatathāgataparamarahasyam amaṇḍalapraviṣṭāya vaktavyaṃ	na ca tvayA-idam sarva-taTAgata-parama-rahasyam amaNxala-pravizwAya vaktavyam
   na cāśraddhātavyam iti vācyaṃ ||	na ca-aSradDAtavyam iti vAcyam ||
   yamāryādisvasanmantraiḥ samākṛṣya praveśya ca |	yamArya-Adi-svasat-mantrEH samAkRzya praveSya ca |
   pañcākṣarair athāpy evaṃ vācyaṃ satsaṃvaragrahe || 293	paQcAkzarEH aTa-api evam vAcyam sat-saMvara-grahe || 293
   adya tvaṃ sarvatathāgatakule praviṣṭaḥ | tad ahaṃ te vajrajñānam	adya tvam sarva-taTAgata-kule pravizwaH | tat aham te vajra-jQAnam
   utpādayāmi yena jñānena tvaṃ sarvatathāgatasiddhīr api prāpsyasi kim	utpAdayAmi yena jQAnena tvam sarva-taTAgata-sidDIH api prApsyasi kim
   utānyāḥ siddhīḥ | na ca tvayādṛṣṭamaṇḍalasya purato vaktavyaṃ | mā te	uta-anyAH sidDIH | na ca tvayA-adRzwa-maNxalasya puratas vaktavyam | mA te
   samayo vyathed iti tad dhṛdi vajram āsthāpya |	samayaH vyaTet iti tat DRdi vajram AsTApya |
   oṃ vajrasattvaḥ svayaṃ te 'dya hṛdaye samavasthitaḥ |	om vajra-sattvaH svayam te adya hRdaye samavasTitaH |
   nirbhidya tatkṣaṇaṃ yāyād yadi brūyā imaṃ nayam | 294	nirBidya tad-kzaNam yAyAt yadi brUyAH imam nayam | 294
   padmasthaṃ tryakṣarojjvalaṃ pāyayed amṛtaṃ pañca ||	padma-sTam tri-akzara-ujjvalam pAyayet amRtam paQca ||
   idaṃ te nārakaṃ vāri samayātikramād dahet |	idam te nArakam vAri samayA-atikramAt dahet |
   samayarakṣaṇāt siddhiḥ piba vajrāmṛtodakam || 295	samaya-rakzaNAt sidDiH piba vajra-amRta-udakam || 295
   oṃ vajrodaka ṭhaḥ ||	om vajra-udaka WaH ||
   dṛḍhapratijñam idaṃ vadet ||	dRXa-pratijQam idam vadet ||
   adya prabhṛti tavāhaṃ vajrapāṇir yad ahaṃ brūyām idaṃ kuru tat tvayā	adya praBRti tava-aham vajrapANiH yat aham brUyAm idam kuru tat tvayA
   kartavyaṃ na cāham avamantavyo mā te viṣamāparihāreṇa kālakriyāṃ kṛtvā	kartavyam na ca-aham avamantavyaH mA te vizama-aparihAreNa kAla-kriyAm kRtvA
   narakapatanaṃ syāt |	naraka-patanam syAt |
   brūyād brūhi tataḥ śiṣyān	brUyAt brUhi tatas SizyAn
   sarvatathāgatāś cādhitiṣṭhantām vajrasattvo me āviśatu |	sarva-taTAgatAH ca-aDitizWantAm vajra-sattvaH me AviSatu |
   vācayitvā ca tad dhṛdi |	vAcayitvA ca tat DRdi |
   vajrāṅkakoṇamāhendre hūṃ dhyāyāt pīta-laṃ-bhave |	vajra-aFka-koNa-mAhA-indre hUm DyAyAt pIta--laM-Bave |
   vāruṇaṃ vaṃ-bhavaṃ śuklaṃ ghaṭāṅkaṃ parimaṇḍalam || 296	vAruNam vaM--Bavam Suklam Gawa-aFkam parimaNxalam || 296
   nīladhvajāṅkadhanvābhaṃ vāyavyaṃ yaṃ-bhavaṃ calam |	nIla-Dvaja-aFka-DanvA-ABam vAyavyam yan--Bavam calam |
   kāye vāci tayor haḥ āḥ pādādho jhaiḥ samujjvalaṃ || 297	kAye vAci tayoH haH AH pAda-aDas JEH samujjvalam || 297
   vāyavye raṃ-bhava tryasreṇoddīpya śiṣyam āviśet || 298	vAyavye raM-Bava tri-asreNa-uddIpya Sizyam AviSet || 298
   āveśaya stobhaya ra ra ra ra cālaya 2 hūṃ haḥ āḥ jhaiḥ ||	AveSaya stoBaya ra ra ra ra ca-AlayaH 2 hUm haH AH JEH ||
   jihvāyāṃ raktam āḥ-kāraṃ dhyātvāviṣṭaṃ punar vadet |	jihvAyAm raktam AH-kAram DyAtvA-Avizwam punar vadet |
   rāgavajraṃ tam ābhujya brūhi vajra śubhāśubham || 299	rAga-vajram tam ABujya brUhi vajra SuBa-aSuBam || 299
   tam āveśaṃ dṛdhīkurvan tiṣṭha vajreti taṃ lapet |	tam AveSam dRDIkurvan tizWa vajra-iti tam lapet |
   prakṣepayet srajaṃ cakre	prakzepayet srajam cakre
   pratīccha vajra hoḥ ||	pratIcCa vajra hoH ||
   tāṃ śirasi bandhayet || 300	tAm Sirasi banDayet || 300
   pratighṛhṇa tvam imaṃ sattvaṃ mahābala ||	pratiGRhNa tvam imam sattvam mahA-bala ||
   cihne cihnasamīpe vā srakprapannāprapannayoḥ |	cihne cihna-samIpe vA sraj-prapanna-aprapannayoH |
   pated rucyāpi tadyogaṃ dadyād bhavyatayātha vā || 301	patet rucyA-api tad-yogam dadyAt Bavya-tayA-aTa vA || 301
   sajvālaṃ praṇavaṃ netre dhyatvā |	sa-jvAlam praNavam netre DyatvA |
   oṃ vajrasattva svayaṃ te 'dya cakṣūdghāṭanatatparaḥ |	om vajra-sattva svayam te adya cakzu-udGAwana-tatparaH |
   udghāṭayati sarvākṣo vajracakṣur anuttaram || 302	udGAwayati sarva-akzaH vajracakzuH anuttaram || 302
   dhyātvā cakraṃ pradarśayet |	DyAtvA cakram pradarSayet |
   cakrādhipaṃ samārabhya yāvad amṛtakuṇḍalim |	cakra-aDipam samAraBya yAvat amRta-kuNxalim |
   secayed ambunā mūrdhni vajrābhisiñca vāgbruvan || 303	secayet ambunA mUrDni vajra-aBisiQca vAc-bruvan || 303
   secayen maulinā prāgvad dattvā cādhipadaivataṃ |	secayet mOlinA prAgvat dattvA ca-aDipa-dEvatam |
   hṛdi saṃgrāhya tad vajraṃ vajreṇāpy abhiṣecayet || 304	hRdi saMgrAhya tat vajram vajreNa-api aBizecayet || 304
   adyābhiṣiktas tvam asi buddhair vajrābhiṣekataḥ |	adya-aBiziktaH tvam asi budDEH vajra-aBizekataH |
   idaṃ tat sarvabuddhatvaṃ gṛhṇa vajraṃ susiddhaye || 305	idam tat sarva-budDa-tvam gRhNa vajram su-sidDaye || 305
   āliṅgya vajraghaṇṭābhyāṃ svādhipāt |	AliFgya vajra-GaNwAByAm sva-aDipAt |
   oṃ vajrādhipati tvām abhiṣiñcāmi tiṣṭha vajra samayas tvaṃ ||	om vajra-aDipati tvAm aBiziQcAmi tizWa vajra samayaH tvam ||
   mūrdhni nāmataḥ ||	mUrDni nAmataH ||
   oṃ vajrasattva tvām abhiṣiñcāmi vajranāmābhiṣekataḥ || he amukavajra ||	om vajra-sattva tvAm aBiziQcAmi vajra-nAma-aBizekataH || he amuka-vajraH ||
   yad yad bhāti svasarvasvaṃ mukhyaṃ tan mañjurāṭ svayaṃ |	yat yat BAti sva-sarva-svam muKyam tat maQjurAj svayam |
   dharmāḥ śuddhāḥ prakṛtyā yad buddhajñānacayaḥ sa hi || 306	DarmAH SudDAH prakRtyAH yat budDa-jQAna-cayaH sa hi || 306
   svasyaiva cakravartitve śrīdhvanir nāmna āditaḥ |	svasya-eva cakravarti-tve SrIDvaniH nAmnaH Aditas |
   sarve sarvādhipatyāt tu vajrāntā he-niyojitāḥ || 307	sarve sarva-ADipatyAt tu vajra-antAH he-niyojitAH || 307
   abdhātuśuddhir akṣobhyo makuṭaḥ samatātmakaḥ |	abDAtu-SudDiH akzoByaH makuwaH samatA-AtmakaH |
   vajraṃ satpratyavekṣātmādhipaḥ kṛtyakaro 'rthadaḥ || 308	vajram sat-pratyavekzA-Atma-aDipaH kRtya-karaH arTa-daH || 308
   jñānaṃ vidyātra vajraṃ syād dhātur gotraṃ vaśī hy ataḥ |	jQAnam vidyA-atra vajram syAt DAtuH gotram vaSI hi atas |
   vratavyākaraṇāśvāsā vidyāseke 'pi nāmny mī || 309	vrata-vyAkaraNa-ASvAsAH vidyAseke api nAmni mI || 309
   idaṃ tat sarvabuddhatvaṃ vajrasattvakare sthitam |	idam tat sarva-budDa-tvam vajra-sattva-kare sTitam |
   tvayāpi hi sadā dhāryaṃ vajrpāṇidṛḍhavratam || 310	tvayA-api hi sadA DAryam vajr-pANi-dRXa-vratam || 310
   oṃ sarvatathāgatasiddhivajrasamaye tiṣṭha eṣa tvāṃ dhārayāmi hīḥ hi hi hi	om sarva-taTAgata-sidDi-vajra-samaye tizWaH eza tvAm DArayAmi hIH hi hi hi
   hi hūṃ ||	hi hUm ||
   sarvān vajravrataṃ dattvā vajraṃ tattvena grāhayet |	sarvAn vajravratam dattvA vajram tattvena grAhayet |
   anādinidhanaḥ sattvo vajrasattvo mahārataḥ |	anAdi-niDanaH sattvaH vajra-sattvaH mahArataH |
   samantabhadra sarvātmā vajragarvāpatiḥ patiḥ | 311	samantaBadra sarva-AtmA vajra-garvA-patiH patiH | 311
   ghaṇṭāṃ tattvena saṃgrāhya	GaNwAm tattvena saMgrAhya
   iyaṃ sā sarvabuddhānāṃ prajñāghoṣānugā smṛtā |	iyam sA sarva-budDAnAm prajQA-Goza-anugA smRtA |
   tvayāpi hi sadā dhāryā bodhir agrā jinair matā | 312	tvayA-api hi sadA DAryA boDiH agrA jinEH matA | 312
   tāṃ taddharmeṇa vādayet || 313	tAm tad-DarmeNa vAdayet || 313
   svabhāvaśuddho hi bhavaḥ svabhāvair vibhavīkṛtaḥ |	svaBAva-SudDaH hi BavaH svaBAvEH viBavIkRtaH |
   svabhāvaśuddhaiḥ satsattvaiḥ kriyate paramo bhavaḥ || 314	svaBAva-SudDEH sat-sattvEH kriyate paramaH BavaH || 314
   adhiṣṭhāya mahāmudrāṃ hṛdbhiḥ sevādikīrtitaiḥ |	aDizWAya mahAmudrAm hRdBiH sevA-Adi-kIrtitEH |
   samayaiḥ kāmarūpādyair japen mantram avyaṅgataḥ || 315	samayEH kAmarUpa-AdyEH japet mantram avyaFgataH || 315
   svasaṃvedyasvabhāvais taiḥ sarvadiktryadhvasaṃsthitaiḥ |	sva-saMvedya-svaBAvEH tEH sarva-diktrI-aDva-saMsTitEH |
   svādhidaivatayogena svaṃ parāṃś caiva pūjayet || 316	svADi-dEvata-yogena svam parAn ca-eva pUjayet || 316
   duṣkarair niyamais tair yat sevyamānair na siddhayaḥ |	duzkarEH niyamEH tEH yat sevyamAnEH na sidDayaH |
   sidhyante 'ntardhyabhijñākhacārivākcittakāyajāḥ || 317	siDyante antarDi-aBijQA-Ka-cArivAkcitta-kAya-jAH || 317
   tasmād buddhāś ca satsattvā mantracaryāgracāriṇaḥ |	tasmAt budDAH ca sat-sattvAH mantra-caryA-agra-cAriNaH |
   prāptā dharmākṣaraṃ śreṣṭhaṃ sarvakāmopasevanaiḥ || 318	prAptAH Darma-akzaram SrezWam sarva-kAma-upasevanEH || 318
   sevayan kāmaguṇān pañca sukhaduḥkhobhayātmakān |	sevayan kAma-guNAn paQca suKa-duHKa-uBaya-AtmakAn |
   jñānārthī rāgiṇāṃ yogāt sādhayet sarvam eva hi || 319	jQAna-arTI rAgiNAm yogAt sADayet sarvam eva hi || 319
   kāyavākcittasaṃsiddher yāś cānyā hīnajāḥ smṛtāḥ |	kAya-vAc-citta-saMsidDeH yAH ca-anyAH hIna-jAH smRtAH |
   sidhyante mantrajāpāt tu kāyavākcittabhāvanaiḥ || 320	siDyante mantra-jApAt tu kAya-vAc-citta-BAvanEH || 320
   yaduktaṃ	yat-uktam
   vajraṃ tattvena saṃgṛhya ghaṇṭāṃ dharmeṇa vādya ca |	vajram tattvena saMgRhya GaNwAm DarmeNa vA-adya ca |
   samayena mahāmudrām adhiṣṭhāya hṛdā japed iti || 321	samayena mahAmudrAm aDizWAya hRdA japet iti || 321
   tat pratyuktam ||	tat pratyuktam ||
   gṛhītasamvaraṃ śiṣyaṃ tathaivādattadakṣiṇam |	gRhIta-samvaram Sizyam taTA-eva-Adatta-dakziNam |
   yācayed abhiṣekāya praṇamyaivaṃ tu gāthayā || 322	yAcayet aBizekAya praNamya-evam tu gATayA || 322
   bodhivajreṇa buddhānāṃ yathā datto mahāmahaḥ |	boDi-vajreNa budDAnAm yaTA dattaH mahA-mahaH |
   mamāpi trāṇanārthāya khavajrādya dadāhi me || 323	mama-api trANana-arTAya Ka-vajra-adya dadAhi me || 323
   praveśadvārapīṭhasthāṣṭadalābjeṣṭayoginam |	praveSa-dvAra-pIWa-sTa-azwa-dala-abja-izwa-yoginam |
   sarvadiktryadhvakhavyāpibuddhacakraiḥ svahṛdbhavaiḥ || 324	sarva-diktrya-DvaKa-vyApi-budDa-cakrEH sva-hRt-BavEH || 324
   vādyagandhādyupetais taiḥ prāgvad vidyābhiṣekiṇam |	vAdya-ganDa-Adi-upetEH tEH prAgvat vidyA-aBizekiNam |
   mahāvajrābhiṣekeṇa secayed iti gāthayā || 325	mahA-vajra-aBizekeNa secayet iti gATayA || 325
   abhiṣekaṃ mahāvajraṃ traidhātukanamaskṛtam |	aBizekam mahA-vajram trEDAtuka-namaskRtam |
   dadāmi sarvabuddhānāṃ triguhyālayasaṃbhavam || 326	dadAmi sarva-budDAnAm triguhyAlaya-saMBavam || 326
   dattvāvivartyasaṃsekaṃ cakratattvaṃ tu darśayet |	dattvA-avivarti-a-saMsekam cakra-tattvam tu darSayet |
   caturasram avaiṣamyād buddhābuddhasamatvataḥ || 327	catur-asram avEzamyAt budDa-abudDa-sama-tvataH || 327
   kāyavākcittadharmāṇāṃ nānaikatvādyayogataḥ |	kAya-vAc-citta-DarmANAm nAnA-eka-tva-Adi-ayogataH |
   tatsmṛtis tatra yā śraddhā prāgdvāraṃ bodhaye matam || 328	tad-smRtiH tatra yA SradDA prAc-dvAram boDaye matam || 328
   bhūtabhāviviparyāsahānyanutpattaye tataḥ |	BUta-BAvi-viparyAsa-hAni-anutpattaye tatas |
   abhūtotpannatathyasya cotpattisthitaye punaḥ || 329	aBUta-utpanna-taTyasya ca-utpatti-sTitaye punar || 329
   arvāgdvāraṃ caturvīryaṃ chandotsāhasthitir matiḥ |	arvAk-dvAram catur-vIryam Canda-utsAha-sTitiH matiH |
   paścimaṃ ṛddhipādās tu dvāraṃ tatsmṛtir atra tu || 330	paScimam RdDi-pAdAH tu dvAram tad-smRtiH atra tu || 330
   śraddhāvīryasmṛtidhyānaprajñendriyabalātulam |	SradDA-vIrya-smRti-DyAna-prajQA-indriya-bala-atulam |
   samādhir uttaraṃ tv evaṃ caturdvāraṃ smṛtīndriyaiḥ || 331	samADiH uttaram tu evam catur-dvAram smRti-indriyEH || 331
   prathamādicaturdhyānaiś catustoraṇavad bhavet |	praTama-Adi-catur-DyAnEH catur-toraNa-vat Bavet |
   śūraṅgamakhagañjādisamādhir vedikāḥ smṛtāḥ || 332	SUraFga-maKa-gaQja-Adi-samADiH vedikAH smRtAH || 332
   vedyāṃ pūjākaravyagragranthādidhāriṇīcayaḥ |	vedyAm pUjA-kara-vyagra-granTa-Adi-DAriNI-cayaH |
   yac citrābharaṇaṃ tasmāt sarvāśāparipūraṇam || 333	yat citra-ABaraNam tasmAt sarva-ASAparipUraNam || 333
   vinayoddhūtasaddharmanavāṅgaravasarvagam |	vinaya-udDUta-sat-Darma-navAFga-rava-sarvagam |
   mārutoddhūtaviśvāgrapatākāghaṇṭanāditam || 334	mAruta-udDUta-viSva-agra-patAkA-GaNwa-nAditam || 334
   jñāneṣv ādarśabodhyaṅgaiḥ sarvadikṣu prabhāsvaraiḥ |	jQAnezu AdarSa-boDi-aFgEH sarva-dikzu praBAsvarEH |
   hārārdhahāracandrārkādarśasrakcāmarojjvalam || 335	hAra-arDa-hAra-candra-arka-AdarSa-sraj-ca-amara-ujjvalam || 335
   cakraratnādisatstambhair vimokṣāṣtakaśodhitaiḥ |	cakra-ratna-Adi-sat-stamBEH vimokza-aztaka-SoDitEH |
   tasyābhyantarataś cakram aṣtamaṇḍalakopamam || 336	tasya-aByantaratas cakram azta-maNxalaka-upamam || 336
   sarvadiktryadhvasambuddhavajrayānapravartanāt |	sarva-diktrI-aDva-sambudDa-vajrayAna-pravartanAt |
   vajrasūtraparikṣiptaṃ samantāt parimaṇḍalam || 337	vajra-sUtra-parikziptam samantAt parimaNxalam || 337
   raṅgāṇi pañcasaṃbuddhās tajjñānaiḥ sattvarañjanāt |	raFgANi paQca-saMbudDAH tad-jQAnEH sattva-raQjanAt |
   indriyārthādisaṃśuddhyā svalakṣaṇavivekataḥ || 338	indriya-arTa-Adi-saMSudDyA sva-lakzaNa-vivekataH || 338
   prāg yaj jñānāmṛtaṃ pītaṃ vajriṇāṃ kalaśaṃ tu tat |	prAk yat jQAna-amRtam pItam vajriNAm kalaSam tu tat |
   saṃbhārapūriniṣyandaḥ pūrṇakumbhaḥ kṛpārdrataḥ || 339	saMBAra-pUri-nizyandaH pUrNa-kumBaH kRpA-ArdrataH || 339
   puṣpadhūpamahādīpagandhākhyaṃ yac ca maṇḍale |	puzpa-DUpa-mahA-dIpa-ganDa-AKyam yat ca maNxale |
   bodhyaṅgasumanohlādidharmolkā yaśasāṃ cayaḥ || 340	boDi-aFga-sumanaH-hla-Adi-Darma-ulkA yaSasAm cayaH || 340
   dharmāhāras tu naivedyaṃ hrīr apatrāpyasaṃvaraṃ |	Darma-AhAraH tu nEvedyam hrIH apatrApi-asaMvaram |
   sugītanṛtyavāditramahāsukhavivardhanam || 341	sugIta-nRtya-vAditra-mahA-suKa-vivarDanam || 341
   puraṃ mokṣapuratvāc ca maṇḍalaṃ sārasaṃgrahāt |	puram mokza-pura-tvAt ca maNxalam sAra-saMgrahAt |
   cakratattvaṃ samādarśya devatātattvam ādiśet || 342	cakra-tattvam samAdarSya devatA-tattvam AdiSet || 342
   śraddhāvīryasmṛtidhyānaśuddhyā saddvārirūpakam |	SradDA-vIrya-smRti-DyAna-SudDyA sat-dvAri-rUpakam |
   kāyādau yogadhṛk cittaṃ prajñāśuddhyā sunirmalam || 343	kAya-AdO yogaDRk cittam prajQA-SudDyA su-nirmalam || 343
   dānādiṣaḍbahiḥśuddhyā rūpavajrādibhāvadhṛk |	dAna-Adi-zaz-bahis-SudDyA rUpa-vajra-Adi-BAva-DRk |
   bhūpāyādyanimittatvāl locanādisvabhāvakam || 344	BUpAya-Adi-a-nimitta-tvAt locana-Adi-svaBAvakam || 344
   arthasattvātmasaṃkalpapravṛttijñānaśuddhitaḥ |	arTa-sattva-Atma-saMkalpa-pravRtti-jQAna-SudDitaH |
   ādarśādikṣayajñānaṃ sarvabuddhasvarūpakam || 345	AdarSa-Adi-kzaya-jQAnam sarva-budDa-svarUpakam || 345
   jñānānutpādayogena cakreśākārabhāsvaram |	jQAna-anutpAda-yogena cakra-ISa-AkAra-BAsvaram |
   rūpādibhramasaṃśuddhyā skandhāyatanadhātukam || 346	rUpa-Adi-Brama-saMSudDyA skanDa-Ayatana-DAtukam || 346
   mātsaryādiparāvṛtteḥ paramābhūṣu susthiraṃ |	mAtsarya-Adi-parAvRtteH parama-aBUzu susTiram |
   svavipakṣaparāvṛttyā balādyavikalāmalam || 347	sva-vipakza-parAvRttyA bala-Adi-avikala-amalam || 347
   avikalpāt tu gāmbhīryam audāryaṃ svaparodayāt |	avikalpAt tu gAmBIryam OdAryam sva-para-udayAt |
   gāmbhīryaudāryataś cetaḥ prajñopāyātmakaṃ matam || 348	gAmBIrya-OdAryataH cetaH prajQA-upAya-Atmakam matam || 348
   pratyātmavedyadharmatvād bhedābhedādyasaṃsthitam |	pratyAtma-vedya-Darma-tvAt Beda-aBeda-AdyasaMsTitam |
   evaṃ prapañcite bhrāntiphalāḥ pāramītādayaḥ || 349	evam prapaQcite BrAnti-PalAH pAramIta-AdayaH || 349
   samayāgryā tato yogaṃ rūpābdaguṇayuktayā |	samayA-agryA tatas yogam rUpa-abda-guNa-yuktayA |
   kṛtvācāryo 'tra saṃviśya jñānāveśaṃ prakalpayet || 350	kRtvA-AcAryaH atra saMviSya jQAna-AveSam prakalpayet || 350
   vajreṇa padmam āsphoṭya buddhān svāntar niveśya ca |	vajreNa padmam AsPowya budDAn sva-antar niveSya ca |
   sthirīkṛtya ca padmasthān prāpyānujñāṃ kulādhipāt || 351	sTirIkRtya ca padma-sTAn prApya-anujQAm kula-aDipAt || 351
   svanāmoccārya vajrātmā spharayec cakrayogataḥ |	sva-nAma-uccArya vajra-AtmA sParayet cakra-yogataH |
   vajrābjadhvanibhir buddhān ānīya cakrapārśvataḥ || 352	vajra-abja-DvaniBiH budDAn AnIya cakra-pArSvataH || 352
   vighnān utsārya saṃrakṣya dattvārghaṃ pratipūjya ca |	viGnAn utsArya saMrakzya dattvA-arGam pratipUjya ca |
   saṃstutya dvāribhir dvārakarma kṛtvātra sādhayet || 353	saMstutya dvAriBiH dvAra-karma kRtvA-atra sADayet || 353
   cakṣuḥkāyādyadhiṣṭhānasekapūjādikalpite |	cakzuH-kAya-Adi-aDizWAna-seka-pUjA-Adi-kalpite |
   vijñāpayet sarvasattvārthaṃ kurudhvaṃ sarvasiddhaye || 354	vijQApayet sarva-sattva-arTam kuruDvam sarva-sidDaye || 354
   cakraṃ saṃlikhya samyak prāk pratiṣṭhāyāṃ tv ayaṃ vidhiḥ |	cakram saMliKya samyak prAk pratizWAyAm tu ayam viDiH |
   pratimāpustakādīnāṃ pauruṣāntas tu sekataḥ || 355	pratimA-pustaka-AdInAm pOruza-antar tu sekataH || 355
   sakalārghavitānādi rakṣāhomādi yat smṛtam |	sakala-arGa-vitAna-Adi rakzA-homa-Adi yat smRtam |
   tripañcākṣarasanmantrair mantrair vā prāk samuddhṛtaiḥ || 356	tri-paQca-akzara-sat-mantrEH mantrEH vA prAk samudDRtEH || 356
   kārayitvā bahiḥ snānaṃ cakravartīva tat svayam |	kArayitvA bahis snAnam cakravartI-iva tat svayam |
   uttamaṃ tattvam etad dhi prajñopāyātmakaṃ tu yat || 357	uttamam tattvam etat Di prajQA-upAya-Atmakam tu yat || 357
   jalamaulī tu niṣyandaḥ pāko vajrādhipāḥvakāḥ |	jalamOlI tu nizyandaH pAkaH vajra-aDipAHvakAH |
   saṃbuddhaiḥ pauruṣaḥ seko vaimalyo guhyayogataḥ || 358	saMbudDEH pOruzaH sekaH vEmalyaH guhya-yogataH || 358
   tato rūpādisampannāṃ svabhyastacakrayoginīm |	tatas rUpa-Adi-sampannAm su-aByasta-cakra-yoginIm |
   samayasaṃvarasthāṃ tāṃ cakre mudrām adhiṣṭhya ca || 359	samaya-saMvara-sTAm tAm cakre mudrAm aDizWya ca || 359
   munīndravṛndaṃ vajrāntaḥ samāveśya ca satsukham |	muni-indra-vRndam vajra-antar samAveSya ca sat-suKam |
   prapīḍyānāmajyeṣṭhābhyāṃ śiṣyavaktre prapātayet || 360	prapIxyAnAm-ajyezWAByAm Sizya-vaktre prapAtayet || 360
   śiṣyo dṛḍhamatiḥ sarvaṃ pibet vairocanātmanā |	SizyaH dRXa-matiH sarvam pibet vErocana-AtmanA |
   sa bhaved viśvavad viśvo 'trāho sukheti vāg bruvan || 361	sa Bavet viSva-vat viSvaH atra-aho suKa-iti vAc bruvan || 361
   prajñāsaṃparkataḥ śrīmān tattvaṃ samupalakṣayet |	prajQA-saMparkataH SrImAn tattvam samupalakzayet |
   iyaṃ te dhāraṇī ramyā sevyā buddhaiḥ prakalpitā || 362	iyam te DAraNI ramyA sevyAH budDEH prakalpitAH || 362
   cakrakramaprayogeṇa samāsvādaya satsukham |	cakra-krama-prayogeNa samAsvAdaya sat-suKam |
   vajraparyaṅkataś cittaṃ maṇyantargatam īkṣayan || 363	vajra-paryaFkataH cittam maNi-antargatam Ikzayan || 363
   maṇḍalaṃ devatātattvam ācāryaparikarma ca |	maNxalam devatA-tattvam AcArya-parikarma ca |
   saṃkathya guhyaprajñābhyāṃ siktvā tattvaṃ samuddiśet || 364	saMkaTya guhya-prajQAByAm siktvA tattvam samuddiSet || 364
   yad āha ||	yat Aha ||
   na tathā bodhicaryādyair anyair vāpi na yaiḥ śubhaiḥ |	na taTA boDi-caryA-AdyEH anyEH vA-api na yEH SuBEH |
   prāpyante sarvabuddhādyā yathābhiṣekād ito nayāt || 365	prApyante sarva-budDa-AdyAH yaTA-aBizekAt itas nayAt || 365
   samayaṃ rakṣayed bhartuḥ saṃvaraṃ pālayet sadā |	samayam rakzayet BartuH saMvaram pAlayet sadA |
   pañcamāṃsāmṛtaṃ bhakṣyaṃ rakṣo 'nyaḥ samayo 'py ataḥ || 366	paQca-mAMsa-amRtam Bakzyam rakzaH anyaH samayaH api atas || 366
   ratnaghnaghātasarvastrīparasvādānaṃ vāṅ mṛṣā |	ratnaGna-GAta-sarva-strI-para-sva-AdAnam vAc mRzA |
   etad dhi vidhivat rakṣyaṃ yogatantre ca yat smṛtam || 367	etat Di viDivat rakzyam yoga-tantre ca yat smRtam || 367
   tatas tathāgato bhūtvā vyākuryād udgatayānayā |	tatas taTAgataH BUtvA vyAkuryAt udgatayA-anayA |
   hṛnmuṣṭicīvarā vāmā dakṣiṇā tu varapradā || 368	hRd-muzwi-cIvarA vAmA dakziNA tu vara-pradA || 368
   oṃ esāhaṃ vyākaromi tvāṃ vajrasattvas tathāgataḥ |	om esA-aham vyAkaromi tvAm vajra-sattvaH taTAgataH |
   bhavadurgatitoddhṛtya atyantabhavasiddhaye || 369	Bava-durgatita-udDRtya atyanta-Bava-sidDaye || 369
   he vajranāma tathāgata siddhaye bhūr bhūvaḥ svaḥ ||	he vajra-nAma taTAgata sidDaye BUH BUvaH svar ||
   vyākriyate 'nayā yas tu mantrī sarvajagatpatiḥ |	vyAkriyate anayA yaH tu mantrI sarva-jagat-patiH |
   bodhāv anuttarāyāṃ hi vyākuryāt sugatair api || 370	boDO anuttarAyAm hi vyAkuryAt sugatEH api || 370
   yathā yathā hi vinayaṃ sattvā yānti svabhāvataḥ |	yaTA yaTA hi vinayam sattvAH yAnti svaBAvataH |
   tathā tathā hi sattvārtham kuryād rāgādibhiḥ śuciḥ || 371	taTA taTA hi sattva-arTam kuryAt rAga-AdiBiH SuciH || 371
   pratidinaṃ catuḥsandhyaṃ samādhitrayayogavān |	pratidinam catur-sanDyam samADi-traya-yogavAn |
   bhūtvā sādhaya saṃsiddhiṃ sāmānyetarabhāvanīm || 372	BUtvA sADaya saMsidDim sAmAnya-itara-BAvanIm || 372
   antardhir dhātusāhasre dvisāhasreṣv abhijñakaḥ |	antarDiH DAtu-sAhasre dvi-sAhasrezu aBijQakaH |
   vidyādharas trisāhasre vajrī sarvajagatpatiḥ || 373	vidyADaraH tri-sAhasre vajrI sarva-jagat-patiH || 373
   śāntipuṣṭyādi yat karma tadanyad vā yad īpsitam |	SAnti-puzwi-Adi yat karma tat-anyat vA yat Ipsitam |
   cakrānurāgayogena sādhayan sidhyate laghu || 374	cakra-anurAga-yogena sADayan siDyate laGu || 374
   tad uktam ||	tat uktam ||
   vajrādhipatayaḥ sarve rāgatattvārthacintakāḥ |	vajra-aDipatayaH sarve rAga-tattva-arTa-cintakAH |
   kurvanti rāgajāṃ bodhiṃ sarvasattvahitaiṣiniīṃ || 375	kurvanti rAga-jAm boDim sarva-sattva-hita-eziniIm || 375
   ato bodhyarthiko mantrī kāyavākcittaceṣṭitam |	atas boDi-arTikaH mantrI kAya-vAc-citta-cezwitam |
   karma kuryād vidhānena sarvaṃ tad bodhaye matam || 376	karma kuryAt viDAnena sarvam tat boDaye matam || 376
   yathā praviṣṭaśiṣyebhyo 'nuśaṃsārthibhya ity api |	yaTA pravizwa-SizyeByaH anuSaMsA-arTiByaH iti api |
   samāśvāsāṃ trisamayam ato dadyād vidhānataḥ || 377	samASvAsAm tri-samayam atas dadyAt viDAnataH || 377
   dṛṣṭvā praviṣṭvā paramaṃ rahasyottamamaṇḍalam |	dRzwvA pravizwvA paramam rahasya-uttama-maNxalam |
   sarvapāpair vinirmuktā bhavanto 'dyaiva susthitāḥ || 378	sarva-pApEH vinirmuktAH BavantaH adya-eva susTitAH || 378
   na bhūyo maraṇaṃ vo 'sti yānād asmān mahāsukhāt |	na BUyas maraNam vaH asti yAnAt asmAt mahA-suKAt |
   adhṛṣyāś cāpy abaddhāś ca ramadhvam akutobhayāḥ || 379	aDRzyAH ca-api abadDAH ca ramaDvam akutoBayAH || 379
   nivṛttaṃ bhavaduḥkhaṃ vo 'tyantabhavaśuddhaye |	nivRttam Bava-duHKam vaH atyanta-Bava-SudDaye |
   saṃbhūtāḥ śāsinām agrā atyantabhavasiddhaye || 380	saMBUtAH SAsinAm agrAH atyanta-Bava-sidDaye || 380
   ayaṃ vaḥ satataṃ rakṣyaḥ siddhaḥ samayasaṃvaraḥ |	ayam vaH satatam rakzyaH sidDaH samaya-saMvaraH |
   sarvabuddhaiḥ samaṃ proktā ājñā paramaśāśvatī || 381	sarva-budDEH samam proktA AjQA parama-SASvatI || 381
   bodhicittaṃ na vai tyājyaṃ yad vajram iti mudrayā |	boDi-cittam na vE tyAjyam yat vajram iti mudrayA |
   yasyotpādanamātreṇa buddha eva na saṃśayaḥ || 382	yasya-utpAdana-mAtreNa budDaH eva na saMSayaH || 382
   saddharmo na pratikṣepyo na ca tyājyaḥ kadācana |	sadDarmaH na pratikzepyaH na ca tyAjyaH kadAcana |
   ajñānād vātha mohād vā na vai vivṛṇuyāt sa tu || 383	ajQAnAt vA-aTa mohAt vA na vE vivRNuyAt sa tu || 383
   svam ātmānaṃ parityājya tapobhir na ca pīḍayet |	svam AtmAnam parityAjya tapoBiH na ca pIxayet |
   yathāsukhaṃ sukhaṃ dhāryaṃ saṃbuddho 'yam anāgataḥ || 384	yaTAsuKam suKam DAryam saMbudDaH ayam anAgataH || 384
   vajraṃ ghaṇṭā ca mudrā ca na vai tyājyā kadācana |	vajram GaNwA ca mudrA ca na vE tyAjyA kadAcana |
   acāryo nāvamantavyaḥ sarvabuddhasamo hy asau || 385	acAryaH na-avamantavyaH sarva-budDa-samaH hi asO || 385
   yo vāvamanyetācāryaṃ sarvabuddhasamaṃ gurum |	yaH vA-avamanyeta-AcAryam sarva-budDa-samam gurum |
   sarvabuddhāpamānena sa nityaṃ duḥkhaṃ āpnuyāt || 386	sarva-budDa-apamAnena sa nityam duHKam ApnuyAt || 386
   jvarair garair viṣair rogair ḍākinyupadravair grahaiḥ |	jvarEH garEH vizEH rogEH xAkini-upadravEH grahEH |
   vighnair vināyakair ghorair mārito narakaṃ vrajet || 387	viGnEH vinAyakEH GorEH mAritaH narakam vrajet || 387
   tasmāt sarvaprayatnena vajrācāryaṃ mahāgurum |	tasmAt sarva-prayatnena vajra-AcAryam mahA-gurum |
   pracchannavarakalyāṇaṃ nāvamanyet kadācana || 388	pracCanna-vara-kalyANam na-avamanyet kadAcana || 388
   anurūpaṃ ca te deyaṃ gurubhaktaṃ sadakṣiṇam |	anurUpam ca te deyam guru-Baktam sa-dakziNam |
   tato jvarādayas tāpā na bhūyaḥ prabhavanti hi || 389	tatas jvara-AdayaH tApAH na BUyas praBavanti hi || 389
   nityaṃ svasamayaḥ sādhyo nityaṃ pūjyās tathāgatāḥ |	nityam sva-samayaH sADyaH nityam pUjyAH taTAgatAH |
   nityaṃ ca gurave deyaṃ sarvabuddhasamo hy asau || 390	nityam ca gurave deyam sarva-budDa-samaH hi asO || 390
   taddānāt puṇyasaṃbhāraḥ saṃbhārād bodhir uttamā |286	tad-dAnAt puNya-saMBAraH saMBArAt boDiH uttamAH |286
   datte 'smai sarvabuddhebhyo dattaṃ bhavati śāśvatam || 391	datte asmE sarva-budDeByaH dattam Bavati SASvatam || 391
   adya vaḥ saphalaṃ janma yad asmin supratiṣṭhitāḥ |	adya vaH saPalam janma yat asmin su-pratizWitAH |
   samāḥ samayadevānāṃ bhavitā stha na saṃśayaḥ || 392	samAH samaya-devAnAm BavitA sTa na saMSayaH || 392
   adyābhiṣiktā āyuṣmantaḥ sarvabuddhaiḥ savajribhiḥ |	adya-aBiziktAH AyuzmantaH sarva-budDEH sa-vajriBiH |
   traidhātukamahārājyaṃ rājādhipatayaḥ sthirāḥ | 393	trEDAtuka-mahA-rAjyam rAja-aDipatayaH sTirAH | 393
   adya mārān vinirjitya praviṣṭāḥ paramaṃ puram |	adya mArAn vinirjitya pravizwAH paramam puram |
   prāptam adyaiva buddhatvaṃ bhavadbhir nātra saṃśayaḥ || 394	prAptam adya-eva budDa-tvam BavadBiH na-atra saMSayaH || 394
   iti kuruta manaḥ prasādavajraṃ svasamayam akṣayasaukhadaṃ bhajadhvam |	iti kuruta manaH prasAda-vajram sva-samayam akzaya-sOKadam BajaDvam |
   jagati laghu sukhe 'dya vajrasattvapratisamaśāśvatatām gatā bhavantaḥ ||	jagati laGu suKe adya vajra-sattva-pratisama-SASvata-tAm gatAH BavantaH ||
   praṇipatya guroḥ padau śiṣyāḥ sadbhaktivatsalāḥ |	praNipatya guroH padO SizyAH sat-Bakti-vatsalAH |
   brūyur evaṃ kariṣyāmo yathājñāpayase vibho || 396	brUyuH evam karizyAmaH yaTA-AjQApayase viBo || 396
   saty eva saṃbhave teṣāṃ pratyekaṃ vāmapāṇinā |	sati eva saMBave tezAm pratyekam vAma-pANinA |
   savyāṅguṣṭhakam āgṛhya śāntiṃ kuryād vidhānataḥ || 397	savya-aFguzWakam AgRhya SAntim kuryAt viDAnataH || 397
   trisaptāhutim ekāṃ vā rājño vā bhūpater atha |	tri-sapta-Ahutim ekAm vA rAjQaH vA BUpateH aTa |
   dikpālasvātmaśāntau ca hutvā yāceta dakṣiṇām || 398	dikpAlasva-Atma-SAntO ca hutvA yAceta dakziNAm || 398
   sarvasattvārthakarttavye śrutādau vā prati prati |	sarva-sattva-arTa-karttavye Sruta-AdO vA prati prati |
   bhūgajādisuvarṇādau svasiddhau vā sahāyatām || 399	BU-gaja-Adi-suvarNa-AdO sva-sidDO vA sahAya-tAm || 399
   saṃgṛhya yat tad utsṛṣṭaṃ saṃtoṣya dattadakṣiṇān |	saMgRhya yat tat utsRzwam saMtozya datta-dakziNAn |
   sarvāhāravihārais taiḥ svaparaiś cakram arcayet || 400	sarva-AhAra-vihArEH tEH sva-parEH cakram arcayet || 400
   saṃgṛhya yogyasacchiṣyān vicitraparamāyubhiḥ |	saMgRhya yogya-sat-SizyAn vicitra-parama-ayuBiH |
   saṃtarpya copasaṃhṛtya muḥ-kārāntaiś ca tryakṣaraiḥ || 401	saMtarpya ca-upasaMhRtya muH-kAra-antEH ca tri-akzarEH || 401
   ākāretyādimantreṇa śūnyaṃ tac cakram uttamam |	AkAra-ityAdi-mantreNa SUnyam tat cakram uttamam |
   dattvārthine rajaḥ stokaṃ mahat toye rajaḥ sṛjet || 402	dattvA-arTine rajaH stokam mahat toye rajaH sRjet || 402
   garttāpūre pratiṣṭhāyāṃ home cakre ca yad dhanam |	garttA-pUre pratizWAyAm home cakre ca yat Danam |
   ācāryasyaiva tat sarvam ity āha varavajradhṛk || 403	AcAryasya-eva tat sarvam iti Aha vara-vajraDRk || 403
   ityādikarmikasyāyam uktaś cakravidhiḥ sphuṭaḥ |	iti-Adi-karmikasya-ayam uktaH cakraviDiH sPuwaH |
   jñānāveśasulabdhasya tv āveśenaiva kathyate || 404	jQAna-AveSa-sulabDasya tu AveSena-eva kaTyate || 404
   dvādaśābde samāveśya saṃpūjya bālabālike |	dvAdaSa-abde samAveSya saMpUjya bAla-bAlike |
   tābhyāṃ yad racayec cakraṃ cittavākkāyikaṃ matam || 405	tAByAm yat racayet cakram citta-vAc-kAyikam matam || 405
   citte tv akṣobhyamāmakyor ādeśaḥ samudāhṛtaḥ |	citte tu akzoBya-mAmakyoH AdeSaH samudAhRtaH |
   pāṇḍarāmitayor vāci kāye śāśvatalocane || 406	pANxarAmitayoH vAci kAye SASvata-locane || 406
   cittavākkāyasaṃstobhād racanāt tv iyam adbhutā |	citta-vAc-kAya-saMstoBAt racanAt tu iyam adButA |
   cittastobhāt parijñānaṃ vākstobhān mantrabhāṣaṇam || 407	citta-stoBAt parijQAnam vAc-stoBAt mantra-BAzaNam || 407
   kāyastobhāc ca khesthānaṃ stobhāveśe vidhis tv ayam |	kAyastoBAt ca KesTAnam stoBa-AveSe viDiH tu ayam |
   ācāryaśiṣyaseko 'tra prāṅnyāyenaiva saṃsthitaḥ || 408	AcArya-Sizya-sekaH atra prAc-nyAyena-eva saMsTitaH || 408
   prāptajñānavaśīkuryāc cetasaiva tricakrakam |	prApta-jQAna-vaSIkuryAt cetasA-eva tri-cakrakam |
   tadadhiṣṭhānataś cakraṃ dṛśyate svaparair yataḥ || 409	tad-aDizWAnataH cakram dRSyate sva-parEH yatas || 409
   praveśo 'trābhyanujñataḥ spaṣṭasvapnavad iṣyate |	praveSaH atra-aByanujQataH spazwa-svapna-vat izyate |
   yatas tenottamo jñeyaś cittamūrtidṛḍhatvataḥ || 410	yatas tena-uttamaH jQeyaH citta-mUrti-dRXa-tvataH || 410
   triyogānām api prāgvad vidhir vākkāyacakrayoḥ |	tri-yogAnAm api prAgvat viDiH vAkkAya-cakrayoH |
   tatsthāne 'kṣobhyacihnaṃ syād vākkāyaguhyaśuddhaye || 411	tad-sTAne akzoBya-cihnam syAt vAc-kAya-guhya-SudDaye || 411
   jñānādikarmisaṃveśisaṃprāptavaśinām api |	jQAna-Adi-karmi-saMveSi-saMprApta-vaSinAm api |
   cetasaiva vidhiḥ sarvas taddhīno naiva sidhyati || 412	cetasA-eva viDiH sarvaH tat-hInaH na-eva siDyati || 412
   vajrācāryāgraśiṣyāṇāṃ niṣyandādiratātmanām |	vajra-AcArya-agra-SizyANAm nizyanda-Adi-rata-AtmanAm |
   manasokto vidhiḥ śreṣṭho vāṅmātreṇātra kiṃ bhavet || 413	manasA-uktaH viDiH SrezWaH vAc-mAtreNa-atra kim Bavet || 413
   vṛttamātrān na buddhatvaṃ śrutamātrāc ca no bhavet |	vRtta-mAtrAt na budDa-tvam Sruta-mAtrAt ca naH Bavet |
   cintayāpi na yāvac ca bhāvanāto nirucyate || 413	cintayA-api na yAvat ca BAvanAtaH nirucyate || 413
   yad āha ||	yat Aha ||
   alaṃ bahuvisarpiṇyā kathayā mantravādinām |	alam bahu-visarpiNyA kaTayA mantra-vAdinAm |
   cetaḥ sādhyaṃ viśeṣeṇa cittāt saṃbodhisambhavaḥ || 414	cetaH sADyam viSezeNa cittAt saMboDi-samBavaH || 414
   yad uktam ||	yat uktam ||
   yat phalaṃ bodhicittaṃ tad buddhajñānam anuttaram |	yat Palam boDi-cittam tat budDa-jQAnam anuttaram |
   vajrasattvamayaṃ tasya dharmasaṃbhoganirmitam || 415	vajra-sattva-mayam tasya Darma-saMBoga-nirmitam || 415
   prākṛtakalpanāvṛtter nānyad duḥkhaṃ bhavātmakam |	prAkRta-kalpanA-vRtteH na-anyat duHKam Bava-Atmakam |
   sākṣād asya virodhy evaṃ prajñopāyātma [...] 416	sAkzAt asya viroDi evam prajQA-upAya-Atma [...] 416
