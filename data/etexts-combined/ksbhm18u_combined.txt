   //svargaparva//	//svarga-parva//
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_18.1 //	devIm sarasvatIm vyAsam tatas jayam-udIrayet // Bhmd-_18.1 //
   tataḥ svargaśriyā juṣṭaṃ bhrājiṣṇumukuṭāṅgadam /	tatas svarga-SriyA juzwam BrAjizNu-mukuwa-aFgadam /
   dadarśa śakrasaṃkāśaṃ kururājaṃ yudhiṣṭhiraḥ // Bhmj_18.2 //	dadarSa Sakra-saMkASam kuru-rAjam yuDizWiraH // Bhmd-_18.2 //
   taṃ vīkṣya sānujaṃ tatra jātamanyuḥ śatakratum /	tam vIkzya sa-anujam tatra jAta-manyuH Satakratum /
   uvāca svasti devebhyaḥ svargāyāstvayamañjaliḥ // Bhmj_18.3 //	uvAca svasti deveByaH svargAya-aH-tu-ayam-aQjaliH // Bhmd-_18.3 //
   yatra duryodhanaḥ pāpaḥ pṛthivīkṣayakāraṇam /	yatra duryoDanaH pApaH pRTivI-kzaya-kAraNam /
   sumerukūṭavikaṭe vibhāti paramāsane // Bhmj_18.4 //	sumeru-kUwa-vikawe viBAti parama-Asane // Bhmd-_18.4 //
   na tatra mama vāso 'sti vrajāmyeṣa namo 'stu te /	na tatra mama vAsaH asti vrajAmi-eza namaH astu te /
   yatra me bhrātaraḥ śūrāstatra vāso mamādhunā // Bhmj_18.5 //	yatra me BrAtaraH SUrAH-tatra vAsaH mama-aDunA // Bhmd-_18.5 //
   iti rājño bruvāṇasya devadūtaṃ surāstataḥ /	iti rAjQaH bruvANasya deva-dUtam surAH-tatas /
   bhrātṝnprati prayāhīti prāhurvāyumanojavam // Bhmj_18.6 //	BrAtLn-prati prayAhi-iti prAhuH-vAyu-manojavam // Bhmd-_18.6 //
   sa devadūtādiṣṭena vrajansapadi vartmanā /	sa deva-dUta-Adizwena vrajan-sapadi vartmanA /
   dadarśa puruṣānghorānnarakāntaravartinaḥ // Bhmj_18.7 //	dadarSa puruzAn-GorAt-naraka-antara-vartinaH // Bhmd-_18.7 //
   keśaśoṇitamāṃsāsṛgvasāsaṃghātapicchile /	keSa-SoNita-mAMsa-asRj-vasA-saMGAta-picCile /
   praklinnānekakuṇapavyākīrṇakṛmisaṃkule // Bhmj_18.8 //	praklinna-aneka-kuNapa-vyAkIrNa-kRmi-saMkule // Bhmd-_18.8 //
   kākakaṅkabakolūkavadanairabhito vṛte /	kAka-kaFka-baka-ulUka-vadanEH-aBitas vRte /
   śavadurgandhanīrandhrasaṃghaṭṭaśatasaṃkule // Bhmj_18.9 //	Sava-durganDa-nIranDra-saMGawwa-Sata-saMkule // Bhmd-_18.9 //
   karapattraśilāpākasaṃtaptasikatātaṭe /	karapattra-SilA-pAka-saMtapta-sikatA-tawe /
   lohitailavasākumbhakūṭaśalmalidāruṇe // Bhmj_18.10 //	lohi-tEla-vasA-kumBa-kUwa-Salmali-dAruNe // Bhmd-_18.10 //
   kṣurakaṇṭakakīlograjvālāstambhavibhīṣaṇe /	kzura-kaNwaka-kIla-ugra-jvAlA-stamBa-viBIzaNe /
   taptavaitaraṇīvisrapūyapūritasaikate // Bhmj_18.11 //	tapta-vEtaraNI-visra-pUya-pUrita-sEkate // Bhmd-_18.11 //
   asipatravanotkṛttanaranārīkṛtasvane /	asipatravana-utkRtta-nara-nArI-kRta-svane /
   ghorāndhakāragahane tatra śuśrāva dharmajaḥ // Bhmj_18.12 //	Gora-anDakAra-gahane tatra SuSrAva DarmajaH // Bhmd-_18.12 //
   pāpināṃ kvāthyamānānāmākrandaṃ dhṛtidāruṇam /	pApinAm kvATyamAnAnAm-Akrandam DRti-dAruNam /
   kṣaṇamekamito rājanmā nivartasva śītalaiḥ // Bhmj_18.13 //	kzaNam-ekam-itas rAjan-mA nivartasva SItalEH // Bhmd-_18.13 //
   tvatpuṇyavātaiḥ spṛṣṭānāmasmākaṃ bādhate tamaḥ /	tvad-puNya-vAtEH spRzwAnAm-asmAkam bADate tamaH /
   vayaṃ bhīmaprabhṛtayaḥ pāṇḍavā bhrātarastava // Bhmj_18.14 //	vayam BIma-praBRtayaH pANxavAH BrAtaraH-tava // Bhmd-_18.14 //
   kṛṣṇā ceyaṃ varārohā mahiṣī vallabhā satī /	kRzNA ca-iyam varArohA mahizI vallaBA satI /
   śrutvaitatkaruṇaṃ rājā vajreṇeva vidāritaḥ // Bhmj_18.15 //	SrutvA-etat-karuNam rAjA vajreNa-iva vidAritaH // Bhmd-_18.15 //
   tatraiva tasthau nirdvandvo nindandurlalitaṃ vidheḥ /	tatra-eva tasTO nirdvandvaH nindan-durlalitam viDeH /
   so 'vadadbata devānāmavicārahataiva dhīḥ // Bhmj_18.16 //	saH avadat-bata devAnAm-avicAra-hatA-eva DIH // Bhmd-_18.16 //
   yaireta dharmaniratāḥ kleśe 'sminsamupekṣitāḥ /	yEH-eta Darma-niratAH kleSe asmin-samupekzitAH /
   ayaṃ mohaḥ prasādo vā viveko nāyamīdṛśaḥ // Bhmj_18.17 //	ayam mohaH prasAdaH vA vivekaH na-ayam-IdRSaH // Bhmd-_18.17 //
   vibudhānāṃ na jānanti ye dharmasya vyatikramam /	vibuDAnAm na jAnanti ye Darmasya vyatikramam /
   bhramaḥ svapno 'tha māyeyaṃ kimetaditi cintayan // Bhmj_18.18 //	BramaH svapnaH aTa mAyA-iyam kim-etat-iti cintayan // Bhmd-_18.18 //
   devadūta na jānāmi kasyedaṃ durviceṣṭate /	deva-dUta na jAnAmi kasya-idam durvicezwate /
   ihaivāhaṃ sthito gaccha na me svargeṇa kāraṇam // Bhmj_18.19 //	iha-eva-aham sTitaH gacCa na me svargeNa kAraNam // Bhmd-_18.19 //
   pūjyante yatra durvṛttā viśasyante nu sādhavaḥ /	pUjyante yatra durvRttAH viSasyante nu sADavaH /
   ityukto dharmarājena devadūtaḥ surādhipam // Bhmj_18.20 //	iti-uktaH DarmarAjena deva-dUtaH sura-aDipam // Bhmd-_18.20 //
   gatvā vyajijñapatsarvaṃ sa ca tūṣṇīṃ samāyayau /	gatvA vyajijQapat-sarvam sa ca tUzNIm samAyayO /
   prāpte surādhipe tatra saha dharmādibhiḥ suraiḥ // Bhmj_18.21 //	prApte sura-aDipe tatra saha Darma-AdiBiH surEH // Bhmd-_18.21 //
   nādṛśyatāśubhaṃ kiṃcidvavau puṇyaśca mārutaḥ /	na-adRSyata-aSuBam kiMcid-vavO puNyaH-ca mArutaH /
   tato 'bravītsurapatirviṣṇaṃ dharmanandanam // Bhmj_18.22 //	tatas abravIt-surapatiH-vizNam Darmanandanam // Bhmd-_18.22 //
   asatyametannāyeyaṃ mayaiveha pradarśitā /	asatyam-etat-nAyA-iyam mayA-eva-iha pradarSitA /
   etadālokanaṃ rājñāmavaśyaṃ miśrakarmaṇām // Bhmj_18.23 //	etat-Alokanam rAjQAm-avaSyam miSra-karmaNAm // Bhmd-_18.23 //
   asatyaleśasaṃsparśādetaddroṇavadhāttava /	asatya-leSa-saMsparSAt-etat-droNa-vaDAt-tava /
   ehi paśya nijānbhrātṝndivyaṃ svapadamāśritān // Bhmj_18.24 //	ehi paSya nijAn-BrAtLn-divyam sva-padam-ASritAn // Bhmd-_18.24 //
   svargaśriyaṃ ca pāñcālīṃ putrāṃścāmaratāṃ gatān /	svarga-Sriyam ca pAQcAlIm putrAn=-ca-amara-tAm gatAn /
   ityukte devarājena vītaśokī yudhiṣṭhiraḥ // Bhmj_18.25 //	iti-ukte devarAjena vIta-SokI yuDizWiraH // Bhmd-_18.25 //
   snātvā dharmagirā svargagaṅgāmbhasi nabhaḥprabhe /	snAtvA Darma-girA svargagaFgA-amBasi naBaH-praBe /
   utsṛjya mānuṣaṃ bhāvaṃ puṇyāṃ surasabhāṃ yayau // Bhmj_18.26 //	utsRjya mAnuzam BAvam puNyAm surasaBAm yayO // Bhmd-_18.26 //
   apsaronṛttalalitāngāyangandharvakiṃnarān /	apsaraH-nRtta-lalitAn-gAyan-ganDarva-kiMnarAn /
   tatra svapadamārūḍhānapaśyadanujānnijān // Bhmj_18.27 //	tatra sva-padam-ArUXAn-apaSyat-anujAn-nijAn // Bhmd-_18.27 //
   maṇḍale ca raveḥ karṇaṃ svayamindreṇa darśitam /	maNxale ca raveH karNam svayam-indreNa darSitam /
   abhibhanyuṃ ca rucirākāranirjitamanmatham // Bhmj_18.28 //	aBiBanyum ca rucira-AkAra-nirjita-manmaTam // Bhmd-_18.28 //
   varcobhidhānaṃ somasya taṃ sutaṃ somamaṇḍale /	varcaH-BiDAnam somasya tam sutam soma-maNxale /
   gandharvarājaṃ sākṣācca dhṛtarāṣṭraṃ janeśvaram // Bhmj_18.29 //	ganDarva-rAjam sAkzAt-ca DRtarAzwram janeSvaram // Bhmd-_18.29 //
   vasuṃ śāntanavaṃ bhīṣmaṃ guruṃ droṇaṃ bṛhaspatim /	vasum SAntanavam BIzmam gurum droNam bRhaspatim /
   nārāyaṇaṃ ca viśveśaṃ śaṅkhacakragadādharam // Bhmj_18.30 //	nArAyaNam ca viSveSam SaFKa-cakra-gadA-Daram // Bhmd-_18.30 //
   yadaṃśā bhuvi ye jātāstāṃśca dṛṣṭvā tadāśrayān /	yad-aMSAH Buvi ye jAtAH-tAn=-ca dRzwvA tad-ASrayAn /
   āsasāda sadānandaṃ vandyaṃ nandanavāsinām /	AsasAda sat-Anandam vandyam nandana-vAsinAm /
   dharmasūnurnidhirdhāmnāṃ hariścandrocitaṃ padam // Bhmj_18.31 //	Darma-sUnuH-niDiH-DAmnAm hariScandra-ucitam padam // Bhmd-_18.31 //
   atha nahuṣadilīpadhundhumārasagarabhagīratharāmakārtavīryaiḥ /	aTa nahuza-dilIpa-DunDumAra-sagara-BagIraTa-rAma-kArtavIryEH /
   nṛpatibhirabhito 'bhivandyamānaḥ sitacaritaḥ sa rarāja rājacandraḥ //	nRpatiBiH-aBitas aBivandyamAnaH sita-caritaH sa rarAja rAja-candraH //
   Bhmj_18.32 //	Bhmd-_18.32 //
   śrutveti bhāratakathāṃ vaiśampāyanakīrtitām /	SrutvA-iti BArata-kaTAm vESampAyana-kIrtitAm /
   saṃpannasarpasatro 'bhūnnirvṛtto janamejayaḥ // Bhmj_18.33 //	saMpanna-sarpa-satraH aBUt-nirvRttaH janamejayaH // Bhmd-_18.33 //
   etatsūtena kathitaṃ naimiṣāraṇyavāsinaḥ /	etat-sUtena kaTitam nEmiza-araNya-vAsinaH /
   niśamya śaunakamukhāstasthurānandanirbharāḥ // Bhmj_18.34 //	niSamya SOnaka-muKAH-tasTuH-Ananda-nirBarAH // Bhmd-_18.34 //
   iti śrīkṣemendraviracitāyāṃ bhāratamañjaryāṃ svargaparva	iti SrIkzema-indra-viracitAyAm BArata-maQjaryAm svarga-parva
