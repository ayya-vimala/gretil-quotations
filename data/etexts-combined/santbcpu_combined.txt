   Pariccheda 1	Pari=-CedaH 1
   aum namo buddhāya |	Om namaH budDAya |
   sugatān sasutān sadharmakāyān praṇipatyādarato 'khilāṃśca vandyān /	sugatAn sa-sutAn sa-Darma-kAyAn praNipatya-AdarataH aKilAn=-ca vandyAn /
   sugatātmajasaṃvarāvatāraṃ kathayiṣyāmi yathāgamaṃ samāsāt // Bca_1.1 //	sugata-Atmaja-saMvara-avatAram kaTayizyAmi yaTAgamam samAsAt // Bca_1.1 //
   na hi kiṃcidapūrvamatra vācyaṃ na ca saṃgrathanakauśalaṃ mamāsti /	na hi kiMcid-apUrvam-atra vAcyam na ca saMgraTana-kOSalam mama-asti /
   ataeva na me parārthacintā svamano vāsayituṃ kṛtaṃ mamedaṃ // Bca_1.2 //	ataeva na me para-arTa-cintA sva-manaH vAsayitum kRtam mama-idam // Bca_1.2 //
   mama tāvadanena yāti vṛddhiṃ kuśalaṃ bhāvayituṃ prasādavegaḥ /	mama tAvat-anena yAti vRdDim kuSalam BAvayitum prasAda-vegaH /
   atha matsamadhātureva paśyed aparo 'pyenamato 'pi sārthako 'yaṃ // Bca_1.3	aTa mad-sama-DAtuH-eva paSyet aparaH api-enam-atas api sArTakaH ayam // Bca_1.3
   kṣaṇasaṃpadiyaṃ sudurlabhā pratilabdhā puruṣārthasādhanī /	kzaNa-saMpad-iyam su-durlaBA pratilabDA puruza-arTa-sADanI /
   yadi nātra vicintyate hitaṃ punarapyeṣa samāgamaḥ kutaḥ // Bca_1.4 //	yadi na-atra vicintyate hitam punar-api-eza samAgamaH kutas // Bca_1.4 //
   rātrau yathā meghaghanāndhakāre vidyutkṣaṇaṃ darśayati prakāśaṃ /	rAtrO yaTA meGa-Gana-anDakAre vidyut-kzaNam darSayati prakASam /
   buddhānubhāvena tathā kadācil-lokasya puṇyeṣu matiḥ kṣaṇaṃ syāt // Bca_1.5	budDa-anuBAvena taTA kadAcid---lokasya puNyezu matiH kzaNam syAt // Bca_1.5
   tasmācchubhaṃ durbalameva nityaṃ balaṃ tu pāpasya mahatsughoraṃ /	tasmAt-SuBam durbalam-eva nityam balam tu pApasya mahat-su-Goram /
   tajjīyate 'nyena śubhena kena saṃbodhicittaṃ yadi nāma na syāt // Bca_1.6	tat-jIyate anyena SuBena kena saMboDi-cittam yadi nAma na syAt // Bca_1.6
   kalpānanalpān pravicintayadbhir dṛṣṭaṃ munīndrairhitametadeva /	kalpAn-analpAn pravicintayadBiH dRzwam muni-indrEH-hitam-etat-eva /
   yataḥ sukhenaiva sukhaṃ pravṛddham utplāvayatyapramitāñjanaughān //	yatas suKena-eva suKam pravRdDam utplAvayati-apramitAn-jana-oGAn //
   Bca_1.7 //	Bca_1.7 //
   bhavaduḥkhaśatāni tartukāmair api sattvavyasanāni hartukāmaiḥ /	Bava-duHKa-SatAni tartu-kAmEH api sattva-vyasanAni hartu-kAmEH /
   bahusaukhyaśatāni bhoktukāmair na vimocyaṃ hi sadaiva bodhicittaṃ //	bahu-sOKya-SatAni Boktu-kAmEH na vimocyam hi sadA-eva boDi-cittam //
   Bca_1.8 //	Bca_1.8 //
   bhavacārakabandhano varākaḥ sugatānāṃ suta ucyate kṣaṇen /	Bava-cAraka-banDanaH varAkaH sugatAnAm sutaH ucyate kzaNet /
   na narāmaralokavandanīyo bhavati smodita eva bodhicitte // Bca_1.9 //	na nara-amara-loka-vandanIyaH Bavati sma-uditaH eva boDi-citte // Bca_1.9 //
   aśucipratimāmimāṃ gṛhītvā jinaratnapratimāṃ karotyanarghāṃ /	aSuci-pratimAm-imAm gRhItvA jinaratna-pratimAm karoti-anarGAm /
   rasajātamatīva vedhanīyaṃ sudṛḍhaṃ gṛhṇata bodhicittasaṃjñaṃ // Bca_1.10	rasajAtam-atIva veDanIyam su-dRXam gRhNata boDi-citta-saMjQam // Bca_1.10
   suparīkṣitamaprameyadhībhir bahumūlyaṃ jagadekasārthavāhaiḥ /	su-parIkzitam-aprameya-DIBiH bahu-mUlyam jagat-eka-sArTavAhEH /
   gatipattanavipravāsaśīlāḥ sudṛḍhaṃ gṛhṇata bodhicittaratnaṃ // Bca_1.11 //	gati-pattana-vipravAsa-SIlAH su-dRXam gRhNata boDi-citta-ratnam // Bca_1.11 //
   kadalīva phalaṃ vihāya yāti kṣayamanyatkuśalaṃ hi sarvameva /	kadalI-iva Palam vihAya yAti kzayam-anyat-kuSalam hi sarvam-eva /
   satataṃ phalati kṣayaṃ na yāti prasavatyeva tu bodhicittavṛkṣaḥ //	satatam Palati kzayam na yAti prasavati-eva tu boDi-citta-vRkzaH //
   Bca_1.12 //	Bca_1.12 //
   kṛtvāpi pāpāni sudāruṇāni yadāśrayāduttarati kṣaṇena /	kRtvA-api pApAni su-dAruNAni yad-ASrayAt-uttarati kzaNena /
   śūrāśrayeṇeva mahābhayāni nāśrīyate tatkathamajñasattvaiḥ // Bca_1.13 //	SUra-ASrayeNa-iva mahA-BayAni na-ASrIyate tat-kaTam-ajQa-sattvEH // Bca_1.13 //
   yugāntakālānalavanmahānti pāpāni yannirdahati kṣaṇena /	yuga-anta-kAla-anala-vat-mahAnti pApAni yat-nirdahati kzaNena /
   yasyānuśaṃsānamitānuvāca maitreyanāthaḥ sudhanāya dhīmān // Bca_1.14 //	yasya-anuSaMsAn-amitAn-uvAca mEtreya-nATaH suDanAya DImAn // Bca_1.14 //
   tadbodhicittaṃ dvividhaṃ vijñātavyaṃ samāsataḥ /	tat-boDi-cittam dviviDam vijQAtavyam samAsatas /
   bodhipraṇidhicittaṃ ca bodhiprasthānameva ca // Bca_1.15 //	boDi-praNiDi-cittam ca boDi-prasTAnam-eva ca // Bca_1.15 //
   gantukāmasya gantuśca yathā bhedaḥ pratīyate /	gantu-kAmasya gantuH-ca yaTA BedaH pratIyate /
   tathā bhedo 'nayorjñeyo yathāsaṃkhyena paṇḍitaiḥ // Bca_1.16 //	taTA BedaH anayoH-jQeyaH yaTA-saMKyena paNxitEH // Bca_1.16 //
   bodhipraṇidhicittasya saṃsāre 'pi phalaṃ mahat /	boDi-praNiDi-cittasya saMsAre api Palam mahat /
   na tvavicchinnapuṇyatvaṃ yathā prasthānacetasaḥ // Bca_1.17 //	na tu-avicCinna-puNya-tvam yaTA prasTAna-cetasaH // Bca_1.17 //
   yataḥ prabhṛtyaparyanta-sattvadhātupramokṣaṇe /	yatas praBRti-aparyanta--sattva-DAtu-pramokzaNe /
   samādadāti taccittam anivartyena cetasā // Bca_1.18 //	samAdadAti tat-cittam anivartyena cetasA // Bca_1.18 //
   tataḥ prabhṛti suptasya pramattasyāpyanekaśaḥ /	tatas praBRti suptasya pramattasya-api-anekaSas /
   avicchinnāḥ puṇyadhārāḥ pravartante nabhaḥsamāḥ // Bca_1.19 //	avicCinnAH puNya-DArAH pravartante naBaH-samAH // Bca_1.19 //
   idaṃ subāhupṛcchāyāṃ sopapattikamuktavān /	idam subAhu-pRcCAyAm sa-upapattikam-uktavAn /
   hīnādhimuktisattvārthaṃ svayameva tathāgataḥ // Bca_1.20 //	hIna-aDimukti-sattva-arTam svayam-eva taTAgataH // Bca_1.20 //
   śiraḥśūlāni sattvānāṃ nāśayāmīti cintayan /	SiraH-SUlAni sattvAnAm nASayAmi-iti cintayan /
   aprameyeṇa puṇyena gṛhyate sma hitāśayaḥ // Bca_1.21 //	aprameyeNa puNyena gRhyate sma hita-ASayaH // Bca_1.21 //
   kimutāpramitaṃ śūlam ekaikasya jihīrṣataḥ /	kim-uta-apramitam SUlam ekEkasya jihIrzataH /
   aprameyaguṇaṃ sattvam ekaikaṃ ca cikīrṣataḥ // Bca_1.22 //	aprameya-guNam sattvam ekEkam ca cikIrzataH // Bca_1.22 //
   kasya mātuḥ piturvāpi hitāśaṃseyamīdṛśī /	kasya mAtuH pituH-vA-api hitASaMsA-iyam-IdRSI /
   devatānāmṛṣīṇāṃ vā brahmaṇāṃ vā bhaviṣyati // Bca_1.23 //	devatAnAm-RzINAm vA brahmaNAm vA Bavizyati // Bca_1.23 //
   teṣāmeva ca sattvānāṃ svārthe 'pyeṣa manorathaḥ /	tezAm-eva ca sattvAnAm sva-arTe api-eza manoraTaH /
   notpannapūrvaḥ svapne 'pi parārthe saṃbhavaḥ kutaḥ // Bca_1.24 //	na-utpanna-pUrvaH svapne api para-arTe saMBavaH kutas // Bca_1.24 //
   sattvaratnaviśeṣo 'yam apūrvo jāyate kathaṃ /	sattva-ratna-viSezaH ayam apUrvaH jAyate kaTam /
   yatparārthāśayo 'nyeṣāṃ na svārthe 'pyupajāyate // Bca_1.25 //	yat-parArTa-ASayaH anyezAm na sva-arTe api-upajAyate // Bca_1.25 //
   jagadānandabījasya jagadduḥkhauṣadhasya ca /	jagat-Ananda-bIjasya jagat-duHKa-OzaDasya ca /
   cittaratnasya yatpuṇyaṃ tatkathaṃ hi pramīyatāṃ // Bca_1.26 //	citta-ratnasya yat-puNyam tat-kaTam hi pramIyatAm // Bca_1.26 //
   hitāśaṃsanamātreṇa buddhapūjā viśiṣyate /	hita-ASaMsana-mAtreNa budDa-pUjA viSizyate /
   kiṃ punaḥ sarvasattvānāṃ sarvasaukhyārthamudyamāt // Bca_1.27 //	kim punar sarva-sattvAnAm sarva-sOKya-arTam-udyamAt // Bca_1.27 //
   duḥkhamevābhidhāvanti duḥkhaniḥsaraṇāśayā /	duHKam-eva-aBiDAvanti duHKa-niHsaraNa-ASayAH /
   sukhecchayaiva saṃmohāt svasukhaṃ ghnanti śatruvat // Bca_1.28 //	suKa-icCayA-eva saMmohAt sva-suKam Gnanti Satru-vat // Bca_1.28 //
   yasteṣāṃ sukharaṅkāṇāṃ pīḍitānāmanekaśaḥ /	yaH-tezAm suKa-raFkANAm pIxitAnAm-anekaSas /
   tṛptiṃ pūrvasukhaiḥ kuryāt sarvāḥ pīḍāśchinatti ca // Bca_1.29 //	tRptim pUrva-suKEH kuryAt sarvAH pIxAH-Cinatti ca // Bca_1.29 //
   nāśayatyapi saṃmohaṃ sādhustena samaḥ kutaḥ /	nASayati-api saMmoham sADuH-tena samaH kutas /
   kuto vā tādṛśaṃ mitraṃ puṇyaṃ vā tādṛśaṃ kutaḥ // Bca_1.30 //	kutas vA tAdRSam mitram puNyam vA tAdRSam kutas // Bca_1.30 //
   kṛte yaḥ pratikurvīta so 'pi tāvatpraśasyate /	kRte yaH pratikurvIta saH api tAvat-praSasyate /
   avyāpāritasādhustu bodhisattvaḥ kimucyatāṃ // Bca_1.31 //	avyApArita-sADuH-tu boDisattvaH kim-ucyatAm // Bca_1.31 //
   katipayajanasatradāyakaḥ kuśalakṛdityabhipūjyate janaiḥ /	katipaya-jana-satra-dAyakaH kuSala-kRt-iti-aBipUjyate janEH /
   kṣaṇamaśanakamātradānataḥ saparibhavaṃ divasārdhayāpanāt // Bca_1.32 //	kzaNam-aSanaka-mAtra-dAnataH sa-pariBavam divasa-arDa-yApanAt // Bca_1.32 //
   kimu niravadhisattvasaṃkhyayā niravadhikālamanuprayacchataḥ /	kimu niravaDi-sattva-saMKyayA niravaDi-kAlam-anuprayacCataH /
   gaganajanaparikṣayākṣayaṃ sakalamanorathasaṃprapūraṇaṃ // Bca_1.33 //	gagana-jana-parikzayA-kzayam sakala-manoraTa-saMprapUraNam // Bca_1.33 //
   iti sattrapatau jinasya puttre kaluṣaṃ sve hṛdaye karoti yaśca /	iti sattra-patO jinasya puttre kaluzam sve hRdaye karoti yaH-ca /
   kaluṣodayasaṃkhyayā sa kalpān narakeṣvāvasatīti nātha āha // Bca_1.34 //	kaluza-udaya-saMKyayA sa kalpAn narakezu-Avasati-iti nATaH Aha // Bca_1.34 //
   atha yasya manaḥ prasādameti prasavettasya tato 'dhikaṃ phalaṃ /	aTa yasya manaH prasAdam-eti prasavet-tasya tatas aDikam Palam /
   mahatā hi balena pāpakarma jinaputtreṣu śubhaṃ tvayatnataḥ // Bca_1.35 //	mahatA hi balena pApa-karma jina-puttrezu SuBam tu-ayatnatas // Bca_1.35 //
   teṣāṃ śarīrāṇi namaskaromi yatroditaṃ tadvaracittaratnaṃ /	tezAm SarIrANi namaskaromi yatra-uditam tad-vara-citta-ratnam /
   yatrāpakāro 'pi sukhānubandhī sukhākarāṃstān śaraṇaṃ prayāmi // Bca_1.36	yatra-apakAraH api suKa-anubanDI suKa-AkarAn=-tAn SaraNam prayAmi // Bca_1.36
   bodhicaryāvatāre bodhicittānuśaṃsā nāma prathamaḥ paricchedaḥ ||	boDi-caryA-avatAre boDi-citta-anuSaMsAH nAma praTamaH paricCedaH ||
   Pariccheda 2	Pari=-CedaH 2
   taccittaratnagrahaṇāya samyak pūjāṃ karomyeṣa tathāgatānāṃ /	tad-citta-ratna-grahaNAya samyak pUjAm karomi-eza taTAgatAnAm /
   saddharmaratnasya ca nirmalasya buddhātmajānāṃ ca guṇodadhīnāṃ // Bca_2.1	sadDarma-ratnasya ca nirmalasya budDa-AtmajAnAm ca guNa-udaDInAm // Bca_2.1
   yāvanti puṣpāṇi phalāni caiva bhaiṣajyajātāni ca yāni santi /	yAvanti puzpANi PalAni ca-eva BEzajya-jAtAni ca yAni santi /
   ratnāni yāvanti ca santi loke jalāni ca svacchamanoramāṇi // Bca_2.2 //	ratnAni yAvanti ca santi loke jalAni ca svacCa-manoramANi // Bca_2.2 //
   mahīdharā ratnamayāstathānye vanapradeśāśca vivekaramyāḥ /	mahIDarAH ratna-mayAH-taTA-anye vana-pradeSAH-ca viveka-ramyAH /
   latāḥ sapuṣpābharaṇojjvalāśca drumāśca ye satphalanamraśākhāḥ // Bca_2.3	latAH sa-puzpa-ABaraNa-ujjvalAH-ca drumAH-ca ye sat-Pala-namra-SAKAH // Bca_2.3
   devādilokeṣu ca gandhadhūpāḥ kalpadrumā ratnamayāśca vṛkṣāḥ /	deva-Adi-lokezu ca ganDa-DUpAH kalpadrumAH ratna-mayAH-ca vRkzAH /
   sarāṃsi cāmbhoruhabhūṣaṇāni haṃsasvanātyantamanoharāṇi // Bca_2.4 //	sarAMsi ca-amBoruha-BUzaNAni haMsa-svana-atyanta-manoharANi // Bca_2.4 //
   akṛṣṭajātāni ca śasyajātāny anyāni vā pūjyavibhūṣaṇāni /	akRzwa-jAtAni ca Sasya-jAtAni anyAni vA pUjya-viBUzaNAni /
   ākāśadhātuprasarāvidhīni sarvāṇyapīmānyaparigrahāṇi // Bca_2.5 //	AkASa-DAtu-prasara-aviDIni sarvANi-api-imAni-aparigrahANi // Bca_2.5 //
   ādāya buddhyā munipuṅgavebhyo niryātayāmyeṣa saputrakebhyaḥ /	AdAya budDyA muni-puFgaveByaH niryAtayAmi-eza sa-putrakeByaH /
   gṛhṇantu tanme varadakṣiṇīyā mahākṛpā māmanukampamānāḥ // Bca_2.6 //	gRhNantu tat-me vara-dakziNIyAH mahA-kRpAH mAm-anukampamAnAH // Bca_2.6 //
   apuṇyavānasmi mahādaridraḥ pūjārthamanyanmama nāsti kiṃcit /	apuNyavAn-asmi mahA-daridraH pUjA-arTam-anyat-mama na-asti kiMcid /
   ato mamārthāya parārthacintā gṛhṇantu nāthā idamātmaśaktyā // Bca_2.7 //	atas mama-arTAya para-arTa-cintAH gRhNantu nATAH idam-Atma-SaktyA // Bca_2.7 //
   dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ /	dadAmi ca-AtmAnam-aham jineByaH sarveNa sarvam ca tad-AtmajeByaH /
   parigrahaṃ me kurutāgrasattvāḥ yuṣmāsu dāsatvamupaimi bhaktyā // Bca_2.8	parigraham me kuruta-agra-sattvAH yuzmAsu dAsa-tvam-upEmi BaktyA // Bca_2.8
   parigraheṇāsmi bhavatkṛtena nirbhīrbhave sattvahitaṃ karomi /	parigraheNa-asmi Bavat-kRtena nirBIH-Bave sattva-hitam karomi /
   pūrvaṃ ca pāpaṃ samatikramāmi nānyacca pāpaṃ prakaromi bhūyaḥ // Bca_2.9	pUrvam ca pApam samatikramAmi na-anyat-ca pApam prakaromi BUyas // Bca_2.9
   ratnojjvalastambhamanorameṣu muktāmayodbhāsivitānakeṣu /	ratna-ujjvala-stamBa-manoramezu mukta-Amaya-udBAsi-vitAnakezu /
   svacchojjvalasphāṭikakuṭṭimeṣu sugandhiṣu snānagṛheṣu teṣu // Bca_2.10 //	svacCa-ujjvala-sPAwika-kuwwimezu suganDizu snAna-gRhezu tezu // Bca_2.10 //
   manojñagandhodakapuṣpapūrṇaiḥ kumbhairmahāratnamayairanekaiḥ /	manojQa-ganDa-udaka-puzpa-pUrNEH kumBEH-mahAratna-mayEH-anekEH /
   snānaṃ karomyeṣa tathāgatānāṃ tadātmajānāṃ ca sagītavādyaṃ // Bca_2.11 //	snAnam karomi-eza taTAgatAnAm tad-AtmajAnAm ca sa-gIta-vAdyam // Bca_2.11 //
   pradhūpitairdhautamalairatulyair varstraiśca teṣāṃ tanumunmṛśāmi /	praDUpitEH-DOta-malEH-atulyEH varstrEH-ca tezAm tanum-unmRSAmi /
   tataḥ suraktāni sudhūpitāni dadāmi tebhyo varacīvarāṇi // Bca_2.12 //	tatas su-raktAni su-DUpitAni dadAmi teByaH vara-cIvarANi // Bca_2.12 //
   divyairmṛduślakṣṇavicitraśobhair vastrairalaṅkāravaraiśca taistaiḥ /	divyEH-mRdu-SlakzNa-vicitra-SoBEH vastrEH-alaFkAra-varEH-ca tEH-tEH /
   samantabhadrājitamañjughoṣa-lokeśvarādīnapi maṇḍayāmi // Bca_2.13 //	samantaBadra-ajita-maQjuGoza--loka-ISvara-AdIn-api maNxayAmi // Bca_2.13 //
   sarvatrisāhasravisārigandhair gandhottamaistānanulepayāmi /	sarva-tri-sAhasra-visAri-ganDEH ganDottamEH-tAn-anulepayAmi /
   sūttaptasūnmṛṣṭasudhautahema-prabhojjvalānsarvamunīndrakāyān // Bca_2.14	su-uttaptasu-un-mRzwa-su-DOta-hema--praBA-ujjvalAn-sarva-muni-indra-kAyAn // Bca_2.14
   mandāravendīvaramallikādyaiḥ sarvaiḥ sugandhaiḥ kusumairmanojñaiḥ /	mandArava-indIvara-mallikA-AdyEH sarvEH suganDEH kusumEH-manojQEH /
   abhyarcayāmyarcyatamānmunīndrān sragbhiśca saṃsthānamanoramābhiḥ //	aByarcayAmi-arcyatamAn-muni-indrAn sragBiH-ca saMsTAna-manoramABiH //
   Bca_2.15 //	Bca_2.15 //
   sphītasphuradgandhamanoramaiśca tāndhūpameghairupadhūpayāmi /	sPIta-sPurat-ganDa-manoramEH-ca tAn-DUpa-meGEH-upaDUpayAmi /
   bhaujyaiśca svādyairvividhaiśca peyais tebhyo nividyaṃ ca nivedayāmi //	BOjyEH-ca svAdyEH-viviDEH-ca peyEH teByaH nividyam ca nivedayAmi //
   Bca_2.16 //	Bca_2.16 //
   ratnapradīpāṃśca nivedayāmi suvarṇapadmeṣu niviṣṭapaṅkvīn /	ratna-pradIpAn=-ca nivedayAmi suvarNa-padmezu nivizwa-paFkvIn /
   gandhopalipteṣu ca kuṭṭimeṣu kirāmi puṣpaprakarānmanojñān // Bca_2.17 //	ganDa-upaliptezu ca kuwwimezu kirAmi puzpa-prakarAn-manojQAn // Bca_2.17 //
   pralambamuktāmaṇihāraśobhān ābhāsvarāndigmukhamaṇḍanāṃstān /	pralamba-muktA-maNi-hAra-SoBAn ABAsvarAn-digmuKa-maNxanAn=-tAn /
   vimānameghān stutigītaramyān maitrīmayebhyo 'pi nivedayāmi // Bca_2.18 //	vimAna-meGAn stuti-gIta-ramyAn mEtrI-mayeByaH api nivedayAmi // Bca_2.18 //
   suvarṇadaṇḍaiḥ kamanīyarūpaiḥ saṃsaktamuktāni samucchritāni /	suvarNa-daNxEH kamanIya-rUpEH saMsakta-muktAni samucCritAni /
   pradhārayāmyeṣa mahāmunīnāṃ ratnātapatrāṇyatiśobhanāni // Bca_2.19 //	praDArayAmi-eza mahA-munInAm ratna-AtapatrANi-ati-SoBanAni // Bca_2.19 //
   ataḥ paraṃ pritaṣṭhantāṃ pūjāmeghā manoramāḥ /	atas param pritazWantAm pUjA-meGAH manoramAH /
   tūryasaṅgītimeghāśca sarvasattvapraharṣaṇāḥ // Bca_2.20 //	tUrya-saFgIti-meGAH-ca sarva-sattva-praharzaNAH // Bca_2.20 //
   sarvasaddharmaratneṣu caityeṣu pratimāsu ca /	sarva-sad-Darma-ratnezu cEtyezu pratimAsu ca /
   puṣparatnādivarṣāśca pravarttantāṃ nirantaram // Bca_2.21 //	puzpa-ratna-Adi-varzAH-ca pravarttantAm nirantaram // Bca_2.21 //
   mañjughoṣaprabhṛtayaḥ pūjayanti yathā jinān /	maQjuGoza-praBRtayaH pUjayanti yaTA jinAn /
   tathā tathāgatānnāthān saputrānpūjayāmyaham // Bca_2.22 //	taTA taTAgatAn-nATAn sa-putrAn-pUjayAmi-aham // Bca_2.22 //
   svarāṅgasāgaraiḥ stotraiḥ staumi cāhaṃ guṇodadhīn /	svara-aFga-sAgarEH stotrEH stOmi ca-aham guNa-udaDIn /
   stutisaṅgītimeghāśca saṃbhavantveṣvananyathā // Bca_2.23 //	stuti-saFgI-iti-meGAH-ca saMBavantu-ezu-ananyaTA // Bca_2.23 //
   sarvakṣetrāṇusaṃkhyaiśca praṇāmaiḥ praṇamāmyahaṃ /	sarva-kzetra-aNu-saMKyEH-ca praNAmEH praNamAmi-aham /
   sarvatrādhvagatānbuddhān sahadharmagaṇottamān // Bca_2.24 //	sarvatra-aDva-gatAn-budDAn sahaDarma-gaNa-uttamAn // Bca_2.24 //
   sarcacaityāni vande 'haṃ bodhisattvāśrayāṃstathā /	sarca-cEtyAni vande aham boDisattva-ASrayAn=-taTA /
   namaḥ karomyupādhyāyān abhivandyānyatīṃstathā // Bca_2.25 //	namaH karomi-upADyAyAn aBivandya-anyatIn=-taTA // Bca_2.25 //
   buddhaṃ gacchāmi śaraṇaṃ yāvadābodhimaṇḍataḥ /	budDam gacCAmi SaraNam yAvat-AboDimaNxataH /
   dharmaṃ gacchāmi śaraṇaṃ bodhisattvagaṇaṃ tathā // Bca_2.26 //	Darmam gacCAmi SaraNam boDisattva-gaNam taTA // Bca_2.26 //
   vijñāpayāmi saṃbuddhān sarvadikṣu vyavasthitān /	vijQApayAmi saMbudDAn sarva-dikzu vyavasTitAn /
   mahākāruṇikāṃścāpi bodhisattvānkṛtāñjaliḥ // Bca_2.27 //	mahA-kAruNikAn=-ca-api boDisattvAn-kRtAQjaliH // Bca_2.27 //
   anādimati saṃsāre janmanyatraiva vā punaḥ /	anAdimati saMsAre janmani-atra-eva vA punar /
   yanmayā paśunā pāpaṃ kṛtaṃ kāritameva vā // Bca_2.28 //	yat-mayA paSunA pApam kRtam kAritam-eva vA // Bca_2.28 //
   yaccānumoditaṃ kiṃcid ātmaghātāya mohataḥ /	yat-ca-anumoditam kiMcid Atma-GAtAya mohataH /
   tadatyayaṃ deśayāmi paścāttāpena tāpitaḥ // Bca_2.29 //	tat-atyayam deSayAmi paScAttApena tApitaH // Bca_2.29 //
   ratnatraye 'pakāro yo mātāpitṛṣu vā mayā /	ratnatraye apakAraH yaH mAtA-pitRzu vA mayA /
   guruṣvanyeṣu vā kṣepāt kāyavāgbuddhibhiḥ kṛtaḥ // Bca_2.30 //	guruzu-anyezu vA kzepAt kAya-vAc-budDiBiH kRtaH // Bca_2.30 //
   anekadoṣaduṣṭena mayā pāpena nāyakāḥ /	aneka-doza-duzwena mayA pApena nAyakAH /
   yatkṛtaṃ dāruṇaṃ pāpaṃ tatsarvaṃ deśayāmyaham // Bca_2.31 //	yat-kRtam dAruNam pApam tat-sarvam deSayAmi-aham // Bca_2.31 //
   kathaṃ ca niḥsarāmyasmān nityodvego 'smi nāyakāḥ /	kaTam ca niHsarAmi-asmAt nitya-udvegaH asmi nAyakAH /
   mā bhūnme mṛtyuracirād akṣīṇe pāpasaṃcaye // Bca_2.32 //	mA BUt-me mRtyuH-acirAt akzINe pApa-saMcaye // Bca_2.32 //
   kathaṃ ca niḥsarāmyasmāt paritrāyata satvaraṃ /	kaTam ca niHsarAmi-asmAt paritrAyata sa-tvaram /
   mā mamākṣīṇapāpasya maraṇaṃ śīghrameṣyati // Bca_2.33 //	mA mama-akzINa-pApasya maraNam SIGram-ezyati // Bca_2.33 //
   kṛtākṛtāparīkṣo 'yaṃ mṛtyurviśrambhaghātakaḥ /	kRta-akRta-aparIkzaH ayam mRtyuH-viSramBa-GAtakaH /
   svasthāsvasthairaviśvāsya ākasmikamahāśaniḥ // Bca_2.34 //	svasTa-asu-asTEH-aviSvAsya Akasmika-mahA-aSaniH // Bca_2.34 //
   priyāpriyanimittena pāpaṃ kṛtamanekadhā /	priya-apriya-nimittena pApam kRtam-anekaDA /
   sarvamutsṛjya gantavyam iti na jñātamīdṛśam // Bca_2.35 //	sarvam-utsRjya gantavyam iti na jQAtam-IdRSam // Bca_2.35 //
   tattatsmaraṇatāṃ yāti yadyadvastvanubhūyate /	tad-tad-smaraNa-tAm yAti yat-yat-vastu-anuBUyate /
   svapnānubhūtavatsarvaṃ gataṃ na punarīkṣyate // Bca_2.36 //	svapna-anuBUta-vat-sarvam gatam na punar-Ikzyate // Bca_2.36 //
   apriyā na bhaviṣyanti priyo me na bhaviṣyati /	apriyAH na Bavizyanti priyaH me na Bavizyati /
   ahaṃ ca na bhaviṣyāmi sarvaṃ ca na bhaviṣyati // Bca_2.37 //	aham ca na BavizyAmi sarvam ca na Bavizyati // Bca_2.37 //
   ihaiva tiṣṭhatastāvad gatā naike priyāpriyāḥ /	iha-eva tizWataH-tAvat gatAH na-eke priya-apriyAH /
   tannimittaṃ tu yatpāpaṃ tatsthitaṃ ghoramagrataḥ // Bca_2.38 //	tad-nimittam tu yat-pApam tat-sTitam Goram-agratas // Bca_2.38 //
   evamāgantuko 'smīti na mayā pratyavekṣitaṃ /	evam-AgantukaH asmi-iti na mayA pratyavekzitam /
   mohānunayavidvaiṣaiḥ kṛtaṃ pāpamanekadhā // Bca_2.39 //	moha-anunaya-vidvEzEH kRtam pApam-anekaDA // Bca_2.39 //
   rātrindivamaviśrāmam āyuṣo vardhate vyayaḥ /	rAtrindivam-aviSrAmam AyuzaH varDate vyayaH /
   āyasya cāgamo nāsti na mariṣyāmi kiṃ nvaham // Bca_2.40 //	Ayasya ca-AgamaH na-asti na marizyAmi kim nu-aham // Bca_2.40 //
   iha śayyāgatenāpi bandhumadhye 'pi tiṣṭhatā /	iha SayyA-gatena-api banDu-maDye api tizWatA /
   mayaivaikena soḍhavyā marmacchedādivedanā // Bca_2.41 //	mayA-eva-ekena soXavyA marma=-Ceda-Adi-vedanA // Bca_2.41 //
   yamadūtairgṛhītasya kuto bandhuḥ kutaḥ suhṛt /	yama-dUtEH-gRhItasya kutas banDuH kutas suhRd /
   puṇyamekaṃ tadā trāṇaṃ mayā tacca na sevitam // Bca_2.42 //	puNyam-ekam tadA trANam mayA tat-ca na sevitam // Bca_2.42 //
   anityajīvitāsaṅgād idaṃ bhayamajānatā /	anitya-jIvita-AsaFgAt idam Bayam-ajAnatA /
   pramattena mayā nāthā bahu pāpamupārjitam // Bca_2.43 //	pramattena mayA nATAH bahu pApam-upArjitam // Bca_2.43 //
   aṅgacchedārthamapyadya nīyamāno viśuṣyati /	aFga=-Ceda-arTam-api-adya nIyamAnaH viSuzyati /
   pipāsito dīnadṛṣṭir anyadevekṣate jagat // Bca_2.44 //	pipAsitaH dIna-dRzwiH anyat-eva-Ikzate jagat // Bca_2.44 //
   kiṃ punarbhairavākārair yamadūtairadhiṣṭhitaḥ /	kim punar-BErava-AkArEH yama-dUtEH-aDizWitaH /
   mahātrāsajvaragrastaḥ purīṣotsargaveṣṭitaḥ // Bca_2.45 //	mahA-trAsa-jvara-grastaH purIza-utsarga-vezwitaH // Bca_2.45 //
   kātarairdṛṣṭipātaiśca trāṇānveṣī caturdiśaṃ /	kAtarEH-dRzwi-pAtEH-ca trANa-anvezI caturdiSam /
   ko me mahābhayādasmāt sādhustrāṇaṃ bhaviṣyati // Bca_2.46 //	kaH me mahA-BayAt-asmAt sADuH-trANam Bavizyati // Bca_2.46 //
   trāṇaśūnyā diśo dṛṣṭvā punaḥ saṃmohamāgataḥ /	trANa-SUnyAH diSaH dRzwvA punar saMmoham-AgataH /
   tadāhaṃ kiṃ kariṣyāmi tasminsthāne mahābhaye // Bca_2.47 //	tadA-aham kim karizyAmi tasmin-sTAne mahA-Baye // Bca_2.47 //
   adyaiva śaraṇaṃ yāmi jagannāthānmahābalān /	adya-eva SaraNam yAmi jagannATAn-mahA-balAn /
   jagadrakṣārthamudyuktān sarvatrāsaharāṃjinān // Bca_2.48 //	jagat-rakzA-arTam-udyuktAn sarva-trAsa-harAMjinAn // Bca_2.48 //
   taiścāpyadhigataṃ dharmaṃ saṃsārabhayanāśanaṃ /	tEH-ca-api-aDigatam Darmam saMsAra-Baya-nASanam /
   śaraṇaṃ yāmi bhāvena bodhisattvagaṇaṃ tathā // Bca_2.49 //	SaraNam yAmi BAvena boDisattva-gaNam taTA // Bca_2.49 //
   samastabhadrāyātmānaṃ dadāmi bhayavihvalaḥ /	samasta-BadrAya-AtmAnam dadAmi Baya-vihvalaH /
   punaśca mañjughoṣāya dadāmyātmānamātmanā // Bca_2.50 //	punar-ca maQjuGozAya dadAmi-AtmAnam-AtmanA // Bca_2.50 //
   taṃ cāvalokitaṃ nāthaṃ kṛpāvyākulacāriṇaṃ /	tam ca-avalokitam nATam kRpA-vyAkula-cAriNam /
   viraumyārtaravaṃ bhītaḥ sa māṃ rakṣatu pāpinam // Bca_2.51 //	virOmyArta-ravam BItaH sa mAm rakzatu pApinam // Bca_2.51 //
   āryamākāśagarbhaṃ ca kṣitigarbhaṃ ca bhāvataḥ /	Aryam-AkASa-garBam ca kziti-garBam ca BAvataH /
   sarvānmahākṛpāṃścāpi trāṇānveṣī viraumyaham // Bca_2.52 //	sarvAn-mahA-kRpAn=-ca-api trANa-anvezI virOmi-aham // Bca_2.52 //
   yaṃ dṛṣṭvaiva ca saṃtrastāḥ palāyante caturdiśaṃ /	yam dRzwvA-eva ca saMtrastAH palAyante caturdiSam /
   yamadūtādayo duṣṭās taṃ namasyāmi vajriṇam // Bca_2.53 //	yama-dUta-AdayaH duzwAH tam namasyAmi vajriNam // Bca_2.53 //
   atītya yuṣmadvacanaṃ sāmprataṃ bhayadarśanāt /	atItya yuzmad-vacanam sAmpratam Baya-darSanAt /
   śaraṇaṃ yāmi vo bhīto bhayaṃ nāśayata drutam // Bca_2.54 //	SaraNam yAmi vaH BItaH Bayam nASayata drutam // Bca_2.54 //
   itvaravyādhibhīto 'pi vaidyavākyaṃ na laṅghayet /	itvara-vyADi-BItaH api vEdya-vAkyam na laFGayet /
   kimu vyādhiśatairgrastaś caturbhiścaturuttaraiḥ // Bca_2.55 //	kimu vyADi-SatEH-grastaH caturBiH-catur-uttarEH // Bca_2.55 //
   ekenāpi yataḥ sarve jambudvīpagatā narāḥ /	ekena-api yatas sarve jambudvIpa-gatAH narAH /
   naśyanti yeṣāṃ bhaiṣajyaṃ sarvadikṣu na labhyate // Bca_2.56 //	naSyanti yezAm BEzajyam sarva-dikzu na laByate // Bca_2.56 //
   tatra sarvajñavaidyasya sarvaśalyāpahāriṇaḥ /	tatra sarvajQa-vEdyasya sarva-Salya-apahAriNaH /
   vākyamullaṅghayāmīti dhiṅmāmatyantamohitam // Bca_2.57 //	vAkyam-ullaFGayAmi-iti Dik-mAm-atyanta-mohitam // Bca_2.57 //
   atyapramattastiṣṭhāmi prapāteṣvitareṣvapi /	atyapramattaH-tizWAmi prapAtezu-itarezu-api /
   kimu yojanasāhastre prapāte dīrghakālike // Bca_2.58 //	kimu yojana-sAhastre prapAte dIrGakAlike // Bca_2.58 //
   adyaiva maraṇaṃ neti na yuktā me sukhāsikā /	adya-eva maraNam na-iti na yuktA me suKAsikA /
   avaśyameti sā velā na bhaviṣyāmyahaṃ yadā // Bca_2.59 //	avaSyam-eti sA velA na BavizyAmi-aham yadA // Bca_2.59 //
   abhayaṃ kena me dattaṃ niḥsariṣyāmi vā kathaṃ /	aBayam kena me dattam niHsarizyAmi vA kaTam /
   avaśyaṃ na bhaviṣyāmi kasmānme susthitaṃ manaḥ // Bca_2.60 //	avaSyam na BavizyAmi kasmAt-me su-sTitam manaH // Bca_2.60 //
   pūrvānubhūtanaṣṭebhyaḥ kiṃ me sāramavasthitaṃ /	pUrva-anuBUta-nazweByaH kim me sAram-avasTitam /
   yeṣu me 'bhiniviṣṭena gurūṇāṃ laṅghitaṃ vacaḥ // Bca_2.61 //	yezu me aBinivizwena gurUNAm laFGitam vacaH // Bca_2.61 //
   jīvalokamimaṃ tyaktvā bandhūnparicitāṃstathā /	jIva-lokam-imam tyaktvA banDUn-paricitAn=-taTA /
   ekākī kvāpi yāsyāmi kiṃ me sarvaiḥ priyāpriyaiḥ // Bca_2.62 //	ekAkI kvApi yAsyAmi kim me sarvEH priya-apriyEH // Bca_2.62 //
   iyameva tu me cintā yuktā rātrindivaṃ sadā /	iyam-eva tu me cintA yuktA rAtrindivam sadA /
   aśubhānniyataṃ duḥkhaṃ niḥsareyaṃ tataḥ katham // Bca_2.63 //	aSuBAt-niyatam duHKam niHsareyam tatas kaTam // Bca_2.63 //
   mayā bālena mūḍhena yatkiṃcitpāpamācitaṃ /	mayA bAlena mUXena yat-kiMcid-pApam-Acitam /
   prakṛtyā yacca sāvadyaṃ prajñaptyāvadyameva ca // Bca_2.64 //	prakRtyA yat-ca sAvadyam prajQaptyA-avadyam-eva ca // Bca_2.64 //
   tatsarvaṃ deśayāmyeṣa nāthānāmagrataḥ sthitaḥ /	tat-sarvam deSayAmi-eza nATAnAm-agratas sTitaH /
   kṛtāñjalirduḥkhabhītaḥ praṇipatya punaḥ punaḥ // Bca_2.65 //	kRtAQjaliH-duHKa-BItaH praNipatya punar punar // Bca_2.65 //
   atyayamatyayatvena pratigṛhṇantu nāyakāḥ /	atyayam-atyaya-tvena pratigRhNantu nAyakAH /
   na bhadrakamidaṃ nāthā na karttavyaṃ punarmayā // Bca_2.66 //	na Badrakam-idam nATAH na karttavyam punar-mayA // Bca_2.66 //
   iti dvitīyaḥ paricchedaḥ ||	iti dvitIyaH paricCedaH ||
   Pariccheda 3	Pari=-CedaH 3
   apāyaduḥkhaviśrāmaṃ sarvasattvaiḥ kṛtaṃśubhaṃ /	apAya-duHKa-viSrAmam sarva-sattvEH kRtaMSuBam /
   anumode pramodena sukhaṃ tiṣṭhantu duḥkhitāḥ // Bca_3.1 //	anumode pramodena suKam tizWantu duHKitAH // Bca_3.1 //
   saṃsāraduḥkhanirmokṣam anumode śarīriṇāṃ /	saMsAra-duHKa-nirmokzam anumode SarIriNAm /
   bodhisattvatvabuddhatvam anumode ca tāyinām // Bca_3.2 //	boDisattva-tva-budDa-tvam anumode ca tAyinAm // Bca_3.2 //
   cittotpādasamudrāṃśca sarvasattvasukhāvahān /	citta-utpAda-samudrAn=-ca sarva-sattva-suKa-AvahAn /
   sarvasattvahitādhānān anumode ca śāsinām // Bca_3.3 //	sarva-sattva-hita-ADAnAn anumode ca SAsinAm // Bca_3.3 //
   sarvāsu dikṣu saṃbuddhān prārthayāmi kṛtāñjaliḥ /	sarvAsu dikzu saMbudDAn prArTayAmi kRtAQjaliH /
   dharmapradīpaṃ kurvantu mohādduḥkhaprapātinām // Bca_3.4 //	Darma-pradIpam kurvantu mohAt-duHKa-prapAtinAm // Bca_3.4 //
   nirvātukāmāṃśca jinān yācayāmi kṛtāñjaliḥ /	nirvAtu-kAmAn=-ca jinAn yAcayAmi kRtAQjaliH /
   kalpānanantāṃstiṣṭhantu mā bhūdandhamidaṃ jagat // Bca_3.5 //	kalpAn-anantAn=-tizWantu mA BUt-anDam-idam jagat // Bca_3.5 //
   evaṃ sarvamidaṃ kṛtvā yanmayāsāditaṃ śubhaṃ /	evam sarvam-idam kRtvA yat-mayA-AsAditam SuBam /
   tena syāṃ sarvasattvānāṃ sarvaduḥkhapraśāntikṛt // Bca_3.6 //	tena syAm sarva-sattvAnAm sarva-duHKa-praSAnti-kRt // Bca_3.6 //
   glānānāmasmi bhaiṣajyaṃ bhaveyaṃ vaidya eva ca /	glAnAnAm-asmi BEzajyam Baveyam vEdyaH eva ca /
   tadupasthāyakaścaiva yāvadrogāpunarbhavaḥ // Bca_3.7 //	tad-upasTAyakaH-ca-eva yAvat-rogA-punarBavaH // Bca_3.7 //
   kṣutpipāsāvyathāṃ hanyām annapānapravarṣaṇaiḥ /	kzuD-pipAsA-vyaTAm hanyAm anna-pAna-pravarzaNEH /
   durbhikṣāntarakalpeṣu bhaveyaṃ pānabhojanam // Bca_3.8 //	durBikza-antara-kalpezu Baveyam pAna-Bojanam // Bca_3.8 //
   daridrāṇāṃ ca sattvānāṃ nidhiḥ syāmahamakṣayaḥ /	daridrANAm ca sattvAnAm niDiH syAm-aham-akzayaH /
   nānopakaraṇākārair upatiṣṭheyamagrataḥ // Bca_3.9 //	nAnA-upakaraNa-AkArEH upatizWeyam-agratas // Bca_3.9 //
   ātmabhāvāṃstathā bhogān sarvatrādhvagataṃ śubhaṃ /	Atma-BAvAn=-taTA BogAn sarvatra-aDva-gatam SuBam /
   nirapekṣastyajāmyeṣa sarvasattvārthasiddhaye // Bca_3.10 //	nirapekzaH-tyajAmi-eza sarva-sattva-arTa-sidDaye // Bca_3.10 //
   sarvatyāgaśca nirvāṇaṃ nirvāṇārthi ca me manaḥ /	sarva-tyAgaH-ca nirvANam nirvANa-arTi ca me manaH /
   tyaktavyaṃ cenmayā sarvaṃ varaṃ sattveṣu dīyatāṃ // Bca_3.11 //	tyaktavyam ced-mayA sarvam varam sattvezu dIyatAm // Bca_3.11 //
   yathāsukhīkṛtaścātmā mayāyaṃ sarvadehināṃ /	yaTA-suKIkRtaH-ca-AtmA mayA-ayam sarva-dehinAm /
   ghnantu nindantu vā nityam ākirantu ca pāṃsubhiḥ // Bca_3.12 //	Gnantu nindantu vA nityam Akirantu ca pAMsuBiH // Bca_3.12 //
   krīḍantu mama kāyena hasantu vilasantu ca /	krIxantu mama kAyena hasantu vilasantu ca /
   dattastebhyo mayā kāyaś cintayā kiṃ mayānayā // Bca_3.13 //	dattaH-teByaH mayA kAyaH cintayA kim mayA-anayA // Bca_3.13 //
   kārayantu ca karmāṇi yāni teṣāṃ sukhāvahaṃ /	kArayantu ca karmANi yAni tezAm suKa-Avaham /
   anarthaḥ kasyacinmā bhūn māmālambya kadācana // Bca_3.14 //	anarTaH kasyacid-mA BUt mAm-Alambya kadAcana // Bca_3.14 //
   yeṣāṃ kruddhāprasannā vā māmālambya matirbhavet /	yezAm krudDa-aprasannA vA mAm-Alambya matiH-Bavet /
   teṣāṃ sa eva hetuḥ syān nityaṃ sarvārthasiddhaye // Bca_3.15 //	tezAm saH eva hetuH syAt nityam sarva-arTa-sidDaye // Bca_3.15 //
   abhyākhyāsyanti māṃ ye ca ye cānye 'pyapakāriṇaḥ /	aByAKyAsyanti mAm ye ca ye ca-anye api-apakAriNaH /
   utprāsakāstathānye 'pi sarve syurbodhibhāginaḥ // Bca_3.16 //	utprAsakAH-taTA-anye api sarve syuH-boDi-BAginaH // Bca_3.16 //
   anāthānāmahaṃ nāthaḥ sārthavāhaśca yāyināṃ /	anATAnAm-aham nATaH sArTavAhaH-ca yAyinAm /
   pārepsūnāṃ ca naubhūtaḥ setuḥ saṅkrama eva ca // Bca_3.17 //	pAra-IpsUnAm ca nOBUtaH setuH saFkramaH eva ca // Bca_3.17 //
   dīpārthināmahaṃ dīpaḥ śayyā śayyārthināmahaṃ /	dIpa-arTinAm-aham dIpaH SayyA SayyA-arTinAm-aham /
   dāsārthināmahaṃ dāso bhaveyaṃ sarvadehināṃ // Bca_3.18 //	dAsa-arTinAm-aham dAsaH Baveyam sarva-dehinAm // Bca_3.18 //
   cintāmaṇirbhadraghaṭaḥ siddhavidyā mahauṣadhiḥ /	cintAmaNiH-Badra-GawaH sidDavidyA mahOzaDiH /
   bhaveyaṃ kalpavṛkṣaśca kāmadhenuśca dehināṃ // Bca_3.19 //	Baveyam kalpavRkzaH-ca kAmaDenuH-ca dehinAm // Bca_3.19 //
   pṛthivyādīni bhūtāni niḥśeṣākāśavāsināṃ /	pRTivI-AdIni BUtAni niHSeza-AkASa-vAsinAm /
   sattvānāmaprameyāṇāṃ yathābhogānyanekadhā // Bca_3.20 //	sattvAnAm-aprameyANAm yaTA-BogAni-anekaDA // Bca_3.20 //
   evamākāśaniṣṭhasya sattvadhātoranekadhā /	evam-AkASa-nizWasya sattva-DAtoH-anekaDA /
   bhaveyamupajīvyo 'haṃ yāvatsarve na nirvṛtāḥ // Bca_3.21 //	Baveyam-upajIvyaH aham yAvat-sarve na nirvRtAH // Bca_3.21 //
   yathā gṛhītaṃ sugatair bodhicittaṃ purātanaiḥ /	yaTA gRhItam sugatEH boDi-cittam purAtanEH /
   te bodhisattvaśikṣāyām ānupūrvyā yathā sthitāḥ // Bca_3.22 //	te boDisattva-SikzAyAm AnupUrvyA yaTA sTitAH // Bca_3.22 //
   tadvadutpādayāmyeṣa bodhicittaṃ jagaddhite /	tadvat-utpAdayAmi-eza boDi-cittam jagat-hite /
   tadvadeva ca tāḥ śikṣāḥ śikṣiṣyāmi yathākramaṃ // Bca_3.23 //	tadvat-eva ca tAH SikzAH SikzizyAmi yaTAkramam // Bca_3.23 //
   evaṃ gṛhītvā matimān bodhicittaṃ prasādataḥ /	evam gRhItvA matimAn boDi-cittam prasAdataH /
   punaḥ pṛṣṭhasya puṣṭyarthaṃ cittamevaṃ praharṣayet // Bca_3.24 //	punar pRzWasya puzwi-arTam cittam-evam praharzayet // Bca_3.24 //
   adya me saphalaṃ janma sulabdho mānuṣo bhavaḥ /	adya me saPalam janma sulabDaH mAnuzaH BavaH /
   adya buddhakule jāto buddhaputro 'smi sāmprataṃ // Bca_3.25 //	adya budDa-kule jAtaH budDa-putraH asmi sAmpratam // Bca_3.25 //
   tathādhunā mayā kāryaṃ svakulocitakāriṇāṃ /	taTA-aDunA mayA kAryam sva-kula-ucita-kAriNAm /
   nirmalasya kulasyāsya kalaṅko na bhavedyathā // Bca_3.26 //	nirmalasya kulasya-asya kalaFkaH na Bavet-yaTA // Bca_3.26 //
   andhaḥ saṅkarakūṭebhyo yathā ratnamavāpnuyāt /	anDaH saFkara-kUweByaH yaTA ratnam-avApnuyAt /
   tathā kathaṃcidapyetad bodhicittaṃ mamoditaṃ // Bca_3.27 //	taTA kaTaMcid-api-etat boDi-cittam mama-uditam // Bca_3.27 //
   jaganmṛtyuvināśāya jātametadrasāyanaṃ /	jagat-mRtyu-vinASAya jAtam-etat-rasAyanam /
   jagaddāridryaśamanaṃ nidhānamidamakṣayaṃ // Bca_3.28 //	jagat-dAridrya-Samanam niDAnam-idam-akzayam // Bca_3.28 //
   jagadvyādhipraśamanaṃ bhaiṣajyamidamuttamaṃ /	jagat-vyADi-praSamanam BEzajyam-idam-uttamam /
   bhavādhvabhramaṇaśrānto jagadviśrāmapādapaḥ // Bca_3.29 //	Bava-aDva-BramaNa-SrAntaH jagat-viSrAma-pAdapaH // Bca_3.29 //
   durgatyuttaraṇe setuḥ sāmānyaḥ sarvayāyināṃ /	durgati-uttaraNe setuH sAmAnyaH sarva-yAyinAm /
   jagatkleśoṣmaśamana uditaścittacandramāḥ // Bca_3.30 //	jagat-kleSa-Uzma-Samane uditaH-citta-candramAH // Bca_3.30 //
   jagadajñānatimira-protsāraṇamahāraviḥ /	jagat-ajQAna-timira--protsAraNa-mahA-raviH /
   saddharmakṣīramathanān navanītaṃ samutthitaṃ // Bca_3.31 //	sadDarma-kzIra-maTanAt navanItam samutTitam // Bca_3.31 //
   sukhabhogabubhukṣitasya vā janasārthasya bhavādhvacāriṇaḥ /	suKa-Boga-buBukzitasya vA jana-sArTasya Bava-aDva-cAriNaH /
   sukhasatramidaṃ hyupasthitaṃ sakalābhyāgatasattvatarpaṇaṃ // Bca_3.32 //	suKa-satram-idam hi-upasTitam sakala-aByAgata-sattva-tarpaNam // Bca_3.32 //
   jagadadya nimantritaṃ mayā sugatatvena sukhena cāntarā /	jagat-adya nimantritam mayA sugata-tvena suKena ca-antarA /
   purataḥ khalu sarvatāyinām abhinandantu surāsurādayaḥ // Bca_3.33 //	puratas Kalu sarva-tAyinAm aBinandantu sura-asura-AdayaH // Bca_3.33 //
   bodhicaryāvatāre bodhicittaparigraho nāma tṛtīyaḥ paricchedaḥ ||	boDi-caryA-avatAre boDicittaparigrahaH nAma tRtIyaH paricCedaH ||
   Pariccheda 4	Pari=-CedaH 4
   evaṃ gṛhītvā sudṛḍhaṃ bodhicittaṃ jinātmajaḥ /	evam gRhItvA su-dRXam boDi-cittam jina-AtmajaH /
   śikṣānatikrame yatnaṃ kuryānnityamatandritaḥ // Bca_4.1 //	SikzAn-atikrame yatnam kuryAt-nityam-atandritaH // Bca_4.1 //
   sahasā yatsamārabdhaṃ samyag yadavicāritaṃ /	sahasA yat-samArabDam samyak yat-avicAritam /
   tatra kuryānnavetyevaṃ pratijñāyāpi yujyate // Bca_4.2 //	tatra kuryAt-nava-iti-evam pratijQAya-api yujyate // Bca_4.2 //
   vicāritaṃ tu yadbuddhair mahāprājñaiśca tatsutaiḥ /	vicAritam tu yat-budDEH mahA-prAjQEH-ca tad-sutEH /
   mayāpi ca yathāśakti tatra kiṃ parilambyate // Bca_4.3 //	mayA-api ca yaTASakti tatra kim parilambyate // Bca_4.3 //
   yadicaivaṃ pratijñāya sādhayeyaṃ na karmaṇā /	yadica-evam pratijQAya sADayeyam na karmaNA /
   etāṃ sarvāṃ visaṃvādya kā gatirme bhaviṣyati // Bca_4.4 //	etAm sarvAm visaMvAdya kA gatiH-me Bavizyati // Bca_4.4 //
   manasā cintayitvāpi yo na dadyātpunarnaraḥ /	manasA cintayitvA-api yaH na dadyAt-punar-naraH /
   sa preto bhavatītyuktam alpamātre 'pi vastuni // Bca_4.5 //	sa pretaH Bavati-iti-uktam alpa-mAtre api vastuni // Bca_4.5 //
   kimutānuttaraṃ saukhyam uccairuddhuṣya bhāvataḥ /	kim-uta-anuttaram sOKyam uccEs-udDuzya BAvataH /
   jagatsarvaṃ visaṃvādya kā gatirme bhaviṣyati // Bca_4.6 //	jagat-sarvam visaMvAdya kA gatiH-me Bavizyati // Bca_4.6 //
   vetti sarvajña evaitām acintyāṃ karmaṇo gatiṃ /	vetti sarvajQaH eva-etAm acintyAm karmaNaH gatim /
   yadbodhicittatyāge 'pi mocayatyeva tānnarān // Bca_4.7 //	yat-boDi-citta-tyAge api mocayati-eva tAn-narAn // Bca_4.7 //
   bodhisattvasya tenaivaṃ sarvāpattirgarīyasī /	boDisattvasya tena-evam sarva-ApattiH-garIyasI /
   yasmādāpadyamāno 'sau sarva sattvārthahānikṛt // Bca_4.8 //	yasmAt-ApadyamAnaH asO sarva sattva-arTa-hAni-kRt // Bca_4.8 //
   yo 'pyanyaḥ kṣaṇamapyasya puṇyavighnaṃ kariṣyati /	yaH api-anyaH kzaNam-api-asya puNya-viGnam karizyati /
   tasya durgatiparyanto nāsti sattvārthadhātinaḥ // Bca_4.9 //	tasya durgati-paryantaH na-asti sattva-arTa-DAtinaH // Bca_4.9 //
   ekasyāpi hi sattvasya hitaṃ hatvā hato bhavet /	ekasya-api hi sattvasya hitam hatvA hataH Bavet /
   aśeṣākāśaparyanta-vāsināṃ kimu dehināṃ // Bca_4.10 //	aSeza-AkASa-paryanta--vAsinAm kimu dehinAm // Bca_4.10 //
   evamāpattibalato bodhicittabalena ca /	evam-Apatti-balataH boDi-citta-balena ca /
   dolāyamānaḥ saṃsāre bhūmiprāptaścirāyate // Bca_4.11 //	dolAyamAnaH saMsAre BUmi-prAptaH-cirAyate // Bca_4.11 //
   tasmādyathā pratijñātaṃ sādhanīyaṃ mayādarāt /	tasmAt-yaTA pratijQAtam sADanIyam mayA-AdarAt /
   nādya cetkriyate yatnas talenāsmi talaṃ gataḥ // Bca_4.12 //	na-adya ced-kriyate yatnaH talena-asmi talam gataH // Bca_4.12 //
   aprameyā gatā buddhāḥ sarvasattvagaveṣakāḥ /	aprameyAH gatAH budDAH sarva-sattva-gavezakAH /
   naiṣāmahaṃ svadoṣeṇa cikitsāgocaraṃ gataḥ // Bca_4.13 //	na-ezAm-aham sva-dozeNa cikitsA-gocaram gataH // Bca_4.13 //
   adyāpi cettathaiva syāṃ yathaivāhaṃ punaḥ punaḥ /	adya-api ced-taTA-eva syAm yaTA-eva-aham punar punar /
   durgativyādhimaraṇa-cchedabhedādyavāpnuyāṃ // Bca_4.14 //	durgati-vyADi-maraNa--=-Ceda-Beda-Adi-avApnuyAm // Bca_4.14 //
   kadā tathāgatotpādaṃ śraddhāṃ mānuṣyameva vā /	kadA taTAgata-utpAdam SradDAm mAnuzyam-eva vA /
   kuśalābhyāsayogyatvam evaṃ lapsye 'ti durlabhaṃ // Bca_4.15 //	kuSala-aByAsa-yogya-tvam evam lapsye ati durlaBam // Bca_4.15 //
   ārogyadivasaṃ cedaṃ sabhaktaṃ nirupadravaṃ /	Arogya-divasam ca-idam sa-Baktam nirupadravam /
   āyuḥ kṣaṇaṃ visaṃvādi kāyo yācitakopamaḥ // Bca_4.16 //	AyuH kzaNam visaMvAdi kAyaH yAcitaka-upamaH // Bca_4.16 //
   nahīdṛśairmaccaritair mānuṣyaṃ labhyate punaḥ /	nahi-IdRSEH-mad-caritEH mAnuzyam laByate punar /
   alabhyamāne mānuṣye pāpameva kutaḥ śubhaṃ // Bca_4.17 //	alaByamAne mAnuzye pApam-eva kutas SuBam // Bca_4.17 //
   yadā kuśalayogyo 'pi kuśalaṃ na karomyahaṃ /	yadA kuSala-yogyaH api kuSalam na karomi-aham /
   apāyaduḥkhaiḥ saṃmūḍhaḥ kiṃ kariṣyāmyahaṃ tadā // Bca_4.18 //	apAya-duHKEH saMmUXaH kim karizyAmi-aham tadA // Bca_4.18 //
   akurvataśca kuśalaṃ pāpaṃ cāpyupacinvataḥ /	akurvataH-ca kuSalam pApam ca-api-upacinvataH /
   hataḥ sugataśabdo 'pi kalpakoṭiśatairapi // Bca_4.19 //	hataH sugata-SabdaH api kalpa-kowi-SatEH-api // Bca_4.19 //
   ata evāha bhagavān mānuṣamatidurlabhaṃ /	atas eva-Aha BagavAn mAnuza-m-ati-durlaBam /
   mahārṇavayugacchidra-kūrmagrīvārpaṇopamaṃ // Bca_4.20 //	mahA-arNava-yuga=-Cidra--kUrma-grIvA-arpaNa-upamam // Bca_4.20 //
   ekakṣaṇātkṛtātpāpād avīcau kalpamāpsyate /	eka-kzaNAt-kRtAt-pApAt avIcO kalpam-Apsyate /
   anādikālopacitāt pāpātkā sugatau kathā // Bca_4.21 //	anAdi-kAla-upacitAt pApAt-kA sugatO kaTA // Bca_4.21 //
   na ca tanmātramevāsau vedayitvā vimucyate /	na ca tanmAtram-eva-asO vedayitvA vimucyate /
   yasyāttadvedayanneva pāpamanyatprasūyate // Bca_4.22 //	yasyAt-tad-vedayan=-eva pApam-anyat-prasUyate // Bca_4.22 //
   nātaḥparā vañcanāsti na ca moho 'styataḥparaḥ /	na-atas-parA vaQcanA-asti na ca mohaH asti-atas-paraH /
   yadīdṛśaṃ kṣaṇaṃ prāpya nābhyastaṃ kuśalaṃ mayā // Bca_4.23 //	yadi-IdRSam kzaNam prApya na-aByastam kuSalam mayA // Bca_4.23 //
   yadi caivaṃ vimṛṣyāmi punaḥ sīdāmi mohitaḥ /	yadi ca-evam vimRzyAmi punar sIdAmi mohitaH /
   śociṣyāmi ciraṃ bhūyo yamadūtaiḥ pracoditaḥ // Bca_4.24 //	SocizyAmi ciram BUyas yama-dUtEH pracoditaH // Bca_4.24 //
   ciraṃ dhakṣyati me kāyaṃ nārakāgniḥ suduḥsahaḥ /	ciram Dakzyati me kAyam nAraka-agniH su-duHsahaH /
   paścāttāpānalaścittaṃ ciraṃ dhakṣyatiniścitaṃ // Bca_4.25 //	paScAttApa-analaH-cittam ciram Dakzyati-niScitam // Bca_4.25 //
   kathaṃcidapi saṃprāpto hitabhūmiṃ sudurlabhāṃ /	kaTaMcid-api saMprAptaH hita-BUmim su-durlaBAm /
   jānannapi ca nīyo 'haṃ tāneva narakānpunaḥ // Bca_4.26 //	jAnan=-api ca nIyaH aham tAn-eva narakAn-punar // Bca_4.26 //
   atra me cetanā nāsti mantrairiva vimohitaḥ /	atra me cetanA na-asti mantrEH-iva vimohitaH /
   na jāne kena muhyāmi ko 'trāntarmama tiṣṭhati // Bca_4.27 //	na jAne kena muhyAmi kaH atra-antar-mama tizWati // Bca_4.27 //
   hastapādādirahitās tṛṣṇādveṣādiśatravaḥ /	hasta-pAda-Adi-rahitAH tRzNA-dveza-Adi-SatravaH /
   na śurā na ca te prājñāḥ kathaṃ dāsīkṛto 'smi taiḥ // Bca_4.28 //	na SurAH na ca te prAjQAH kaTam dAsIkRtaH asmi tEH // Bca_4.28 //
   maccittāvasthitā eva dhnanti māmeva susthitāḥ /	mad-citta-avasTitAH eva Dnanti mAm-eva susTitAH /
   tatrāpyahaṃ na kupyāmi dhigasthānasahiṣṇutāṃ // Bca_4.29 //	tatra-api-aham na kupyAmi Dik-asTAna-sahizNu-tAm // Bca_4.29 //
   sarve devā manuṣyāśca yadi syurmama śatravaḥ /	sarve devAH manuzyAH-ca yadi syuH-mama SatravaH /
   te 'pi nāvīcikaṃ vahniṃ samudānayituṃ kṣamāḥ // Bca_4.30 //	te api na-AvIcikam vahnim samudAnayitum kzamAH // Bca_4.30 //
   merorapi yadāsaṅgān na bhasmāpyupalabhyate /	meroH-api yadA-AsaFgAt na Basma-api-upalaByate /
   kṣaṇātkṣipanti māṃ tatra balinaḥ kleśaśatravaḥ // Bca_4.31 //	kzaNAt-kzipanti mAm tatra balinaH kleSa-SatravaH // Bca_4.31 //
   nahi sarvānyaśatrūṇāṃ dīrghamāyurapīdṛśaṃ /	na-hi sarva-anya-SatrUNAm dIrGam-AyuH-api-IdRSam /
   anādyantaṃ mahādīrghaṃ yanmama kleśavairiṇāṃ // Bca_4.32 //	anAdi-antam mahA-dIrGam yat-mama kleSa-vEriNAm // Bca_4.32 //
   sarve hitāya kalpante ānukūlyena sevitāḥ /	sarve hitAya kalpante AnukUlyena sevitAH /
   sevyamānāstvamī kleśāḥ sutarāṃ duḥkhakārakāḥ // Bca_4.33 //	sevyamAnAH-tu-amI kleSAH sutarAm duHKa-kArakAH // Bca_4.33 //
   itisatatadīrghavairiṣu vyasanaughaprasavaikahetuṣu /	iti-satata-dIrGa-vErizu vyasana-oGa-prasava-eka-hetuzu /
   hṛdaye nivasatsu nirbhayaṃ mama saṃsāraratiḥ kathaṃ bhavet // Bca_4.34 //	hRdaye nivasatsu nirBayam mama saMsAra-ratiH kaTam Bavet // Bca_4.34 //
   bhavacārakapālakā ime narakādiṣvapi vadhyaghātakāḥ /	Bava-cAra-kapAlakAH ime naraka-Adizu-api vaDya-GAtakAH /
   mativeśmani lobhapañjare yadi tiṣṭhati kutaḥ sukhaṃ mama // Bca_4.35 //	mati-veSmani loBa-paQjare yadi tizWati kutas suKam mama // Bca_4.35 //
   tasmānna tāvadahamatra dhuraṃ kṣipāmi yāvanna śatrava ime nihatāḥ samakṣaṃ	tasmAt-na tAvat-aham-atra Duram kzipAmi yAvat-na SatravaH ime nihatAH samakzam
   khalpe 'pi tāvadapakāriṇi baddharoṣā mānonnatāstamanihatya na yānti nidrāṃ	Kalpe api tAvat-apakAriNi badDa-rozAH mAna-unnata-astam-anihatya na yAnti nidrAm
   // Bca_4.36 //	// Bca_4.36 //
   prakṛtimaraṇaduḥkhitāndhakārān raṇaśirasi prasamaṃ nihantumugrāḥ /	prakRti-maraNa-duHKita-anDakArAn raNa-Sirasi prasamam nihantum-ugrAH /
   agaṇitaśaraśaktighātaduḥkhā na vimukhatāmupayāntyasādhayitvā // Bca_4.37	agaNita-Sara-Sakti-GAta-duHKAH na vimuKa-tAm-upayAnti-asADayitvA // Bca_4.37
   kimuta satatasarvaduḥkhahetūn prakṛtiripūnupahantumudyatasya /	kim-uta satata-sarva-duHKa-hetUn prakRti-ripUn-upahantum-udyatasya /
   bhavati mama viṣādadainyamadya vyasanaśatairapi kena hetunā vai //	Bavati mama vizAda-dEnyam-adya vyasana-SatEH-api kena hetunA vE //
   Bca_4.38 //	Bca_4.38 //
   akāraṇenaiva ripukṣatāni gātreṣvalaṇkāravadudvahanti /	akAraNena-eva ripu-kzatAni gAtrezu-alaNkAra-vat-udvahanti /
   mahārhasiddhyai tu samudyatasya duḥkhāni kasmānmama bādhakāni // Bca_4.39	mahArha-sidDyE tu samudyatasya duHKAni kasmAt-mama bADakAni // Bca_4.39
   svajīvikāmātranibaddhacittāḥ kaivartacaṇḍālakṛṣīvalādyāḥ /	sva-jIvikA-mAtra-nibadDa-cittAH kEvarta-caNxAla-kRzIvala-AdyAH /
   śītātapādivyasanaṃ sahante jagaddhitārthaṃ na kathaṃ sahe 'ham // Bca_4.40	SIta-Atapa-Adi-vyasanam sahante jagat-hita-arTam na kaTam sahe aham // Bca_4.40
   daśadigvyomaparyanta-jagatkleśavimokṣaṇe /	daSa-diS-vyoma-paryanta--jagat-kleSa-vimokzaNe /
   pratijñāya mahātmāpi na kleśebhyo vimocitaḥ // Bca_4.41 //	pratijQAya mahAtmA-api na kleSeByaH vimocitaH // Bca_4.41 //
   ātmapramāṇamajñātvā bruvannunmattakastadā /	Atma-pramANam-ajQAtvA bruvan=-unmattakaH-tadA /
   anivarttī bhaviṣyāmi tasmātkleśavadhe sadā // Bca_4.42 //	anivarttI BavizyAmi tasmAt-kleSa-vaDe sadA // Bca_4.42 //
   atra grahī bhaviṣyāmi baddhavairaśca vigrahī /	atra grahI BavizyAmi badDa-vEraH-ca vigrahI /
   anyatra tadvidhātkleśāt kleśaghātānubandhinaḥ // Bca_4.43 //	anyatra tadviDAt-kleSAt kleSa-GAta-anubanDinaH // Bca_4.43 //
   galantvantrāṇi me kāmaṃ śiraḥ patatu nāma me /	galantu-antrANi me kAmam SiraH patatu nAma me /
   na tvevāvanatiṃ yāmi sarvathā kleśavairiṇām // Bca_4.44 //	na tu-eva-avanatim yAmi sarvaTA kleSa-vEriNAm // Bca_4.44 //
   nirvāsitasyāpi tu nāma śatror deśāntare sthānaparigrahaḥ syāt /	nirvAsitasya-api tu nAma SatroH deSa-antare sTAna-parigrahaH syAt /
   yataḥ punaḥ saṃbhṛtaśaktireti na kleśaśatrorgatirīdṛśī tu // Bca_4.45 //	yatas punar saMBRta-SaktiH-eti na kleSa-SatroH-gatiH-IdRSI tu // Bca_4.45 //
   kvāsau yāyānmanaḥstho nirastaḥ sthitvā yasminmadvadhārthaṃ yateta /	kva-asO yAyAt-manaH-sTaH nirastaH sTitvA yasmin-mad-vaDa-arTam yateta /
   nodyogo me kevalaṃ mandabuddheḥ kleśāḥ prajñādṛṣṭisādhyā varākāḥ //	na-udyogaH me kevalam manda-budDeH kleSAH prajQA-dRzwi-sADyAH varAkAH //
   Bca_4.46 //	Bca_4.46 //
   na kleśā viṣayeṣu nendriyagaṇe nāpyantarāle sthitā nāto 'nyatra	na kleSAH vizayezu na-indriya-gaNe na-api-antarAle sTitAH na-atas anyatra
   kuhasthitāḥ punarime mathnanti kṛtsnaṃ jagat /	kuha-sTitAH punar-ime maTnanti kRtsnam jagat /
   māyaiveyamato vimuñca hṛdayatrāsaṃ bhajasvodyamaṃ prajñārthaṃ kimakāṇḍa	mAyA-eva-iyam-atas vimuQca hRdaya-trAsam Bajasva-udyamam prajQA-arTam kim-akANxa
   eva narakeṣvātmānamābādhase // Bca_4.47 //	eva narakezu-AtmAnam-AbADase // Bca_4.47 //
   evaṃ viniścitya karomi yatnaṃ yathoktaśikṣāpratipattihetoḥ /	evam viniScitya karomi yatnam yaTA-ukta-SikzA-pratipatti-hetoH /
   vaidyopadeśāccalataḥ kuto 'sti bhaiṣajyasādhyasya nirāmayatvam // Bca_4.48	vEdya-upadeSAt-calataH kutas asti BEzajya-sADyasya nirAmaya-tvam // Bca_4.48
   bodhicaryāvatāre bodhisattvaśikṣā caturthaḥ paricchedaḥ ||	boDi-caryA-avatAre boDisattva-SikzA caturTaH paricCedaH ||
   Pariccheda 5	Pari=-CedaH 5
   śikṣāṃ rakṣitukāmena cittaṃ rakṣyaṃ prayatnataḥ /	SikzAm rakzitu-kAmena cittam rakzyam prayatnataH /
   na śikṣā rakṣituṃ śakyā calaṃ cittamarakṣatā // Bca_5.1 //	na SikzA rakzitum SakyA calam cittamarakzatA // Bca_5.1 //
   adāntā mattamātaṅgā na kurvantīha tāṃ vyathām /	adAntAH matta-mAtaFgAH na kurvanti-iha tAm vyaTAm /
   karoti yāmavīcyādau muktaścittamataṅgajaḥ // Bca_5.2 //	karoti yAm-avIci-a-AdO muktaH-citta-mataFga-jaH // Bca_5.2 //
   baddhaśceccitamātaṅgaḥ smṛtirajjvā samantataḥ /	badDaH-ced-cita-mAtaFgaH smRti-rajjvA samantataH /
   bhayamastaṃ gataṃ sarvaṃ kṛtsnaṃ kalyāṇamāgatam // Bca_5.3 //	Bayam-astam gatam sarvam kRtsnam kalyANam-Agatam // Bca_5.3 //
   byāghrāḥ siṃhā gajā ṛkṣāḥ sarpāḥ sarve ca śatravaḥ /	byAGrAH siMhAH gajAH RkzAH sarpAH sarve ca SatravaH /
   sarve narakapālāśca ḍākinyo rākṣasāstathā // Bca_5.4 //	sarve naraka-pAlAH-ca xAkinyaH rAkzasAH-taTA // Bca_5.4 //
   sarve baddhā bhavantyete cittasyaikasya bandhanāt /	sarve badDAH Bavanti-ete cittasya-ekasya banDanAt /
   cittasyaikasya damanāt sarve dāntā bhavanti ca // Bca_5.5 //	cittasya-ekasya damanAt sarve dAntAH Bavanti ca // Bca_5.5 //
   yasmādbhayāni sarvāṇi duḥkhānyapramitāni ca /	yasmAt-BayAni sarvANi duHKAni-apramitAni ca /
   cittādeva bhavantīti kathitaṃ tattvavādinā // Bca_5.6 //	cittAt-eva Bavanti-iti kaTitam tattva-vAdinA // Bca_5.6 //
   śastrāṇi kena narake ghaṭitāni prayatnataḥ /	SastrANi kena narake GawitAni prayatnataH /
   taptāyaḥkuṭṭimaṃ kena kuto jātāśca tāḥ striyaḥ // Bca_5.7 //	tapta-ayaH-kuwwimam kena kutas jAtAH-ca tAH striyaH // Bca_5.7 //
   pāpacittasamudbhūtaṃ tattatsarvaṃ jagau muniḥ /	pApa-citta-samudBUtam tat-tat-sarvam jagO muniH /
   tasmānna kaścitrailokye cittādanyo bhayānakaḥ // Bca_5.8 //	tasmAt-na kaScitrElokye cittAt-anyaH BayAnakaH // Bca_5.8 //
   adaridraṃ jagatkṛtvā dānapāramitā yadi /	adaridram jagat-kRtvA dAna-pAramitA yadi /
   jagaddaridramadyāpi sā kathaṃ pūrvatāyinām // Bca_5.9 //	jagat-daridram-adya-api sA kaTam pUrva-tAyinAm // Bca_5.9 //
   phalena saha sarvasva-tyāgacittājjane 'khile /	Palena saha sarva-sva--tyAga-cittAt-jane aKile /
   dānapāramitā proktā tasmāt sā cittameva tu // Bca_5.10 //	dAna-pAramitA proktA tasmAt sA cittam-eva tu // Bca_5.10 //
   matsyādayaḥ kva nīyantāṃ mārayeyaṃ yato na tān /	matsya-AdayaH kva nIyantAm mArayeyam yatas na tAn /
   labdhe viraticitte tu śīlapāramitā matā // Bca_5.11 //	labDe virati-citte tu SIla-pAramitA matA // Bca_5.11 //
   kiyato mārayiṣyāmi durjanān gaganopamān /	kiyataH mArayizyAmi durjanAn gagana-upamAn /
   mārite krodhacitte tu māritāḥ sarvaśatravaḥ // Bca_5.12 //	mArite kroDa-citte tu mAritAH sarva-SatravaH // Bca_5.12 //
   bhūmiṃ chādayituṃ sarvāṃ kutaścarma bhaviṣyati /	BUmim CAdayitum sarvAm kutas-carma Bavizyati /
   upānaccarmamātreṇa channā bhavati medinī // Bca_5.13 //	upAnat-carma-mAtreNa CannA Bavati medinI // Bca_5.13 //
   bāhyā bhāvā mayā tadvac chakyā vārayituṃ na hi /	bAhyAH BAvAH mayA tadvat SakyAH vArayitum na hi /
   svacittaṃ vārayiṣyāmi kiṃ mamānyairnivāritaiḥ // Bca_5.14 //	sva-cittam vArayizyAmi kim mama-anyEH-nivAritEH // Bca_5.14 //
   sahāpi vākcharīrābhyāṃ mandavṛtterna tatphalam /	saha-api vAc-SarIrAByAm manda-vRtteH-na tad-Palam /
   yatpaṭorekakasyāpi cittasya brahmatādikam // Bca_5.15 //	yat-pawoH-ekakasya-api cittasya brahma-tA-Adikam // Bca_5.15 //
   japāstapāṃsi sarvāṇi dīrghakālakṛtānyapi /	japAH-tapAMsi sarvANi dIrGa-kAla-kRtAni-api /
   anyacittena mandena vṛthaivetyāha sarvavit // Bca_5.16 //	anya-cittena mandena vRTA-eva-iti-Aha sarva-vid // Bca_5.16 //
   duḥkhaṃ hantuṃ sukhaṃ prāptuṃ te bhramanti mudhāmbare /	duHKam hantum suKam prAptum te Bramanti muDA-ambare /
   yairetaddharmasarvasvaṃ cittaṃ guhyaṃ na bhāvitam // Bca_5.17 //	yEH-etad-Darma-sarva-svam cittam guhyam na BAvitam // Bca_5.17 //
   tasmātsvadhiṣṭhitaṃ cittaṃ mayā kāryaṃ surakṣitam /	tasmAt-su-aDizWitam cittam mayA kAryam su-rakzitam /
   cittarakṣāvrataṃ muktvā bahubhiḥ kiṃ mama vrataiḥ // Bca_5.18 //	citta-rakzA-vratam muktvA bahuBiH kim mama vratEH // Bca_5.18 //
   yathā capalamadhyastho rakṣati vraṇamādarāt /	yaTA capala-maDya-sTaH rakzati vraNam-AdarAt /
   evaṃ durjanamadhyastho rakṣeccittavraṇaṃ sadā // Bca_5.19 //	evam durjana-maDya-sTaH rakzet-citta-vraNam sadA // Bca_5.19 //
   vraṇaduḥkhalavādbhīto rakṣati vraṇamādarāt /	vraNa-duHKa-lavAt-BItaH rakzati vraNam-AdarAt /
   saṃghātaparvatāghātād bhītaścittavraṇaṃ na kim // Bca_5.20 //	saMGAta-parvata-AGAtAt BItaH-citta-vraNam na kim // Bca_5.20 //
   anena hi vihāreṇa viharan durjaneṣvapi /	anena hi vihAreNa viharan durjanezu-api /
   pramadājanamadhye 'pi yatirdhīro na khaṇḍyate // Bca_5.21 //	pramadA-jana-maDye api yatiH-DIraH na KaNxyate // Bca_5.21 //
   lābhā naśyantu me kāmaṃ satkāraḥ kāyajīvitam /	lABAH naSyantu me kAmam satkAraH kAya-jIvitam /
   naśyatvanyacca kuśalaṃ mā tu cittaṃ kadācana // Bca_5.22 //	naSyatu-anyat-ca kuSalam mA tu cittam kadAcana // Bca_5.22 //
   cittaṃ rakṣitukāmānāṃ mayaiṣa kriyate 'ñjaliḥ /	cittam rakzitu-kAmAnAm mayA-eza kriyate aQjaliH /
   smṛtiṃ ca saṃprajanyaṃ ca sarvayatnena rakṣata // Bca_5.23 //	smRtim ca saMprajanyam ca sarva-yatnena rakzata // Bca_5.23 //
   vyādhyākulo naro yadvan na kṣamaḥ sarvakarmasu /	vyADi-AkulaH naraH yadvat na kzamaH sarva-karmasu /
   tathābhyāṃ vyākulaṃ cittaṃ na kṣamaṃ sarvakarmasu // Bca_5.24 //	taTA-AByAm vyAkulam cittam na kzamam sarva-karmasu // Bca_5.24 //
   asaṃprajanyacittasya śrutacintitabhāvitam /	asaMprajanya-cittasya Sruta-cintita-BAvitam /
   sacchidrakumbhajalavan na smṛtāvavatiṣṭhate // Bca_5.25 //	sa=-Cidra-kumBa-jala-vat na smRtO=-avatizWate // Bca_5.25 //
   aneke śrutavanto 'pi śrāddhā yatnaparā api /	aneke SrutavantaH api SrAdDAH yatna-parAH api /
   asaṃprajanyadoṣeṇa bhavantyāpattikaśmalāḥ // Bca_5.26 //	asaMprajanya-dozeNa Bavanti-Apatti-kaSmalAH // Bca_5.26 //
   asaṃprajanyacaureṇa smṛtimoṣānusāriṇā /	asaMprajanya-cOreNa smRti-moza-anusAriNA /
   upacityāpi puṇyāni muṣitā yānti durgatim // Bca_5.27 //	upacitya-api puNyAni muzitAH yAnti durgatim // Bca_5.27 //
   kleśataskarasaṅgho 'yam avatāragaveṣakaḥ /	kleSa-taskara-saFGaH ayam avatAra-gavezakaH /
   prāpyāvatāraṃ muṣṇāti hanti sadgatijībitam // Bca_5.28 //	prApya-avatAram muzNAti hanti sat-gati-jIbitam // Bca_5.28 //
   tasmātsmṛtirmanodvārān nāpaneyā kadācana /	tasmAt-smRtiH-manaH-dvArAt na-apaneyA kadAcana /
   gatāpi pratyupasthāpyā saṃsmṛtyāpāyikīṃ vyathām // Bca_5.29 //	gatA-api pratyupasTApyA saMsmRtya-apAyikIm vyaTAm // Bca_5.29 //
   upādhyāyānuśāsinyā bhītyāpyādarakāriṇām /	upADyAya-anuSAsinyA BItyA-api-Adara-kAriNAm /
   dhanyānāṃ gurusaṃvāsāt sukaraṃ jāyate smṛtiḥ // Bca_5.30 //	DanyAnAm guru-saMvAsAt sukaram jAyate smRtiH // Bca_5.30 //
   buddhāśca bodhisattvāśca sarvatrāvyāhatekṣaṇāḥ /	budDAH-ca boDisattvAH-ca sarvatra-avyAhata-IkzaNAH /
   sarvamevāgratasteṣāṃ teṣāmasmi puraḥ sthitaḥ // Bca_5.31 //	sarvam-eva-agratas-tezAm tezAm-asmi puras sTitaH // Bca_5.31 //
   iti dhyātvā tathā tiṣṭhet trapādarabhayānvitaḥ /	iti DyAtvA taTA tizWet trapa-Adara-Baya-anvitaH /
   buddhānusmṛtirapyevaṃ bhavettasya muhurmuhuḥ // Bca_5.32 //	budDa-anusmRtiH-api-evam Bavet-tasya muhur-muhur // Bca_5.32 //
   saṃprajanyaṃ tadāyāti na ca yātyāgataṃ punaḥ /	saMprajanyam tadA-AyAti na ca yAti-Agatam punar /
   smṛtiryadā manodvāre rakṣārthamavatiṣṭhate // Bca_5.33 //	smRtiH-yadA manaH-dvAre rakzA-arTam-avatizWate // Bca_5.33 //
   pūrvaṃ tāvadidaṃ cittaṃ sadopasthāpyamīdṛśam /	pUrvam tAvat-idam cittam sadA-upasTApyam-IdRSam /
   nirindriyeṇeva mayā sthātavyaṃ kāṣṭhavatsadā // Bca_5.34 //	nirindriyeNa-iva mayA sTAtavyam kAzWa-vat-sadA // Bca_5.34 //
   niṣphalā netravikṣepā na karttavyāḥ kadācana /	nizPalAH netra-vikzepAH na karttavyAH kadAcana /
   nidhyāyantīva satataṃ kāryā dṛṣṭiradhogatā // Bca_5.35 //	niDyAyanti-iva satatam kAryA dRzwiH-aDas-gatA // Bca_5.35 //
   dṛṣṭiviśrāmahetostu diśaḥ paśyetkadācana /	dRzwi-viSrAma-hetoH-tu diSaH paSyet-kadAcana /
   ābhāsamātraṃ dṛṣṭvā ca svāgatārthaṃ vilokayet // Bca_5.36 //	ABAsa-mAtram dRzwvA ca svAgata-arTam vilokayet // Bca_5.36 //
   mārgādau bhayabodhārthaṃ muhuḥ paśyeccaturdiśam /	mArga-AdO Baya-boDa-arTam muhur paSyet-caturdiSam /
   diśo viśramya vīkṣeta parāvṛtyeva pṛṣṭhataḥ // Bca_5.37 //	diSaH viSramya vIkzeta parAvRtya-iva pRzWatas // Bca_5.37 //
   saredapasaredvāpi puraḥ paścānnirūpya ca /	saret-apasaret-vA-api puras paScAt-nirUpya ca /
   evaṃ sarvāsvavasthāsu kāryaṃ buddhvā samācaret // Bca_5.38 //	evam sarvAsu-avasTAsu kAryam budDvA samAcaret // Bca_5.38 //
   kāyenaivamavastheyam ityākṣipya kriyāṃ punaḥ /	kAyena-evam-avasTeyam iti-Akzipya kriyAm punar /
   kathaṃ kāyaḥ sthita iti draṣṭavyaṃ punarantarā // Bca_5.39 //	kaTam kAyaH sTitaH iti drazwavyam punar-antarA // Bca_5.39 //
   nirūpyaḥ sarvayatnena cittamattadvipastathā /	nirUpyaH sarva-yatnena citta-matta-dvipaH-taTA /
   dharmacintāmahāstambhe yathā baddho na mucyate // Bca_5.40 //	Darma-cintA-mahA-stamBe yaTA badDaH na mucyate // Bca_5.40 //
   kutra me vartata iti pratyavekṣyaṃ tathā manaḥ /	kutra me vartate iti pratyavekzyam taTA manaH /
   samādhānadhuraṃ naiva kṣaṇamapyutsṛjedyathā // Bca_5.41 //	samADAna-Duram na-eva kzaNam-api-utsRjet-yaTA // Bca_5.41 //
   bhayotsavādisaṃbandhe yadyaśakto yathāsukham /	Baya-utsava-Adi-saMbanDe yadi-aSaktaH yaTAsuKam /
   dānakāle tu śīlasya yasmāduktamupekṣaṇam // Bca_5.42 //	dAna-kAle tu SIlasya yasmAt-uktam-upekzaNam // Bca_5.42 //
   yadbuddhvā kartumārabdhaṃ tato 'nyanna vicintayet /	yat-budDvA kartum-ArabDam tatas anyat-na vicintayet /
   tadeva tāvanniṣpādyaṃ tadgatenāntarātmanā // Bca_5.43 //	tat-eva tAvat-nizpAdyam tad-gatena-antarAtmanA // Bca_5.43 //
   evaṃ hi sukṛtaṃ sarvam anyathā nobhayaṃ bhavet /	evam hi sukRtam sarvam anyaTA na-uBayam Bavet /
   asaṃprajanyakleśo 'pi vṛddhiṃ caivaṃ gamiṣyati // Bca_5.44 //	asaMprajanya-kleSaH api vRdDim ca-evam gamizyati // Bca_5.44 //
   nānāvidhapralāpeṣu vartamāneṣvanekadhā /	nAnAviDa-pralApezu vartamAnezu-anekaDA /
   kautūhaleṣu sarveṣu hanyādautsukyamāgatam // Bca_5.45 //	kOtUhalezu sarvezu hanyAt-Otsukyam-Agatam // Bca_5.45 //
   mṛnmardanatṛṇaccheda-rekhādyaphalamāgatam /	mRd-mardana-tRNa=-Ceda-reKA-Adya-Palam-Agatam /
   smṛtvā tāthāgatīṃ śikṣāṃ bhītastatkṣaṇamutsṛjet // Bca_5.46 //	smRtvA tATAgatIm SikzAm BItaH-tad-kzaNam-utsRjet // Bca_5.46 //
   yadā calitukāmaḥ syād vaktukāmo 'pi vā bhavet /	yadA calitu-kAmaH syAt vaktu-kAmaH api vA Bavet /
   svacittaṃ pratyavekṣyādau kuryāddhairyeṇa yuktimat // Bca_5.47 //	sva-cittam pratyavekzya-AdO kuryAt-DEryeNa yuktimat // Bca_5.47 //
   anunītaṃ pratihataṃ yadā paśyetsvakaṃ manaḥ /	anunItam pratihatam yadA paSyet-svakam manaH /
   na kartavyaṃ na vaktavyaṃ sthātavyaṃ kāṣṭhavattadā // Bca_5.48 //	na kartavyam na vaktavyam sTAtavyam kAzWa-vat-tadA // Bca_5.48 //
   uddhataṃ sopahāsaṃ vā yadā mānamadānvitam /	udDatam sa-upahAsam vA yadA mAna-mada-anvitam /
   sotprāsātiśayaṃ vakraṃ vañcakaṃ ca mano bhavet // Bca_5.49 //	sa-utprAsa-atiSayam vakram vaQcakam ca manaH Bavet // Bca_5.49 //
   yadātmotkarṣaṇābhāsaṃ parapaṃsanameva ca /	yadAtma-utkarzaNa-ABAsam para-paMsanam-eva ca /
   sādhikṣepaṃ sasaṃrambhaṃ sthātavyaṃ kāṣṭhavattadā // Bca_5.50 //	sa-aDikzepam sa-saMramBam sTAtavyam kAzWa-vat-tadA // Bca_5.50 //
   lābhasatkārakīrtyarthi parivārārthi vā punaḥ /	lABa-satkAra-kIrti-arTi parivAra-arTi vA punar /
   upasthānārthi me cittaṃ tasmāttiṣṭhāmi kāṣṭhavat // Bca_5.51 //	upasTAna-arTi me cittam tasmAt-tizWAmi kAzWa-vat // Bca_5.51 //
   parārtharūkṣaṃ svārthārthi pariṣatkāmameva vā /	para-arTa-rUkzam sva-arTa-arTi parizad-kAmam-eva vA /
   vaktumicchati me cittaṃ tasmāttiṣṭhāmi kāṣṭhavat // Bca_5.52 //	vaktum-icCati me cittam tasmAt-tizWAmi kAzWa-vat // Bca_5.52 //
   asahiṣṇvalasaṃ bhītaṃ pragalbhaṃ mukharaṃ tathā /	asahizNu-alasam BItam pragalBam muKaram taTA /
   svapakṣābhiniviṣṭaṃ vā tasmāttiṣṭhāmi kāṣṭhavat // Bca_5.53 //	sva-pakza-aBinivizwam vA tasmAt-tizWAmi kAzWa-vat // Bca_5.53 //
   evaṃ saṃkliṣṭamālokya niṣphalārambhi vā manaḥ /	evam saMklizwam-Alokya nizPala-AramBi vA manaH /
   nigṛhṇīyād dṛḍhaṃ śūraḥ pratipakṣeṇa tatsadā // Bca_5.54 //	nigRhNIyAt dRXam SUraH pratipakzeNa tad-sadA // Bca_5.54 //
   suniścitaṃ suprasannaṃ dhīraṃ sādaragauravam /	su-niScitam su-prasannam DIram sa-Adara-gOravam /
   salajjaṃ sabhayaṃ śāntaṃ parārādhanatatparam // Bca_5.55 //	sa-lajjam sa-Bayam SAntam para-ArADana-tatparam // Bca_5.55 //
   parasparaviruddhābhir bālecchābhirakheditam /	paraspara-virudDABiH bAla-icCABiH-aKeditam /
   kleśotpādādidaṃ hyetad eṣāmiti dayānvitam // Bca_5.56 //	kleSa-utpAdAt-idam hi-etat ezAm-iti dayA-anvitam // Bca_5.56 //
   ātmasattvavaśaṃ nityam anavadyeṣu vastuṣu /	Atma-sattva-vaSam nityam anavadyezu vastuzu /
   nirmāṇamiva nirmānaṃ dhārayāmyeṣa mānasam // Bca_5.57 //	nirmANam-iva nirmAnam DArayAmi-eza mAnasam // Bca_5.57 //
   cirātprāptaṃ kṣaṇavaraṃ smṛtvā smṛtvā muhurmuhuḥ /	cirAt-prAptam kzaNa-varam smRtvA smRtvA muhur-muhur /
   dhārayāmīdṛśaṃ cittam aprakampyaṃ sumeruvat // Bca_5.58 //	DArayAmi-IdRSam cittam aprakampyam sumeru-vat // Bca_5.58 //
   gṛdhrairāmiṣasaṃgṛddhaiḥ kṛṣyamāṇa itastataḥ /	gRDrEH-Amiza-saMgRdDEH kRzyamANaH itas-tatas /
   na karotyanyathā kāyaḥ kasmādatra pratikriyām // Bca_5.59 //	na karoti-anyaTA kAyaH kasmAt-atra pratikriyAm // Bca_5.59 //
   rakṣasīmaṃ manaḥ kasmād ātmīkṛtya samucchrayam /	rakzasi-imam manaH kasmAt AtmIkRtya samucCrayam /
   tvattaścetpṛthagevāyaṃ tenātra tava ko vyayaḥ // Bca_5.60 //	tvattaH-ced-pRTak-eva-ayam tena-atra tava kaH vyayaH // Bca_5.60 //
   na svīkaroṣi he mūḍha kāṣṭhaputtalakaṃ śucim /	na svIkarozi he mUXa kAzWa-puttalakam Sucim /
   amedhyaghaṭitaṃ yantraṃ kasmādrakṣasi pūtikam // Bca_5.61 //	ameDya-Gawitam yantram kasmAt-rakzasi pUtikam // Bca_5.61 //
   imaṃ carmapuṭaṃ tāvat svabuddhyaiva pṛthak kuru /	imam carma-puwam tAvat sva-budDyA-eva pRTak kuru /
   asthipañjarato māṃsaṃ prajñāśastreṇa mocaya // Bca_5.62 //	asTi-paQjarataH mAMsam prajQA-SastreNa mocaya // Bca_5.62 //
   asthīnyapi pṛthak kṛtvā paśya majjānamantataḥ /	asTIni-api pRTak kRtvA paSya majjAnam-antatas /
   kimatra sāramastīti svayameva vicāraya // Bca_5.63 //	kim-atra sAram-asti-iti svayam-eva vicAraya // Bca_5.63 //
   evamanviṣya yatnena na dṛṣṭaṃ sāramatra te /	evam-anvizya yatnena na dRzwam sAram-atra te /
   adhunā vada kasmāttvaṃ kāyamadyāpi rakṣasi // Bca_5.64 //	aDunA vada kasmAt-tvam kAyam-adya-api rakzasi // Bca_5.64 //
   na khāditavyamaśuci tvayā peyaṃ na śoṇitam /	na KAditavyam-aSuci tvayA peyam na SoNitam /
   nāntrāṇi cūṣitavyāni kiṃ kāyena kariṣyasi // Bca_5.65 //	na-antrANi cUzitavyAni kim kAyena karizyasi // Bca_5.65 //
   yuktaṃ gṛdhraśṛgālāder āhārārthaṃ tu rakṣitum /	yuktam gRDra-SRgAla-AdeH AhAra-arTam tu rakzitum /
   karmopakaraṇaṃ tvetan manuṣyāṇāṃ śarīrakam // Bca_5.66 //	karma-upakaraNam tu-etat manuzyANAm SarIrakam // Bca_5.66 //
   evaṃ te rakṣataścāpi mṛtyurācchidya nirdayaḥ /	evam te rakzataH-ca-api mRtyuH-AcCidya nirdayaH /
   kāyaṃ dāsyati gṛdhrebhyas tadā tvaṃ kiṃ kariṣyasi // Bca_5.67 //	kAyam dAsyati gRDreByaH tadA tvam kim karizyasi // Bca_5.67 //
   na sthāsyatīti bhṛtyāya na vastrādi pradīyate /	na sTAsyati-iti BRtyAya na vastra-Adi pradIyate /
   kāyo yāsyati khāditvā kasmāttvaṃ kuruṣe vyayam // Bca_5.68 //	kAyaH yAsyati KAditvA kasmAt-tvam kuruze vyayam // Bca_5.68 //
   dattvāsmai vetanaṃ tasmāt svārthaṃ kuru mano 'dhunā /	dattvA-asmE vetanam tasmAt sva-arTam kuru manaH aDunA /
   nahi vaitanikopāttaṃ sarvaṃ tasmai pradīyate // Bca_5.69 //	na-hi vEtanikopAttam sarvam tasmE pradIyate // Bca_5.69 //
   kāye naubuddhimādhāya gatyāgamananiścayāt /	kAye nO-budDim-ADAya gati-Agamana-niScayAt /
   yathākāmaṅgamaṃ kāyaṃ kuru sattvārthasiddhaye // Bca_5.70 //	yaTAkAm-aFgamam kAyam kuru sattva-arTa-sidDaye // Bca_5.70 //
   evaṃ vaśīkṛtasvātmā nityaṃ smitamukho bhavet /	evam vaSIkRta-sva-AtmA nityam smita-muKaH Bavet /
   tyajed bhṛkuṭisaṅkocaṃ pūrvābhāṣī jagatsuhṛt // Bca_5.71 //	tyajet BRkuwi-saFkocam pUrva-ABAzI jagat-suhRd // Bca_5.71 //
   saśabdapātaṃ sahasā na pīṭhādīn vinikṣipet /	sa-Sabda-pAtam sahasA na pIWa-AdIn vinikzipet /
   nāsphālayetkapāṭaṃ ca syānniḥśabdaruciḥ sadā // Bca_5.72 //	na-AsPAlayet-kapAwam ca syAt-niHSabda-ruciH sadA // Bca_5.72 //
   bako biḍālaścauraśca niḥśabdo nibhṛtaścaran /	bakaH bixAlaH-cOraH-ca niHSabdaH niBRtaH-caran /
   prāpnotyabhimataṃ kāryam evaṃ nityaṃ yatiścaret // Bca_5.73 //	prApnoti-aBimatam kAryam evam nityam yatiH-caret // Bca_5.73 //
   paracodanadakṣāṇām anadhīṣṭopakāriṇām /	para-codana-dakzANAm anaDIzwa-upakAriNAm /
   pratīcchecchirasā vākyaṃ sarvaśiṣyaḥ sadā bhavet // Bca_5.74 //	pratIcCet-SirasA vAkyam sarva-SizyaH sadA Bavet // Bca_5.74 //
   subhāṣiteṣu sarveṣu sādhukāramudīrayet /	su-BAzitezu sarvezu sADu-kAram-udIrayet /
   puṇyakāriṇamālokya stutibhiḥ saṃpraharṣayet // Bca_5.75 //	puNya-kAriNam-Alokya stutiBiH saMpraharzayet // Bca_5.75 //
   parokṣaṃ ca guṇān brūyād anubrūyācca toṣataḥ /	parokzam ca guNAn brUyAt anubrUyAt-ca tozataH /
   svavarṇe bhāṣyamāṇe ca bhāvayettadguṇajñatām // Bca_5.76 //	sva-varNe BAzyamANe ca BAvayet-tad-guNa-jQa-tAm // Bca_5.76 //
   sarvārambhā hi tuṣṭyarthāḥ sā vittairapi durlabhā /	sarva-AramBAH hi tuzwi-arTAH sA vittEH-api durlaBA /
   bhokṣye tuṣṭisukhaṃ tasmāt paraśramakṛtairguṇaiḥ // Bca_5.77 //	Bokzye tuzwi-suKam tasmAt para-Srama-kRtEH-guNEH // Bca_5.77 //
   na cātra me vyayaḥ kaścit paratra ca mahatsukham /	na ca-atra me vyayaH kaScid paratra ca mahat-suKam /
   aprītiduḥkhaṃ dveṣaistu mahadduḥkhaṃ paratra ca // Bca_5.78 //	aprIti-duHKam dvezEH-tu mahat-duHKam paratra ca // Bca_5.78 //
   viśvastavinyastapadaṃ vispaṣṭārthaṃ manoramam /	viSvasta-vinyasta-padam vispazwa-arTam manoramam /
   śrutisaukhyaṃ kṛpāmūlaṃ mṛdumandasvaraṃ vadet // Bca_5.79 //	Sruti-sOKyam kRpA-mUlam mRdu-manda-svaram vadet // Bca_5.79 //
   ṛju paśyetsadā sattvāṃś cakṣuṣā saṃpibanniva /	Rju paSyet-sadA sattvAn cakzuzA saMpiban=-iva /
   etāneva samāśritya buddhatvaṃ me bhaviṣyati // Bca_5.80 //	etAn-eva samASritya budDa-tvam me Bavizyati // Bca_5.80 //
   sātatyābhiniveśotthaṃ pratipakṣotthameva ca /	sAtatya-aBiniveSa-utTam pratipakza-utTam-eva ca /
   guṇopakārikṣetre ca duḥkhite ca mahacchubham // Bca_5.81 //	guNa-upakAri-kzetre ca duHKite ca mahat-SuBam // Bca_5.81 //
   dakṣa utthānasaṃpannaḥ svayaṅkārī sadā bhavet /	dakzaH utTAna-saMpannaH svayaFkArI sadA Bavet /
   nāvakāśaḥ pradātavyaḥ kasyacitsarvakarmasu // Bca_5.82 //	na-avakASaH pradAtavyaH kasyacid-sarva-karmasu // Bca_5.82 //
   uttarottarataḥ śreṣṭhā dānapāramitādayaḥ /	uttarottarataH SrezWAH dAna-pAramitA-AdayaH /
   netarārthaṃ tyajecchreṣṭhām anyatrācārasetutaḥ // Bca_5.83 //	na-itara-arTam tyajet-SrezWAm anyatra-AcAra-setutaH // Bca_5.83 //
   evaṃ buddhvā parārtheṣu bhavetsatatamutthitaḥ /	evam budDvA para-arTezu Bavet-satatam-utTitaH /
   niṣiddhamapyanujñātaṃ kṛpālorarthadarśinaḥ // Bca_5.84 //	nizidDam-api-anujQAtam kRpA-AloH-arTa-darSinaH // Bca_5.84 //
   vinipātagatānātha-bratasthān saṃvibhajya ca /	vinipAta-gatAnATa--brata-sTAn saMviBajya ca /
   bhuñjīta madhyamāṃ mātrāṃ tricīvarabahistyajet // Bca_5.85 //	BuQjIta maDyamAm mAtrAm tri-cIvara-bahis-tyajet // Bca_5.85 //
   saddharmasebakaṃ kāyam itarārthe na pīḍayet /	sadDarma-sebakam kAyam itara-arTe na pIxayet /
   evameva hi sattvānām āśāmāśu prapūrayet // Bca_5.86 //	evam-eva hi sattvAnAm ASAm-ASu prapUrayet // Bca_5.86 //
   tyajenna jīvitaṃ tasmād aśuddhe karuṇāśaye /	tyajet-na jIvitam tasmAt aSudDe karuNA-ASaye /
   tulyāśaye tu tattyājyam itthaṃ na parihīyate // Bca_5.87 //	tulya-ASaye tu tat-tyAjyam itTam na parihIyate // Bca_5.87 //
   dharmaṃ nirgaurave svasthe na śiroveṣṭhite vadet /	Darmam nirgOrave svasTe na SiraH-vezWite vadet /
   sacchatradaṇḍaśastre ca nāvaguṇṭhitamastake // Bca_5.88 //	sa=-Catra-daNxa-Sastre ca na-avaguNWita-mastake // Bca_5.88 //
   gambhīrodāramalpeṣu na strīṣu puruṣaṃ vinā /	gamBIra-udAram-alpezu na strIzu puruzam vinA /
   hīnotkṛṣṭeṣu dharmeṣu samaṃ gauravamācaret // Bca_5.89 //	hIna-utkRzwezu Darmezu samam gOravam-Acaret // Bca_5.89 //
   nodāradharmapātraṃ ca hīne dharme niyojayet /	na-udAra-Darma-pAtram ca hIne Darme niyojayet /
   na cācāraṃ parityajya sūtramantraiḥ pralobhayet // Bca_5.90 //	na ca-AcAram parityajya sUtra-mantrEH praloBayet // Bca_5.90 //
   dantakāṣṭhasya kheṭasya visarjanamapāvṛtam /	dantakAzWasya Kewasya visarjanam-apAvRtam /
   neṣṭaṃ jale sthale bhogye mūtrādeścāpi garhitam // Bca_5.91 //	na-izwam jale sTale Bogye mUtra-AdeH-ca-api garhitam // Bca_5.91 //
   mukhapūraṃ na bhuñjīta saśabdaṃ prasṛtānanam /	muKapUram na BuQjIta sa-Sabdam prasRta-Ananam /
   pralambapādaṃ nāsīta na bāhū mardayetsamam // Bca_5.92 //	pralamba-pAdam na-AsIta na bAhU mardayet-samam // Bca_5.92 //
   naikayā'nyastriyā kuryād yānaṃ śayanamāsanam /	na-ekayA-anya-striyA kuryAt yAnam Sayanam-Asanam /
   lokāprasādakaṃ sarvaṃ dṛṣṭvā pṛṣṭvā ca varjayet // Bca_5.93 //	loka-aprasAdakam sarvam dRzwvA pRzwvA ca varjayet // Bca_5.93 //
   nāṅgulyā kārayetkiṃcid dakṣiṇena tu sādaram /	na-aFgulyA kArayet-kiMcid dakziNena tu sa-Adaram /
   samastenaiva hastena mārgamapyevamādiśet // Bca_5.94 //	samastena-eva hastena mArgam-api-evam-AdiSet // Bca_5.94 //
   na bāhūtkṣepakaṃ kaṃcic chabdayedalpasaṃbhrame /	na bAhu-utkzepakam kaMcid Sabdayet-alpa-saMBrame /
   acchaṭādi tu kartavyam anyathā syādasaṃvṛtaḥ // Bca_5.95 //	acCawA-Adi tu kartavyam anyaTA syAt-asaMvRtaH // Bca_5.95 //
   nāthanirvāṇaśayyāvac chayītepsitayā diśā /	nATa-nirvANa-SayyA-vat SayIta-IpsitayA diSA /
   saṃprajāna/llaghūtthānaḥ prāgavaśyaṃ niyogataḥ // Bca_5.96 //	saMprajA-ana/llaGu-utTAnaH prAc-avaSyam niyogataH // Bca_5.96 //
   ācāro bodhisattvānām aprameya udāhṛtaḥ /	AcAraH boDisattvAnAm aprameyaH udAhRtaH /
   cittaśodhanamācāraṃ niyataṃ tāvadācaret // Bca_5.97 //	citta-SoDanam-AcAram niyatam tAvat-Acaret // Bca_5.97 //
   rātrindivaṃ ca triskandhaṃ trikālaṃ ca pravartayet /	rAtrindivam ca tri-skanDam tri-kAlam ca pravartayet /
   śeṣāpattiśamastena bodhicittajināśrayāt // Bca_5.98 //	Seza-Apatti-SamaH-tena boDi-citta-jina-ASrayAt // Bca_5.98 //
   yā avasthāḥ prapadyeta svayaṃ paravaśo 'pi vā /	yAH avasTAH prapadyeta svayam para-vaSaH api vA /
   tāsvavasthāsu yāḥ śikṣāḥ śikṣettā eva yatnataḥ // Bca_5.99 //	tAsu-avasTAsu yAH SikzAH Sikzet-tAH eva yatnatas // Bca_5.99 //
   na hi tadvidyate kiṃcid yanna śikṣyaṃ jinātmajaiḥ /	na hi tat-vidyate kiMcid yat-na Sikzyam jina-AtmajEH /
   na tadasti na yatpuṇyam evaṃ viharataḥ sataḥ // Bca_5.100 //	na tat-asti na yat-puNyam evam viharataH sataH // Bca_5.100 //
   pāramparyeṇa sākṣādvā sattvārthaṃ nānyadācaret /	pAramparyeNa sAkzAt-vA sattva-arTam na-anyat-Acaret /
   sattvānāmeva cārthāya sarvaṃ bodhāya nāmayet // Bca_5.101 //	sattvAnAm-eva ca-arTAya sarvam boDAya nAmayet // Bca_5.101 //
   sadā kalyāṇamitraṃ ca jīvitārthe 'pi na tyajet /	sadA kalyANa-mitram ca jIvita-arTe api na tyajet /
   bodhisattvavratadharaṃ mahāyānārthakovidam // Bca_5.102 //	boDisattva-vrata-Daram mahAyAna-arTa-kovidam // Bca_5.102 //
   śrīsaṃbhavavimokṣācca śikṣedyadguruvartanam /	SrI-saMBava-vimokzAt-ca Sikzet-yat-guru-vartanam /
   etaccānyacca buddhoktaṃ jñeyaṃ sūtrāntavācanāt // Bca_5.103 //	etat-ca-anyat-ca budDa-uktam jQeyam sUtrAnta-vAcanAt // Bca_5.103 //
   śikṣāḥ sūtreṣu dṛśyante tasmātsūtrāṇi vācayet /	SikzAH sUtrezu dRSyante tasmAt-sUtrANi vAcayet /
   ākāśagarbhe sūtre ca mūlāpattīrnirūpayet // Bca_5.104 //	AkASa-garBe sUtre ca mUla-ApattIH-nirUpayet // Bca_5.104 //
   śikṣāsamuccayo 'vaśyaṃ draṣṭavyaśca punaḥ punaḥ /	SikzA-samuccayaH avaSyam drazwavyaH-ca punar punar /
   vistareṇa sadācāro yasmāttatra pradarśitaḥ // Bca_5.105 //	vistareNa sat-AcAraH yasmAt-tatra pradarSitaH // Bca_5.105 //
   saṅkṣepeṇāthavā tāvat paśyetsūtrasamuccayam /	saFkzepeNa-aTavA tAvat paSyet-sUtra-samuccayam /
   āryanāgārjunābaddhaṃ dvitīyaṃ ca prayatnataḥ // Bca_5.106 //	Arya-nAgArjuna-AbadDam dvitIyam ca prayatnataH // Bca_5.106 //
   yato nivāryate yatra yadeva ca niyujyate /	yatas nivAryate yatra yat-eva ca niyujyate /
   tallokacittarakṣārthaṃ śikṣāṃ dṛṣṭvā samācaret // Bca_5.107 //	tad-loka-citta-rakzA-arTam SikzAm dRzwvA samAcaret // Bca_5.107 //
   etadeva samāsena saṃprajanyasya lakṣaṇam /	etat-eva samAsena saMprajanyasya lakzaNam /
   yatkāyacittāvasthāyāḥ pratyavekṣā muhurmuhuḥ // Bca_5.108 //	yat-kAya-citta-avasTAyAH pratyavekzA muhur-muhur // Bca_5.108 //
   kāyenaiva paṭhiṣyāmi vākpāṭhena tu kiṃ bhavet /	kAyena-eva paWizyAmi vAc-pAWena tu kim Bavet /
   cikitsāpāṭhamātreṇa rogiṇaḥ kiṃ bhaviṣyati // Bca_5.109 //	cikitsA-pAWa-mAtreNa rogiNaH kim Bavizyati // Bca_5.109 //
   iti bodhicaryāvatāre saṃprajanyarakṣaṇaṃ nāma pañcamaḥ paricchedaḥ ||	iti boDi-caryA-avatAre saMprajanya-rakzaNam nAma paQcamaH paricCedaH ||
   Pariccheda 6	Pari=-CedaH 6
   sarvametatsucaritaṃ dānaṃ sugatapūjanam /	sarvam-etat-su-caritam dAnam sugata-pUjanam /
   kṛtaṃ kalpasahasrairyat pratighaḥ pratihanti tat // Bca_6.1 //	kRtam kalpa-sahasrEH-yat pratiGaH pratihanti tat // Bca_6.1 //
   na ca dveṣasamaṃ pāpaṃ na ca kṣāntisamaṃ tapaḥ /	na ca dveza-samam pApam na ca kzAnti-samam tapaH /
   tasmāt kṣāntiṃ prayatnena bhāvayedvividhairnayaiḥ // Bca_6.2 //	tasmAt kzAntim prayatnena BAvayet-viviDEH-nayEH // Bca_6.2 //
   manaḥ śamaṃ na gṛhṇāti na prītisukhamaśnute /	manaH Samam na gRhNAti na prIti-suKam-aSnute /
   na nidrāṃ na dhṛtiṃ yāti dveṣaśalye hṛdi sthite // Bca_6.3 //	na nidrAm na DRtim yAti dveza-Salye hRdi sTite // Bca_6.3 //
   pūjayatyarthamānairyān ye 'pi cainaṃ samāśritāḥ /	pUjayati-arTa-mAnEH-yAn ye api ca-enam samASritAH /
   te 'pyenaṃ hantumicchanti svāminaṃ dveṣadurbhagam // Bca_6.4 //	te api-enam hantum-icCanti svAminam dveza-durBagam // Bca_6.4 //
   suhṛdo 'pyudvijante 'smād dadāti na ca sevyate /	suhRdaH api-udvijante asmAt dadAti na ca sevyate /
   saṅkṣepānnāsti tatkiṃcit krodhano yena susthitaḥ // Bca_6.5 //	saFkzepAt-na-asti tat-kiMcid kroDanaH yena susTitaH // Bca_6.5 //
   evamādīni duḥkhāni karotītyarisaṃjñayā /	evamAdIni duHKAni karoti-iti-ari-saMjQayA /
   yaḥ krodhaṃ hanti nirbandhāt sa sukhīha paratra ca // Bca_6.6 //	yaH kroDam hanti nirbanDAt sa suKI-iha paratra ca // Bca_6.6 //
   aniṣṭakaraṇājjātam iṣṭasya ca vighātanāt /	anizwa-karaNAt-jAtam izwasya ca viGAtanAt /
   daurmanasyāśanaṃ prāpya dveṣo dṛpto nihanti mām // Bca_6.7 //	dOrmanasya-aSanam prApya dvezaH dRptaH nihanti mAm // Bca_6.7 //
   tasmādvighātayiṣyāmi tasyāśanamahaṃ ripoḥ /	tasmAt-viGAtayizyAmi tasya-aSanam-aham ripoH /
   yasmānna madvadhādanyat kṛtyamasyāsti vairiṇaḥ // Bca_6.8 //	yasmAt-na mad-vaDAt-anyat kRtyam-asya-asti vEriNaH // Bca_6.8 //
   atyaniṣṭāgamenāpi na kṣobhyā muditā mayā /	ati-anizwa-Agamena-api na kzoByAH muditAH mayA /
   daurmanasye 'pi nāstīṣṭaṃ kuśalaṃ tvavahīyate // Bca_6.9 //	dOrmanasye api na-asti-izwam kuSalam tu-avahIyate // Bca_6.9 //
   yadyastyeva pratīkāro daurmanasyena tatra kim /	yadi-asti-eva pratIkAraH dOrmanasyena tatra kim /
   atha nāsti pratīkāro daurmanasyena tatra kim // Bca_6.10 //	aTa na-asti pratIkAraH dOrmanasyena tatra kim // Bca_6.10 //
   duḥkhaṃ nyakkārapāruṣyam ayaśaścetyanīpsitam /	duHKam nyakkAra-pAruzyam ayaSaH-ca-iti-anIpsitam /
   priyāṇāmātmano vāpi śatroścaitadviparyayāt // Bca_6.11 //	priyANAm-AtmanaH vA-api SatroH-ca-etat-viparyayAt // Bca_6.11 //
   kathaṃcillabhyate saukhyaṃ duḥkhaṃ sthitamayantataḥ /	kaTaMcid-laByate sOKyam duHKam sTitam-ayantataH /
   duḥkhenaiva ca niḥsāraś cetastasmāddṛḍhībhava // Bca_6.12 //	duHKena-eva ca niHsAraH cetaH-tasmAt-dRXIBava // Bca_6.12 //
   durgāputrakakarṇāṭā dāhacchedādivedanām /	durgA-putraka-karNAwAH dAha=-Ceda-Adi-vedanAm /
   vṛthā sahante muktyartham ahaṃ kasmāttu kātaraḥ // Bca_6.13 //	vRTA sahante mukti-arTam aham kasmAt-tu kAtaraH // Bca_6.13 //
   na kiṃcidasti tadvastu yadabhyāsasya duṣkaram /	na kiMcid-asti tat-vastu yat-aByAsasya duzkaram /
   tasmānmṛduvyathābhyāsāt soḍhavyāpi mahāvyathā // Bca_6.14 //	tasmAt-mRdu-vyaTA-aByAsAt soXavyA-api mahA-vyaTA // Bca_6.14 //
   uddaṃśadaṃśamaśaka-kṣutpipāsādivedanām /	uddaMSa-daMSa-maSaka--kzuD-pipAsA-Adi-vedanAm /
   mahatkaṇḍvādiduḥkhaṃ ca kimanarthaṃ na paśyasi // Bca_6.15 //	mahat-kaNxU-Adi-duHKam ca kim-anarTam na paSyasi // Bca_6.15 //
   śītoṣṇavṛṣṭivātādhi-vyādhibandhanatāḍanaiḥ /	SIta-uzNa-vRzwi-vAta-ADi-vyADi-banDana-tAxanEH /
   saukumāryaṃ na kartavyam anyathā vardhate vyathā // Bca_6.16 //	sOkumAryam na kartavyam anyaTA varDate vyaTA // Bca_6.16 //
   kecitsvaśoṇitaṃ dṛṣṭvā vikramante viśeṣataḥ /	kecid-sva-SoNitam dRzwvA vikramante viSezataH /
   paraśoṇitamapyeke dṛṣṭvā mūrcchāṃ vrajanti yat // Bca_6.17 //	para-SoNitam-api-eke dRzwvA mUrcCAm vrajanti yat // Bca_6.17 //
   taccittasya dṛḍhatvena kātaratvena cāgatam /	tad-cittasya dRXa-tvena kAtara-tvena ca-Agatam /
   duḥkhaduryodhanastasmād bhavedabhibhavedvyathām // Bca_6.18 //	duHKa-duryoDanaH-tasmAt Bavet-aBiBavet-vyaTAm // Bca_6.18 //
   duḥkhe 'pi naiva cittasya prasādaṃ kṣobhayedbudhaḥ /	duHKe api na-eva cittasya prasAdam kzoBayet-buDaH /
   saṅgrāmo hi saha kleśair yuddhe ca sulabhā vyathā // Bca_6.19 //	saFgrAmaH hi saha kleSEH yudDe ca sulaBA vyaTA // Bca_6.19 //
   urasārātighātān ye pratīcchanto jayantyarīn /	urasAra-atiGAtAn ye pratIcCantaH jayanti-arIn /
   te te vijayinaḥ śūrāḥ śeṣāstu mṛtamārakāḥ // Bca_6.20 //	te te vijayinaH SUrAH SezAH-tu mRta-mArakAH // Bca_6.20 //
   guṇo 'paraśca duḥkhasya yatsaṃvegānmadacyutiḥ /	guNaH aparaH-ca duHKasya yat-saMvegAn-mada-cyutiH /
   saṃsāriṣu ca kāruṇyaṃ pāpādbhītirjine spṛhā // Bca_6.21 //	saMsArizu ca kAruNyam pApAt-BItiH-jine spRhA // Bca_6.21 //
   pittādiṣu na me kopo mahāduḥkhakareṣvapi /	pitta-Adizu na me kopaH mahA-duHKa-karezu-api /
   sacetaneṣu kiṃ kopaḥ te 'pi pratyayakopitāḥ // Bca_6.22 //	sa-cetanezu kim kopaH te api pratyaya-kopitAH // Bca_6.22 //
   aniṣyamāṇamapyetac chūlamutpadyate yathā /	anizyamANam-api-etat SUlam-utpadyate yaTA /
   aniṣyamāṇo 'pi balāt krodha utpadyate tathā // Bca_6.23 //	anizyamANaH api balAt kroDaH utpadyate taTA // Bca_6.23 //
   kupyāmīti na saṃcintya kupyati svecchayā janaḥ /	kupyAmi-iti na saMcintya kupyati sva-icCayA janaH /
   utpatsya ityabhipretya krodha utpadyate na ca // Bca_6.24 //	utpatsyaH iti-aBipretya kroDaH utpadyate na ca // Bca_6.24 //
   ye kecidaparādhāstu pāpāni vividhāni ca /	ye kecid-aparADAH-tu pApAni viviDAni ca /
   sarvaṃ yatpratyayabalāt svatantraṃ tu na vidyate // Bca_6.25 //	sarvam yat-pratyaya-balAt svatantram tu na vidyate // Bca_6.25 //
   na ca pratyayasāmagryā janayāmīti cetanā /	na ca pratyaya-sAmagryA janayAmi-iti cetanA /
   na cāpi janitasyāsti janito 'smīti cetanā // Bca_6.26 //	na ca-api janitasya-asti janitaH asmi-iti cetanA // Bca_6.26 //
   yatpradhānaṃ kilābhīṣṭaṃ yattadātmeti kalpitam /	yat-praDAnam kila-aBIzwam yat-tat-AtmA-iti kalpitam /
   tadeva hi bhavāmīti na saṃcintyopajāyate // Bca_6.27 //	tat-eva hi BavAmi-iti na saMcintya-upajAyate // Bca_6.27 //
   anutpannaṃ hi tannāsti ka icchedbhavituṃ tadā /	anutpannam hi tat-na-asti kaH icCet-Bavitum tadA /
   viṣayavyāpṛtatvācca niroddhumapi nehate // Bca_6.28 //	vizaya-vyApRta-tvAt-ca nirodDum-api na-Ihate // Bca_6.28 //
   nityo hyacetanaścātmā vyomavat sphuṭamakriyaḥ /	nityaH hi-acetanaH-ca-AtmA vyoma-vat sPuwam-akriyaH /
   pratyayāntarasaṅge 'pi nirvikārasya kā kriyā // Bca_6.29 //	pratyaya-antara-saFge api nirvikArasya kA kriyA // Bca_6.29 //
   yaḥ pūrvavatkriyākāle kriyāyāstena kiṃ kṛtam /	yaH pUrvavat-kriyA-kAle kriyAyAH-tena kim kRtam /
   tasya kriyeti saṃbandhe katarattannibandhanam // Bca_6.30 //	tasya kriyA-iti saMbanDe katarat-tad-nibanDanam // Bca_6.30 //
   evaṃ paravaśaṃ sarvaṃ yadvaśaṃ so 'pi cāvaśaḥ /	evam para-vaSam sarvam yad-vaSam saH api ca-avaSaH /
   nirmāṇavadaceṣṭeṣu bhāveṣvevaṃ kva kupyate // Bca_6.31 //	nirmANa-vat-acezwezu BAvezu-evam kva kupyate // Bca_6.31 //
   vāraṇāpi na yuktaivaṃ kaḥ kiṃ vārayatīti cet /	vAraNA-api na yuktA-evam kaH kim vArayati-iti ced /
   yuktā pratītyatā yasmād duḥkhasyoparatirmatā // Bca_6.32 //	yuktA pratItyatA yasmAt duHKasya-uparatiH-matAH // Bca_6.32 //
   tasmādamitraṃ mitraṃ vā dṛṣṭvāpyanyāyakāriṇam /	tasmAt-amitram mitram vA dRzwvA-api-anyAya-kAriNam /
   īdṛśāḥ pratyayā asyety evaṃ matvā sukhī bhavet // Bca_6.33 //	IdRSAH pratyayAH asya-iti evam matvA suKI Bavet // Bca_6.33 //
   yadi tu khecchayā siddhiḥ sarveṣāmeva dehinām /	yadi tu Ka-icCayA sidDiH sarvezAm-eva dehinAm /
   na bhavetkasyacidduḥkhaṃ na duḥkhaṃ kaścidicchati // Bca_6.34 //	na Bavet-kasyacid-duHKam na duHKam kaScid-icCati // Bca_6.34 //
   pramādādātmanātmānaṃ bādhante kaṇṭakādibhiḥ /	pramAdAt-AtmanA-AtmAnam bADante kaNwaka-AdiBiH /
   bhaktacchedādibhiḥ kopād durāpastryādilipsayā // Bca_6.35 //	Bakta=-Ceda-AdiBiH kopAt durApa-H-tri-Adi-lipsayA // Bca_6.35 //
   udvandhanaprapātaiśca viṣāpathyādibhakṣaṇaiḥ /	udvanDana-prapAtEH-ca viza-apaTya-Adi-BakzaNEH /
   nighnanti kecidātmānam apuṇyācaraṇena ca // Bca_6.36 //	niGnanti kecid-AtmAnam apuNya-AcaraNena ca // Bca_6.36 //
   yadaivaṃ kleśavaśyatvād ghnantyātmānamapi priyam /	yadA-evam kleSa-vaSya-tvAt Gnanti-AtmAnam-api priyam /
   tadaiṣāṃ parakāyeṣu parihāraḥ kathaṃ bhavet // Bca_6.37 //	tadA-ezAm para-kAyezu parihAraH kaTam Bavet // Bca_6.37 //
   kleśonmattīkṛteṣveṣu pravṛtteṣvātmaghātane /	kleSa-unmattIkRtezu-ezu pravRttezu-Atma-GAtane /
   na kevalaṃ dayā nāsti krodha utpadyate katham // Bca_6.38 //	na kevalam dayA na-asti kroDaH utpadyate kaTam // Bca_6.38 //
   yadi svabhāvo bālānāṃ paropadravakāritā /	yadi svaBAvaH bAlAnAm para-upadrava-kAri-tA /
   teṣu kopo na yukto me yathāgnau dahanātmake // Bca_6.39 //	tezu kopaH na yuktaH me yaTA-agnO dahana-Atmake // Bca_6.39 //
   atha doṣo 'yamāgantuḥ sattvāḥ prakṛtipeśalāḥ /	aTa dozaH ayam-AgantuH sattvAH prakRti-peSalAH /
   yathāpyayuktastatkopaḥ kaṭudhūme yathāmbare // Bca_6.40 //	yaTA-api-ayuktaH-tad-kopaH kawu-DUme yaTA-ambare // Bca_6.40 //
   mukhyaṃ daṇḍādikaṃ hitvā prerake yadi kupyate /	muKyam daNxa-Adikam hitvA prerake yadi kupyate /
   dveṣeṇa preritaḥ so 'pi dveṣe dveṣo 'stu me varam // Bca_6.41 //	dvezeNa preritaH saH api dveze dvezaH astu me varam // Bca_6.41 //
   mayāpi pūrvaṃ sattvānām īdṛśyeva vyathā kṛtā /	mayA-api pUrvam sattvAnAm IdRSI-A-iva vyaTA kRtA /
   tasmānme yuktamevaitat sattvopadravakāriṇaḥ // Bca_6.42 //	tasmAt-me yuktam-eva-etat sattva-upadrava-kAriNaH // Bca_6.42 //
   tacchastraṃ mama kāyaśca dvayaṃ duḥkhasya kāraṇam /	tat-Sastram mama kAyaH-ca dvayam duHKasya kAraNam /
   tena śastraṃ mayā kāyo gṛhītaḥ kutra kupyate // Bca_6.43 //	tena Sastram mayA kAyaH gRhItaH kutra kupyate // Bca_6.43 //
   gaṇḍo 'yaṃ pratimākāro gṛhīto ghaṭṭanāsahaḥ /	gaNxaH ayam pratimA-AkAraH gRhItaH Gawwana-asahaH /
   tṛṣṇāndhena mayā tatra vyathāyāṃ kutra kupyate // Bca_6.44 //	tRzNA-anDena mayA tatra vyaTAyAm kutra kupyate // Bca_6.44 //
   duḥkhaṃ necchāmi duḥkhasya hetumicchāmi bāliśaḥ /	duHKam na-icCAmi duHKasya hetum-icCAmi bAliSaH /
   svāparādhāgate duḥkhe kasmādanyatra kupyate // Bca_6.45 //	sva-aparADa-Agate duHKe kasmAt-anyatra kupyate // Bca_6.45 //
   asipatravanaṃ yadvad yathā nārakapakṣiṇaḥ /	asipatravanam yadvat yaTA nAraka-pakziNaH /
   matkarmajanitā eva tathedaṃ kutra kupyate // Bca_6.46 //	mad-karma-janitAH eva taTA-idam kutra kupyate // Bca_6.46 //
   matkarmacoditā eva jātā mayyapakāriṇaḥ /	mad-karma-coditAH eva jAtAH mayi-apakAriNaH /
   yena yāsyanti narakān mayaivāmī hatā nanu // Bca_6.47 //	yena yAsyanti narakAn mayA-eva-amI hatAH nanu // Bca_6.47 //
   etānāśritya me pāpaṃ kṣīyate kṣamato bahu /	etAn-ASritya me pApam kzIyate kzamataH bahu /
   māmāśritya tu yāntyete narakān dīrghavedanān // Bca_6.48 //	mAm-ASritya tu yAnti-ete narakAn dIrGa-vedanAn // Bca_6.48 //
   ahamevāpakāryeṣāṃ mamaite copakāriṇaḥ /	aham-eva-apakArI-ezAm mama-ete ca-upakAriNaH /
   kasmādviparyayaṃ kṛtvā khalacetaḥ prakupyasi // Bca_6.49 //	kasmAt-viparyayam kRtvA Kala-cetaH prakupyasi // Bca_6.49 //
   bhavenmamāśayaguṇo na yāmi narakānyadi /	Bavet-mama-ASaya-guNaH na yAmi narakAn-yadi /
   eṣāmatra kimāyātaṃ yadyātmā rakṣito mayā // Bca_6.50 //	ezAm-atra kim-AyAtam yadi-AtmA rakzitaH mayA // Bca_6.50 //
   atha pratyapakārī syāṃ tathāpyete na rakṣitāḥ /	aTa pratyapakArI syAm taTA-api-ete na rakzitAH /
   hīyate cāpi me caryā tasmānnaṣṭāstapasvinaḥ // Bca_6.51 //	hIyate ca-api me caryA tasmAt-nazwAH-tapasvinaH // Bca_6.51 //
   mano hantumamūrtatvān na śakyaṃ kenacit kvacit /	manaH hantum-amUrta-tvAt na Sakyam kenacid kvacid /
   śarīrābhiniveśāttu kāyaduḥkhena bādhyate // Bca_6.52 //	SarIra-aBiniveSAt-tu kAya-duHKena bADyate // Bca_6.52 //
   nyakvāraḥ paruṣaṃ vākyam ayaśaścetyayaṃ gaṇaḥ /	nyakvAraH paruzam vAkyam ayaSaH-ca-iti-ayam gaNaH /
   kāyaṃ na bādhate tena cetaḥ kasmātprakupyasi // Bca_6.53 //	kAyam na bADate tena cetaH kasmAt-prakupyasi // Bca_6.53 //
   mayyaprasādo yo 'nyeṣāṃ sa kiṃ māṃ bhakṣayiṣyati /	mayi-aprasAdaH yaH anyezAm sa kim mAm Bakzayizyati /
   iha janmāntare vāpi yenāsau me 'nabhīpsitaḥ // Bca_6.54 //	iha janma-antare vA-api yena-asO me anaBIpsitaH // Bca_6.54 //
   lābhāntarāyakāritvād yadyasau me 'nabhīpsitaḥ /	lABa-antarAya-kAri-tvAt yadi-asO me anaBIpsitaH /
   naṅkṣyatīhaiva me lābhaḥ pāpaṃ tu sthāsyati dhruvam // Bca_6.55 //	naFkzyati-iha-eva me lABaH pApam tu sTAsyati Druvam // Bca_6.55 //
   varamadyaiva me mṛtyur na mithyājīvitaṃ ciram /	varam-adya-eva me mRtyuH na miTyA-jIvitam ciram /
   yasmācciramapi sthitvā mṛtyuduḥkhaṃ tadaiva me // Bca_6.56 //	yasmAt-ciram-api sTitvA mRtyu-duHKam tadA-eva me // Bca_6.56 //
   svapne varṣaśataṃ saukhyaṃ bhuktvā yaśca vibudhyate /	svapne varza-Satam sOKyam BuktvA yaH-ca vibuDyate /
   muhūrtamaparo yaśca sukhī bhūtvā vibudhyate // Bca_6.57 //	muhUrtam-aparaH yaH-ca suKI BUtvA vibuDyate // Bca_6.57 //
   nanu nivartate saukhyaṃ dvayorapi bibuddhayoḥ /	nanu nivartate sOKyam dvayoH-api bibudDayoH /
   saivopamā mṛtyukāle cirajībyalpajīvinoḥ // Bca_6.58 //	sA-eva-upamA mRtyu-kAle cira-jIbi-alpa-jIvinoH // Bca_6.58 //
   labdhvāpi ca bahū/llābhān ciraṃ bhuktvā sukhānyapi /	labDvA-api ca bahU/llABAn ciram BuktvA suKAni-api /
   riktahastaśca nagnaśca yāsyāmi muṣito yathā // Bca_6.59 //	rikta-hastaH-ca nagnaH-ca yAsyAmi muzitaH yaTA // Bca_6.59 //
   pāpakṣayaṃ ca puṇyaṃ ca lābhājjīvan karomi cet /	pApa-kzayam ca puNyam ca lABAt-jIvan karomi ced /
   puṇyakṣayaśca pāpaṃ ca lābhārthaṃ krudhyato nanu // Bca_6.60 //	puNya-kzayaH-ca pApam ca lABa-arTam kruDyataH nanu // Bca_6.60 //
   yadarthameva jīvāmi tadeva yadi naśyati /	yad-arTam-eva jIvAmi tat-eva yadi naSyati /
   kiṃ tena jīvitenāpi kevalāśubhakāriṇā // Bca_6.61 //	kim tena jIvitena-api kevala-aSuBa-kAriNA // Bca_6.61 //
   avarṇavādini dveṣaḥ sattvānnāśayatīti cet /	avarNa-vAdini dvezaH sattvAt-nASayati-iti ced /
   parāyaśaskare 'pyevaṃ kopaste kiṃ na jāyate // Bca_6.62 //	parAyaSaskare api-evam kopaH-te kim na jAyate // Bca_6.62 //
   parāyattāprasādatvād aprasādiṣu te kṣamā /	parAyatta-aprasAda-tvAt aprasAdizu te kzamA /
   kleśotpādaparāyatte kṣamā nāvarṇavādini // Bca_6.63 //	kleSa-utpAda-parAyatte kzamA na-avarNa-vAdini // Bca_6.63 //
   pratimāstūpasaddharma-nāśakākrośakeṣu ca /	pratimAstu-upasat-Darma--nASaka-AkroSakezu ca /
   na yujyate mama dveṣo buddhādīnāṃ na hi byathā // Bca_6.64 //	na yujyate mama dvezaH budDa-AdInAm na hi byaTA // Bca_6.64 //
   gurusālohitādīnāṃ priyāṇāṃ cāpakāriṣu /	guru-sAlohita-AdInAm priyANAm ca-apakArizu /
   pūrvavatpratyayotpādaṃ dṛṣṭvā kopaṃ nivārayet // Bca_6.65 //	pUrvavat-pratyaya-utpAdam dRzwvA kopam nivArayet // Bca_6.65 //
   cetanācetanakṛtā dehināṃ niyatā vyathā /	cetana-acetana-kRtA dehinAm niyatA vyaTA /
   sā vyathā cetane dṛṣṭā kṣamasvaināṃ vyathāmataḥ // Bca_6.66 //	sA vyaTA cetane dRzwA kzamasva-enAm vyaTAm-atas // Bca_6.66 //
   mohādeke 'parādhyanti kupyantyanye 'pi mohitāḥ /	mohAt-eke aparADyanti kupyanti-anye api mohitAH /
   brūmaḥ kameṣu nirdoṣaṃ kaṃ vā brūmo 'parādhinam // Bca_6.67 //	brUmaH kamezu nirdozam kam vA brUmaH aparADinam // Bca_6.67 //
   kasmādevaṃ kṛtaṃ pūrvaṃ yenaivaṃ bādhyase paraiḥ /	kasmAt-evam kRtam pUrvam yena-evam bADyase parEH /
   sarve karmaparāyattaḥ ko 'hamatrānyathākṛtau // Bca_6.68 //	sarve karma-parAyattaH kaH aham-atra-anyaTA-AkRtO // Bca_6.68 //
   evaṃ buddhvā tu puṇyeṣu tathā yatnaṃ karomyaham /	evam budDvA tu puNyezu taTA yatnam karomi-aham /
   yena sarve bhaviṣyanti maitracittāḥ parasparam // Bca_6.69 //	yena sarve Bavizyanti mEtra-cittAH parasparam // Bca_6.69 //
   dahyamāne gṛhe yadvad agnirgatvā gṛhāntaram /	dahyamAne gRhe yadvat agniH-gatvA gRha-antaram /
   tṛṇādau yatra sajyeta tadākṛṣyāpanīyate // Bca_6.70 //	tRNa-AdO yatra sajyeta tadA-AkRzyA-apanIyate // Bca_6.70 //
   evaṃ cittaṃ yadāsaṅgād dahyate dveṣavahninā /	evam cittam yadA-AsaFgAt dahyate dveza-vahninA /
   tatkṣaṇaṃ tatparityājyaṃ puṇyātmoddāhaśaṅkayā // Bca_6.71 //	tad-kzaNam tat-parityAjyam puNya-Atma-uddAha-SaFkayA // Bca_6.71 //
   māraṇīyaḥ kathaṃ chittvā muktaścetkimabhadrakam /	mAraNIyaH kaTam CittvA muktaH-ced-kim-aBadrakam /
   manuṣyaduḥkhairnarakān muktaścetkimabhadrakam // Bca_6.72 //	manuzya-duHKEH-narakAt muktaH-ced-kim-aBadrakam // Bca_6.72 //
   yadyetanmātramevādya duḥkhaṃ soḍhuṃ na pāryate /	yadi-etat-mAtram-eva-adya duHKam soXum na pAryate /
   tannārakavyathāhetuḥ krodhaḥ kasmānna vāryate // Bca_6.73 //	tad-nAraka-vyaTA-hetuH kroDaH kasmAt-na vAryate // Bca_6.73 //
   kopārthamevamevāhaṃ narakeṣu sahasraśaḥ /	kopa-arTam-evam-eva-aham narakezu sahasraSas /
   kārito 'smi na cātmārthaḥ parārtho vā kṛto mayā // Bca_6.74 //	kAritaH asmi na ca-AtmA-arTaH para-arTaH vA kRtaH mayA // Bca_6.74 //
   na cedaṃ tādṛśaṃ duḥkhaṃ mahārthaṃ ca kariṣyati /	na ca-idam tAdRSam duHKam mahA-arTam ca karizyati /
   jagadduḥkhahare duḥkhe prītirevātra yujyate // Bca_6.75 //	jagat-duHKa-hare duHKe prItiH-eva-atra yujyate // Bca_6.75 //
   yadi prītisukhaṃ prāptam anyaiḥ stutvā guṇorjitam /	yadi prIti-suKam prAptam anyEH stutvA guNa-Urjitam /
   manastvamapi taṃ stutvā kasmādevaṃ na hṛṣyasi // Bca_6.76 //	manaH-tvam-api tam stutvA kasmAt-evam na hRzyasi // Bca_6.76 //
   idaṃ ca te hṛṣṭisukhaṃ niravadyaṃ sukhodayam /	idam ca te hRzwi-suKam niravadyam suKa-udayam /
   na vāritaṃ ca guṇibhiḥ parāvarjanamuttamam // Bca_6.77 //	na vAritam ca guNiBiH parAvarjanam-uttamam // Bca_6.77 //
   tasyaiva sukhamityevaṃ tavedaṃ yadi na priyam /	tasya-eva suKam-iti-evam tava-idam yadi na priyam /
   bhṛtidānādivirater dṛṣṭādṛṣṭaṃ hataṃ bhavet // Bca_6.78 //	BRti-dAna-Adi-virateH dRzwa-adRzwam hatam Bavet // Bca_6.78 //
   svaguṇe kīrtyamāne ca parasaukhyamapīcchasi /	sva-guNe kIrtyamAne ca para-sOKyam-api-icCasi /
   kīrtyamāne paraguṇe svasaukhyamapi necchasi // Bca_6.79 //	kIrtyamAne para-guNe sva-sOKyam-api na-icCasi // Bca_6.79 //
   bodhicittaṃ samutpādya sarvasattvasukhecchayā /	boDi-cittam samutpAdya sarva-sattva-suKa-icCayA /
   svayaṃ labdhasukheṣvadya kasmātsattveṣu kupyasi // Bca_6.80 //	svayam labDa-suKezu-adya kasmAt-sattvezu kupyasi // Bca_6.80 //
   trailokyapūjyaṃ buddhatvaṃ sattvānāṃ kinna vāñchasi /	trElokya-pUjyam budDa-tvam sattvAnAm kinna vAQCasi /
   satkāramitvaraṃ dṛṣṭvā teṣāṃ kiṃ paridahyase // Bca_6.81 //	satkAram-itvaram dRzwvA tezAm kim paridahyase // Bca_6.81 //
   puṣṇāti yastvayā poṣyaṃ tubhyameva dadāti saḥ /	puzNAti yaH-tvayA pozyam tuByam-eva dadAti saH /
   kuṭumbajīvinaṃ lavdhvā na hṛṣyasi prakupyasi // Bca_6.82 //	kuwumba-jIvinam lavDvA na hRzyasi prakupyasi // Bca_6.82 //
   sa kiṃ necchati sattvānāṃ yasteṣāṃ bodhimicchati /	sa kim na-icCati sattvAnAm yaH-tezAm boDim-icCati /
   bodhicittaṃ kutastasya yo 'nyasaṃpadi kupyati // Bca_6.83 //	boDi-cittam kutas-tasya yaH anya-saMpadi kupyati // Bca_6.83 //
   yadi tena na tallabdhaṃ sthitaṃ dānapatergṛhe /	yadi tena na tat-labDam sTitam dAnapateH-gRhe /
   sarvathāpi na tatte 'sti dattādattena tena kim // Bca_6.84 //	sarvaTA-api na tat-te asti dattAdattena tena kim // Bca_6.84 //
   kiṃ vārayatu puṇyāni prasannān svaguṇānatha /	kim vArayatu puNyAni prasannAn sva-guNAn-aTa /
   labhamāno na gṛhṇātu vada kena na kupyasi // Bca_6.85 //	laBamAnaH na gRhNAtu vada kena na kupyasi // Bca_6.85 //
   na kevalaṃ tvamātmānaṃ kṛtapāpaṃ na śocasi /	na kevalam tvam-AtmAnam kRta-pApam na Socasi /
   kṛtapuṇyaiḥ saha spardhām aparaiḥ kartumicchasi // Bca_6.86 //	kRta-puNyEH saha sparDAm aparEH kartum-icCasi // Bca_6.86 //
   jātaṃ cedapriyaṃ śatros tvattuṣṭhyā kiṃ punarbhavet /	jAtam ced-apriyam SatroH tvad-tuzWyA kim punar-Bavet /
   tvadāśaṃsanamātreṇa na cāheturbhaviṣyati // Bca_6.87 //	tvad-ASaMsana-mAtreNa na ca-ahetuH-Bavizyati // Bca_6.87 //
   ata tvadicchayā siddhaṃ tadduḥkhe kiṃ sukhaṃ tava /	atas tvad-icCayA sidDam tad-duHKe kim suKam tava /
   athāpyartho bhavedevam anarthaḥ konvataḥ paraḥ // Bca_6.88 //	aTa-api-arTaH Bavet-evam anarTaH konvataH paraH // Bca_6.88 //
   etaddhi baḍiśaṃ ghoraṃ kleśabāḍiśikārpitam /	etat-hi baxiSam Goram kleSa-bAxiSikA-arpitam /
   yato narakapālāstvāṃ krītvā pakṣyanti kumbhiṣu // Bca_6.89 //	yatas naraka-pAlAH-tvAm krItvA pakzyanti kumBizu // Bca_6.89 //
   stutiryaśo 'tha satkāro na puṇyāya na cāyuṣe /	stutiH-yaSaH aTa satkAraH na puNyAya na ca-Ayuze /
   na balārthaṃ na cārogye na ca kāyasukhāya me // Bca_6.90 //	na bala-arTam na ca-Arogye na ca kAya-suKAya me // Bca_6.90 //
   etāvāṃśca bhavetsvārtho dhīmataḥ svārthavedinaḥ /	etAvAn=-ca Bavet-svArTaH DImataH sva-arTa-vedinaH /
   madyadyūtādi sevyaṃ syān mānasaṃ sukhamicchatā // Bca_6.91 //	madya-dyUta-Adi sevyam syAt mAnasam suKam-icCatA // Bca_6.91 //
   yaśo 'rthaṃ hārayantyartham ātmānaṃ mārayantyapi /	yaSaH arTam hArayanti-arTam AtmAnam mArayanti-api /
   kimakṣarāṇi bhakṣyāṇi mṛte kasya ca tatsukham // Bca_6.92 //	kim-akzarANi BakzyANi mRte kasya ca tad-suKam // Bca_6.92 //
   yathā pāṃśugṛhe bhinne rodityārtaravaṃ śiśuḥ /	yaTA pAMSu-gRhe Binne roditi-Arta-ravam SiSuH /
   tathā stutiyaśohānau svacittaṃ pratibhāti me // Bca_6.93 //	taTA stuti-yaSaH-hAnO sva-cittam pratiBAti me // Bca_6.93 //
   śabdastāvadacittatvāt sa māṃ stautītyasaṃbhavaḥ /	SabdaH-tAvat-acitta-tvAt sa mAm stOti-iti-asaMBavaH /
   paraḥ kila mayi prīta ityetatprītikāraṇam // Bca_6.94 //	paraH kila mayi prItaH iti-etat-prIti-kAraNam // Bca_6.94 //
   anyatra mayi vā prītyā kiṃ hi me parakīyayā /	anyatra mayi vA prItyA kim hi me parakIyayA /
   tasyaiva tatprītisukhaṃ bhāgo nālpo 'pi me tataḥ // Bca_6.95 //	tasya-eva tad-prIti-suKam BAgaH na-alpaH api me tatas // Bca_6.95 //
   tatsukhena sukhitvaṃ cet sarvatraiva mamāstu tat /	tad-suKena suKi-tvam ced sarvatra-eva mama-astu tat /
   kasmādanyaprasādena sukhiteṣu na me sukham // Bca_6.96 //	kasmAt-anya-prasAdena suKitezu na me suKam // Bca_6.96 //
   tasmādahaṃ stuto 'smīti prītirātmani jāyate /	tasmAt-aham stutaH asmi-iti prItiH-Atmani jAyate /
   tatrāpyevamasaṃbandhāt kevalaṃ śiśuceṣṭitam // Bca_6.97 //	tatra-api-evam-asaMbanDAt kevalam SiSu-cezwitam // Bca_6.97 //
   stutyādayaśca me kṣobhaṃ saṃvegaṃ nāśayantyamī /	stuti-AdayaH-ca me kzoBam saMvegam nASayanti-amI /
   guṇavatsu ca mātsaryaṃ saṃpatkopaṃ ca kurvate // Bca_6.98 //	guNavatsu ca mAtsaryam saMpad-kopam ca kurvate // Bca_6.98 //
   tasmātstutyādighātāya mama ye pratyupasthitāḥ /	tasmAt-stuti-Adi-GAtAya mama ye pratyupasTitAH /
   apāyapātarakṣārthaṃ pravṛttā nanu te mama // Bca_6.99 //	apAya-pAta-rakzA-arTam pravRttAH nanu te mama // Bca_6.99 //
   muktyarthinaścāyuktaṃ me lābhasatkārabandhanam /	mukti-arTinaH-ca-ayuktam me lABa-satkAra-banDanam /
   ye mocayanti māṃ bandhād dveṣasteṣu kathaṃ mama // Bca_6.100 //	ye mocayanti mAm banDAt dvezaH-tezu kaTam mama // Bca_6.100 //
   duḥkhaṃ praveṣṭukāmasya ye kapāṭatvamāgatāḥ /	duHKam pravezwu-kAmasya ye kapAwa-tvam-AgatAH /
   buddhādhiṣṭhānata iva dveṣasteṣu kathaṃ mama // Bca_6.101 //	budDa-aDizWAnataH iva dvezaH-tezu kaTam mama // Bca_6.101 //
   puṇyavighnaḥ kṛto 'nenety atra kopo na yujyate /	puNya-viGnaH kRtaH anena-iti atra kopaH na yujyate /
   kṣāntyā samaṃ tapo nāsti nanvetattadupasthitam // Bca_6.102 //	kzAntyA samam tapaH na-asti nanu-etat-tad-upasTitam // Bca_6.102 //
   athāhamātmadoṣeṇa na karomi kṣamāmiha /	aTa-aham-Atma-dozeNa na karomi kzamAm-iha /
   mayaivātra kṛto vighnaḥ puṇyahetāvupasthite // Bca_6.103 //	mayA-eva-atra kRtaH viGnaH puNya-hetO=-upasTite // Bca_6.103 //
   yo hi yena vinā nāsti yasmiṃśca sati vidyate /	yaH hi yena vinA na-asti yasmin=-ca sati vidyate /
   sa eva kāraṇaṃ tasya sa kathaṃ vighna ucyate // Bca_6.104 //	saH eva kAraNam tasya sa kaTam viGnaH ucyate // Bca_6.104 //
   na hi kālopapannena dānavighnaḥ kṛto 'rthinā /	na hi kAla-upapannena dAna-viGnaH kRtaH arTinA /
   na ca pravrājake prāpte pravrajyāvighna ucyate // Bca_6.105 //	na ca pravrAjake prApte pravrajyA-viGnaH ucyate // Bca_6.105 //
   sulabhā yācakā loke durlabhāstvapakāriṇaḥ /	sulaBAH yAcakAH loke durlaBAH-tu-apakAriNaH /
   yato me 'naparādhasya na kaścidaparādhyati // Bca_6.106 //	yatas me anaparADasya na kaScid-aparADyati // Bca_6.106 //
   aśramopārjitastasmād nṛhe nidhirivotthitaḥ /	aSrama-upArjitaH-tasmAt nRhe niDiH-iva-utTitaH /
   bodhicaryāsahāyatvāt spṛhaṇīyo ripurmama // Bca_6.107 //	boDi-caryA-sahAya-tvAt spRhaNIyaH ripuH-mama // Bca_6.107 //
   mayā cānena copāttaṃ tasmādetatkṣamāphalam /	mayA ca-anena ca-upAttam tasmAt-etat-kzamA-Palam /
   etasmai prathamaṃ deyam etatpūrvā kṣamā yataḥ // Bca_6.108 //	etasmE praTamam deyam etat-pUrvA kzamA yatas // Bca_6.108 //
   kṣamāsiddhyāśayo nāsya tena pūjyo na cedariḥ /	kzamA-sidDi-ASayaH na-asya tena pUjyaH na ced-ariH /
   siddhiheturucito 'pi saddharmaḥ pūjyate katham // Bca_6.109 //	sidDi-hetuH-ucitaH api sadDarmaH pUjyate kaTam // Bca_6.109 //
   apakārāśayo 'syeti śatruryadi na pūjyate /	apakAra-ASayaH asya-iti SatruH-yadi na pUjyate /
   anyathā me kathaṃ kṣāntir bhiṣajīva hitodyate // Bca_6.110 //	anyaTA me kaTam kzAntiH BizajI-iva hita-udyate // Bca_6.110 //
   tadduṣṭāśayamevātaḥ pratītyotpadyate kṣamā /	tat-duzwa-ASayam-eva-atas pratItya-utpadyate kzamA /
   sa evātaḥ kṣamāhetuḥ pūjyaḥ saddharmavanmayā // Bca_6.111 //	saH eva-atas kzamA-hetuH pUjyaH sat-Darma-vat-mayA // Bca_6.111 //
   sattvakṣetraṃ jinakṣetram ityato muninoditam /	sattva-kzetram jina-kzetram iti-atas muninA-uditam /
   etānārādhya bahavaḥ saṃpatpāraṃ yato gatāḥ // Bca_6.112 //	etAn-ArADya bahavaH saMpad-pAram yatas gatAH // Bca_6.112 //
   sattvebhyaśca jinebhyaśca buddhadharmāgame same /	sattveByaH-ca jineByaH-ca budDa-Darma-Agame same /
   jineṣu gauravaṃ yadvan na sattveṣviti kaḥ kramaḥ // Bca_6.113 //	jinezu gOravam yadvat na sattvezu-iti kaH kramaH // Bca_6.113 //
   āśayasya ca māhātmyaṃ na svataḥ kiṃ tu kāryataḥ /	ASayasya ca mAhAtmyam na svatas kim tu kAryataH /
   samaṃ ca tena māhātmyaṃ sattvānāṃ tena te samāḥ // Bca_6.114 //	samam ca tena mAhAtmyam sattvAnAm tena te samAH // Bca_6.114 //
   maitryāśayaśca yatpūjyaḥ sattvamāhātmyameva tat /	mEtrI-ASayaH-ca yat-pUjyaH sattva-mAhAtmyam-eva tat /
   buddhaprasādādyatpuṇyaṃ buddhamāhātmyameva tat // Bca_6.115 //	budDa-prasAdAt-yat-puNyam budDa-mAhAtmyam-eva tat // Bca_6.115 //
   buddhadharmāgamāṃśena tasmātsattvā jinaiḥ samāḥ /	budDa-Darma-Agama-aMSena tasmAt-sattvAH jinEH samAH /
   na tu buddhaiḥ samāḥ kecid anantāṃśairguṇārṇavaiḥ // Bca_6.116 //	na tu budDEH samAH kecid ananta-aMSEH-guNa-arNavEH // Bca_6.116 //
   guṇasāraikarāśīnāṃ guṇo 'ṇurapi cetkvacit /	guNa-sAra-eka-rASInAm guNaH aNuH-api ced-kvacid /
   dṛśyate tasya pūjārthaṃ trailokyamapi na kṣamam // Bca_6.117 //	dRSyate tasya pUjA-arTam trElokyam-api na kzamam // Bca_6.117 //
   buddhadharmodayāṃśastu śreṣṭhaḥ sattveṣu vidyate /	budDa-Darma-udaya-aMSaH-tu SrezWaH sattvezu vidyate /
   etadaṃśānurūpyeṇa sattvapūjā kṛtā bhavet // Bca_6.118 //	etad-aMSa-AnurUpyeNa sattva-pUjA kRtA Bavet // Bca_6.118 //
   kiṃ ca niśchadmabandhūnām aprameyopakāriṇām /	kim ca niSCadma-banDUnAm aprameya-upakAriNAm /
   sattvārādhanamutsṛjya niṣkṛtiḥ kā parā bhavet // Bca_6.119 //	sattva-ArADanam-utsRjya nizkRtiH kA parA Bavet // Bca_6.119 //
   bhindanti dehaṃ praviśantyavīcīṃ yeṣāṃ kṛte tatra kṛte kṛtaṃ syāt /	Bindanti deham praviSanti-avIcIm yezAm kRte tatra kRte kRtam syAt /
   mahāpakāriṣvapi tena sarva-kalyāṇamevācaraṇīyameṣu // Bca_6.120 //	mahA-apakArizu-api tena sarva--kalyANam-eva-AcaraNI-yam-ezu // Bca_6.120 //
   svayaṃ mama svāmina eva tāvat tadarthamātmanyapi nirvyapekṣāḥ /	svayam mama svAminaH eva tAvat tad-arTam-Atmani-api nirvyapekzAH /
   ahaṃ kathaṃ svāmiṣu teṣu teṣu karomi mānaṃ na tu dāsabhāvam // Bca_6.121	aham kaTam svAmizu tezu tezu karomi mAnam na tu dAsa-BAvam // Bca_6.121
   yeṣāṃ sukhe yānti mudaṃ munīndrā yeṣāṃ vyathāyāṃ praviśanti manyum /	yezAm suKe yAnti mudam muni-indrAH yezAm vyaTAyAm praviSanti manyum /
   tattoṣaṇātsarvamunīndratuṣṭis tatrāpakāre 'pakṛtaṃ munīnām // Bca_6.122 //	tad-tozaNAt-sarva-muni-indra-tuzwiH tatra-apakAre apakRtam munInAm // Bca_6.122 //
   ādīptakāyasya yathā samantān na sarvakāmairapi saumanasyam /	AdIpta-kAyasya yaTA samantAt na sarva-kAmEH-api sOmanasyam /
   sattvavyathāyāmapi tadvadeva na prītyupāyo 'sti dayāmayānām // Bca_6.123	sattva-vyaTAyAm-api tadvat-eva na prIti-upAyaH asti dayA-mayAnAm // Bca_6.123
   tasmānmayā yajjanaduḥkhadena duḥkhaṃ kṛtaṃ sarvamahākṛpāṇām /	tasmAt-mayA yat-jana-duHKa-dena duHKam kRtam sarva-mahA-kRpANAm /
   tadadya pāpaṃ pratideśayāmi yatkheditāstanmunayaḥ kṣamantām // Bca_6.124	tat-adya pApam pratideSayAmi yat-KeditAH-tad-munayaH kzamantAm // Bca_6.124
   ārādhanāyādya tathāgatānāṃ sarvātmanā dāsyamupaimi loke /	ArADanAya-adya taTAgatAnAm sarva-AtmanA dAsyam-upEmi loke /
   kurvantu me mūrdhni padaṃ janaughā vighnantu vā tuṣyatu lokanāthaḥ //	kurvantu me mUrDni padam jana-oGAH viGnantu vA tuzyatu lokanATaH //
   Bca_6.125 //	Bca_6.125 //
   ātmīkṛtaṃ sarvamidaṃ jagattaiḥ kṛpātmabhirnaiva hi saṃśayo 'sti /	AtmIkRtam sarvam-idam jagat-tEH kRpA-AtmaBiH-na-eva hi saMSayaH asti /
   dṛśyanta ete nanu sattvarūpās ta eva nāthāḥ kimanādaro 'tra // Bca_6.126	dRSyante ete nanu sattva-rUpAH te eva nATAH kim-anAdaraH atra // Bca_6.126
   tathāgatārādhanametadeva svārthasya saṃsādhanametadeva /	taTAgata-ArADanam-etat-eva sva-arTasya saMsADanam-etat-eva /
   kokasya duḥkhāpahametadeva tasmānmamāstu vratametadeva // Bca_6.127 //	kokasya duHKa-apaham-etat-eva tasmAt-mama-astu vratam-etat-eva // Bca_6.127 //
   yathaiko rājapuruṣaḥ pramathnāti mahājanam /	yaTA-ekaH rAja-puruzaH pramaTnAti mahAjanam /
   vikartuṃ naiva śaknoti dīrghadarśī mahājanaḥ // Bca_6.128 //	vikartum na-eva Saknoti dIrGadarSI mahAjanaH // Bca_6.128 //
   yasmānnaiva sa ekākī tasya rājabalaṃ balam /	yasmAt-na-eva saH ekAkI tasya rAja-balam balam /
   tathā na durbalaṃ kaṃcid aparāddhaṃ vimānayet // Bca_6.129 //	taTA na durbalam kaMcid aparAdDam vimAnayet // Bca_6.129 //
   yasmānnarakapālāśca kṛpāvantaśca tadbalam /	yasmAt-naraka-pAlAH-ca kRpAvantaH-ca tat-balam /
   tasmādārādhayetsattvān bhṛtyaścaṇḍanṛpaṃ yathā // Bca_6.130 //	tasmAt-ArADayet-sattvAn BRtyaH-caNxa-nRpam yaTA // Bca_6.130 //
   kupitaḥ kiṃ nṛpaḥ kuryād yena syānnarakavyathā /	kupitaH kim nRpaH kuryAt yena syAt-naraka-vyaTA /
   yatsattvadaurmanasyena kṛtena hyanubhūyate // Bca_6.131 //	yat-sattva-dOrmanasyena kRtena hi-anuBUyate // Bca_6.131 //
   tuṣṭaḥ kiṃ nṛpatirdadyād yadbuddhatvasamaṃ bhavet /	tuzwaH kim nRpatiH-dadyAt yat-budDa-tva-samam Bavet /
   yatsattvasaumanasyena kṛtena hyanubhūyate // Bca_6.132 //	yat-sattva-sOmanasyena kRtena hi-anuBUyate // Bca_6.132 //
   āstāṃ bhaviṣyadbuddhatvaṃ sattvārādhanasaṃbhavam /	AstAm Bavizyat-budDa-tvam sattva-ArADana-saMBavam /
   ihaiva saubhāgyayaśaḥ sausthityaṃ kiṃ na paśyasi // Bca_6.133 //	iha-eva sOBAgya-yaSaH sOsTityam kim na paSyasi // Bca_6.133 //
   prāsādikatvamārogyaṃ prāmodyaṃ cirajīvitam /	prAsAdika-tvam-Arogyam prAmodyam cira-jIvitam /
   cakravartisukhaṃ sphītaṃ kṣamī prāpnoti saṃsaran // Bca_6.134 //	cakravarti-suKam sPItam kzamI prApnoti saMsaran // Bca_6.134 //
   bodhicaryāvatāre kṣāntipāramitā ṣaṣṭhaḥ paricchedaḥ ||	boDi-caryA-avatAre kzAnti-pAramitA zazWaH paricCedaH ||
   Pariccheda 7	Pari=-CedaH 7
   evaṃ kṣamo bhajedvīryaṃ vīrye bodhiryataḥ sthitā /	evam kzamaH Bajet-vIryam vIrye boDiH-yatas sTitA /
   na hi vīryaṃ vinā puṇyaṃ yathā vāyuṃ vināgatiḥ // Bca_7.1 //	na hi vIryam vinA puNyam yaTA vAyum vinA-AgatiH // Bca_7.1 //
   kiṃ vīryaṃ kuśalotsāhas tadvipakṣaḥ ka ucyate /	kim vIryam kuSala-utsAhaH tad-vipakzaH kaH ucyate /
   ālasyaṃ kutsitāsaktir viṣādātmāvamanyanā // Bca_7.2 //	Alasyam kutsita-AsaktiH vizAda-Atma-avamanyanA // Bca_7.2 //
   avyāpārasukhāsvāda-nidrāpāśrayatṛṣṇayā /	avyApAra-suKa-AsvAda--nidrA-apASraya-tRzNayA /
   saṃsāraduḥkhānudvegād ālasyamupajāyate // Bca_7.3 //	saMsAra-duHKAn-udvegAt Alasyam-upajAyate // Bca_7.3 //
   kleśavāgurikāghrātaḥ praviṣṭo janmavāgurām /	kleSa-vAgurika-AGrAtaH pravizwaH janma-vAgurAm /
   kimadyāpi na jānāsi mṛtyorvadanamāgataḥ // Bca_7.4 //	kim-adya-api na jAnAsi mRtyoH-vadanam-AgataH // Bca_7.4 //
   svayūthyānmāryamāṇāṃstvaṃ krameṇaiva na paśyasi /	sva-yUTyAn-mAryamANAn=-tvam krameNa-eva na paSyasi /
   tathāpi nidrāṃ yāsyeva caṇḍālamahiṣo yathā // Bca_7.5 //	taTA-api nidrAm yAsi-eva caNxAla-mahizaH yaTA // Bca_7.5 //
   yamenodvīkṣyamāṇasya baddhamārgasya sarvataḥ /	yamena-udvIkzyamANasya badDa-mArgasya sarvatas /
   kathaṃ te rocate bhoktuṃ kathaṃ nidrā kathaṃ ratiḥ // Bca_7.6 //	kaTam te rocate Boktum kaTam nidrA kaTam ratiH // Bca_7.6 //
   yāvatsaṃbhṛtasaṃbhāraṃ maraṇaṃ śīghrameṣyati /	yAvat-saMBRta-saMBAram maraNam SIGram-ezyati /
   saṃtyajyāpi tadālasyam akāle kiṃ kariṣyasi // Bca_7.7 //	saMtyajya-api tad-Alasyam akAle kim karizyasi // Bca_7.7 //
   idaṃ na prāptamārabdham idamardhakṛtaṃ sthitam /	idam na prAptam-ArabDam idam-arDa-kRtam sTitam /
   akasmānmṛtyurāyāto hā hato 'smīti cintayan // Bca_7.8 //	akasmAt-mRtyuH-AyAtaH hA hataH asmi-iti cintayan // Bca_7.8 //
   śokavegasamucchūna-sāśruraktekṣaṇānanān /	Soka-vega-samucCUna--sa-aSru-rakta-IkzaNa-AnanAn /
   bandhūn nirāśān saṃpaśyan yamadūtamukhāni ca // Bca_7.9 //	banDUn nirASAn saMpaSyan yama-dUta-muKAni ca // Bca_7.9 //
   svapāpasmṛtisaṃtaptaḥ śṛṇvannādāṃśca nārakān /	sva-pApa-smRti-saMtaptaH SRNvat-=-AdAn=-ca nArakAn /
   trāsoccāraviliptāṅgo vihvalaḥ kiṃ kariṣyasi // Bca_7.10 //	trAsa-uccAra-vilipta-aFgaH vihvalaH kim karizyasi // Bca_7.10 //
   jīvamatsya ivāsmīti yuktaṃ bhayamihaiva te /	jIva-matsyaH iva-asmi-iti yuktam Bayam-iha-eva te /
   kiṃ punaḥ kṛtapāpasya tīvrānnarakaduḥkhataḥ // Bca_7.11 //	kim punar kRta-pApasya tIvrAt-naraka-duHKataH // Bca_7.11 //
   spṛṣṭa uṣṇodakenāpi sukumāra pratapyase /	spRzwaH uzNa-udakena-api sukumAra pratapyase /
   kṛtvā ca nārakaṃ karma kimevaṃ svasthamāsyate // Bca_7.12 //	kRtvA ca nArakam karma kim-evam svasTam-Asyate // Bca_7.12 //
   nirudyamaphalākāṅkṣin sukumāra bahuvyatha /	nirudyama-Pala-AkAFkzin sukumAra bahu-vyaTa /
   mṛtyugrasto 'marākāra hā duḥkhita vihanyase // Bca_7.13 //	mRtyu-grastaH amara-AkAra hA duHKita vihanyase // Bca_7.13 //
   mānuṣyaṃ nāvamāsādya tara duḥkhamahānadīm /	mAnuzyam nAvam-AsAdya tara duHKa-mahA-nadIm /
   mūḍha kālo na nidrāyā iyaṃ naurdurlabhā punaḥ // Bca_7.14 //	mUXa kAlaH na nidrAyAH iyam nOH-durlaBA punar // Bca_7.14 //
   muktvā dharmaratiṃ śreṣṭhām anantaratisaṃtatim /	muktvA Darma-ratim SrezWAm ananta-rati-saMtatim /
   ratirauddhatyahāsādau duḥkhahetau kathaṃ tava // Bca_7.15 //	ratiH-OdDatya-hAsa-AdO duHKa-hetO kaTam tava // Bca_7.15 //
   aviṣādabalavyūha-tātparyātmavidheyatā /	avizAda-bala-vyUha-tAtparya-Atma-viDeya-tA /
   parātmasamatā caiva parātmaparivartanam // Bca_7.16 //	parAtma-sama-tA ca-eva para-Atma-parivartanam // Bca_7.16 //
   naivāvasādaḥ kartavyaḥ kuto me bodhirityataḥ /	na-eva-avasAdaH kartavyaH kutas me boDiH-iti-atas /
   yasmāttathāgataḥ satyaṃ satyavādīdamuktavān // Bca_7.17 //	yasmAt-taTAgataH satyam satya-vAdI-idam-uktavAn // Bca_7.17 //
   te 'pyāsan daṃśamaśakā makṣikāḥ kṛmayastathā /	te api-Asan daMSa-maSakAH makzikAH kRmayaH-taTA /
   yairutsāhavaśāt prāptā durāpā bodhiruttamā // Bca_7.18 //	yEH-utsAha-vaSAt prAptA durApA boDiH-uttamA // Bca_7.18 //
   kimutāhaṃ naro jātyā śakto jñātuṃ hitāhitam /	kim-uta-aham naraH jAtyA SaktaH jQAtum hita-ahitam /
   sarvajñanītyanutsargād bodhiṃ kiṃ nāpnuyāmaham // Bca_7.19 //	sarvajQanIti-anutsargAt boDim kim na-ApnuyAm-aham // Bca_7.19 //
   athāpi hastapādādi dātavyamiti me bhayam /	aTa-api hasta-pAda-Adi dAtavyam-iti me Bayam /
   gurulāghavamūḍhatvaṃ tanme syādavicārataḥ // Bca_7.20 //	gurulAGava-mUXa-tvam tat-me syAt-avicArataH // Bca_7.20 //
   chettavyaścāsmi bhettavyo dāhyaḥ pāṭyo 'pyanekaśaḥ /	CettavyaH-ca-asmi BettavyaH dAhyaH pAwyaH api-anekaSas /
   kalpakoṭīrasaṃkhyeyā na ca bodhirbhaviṣyati // Bca_7.21 //	kalpa-kowIH-asaMKyeyA na ca boDiH-Bavizyati // Bca_7.21 //
   idaṃ tu me parimitaṃ duḥkhaṃ saṃbodhisādhanam /	idam tu me parimitam duHKam saMboDi-sADanam /
   naṣṭaśalyavyathāpohe tadutpādanaduḥkhavat // Bca_7.22 //	nazwa-Salya-vyaTA-apohe tad-utpAdana-duHKa-vat // Bca_7.22 //
   sarve 'pi vaidyāḥ kurvanti kriyāduḥkhairarogatām /	sarve api vEdyAH kurvanti kriyA-duHKEH-aroga-tAm /
   tasmādbahūni duḥkhāni hantuṃ soḍhavyamalpakam // Bca_7.23 //	tasmAt-bahUni duHKAni hantum soXavyam-alpakam // Bca_7.23 //
   kriyāmimāmapyucitāṃ varavaidyo na dattavān /	kriyAm-imAm-api-ucitAm vara-vEdyaH na dattavAn /
   madhureṇopacāreṇa cikitsati mahāturān // Bca_7.24 //	maDureNa-upacAreNa cikitsati mahA-AturAn // Bca_7.24 //
   ādau śākādidāne 'pi niyojayati nāyakaḥ /	AdO SAka-Adi-dAne api niyojayati nAyakaH /
   tatkaroti kramātpaścād yatsvamāṃsānyapi tyajet // Bca_7.25 //	tat-karoti kramAt-paScAt yat-sva-mAMsAni-api tyajet // Bca_7.25 //
   yadā śākeṣviva prajñā svamāṃse 'pyupajāyate /	yadA SAkezu-iva prajQA sva-mAMse api-upajAyate /
   māṃsāsthi tyajatastasya tadā kiṃ nāma duṣkaram // Bca_7.26 //	mAMsa-asTi tyajataH-tasya tadA kim nAma duzkaram // Bca_7.26 //
   na duḥkhī tyaktapāpatvāt paṇḍitatvānna durmanāḥ /	na duHKI tyakta-pApa-tvAt paNxita-tvAt-na durmanAH /
   mithyākalpanayā citte pāpātkāye yato vyathā // Bca_7.27 //	miTyA-kalpanayA citte pApAt-kAye yatas vyaTA // Bca_7.27 //
   puṇyena kāyaḥ sukhitaḥ pāṇḍityena manaḥ sukhi /	puNyena kAyaH suKitaH pANxityena manaH suKi /
   tiṣṭhan parārthaṃ saṃsāre kṛpāluḥ kena khidyate // Bca_7.28 //	tizWan para-arTam saMsAre kRpAluH kena Kidyate // Bca_7.28 //
   kṣapayan pūrvapāpāni pratīcchan puṇyasāgarān /	kzapayan pUrva-pApAni pratIcCan puNya-sAgarAn /
   bodhicittabalādeva śrāvakebhyo 'pi śīghragaḥ // Bca_7.29 //	boDi-citta-balAt-eva SrAvakeByaH api SIGra-gaH // Bca_7.29 //
   evaṃ sukhātsukhaṃ gacchan ko viṣīdetsacetanaḥ /	evam suKAt-suKam gacCan kaH vizIdet-sa-cetanaH /
   bodhicittarathaṃ prāpya sarvakhedaśramāpaham // Bca_7.30 //	boDi-citta-raTam prApya sarva-Keda-Srama-apaham // Bca_7.30 //
   chandasthāmaratimukti-balaṃ sattvārthasiddhaye /	Canda-sTAm-arati-mukti-balam sattva-arTa-sidDaye /
   chandaṃ duḥkhabhayātkuryād anuśaṃsāṃśca bhāvayan // Bca_7.31 //	Candam duHKa-BayAt-kuryAt anuSaMsAn=-ca BAvayan // Bca_7.31 //
   evaṃ vipakṣamunmūlya yatetotsāhavṛddhaye /	evam vipakzam-unmUlya yateta-utsAha-vRdDaye /
   chandamānaratityāga-tātparyavaśitābalaiḥ // Bca_7.32 //	CandamAna-rati-tyAga-tAtparya-vaSitA-balEH // Bca_7.32 //
   aprameyā mayā doṣā hantavyāḥ svaparātmanoḥ /	aprameyAH mayA dozAH hantavyAH sva-para-AtmanoH /
   ekaikasyāpi doṣasya yatra kalpārṇavaiḥ kṣayaḥ // Bca_7.33 //	ekEkasya-api dozasya yatra kalpa-arNavEH kzayaH // Bca_7.33 //
   tatra doṣakṣayārambhe leśo 'pi mama nekṣyate /	tatra doza-kzaya-AramBe leSaH api mama na-Ikzyate /
   aprameyavyathābhājye noraḥ sphuṭati me katham // Bca_7.34 //	aprameya-vyaTA-BAjye na-uraH sPuwati me kaTam // Bca_7.34 //
   guṇā mayārjanīyāśca bahavaḥ svaparātmanoḥ /	guNAH mayA-arjanIyAH-ca bahavaH sva-para-AtmanoH /
   tatraikaikaguṇābhyāso bhavetkalpārṇavairna vā // Bca_7.35 //	tatra-ekEka-guNa-aByAsaH Bavet-kalpa-arNavEH-na vA // Bca_7.35 //
   guṇaleśe 'pi nābhyāso mama jātaḥ kadācana /	guNa-leSe api na-aByAsaH mama jAtaH kadAcana /
   vṛthā nītaṃ mayā janma kathaṃcillabdhamadbhutam // Bca_7.36 //	vRTA nItam mayA janma kaTaMcid-labDam-adButam // Bca_7.36 //
   na prāptaṃ bhagavatpūjā-mahotsavasukhaṃ mayā /	na prAptam Bagavat-pUjA--mahA-utsava-suKam mayA /
   na kṛtā śāsane kārā daridrāśā na pūritā // Bca_7.37 //	na kRtA SAsane kArA daridra-ASA na pUritA // Bca_7.37 //
   bhītebhyo nābhayaṃ dattam ārtā na sukhinaḥ kṛtāḥ /	BIteByaH na-aBayam dattam ArtAH na suKinaH kRtAH /
   duḥkhāya kevalaṃ mātur gato 'smi garbhaśalyatām // Bca_7.38 //	duHKAya kevalam mAtuH gataH asmi garBa-Salya-tAm // Bca_7.38 //
   dharmacchandaviyogena paurvikeṇa mamādhunā /	Darma=-Canda-viyogena pOrvikeNa mama-aDunA /
   vipattirīdṛśī jātā ko dharme chandamutsṛjet // Bca_7.39 //	vipattiH-IdRSI jAtA kaH Darme Candam-utsRjet // Bca_7.39 //
   kuśalānāṃ ca sarveṣāṃ chandaṃ mūlaṃ munirjagau /	kuSalAnAm ca sarvezAm Candam mUlam muniH-jagO /
   tasyāpi mūlaṃ satataṃ vipākaphalabhāvanā // Bca_7.40 //	tasya-api mUlam satatam vipAka-Pala-BAvanA // Bca_7.40 //
   duḥkhāni daurmanasyāni bhayāni vividhāni ca /	duHKAni dOrmanasyAni BayAni viviDAni ca /
   abhilāṣavighātāśca jāyante pāpakāriṇām // Bca_7.41 //	aBilAza-viGAtAH-ca jAyante pApa-kAriNAm // Bca_7.41 //
   manorathaḥ śubhakṛtāṃ yatra yatraiva gacchati /	manoraTaH SuBa-kRtAm yatra yatra-eva gacCati /
   tatra tatraiva tatpuṇyaiḥ phalārgheṇābhipūjyate // Bca_7.42 //	tatra tatra-eva tad-puNyEH Pala-arGeNa-aBipUjyate // Bca_7.42 //
   pāpakārisukhecchā tu yatra yatraiva gacchati /	pApa-kAri-suKa-icCA tu yatra yatra-eva gacCati /
   tatra tatraiva tatpāpair duḥkhaśastrairvihanyate // Bca_7.43 //	tatra tatra-eva tad-pApEH duHKa-SastrEH-vihanyate // Bca_7.43 //
   vipulasugandhiśītalasaroruhagarbhagatā	vipula-suganDi-SItala-saroruha-garBa-gatA
   madhurajinasvarāśanakṛtopacitadyutayaḥ /	maDura-jina-svara-aSana-kRta-upacita-dyutayaH /
   munikarabodhitāmbujavinirgatasadvapuṣaḥ sugatasutā bhavanti sugatasya	muni-kara-boDita-ambuja-vinirgata-sat-vapuzaH sugata-sutAH Bavanti sugatasya
   puraḥ kuśalaiḥ // Bca_7.44 //	puras kuSalEH // Bca_7.44 //
   yamapuruṣāpanītasakalacchavirārtaravo	yama-puruza-apanIta-sakala=-CaviH-Arta-ravaH-
   hutavahatāpavidrutakatāmraniṣiktatanuḥ /	hutavaha-tApa-vidrutaka-tAmra-nizikta-tanuH /
   jvaladasiśaktighātaśataśātitamāṃsadalaḥ patati	jvalat-asi-Sakti-GAta-Sata-SAtita-mAMsa-dalaH patati
   sutaptalohadharaṇīṣvaśubhairbahuśaḥ // Bca_7.45 //	su-tapta-loha-DaraNIzu-aSuBEH-bahuSas // Bca_7.45 //
   tasmātkāryaḥ śubhacchando bhāvayitvaivamādarāt /	tasmAt-kAryaH SuBa=-CandaH BAvayitvA-evam-AdarAt /
   vajradhvajasya vidhinā mānaṃ tvārabhya bhāvayet // Bca_7.46 //	vajraDvajasya viDinA mAnam tu-AraBya BAvayet // Bca_7.46 //
   pūrvaṃ nirūpya sāmagrīm ārabhennārabheta vā /	pUrvam nirUpya sAmagrIm AraBet-na-AraBeta vA /
   anārambho varaṃ nāma na tvārabhya nivartanam // Bca_7.47 //	anAramBaH varam nAma na tu-AraBya nivartanam // Bca_7.47 //
   janmāntare 'pi so 'bhyāsaḥ pāpādduḥkhaṃ ca vardhate /	janma-antare api saH aByAsaH pApAt-duHKam ca varDate /
   anyacca kāryakālaṃ ca hīnaṃ tacca na sādhitam // Bca_7.48 //	anyat-ca kArya-kAlam ca hInam tat-ca na sADitam // Bca_7.48 //
   triṣu māno vidhātavyaḥ karmopakleśaśaktiṣu /	trizu mAnaH viDAtavyaH karma-upakleSa-Saktizu /
   mayaivaikena kartavyam ityeṣā karmamānitā // Bca_7.49 //	mayA-eva-ekena kartavyam iti-ezA karma-mAnitA // Bca_7.49 //
   kleśasvatantro loko 'yaṃ na kṣamaḥ svārthasādhane /	kleSa-svatantraH lokaH ayam na kzamaH sva-arTa-sADane /
   tasmānmayaiṣāṃ kartavyaṃ nāśakto 'haṃ yathā janaḥ // Bca_7.50 //	tasmAt-mayA-ezAm kartavyam na-aSaktaH aham yaTA janaH // Bca_7.50 //
   nīcaṃ karma karotyanyaḥ kathaṃ mayyapi tiṣṭhati /	nIcam karma karoti-anyaH kaTam mayi-api tizWati /
   mānāccenna karomyetan māno naśyatu me varam // Bca_7.51 //	mAnAt-ced-na karomi-etat mAnaH naSyatu me varam // Bca_7.51 //
   mṛtaṃ duṇḍubhamāsādya kāko 'pi garuḍāyate /	mRtam duNxuBam-AsAdya kAkaH api garuxAyate /
   āpadābādhate 'lpāpi mano me yadi durbalam // Bca_7.52 //	Apad-AbADate alpA-api manaH me yadi durbalam // Bca_7.52 //
   viṣādakṛtaniśceṣṭa āpadaḥ sukarā nanu /	vizAda-kRta-niScezwaH ApadaH sukarA nanu /
   vyutthitaśceṣṭamānastu mahatāmapi durjayaḥ // Bca_7.53 //	vyutTitaH-cezwamAnaH-tu mahatAm-api durjayaH // Bca_7.53 //
   tasmāddṛḍhena cittena karomyāpadamāpadaḥ /	tasmAt-dRXena cittena karomi-Apadam-ApadaH /
   trailokyavijigīṣutvaṃ hāsyamāpajjitasya me // Bca_7.54 //	trElokya-vijigIzu-tvam hAsyam-Apad-jitasya me // Bca_7.54 //
   mayā hi sarvaṃ jetavyam ahaṃ jeyo na kenacit /	mayA hi sarvam jetavyam aham jeyaH na kenacid /
   mayaiṣa māno voḍhavyo jinasiṃhasuto hyaham // Bca_7.55 //	mayA-eza mAnaH voXavyaH jinasiMha-sutaH hi-aham // Bca_7.55 //
   ye sattvā mānavijitā varākāste na māninaḥ /	ye sattvAH mAna-vijitAH varAkAH-te na mAninaH /
   mānī śatruvaśaṃ naiti mānaśatruvaśāśca te // Bca_7.56 //	mAnI Satru-vaSam na-eti mAna-Satru-vaSAH-ca te // Bca_7.56 //
   mānena durgatiṃ nītā mānuṣye 'pi hatotsavāḥ /	mAnena durgatim nItAH mAnuzye api hata-utsavAH /
   parapiṇḍāśino dāsā mūrkhā durdarśanāḥ kṛśāḥ // Bca_7.57 //	para-piNxa-ASinaH dAsAH mUrKAH durdarSanAH kRSAH // Bca_7.57 //
   sarvataḥ paribhūtāśca mānastabdhāstapasvinaḥ /	sarvatas pariBUtAH-ca mAna-stabDAH-tapasvinaH /
   te 'pi cenmānināṃ madhye dīnāstu vada kīdṛśāḥ // Bca_7.58 //	te api ced-mAninAm maDye dInAH-tu vada kIdRSAH // Bca_7.58 //
   te mānino vijayinaśca ta eva śūrā ye mānaśatruvijayāya vahanti mānam /	te mAninaH vijayinaH-ca te eva SUrAH ye mAna-Satru-vijayAya vahanti mAnam /
   ye taṃ sphurantamapi mānaripuṃ nihatya kāmaṃ jane jayaphalaṃ	ye tam sPurantam-api mAna-ripum nihatya kAmam jane jaya-Palam
   pratipādayanti // Bca_7.59 //	pratipAdayanti // Bca_7.59 //
   saṃkleśapakṣamadhyastho bhaveddṛptaḥ sahasraśaḥ /	saMkleSa-pakza-maDya-sTaH Bavet-dRptaH sahasraSas /
   duryodhanaḥ kleśagaṇaiḥ siṃho mṛgagaṇairiva // Bca_7.60 //	duryoDanaH kleSa-gaNEH siMhaH mRga-gaNEH-iva // Bca_7.60 //
   mahatsvapi hi kṛcchreṣu na rasaṃ cakṣurīkṣate /	mahatsu-api hi kRcCrezu na rasam cakzuH-Ikzate /
   evaṃ kṛcchramapi prāpya na kleśavaśago bhavet // Bca_7.61 //	evam kRcCram-api prApya na kleSa-vaSa-gaH Bavet // Bca_7.61 //
   yadevāpadyate karma tatkarmavyasanī bhavet /	yat-eva-Apadyate karma tad-karma-vyasanI Bavet /
   tatkarmaśauṇḍo 'tṛptātmā krīḍāphalasukhepsuvat // Bca_7.62 //	tad-karma-SONxaH atRpta-AtmA krIxA-Pala-suKa-Ipsu-vat // Bca_7.62 //
   sukhārthaṃ kriyate karma tathāpi syānna vā sukham /	suKa-arTam kriyate karma taTA-api syAt-na vA suKam /
   karmaiva tu sukhaṃ yasya niṣkarmā sa sukhī katham // Bca_7.63 //	karma-eva tu suKam yasya nizkarmA sa suKI kaTam // Bca_7.63 //
   kāmairna tṛptiḥ saṃsāre kṣuradhārāmadhūpamaiḥ /	kAmEH-na tRptiH saMsAre kzura-DArA-maDu-upamEH /
   puṇyāmṛtaiḥ kathaṃ tṛptir vipākamadhuraiḥ śivaiḥ // Bca_7.64 //	puNya-amRtEH kaTam tRptiH vipAka-maDurEH SivEH // Bca_7.64 //
   tasmātkarmāvasāne 'pi nimajjettatra karmaṇi /	tasmAt-karma-avasAne api nimajjet-tatra karmaNi /
   yathā madhyāhnasaṃtapta ādau prāptasarāḥ karī // Bca_7.65 //	yaTA maDyAhna-saMtaptaH AdO prApta-sarAH karI // Bca_7.65 //
   balanāśānubandhe tu punaḥ kartuṃ parityajet /	bala-nASa-anubanDe tu punar kartum parityajet /
   susamāptaṃ ca tanmuñced uttarottaratṛṣṇayā // Bca_7.66 //	su-samAptam ca tat-muQcet uttarottara-tRzNayA // Bca_7.66 //
   kleśaprahārān saṃrakṣet kleśāṃśca prahareddṛḍham /	kleSa-prahArAn saMrakzet kleSAn=-ca praharet-dRXam /
   khaḍgayuddhamivāpannaḥ śikṣitenāriṇā saha // Bca_7.67 //	Kaxga-yudDam-iva-ApannaH Sikzitena-ariNA saha // Bca_7.67 //
   tatra khaḍgaṃ yathā bhraṣṭaṃ gṛhṇīyātsabhayastvaram /	tatra Kaxgam yaTA Brazwam gRhNIyAt-sa-BayaH-tvaram /
   smṛtikhaḍgaṃ tathā bhraṣṭaṃ gṛhṇīyānnarakān smaran // Bca_7.68 //	smRti-Kaxgam taTA Brazwam gRhNIyAt-narakAn smaran // Bca_7.68 //
   viṣaṃ rudhiramāsādya prasarpati yathā tanau /	vizam ruDiram-AsAdya prasarpati yaTA tanO /
   tathaiva cchidramāsādya doṣaścitte prasarpati // Bca_7.69 //	taTA-eva cCidram-AsAdya dozaH-citte prasarpati // Bca_7.69 //
   tailapātradharo yadvad asihastairadhiṣṭhitaḥ /	tEla-pAtra-DaraH yadvat asi-hastEH-aDizWitaH /
   skhalite maraṇatrāsāt tatparaḥ syāttathā vratī // Bca_7.70 //	sKalite maraNa-trAsAt tad-paraH syAt-taTA vratI // Bca_7.70 //
   tasmādutsaṅgage sarpe yathottiṣṭhati satvaram /	tasmAt-utsaFga-ge sarpe yaTA-uttizWati sa-tvaram /
   nidrālasyāgame tadvat pratikurvīta satvaram // Bca_7.71 //	nidrA-Alasya-Agame tadvat pratikurvIta sa-tvaram // Bca_7.71 //
   ekaikasmiṃśchale suṣṭhu paritapya vicintayet /	ekEkasmin=-Cale suzWu paritapya vicintayet /
   kathaṃ karomi yenedaṃ punarme na bhavediti // Bca_7.72 //	kaTam karomi yena-idam punar-me na Bavet-iti // Bca_7.72 //
   saṃsargaṃ karma vā prāptam icchedetena hetunā /	saMsargam karma vA prAptam icCet-etena hetunA /
   kathaṃ nāmāsvavasthāsu smṛtyabhyāso bhavediti // Bca_7.73 //	kaTam nAma-Asu-avasTAsu smRti-aByAsaH Bavet-iti // Bca_7.73 //
   laghuṃ kuryāttathātmānam apramādakathāṃ smaran /	laGum kuryAt-taTA-AtmAnam apramAda-kaTAm smaran /
   karmāgamādyathā pūrvaṃ sajjaḥ sarvatra vartate // Bca_7.74 //	karma-AgamAt-yaTA pUrvam sajjaH sarvatra vartate // Bca_7.74 //
   yathaiva tūlakaṃ vāyor gamanāgamane vaśam /	yaTA-eva tUlakam vAyoH gamana-Agamane vaSam /
   tathotsāhavaśaṃ yāyād ṛddhiścaivaṃ samṛdhyati // Bca_7.75 //	taTA-utsAha-vaSam yAyAt RdDiH-ca-evam samRDyati // Bca_7.75 //
   bodhicaryāvatāre vīryapāramitā nāma saptamaḥ paricchedaḥ ||	boDi-caryA-avatAre vIrya-pAramitA nAma saptamaH paricCedaH ||
   Pariccheda 8	Pari=-CedaH 8
   vardhayitvaivamutsāhaṃ samādhau sthāpayenmanaḥ /	varDayitvA-evam-utsAham samADO sTApayet-manaH /
   vikṣiptacittastu naraḥ kleśadaṃṣṭrāntare sthitaḥ // Bca_8.1 //	vikzipta-cittaH-tu naraH kleSa-daMzwra-antare sTitaH // Bca_8.1 //
   kāyacittavivekena vikṣepasya na saṃbhavaḥ /	kAya-citta-vivekena vikzepasya na saMBavaH /
   tasmāllokaṃ parityajya vitarkān parivarjayet // Bca_8.2 //	tasmAt-lokam parityajya vitarkAn parivarjayet // Bca_8.2 //
   snehānna tyajyate loko lābhādiṣu ca tṛṣṇayā /	snehAt-na tyajyate lokaH lABa-Adizu ca tRzNayA /
   tasmādetatparityāge vidvānevaṃ vibhāvayet // Bca_8.3 //	tasmAt-etat-parityAge vidvAn-evam viBAvayet // Bca_8.3 //
   śamathena vipaśyanāsuyuktaḥ kurute kleśavināśamityavetya /	SamaTena vipaSyana-asu-yuktaH kurute kleSa-vinASam-iti-avetya /
   śamathaḥ prathamaṃ gaveṣaṇīyaḥ sa ca loke nirapekṣayābhiratyā // Bca_8.4	SamaTaH praTamam gavezaNIyaH sa ca loke nirapekzayA-aBiratyA // Bca_8.4
   kasyānityeṣvanityasya sneho bhavitumarhati /	kasya-anityezu-anityasya snehaH Bavitum-arhati /
   yena janmasahasrāṇi draṣṭavyo na punaḥ priyaḥ // Bca_8.5 //	yena janma-sahasrANi drazwavyaH na punar priyaH // Bca_8.5 //
   apaśyannaratiṃ yāti samādhau na ca tiṣṭhati /	apaSyan=-aratim yAti samADO na ca tizWati /
   na ca tṛpyati dṛṣṭvāpi pūrvavad bādhyate tṛṣā // Bca_8.6 //	na ca tRpyati dRzwvA-api pUrvavat bADyate tRzA // Bca_8.6 //
   na paśyati yathābhūtaṃ saṃvegādavahīyate /	na paSyati yaTABUtam saMvegAt-avahIyate /
   dahyate tena śokena priyasaṃgamakāṅkṣayā // Bca_8.7 //	dahyate tena Sokena priya-saMgama-kAFkzayA // Bca_8.7 //
   taccintayā mudhā yāti hrasvamāyurmuhurmuhuḥ /	tad-cintayA muDA yAti hrasvam-AyuH-muhur-muhur /
   aśāśvatena mitrena dharmo bhraśyati śāśvataḥ // Bca_8.8 //	aSASvatena mitrena DarmaH BraSyati SASvataH // Bca_8.8 //
   bālaiḥ sabhāgacarito niyataṃ yāti durgatim /	bAlEH sa-BAga-caritaH niyatam yAti durgatim /
   neṣyate viṣabhāgaśca kiṃ prāptaṃ bālasaṃgamāt // Bca_8.9 //	na-izyate viza-BAgaH-ca kim prAptam bAla-saMgamAt // Bca_8.9 //
   kṣaṇād bhavanti suhṛdo bhavanti ripavaḥ kṣaṇāt /	kzaNAt Bavanti suhRdaH Bavanti ripavaH kzaNAt /
   toṣasthāne prakupyanti durārādhāḥ pṛthagjanāḥ // Bca_8.10 //	toza-sTAne prakupyanti durArADAH pRTagjanAH // Bca_8.10 //
   hitamuktāḥ prakupyanti vārayanti ca māṃ hitāt /	hita-muktAH prakupyanti vArayanti ca mAm hitAt /
   atha na śrūyate teṣāṃ kupitā yānti durgatim // Bca_8.11 //	aTa na SrUyate tezAm kupitAH yAnti durgatim // Bca_8.11 //
   īrṣyotkṛṣṭāt samādvandvo hīnānmānaḥ stutermadaḥ /	IrzyA-utkRzwAt samAdvandvaH hInAn-mAnaH stuteH-madaH /
   avarṇāt pratighaśceti kadā bālāddhitaṃ bhavet // Bca_8.12 //	avarNAt pratiGaH-ca-iti kadA bAlAt-hitam Bavet // Bca_8.12 //
   ātmotkarṣaḥ parāvarṇaḥ saṃsāraratisaṃkathā /	Atma-utkarzaH parAvarNaH saMsAra-rati-saMkaTA /
   ityādyavaśyamaśubhaṃ kiṃcidbālasya bālataḥ // Bca_8.13 //	iti-Adya-vaSyam-aSuBam kiMcid-bAlasya bAlataH // Bca_8.13 //
   evaṃ tasyāpi tatsaṅgāt tenānarthasamāgamaḥ /	evam tasya-api tad-saFgAt tena-anarTa-samAgamaH /
   ekākī vihariṣyāmi sukhamakliṣṭamānasaḥ // Bca_8.14 //	ekAkI viharizyAmi suKam-aklizwa-mAnasaH // Bca_8.14 //
   bālāddūraṃ palāyeta prāptamārādhayet priyaiḥ /	bAlAt-dUram palAyeta prAptam-ArADayet priyEH /
   na saṃstavānubandhena kiṃtūdāsīnasādhuvat // Bca_8.15 //	na saMstava-anubanDena kiMtu-udAsIna-sADu-vat // Bca_8.15 //
   dharmārthamātramādāya bhṛṅgavat kusumānmadhu /	Darma-arTa-mAtram-AdAya BRFga-vat kusumAt-maDu /
   apūrva iva sarvatra vihariṣyāmyasaṃstutaḥ // Bca_8.16 //	apUrvaH iva sarvatra viharizyAmi-asaMstutaH // Bca_8.16 //
   lābhī ca satkṛtaścāham icchanti bahavaśca mām /	lABI ca satkRtaH-ca-aham icCanti bahavaH-ca mAm /
   iti martyasya saṃprāptān maraṇājjāyate bhayam // Bca_8.17 //	iti martyasya saMprAptAt maraNAt-jAyate Bayam // Bca_8.17 //
   yatra tatra ratiṃ yāti manaḥ sukhābhimohitam /	yatra tatra ratim yAti manaH suKa-aBimohitam /
   tattatsahasraguṇitaṃ duḥkhaṃ bhūtvopatiṣṭhati // Bca_8.18 //	tad-tad-sahasra-guNitam duHKam BUtvA-upatizWati // Bca_8.18 //
   tasmāt prājño na tamicched icchāto jāyate bhayam /	tasmAt prAjQaH na tam-icCet icCAtaH jAyate Bayam /
   svayameva ca yātyetad dhairyaṃ kṛtvā pratīkṣatām // Bca_8.19 //	svayam-eva ca yAti-etat DEryam kRtvA pratIkzatAm // Bca_8.19 //
   bahavo lābhino 'bhūvan bahavaśca yaśasvinaḥ /	bahavaH lABinaH aBUvan bahavaH-ca yaSasvinaH /
   saha lābhayaśobhiste na jñātāḥ kva gatā iti // Bca_8.20 //	saha lABa-yaSoBiH-te na jQAtAH kva gatAH iti // Bca_8.20 //
   māmevānye jugupsanti kiṃ prahṛṣyāmyahaṃ stutaḥ /	mAm-eva-anye jugupsanti kim prahRzyAmi-aham stutaH /
   māmevānye praśaṃsanti kiṃ viṣīdāmi ninditaḥ // Bca_8.21 //	mAm-eva-anye praSaMsanti kim vizIdAmi ninditaH // Bca_8.21 //
   nānādhimuktikāḥ sattvā jinairapi na toṣitāḥ /	nAnA-aDimuktikAH sattvAH jinEH-api na tozitAH /
   kiṃ punarmādṛśairajñais tasmāt kiṃ kokacintayā // Bca_8.22 //	kim punar-mAdRSEH-ajQEH tasmAt kim koka-cintayA // Bca_8.22 //
   nindantyalābhinaṃ sattvam avadhyāyanti lābhinam /	nindanti-alABinam sattvam avaDyAyanti lABinam /
   prakṛtyā duḥkhasaṃvāsaiḥ kathaṃ tairjāyate ratiḥ // Bca_8.23 //	prakRtyA duHKa-saMvAsEH kaTam tEH-jAyate ratiH // Bca_8.23 //
   na bālaḥ kasyacinmitram iti coktaṃ tathāgataiḥ /	na bAlaH kasyacid-mitram iti ca-uktam taTAgatEH /
   na svārthena vinā prītir yasmādbālasya jāyate // Bca_8.24 //	na sva-arTena vinA prItiH yasmAt-bAlasya jAyate // Bca_8.24 //
   svārthadvāreṇa yā prītir ātmārthaṃ prītireva sā /	sva-arTa-dvAreNa yA prItiH Atma-arTam prItiH-eva sA /
   dravyanāśe yathodvegaḥ sukhahānikṛto hi saḥ // Bca_8.25 //	dravya-nASe yaTA-udvegaH suKa-hAni-kRtaH hi saH // Bca_8.25 //
   nāvadhyāyanti taravo na cārādhyāḥ prayatnataḥ /	na-avaDyAyanti taravaH na ca-ArADyAH prayatnataH /
   kadā taiḥ sukhasaṃvāsaiḥ saha vāso bhavenmama // Bca_8.26 //	kadA tEH suKa-saMvAsEH saha vAsaH Bavet-mama // Bca_8.26 //
   śūnyadevakule sthitvā vṛkṣamūle guhāsu vā /	SUnya-devakule sTitvA vRkza-mUle guhAsu vA /
   kadānapekṣo yāsyāmi pṛṣṭhato 'navalokayan // Bca_8.27 //	kadA-anapekzaH yAsyAmi pRzWatas anavalokayan // Bca_8.27 //
   amameṣu pradeśeṣu vistīrṇeṣu svabhāvataḥ /	amamezu pradeSezu vistIrNezu svaBAvataH /
   svacchandacāryanilayo vihariṣyāmyahaṃ kadā // Bca_8.28 //	svacCanda-cArya-nilayaH viharizyAmi-aham kadA // Bca_8.28 //
   mṛtpātramātravibhavaś caurāsaṃbhogacīvaraḥ /	mRd-pAtra-mAtra-viBavaH cOra-asaMBoga-cIvaraH /
   nirbhayo vihariṣyāmi kadā kāyamagopayan // Bca_8.29 //	nirBayaH viharizyAmi kadA kAyam-agopayan // Bca_8.29 //
   kāyabhūmiṃ nijāṃ gatvā kaṅkālairaparaiḥ saha /	kAya-BUmim nijAm gatvA kaFkAlEH-aparEH saha /
   svakāyaṃ tulayiṣyāmi kadā śatanadharmiṇam // Bca_8.30 //	sva-kAyam tulayizyAmi kadA Satana-DarmiNam // Bca_8.30 //
   ayameva hi kāyo me evaṃ pūtirbhaviṣyati /	ayam-eva hi kAyaH me evam pUtiH-Bavizyati /
   śṛgālā api yadgandhān nopasarpeyurantikam // Bca_8.31 //	SRgAlAH api yat-ganDAn na-upasarpeyuH-antikam // Bca_8.31 //
   asyaikasyāpi kāyasya sahajā asthikhaṇḍakāḥ /	asya-ekasya-api kAyasya sahajAH asTi-KaNxakAH /
   pṛthak pṛthaggamiṣyanti kimutānyaḥ priyo janaḥ // Bca_8.32 //	pRTak pRTak-gamizyanti kim-uta-anyaH priyaH janaH // Bca_8.32 //
   eka utpadyate jantur mriyate caika eva hi /	ekaH utpadyate jantuH mriyate ca-ekaH eva hi /
   nānyasya tadvyathābhāgaḥ kiṃ priyairvighnakārakaiḥ // Bca_8.33 //	na-anyasya tad-vyaTA-BAgaH kim priyEH-viGna-kArakEH // Bca_8.33 //
   adhvānaṃ pratipannasya yathāvāsaparigrahaḥ /	aDvAnam pratipannasya yaTA-vAsa-parigrahaH /
   tathā bhavādhvagasyāpi janmāvāsaparigrahaḥ // Bca_8.34 //	taTA Bava-aDvagasya-api janma-AvAsa-parigrahaH // Bca_8.34 //
   caturbhiḥ puruṣairyāvat sa na nirdhāryate tataḥ /	caturBiH puruzEH-yAvat sa na nirDAryate tatas /
   āśocyamāno lokena tāvadeva vanaṃ vrajet // Bca_8.35 //	ASA-ucyamAnaH lokena tAvat-eva vanam vrajet // Bca_8.35 //
   asaṃstavāvirodhābhyām eka eva śarīrakaḥ /	asaMstava-aviroDAByAm ekaH eva SarIrakaH /
   pūrvameva mṛto loke mriyamāṇo na śocati // Bca_8.36 //	pUrvam-eva mRtaH loke mriyamANaH na Socati // Bca_8.36 //
   na cāntikacarāḥ kecic chocantaḥ kurvate vyathām /	na ca-antika-carAH kecid SocantaH kurvate vyaTAm /
   buddhādyanusmṛtiṃ cāsya vikṣipanti na kecana // Bca_8.37 //	budDa-Adi-anusmRtim ca-asya vikzipanti na kecana // Bca_8.37 //
   tasmādekākitā ramyā nirāyāsā śivodayā /	tasmAt-ekAkitA ramyA nirAyAsA Siva-udayA /
   sarvavikṣepaśamanī sevitavyā mayā sadā // Bca_8.38 //	sarva-vikzepa-SamanI sevitavyA mayA sadA // Bca_8.38 //
   sarvānyacintānirmuktaḥ svacittaikāgramānasaḥ /	sarva-anya-cintA-nirmuktaH sva-citta-ekAgra-mAnasaH /
   samādhānāya cittasya prayatiṣye damāya ca // Bca_8.39 //	samADAnAya cittasya prayatizye damAya ca // Bca_8.39 //
   kāmā hyanarthajanakā iha loke paratra ca /	kAmAH hi-anarTa-janakAH iha loke paratra ca /
   iha bandhavadhacchedair narakādau paratra ca // Bca_8.40 //	iha banDa-vaDa=-CedEH naraka-AdO paratra ca // Bca_8.40 //
   yadarthaṃ dūtadūtīnāṃ kṛtāñjaliranekadhā /	yad-arTam dUta-dUtInAm kRtAQjaliH-anekaDA /
   na ca pāpamakīrttirvā yadarthaṃ gaṇitā purā // Bca_8.41 //	na ca pApam-akIrttiH-vA yad-arTam gaNitA purA // Bca_8.41 //
   prakṣiptaśca bhaye 'pyātmā draviṇaṃ ca vyayīkṛtam /	prakziptaH-ca Baye api-AtmA draviNam ca vyayIkRtam /
   yānyeva ca pariṣvajya vabhūvottamanirvṛtāḥ // Bca_8.42 //	yAni-eva ca parizvajya vaBUva-uttama-nirvRtAH // Bca_8.42 //
   tānyevāsthīni nānyāni svādhīnānyamamāni ca /	tAni-eva-asTIni na-anyAni svADInAni-amamAni ca /
   prakāmaṃ saṃpariṣvajya kiṃ na gacchasi nirvṛtim // Bca_8.43 //	prakAmam saMparizvajya kim na gacCasi nirvRtim // Bca_8.43 //
   unnāmyamānaṃ yatnād yan nīyamānamadho hriyā /	unnAmyamAnam yatnAt yat nIyamAnam-aDas hriyA /
   purā dṛṣṭamadṛṣṭaṃ vā mukhaṃ jālikayāvṛtam // Bca_8.44 //	purA dRzwam-adRzwam vA muKam jAlikayA-AvRtam // Bca_8.44 //
   tanmukhaṃ tūtparikleśam asahadbhirivādhunā /	tad-muKam tu-utpari-kleSam asahadBiH-iva-aDunA /
   gṛdhrairvyaktīkṛtaṃ paśya kimidānīṃ palāyase // Bca_8.45 //	gRDrEH-vyaktIkRtam paSya kim-idAnIm palAyase // Bca_8.45 //
   paracakṣurnipātebhyo 'pyāsīdyatparirakṣitam /	para-cakzuH-nipAteByaH api-AsIt-yat-parirakzitam /
   tadadya bhakṣitaṃ yāvat kimīrṣyālo na rakṣasi // Bca_8.46 //	tat-adya Bakzitam yAvat kim-IrzyAlo na rakzasi // Bca_8.46 //
   māṃsocchrayamimaṃ dṛṣṭvā gṛdhrairanyaiśca bhakṣitam /	mAMsa-ucCrayam-imam dRzwvA gRDrEH-anyEH-ca Bakzitam /
   āhāraḥ pūjyate 'nyeṣāṃ srakcandanavibhūṣaṇaiḥ // Bca_8.47 //	AhAraH pUjyate anyezAm sraj-candana-viBUzaNEH // Bca_8.47 //
   niścalādapi te trāsaḥ kaṅkālādevamīkṣitāt /	niScalAt-api te trAsaH kaFkAlAt-evam-IkzitAt /
   vetāḍeneva kenāpi cālyamānād bhayaṃ na kim // Bca_8.48 //	vetAxena-iva kena-api cAlyamAnAt Bayam na kim // Bca_8.48 //
   ekasmādaśanādeṣāṃ lālāmedhyaṃ ca jāyate /	ekasmAt-aSanAt-ezAm lAlA-ameDyam ca jAyate /
   tatrāmedhyamaniṣṭaṃ te lālāpānaṃ kathaṃ priyam // Bca_8.49 //	tatra-ameDyam-anizwam te lAlA-pAnam kaTam priyam // Bca_8.49 //
   tūlagarbhairmṛdusparśai ramante nopadhānakaiḥ /	tUla-garBEH-mRdu-sparSEH ramante na-upaDAnakEH /
   durgandhaṃ na sravantīti kāmino 'medhyamohitāḥ // Bca_8.50 //	durganDam na sravanti-iti kAminaH ameDya-mohitAH // Bca_8.50 //
   yatra cchanne 'pyayaṃ rāgas tadacchannaṃ kimapriyam /	yatra cCanne api-ayam rAgaH tat-acCannam kim-apriyam /
   na cetprayojanaṃ tena kasmācchannaṃ vimṛdyate // Bca_8.51 //	na ced-prayojanam tena kasmAt-Cannam vimRdyate // Bca_8.51 //
   yadi te nāśucau rāgaḥ kasmādāliṅgase 'param /	yadi te na-aSucO rAgaH kasmAt-AliFgase aparam /
   māṃsakardamasaṃliptaṃ snāyubaddhāsthipañjaram // Bca_8.52 //	mAMsa-kardama-saMliptam snAyu-badDa-asTi-paQjaram // Bca_8.52 //
   svameva bahvamedhyaṃ te tenaiva dhṛtimācara /	svam-eva bahu-ameDyam te tena-eva DRtim-Acara /
   amedhyabhastrāmaparāṃ gūthaghasmara vismara // Bca_8.53 //	ameDya-BastrAm-aparAm gUTa-Gasmara vismara // Bca_8.53 //
   māṃsapriyo 'hamasyeti draṣṭuṃ spraṣṭuṃ ca vāñchasi /	mAMsapriyaH aham-asya-iti drazwum sprazwum ca vAQCasi /
   acetanaṃ svabhāvena māṃsaṃ tvaṃ kathamicchasi // Bca_8.54 //	acetanam svaBAvena mAMsam tvam kaTam-icCasi // Bca_8.54 //
   yadicchasi na taccittaṃ draṣṭuṃ spraṣṭuṃ ca śakyate /	yat-icCasi na tat-cittam drazwum sprazwum ca Sakyate /
   yacca śakyaṃ na tadvetti kiṃ tadāliṅgase mudhā // Bca_8.55 //	yat-ca Sakyam na tat-vetti kim tad-AliFgase muDA // Bca_8.55 //
   nāmedhyamayamanyasya kāyaṃ vetsītyanadbhutam /	na-ameDya-mayam-anyasya kAyam vA-itsi-iti-anadButam /
   svāmedhyamayameva tvaṃ taṃ nāvaiṣīti vismayaḥ // Bca_8.56 //	sva-ameDya-mayam-eva tvam tam na-avEzi-iti vismayaH // Bca_8.56 //
   vighanārkāṃśuvikacaṃ muktvā taruṇapaṅkajam /	viGana-arka-aMSu-vikacam muktvA taruNa-paFkajam /
   amedhyaśauṇḍacittasya kā ratirgūthapañjare // Bca_8.57 //	ameDya-SONxa-cittasya kA ratiH-gUTa-paQjare // Bca_8.57 //
   mṛdādyamedhyaliptatvād yadi na spraṣṭumicchasi /	mRd-Adi-ameDya-lipta-tvAt yadi na sprazwum-icCasi /
   yatastannirgataṃ kāyāt taṃ spraṣṭuṃ kathamicchasi // Bca_8.58 //	yatas-tad-nirgatam kAyAt tam sprazwum kaTam-icCasi // Bca_8.58 //
   yadi te nāśucau rāgaḥ kasmādāliṅgase param /	yadi te na-aSucO rAgaH kasmAt-AliFgase param /
   amedhyakṣetrasaṃbhūtaṃ tadbījaṃ tena vardhitam // Bca_8.59 //	ameDya-kzetra-saMBUtam tat-bIjam tena varDitam // Bca_8.59 //
   amedhyabhavamalpatvān na vāñchasyaśuciṃ kṛmim /	ameDya-Bavam-alpa-tvAt na vAQCasi-aSucim kRmim /
   bahvamedhyamayaṃ kāyam amedhyajamapīcchasi // Bca_8.60 //	bahu-ameDya-mayam kAyam ameDya-jam-api-icCasi // Bca_8.60 //
   na kevalamamedhyatvam ātmīyaṃ na jugupsasi /	na kevalam-ameDya-tvam AtmIyam na jugupsasi /
   amedhyabhāṇḍānaparān gūthaghasmara vāñchasi // Bca_8.61 //	ameDya-BANxAn-aparAn gUTa-Gasmara vAQCasi // Bca_8.61 //
   karpūrādiṣu hṛdyeṣu śālyannavyañjaneṣu vā /	karpUra-Adizu hRdyezu SAli-anna-vyaQjanezu vA /
   mukhakṣiptavisṛṣṭeṣu bhūmirapyaśucirmatā // Bca_8.62 //	muKa-kzipta-visRzwezu BUmiH-api-aSuciH-matA // Bca_8.62 //
   yadi pratyakṣamapyetad amedhyaṃ nādhimucyase /	yadi pratyakzam-api-etat ameDyam na-aDimucyase /
   śmaśāne patitān ghorān kāyān paśyāparānapi // Bca_8.63 //	SmaSAne patitAn GorAn kAyAn paSya-aparAn-api // Bca_8.63 //
   carmaṇyutpāṭite yasmād bhayamutpadyate mahat /	carmaNi-utpAwite yasmAt Bayam-utpadyate mahat /
   kathaṃ jñātvāpi tatraiva punarutpadyate ratiḥ // Bca_8.64 //	kaTam jQAtvA-api tatra-eva punar-utpadyate ratiH // Bca_8.64 //
   kāye nyasto 'pyasau gandhaś candanādeva nānyataḥ /	kAye nyastaH api-asO ganDaH candanAt-eva na-anyatas /
   anyadīyena gandhena kasmādanyatra rajyate // Bca_8.65 //	anyadIyena ganDena kasmAt-anyatra rajyate // Bca_8.65 //
   yadi svabhāvadaurgandhyād rāgo nātra śivaṃ nanu /	yadi svaBAva-dOrganDyAt rAgaH na-atra Sivam nanu /
   kimanartharucirlokas taṃ gandhenānulimpati // Bca_8.66 //	kim-anarTa-ruciH-lokaH tam ganDena-anulimpati // Bca_8.66 //
   kāyasyātra kimāyātaṃ sugandhi yadi candanam /	kAyasya-atra kim-AyAtam suganDi yadi candanam /
   anyadīyena gandhena kasmādanyatra rajyate // Bca_8.67 //	anyadIyena ganDena kasmAt-anyatra rajyate // Bca_8.67 //
   yadi keśanakhairdīrghair dantaiḥ samalapāṇḍuraiḥ /	yadi keSa-naKEH-dIrGEH dantEH sa-mala-pANxurEH /
   malapaṅkadharo nagnaḥ kāyaḥ prakṛtibhīṣaṇaḥ // Bca_8.68 //	mala-paFka-DaraH nagnaH kAyaH prakRti-BIzaNaH // Bca_8.68 //
   sa kiṃ saṃskriyate yatnād ātmaghātāya śastravat /	sa kim saMskriyate yatnAt Atma-GAtAya Sastra-vat /
   ātmavyāmohanodyuktair unmattairākulā mahī // Bca_8.69 //	Atma-vyAmohana-udyuktEH unmattEH-AkulA mahI // Bca_8.69 //
   kaṅkālān katiciddṛṣṭvā śmaśāne kila te ghṛṇā /	kaFkAlAn katicid-dRzwvA SmaSAne kila te GRNA /
   grāmaśmaśāne ramase calatkaṅkālasaṃkule // Bca_8.70 //	grAma-SmaSAne ramase calat-kaFkAla-saMkule // Bca_8.70 //
   evaṃ cāmedhyamapyetad vinā mūlyaṃ na labhyate /	evam ca-ameDyam-api-etat vinA mUlyam na laByate /
   tadarthamarjanāyāso narakādiṣu ca vyathā // Bca_8.71 //	tad-arTam-arjana-AyAsaH naraka-Adizu ca vyaTA // Bca_8.71 //
   śiśornārjanasāmarthyaṃ kenāsau yauvane sukhī /	SiSoH-na-arjana-sAmarTyam kena-asO yOvane suKI /
   yātyarjanena tāruṇyaṃ vṛddhaḥ kāmaiḥ karoti kim // Bca_8.72 //	yAti-arjanena tAruNyam vRdDaH kAmEH karoti kim // Bca_8.72 //
   keciddināntavyāpāraiḥ pariśrāntāḥ kukāminaḥ /	kecid-dina-anta-vyApArEH pariSrAntAH kukAminaH /
   gṛhamāgatya sāyāhne śerate sma mṛtā iva // Bca_8.73 //	gRham-Agatya sAyAhne Serate sma mRtAH iva // Bca_8.73 //
   daṇḍayātrābhirapare pravāsakleśaduḥkhitāḥ /	daNxa-yAtrABiH-apare pravAsa-kleSa-duHKitAH /
   vatsarairapi nekṣante putradārāṃstadarthinaḥ // Bca_8.74 //	vatsarEH-api na-Ikzante putra-dArAn=-tad-arTinaH // Bca_8.74 //
   yadarthamiva vikrīta ātmā kāmavimohitaiḥ /	yad-arTam-iva vikrItaH AtmA kAma-vimohitEH /
   tanna prāptaṃ mudhaivāyur nītaṃ tu parakarmaṇā // Bca_8.75 //	tat-na prAptam muDA-eva-AyuH nItam tu para-karmaNA // Bca_8.75 //
   vikrītasvātmabhāvānāṃ sadā preṣaṇakāriṇām /	vikrIta-sva-Atma-BAvAnAm sadA prezaNa-kAriNAm /
   prasūyante striyo 'nyeṣām aṭavīviṭapādiṣu // Bca_8.76 //	prasUyante striyaH anyezAm awavI-viwapa-Adizu // Bca_8.76 //
   raṇaṃ jīvitasaṃdehaṃ viśanti kila jīvitam /	raNam jIvita-saMdeham viSanti kila jIvitam /
   mānārthaṃ dāsatāṃ yānti mūḍhāḥ kāmaviḍambitāḥ // Bca_8.77 //	mAna-arTam dAsa-tAm yAnti mUXAH kAma-vixambitAH // Bca_8.77 //
   chidyante kāminaḥ kecid anye śūlasamarpitāḥ /	Cidyante kAminaH kecid anye SUla-samarpitAH /
   dṛśyante dahyamānāśca hanyamānāśca śaktibhiḥ // Bca_8.78 //	dRSyante dahyamAnAH-ca hanyamAnAH-ca SaktiBiH // Bca_8.78 //
   arjanarakṣaṇanāśaviṣādair arthamanarthamanantamavaihi /	arjana-rakzaNa-nASa-vizAdEH arTam-anarTam-anantam-avEhi /
   vyagratayā dhanasaktamatīnāṃ nāvasaro bhavaduḥkhavimukteḥ // Bca_8.79 //	vyagratayA Dana-sakta-matInAm na-avasaraH Bava-duHKa-vimukteH // Bca_8.79 //
   evamādīnavo bhūyān alpāsvādastu kāminām /	evam-AdInavaH BUyAn alpa-AsvAdaH-tu kAminAm /
   śakaṭaṃ vahato yadvat paśorghāsalavagrahaḥ // Bca_8.80 //	Sakawam vahataH yadvat paSoH-GAsa-lava-grahaH // Bca_8.80 //
   tasyāsvādalavasyārthe yaḥ paśorapyadurlabhaḥ /	tasya-AsvAda-lavasya-arTe yaH paSoH-api-a-durlaBaH /
   hatā daivahateneyaṃ kṣaṇasaṃpatsudurlabhā // Bca_8.81 //	hatAH dEva-hatena-iyam kzaNa-saMpad-su-durlaBA // Bca_8.81 //
   avaśyaṃ ganturalpasya narakādiprapātinaḥ /	avaSyam gantuH-alpasya naraka-Adi-prapAtinaH /
   kāyasyārthe kṛto yo 'yaṃ sarvakālaṃ pariśramaḥ // Bca_8.82 //	kAyasya-arTe kRtaH yaH ayam sarvakAlam pariSramaH // Bca_8.82 //
   tataḥ koṭiśatenāpi śramabhāgena buddhatā /	tatas kowi-Satena-api Srama-BAgena budDa-tA /
   caryāduḥkhānmahadduḥkhaṃ sā ca bodhirna kāminām // Bca_8.83 //	caryA-duHKAt-mahat-duHKam sA ca boDiH-na kAminAm // Bca_8.83 //
   na śastraṃ na viṣaṃ nāgnir na prapāto na vairiṇaḥ /	na Sastram na vizam na-agniH na prapAtaH na vEriNaH /
   kāmānāmupamāṃ yānti narakādivyathāsmṛteḥ // Bca_8.84 //	kAmAnAm-upamAm yAnti naraka-Adi-vyaTA-smRteH // Bca_8.84 //
   evamudvijya kāmebhyo viveke janayedratim /	evam-udvijya kAmeByaH viveke janayet-ratim /
   kalahāyāsaśūnyāsu śāntāsu vanabhūmiṣu // Bca_8.85 //	kalaha-AyAsa-SUnyAsu SAntAsu vana-BUmizu // Bca_8.85 //
   dhanyaiḥ śaśāṅkakaracandanaśītaleṣu ramyeṣu harmyavipuleṣu śilātaleṣu /	DanyEH SaSAFka-kara-candana-SItalezu ramyezu harmya-vipulezu SilA-talezu /
   niḥśabdasaumyavanamārutavījyamānaiḥ caṃkramyate parahitāya vicintyate ca	niHSabda-sOmya-vana-mAruta-vIjyamAnEH caMkramyate para-hitAya vicintyate ca
   // Bca_8.86 //	// Bca_8.86 //
   vihṛtya yatra kvacidiṣṭakālaṃ śūnyālaye vṛkṣatale guhāsu /	vihRtya yatra kvacid-izwa-kAlam SUnya-Alaye vRkza-tale guhAsu /
   parigraharakṣaṇakhedamuktaḥ caratyapekṣāvirato yatheṣṭam // Bca_8.87 //	parigraha-rakzaNa-Keda-muktaH carati-apekzA-virataH yaTezwam // Bca_8.87 //
   svacchandacāryanilayaḥ pratibaddho na kasyacit /	svacCanda-cArya-nilayaH pratibadDaH na kasyacid /
   yatsaṃtoṣasukhaṃ bhuṅkte tadindrasyāpi durlabham // Bca_8.88 //	yat-saMtoza-suKam BuFkte tad-indrasya-api durlaBam // Bca_8.88 //
   evamādibhirākārair vivekaguṇabhāvanāt /	evamAdiBiH-AkArEH viveka-guNa-BAvanAt /
   upaśāntavitarkaḥ san bodhicittaṃ tu bhāvayet // Bca_8.89 //	upaSAnta-vitarkaH san boDi-cittam tu BAvayet // Bca_8.89 //
   parātmasamatāmādau bhāvayedevamādarāt /	parAtma-sama-tAm-AdO BAvayet-evam-AdarAt /
   samaduḥkhasukhāḥ sarve pālanīyā mayātmavat // Bca_8.90 //	sama-duHKa-suKAH sarve pAlanIyAH mayA-Atma-vat // Bca_8.90 //
   hastādibhedena bahuprakāraḥ kāyo yathaikaḥ paripālanīyaḥ /	hasta-Adi-Bedena bahu-prakAraH kAyaH yaTA-ekaH paripAlanIyaH /
   tathā jagadbhinnamabhinnaduḥkha-sukhātmakaṃ sarvamidaṃ tathaiva //	taTA jagat-Binnam-aBinna-duHKa--suKa-Atmakam sarvam-idam taTA-eva //
   Bca_8.91 //	Bca_8.91 //
   yadyapyanyeṣu deheṣu madduḥkhaṃ na prabādhate /	yadi-api-anyezu dehezu mad-duHKam na prabADate /
   tathāpi tadduḥkhameva mamātmasnehaduḥsaham // Bca_8.92 //	taTA-api tad-duHKam-eva mama-Atma-sneha-duHsaham // Bca_8.92 //
   tathā yadyapyasaṃvedyam anyadduḥkhaṃ mayātmanā /	taTA yadi-api-asaMvedyam anyat-duHKam mayA-AtmanA /
   tathāpi tasya tadduḥkham ātmasnehena duḥsaham // Bca_8.93 //	taTA-api tasya tad-duHKam Atma-snehena duHsaham // Bca_8.93 //
   mayānyaduḥkhaṃ hantavyaṃ duḥkhatvādātmaduḥkhavat /	mayA-anya-duHKam hantavyam duHKa-tvAt-Atma-duHKa-vat /
   anugrāhyā mayānye 'pi sattvatvādātmasattvavat // Bca_8.94 //	anugrAhyAH mayA-anye api sattva-tvAt-Atma-sattva-vat // Bca_8.94 //
   yadā mama pareṣāṃ ca tulyameva sukhaṃ priyam /	yadA mama parezAm ca tulyam-eva suKam priyam /
   tadātmanaḥ ko viśeṣo yenātraiva sukhodyamaḥ // Bca_8.95 //	tad-A-AtmanaH kaH viSezaH yena-atra-eva suKa-udyamaH // Bca_8.95 //
   yadā mama pareṣāṃ ca bhayaṃ duḥkhaṃ ca na priyam /	yadA mama parezAm ca Bayam duHKam ca na priyam /
   tadātmanaḥ ko viśeṣo yattaṃ rakṣāmi netaram // Bca_8.96 //	tad-A-AtmanaH kaH viSezaH yattam rakzAmi na-itaram // Bca_8.96 //
   tadduḥkhena na me bādhety ato yadi na rakṣyate /	tad-duHKena na me bADA-iti atas yadi na rakzyate /
   nāgāmikāyaduḥkhānme bādhā tatkena rakṣyate // Bca_8.97 //	na-AgAmi-kAya-duHKAt-me bADA tat-kena rakzyate // Bca_8.97 //
   ahameva tadāpīti mithyeyaṃ pratikalpanā /	aham-eva tadA-api-iti miTyA-iyam pratikalpanA /
   anya eva mṛto yasmād anya eva prajāyate // Bca_8.98 //	anyaH eva mRtaH yasmAt anyaH eva prajAyate // Bca_8.98 //
   yadi yasyaiva yadduḥkhaṃ rakṣyaṃ tasyaiva tanmatam /	yadi yasya-eva yat-duHKam rakzyam tasya-eva tat-matam /
   pādaduḥkhaṃ na hastasya kasmāt tattena rakṣyate // Bca_8.99 //	pAda-duHKam na hastasya kasmAt tat-tena rakzyate // Bca_8.99 //
   ayuktamapi cedetad ahaṃkārātpravartate /	ayuktam-api ced-etat ahaMkArAt-pravartate /
   yadayuktaṃ nivartyaṃ tat svamanyacca yathābalam // Bca_8.100 //	yat-ayuktam nivartyam tat svam-anyat-ca yaTAbalam // Bca_8.100 //
   saṃtānaḥ samudāyaśca paṅktisenādivanmṛṣā /	saMtAnaH samudAyaH-ca paFkti-senA-Adi-vat-mRzA /
   yasya duḥkhaṃ sa nāstyasmāt kasya tat svaṃ bhaviṣyati // Bca_8.101 //	yasya duHKam sa na-asti-asmAt kasya tat svam Bavizyati // Bca_8.101 //
   asvāmikāni duḥkhāni sarvāṇyevāviśeṣataḥ /	asvAmikAni duHKAni sarvANi-eva-aviSezatas /
   duḥkhatvādeva vāryāṇi niyamastatra kiṃkṛtaḥ // Bca_8.102 //	duHKa-tvAt-eva vAryANi niyamaH-tatra kiMkRtaH // Bca_8.102 //
   duḥkhaṃ kasmānnivāryaṃ cet sarveṣāmavivādataḥ /	duHKam kasmAt-nivAryam ced sarvezAm-avivAdataH /
   vāryaṃ cetsarvamapyevaṃ na cedātmani sarvavat // Bca_8.103 //	vAryam ced-sarvam-api-evam na ced-Atmani sarva-vat // Bca_8.103 //
   kṛpayā bahu duḥkhaṃ cet kasmādutpadyate balāt /	kRpayA bahu duHKam ced kasmAt-utpadyate balAt /
   jagadduḥkhaṃ nirūpyedaṃ kṛpāduḥkhaṃ kathaṃ bahu // Bca_8.104 //	jagat-duHKam nirUpya-idam kRpA-duHKam kaTam bahu // Bca_8.104 //
   bahūnāmekaduḥkhena yadi duḥkhaṃ vigacchati /	bahUnAm-eka-duHKena yadi duHKam vigacCati /
   utpādyameva tadduḥkhaṃ sadayena parātmanoḥ // Bca_8.105 //	utpAdyam-eva tad-duHKam sa-dayena para-AtmanoH // Bca_8.105 //
   ataḥ supuṣpacandreṇa jānatāpi nṛpāpadam /	atas su-puzpa-candreNa jAnatA-api nRpa-Apadam /
   ātmaduḥkhaṃ na nihataṃ bahūnāṃ duḥkhināṃ vyayāt // Bca_8.106 //	Atma-duHKam na nihatam bahUnAm duHKinAm vyayAt // Bca_8.106 //
   evaṃ bhāvitasaṃtānāḥ paraduḥkhasamapriyāḥ /	evam BAvita-saMtAnAH para-duHKa-sama-priyAH /
   avīcimavagāhante haṃsāḥ padmavanaṃ yathā // Bca_8.107 //	avIcim-avagAhante haMsAH padma-vanam yaTA // Bca_8.107 //
   mucyamāneṣu sattveṣu ye te prāmodyasāgarāḥ /	mucyamAnezu sattvezu ye te prAmodya-sAgarAH /
   taireva nanu paryāptaṃ mokṣeṇārasikena kim // Bca_8.108 //	tEH-eva nanu paryAptam mokzeNa-arasikena kim // Bca_8.108 //
   ataḥ parārthaṃ kṛtvāpi na mado na ca vismayaḥ /	atas para-arTam kRtvA-api na madaH na ca vismayaH /
   na vipākaphalākāṅkṣā parārthaikāntatṛṣṇayā // Bca_8.109 //	na vipAka-Pala-AkAFkzA para-arTa-ekAnta-tRzNayA // Bca_8.109 //
   tasmādyathāntaśo 'varṇād ātmānaṃ gopayāmyaham /	tasmAt-yaTA-antaSas avarNAt AtmAnam gopayAmi-aham /
   rakṣācittaṃ dayācittaṃ karomyevaṃ pareṣvapi // Bca_8.110 //	rakzA-cittam dayA-cittam karomi-evam parezu-api // Bca_8.110 //
   abhyāsādanyadīyeṣu śukraśoṇitabinduṣu /	aByAsAt-anyadIyezu Sukra-SoNita-binduzu /
   bhavatyahamiti jñānam asatyapi hi vastuni // Bca_8.111 //	Bavati-aham-iti jQAnam asati-api hi vastuni // Bca_8.111 //
   tathākāyo 'nyadīyo 'pi kimātmeti na gṛhyate /	taTA-kAyaH anyadIyaH api kim-AtmA-iti na gRhyate /
   paratvaṃ tu svakāyasya sthitameva na duṣkaram // Bca_8.112 //	para-tvam tu sva-kAyasya sTitam-eva na duzkaram // Bca_8.112 //
   jñātvā sadoṣamātmānaṃ parānapi guṇodadhīn /	jQAtvA sa-dozam-AtmAnam parAn-api guNa-udaDIn /
   ātmabhāvaparityāgaṃ parādānaṃ ca bhāvayet // Bca_8.113 //	Atma-BAva-parityAgam parAdAnam ca BAvayet // Bca_8.113 //
   kāyasyāvayavatvena yathābhīṣṭāḥ karādayaḥ /	kAyasya-avayava-tvena yaTA-aBIzwAH kara-AdayaH /
   jagato 'vayavatvena tathā kasmānna dehinaḥ // Bca_8.114 //	jagataH avayava-tvena taTA kasmAt-na dehinaH // Bca_8.114 //
   yathātmabuddhirabhyāsāt svakāye 'smin nirātmake /	yaTA-Atma-budDiH-aByAsAt sva-kAye asmin nirAtmake /
   pareṣvapi tathātmatvaṃ kimabhyāsānna jāyate // Bca_8.115 //	parezu-api taTA-Atma-tvam kim-aByAsAt-na jAyate // Bca_8.115 //
   evaṃ parārthaṃ kṛtvāpi na mado na ca vismayaḥ /	evam para-arTam kRtvA-api na madaH na ca vismayaH /
   ātmānaṃ bhojayitvaiva phalāśā na ca jāyate // Bca_8.116 //	AtmAnam BojayitvA-eva Pala-ASA na ca jAyate // Bca_8.116 //
   tasmādyathārtiśokāder ātmānaṃ goptumicchasi /	tasmAt-yaTA-Arti-Soka-AdeH AtmAnam goptum-icCasi /
   rakṣācittaṃ dayācittaṃ jagatyabhyasyatāṃ tathā // Bca_8.117 //	rakzA-cittam dayA-cittam jagati-aByasyatAm taTA // Bca_8.117 //
   adhyatiṣṭhadatho nāthaḥ scanāmāpyavalokitaḥ /	aDyatizWat-aTo nATaH scanAmA-api-avalokitaH /
   parṣacchāradyabhayamapy apanetuṃ janasya hi // Bca_8.118 //	parzad-SAradya-Bayam-api apanetum janasya hi // Bca_8.118 //
   duṣkarānna nivarteta yasmādabhyāsaśaktitaḥ /	duzkarAt-na nivarteta yasmAt-aByAsa-SaktitaH /
   yasyaiva śravaṇāttrāsas tenaiva na vinā ratiḥ // Bca_8.119 //	yasya-eva SravaNAt-trAsaH tena-eva na vinA ratiH // Bca_8.119 //
   ātmānaṃ ca parāṃścaiva yaḥ śīghraṃ trātumicchati /	AtmAnam ca parAn=-ca-eva yaH SIGram trAtum-icCati /
   sa caretparamaṃ guhyaṃ parātmaparivartanam // Bca_8.120 //	sa caret-paramam guhyam para-Atma-parivartanam // Bca_8.120 //
   yasminnātmanyatisnehād alpādapi bhayādbhayam /	yasmin=-Atmani-atisnehAt alpAt-api BayAt-Bayam /
   na dviṣetkastamātmānaṃ śatruvadyo bhayāvahaḥ // Bca_8.121 //	na dvizet-kaH-tam-AtmAnam Satru-vat-yaH Baya-AvahaH // Bca_8.121 //
   yo mandya kṣutpipāsādi-pratīkāracikīrṣayā /	yaH mandya kzuD-pipAsA-Adi-pratIkAra-cikIrzayA /
   pakṣimatsyamṛgān hanti paripanthaṃ ca tiṣṭhati // Bca_8.122 //	pakzi-matsya-mRgAn hanti paripanTam ca tizWati // Bca_8.122 //
   yo lābhasatkriyāhetoḥ pitarāvapi mārayet /	yaH lABa-satkriyA-hetoH pitarO=-api mArayet /
   ratnatrayasvamādadyād yenāvīcīndhano bhavet // Bca_8.123 //	ratnatraya-svam-AdadyAt yena-avIci-inDanaH Bavet // Bca_8.123 //
   kaḥ paṇḍitastamātmānam icchedrakṣet prapūjayet /	kaH paNxitaH-tam-AtmAnam icCet-rakzet prapUjayet /
   na paśyecchatruvaccainaṃ kaścainaṃ pratimānayet // Bca_8.124 //	na paSyet-Satru-vat-ca-enam kaH-ca-enam pratimAnayet // Bca_8.124 //
   yadi dāsyāmi kiṃ bhokṣya ityātmārthe piśācatā /	yadi dAsyAmi kim Bokzye iti-Atma-arTe piSAca-tA /
   yadi bhokṣye kiṃ dadāmīti parārthe devarājatā // Bca_8.125 //	yadi Bokzye kim dadAmi-iti para-arTe devarAja-tA // Bca_8.125 //
   ātmārthaṃ pīḍayitvānyaṃ narakādiṣu pacyate /	Atma-arTam pIxayitvA-anyam naraka-Adizu pacyate /
   ātmānaṃ pīḍayitvā tu parārthaṃ sarvasaṃpadaḥ // Bca_8.126 //	AtmAnam pIxayitvA tu para-arTam sarva-saMpadaH // Bca_8.126 //
   durgatirnīcatā maurkhyaṃ yayaivātmonnatīcchayā /	durgatiH-nIcatA mOrKyam yayA-eva-Atma-unnati-icCayA /
   tāmevānyatra saṃkrāmya sugatiḥ satkṛtirmatiḥ // Bca_8.127 //	tAm-eva-anyatra saMkrAmya sugatiH satkRtiH-matiH // Bca_8.127 //
   ātmārthaṃ paramājñapya dāsatvādyanubhūyate /	Atma-arTam param-a-AjQapya dAsa-tva-Adi-anuBUyate /
   parārthaṃ tvenamājñapya svāmitvādyanubhūyate // Bca_8.128 //	para-arTam tu-enam-AjQapya svAmi-tva-Adi-anuBUyate // Bca_8.128 //
   ye kecid duḥkhitā loke sarve te svasukhecchayā /	ye kecid duHKitAH loke sarve te sva-suKa-icCayA /
   ye kecit sukhitā loke sarve te 'nyasukhecchayā // Bca_8.129 //	ye kecid suKitAH loke sarve te anya-suKa-icCayA // Bca_8.129 //
   bahunā vā kimuktena dṛśyatāmidamantaram /	bahunA vA kim-uktena dRSyatAm-idam-antaram /
   svārthārthinaśca bālasya muneścānyārthakāriṇaḥ // Bca_8.130 //	sva-arTa-arTinaH-ca bAlasya muneH-ca-anya-arTa-kAriNaH // Bca_8.130 //
   na nāma sādhyaṃ buddhatvaṃ saṃsāre 'pi kutaḥ sukham /	na nAma sADyam budDa-tvam saMsAre api kutas suKam /
   svasukhasyānyaduḥkhena parivartamakurvataḥ // Bca_8.131 //	sva-suKasya-anya-duHKena parivartam-akurvataH // Bca_8.131 //
   āstāṃ tāvatparo loko dṛṣṭo 'pyartho na sidhyati /	AstAm tAvat-paraH lokaH dRzwaH api-arTaH na siDyati /
   bhṛtyasyākurvataḥ karma svāmino 'dadato bhṛtim // Bca_8.132 //	BRtyasya-akurvataH karma svAminaH adadataH BRtim // Bca_8.132 //
   tyaktvānyo 'nyasukhotpādaṃ dṛṣṭādṛṣṭasukhotsavam /	tyaktvA-anyaH anya-suKa-utpAdam dRzwa-adRzwa-suKa-utsavam /
   anyo 'nyaduḥkhanādghoraṃ duḥkhaṃ gṛhṇanti mohitāḥ // Bca_8.133 //	anyaH anya-duHKanAt-Goram duHKam gRhNanti mohitAH // Bca_8.133 //
   upadravā ye ca bhavanti koke yāvanti duḥkhāni bhayāni caiva /	upadravAH ye ca Bavanti koke yAvanti duHKAni BayAni ca-eva /
   sarvāṇi tānyātmaparigraheṇa tatkiṃ mamānena parigraheṇa // Bca_8.134 //	sarvANi tAni-Atma-parigraheNa tat-kim mama-anena parigraheNa // Bca_8.134 //
   ātmānamaparityajya duḥkhaṃ tyaktuṃ na śakyate /	AtmAnam-aparityajya duHKam tyaktum na Sakyate /
   yathāgnimaparityajya dāhaṃ tyaktuṃ na śakyate // Bca_8.135 //	yaTA-agnim-aparityajya dAham tyaktum na Sakyate // Bca_8.135 //
   tasmātsvaduḥkhaśāntyarthaṃ paraduḥkhaśamāya ca /	tasmAt-sva-duHKa-SAnti-arTam para-duHKa-SamAya ca /
   dadāmyanyebhya ātmānaṃ parān gṛhṇāmi cātmavat // Bca_8.136 //	dadAmi-anyeByaH AtmAnam parAn gRhNAmi ca-Atma-vat // Bca_8.136 //
   anyasaṃbaddhamasmīti niścayaṃ kuru me manaḥ /	anya-saMbadDam-asmi-iti niScayam kuru me manaH /
   sarvasattvārthamutsṛjya nānyaccintyaṃ tvayādhunā // Bca_8.137 //	sarva-sattva-arTam-utsRjya na-anyat-cintyam tvayA-aDunA // Bca_8.137 //
   na yuktaṃ svārthadṛṣṭyādi tadīyaiścakṣurādibhiḥ /	na yuktam sva-arTa-dRzwi-Adi tadIyEH-cakzuH-AdiBiH /
   na yuktaṃ syandituṃ svārtham anyadīyaiḥ karādibhiḥ // Bca_8.138 //	na yuktam syanditum sva-arTam anyadIyEH kara-AdiBiH // Bca_8.138 //
   tena sattvaparo bhūtvā kāye 'sminyadyadīkṣase /	tena sattva-paraH BUtvA kAye asmin-yat-yat-Ikzase /
   tattadevāpahṛtyāsmāt parebhyo hitamācara // Bca_8.139 //	tat-tat-eva-apahRtya-asmAt pareByaH hitam-Acara // Bca_8.139 //
   hīnādiṣvātmatāṃ kṛtvā paratvamapi cātmani /	hIna-Adizu-Atma-tAm kRtvA paratvam-api ca-Atmani /
   bhāvayerṣyāṃ ca mānaṃ ca nirvikalpyena cetasā // Bca_8.140 //	BAvaya-IrzyAm ca mAnam ca nirvikalpyena cetasA // Bca_8.140 //
   eṣa satkriyate nāhaṃ lābhī nāhamayaṃ yathā /	eza satkriyate na-aham lABI na-aham-ayam yaTA /
   stūyate 'yamahaṃ nindyo duḥkhito 'hamayaṃ sukhī // Bca_8.141 //	stUyate ayam-aham nindyaH duHKitaH aham-ayam suKI // Bca_8.141 //
   ahaṃ karomi karmāṇi tiṣṭhatyeṣa tu susthitaḥ /	aham karomi karmANi tizWati-eza tu susTitaH /
   ayaṃ kila mahā/lloke nīco 'haṃ kila nirguṇaḥ // Bca_8.142 //	ayam kila mahA/lloke nIcaH aham kila nirguNaH // Bca_8.142 //
   kiṃ nirguṇena kartavyaṃ sarvasyātmā guṇānvitaḥ /	kim nirguNena kartavyam sarvasya-AtmA guNa-anvitaH /
   santi te yeṣvahaṃ nīcaḥ santi te yeṣvahaṃ varaḥ // Bca_8.143 //	santi te yezu-aham nIcaH santi te yezu-aham varaH // Bca_8.143 //
   śīladṛṣṭivipattyādi-kleśaśaktyā na madvaśāt /	SIla-dRzwi-vipatti-Adi-kleSa-SaktyA na mad-vaSAt /
   cikitsyo 'haṃ yathāśakti pīḍāpyaṅgīkṛtā mayā // Bca_8.144 //	cikitsyaH aham yaTASakti pIxA-api-aFgIkRtA mayA // Bca_8.144 //
   athāhamacikitsyo 'sya kasmānmāmavamanyate /	aTa-aham-acikitsyaH asya kasmAt-mAm-avamanyate /
   kiṃ mamaitadguṇaiḥ kṛtyam ātmā tu guṇavānayam // Bca_8.145 //	kim mama-etat-guNEH kRtyam AtmA tu guNavAn-ayam // Bca_8.145 //
   durgativyāḍavaktrasthe- -naivāsya karuṇā jane /	durgati-vyAxa-vaktra-sTe -na-eva-asya karuNA jane /
   aparān guṇamānena paṇḍitān vijigīṣate // Bca_8.146 //	aparAn guNa-mAnena paNxitAn vijigIzate // Bca_8.146 //
   samamātmānamālokya yataḥ svādhikyavṛddhaye /	samam-AtmAnam-Alokya yatas sva-ADikya-vRdDaye /
   kalahenāpi saṃsādhyaṃ lābhasatkāramātmanaḥ // Bca_8.147 //	kalahena-api saMsADyam lABa-satkAram-AtmanaH // Bca_8.147 //
   api sarvatra me loke bhaveyuḥ prakaṭāḥ guṇāḥ /	api sarvatra me loke BaveyuH prakawAH guNAH /
   api nāma guṇā ye 'sya na śroṣyantyapi kecana // Bca_8.148 //	api nAma guNAH ye asya na Srozyanti-api kecana // Bca_8.148 //
   chādyerannapi me doṣāḥ syānme pūjāsya no bhavet /	CAdyeran=-api me dozAH syAt-me pUjA-asya naH Bavet /
   sulabdhā adya me lābhāḥ pūjito 'hamayaṃ na tu // Bca_8.149 //	su-labDAH adya me lABAH pUjitaH aham-ayam na tu // Bca_8.149 //
   paśyāmo muditāstāvac cirādenaṃ khalīkṛtam /	paSyAmaH muditAH-tAvat cirAt-enam KalIkRtam /
   hāsyaṃ janasya sarvasya nindyamānamitastataḥ // Bca_8.150 //	hAsyam janasya sarvasya nindyamAnam-itas-tatas // Bca_8.150 //
   asyāpi hi varākasya spardhā kila mayā saha /	asya-api hi varAkasya sparDA kila mayA saha /
   kimasya śrutametāvat prajñārūpaṃ kulaṃ dhanam // Bca_8.151 //	kim-asya Srutam-etAvat prajQA-rUpam kulam Danam // Bca_8.151 //
   evamātmaguṇāñśrutvā kīrtyamānānitastataḥ /	evam-Atma-guNAn-SrutvA kIrtyamAnAn-itas-tatas /
   saṃjātapulako hṛṣṭaḥ paribhokṣye sukhotsavam // Bca_8.152 //	saMjAta-pulakaH hRzwaH pariBokzye suKa-utsavam // Bca_8.152 //
   yadyapyasya bhavellābho grāhyo 'smābhirasau balāt /	yadi-api-asya Bavet-lABaH grAhyaH asmABiH-asO balAt /
   datvāsmai yāpanāmātram asmatkarma karoti cet // Bca_8.153 //	datvA-asmE yApanA-mAtram asmad-karma karoti ced // Bca_8.153 //
   sukhācca cyāvanīyo 'yaṃ yojyo 'smadvyathayā sadā /	suKAt-ca cyAvanIyaH ayam yojyaH asmad-vyaTayA sadA /
   anena śataśaḥ sarve saṃsāravyathitā vayam // Bca_8.154 //	anena SataSas sarve saMsAra-vyaTitAH vayam // Bca_8.154 //
   aprameyā gatāḥ kalpāḥ svārthaṃ jijñāsatastava /	aprameyAH gatAH kalpAH sva-arTam jijQAsataH-tava /
   śrameṇa mahatānena duḥkhameva tvayārjitam // Bca_8.155 //	SrameNa mahatA-anena duHKam-eva tvayA-arjitam // Bca_8.155 //
   madvijñaptyā tathātrāpi pravartasvāvicārataḥ /	mad-vijQaptyA taTA-atra-api pravartasva-avicArataH /
   drakṣyasyetadguṇān paścād bhūtaṃ hi vacanaṃ muneḥ // Bca_8.156 //	drakzyasi-etat-guNAn paScAt BUtam hi vacanam muneH // Bca_8.156 //
   abhaviṣyadidaṃ karma kṛtaṃ pūrvaṃ yadi tvayā /	aBavizyat-idam karma kRtam pUrvam yadi tvayA /
   bauddhaṃ saṃpatsukhaṃ muktvā nābhaviṣyadiyaṃ daśā // Bca_8.157 //	bOdDam saMpad-suKam muktvA na-aBavizyat-iyam daSA // Bca_8.157 //
   tasmādyathānyadīyeṣu śukraśoṇitabinduṣu /	tasmAt-yaTA-anyadIyezu Sukra-SoNita-binduzu /
   cakartha tvamahaṃkāraṃ tathānyeṣvapi bhāvaya // Bca_8.158 //	cakarTa tvam-ahaMkAram taTA-anyezu-api BAvaya // Bca_8.158 //
   anyadīyaścaro bhūtvā kāye 'smin yadyadīkṣase /	anyadIyaH-caraH BUtvA kAye asmin yat-yat-Ikzase /
   tattadevāpahṛtyarthaṃ parebhyo hitamācara // Bca_8.159 //	tat-tat-eva-apahRti-arTam pareByaH hitam-Acara // Bca_8.159 //
   ayaṃ susthaḥ paro duḥstho nīcairanyo 'yamuccakaiḥ /	ayam susTaH paraH duHsTaH nIcEs-anyaH ayam-uccakEs /
   paraḥ karotyayaṃ neti kuruṣverṣyāṃ tvamātmani // Bca_8.160 //	paraH karoti-ayam na-iti kuruzva-IrzyAm tvam-Atmani // Bca_8.160 //
   sukhācca cyāvayātmānaṃ paraduḥkhe niyojaya /	suKAt-ca cyAvaya-AtmAnam para-duHKe niyojaya /
   kadāyaṃ kiṃ karotīti chalamasya nirūpaya // Bca_8.161 //	kadA-ayam kim karoti-iti Calam-asya nirUpaya // Bca_8.161 //
   anyenāpi kṛtaṃ doṣaṃ pātayāsyaiva mastake /	anyena-api kRtam dozam pAtaya-asya-eva mastake /
   alpamapyasya doṣaṃ ca prakāśaya mahāmuneḥ // Bca_8.162 //	alpam-api-asya dozam ca prakASaya mahA-muneH // Bca_8.162 //
   anyādhikayaśovādair yaśo 'sya malinīkuru /	anya-aDika-yaSaH-vAdEH yaSaH asya malinIkuru /
   nikṛṣṭadāsavaccainaṃ sattvakāryeṣu vāhaya // Bca_8.163 //	nikRzwa-dAsa-vat-ca-enam sattva-kAryezu vAhaya // Bca_8.163 //
   nāgantukaguṇāṃśena stutyo doṣamayo hyayam /	na-Agantuka-guNa-aMSena stutyaH doza-mayaH hi-ayam /
   yathā kaścinna jānīyād guṇamasya tathā kuru // Bca_8.164 //	yaTA kaScid-na jAnIyAt guNam-asya taTA kuru // Bca_8.164 //
   saṃkṣepād yadyadātmārthe pareṣvapakṛtaṃ tvayā /	saMkzepAt yat-yat-Atma-arTe parezu-apakRtam tvayA /
   tattadātmani sattvārthe vyasanaṃ vinipātaya // Bca_8.165 //	tat-tad-Atmani sattva-arTe vyasanam vinipAtaya // Bca_8.165 //
   naivotsāho 'sya dātavyo yenāyaṃ mukharo bhavet /	na-eva-utsAhaH asya dAtavyaH yena-ayam muKaraH Bavet /
   sthāpyo navabadhūvṛttau hrīto bhīto 'tha saṃvṛtaḥ // Bca_8.166 //	sTApyaH nava-baDU-vRttO hrItaH BItaH aTa saMvRtaH // Bca_8.166 //
   evaṃ kuruṣva tiṣṭhaivaṃ na kartavyamidaṃ tvayā /	evam kuruzva tizWA-evam na kartavyam-idam tvayA /
   evameṣaḥ vaśaḥ kāryo nigrāhyastadatikrame // Bca_8.167 //	evam-ezaH vaSaH kAryaH nigrAhyaH-tad-atikrame // Bca_8.167 //
   athaivamucyamāne 'pi cittaṃ nedaṃ kariṣyasi /	aTa-evam-ucyamAne api cittam na-idam karizyasi /
   tvāmeva nigrahīṣyāmi sarvadoṣāstadāśritāḥ // Bca_8.168 //	tvAm-eva nigrahIzyAmi sarva-dozAH-tad-ASritAH // Bca_8.168 //
   kva yāsyasi mayā dṛṣṭaḥ sarvadarpānnihanmi te /	kva yAsyasi mayA dRzwaH sarva-darpAn-nihanmi te /
   anyo 'sau pūrvakaḥ kālas tvayā yatrāsmi nāśitaḥ // Bca_8.169 //	anyaH asO pUrvakaH kAlaH tvayA yatra-asmi nASitaH // Bca_8.169 //
   adyāpyasti mama svārtha ityāśāṃ tyaja sāṃpratam /	adya-api-asti mama sva-arTaH iti-ASAm tyaja sAMpratam /
   tvaṃ vikrīto mayānyeṣu bahukhedamacintayan // Bca_8.170 //	tvam vikrItaH mayA-anyezu bahu-Kedam-acintayan // Bca_8.170 //
   tvāṃ sattveṣu na dāsyāmi yadi nāma pramādataḥ /	tvAm sattvezu na dAsyAmi yadi nAma pramAdataH /
   tvaṃ māṃ narakapāleṣu pradāsyasi na saṃśayaḥ // Bca_8.171 //	tvam mAm nara-kapAlezu pradAsyasi na saMSayaH // Bca_8.171 //
   evaṃ cānekadhā datvā tvayāhaṃ vyathitaściram /	evam ca-anekaDA datvA tvayA-aham vyaTitaH-ciram /
   nihanmi svārthaceṭaṃ tvāṃ tāni vairāṇyanusmaran // Bca_8.172 //	nihanmi sva-arTa-cewam tvAm tAni vErANi-anusmaran // Bca_8.172 //
   na kartavyātmani prītir yadyātmaprītirasti te /	na kartavyA-Atmani prItiH yadi-Atma-prItiH-asti te /
   yadyātmā rakṣitavyo 'yaṃ rakṣitavyo na yujyate // Bca_8.173 //	yadi-AtmA rakzitavyaH ayam rakzitavyaH na yujyate // Bca_8.173 //
   yathā yathāsya kāyasya kriyate paripālanam /	yaTA yaTA-asya kAyasya kriyate paripAlanam /
   sukumārataro bhūtvā patatyeva tathā tathā // Bca_8.174 //	sukumArataraH BUtvA patati-eva taTA taTA // Bca_8.174 //
   asyaivaṃ patitasyāpi sarvāpīyaṃ vasundharā /	asya-evam patitasya-api sarva-api-iyam vasunDarA /
   nālaṃ pūrayituṃ vāñchāṃ tatko 'syecchāṃ kariṣyati // Bca_8.175 //	na-alam pUrayitum vAQCAm tat-kaH asya-icCAm karizyati // Bca_8.175 //
   aśakyamicchataḥ kleśa āśābhaṅgaśca jāyate /	aSakyam-icCataH kleSaH ASA-BaFgaH-ca jAyate /
   nirāśo yastu sarvatra tasya saṃpadajīrṇikā // Bca_8.176 //	nirASaH yaH-tu sarvatra tasya saMpad-ajIrNikA // Bca_8.176 //
   tasmānna prasaro deyaḥ kāyasyecchābhivṛddhaye /	tasmAt-na prasaraH deyaH kAyasya-icCA-aBivRdDaye /
   bhadrakaṃ nāma tadvastu yadiṣṭatvānna gṛhyate // Bca_8.177 //	Badrakam nAma tat-vastu yat-izwa-tvAt-na gRhyate // Bca_8.177 //
   bhasmaniṣṭhāvasāno 'yaṃ niśceṣṭānyena cālyate /	Basma-nizWa-avasAnaH ayam niScezwA-anyena cAlyate /
   aśucipratimā ghorā kasmādatra mamāgrahaḥ // Bca_8.178 //	aSuci-pratimA GorA kasmAt-atra mama-AgrahaH // Bca_8.178 //
   kiṃ mamānena yantreṇa jīvinā vā mṛtena vā /	kim mama-anena yantreNa jIvinA vA mRtena vA /
   loṣṭrādeḥ ko viśeṣo 'sya hāhaṃkāraṃ na naśyasi // Bca_8.179 //	lozwra-AdeH kaH viSezaH asya ha-ahaMkAram na naSyasi // Bca_8.179 //
   śarīrapakṣapātena vṛthā duḥkhamupārjyate /	SarIra-pakzapAtena vRTA duHKam-upArjyate /
   kimasya kāṣṭhatulyasya dveṣeṇānunayena vā // Bca_8.180 //	kim-asya kAzWa-tulyasya dvezeNa-anunayena vA // Bca_8.180 //
   mayā vā pālitasyaivaṃ gṛdhrādyairbhakṣitasya vā /	mayA vA pAlitasya-evam gRDra-AdyEH-Bakzitasya vA /
   na ca sneho na ca dveṣas tasmāt snehaṃ karomi kim // Bca_8.181 //	na ca snehaH na ca dvezaH tasmAt sneham karomi kim // Bca_8.181 //
   roṣo yasya khalīkārāt toṣo yasya ca pūjayā /	rozaH yasya KalIkArAt tozaH yasya ca pUjayA /
   sa eva cenna jānāti śramaḥ kasya kṛtena me // Bca_8.182 //	saH eva ced-na jAnAti SramaH kasya kRtena me // Bca_8.182 //
   imaṃ ye kāyamicchanti te 'pi me suhṛdaḥ kila /	imam ye kAyam-icCanti te api me suhRdaH kila /
   sarve svakāyamicchanti te 'pi kasmānna me priyāḥ // Bca_8.183 //	sarve sva-kAyam-icCanti te api kasmAt-na me priyAH // Bca_8.183 //
   tasmānmayānapekṣeṇa kāyastyakto jagaddhite /	tasmAt-mayA-anapekzeNa kAyaH-tyaktaH jagat-hite /
   ato 'yaṃ bahudoṣo 'pi dhāryate karmabhāṇḍavat // Bca_8.184 //	atas ayam bahu-dozaH api DAryate karma-BANxa-vat // Bca_8.184 //
   tenālaṃ lokacaritaiḥ paṇḍitānanuyāmyaham /	tena-alam loka-caritEH paNxitAn-anuyAmi-aham /
   apramādakathāṃ smṛtvā styānamiddhaṃ nivārayan // Bca_8.185 //	apramAda-kaTAm smRtvA styAnam-idDam nivArayan // Bca_8.185 //
   tasmādāvaraṇaṃ hantuṃ samādhānaṃ karomyaham /	tasmAt-AvaraNam hantum samADAnam karomi-aham /
   vimārgāccittamākṛṣya svālambananirantaram // Bca_8.186 //	vimArgAt-cittam-AkRzya sva-Alambana-nirantaram // Bca_8.186 //
   bodhicaryāvatāre dhyānapāramitā aṣṭamaḥ paricchedaḥ ||	boDi-caryA-avatAre DyAna-pAramitA azwamaH paricCedaH ||
   Pariccheda 9	Pari=-CedaH 9
   imaṃ parikaraṃ sarvaṃ prajñārthaṃ hi munirjagau /	imam parikaram sarvam prajQA-arTam hi muniH-jagO /
   tasmādutpādayet prajñāṃ duḥkhanivṛttikāṅkṣayā // Bca_9.1 //	tasmAt-utpAdayet prajQAm duHKa-nivRtti-kAFkzayA // Bca_9.1 //
   saṃvṛtiḥ paramārthaśca satyadvayamidaṃ mataṃ /	saMvRtiH parama-arTaH-ca satya-dvayam-idam matam /
   buddheragocarastattvaṃ buddhiḥ saṃvṛtirucyate // Bca_9.2 //	budDeH-agocaraH-tattvam budDiH saMvRtiH-ucyate // Bca_9.2 //
   tatra loko dvidhā dṛṣṭo yogī prākṛtakastathā /	tatra lokaH dviDA dRzwaH yogI prAkRtakaH-taTA /
   tatra prākṛtako loko yogilokena bādhyate // Bca_9.3 //	tatra prAkRtakaH lokaH yogi-lokena bADyate // Bca_9.3 //
   bādhyante dhīviśeṣeṇa yogino 'pyuttarottaraiḥ /	bADyante DI-viSezeNa yoginaH api-uttarottarEH /
   dṛṣṭāntenobhayeṣṭena kāryārthamavicārataḥ // Bca_9.4 //	dRzwAntena-uBaya-izwena kArya-arTam-avicArataH // Bca_9.4 //
   lokena bhāvā dṛśyante kalpyante cāpi tattvataḥ /	lokena BAvAH dRSyante kalpyante ca-api tattvataH /
   na tu māyāvadityatra vivādo yogilokayoḥ // Bca_9.5 //	na tu mAyA-vat-iti-atra vivAdaH yogi-lokayoH // Bca_9.5 //
   pratyakṣamapi rūpādi prasiddhyā na pramāṇataḥ /	pratyakzam-api rUpa-Adi prasidDyA na pramANataH /
   aśucyādiṣu śucyādi-prasiddhiriva sā mṛṣā // Bca_9.6 //	aSuci-Adizu Suci-Adi-prasidDiH-iva sA mRzA // Bca_9.6 //
   lokāvatāraṇārthaṃ ca bhāvā nāthena deśitāḥ /	loka-avatAraNa-arTam ca BAvAH nATena deSitAH /
   tattvataḥ kṣaṇikā naite saṃvṛtyā cedvirudhyate // Bca_9.7 //	tattvataH kzaNikAH na-ete saMvRtyA ced-viruDyate // Bca_9.7 //
   na doṣo yogisaṃvṛtyā lokātte tattvadarśinaḥ /	na dozaH yogi-saMvRtyAH lokAt-te tattva-darSinaH /
   anyathā lokabādhā syād aśucistrīnirūpaṇe // Bca_9.8 //	anyaTA loka-bADA syAt aSuci-strI-nirUpaNe // Bca_9.8 //
   māyopamājjināt puṇyaṃ sadbhāve 'pi kathaṃ yathā /	mAyA-upamAt-jinAt puNyam sadBAve api kaTam yaTA /
   yadi māyopamaḥ sattvaḥ kiṃ punarjāyate mṛtaḥ // Bca_9.9 //	yadi mAyA-upamaH sattvaH kim punar-jAyate mRtaH // Bca_9.9 //
   yāvatpratyayasāmagrī tāvanmāyāpi vartate /	yAvat-pratyaya-sAmagrI tAvat-mAyA-api vartate /
   dīrghasaṃtānamātreṇa kathaṃ sattvo 'sti satyataḥ // Bca_9.10 //	dIrGa-saMtAna-mAtreNa kaTam sattvaH asti satyataH // Bca_9.10 //
   māyāpuruṣaghātādau cittābhāvānna pāpakaṃ /	mAyA-puruza-GAta-AdO citta-aBAvAt-na pApakam /
   cittamāyāsamete tu pāpapuṇyasamudbhavaḥ // Bca_9.11 //	citta-mAyA-samete tu pApa-puNya-samudBavaH // Bca_9.11 //
   mantrādīnāmasāmarthyān na māyācittasaṃbhavaḥ /	mantra-AdInAm-asAmarTyAn na mAyA-citta-saMBavaH /
   sāpi nānāvidhā māyā nānāpratyayasaṃbhavā // Bca_9.12 //	sA-api nAnAviDAH mAyA nAnA-pratyaya-saMBavAH // Bca_9.12 //
   naikasya sarvasāmarthyaṃ pratyayasyāsti kutracit /	na-ekasya sarva-sAmarTyam pratyayasya-asti kutracid /
   nirvṛtaḥ paramārthena saṃvṛtyā yadi saṃsaret // Bca_9.13 //	nirvRtaH parama-arTena saMvRtyA yadi saMsaret // Bca_9.13 //
   buddho 'pi saṃsaredevaṃ tataḥ kiṃ bodhicaryayā /	budDaH api saMsaret-evam tatas kim boDi-caryayA /
   pratyayānāmanucchede māyāpyucchidyate na hi // Bca_9.14 //	pratyayAnAm-anucCede mAyA-api-ucCidyate na hi // Bca_9.14 //
   pratyayānāṃ tu vicchedāt saṃvṛtyāpi na saṃbhavaḥ /	pratyayAnAm tu vicCedAt saMvRtya-api na saMBavaH /
   yadā na bhrāntirapyasti māyā kenopalabhyate // Bca_9.15 //	yadA na BrAntiH-api-asti mAyA kena-upalaByate // Bca_9.15 //
   yadā māyaiva te nāsti tadā kimupalabhyate /	yadA mAyA-eva te na-asti tadA kim-upalaByate /
   cittasyaiva sa ākāro yadyapyanyo 'sti tattvataḥ // Bca_9.16 //	cittasya-eva saH AkAraH yadi-api-anyaH asti tattvataH // Bca_9.16 //
   cittameva yadā māyā tadā kiṃ kena dṛśyate /	cittam-eva yadA mAyA tadA kim kena dRSyate /
   uktaṃ ca lokanāthena cittaṃ cittaṃ na paśyati // Bca_9.17 //	uktam ca lokanATena cittam cittam na paSyati // Bca_9.17 //
   na cchinatti yathātmānam asidhārā tathā manaḥ /	na cCinatti yaTA-AtmAnam asi-DArA taTA manaH /
   ātmabhāvaṃ yathā dīpaḥ saṃprakāśayatīti cet // Bca_9.18 //	Atma-BAvam yaTA dIpaH saMprakASayati-iti ced // Bca_9.18 //
   naiva prakāśyate dīpo yasmānna tamasāvṛtaḥ /	na-eva prakASyate dIpaH yasmAt-na tamasA-AvRtaH /
   na hi sphaṭikavannīlaṃ nīlatve 'nyamapekṣate // Bca_9.19 //	na hi sPawika-vat-nIlam nIlatve anyam-apekzate // Bca_9.19 //
   tathā kiṃcit parāpekṣam anapekṣaṃ ca dṛśyate /	taTA kiMcid para-apekzam anapekzam ca dRSyate /
   anīlatve na tannīlaṃ kuryādātmānamātmanā // Bca_9.20 //	anIlatve na tat-nIlam kuryAt-AtmAnam-AtmanA // Bca_9.20 //
   nīlameva hi ko nīlaṃ kuryādātmānamātmanā /	nIlam-eva hi kaH nIlam kuryAt-AtmAnam-AtmanA /
   anīlatve na tannīlaṃ kuryādātmānamātmanā // Bca_9.21 //	anIlatve na tat-nIlam kuryAt-AtmAnam-AtmanA // Bca_9.21 //
   dīpaḥ prakāśata iti jñātvā jñānena kathyate /	dIpaH prakASate iti jQAtvA jQAnena kaTyate /
   buddhiḥ prakāśata iti jñātvedaṃ kena kathyate // Bca_9.22 //	budDiH prakASate iti jQAtvA-idam kena kaTyate // Bca_9.22 //
   prakāśā vāprakāśā vā yadā dṛṣṭā na kenacit /	prakASAH vA-aprakASAH vA yadA dRzwA na kenacid /
   vandhyāduhitṛlīleva kathyamānāpi sā mudhā // Bca_9.23 //	vanDyA-duhitR-lIlA-iva kaTyamAnA-api sA muDA // Bca_9.23 //
   yadi nāsti svasaṃvittir vijñānaṃ smaryate katham /	yadi na-asti sva-saMvittiH vijQAnam smaryate kaTam /
   anyānubhūte saṃbandhāt smṛtirākhuviṣaṃ yathā // Bca_9.24 //	anya-anuBUte saMbanDAt smRtiH-AKu-vizam yaTA // Bca_9.24 //
   pratyayāntarayuktasya darśanāt svaṃ prakāśate /	pratyaya-antara-yuktasya darSanAt svam prakASate /
   siddhāñjanavidherdṛṣṭo ghaṭo naivāñjanaṃ bhavet // Bca_9.25 //	sidDAQjana-viDeH-dRzwaH GawaH na-eva-aQjanam Bavet // Bca_9.25 //
   yathā dṛṣṭaṃ śrutaṃ jñātaṃ naiveha pratiṣidhyate /	yaTA dRzwam Srutam jQAtam na-eva-iha pratiziDyate /
   satyataḥ kalpanā tvatra duḥkhaheturnivāryate // Bca_9.26 //	satyataH kalpanA tu-atra duHKa-hetuH-nivAryate // Bca_9.26 //
   cittādanyā na māyā cen nāpyananyeti kalpyate /	cittAt-anyA na mAyA ced na-api-ananyA-iti kalpyate /
   vastu cet sā kathaṃ nānyān anyā cennāsti vastutaḥ // Bca_9.27 //	vastu ced sA kaTam na-anyAn anyA ced-na-asti vastutas // Bca_9.27 //
   asatyapi yathā māyā dṛśyā draṣṭṛ tathā manaḥ /	asati-api yaTA mAyA dRSyA drazwR taTA manaH /
   vastvāśrayaścet saṃsāraḥ so 'nyathākāśavadbhavet // Bca_9.28 //	vastu-ASrayaH-ced saMsAraH saH anyaTA-AkASa-vat-Bavet // Bca_9.28 //
   vastvāśrayeṇābhāvasya kriyāvattvaṃ kathaṃ bhavet /	vastu-ASrayeNa-aBAvasya kriyAvat-tvam kaTam Bavet /
   asatsahāyamekaṃ hi cittamāpadyate tava // Bca_9.29 //	asat-sahAyam-ekam hi cittam-Apadyate tava // Bca_9.29 //
   grāhyamuktaṃ yadā cittaṃ tadā sarve tathāgatāḥ /	grAhyam-uktam yadA cittam tadA sarve taTAgatAH /
   evaṃ ca ko guṇo labdhaś cittamātre 'pi kalpite // Bca_9.30 //	evam ca kaH guNaH labDaH cittamAtre api kalpite // Bca_9.30 //
   māyopamatve 'pi jñāte kathaṃ kleśo nivartate /	mAyA-upama-tve api jQAte kaTam kleSaH nivartate /
   yadā māyāstriyāṃ rāgas tatkarturapi jāyate // Bca_9.31 //	yadA mAyA-striyAm rAgaH tad-kartuH-api jAyate // Bca_9.31 //
   aprahīṇā hi tatkartur jñeyasaṃkleśavāsanā /	aprahINAH hi tad-kartuH jQeya-saMkleSa-vAsanA /
   taddṛṣṭikāle tasyāto durbalā śūnyavāsanā // Bca_9.32 //	tad-dRzwi-kAle tasya-atas durbalA SUnya-vAsanA // Bca_9.32 //
   śūnyatāvāsanādhānād dhīyate bhāvavāsanā /	SUnyatA-vAsanA-DAnAt DIyate BAva-vAsanA /
   kiṃcinnāstīti cābhyāsāt sāpi paścāt prahīyate // Bca_9.33 //	kiMcid-na-asti-iti ca-aByAsAt sA-api paScAt prahIyate // Bca_9.33 //
   yadā na labhyate bhāvo yo nāstīti prakalpyate /	yadA na laByate BAvaH yaH na-asti-iti prakalpyate /
   tadā nirāśrayo 'bhāvaḥ kathaṃ tiṣṭhenmateḥ puraḥ // Bca_9.34 //	tadA nirASrayaH aBAvaH kaTam tizWet-mateH puras // Bca_9.34 //
   yadā na bhāvo nābhāvo mateḥ saṃtiṣṭhate puraḥ /	yadA na BAvaH na-aBAvaH mateH saMtizWate puras /
   tadānyagatyabhāvena nirālambā praśāmyate // Bca_9.35 //	tadA-anyagati-aBAvena nirAlambA praSAmyate // Bca_9.35 //
   cintāmaṇiḥ kalpatarur yathecchāparipūraṇaḥ /	cintAmaNiH kalpataruH yaTA-icCA-paripUraNaH /
   vineyapraṇidhānābhyāṃ jinabimbaṃ tathekṣyate // Bca_9.36 //	vineya-praNiDAnAByAm jina-bimbam taTA-Ikzyate // Bca_9.36 //
   yathā gāruḍikaḥ stambhaṃ sādhayitvā vinaśyati /	yaTA gAruxikaH stamBam sADayitvA vinaSyati /
   sa tasmiṃściranaṣṭe 'pi viṣādīnupaśāmayet // Bca_9.37 //	sa tasmin=-cira-nazwe api viza-AdIn-upaSAmayet // Bca_9.37 //
   bodhicaryānurūpyeṇa jinastambho 'pi sādhitaḥ /	boDi-caryA-AnurUpyeNa jina-stamBaH api sADitaH /
   karoti sarvakāryāṇi bodhisattve 'pi nirvṛte // Bca_9.38 //	karoti sarva-kAryANi boDisattve api nirvRte // Bca_9.38 //
   acittake kṛtā pūjā kathaṃ phalavatī bhavet /	acittake kRtA pUjA kaTam PalavatI Bavet /
   tulyaiva paṭhyate yasmāt tiṣṭhato nirvṛtasya ca // Bca_9.39 //	tulyA-eva paWyate yasmAt tizWataH nirvRtasya ca // Bca_9.39 //
   āgamācca phalaṃ tatra saṃvṛtyā tattvato 'pi vā /	AgamAt-ca Palam tatra saMvRtyA tattvataH api vA /
   satyabuddhe kṛtā pūjā saphaleti kathaṃ yathā // Bca_9.40 //	satya-budDe kRtA pUjA saPala-iti kaTam yaTA // Bca_9.40 //
   satyadarśanato muktiḥ śūnyatādarśanena kim /	satya-darSanataH muktiH SUnyatA-darSanena kim /
   na vinānena mārgeṇa bodhirityāgamo yataḥ // Bca_9.41 //	na vinA-anena mArgeNa boDiH-iti-AgamaH yatas // Bca_9.41 //
   nanvasiddhaṃ mahāyānaṃ kathaṃ siddhastvadāgamaḥ /	nanu-asidDam mahAyAnam kaTam sidDaH-tvad-AgamaH /
   yasmādubhayasiddho 'sau na siddho 'sau tavāditaḥ // Bca_9.42 //	yasmAt-uBaya-sidDaH asO na sidDaH asO tava-Aditas // Bca_9.42 //
   yatpratyayā ca tatrāsthā mahāyāne 'pi tāṃ kuru /	yat-pratyayA ca tatra-AsTAH mahAyAne api tAm kuru /
   anyobhayeṣṭasatyatve vedāderapi satyatā // Bca_9.43 //	anya-uBaya-izwa-satya-tve veda-AdeH-api satya-tA // Bca_9.43 //
   savivādaṃ mahāyānam iti cedāgamaṃ tyaja /	sa-vivAdam mahAyAnam iti ced-Agamam tyaja /
   tīrthikaiḥ savivādatvāt svaiḥ paraiścāgamāntaram // Bca_9.44 //	tIrTikEH sa-vivAda-tvAt svEH parEH-ca-Agama-antaram // Bca_9.44 //
   śāsanaṃ bhikṣutāmūlaṃ bhikṣutaiva ca duḥkhitā /	SAsanam BikzutA-mUlam Bikzu-tA-eva ca duHKitA /
   sāvalambanacittānāṃ nirvāṇamapi duḥsthitam // Bca_9.45 //	sa-avalambana-cittAnAm nirvANam-api duHsTitam // Bca_9.45 //
   kleśaprahāṇānmuktiścet tadanantaramastu sā /	kleSa-prahANAt-muktiH-ced tad-anantaram-astu sA /
   dṛṣṭaṃ ca teṣu sāmarthyaṃ niḥkleśasyāpi karmaṇaḥ // Bca_9.46 //	dRzwam ca tezu sAmarTyam niHkleSasya-api karmaNaH // Bca_9.46 //
   tṛṣṇā tāvadupādānaṃ nāsti cet saṃpradhāryate /	tRzNA tAvat-upAdAnam na-asti ced saMpraDAryate /
   kimakliṣṭāpi tṛṣṇaiṣāṃ nāsti saṃmohavat satī // Bca_9.47 //	kim-aklizwA-api tRzNA-ezAm na-asti saMmoha-vat satI // Bca_9.47 //
   vedanāpratyayā tṛṣṇā vedanaiṣāṃ ca vidyate /	vedanA-pratyayA tRzNA vedanA-ezAm ca vidyate /
   sālambanena cittena sthātavyaṃ yatra tatra vā // Bca_9.48 //	sa-Alambanena cittena sTAtavyam yatra tatra vA // Bca_9.48 //
   vinā śūnyatayā cittaṃ baddhamutpadyate punaḥ /	vinA SUnyatayA cittam badDam-utpadyate punar /
   yathāsaṃjñisamāpattau bhāvayettena śūnyatām // Bca_9.49 //	yaTA-saMjQi-samApattO BAvayet-tena SUnyatAm // Bca_9.49 //
   yatsūtre 'vataredvākyaṃ taccedbuddhoktamiṣyate /	yat-sUtre avataret-vAkyam tat-ced-budDa-uktam-izyate /
   mahāyānaṃ bhavatsūtraiḥ prāyastulyaṃ na kiṃ matam // Bca_9.50 //	mahAyAnam Bavat-sUtrEH prAyas-tulyam na kim matam // Bca_9.50 //
   ekenāgamyamānena sakalaṃ yadi doṣavat /	ekena-agamyamAnena sakalam yadi dozavat /
   ekena sūtratulyena kiṃ na sarvaṃ jinoditam // Bca_9.51 //	ekena sUtra-tulyena kim na sarvam jina-uditam // Bca_9.51 //
   mahākāśyapamukhyaiśca yadvākyaṃ nāvagāhyate /	mahAkASyapa-muKyEH-ca yat-vAkyam na-avagAhyate /
   tattvayānavabuddhatvād agrāhyaṃ kaḥ kariṣyati // Bca_9.52 //	tat-tvayA-anavabudDa-tvAt agrAhyam kaH karizyati // Bca_9.52 //
   saktitrāsāttvanirmuktyā saṃsāre sidhyati sthitiḥ /	sakti-trAsAt-tva-nirmuktyA saMsAre siDyati sTitiH /
   mohena duḥkhināmarthe śūnyatāyā idaṃ phalam // Bca_9.53 //	mohena duHKinAm-arTe SUnyatAyAH idam Palam // Bca_9.53 //
   tadevaṃ śūnyatāpakṣe dūṣaṇaṃ nopapadyate /	tat-evam SUnyatA-pakze dUzaNam na-upapadyate /
   tasmānnirvicikitsena bhāvanīyaiva śūnyatā // Bca_9.54 //	tasmAt-nirvicikitsena BAvanIyA-eva SUnyatA // Bca_9.54 //
   kleśajñeyāvṛtitamaḥ pratipakṣo hi śūnyatā /	kleSa-jQeya-AvRtitamaH pratipakzaH hi SUnyatA /
   śīghraṃ sarvajñatākāmo na bhāvayati tāṃ katham // Bca_9.55 //	SIGram sarvajQa-tA-kAmaH na BAvayati tAm kaTam // Bca_9.55 //
   yadduḥkhajananaṃ vastu trāsastasmāt prajāyatām /	yat-duHKa-jananam vastu trAsaH-tasmAt prajAyatAm /
   śūnyatā duḥkhaśamanī tataḥ kiṃ jāyate bhayam // Bca_9.56 //	SUnyatA duHKa-SamanI tatas kim jAyate Bayam // Bca_9.56 //
   yatastato vāstu bhayaṃ yadyahaṃ nāma kiṃcana /	yatas-tatas vA-astu Bayam yadi-aham nAma kiMcana /
   ahameva na kiṃcicced bhayaṃ kasya bhaviṣyati // Bca_9.57 //	aham-eva na kiMcid-ced Bayam kasya Bavizyati // Bca_9.57 //
   dantakeśanakhā nāhaṃ nāsthi nāpyasmi śoṇitam /	danta-keSa-naKAH na-aham na-asTi na-api-asmi SoNitam /
   na śiṃghānaṃ na ca śleṣmā na pūyaṃ lasikāpi vā // Bca_9.58 //	na SiMGAnam na ca SlezmA na pUyam lasikA-api vA // Bca_9.58 //
   nāhaṃ vasā na ca svedo na medo 'ntrāṇi nāpyaham /	na-aham vasA na ca svedaH na medaH antrANi na-api-aham /
   na cāhamantranirguṇḍī gūthamūtramahaṃ na ca // Bca_9.59 //	na ca-aham-antra-nirguNxI gUTa-mUtram-aham na ca // Bca_9.59 //
   nāhaṃ māṃsaṃ na ca snāyur noṣmā vāyurahaṃ na ca /	na-aham mAMsam na ca snAyuH na-UzmA vAyuH-aham na ca /
   na ca chidrāṇyahaṃ nāpi ṣaḍvijñānāni sarvathā // Bca_9.60 //	na ca CidrANi-aham na-api zaz-vijQAnAni sarvaTA // Bca_9.60 //
   śabdajñānaṃ yadi tadā śabdo gṛhyeta sarvadā /	Sabda-jQAnam yadi tadA SabdaH gRhyeta sarvadA /
   jñeyaṃ vinā tu kiṃ vetti yena jñānaṃ nirucyate // Bca_9.61 //	jQeyam vinA tu kim vetti yena jQAnam nirucyate // Bca_9.61 //
   ajānānaṃ yadi jñānaṃ kāṣṭhaṃ jñānaṃ prasajyate /	ajAnAnam yadi jQAnam kAzWam jQAnam prasajyate /
   tenāsaṃnihitajñeyaṃ jñānaṃ nāstīti niścayaḥ // Bca_9.62 //	tena-asaMnihita-jQeyam jQAnam na-asti-iti niScayaH // Bca_9.62 //
   tadeva rūpaṃ jānāti tadā kiṃ na śṛṇotyapi /	tat-eva rUpam jAnAti tadA kim na SRNoti-api /
   śabdasyāsaṃnidhānāccet tatastajjñānamapyasat // Bca_9.63 //	Sabdasya-asaMniDAnAt-ced tatas-tat-jQAnam-api-asat // Bca_9.63 //
   śabdagrahaṇarūpaṃ yat tadrūpagrahaṇaṃ katham /	Sabda-grahaNa-rUpam yat tad-rUpa-grahaNam kaTam /
   ekaḥ pitā ca putraśca kalpyate na tu tattvataḥ // Bca_9.64 //	ekaH pitA ca putraH-ca kalpyate na tu tattvataH // Bca_9.64 //
   sattvaṃ rajastamo vāpi na putro na pitā yataḥ /	sattvam rajaH-tamaH vA-api na putraH na pitA yatas /
   śabdagrahaṇayuktastu svabhāvastasya nekṣyate // Bca_9.65 //	Sabda-grahaNa-yuktaH-tu svaBAvaH-tasya na-Ikzyate // Bca_9.65 //
   tadevānyena rūpeṇa naṭavatso 'pyaśāśvataḥ /	tat-eva-anyena rUpeNa nawa-vat-saH api-aSASvataH /
   sa evānyasvabhāvaśced apūrveyaṃ tadekatā // Bca_9.66 //	saH eva-anya-svaBAvaH-ced apUrvA-iyam tad-ekatA // Bca_9.66 //
   anyadrūpamasatyaṃ cen nijaṃ tadrūpamucyatām /	anyat-rUpam-asatyam ced nijam tat-rUpam-ucyatAm /
   jñānatā cettataḥ sarva-puṃsāmaikyaṃ prasajyate // Bca_9.67 //	jQAna-tA ced-tatas sarva-puMsAm-Ekyam prasajyate // Bca_9.67 //
   cetanācetane caikyaṃ tayoryenāstitā samā /	cetana-acetane ca-Ekyam tayoH-yena-astitA samAH /
   viśeṣaśca yadā mithyā kaḥ sādṛśyāśrayastadā // Bca_9.68 //	viSezaH-ca yadA miTyA kaH sAdRSya-ASrayaH-tadA // Bca_9.68 //
   acetanaśca naivāham acaitanyātpaṭādivat /	acetanaH-ca na-eva-aham acEtanyAt-pawa-Adi-vat /
   atha jñaścetanāyogād ajño naṣṭaḥ prasajyate // Bca_9.69 //	aTa jQaH-cetanA-yogAt ajQaH nazwaH prasajyate // Bca_9.69 //
   athāvikṛta evātmā caitanyenāsya kiṃ kṛtam /	aTa-avikRtaH eva-AtmA cEtanyena-asya kim kRtam /
   ajñasya niṣkriyasyaivam ākāśasyātmatā matā // Bca_9.70 //	ajQasya nizkriyasya-evam AkASasya-AtmatA matA // Bca_9.70 //
   na karmaphalasaṃbandho yuktaścedātmanā vinā /	na karma-Pala-saMbanDaH yuktaH-ced-AtmanA vinA /
   karma kṛtvā vinaṣṭe hi phalaṃ kasya bhaviṣyati // Bca_9.71 //	karma kRtvA vinazwe hi Palam kasya Bavizyati // Bca_9.71 //
   dvayorapyāvayoḥ siddhe bhinnādhāre kriyāphale /	dvayoH-api-AvayoH sidDe Binna-ADAre kriyA-Pale /
   nirvyāpāraśca tatrātmety atra vādo vṛthā nanu // Bca_9.72 //	nirvyApAraH-ca tatra-AtmA-iti atra vAdaH vRTA nanu // Bca_9.72 //
   hetumān phalayogīti dṛśyate naiṣa saṃbhavaḥ /	hetumAn Pala-yogI-iti dRSyate na-eza saMBavaH /
   saṃtānasyaikyamāśritya kartā bhokteti deśitam // Bca_9.73 //	saMtAnasya-Ekyam-ASritya kartA BoktA-iti deSitam // Bca_9.73 //
   atītānāgataṃ cittaṃ nāhaṃ taddhi na vidyate /	atIta-anAgatam cittam na-aham tat-hi na vidyate /
   athotpannamahaṃ cittaṃ naṣṭe 'sminnāstyahaṃ punaḥ // Bca_9.74 //	aTa-utpannam-aham cittam nazwe asmin-na-asti-aham punar // Bca_9.74 //
   yathaiva kadalīstambho na kaścid bhāgaśaḥ kṛtaḥ /	yaTA-eva kadalI-stamBaH na kaScid BAgaSas kRtaH /
   tathāhamapyasadbhūto mṛgyamāṇo vicārataḥ // Bca_9.75 //	taTA-aham-api-asadBUtaH mRgyamANaH vicArataH // Bca_9.75 //
   yadi sattvo na vidyeta kasyopari kṛpeti cet /	yadi sattvaH na vidyeta kasya-upari kRpA-iti ced /
   kāryārthamabhyupetena yo mohena prakalpitaḥ // Bca_9.76 //	kArya-arTam-aByupetena yaH mohena prakalpitaH // Bca_9.76 //
   kāryaṃ kasya na cetsattvaḥ satyamīhā tu mohataḥ /	kAryam kasya na ced-sattvaH satyam-IhA tu mohataH /
   duḥkhavyupaśamārthaṃ tu kāryamoho na vāryate // Bca_9.77 //	duHKa-vyupaSama-arTam tu kArya-mohaH na vAryate // Bca_9.77 //
   duḥkhaheturahaṃkāra ātmamohāttu vardhate /	duHKa-hetuH-ahaMkAraH Atma-mohAt-tu varDate /
   tato 'pi na nivartyaścet varaṃ nairātmyabhāvanā // Bca_9.78 //	tatas api na nivartyaH-ced varam nErAtmya-BAvanA // Bca_9.78 //
   kāyo na pādau na jaṅghā norū kāyaḥ kaṭirna ca /	kAyaH na pAdO na jaFGA na-UrU kAyaH kawiH-na ca /
   nodaraṃ nāpyayaṃ pṛṣṭhaṃ noro bāhū na cāpi saḥ // Bca_9.79 //	na-udaram na-api-ayam pRzWam na-uraH bAhU na ca-api saH // Bca_9.79 //
   na hastau nāpyayaṃ pārśvau na kakṣau nāṃsalakṣaṇaḥ /	na hastO na-api-ayam pArSvO na kakzO na-aMsa-lakzaNaH /
   na grīvā na śiraḥ kāyaḥ kāyo 'tra kataraḥ punaḥ // Bca_9.80 //	na grIvA na SiraH kAyaH kAyaH atra kataraH punar // Bca_9.80 //
   yadi sarveṣu kāyo 'tham ekadeśena vartate /	yadi sarvezu kAyaH aTam eka-deSena vartate /
   aṃśā aṃśeṣu vartante sa ca kutra svayaṃ sthitaḥ // Bca_9.81 //	aMSAH aMSezu vartante sa ca kutra svayam sTitaH // Bca_9.81 //
   sarvātmanā cetsarvatra sthitaḥ kāyaḥ karādiṣu /	sarva-AtmanA ced-sarvatra sTitaH kAyaH kara-Adizu /
   kāyāstāvanta eva syur yāvantaste karādayaḥ // Bca_9.82 //	kAyAH-tAvantaH eva syuH yAvantaH-te kara-AdayaH // Bca_9.82 //
   naivāntarna bahiḥ kāyaḥ kathaṃ kāyaḥ karādiṣu /	na-eva-antar-na bahis kAyaH kaTam kAyaH kara-Adizu /
   karādibhyaḥ pṛthag nāsti kathaṃ nu khalu vidyate // Bca_9.83 //	kara-AdiByaH pRTak na-asti kaTam nu Kalu vidyate // Bca_9.83 //
   tannāsti kāyo mohāttu kāyabuddhiḥ karādiṣu /	tat-na-asti kAyaH mohAt-tu kAya-budDiH kara-Adizu /
   saṃniveśaviśeṣeṇa sthānau puruṣabuddhivat // Bca_9.84 //	saMniveSa-viSezeNa sTAnO puruza-budDi-vat // Bca_9.84 //
   yāvatpratyayasāmagrī tāvatkāyaḥ pumāniva /	yAvat-pratyaya-sAmagrI tAvat-kAyaH pumAn-iva /
   evaṃ karādau sā yāvat tāvatkāyo 'tra dṛśyate // Bca_9.85 //	evam kara-AdO sA yAvat tAvat-kAyaH atra dRSyate // Bca_9.85 //
   evamaṅgulipuñjatvāt pādo 'pi kataro bhavet /	evam-aFguli-puQja-tvAt pAdaH api kataraH Bavet /
   so 'pi parvasamūhatvāt parvāpi svāṃśabhedataḥ // Bca_9.86 //	saH api parva-samUha-tvAt parvA-api sva-aMSa-BedataH // Bca_9.86 //
   aṃśā apyaṇubhedena so 'pyaṇurdigvibhāgataḥ /	aMSAH api-aNu-Bedena saH api-aNuH-diS-viBAgataH /
   digvibhāgo niraṃśatvād ākāśaṃ tena nāstyaṇuḥ // Bca_9.87 //	diS-viBAgaH niraMSa-tvAt AkASam tena na-asti-aNuH // Bca_9.87 //
   evaṃ svapnopame rūpe ko rajyeta vicārakaḥ /	evam svapna-upame rUpe kaH rajyeta vicArakaH /
   kāyaścaivaṃ yadā nāsti tadā kā strī pumāṃśca kaḥ // Bca_9.88 //	kAyaH-ca-evam yadA na-asti tadA kA strI pumAn=-ca kaH // Bca_9.88 //
   yadyasti duḥkhaṃ tattvena prahṛṣṭān kiṃ na bādhate /	yadi-asti duHKam tattvena prahRzwAn kim na bADate /
   śokādyārtāya mṛṣṭādi sukhaṃ cetkiṃ na rocate // Bca_9.89 //	Soka-Adi-ArtAya mRzwa-Adi suKam ced-kim na rocate // Bca_9.89 //
   balīyasābhibhūtatvād yadi tannānubhūyate /	balIyasA-aBiBUta-tvAt yadi tat-na-anuBUyate /
   vedanātvaṃ kathaṃ tasya yasya nānubhavātmatā // Bca_9.90 //	vedanA-tvam kaTam tasya yasya na-anuBava-Atma-tA // Bca_9.90 //
   asti sūkṣmatayā duḥkhaṃ sthaulyaṃ tasya hṛtaṃ nanu /	asti sUkzma-tayA duHKam sTOlyam tasya hRtam nanu /
   tuṣṭimātrā'parā cetsyāt tasmātsāpyasya sūkṣmatā // Bca_9.91 //	tuzwi-mAtrA-aparA ced-syAt tasmAt-sApi-asya sUkzma-tA // Bca_9.91 //
   viruddhapratyayotpattau duḥkhasyānudayo yadi /	virudDa-pratyaya-utpattO duHKasya-anudayaH yadi /
   kalpanābhiniveśo hi vedanetyāgataṃ nanu // Bca_9.92 //	kalpanA-aBiniveSaH hi vedanA-iti-Agatam nanu // Bca_9.92 //
   ata eva vicāro 'yaṃ pratipakṣo 'sya bhāvyate /	atas eva vicAraH ayam pratipakzaH asya BAvyate /
   vikalpakṣetrasaṃbhūta-dhyānāhārā hi yoginaḥ // Bca_9.93 //	vikalpa-kzetra-saMBUta--DyAna-AhArAH hi yoginaH // Bca_9.93 //
   sāntarāvindriyārthau cet saṃsargaḥ kuta etayoḥ /	sa-antarO=-indriya-arTO ced saMsargaH kutas etayoH /
   nirantaratve 'pyekatvaṃ kasya kenāstu saṃgatiḥ // Bca_9.94 //	nirantara-tve api-ekatvam kasya kena-astu saMgatiH // Bca_9.94 //
   nāṇoraṇau praveśo 'sti nirākāśaḥ samaśca saḥ /	na-aNA-uraNO praveSaH asti nirAkASaH samaH-ca saH /
   apraveśe na miśratvam amiśratve na saṃgatiḥ // Bca_9.95 //	apraveSe na miSra-tvam amiSra-tve na saMgatiH // Bca_9.95 //
   niraṃśasya ca saṃsargaḥ kathaṃ nāmopapadyate /	niraMSasya ca saMsargaH kaTam nAma-upapadyate /
   saṃsarge ca niraṃśatvaṃ yadi dṛṣṭaṃ nidarśaya // Bca_9.96 //	saMsarge ca niraMSa-tvam yadi dRzwam nidarSaya // Bca_9.96 //
   vijñānasya tvamūrtasya saṃsargo naiva yujyate /	vijQAnasya tu-amUrtasya saMsargaH na-eva yujyate /
   samūhasyāpyavastutvād yathā pūrvaṃ vicāritam // Bca_9.97 //	samUhasya-api-avastu-tvAt yaTA pUrvam vicAritam // Bca_9.97 //
   tadevaṃ sparśanābhāve vedanāsaṃbhavaḥ kutaḥ /	tat-evam sparSana-aBAve vedanA-saMBavaH kutas /
   kimarthamayamāyāsaḥ bādhā kasya kuto bhavet // Bca_9.98 //	kimarTam-ayam-AyAsaH bADA kasya kutas Bavet // Bca_9.98 //
   yadā na vedakaḥ kaścid vedanā ca na vidyate /	yadA na vedakaH kaScid vedanA ca na vidyate /
   tadāvasthāmimāṃ dṛṣṭvā tṛṣṇe kiṃ na vidīryase // Bca_9.99 //	tadA-avasTAm-imAm dRzwvA tRzNe kim na vidIryase // Bca_9.99 //
   dṛśyate spṛśyate cāpi svapnamāyopamātmanā /	dRSyate spRSyate ca-api svapna-mAyA-upama-AtmanA /
   cittena sahajātatvād vedanā tena nekṣyate // Bca_9.100 //	cittena saha-jAta-tvAt vedanA tena na-Ikzyate // Bca_9.100 //
   pūrvaṃ paścācca jātena smaryate nānubhūyate /	pUrvam paScAt-ca jAtena smaryate na-anuBUyate /
   svātmānaṃ nānubhavati na cānyenānubhūyate // Bca_9.101 //	sva-AtmAnam na-anuBavati na ca-anyena-anuBUyate // Bca_9.101 //
   na cāsti vedakaḥ kaścid vedanāto na tattvataḥ /	na ca-asti vedakaH kaScid vedanA-atas na tattvataH /
   nirātmake kalāpe 'smin ka eva bādhyate 'nayā // Bca_9.102 //	nirAtmake kalApe asmin kaH eva bADyate anayA // Bca_9.102 //
   nendriyeṣu na rūpādau nāntarāle manaḥ sthitam /	na-indriyezu na rUpa-AdO na-antarAle manaH sTitam /
   nāpyantarna bahiścittam anyatrāpi na labhyate // Bca_9.103 //	na-api-antar-na bahis-cittam anyatra-api na laByate // Bca_9.103 //
   yanna kāye na cānyatra na miśraṃ na pṛthak kvacit /	yat-na kAye na ca-anyatra na miSram na pRTak kvacid /
   tanna kiṃcidataḥ sattvāḥ prakṛtyā parinirvṛtāḥ // Bca_9.104 //	tat-na kiMcid-atas sattvAH prakRtyA parinirvRtAH // Bca_9.104 //
   jñeyātpūrvaṃ yadi jñānaṃ kimālambyāsya saṃbhavaḥ /	jQeyAt-pUrvam yadi jQAnam kim-Alambya-asya saMBavaH /
   jñeyena saha cejjñānaṃ kimālambyāsya saṃbhavaḥ // Bca_9.105 //	jQeyena saha ced-jQAnam kim-Alambya-asya saMBavaH // Bca_9.105 //
   atha jñeyādbhavetpaścāt tadā jñānaṃ kuto bhavet /	aTa jQeyAt-Bavet-paScAt tadA jQAnam kutas Bavet /
   evaṃ ca sarvadharmāṇām utpattirnāvasīyate // Bca_9.106 //	evam ca sarva-DarmANAm utpattiH-na-avasIyate // Bca_9.106 //
   yadyevaṃ saṃvṛtirnāsti tataḥ satyadvayaṃ kutaḥ /	yadi-evam saMvRtiH-na-asti tatas satya-dvayam kutas /
   atha sāpyanyasaṃvṛtyā syātsattvo nirvṛtaḥ kutaḥ // Bca_9.107 //	aTa sA-api-anya-saMvRtyA syAt-sattvaH nirvRtaH kutas // Bca_9.107 //
   paracittavikalpo 'sau svasaṃvṛtyā tu nāsti saḥ /	para-citta-vikalpaH asO sva-saMvRtyA tu na-asti saH /
   sa paścānniyataḥ so 'sti na cennāstyeva saṃvṛtiḥ // Bca_9.108 //	sa paScAt-niyataH saH asti na ced-na-asti-eva saMvRtiH // Bca_9.108 //
   kalpanā kalpitaṃ ceti dvayamanyonyaniśritam /	kalpanA kalpitam ca-iti dvayam-anyonya-niSritam /
   yathāprasiddhamāśritya vicāraḥ sarva ucyate // Bca_9.109 //	yaTAprasidDam-ASritya vicAraH sarvaH ucyate // Bca_9.109 //
   vicāritena tu yadā vicāreṇa vicāryate /	vicAritena tu yadA vicAreNa vicAryate /
   tadānavasthā tasyāpi vicārasya vicāraṇāt // Bca_9.110 //	tadA-anavasTA tasya-api vicArasya vicAraNAt // Bca_9.110 //
   vicārite vicārye tu vicārasyāsti nāśrayaḥ /	vicArite vicArye tu vicArasya-asti na-ASrayaH /
   nirāśrayatvānnodeti tacca nirvāṇamucyate // Bca_9.111 //	nirASraya-tvAt-na-udeti tat-ca nirvANam-ucyate // Bca_9.111 //
   yasya tvetaddvayaṃ satyaṃ sa evātyantaduḥsthitaḥ /	yasya tu-etat-dvayam satyam saH eva-atyanta-duHsTitaH /
   yadi jñānavaśādartho jñānāstitve tu kā gatiḥ // Bca_9.112 //	yadi jQAna-vaSAt-arTaH jQAna-astitve tu kA gatiH // Bca_9.112 //
   atha jñeyavaśājjñānaṃ jñeyāstitve tu kā gatiḥ /	aTa jQeya-vaSAt-jQAnam jQeya-astitve tu kA gatiH /
   athānyonyavaśātsattvam abhāvaḥ syāddvayorapi // Bca_9.113 //	aTa-anyonya-vaSAt-sattvam aBAvaH syAt-dvayoH-api // Bca_9.113 //
   pitā cenna vinā putrāt kutaḥ putrasya saṃbhavaḥ /	pitA ced-na vinA putrAt kutas putrasya saMBavaH /
   putrābhāve pitā nāsti tathā sattvaṃ tayordvayoḥ // Bca_9.114 //	putra-aBAve pitA na-asti taTA sattvam tayoH-dvayoH // Bca_9.114 //
   aṅkuro jāyate bījād bījaṃ tenaiva sūcyate /	aFkuraH jAyate bIjAt bIjam tena-eva sUcyate /
   jñeyājjñānena jātena tatsattā kiṃ na gamyate // Bca_9.115 //	jQeyAt-jQAnena jAtena tad-sattA kim na gamyate // Bca_9.115 //
   aṅkurādanyato jñānād bījamastīti gamyate /	aFkurAt-anyatas jQAnAt bIjam-asti-iti gamyate /
   jñānāstitvaṃ kuto jñātaṃ jñeyaṃ yattena gamyate // Bca_9.116 //	jQAna-astitvam kutas jQAtam jQeyam yat-tena gamyate // Bca_9.116 //
   lokaḥ pratyakṣatastāvat sarvaṃ hetumudīkṣate /	lokaH pratyakzataH-tAvat sarvam hetum-udIkzate /
   padmanālādibhedo hi hetubhedena jāyate // Bca_9.117 //	padma-nAla-Adi-BedaH hi hetu-Bedena jAyate // Bca_9.117 //
   kiṃkṛto hetubhedaścet pūrvahetuprabhedataḥ /	kiMkRtaH hetu-BedaH-ced pUrva-hetu-praBedataH /
   kasmāccetphalado hetuḥ pūrvahetuprabhāvataḥ // Bca_9.118 //	kasmAt-ced-Pala-daH hetuH pUrva-hetu-praBAvataH // Bca_9.118 //
   īśvaro jagato hetuḥ vada kastāvadīśvaraḥ /	ISvaraH jagataH hetuH vada kaH-tAvat-ISvaraH /
   bhūtāni cedbhavatvevaṃ nāmamātre 'pi kiṃ śramaḥ // Bca_9.119 //	BUtAni ced-Bavatu-evam nAma-mAtre api kim SramaH // Bca_9.119 //
   api tvaneke 'nityāśca niśceṣṭā na ca devatāḥ /	api tu-aneke anityAH-ca niScezwAH na ca devatAH /
   laṅghyāścāśucayaścaiva kṣmādayo na sa īśvaraḥ // Bca_9.120 //	laFGyAH-ca-aSucayaH-ca-eva kzmA-AdayaH na saH ISvaraH // Bca_9.120 //
   nākāśamīśo 'ceṣṭatvāt nātmā pūrvaniṣedhataḥ /	na-AkASam-ISaH acezwa-tvAt na-AtmA pUrva-nizeDataH /
   acintyasya ca kartṛtvam apyacintyaṃ kimucyate // Bca_9.121 //	acintyasya ca kartR-tvam api-acintyam kim-ucyate // Bca_9.121 //
   tena kiṃ sraṣṭumiṣṭaṃ ca ātmā cet nanvasau dhruvaḥ /	tena kim srazwum-izwam ca AtmA ced nanu-asO DruvaH /
   kṣmādisvabhāva īśaśca jñānaṃ jñeyādanādi ca // Bca_9.122 //	kzmA-Adi-svaBAvaH ISaH-ca jQAnam jQeyAt-anAdi ca // Bca_9.122 //
   karmaṇaḥ sukhaduḥkhe ca vada kiṃ tena virmitam /	karmaNaH suKa-duHKe ca vada kim tena virmitam /
   hetorādirna cedasti phalasyādiḥ kuto bhavet // Bca_9.123 //	hetoH-AdiH-na ced-asti Palasya-AdiH kutas Bavet // Bca_9.123 //
   kasmātsadā na kurute na hi so 'nyamapekṣate /	kasmAt-sadA na kurute na hi saH anyam-apekzate /
   tenākṛto 'nyo nāstyeva tenāsau kimapekṣatām // Bca_9.124 //	tena-akRtaH anyaH na-asti-eva tena-asO kim-apekzatAm // Bca_9.124 //
   apekṣate cetsāmagrīṃ heturna punarīśvaraḥ /	apekzate ced-sAmagrIm hetuH-na punar-ISvaraH /
   nākartumīśaḥ sāmagryāṃ na kartuṃ tadabhāvataḥ // Bca_9.125 //	na-akartum-ISaH sAmagryAm na kartum tad-aBAvataH // Bca_9.125 //
   karotyanicchannīśaścet parāyattaḥ prasajyate /	karoti-anicCan=-ISaH-ced parAyattaH prasajyate /
   icchannapīcchāyattaḥ syāt kurvataḥ kuta īśatā // Bca_9.126 //	icCan=-api-icCA-AyattaH syAt kurvataH kutas ISatA // Bca_9.126 //
   ye 'pi nityānaṇūnāhus te 'pi pūrvaṃ nivāritāḥ /	ye api nityAn-aNUn-AhuH te api pUrvam nivAritAH /
   sāṃkhyāḥ pradhānamicchanti nityaṃ lokasya kāraṇam // Bca_9.127 //	sAMKyAH praDAnam-icCanti nityam lokasya kAraNam // Bca_9.127 //
   sattvaṃ rajastamaśceti guṇā aviṣamasthitāḥ /	sattvam rajaH-tamaH-ca-iti guNAH avizama-sTitAH /
   pradhānamiti kathyante viṣamairjagaducyate // Bca_9.128 //	praDAnam-iti kaTyante vizamEH-jagat-ucyate // Bca_9.128 //
   ekasya trisvabhāvatvam ayuktaṃ tena nāsti tat /	ekasya tri-svaBAva-tvam ayuktam tena na-asti tat /
   evaṃ guṇā na vidyante pratyekaṃ te 'pi hi tridhā // Bca_9.129 //	evam guNAH na vidyante pratyekam te api hi triDA // Bca_9.129 //
   guṇābhāve ca śabdāder astitvamatidūrataḥ /	guNa-aBAve ca Sabda-AdeH astitvam-ati-dUrataH /
   acetane ca vastrādau sukhāderapyasaṃbhavaḥ // Bca_9.130 //	acetane ca vastra-AdO suKa-AdeH-api-asaMBavaH // Bca_9.130 //
   taddheturūpā bhāvāścen nanu bhāvā vicāritāḥ /	tad-hetu-rUpAH BAvAH-ced nanu BAvAH vicAritAH /
   sukhādyeva ca te hetuḥ na ca tasmātpaṭādayaḥ // Bca_9.131 //	suKa-Adi-eva ca te hetuH na ca tasmAt-pawa-AdayaH // Bca_9.131 //
   paṭādestu sukhādi syāt tadabhāvātsukhādyasat /	pawa-AdeH-tu suKa-Adi syAt tad-aBAvAt-suKAt-yasat /
   sukhādīnāṃ ca nityatvaṃ kadācinnopalabhyate // Bca_9.132 //	suKa-AdInAm ca nitya-tvam kadAcid-na-upalaByate // Bca_9.132 //
   satyāmeva sukhavyaktau saṃvittiḥ kiṃ na gṛhyate /	satyAm-eva suKa-vyaktO saMvittiH kim na gRhyate /
   tadeva sūkṣmatāṃ yāti sthūlaṃ sūkṣmaṃ ca tatkatham // Bca_9.133 //	tat-eva sUkzma-tAm yAti sTUlam sUkzmam ca tat-kaTam // Bca_9.133 //
   sthaulyaṃ tyaktvā bhavetsūkṣmam anitye sthaulyasūkṣmate /	sTOlyam tyaktvA Bavet-sUkzmam anitye sTOlya-sUkzmate /
   sarvasya vastunastadvat kiṃ nānityatvamiṣyate // Bca_9.134 //	sarvasya vastunaH-tadvat kim na-anitya-tvam-izyate // Bca_9.134 //
   na sthaulyaṃ cetsukhādanyat sukhasyānityatā sphuṭam /	na sTOlyam ced-suKAt-anyat suKasya-anitya-tA sPuwam /
   nāsadutpadyate kiṃcid asattvāditi cenmatam // Bca_9.135 //	na-asat-utpadyate kiMcid asattvAt-iti ced-matam // Bca_9.135 //
   vyaktasyāsata utpattir akāmasyāpi te sthitā /	vyaktasya-asataH utpattiH akAmasya-api te sTitAH /
   annādo 'medhyabhakṣaḥ syāt phalaṃ hetau yadi sthitam // Bca_9.136 //	anna-AdaH ameDya-BakzaH syAt Palam hetO yadi sTitam // Bca_9.136 //
   paṭārgheṇaiva karpāsa-bījaṃ krītvā nivasyatām /	pawa-arGeNa-eva karpAsa-bIjam krItvA nivasyatAm /
   mohāccennekṣate lokaḥ tattvajñasyāpi sā sthitiḥ // Bca_9.137 //	mohAt-ced-na-Ikzate lokaH tattva-jQasya-api sA sTitiH // Bca_9.137 //
   lokasyāpi ca tajjñānam asti kasmānna paśyati /	lokasya-api ca tat-jQAnam asti kasmAt-na paSyati /
   lokāpramāṇatāyāṃ cet vyaktadarśanamapyasat // Bca_9.138 //	loka-apramANa-tAyAm ced vyakta-darSanam-api-asat // Bca_9.138 //
   pramāṇamapramāṇaṃ cen nanu tatpramitaṃ mṛṣā /	pramANam-apramANam ced nanu tad-pramitam mRzA /
   tattvataḥ śūnyatā tasmād bhāvānāṃ nopapadyate // Bca_9.139 //	tattvataH SUnyatA tasmAt BAvAnAm na-upapadyate // Bca_9.139 //
   kalpitaṃ bhāvamaspṛṣṭvā tadabhāvo na gṛhyate /	kalpitam BAvam-aspRzwvA tad-aBAvaH na gRhyate /
   tasmādbhāvo mṛṣā yo hi tasyābhāvaḥ sphuṭaṃ mṛṣā // Bca_9.140 //	tasmAt-BAvaH mRzA yaH hi tasya-aBAvaH sPuwam mRzA // Bca_9.140 //
   tasmātsvapne sute naṣṭe sa nāstīti vikalpanā /	tasmAt-svapne sute nazwe sa na-asti-iti vikalpanA /
   tadbhāvakalpanotpādaṃ vibadhnāti mṛṣā ca sā // Bca_9.141 //	tad-BAva-kalpanA-utpAdam vibaDnAti mRzA ca sA // Bca_9.141 //
   tasmādevaṃ vicāreṇa nāsti kiṃcidahetutaḥ /	tasmAt-evam vicAreNa na-asti kiMcid-ahetutaH /
   na ca vyastasamasteṣu pratyayeṣu vyavasthitam // Bca_9.142 //	na ca vyasta-samastezu pratyayezu vyavasTitam // Bca_9.142 //
   anyato nāpi cāyātaṃ na tiṣṭhati na gacchati /	anyatas na-api ca-AyAtam na tizWati na gacCati /
   māyātaḥ ko viśeṣo 'sya yanmūḍhaiḥ satyataḥ kṛtam // Bca_9.143 //	mAyAtaH kaH viSezaH asya yat-mUXEH satyataH kRtam // Bca_9.143 //
   māyayā nirmitaṃ yacca hetubhiryacca nirmitam /	mAyayA nirmitam yat-ca hetuBiH-yat-ca nirmitam /
   āyāti tatkutaḥ kutra yāti ceti nirūpyatām // Bca_9.144 //	AyAti tat-kutas kutra yAti ca-iti nirUpyatAm // Bca_9.144 //
   yadanyasaṃnidhānena dṛṣṭaṃ na tadabhāvataḥ /	yad-anya-saMniDAnena dRzwam na tad-aBAvataH /
   pratibimbasame tasmin kṛtrime satyatā katham // Bca_9.145 //	pratibimba-same tasmin kRtrime satya-tA kaTam // Bca_9.145 //
   vidyamānasya bhāvasya hetunā kiṃ prayojanam /	vidyamAnasya BAvasya hetunA kim prayojanam /
   athāpyavidyamāno 'sau hetunā kiṃ prayojanam // Bca_9.146 //	aTa-api-avidyamAnaH asO hetunA kim prayojanam // Bca_9.146 //
   nābhāvasya vikāro 'sti hetukoṭiśatairapi /	na-aBAvasya vikAraH asti hetu-kowi-SatEH-api /
   tadavasthaḥ kathaṃ bhāvaḥ ko vānyo bhāvatāṃ gataḥ // Bca_9.147 //	tad-avasTaH kaTam BAvaH kaH vA-anyaH BAvatAm gataH // Bca_9.147 //
   nābhāvakāle bhāvaścet kadā bhāvo bhaviṣyati /	na-aBAva-kAle BAvaH-ced kadA BAvaH Bavizyati /
   nājātena hi bhāvena so 'bhāvo 'pagamiṣyati // Bca_9.148 //	na-ajAtena hi BAvena saH aBAvaH apagamizyati // Bca_9.148 //
   na cānapagate 'bhāve bhāvāvasarasaṃbhavaḥ /	na ca-anapagate aBAve BAva-avasara-saMBavaH /
   bhāvaścābhāvatāṃ naiti dvisvabhāvaprasaṅgataḥ // Bca_9.149 //	BAvaH-ca-aBAvatAm na-eti dvi-svaBAva-prasaFgataH // Bca_9.149 //
   evaṃ ca na virodho 'sti na ca bhāvo 'sti sarvadā /	evam ca na viroDaH asti na ca BAvaH asti sarvadA /
   ajātamaniruddhaṃ ca tasmātsarvamidaṃ jagat // Bca_9.150 //	ajAtam-anirudDam ca tasmAt-sarvam-idam jagat // Bca_9.150 //
   svapnopamāstu gatayo vicāre kadalīsamāḥ /	svapna-upamAH-tu gatayaH vicAre kadalI-samAH /
   nirvṛtānirvṛtānāṃ ca viśeṣo nāsti vastutaḥ // Bca_9.151 //	nirvRta-anirvRtAnAm ca viSezaH na-asti vastutas // Bca_9.151 //
   evaṃ śūnyeṣu dharmeṣu kiṃ labdhaṃ kiṃ hṛtaṃ bhavet /	evam SUnyezu Darmezu kim labDam kim hRtam Bavet /
   satkṛtaḥ paribhūto vā kena kaḥ saṃbhaviṣyati // Bca_9.152 //	satkRtaH pariBUtaH vA kena kaH saMBavizyati // Bca_9.152 //
   kutaḥ sukhaṃ vā duḥkhaṃ vā kiṃ priyaṃ vā kimapriyam /	kutas suKam vA duHKam vA kim priyam vA kim-apriyam /
   kā tṛṣṇā kutra sā tṛṣṇā mṛgyamāṇā svabhāvataḥ // Bca_9.153 //	kA tRzNA kutra sA tRzNA mRgyamANA svaBAvataH // Bca_9.153 //
   vicāre jīvalokaḥ kaḥ ko nāmātra mariṣyati /	vicAre jIva-lokaH kaH kaH nAma-atra marizyati /
   ko bhaviṣyati ko bhūtaḥ ko bandhuḥ kasya kaḥ suhṛt // Bca_9.154 //	kaH Bavizyati kaH BUtaH kaH banDuH kasya kaH suhRd // Bca_9.154 //
   sarvamākāśasaṃkāśaṃ parigṛhṇantu madvidhāḥ /	sarvam-AkASa-saMkASam parigRhNantu madviDAH /
   prakupyanti prahṛṣyanti kalahotsavahetubhiḥ // Bca_9.155 //	prakupyanti prahRzyanti kalaha-utsava-hetuBiH // Bca_9.155 //
   śokāyāsairviṣādaiśca mithaśchedanabhedanaiḥ /	Soka-AyAsEH-vizAdEH-ca miTas-Cedana-BedanEH /
   yāpayanti sukṛcchreṇa pāpairātmasukhecchavaḥ // Bca_9.156 //	yApayanti su-kRcCreNa pApEH-Atma-suKa-icCavaH // Bca_9.156 //
   mṛtāḥ patantyapāyeṣu dīrghatīvravyatheṣu ca /	mRtAH patanti-apAyezu dIrGa-tIvra-vyaTezu ca /
   āgatyāgatya sugatiṃ bhūtvā bhūtvā sukhocitāḥ // Bca_9.157 //	Agatya-Agatya su-gatim BUtvA BUtvA suKa-ucitAH // Bca_9.157 //
   bhave bahuprapātaśca tatra cāsattvamīdṛśam /	Bave bahu-prapAtaH-ca tatra ca-asattvam-IdRSam /
   tatrānyonyavirodhaśca na bhavettattvamīdṛśam // Bca_9.158 //	tatra-anyonya-viroDaH-ca na Bavet-tattvam-IdRSam // Bca_9.158 //
   tatra cānupamāstīvrā anantaduḥkhasāgarāḥ /	tatra ca-anupamAH-tIvrAH ananta-duHKa-sAgarAH /
   tatraivamalpabalatā tatrāpyalpatvamāyuṣaḥ // Bca_9.159 //	tatra-evam-alpa-bala-tA tatra-api-alpa-tvam-AyuzaH // Bca_9.159 //
   tatrāpi jīvitārogya-vyāpāraiḥ kṣutklamaśramaiḥ /	tatra-api jIvita-Arogya--vyApArEH kzuD-klama-SramEH /
   nidrayopadravairbāla-saṃsargairniṣphalaistathā // Bca_9.160 //	nidrayA-upadravEH-bAla--saMsargEH-nizPalEH-taTA // Bca_9.160 //
   vṛthaivāyurvahatyāśu vivekastu sudurlabhaḥ /	vRTA-eva-AyuH-vahati-ASu vivekaH-tu su-durlaBaH /
   tatrāpyabhyastavikṣepa-nivāraṇagatiḥ kutaḥ // Bca_9.161 //	tatra-api-aByasta-vikzepa--nivAraNa-gatiH kutas // Bca_9.161 //
   tatrāpi māro yatate mahāpāyaprapātane /	tatra-api mAraH yatate mahA-pAya-prapAtane /
   tatrāsanmārgabāhulyād vicikitsā ca durjayā // Bca_9.162 //	tatra-asat-mArga-bAhulyAt vicikitsA ca durjayAH // Bca_9.162 //
   punaśca kṣaṇadaurlamyaṃ buddhotpādo 'tidurlabhaḥ /	punar-ca kzaNa-dOrlamyam budDa-utpAdaH ati-durlaBaH /
   kleśaugho durnivāraścety aho duḥkhaparamparā // Bca_9.163 //	kleSa-oGaH durnivAraH-ca-iti aho duHKa-paramparA // Bca_9.163 //
   aho batātiśocyatvam eṣāṃ duḥkhaughavartinām /	aho bata-ati-Socya-tvam ezAm duHKa-oGa-vartinAm /
   ye nekṣante svadauḥsthityam evamapyatiduḥsthitāḥ // Bca_9.164 //	ye na-Ikzante sva-dOHsTityam evam-api-ati-duHsTitAH // Bca_9.164 //
   snātvā snātvā yathā kaścid viśedvahniṃ muhurmuhuḥ /	snAtvA snAtvA yaTA kaScid viSet-vahnim muhur-muhur /
   svasausthityaṃ ca manyanta evamapyatiduḥsthitāḥ // Bca_9.165 //	sva-sOsTityam ca manyante evam-api-ati-duHsTitAH // Bca_9.165 //
   ajarāmaralīlānām evaṃ viharatāṃ satām /	ajara-amara-lIlAnAm evam viharatAm satAm /
   āyāsyantyāpado ghorāḥ kṛtvā maraṇamagrataḥ // Bca_9.166 //	AyAsyanti-ApadaH GorAH kRtvA maraNam-agratas // Bca_9.166 //
   evaṃ duḥkhāgnitaptānāṃ śāntiṃ kuryāmahaṃ kadā /	evam duHKa-agni-taptAnAm SAntim kuryAm-aham kadA /
   puṇyameghasamudbhūtaiḥ sukhopakaraṇaiḥ svakaiḥ // Bca_9.167 //	puNya-meGa-samudBUtEH suKa-upakaraNEH svakEH // Bca_9.167 //
   kadopalambhadṛṣṭibhyo deśayiṣyāmi śūnyatām /	kadA-upalamBa-dRzwiByaH deSayizyAmi SUnyatAm /
   saṃvṛtyānupalambhena puṇyasaṃbhāramādarāt // Bca_9.168 //	saMvRtya-anupalamBena puNya-saMBAram-AdarAt // Bca_9.168 //
   bodhicaryāvatāre prajñāpāramitā nāma navamaḥ paricchedaḥ ||	boDi-caryA-avatAre prajQApAramitA nAma navamaH paricCedaH ||
   Pariccheda 10	Pari=-CedaH 10
   bodhicaryāvatāraṃ me yadvicintayataḥ śubham /	boDi-caryA-avatAram me yat-vicintayataH SuBam /
   tena sarvaṃ janāḥ santu bodhicaryā vibhūṣaṇāḥ // Bca_10.1 //	tena sarvam janAH santu boDi-caryAH viBUzaNAH // Bca_10.1 //
   sarvāsu dikṣu yāvantaḥ kāyacittavyathāturāḥ /	sarvAsu dikzu yAvantaH kAya-citta-vyaTA-AturAH /
   te prāpnuvantu matpuṇyaiḥ sukhaprāmodyasāgarān // Bca_10.2 //	te prApnuvantu mad-puNyEH suKa-prAmodya-sAgarAn // Bca_10.2 //
   āsaṃsāraṃ sukhajyānir mābhūtteṣāṃ kadācana /	AsaMsAram suKa-jyAniH mA-aBUt-tezAm kadAcana /
   bodhisattvasukhaṃ prāptuṃ bhavatyavirataṃ jagat // Bca_10.3 //	boDisattva-suKam prAptum Bavati-aviratam jagat // Bca_10.3 //
   yāvanto nārakāḥ kecid vidyante lokadhātuṣu /	yAvantaH nArakAH kecid vidyante lokaDAtuzu /
   sukhāvatī sukhāmodair modantāṃ teṣu dehinaḥ // Bca_10.4 //	suKAvatI suKa-AmodEH modantAm tezu dehinaH // Bca_10.4 //
   śītārtāḥ prāpnuvantūṣṇam uṣṇārtāḥ santu śītalāḥ /	SIta-ArtAH prApnuvantu-uzNam uzNa-ArtAH santu SItalAH /
   bodhisattvamahāmegha-saṃbhavairjalasāgaraiḥ // Bca_10.5 //	boDisattva-mahA-meGa--saMBavEH-jala-sAgarEH // Bca_10.5 //
   asipatravanaṃ teṣāṃ syānnandanavanadyutiḥ /	asipatravanam tezAm syAt-nandana-vana-dyutiH /
   kūṭaśālmalīvṛkṣāśca jāyantāṃ kalpapādapāḥ // Bca_10.6 //	kUwa-SAlmalI-vRkzAH-ca jAyantAm kalpa-pAdapAH // Bca_10.6 //
   dātyūhakāraṇḍavacakravāka-haṃsādikolāhalaramyaśobhaiḥ /	dAtyUha-kAraNxava-cakravAka--haMsa-Adi-kolAhala-ramya-SoBEH /
   sarobhirudyāmasarojagandhair bhavantu hṛdyāḥ narakapradeśāḥ // Bca_10.7 //	saroBiH-udyAma-saroja-ganDEH Bavantu hRdyAH naraka-pradeSAH // Bca_10.7 //
   so 'ṅgārarāśirmaṇirāśirastu taptā ca bhūḥ sphāṭikakuṭṭimaṃ syāt /	saH aFgArarASiH-maNirASiH-astu taptA ca BUH sPAwika-kuwwimam syAt /
   bhavantu saṃghātamahīdharāśca pūjāvimānāḥ sugataprapūrṇāḥ // Bca_10.8 //	Bavantu saMGAta-mahIDarAH-ca pUjA-vimAnAH sugata-prapUrNAH // Bca_10.8 //
   aṅgārataptopalaśastravṛṣṭir adyaprabhṛtyastu ca puṣpavṛṣṭiḥ /	aFgAra-tapta-upala-Sastra-vRzwiH adyapraBRti-astu ca puzpa-vRzwiH /
   tacchastrayuddhaṃ ca paraspareṇa kīḍārthamadyāstu ca puṣpayuddham //	tad-Sastra-yudDam ca paraspareNa kIxA-arTam-adyAstu ca puzpa-yudDam //
   Bca_10.9 //	Bca_10.9 //
   patitasakalamāṃsāḥ kundavarṇāsthidehā dahanasamajalāyāṃ vaitaraṇyāṃ	patita-sakala-mAMsAH kunda-varNa-asTi-dehAH dahana-sama-jalAyAm vEtaraNyAm
   nimagnāḥ /	nimagnAH /
   mama kuśalabalena prāptadivyātmabhāvāḥ saha suravanitābhiḥ santu	mama kuSala-balena prApta-divya-Atma-BAvAH saha sura-vanitABiH santu
   mandākinīsthāḥ // Bca_10.10 //	mandAkinI-sTAH // Bca_10.10 //
   trastāḥ paśyantvakasmādiha yamapuruṣāḥ kākagṛdhrāśca ghorāḥ dhvāntaṃ	trastAH paSyantu-akasmAt-iha yama-puruzAH kAka-gRDrAH-ca GorAH DvAntam
   dhvastaṃ samantāt sukharatijananī kasya saumyā prabheyam /	Dvastam samantAt suKa-rati-jananI kasya sOmyA praBA-iyam /
   ityūrdhvaṃ prekṣamāṇā gaganatalagataṃ vajrapāṇiṃ jvalantaṃ dṛṣṭvā	iti-UrDvam prekzamANAH gagana-tala-gatam vajrapANim jvalantam dRzwvA
   prāmodyavegād vyapagataduritā yāṃtu tenaiva sārdham // Bca_10.11 //	prAmodya-vegAt vyapagata-duritAH yAMtu tena-eva sArDam // Bca_10.11 //
   patatu kamalavṛṣṭirgandhapānīyamiśrāc chamiti narakavahniṃ dṛśyate	patatu kamala-vRzwiH-ganDa-pAnIya-miSrAt Sam-iti naraka-vahnim dRSyate
   nāśayantī /	nASayantI /
   kimidamiti sukhenāhlāditaṃ nāma kasmād bhavatu kamalapāṇerdarśanaṃ	kim-idam-iti suKena-AhlAditam nAma kasmAt Bavatu kamala-pANeH-darSanam
   nārakāṇām // Bca_10.12 //	nArakANAm // Bca_10.12 //
   āyātāyāta śīghraṃ bhayamapanayata bhrātaro jīvitāḥ smaḥ saṃprāpto	AyAta-AyAta SIGram Bayam-apanayata BrAtaraH jIvitAH smaH saMprAptaH-
   'smākameṣa jvaladabhayakaraḥ ko 'pi cīrī kumāraḥ /	asmAkam-eza jvalat-aBaya-karaH kaH api cIrI kumAraH /
   sarvaṃ yasyānubhāvād vyasanamapagataṃ prītivegāḥ pravṛttāḥ jātaṃ	sarvam yasya-anuBAvAt vyasanam-apagatam prIti-vegAH pravRttAH jAtam
   saṃbodhicittaṃ sakalajanaparitrāṇamātā dayā ca // Bca_10.13 //	saMboDi-cittam sakala-jana-paritrANa-mAtA dayA ca // Bca_10.13 //
   paśyantvenaṃ bhavantaḥ suraśatamukuṭairarcyamānāṅghripadmaṃ	paSyantu-enam BavantaH sura-Sata-mukuwEH-arcyamAna-aFGri-padmam
   kāruṇyādārdradṛṣṭiṃ śirasi nipatitānekapuṣpaughavṛṣṭim /	kAruNyAt-Ardra-dRzwim Sirasi nipatita-aneka-puzpa-oGa-vRzwim /
   kūṭāgārairmanojñaiḥ stutimukharasurastrīsahastropagītair dṛṣṭvāgre	kUwAgArEH-manojQEH stuti-muKara-sura-strI-sahastra-upagItEH dRzwvA-agre
   mañjughoṣaṃ bhavatu kalakalaḥ sāṃprataṃ nārakāṇām // Bca_10.14 //	maQjuGozam Bavatu kalakalaH sAMpratam nArakANAm // Bca_10.14 //
   iti matkuśalaiḥ samantabhadra-pramukhānāvṛtabodhisattvameghān /	iti mad-kuSalEH samantaBadra--pramuKAn-AvRta-boDisattva-meGAn /
   sukhaśītasugandhavātavṛṣṭīn abhinandantu vilokya nārakāste // Bca_10.15 //	suKa-SIta-suganDa-vAta-vRzwIn aBinandantu vilokya nArakAH-te // Bca_10.15 //
   śāmyantu vedanāstīvrā nārakāṇāṃ bhayāni ca /	SAmyantu vedanAH-tIvrAH nArakANAm BayAni ca /
   durgatibhyo vimucyantāṃ sarvadurgativāsinaḥ // Bca_10.16 //	durgatiByaH vimucyantAm sarva-durgati-vAsinaH // Bca_10.16 //
   anyonyabhakṣaṇabhayaṃ tiraścāmapagacchatu /	anyonya-BakzaNa-Bayam tiraScAm-apagacCatu /
   bhavantu sukhinaḥ pretā yathottarakurau narāḥ // Bca_10.17 //	Bavantu suKinaH pretAH yaTA-uttarakurO narAH // Bca_10.17 //
   saṃtarpyantāṃ pretāḥ snāpyantāṃ śītalā bhavantu sadā /*	saMtarpyantAm pretAH snApyantAm SItalAH Bavantu sadA /*
   āryāvalokiteśvarakaragalitakṣīradhārābhiḥ // Bca_10.18 //*	Arya-avalokita-ISvara-kara-galita-kzIra-DArABiH // Bca_10.18 //*
   andhāḥ paśyantu rūpāṇi śṛṇvantu badhirāḥ sadā /	anDAH paSyantu rUpANi SRNvantu baDirAH sadA /
   garbhiṇyaśca prasūyantāṃ māyādevīva nirvyathāḥ // Bca_10.19 //	garBiNyaH-ca prasUyantAm mAyAdevI-iva nirvyaTAH // Bca_10.19 //
   vastrabhojanapānīyaṃ srakcandanavibhūṣaṇam /	vastra-Bojana-pAnIyam sraj-candana-viBUzaNam /
   mano 'bhilaṣitaṃ sarvaṃ labhantāṃ hitasaṃhitam // Bca_10.20 //	manaH aBilazitam sarvam laBantAm hita-saMhitam // Bca_10.20 //
   bhītāśca nirbhayāḥ santu śokārtāḥ prītilābhinaḥ /	BItAH-ca nirBayAH santu Soka-ArtAH prIti-lABinaH /
   udvignāśca nirudvegā dhṛtimanto bhavantu ca // Bca_10.21 //	udvignAH-ca nirudvegAH DRtimantaH Bavantu ca // Bca_10.21 //
   ārogyaṃ rogiṇāmastu mucyantāṃ sarvabandhanāt /	Arogyam rogiNAm-astu mucyantAm sarva-banDanAt /
   durbalā balinaḥ santu snigdhacittāḥ parasparam // Bca_10.22 //	durbalAH balinaH santu snigDa-cittAH parasparam // Bca_10.22 //
   sarvā diśaḥ śivāḥ santu sarveṣāṃ pathivartinām /	sarvAH diSaH SivAH santu sarvezAm paTivartinAm /
   yena kāryeṇa gacchanti tadupāyena sidhyatu // Bca_10.23 //	yena kAryeNa gacCanti tad-upAyena siDyatu // Bca_10.23 //
   nauyānayātrārūḍhāśca santu siddhamanorathāḥ /	nOyAna-yAtrA-ArUXAH-ca santu sidDa-manoraTAH /
   kṣemeṇa kūlamāsādya ramantāṃ saha bandhubhiḥ // Bca_10.24 //	kzemeNa kUlam-AsAdya ramantAm saha banDuBiH // Bca_10.24 //
   kāntāronmārgapatitā labhantāṃ sārthasaṃhatim /	kAntAra-unmArga-patitAH laBantAm sArTa-saMhatim /
   aśrameṇa ca gacchantu cauravyāghrādinirbhayāḥ // Bca_10.25 //	aSrameNa ca gacCantu cOra-vyAGra-Adi-nirBayAH // Bca_10.25 //
   suptamattapramattānāṃ vyādhyāraṇyādisaṃkaṭe /	supta-matta-pramattAnAm vyADya-araNya-Adi-saMkawe /
   anāthabālavṛddhānāṃ rakṣāṃ kurvantu devatāḥ // Bca_10.26 //	anATa-bAla-vRdDAnAm rakzAm kurvantu devatAH // Bca_10.26 //
   sarvākṣaṇavinirmuktāḥ śraddhāprajñākṛpānvitāḥ /	sarva-akzaNa-vinirmuktAH SradDA-prajQA-kRpA-anvitAH /
   ākārācārasaṃpannāḥ santu jātismarāḥ sadā // Bca_10.27 //	AkAra-AcAra-saMpannAH santu jAti-smarAH sadA // Bca_10.27 //
   bhavantvakṣayakośāśca yāvad naganagañjavat /	Bavantu-akzaya-koSAH-ca yAvat naga-nagaQja-vat /
   nirdvandvā nirupāyāstāḥ santu svādhīnavṛttayaḥ // Bca_10.28 //	nirdvandvAH nirupAyAH-tAH santu svADIna-vRttayaH // Bca_10.28 //
   alpaujasaśca ye sattvās te bhavantu mahaujasaḥ /	alpa-ojasaH-ca ye sattvAH te Bavantu mahA-ojasaH /
   bhavantu rūpasaṃpannā ye virūpāstapasvinaḥ // Bca_10.29 //	Bavantu rUpa-saMpannAH ye virUpAH-tapasvinaH // Bca_10.29 //
   yāḥ kāścana striyo loke puruṣatvaṃ vrajantu tāḥ /	yAH kAScana striyaH loke puruza-tvam vrajantu tAH /
   prāpnuvantu ca tāṃ nīcā hatamānā bhavantu ca // Bca_10.30 //	prApnuvantu ca tAm nIcAH hata-mAnAH Bavantu ca // Bca_10.30 //
   anena mama puṇyena sarvasattvā aśeṣataḥ /	anena mama puNyena sarva-sattvAH aSezatas /
   viramya sarvapāpebhyaḥ kurvantu kuśalaṃ sadā // Bca_10.31 //	viramya sarva-pApeByaH kurvantu kuSalam sadA // Bca_10.31 //
   bodhicittāvirahitā bodhicaryāparāyaṇāḥ /	boDi-citta-avirahitAH boDi-caryA-parAyaNAH /
   buddhaiḥ parigṛhītāśca mārakarmavivarjitāḥ // Bca_10.32 //	budDEH parigRhItAH-ca mAra-karma-vivarjitAH // Bca_10.32 //
   aprameyāyuṣaścaiva sarvasattvā bhavantu te /	aprameya-AyuzaH-ca-eva sarva-sattvAH Bavantu te /
   nityaṃ jīvantu sukhitā mṛtyuśabdo 'pi naśyatu // Bca_10.33 //	nityam jIvantu suKitAH mRtyu-SabdaH api naSyatu // Bca_10.33 //
   ramyāḥ kalpadrumodyānaiḥ diśaḥ sarvā bhavantu ca /	ramyAH kalpadruma-udyAnEH diSaH sarvAH Bavantu ca /
   buddhabuddhātmajākīrṇā dharmadhvanimanoharaiḥ // Bca_10.34 //	budDa-budDa-Atmaja-AkIrNA Darma-Dvani-manoharEH // Bca_10.34 //
   śarkarādivyapetā ca samā pāṇitalopamā /	SarkarA-Adi-vyapetA ca samA pANitala-upamA /
   mṛdvī ca vaidūryamayī bhūmiḥ sarvatra tiṣṭhatu // Bca_10.35 //	mRdvI ca vEdUrya-mayI BUmiH sarvatra tizWatu // Bca_10.35 //
   bodhisattvamahāparṣan-maṇḍalāni samantataḥ /	boDisattva-mahA-parzan--maNxalAni samantataH /
   niṣīdantu svaśobhāmir maṇḍayantu mahītalam // Bca_10.36 //	nizIdantu sva-SoBAmiH maNxayantu mahI-talam // Bca_10.36 //
   pakṣibhyaḥ sarvavṛkṣebhyo raśmibhyo gaganādapi /	pakziByaH sarva-vRkzeByaH raSmiByaH gaganAt-api /
   dharmadhvaniraviśrāmaṃ śrūyatāṃ sarvadehibhiḥ // Bca_10.37 //	Darma-DvaniH-aviSrAmam SrUyatAm sarva-dehiBiH // Bca_10.37 //
   buddhabuddhasutairnityaṃ labhantāṃ te samāgamam /	budDa-budDa-sutEH-nityam laBantAm te samAgamam /
   pūjāmeghairanantaiśca pūjayantu jagadgurum // Bca_10.38 //	pUjA-meGEH-anantEH-ca pUjayantu jagadgurum // Bca_10.38 //
   devo varṣatu kālena śasyasaṃpattirastu ca /	devaH varzatu kAlena Sasya-saMpattiH-astu ca /
   sphīto bhavatu lokaśca rājā bhavatu dhārmikaḥ // Bca_10.39 //	sPItaH Bavatu lokaH-ca rAjA Bavatu DArmikaH // Bca_10.39 //
   śaktā bhavantu cauṣadhyo mantrāḥ siddhantu jāpinām /	SaktAH Bavantu ca-ozaDyaH mantrAH sidDantu jApinAm /
   bhavantu karuṇāviṣṭā ḍākinīrākṣasādayaḥ // Bca_10.40 //	Bavantu karuNA-AvizwA xAkinI-rAkzasa-AdayaH // Bca_10.40 //
   mā kaścidduḥkhitaḥ sattvo mā pāpī mā ca rogitaḥ /	mA kaScid-duHKitaH sattvaH mA pApI mA ca rogitaH /
   mā hīnaḥ paribhūto vā mā bhūt kaścicca durmanāḥ // Bca_10.41 //	mA hInaH pariBUtaH vA mA BUt kaScid-ca durmanAH // Bca_10.41 //
   pāṭhasvādhyāyakalilā vihārāḥ santu susthitāḥ /	pAWa-svADyAya-kalilAH vihArAH santu susTitAH /
   nityaṃ syāt saṃghasāmagrī saṃghakāryaṃ ca sidhyatu // Bca_10.42 //	nityam syAt saMGa-sAmagrI saMGa-kAryam ca siDyatu // Bca_10.42 //
   vivekalābhinaḥ santuḥ śikṣākāmāśca bhikṣavaḥ /	viveka-lABinaH santuH SikzA-kAmAH-ca BikzavaH /
   karmaṇyacittā dhyāyantu sarvavikṣepavarjitāḥ // Bca_10.43 //	karmaNi-acittAH DyAyantu sarva-vikzepa-varjitAH // Bca_10.43 //
   lābhinyaḥ santu bhikṣuṇyaḥ kalahāyāsavarjitāḥ /	lABinyaH santu BikzuNyaH kalaha-AyAsa-varjitAH /
   bhavantvakhaṇḍaśīlāśca sarve pravrajitāstathā // Bca_10.44 //	Bavantu-aKaNxa-SIlAH-ca sarve pravrajitAH-taTA // Bca_10.44 //
   duḥśīlāḥ santu saṃvignāḥ pāpakṣayaratāḥ sadā /	duHSIlAH santu saMvignAH pApa-kzaya-ratAH sadA /
   sugaterlābhinaḥ santu tatra cākhaṇḍitavratāḥ // Bca_10.45 //	sugateH-lABinaH santu tatra ca-aKaNxita-vratAH // Bca_10.45 //
   paṇḍitāḥ satkṛtāḥ santu lābhinaḥ paiṇḍapātikāḥ /	paNxitAH satkRtAH santu lABinaH pENxapAtikAH /
   bhavantu śuddhasaṃtānāḥ sarvadikkhyātakīrtayaḥ // Bca_10.46 //	Bavantu SudDa-saMtAnAH sarva-diS-KyAta-kIrtayaH // Bca_10.46 //
   abhuktvāpāyikaṃ duḥkhaṃ vinā duskaracaryayā /	aBuktvA-apAyikam duHKam vinA duskara-caryayA /
   divyenaikena kāyena jagadbuddhatvamāpnuyāt // Bca_10.47 //	divyena-ekena kAyena jagat-budDa-tvam-ApnuyAt // Bca_10.47 //
   pūjyantāṃ sarvasaṃbuddhāḥ sarvasattvairanekadhā /	pUjyantAm sarva-saMbudDAH sarva-sattvEH-anekaDA /
   acintyabauddhasaukhyena sukhinaḥ santu bhūyasā // Bca_10.48 //	acintya-bOdDa-sOKyena suKinaH santu BUyasA // Bca_10.48 //
   sidhyantu bodhisattvānāṃ jagadarthaṃ manorathāḥ /	siDyantu boDisattvAnAm jagat-arTam manoraTAH /
   yaccintayanti te nāthās tat sattvānāṃ samṛdhyatu // Bca_10.49 //	yat-cintayanti te nATAH tat sattvAnAm samRDyatu // Bca_10.49 //
   pratyekabuddhāḥ sukhino bhavantu śrāvakāstathā /	pratyekabudDAH suKinaH Bavantu SrAvakAH-taTA /
   devāsuranarairnityaṃ pūjyamānāḥ sagauravaiḥ // Bca_10.50 //	deva-asura-narEH-nityam pUjyamAnAH sa-gOravEH // Bca_10.50 //
   jātismaratvaṃ pravrajyām ahaṃ ca prāpnuyāṃ sadā /	jAti-smara-tvam pravrajyAm aham ca prApnuyAm sadA /
   yāvat pramuditāṃ bhūmiṃ mañjughoṣaparigrahāt // Bca_10.51 //	yAvat pramuditAm BUmim maQjuGoza-parigrahAt // Bca_10.51 //
   yena tenāsanenāhaṃ yāpayeyaṃ balānvitaḥ /	yena tena-Asanena-aham yApayeyam bala-anvitaH /
   vivekavāsasāmagrīṃ prāpnuyāṃ sarvajātiṣu // Bca_10.52 //	viveka-vAsa-sAmagrIm prApnuyAm sarva-jAtizu // Bca_10.52 //
   yadā ca draṣṭukāmaḥ syāṃ praṣṭukāmaśca kiṃcana /	yadA ca drazwu-kAmaH syAm prazwu-kAmaH-ca kiMcana /
   tameva nāthaṃ paśyeyaṃ mañjunāthamavighnataḥ // Bca_10.53 //	tam-eva nATam paSyeyam maQjunATam-aviGnataH // Bca_10.53 //
   daśadigvyomaparyanta-sarvasattvārthasādhane /	daSa-diS-vyoma-paryanta--sarva-sattva-arTa-sADane /
   yadācarati mañjuśrīḥ saiva caryā bhavenmama // Bca_10.54 //	yat-Acarati maQjuSrIH sA-eva caryA Bavet-mama // Bca_10.54 //
   ākāśasya sthitiryāvad yāvacca jagataḥ sthitiḥ /	AkASasya sTitiH-yAvat yAvat-ca jagataH sTitiH /
   tāvanmama sthitirbhūyāj jagadduḥkhāni nighnataḥ // Bca_10.55 //	tAvat-mama sTitiH-BUyAt jagat-duHKAni niGnataH // Bca_10.55 //
   yatkiṃcijjagato duḥkhaṃ tat sarvaṃ mayi pacyatām /	yat-kiMcid-jagataH duHKam tat sarvam mayi pacyatAm /
   bodhisattvaśubhaiḥ sarvair jagat sukhitamastu ca // Bca_10.56 //	boDisattva-SuBEH sarvEH jagat suKitam-astu ca // Bca_10.56 //
   jagadduḥkhaikabhaiṣajyaṃ sarvasaṃpat sukhākaram /	jagat-duHKa-eka-BEzajyam sarva-saMpad suKa-Akaram /
   lābhasatkārasahitaṃ ciraṃ tiṣṭhatu śāsanam // Bca_10.57 //	lABa-satkAra-sahitam ciram tizWatu SAsanam // Bca_10.57 //
   mañjughoṣaṃ namasyāmi yat prasādānmatiḥ śubhe /	maQjuGozam namasyAmi yat prasAdAt-matiH SuBe /
   kalyāṇamitraṃ vande 'haṃ yat prasādācca vardhata iti // Bca_10.58 //	kalyANa-mitram vande aham yat prasAdAt-ca varDate iti // Bca_10.58 //
   bodhicaryāvatāre pariṇāmanā paricchedo daśamaḥ ||	boDi-caryA-avatAre pariNAmanA paricCedaH daSamaH ||
