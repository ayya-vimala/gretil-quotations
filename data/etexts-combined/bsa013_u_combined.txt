   Pratītyasamutpādahṛdayavyākhyānam (Phv)	Prati iti asamutpAda hRdaya vyAKyAnam (Phv)
   ācārya nāgārjunakṛtam	AcArya nAgArjuna kRtam
   iha kaścit śuśrūṣamāṇaḥ śramaṇaḥ śravaṇa dhāraṇohāpohaśaktisampannaḥ śiṣya	iha kaScid SuSrUzamANaH SramaNaH SravaNa DAraNa Uha apoha Sakti sampannaH Sizya
   ācāryasya pāda [mūla] māgamya tathāgataśāsanamārabhya evaṃ pṛṣṭavān  	AcAryasya pAda [mUla] mA Agamya taTAgata SAsanam AraByaH evam pRzwavAn  
   bhagavan atra	Bagavan atra
   dvādaśa ye 'ṅgaviśeṣā muninoddiṣṭāḥ pratītyasambhūtāḥ /	dvAdaSa ye aFga viSezAH muninA uddizwAH pratItya samBUtAH /
   kva teṣāṃ saṅgraha iti śrotumicchāmi / iti /	kva tezAm saFgrahaH iti Srotum icCAmi / iti /
   tasya teṣāṃ dharmāṇāṃ tattvavubhutsāmavetya ācārya idamuktavān	tasya tezAm DarmANAm tattva vuButsAmavetyaH AcAryaH idam uktavAn
   teṃ kleśakarmaduḥkheṣu saṅgṛhītāstriṣu[yathāvan] // Pshk_1 //	tem kleSa karma duHKezu saFgRhItAH trizu[yaTAvan] // Pshc _1 //
   tatra daśa ca dvau ca dvādaśa / aṅgānyeva viśeṣā aṅgaviśeṣāḥ /	tatra daSa ca dvO ca dvAdaSa / aFgAni eva viSezAH aFga viSezAH /
   rathāṅgavadaṅgabhāva uktaḥ / kāyavāṅamanomaunānmuniḥ / tena muninoddiṣṭāḥ	raTAFga vat aFga BAvaH uktaH / kAya vAFa manaH mOnAt muniH / tena muninA uddizwAH
   kathitāḥ prakāśitā iti paryāyāḥ / te ca na	kaTitAH prakASitAH iti paryAyAH / te ca na
   prakṛtiniyatipuruṣaparādhīnakarmaīśvarakālasvabhāvayathecchāprajāpatiyadṛcchādikāraṇaprasūtāḥ	prakRti niyati puruza para aDIna karma ISvara kAla svaBAva yaTA icCA prajApati yadRcCA Adi kAraNa prasUtAH
   / kiṃ tarhi pratītyasambhūtāḥ / te dvādaśāṅgaviśeṣāḥ kleśakarmaduḥkhā	/ kim tarhi pratItyasamBUtAH / te dvAdaSa aFga viSezAH kleSa karma duHKA
   anyonyaṃ pratītya naḍakalāpayogena triṣu yathāvat saṃkṣiptāḥ / yathāvaditi	anyonyam pratItya naxa kalApa yogena trizu yaTAvat saMkziptAH / yaTAvat iti
   aśeṣeṇetyarthaḥ // Phv_1 //	aSezeNa iti arTaH // Phu _1 //
   pṛcchati / ke punaste kleśāḥ / kiṃ karma / kiṃ duḥkham yeṣu ime	pRcCati / ke punar te kleSAH / kim karma / kim duHKam yezu ime
   pratyayaviśeṣāḥ saṅgrahaṃ gacchanti / āha  	pratyaya viSezAH saFgraham gacCanti / Aha  
   ādyāṣṭamanavamāḥ syuḥ kleśāḥ / dvādaśāṅgaviśeṣāṇāṃ[madhye] ādyā avidyā,	Adya azwamana vamAH syuH kleSAH / dvAdaSa aFga viSezANAn[maDye] AdyAH avidyA,
   aṣṭamī tṛṣṇā, navamamupādānam ime trayaḥ kleśasaṅgṛhītāḥ pratyavagantavyāḥ	azwamI tRzNA, navamam upAdAnam ime trayaH kleSa saFgRhItAH pratyavagantavyAH
   / kiṃ karma /	/ kim karma /
   karma dvitīyadaśamau ca / saṃskāro dvitīyaḥ bhavo daśamaḥ /[imā] dvau	karma dvitIya daSamO ca / saMskAraH dvitIyaH BavaH daSamaH /[imA] dvO
   dharmau karmasaṅgṛhītau veditavyau /	DarmO karma saFgRhItO veditavyO /
   śeṣāḥ sapta ca duḥkham karmakleśasaṅgṛhītānā [maṅga] viśeṣāṇāṃ ye	SezAH sapta ca duHKam karma kleSa saFgRhItAnAH [maFga] viSezANAm ye
   śeṣā[aṅga] viśeṣāḥ sapta ca te duḥkha[saṅgṛhītā] veditavyāḥ / tadyathā	SezA[aFga] viSezAH sapta ca te duHKa[ saFgRhItA] veditavyAH / tat yaTA
   vijñānaṃ nāmarūpaṃ ṣaḍāyatanaṃ sparśo vedanā jātijarāmaraṇam / ca śabdaḥ	vijQAnam nAma rUpam zaz Ayatanam sparSaH vedanA jAti jarA maraNam / ca SabdaH
   priyaviyogāpriyasaṃyogeṣṭavighātaduḥkhāni sañcinoti /	priya viyoga apriya saMyoga izwa viGAta duHKAni saQcinoti /
   trisaṅgrahā dvādaśa tu dharmāḥ // Pshk_2 //	tri saFgrahAH dvAdaSa tu DarmAH // Pshc _2 //
   atra ete dvādaśa dharmāḥ karmakleśaduḥkhā[khyā] veditavyāḥ /[anyūnā]	atra ete dvAdaSa DarmAH karma kleSa duHKA[KyA] veditavyAH /[anyUnA]
   dhikajñapanārthastu śabdaḥ / etāvanta eveme sūtrāntanirdiṣṭā nātaḥ	Dika jQapana arTaH tu SabdaH / etAvantaH eva ime sUtrAnta nirdizwA na atas 
   paramastīti parigaṇitam // Phv_2 //	paramasti iti parigaNitam // Phu _2 //
   pṛcchati / kleśakarmaduḥkhānā[meṣāṃ] kutaḥ kimutpadyata iti vyākhyātuṃ	pRcCati / kleSa karma duHKAnA[ mezAn] kutas kim utpadyate iti vyAKyAtum
   prārthaye / āha  	prArTaye / Aha  
   tribhyā bhavati dvandvam kleśākhyebhyastribhyaḥ karmākhyaṃ	triByA Bavati dvandvam kleSa AKyeByaH triByaH karma AKyam
   dvandvamutpadyate / dvandvātprabhavanti sapta duḥkhākhyāḥ pūrvanirdiṣṭāḥ /	dvandvam utpadyate / dvandvAt praBavanti sapta duHKa AKyAH pUrva nirdizwAH /
   saptabhyaḥ / traya udbhavanti kleśākhyāḥ / tebhyastribhyaḥ kleśebhyaśca	saptaByaH / trayaH udBavanti kleSa AKyAH / teByaH triByaH kleSeByaH ca
   dvandvamutpadyate / bhūyastadeva tu bhramati bhavacakram // Pshk_3 //	dvandvam utpadyate / BUyas tat eva tu Bramati Bava cakram // Pshc _3 //
   bhavāḥ kāmarūpārūpyasaṃśabditāḥ / [te ca] anavasthānāccakrabhūtāḥ / teṣu	BavAH kAmarUpArUpya saMSabditAH / [te ca] anavasTAnAt cakra BUtAH / tezu
   pṛthagjano loka eva paribhramati / tuśabdaśca aniyatajñāpanārthaḥ / yathā	pRTagjanaH lokaH eva pariBramati / tuSabdaH ca aniyata jQApana arTaH / yaTA
   cakramanupūrvyāṃ paribhramati / na tathā triṣu bhaveṣūtpattiḥ / [kiṃ	cakram anupUrvyAm pariBramati / na taTA trizu Bavezu utpattiH / [kim
   tarhi] niyamo nāstīti jñāpayati // Phv_3 //	tarhi] niyamaH na asti iti jQApayati // Phu _3 //
   pṛcchati / atha sarvadeheśvaraḥ sattvākhyaḥ kartā / teṣu tasya kriyā	pRcCati / aTa sarva deha ISvaraH sattva AKyaH kartA / tezu tasya kriyA
   kīdṛśī / āha  	kIdRSI / Aha  
   hetuphalañca hi jagat prajñaptiṃ vihāya anyo nāsti kaścidiha sattvaḥ /	hetu PalaQca hi jagat prajQaptim vihAya anyaH na asti kaScid iha sattvaH /
   paramārthataḥ kalpitaḥ / kalpitaśca nāsti / kalpitamātraviṣaye(kāma)	paramArTataH kalpitaH / kalpitaH ca na asti / kalpita mAtra vizaye( kAma)
   iṣṭadravyaṃ sat na yujyate /	izwa dravyam sat na yujyate /
   pṛcchati / yadyevam, tarhi asmāllokāt kaḥ paralokaṃ saṅkrāmati / āha /	pRcCati / yadi evam, tarhi asmAt lokAt kaH para lokam saFkrAmati / Aha /
   asmāllokātparalokaṃ sūkṣmo 'ṇurapi na saṅkrāmati / atha ca śūnyebhya eva	asmAt lokAt para lokam sUkzmaH aNuH api na saFkrAmati / aTa ca SUnyeByaH eva
   śūnyā dharmāḥ prabhavanti dharmebhyaḥ // Pshk_4 //	SUnyAH DarmAH praBavanti DarmeByaH // Pshc _4 //
   ātmātmīyarahitebhyo dharmebhyaḥ kleśakarmākhyebhyaḥ pañcahetubhyaḥ	Atma AtmIya rahiteByaH DarmeByaH kleSa karma AKyeByaH paQca hetuByaH
   śūnyebhya ātmātmīyarahitā duḥkhatayā kathitāḥ phalakalpitāḥ śūnyāḥ sapta	SUnyeByaH Atma AtmIya rahitAH duHKa tayA kaTitAH Pala kalpitAH SUnyAH sapta
   dharmāḥ prabhavantītyarthaḥ / tadyathā ātmātmīyarahitāste nānyonyaṃ	DarmAH praBavanti iti arTaH / tat yaTA Atma AtmIya rahitAH te na anyonyam
   punarātmīyāḥ / atha ca svabhāvato 'nātmadharmabhyaḥ svabhāvato	punar AtmIyAH / aTa ca svaBAvataH anAtma DarmaByaH svaBAvataH 
   'nātmadharmāḥ prabhavanti / evamavagantavyamiti jñāpitam // Phv_4 //	anAtma DarmAH praBavanti / evam avagantavyam iti jQApitam // Phu _4 //
   atra svabhāvato 'nātmadharmebhya eva svabhāvato 'nātmadharmāḥ prabhavanti	atra svaBAvataH anAtma DarmeByaH eva svaBAvataH anAtma DarmAH praBavanti
   ityatra ko dṛṣṭāntaḥ / atrocyate  	iti atra kaH dRzwAntaH / atra ucyate  
   svādhyāyadīpamudrādarpaṇaghoṣārkakāntabījāmlaiḥ / ebhyo dṛṣṭāntebhyaḥ	svADyAya dIpa mudrA darpaNa Goza arka kAnta bIja amlEH / eByaH dRzwAnteByaH
   kalpitebhyo 'pi svabhāvato 'nātmanaśca paralokasiddhirveditavyā / tadyathā	kalpiteByaH api svaBAvataH anAtmanaH ca para loka sidDiH veditavyA / tat yaTA
     gurumukhāduścaritā yadi śiṣyaṃ saṅkrāmanti / guruṇoccaritāstadvirāhatā	 guru muKa aduScaritAH yadi Sizyam saFkrAmanti / guruNA uccaritAH tat virAha tA
   api syuriti na saṅkrāmanti / śiṣyeṇa proktamapi nānyato 'sti /	api syuH iti na saFkrAmanti / SizyeNa proktam api na anyatas asti /
   ahetubhūtatvāt / yathā gurumukhāduccaritāḥ tathā maraṇāṃśikacittamapi /	ahetu BUta tvAt / yaTA guru muKAt uccaritAH taTA maraNa aMSika cittam api /
   śāśvata[ākhya] doṣaḥ syāt paraloke na saṅkramaḥ / paraloko 'pi nānyato	SASvata[AKya] dozaH syAt para loke na saFkramaH / para lokaH api na anyatas 
   bhavati / ahetudoṣasattvāt / yathā guruṇoccāritahetoḥ śiṣyeṇo[ccāritaḥ] sa	Bavati / ahetu doza sattvAt / yaTA guruNA uccArita hetoH SizyeNa u[t cAritaH] sa
   eva anyo vā iti na nirṇetuṃ śakyate / tathā maraṇacittaṃ pratītya	eva anyaH vA iti na nirNetum Sakyate / taTA maraNa cittam pratItya
   aupapattyaṃśikaṃ cittamapi tadeva tāto 'nyadvā iti na vaktuṃ śakyate /	Opapatti aMSikam cittam api tat eva tAtaH anyat vA iti na vaktum Sakyate /
   tathā / yathā pradīpātpradīpaḥ, mukhāt darpaṇe pratibimbamutpadyate /	taTA / yaTA pradIpAt pradIpaH, muKAt darpaNe pratibimbam utpadyate /
   mudrātaḥ pratimudrotpadyate / arkakāntādagniḥ bījādaṅkuraphalāni amlarasāt	mudrAtaH pratimudrA utpadyate / arka kAntAt agniH bIjAt aFkura PalAni amla rasAt 
   rasavatpunaḥ, śabdātpratiśrutkaścotpadyate / te ca ta eva vā tato 'nye vā	rasavat punar , SabdAt pratiSrutkaH ca utpadyate / te ca te eva vA tatas anye vA
   iti na jñātuṃ śakyate / tathā  	iti na jQAtum Sakyate / taTA  
   skandhapratisandhirasaṅkramaśca vidvadbhiravadhāryau // Pshk_5 //	skanDa pratisanDiH asaFkramaH ca vidvadBiH avaDAryO // Pshc _5 //
   tatra pañcaskandhā rūpavedanāsaṃjñāsaṃskāravijñānākhyāḥ skandhāḥ / teṣāṃ	tatra paQca skanDAH rUpa vedanA saMjQA saMskAra vijQAna AKyAH skanDAH / tezAm
   pratisandhirniṣiddhaḥ / hetorhi phalamanyadutpadyate / asmāt	pratisanDiH nizidDaH / hetoH hi Palam anyat utpadyate / asmAt 
   lokātparalokaṃ na ko 'pi bhāvaḥ sūkṣmo 'pi saṅkrāmati / evaṃ	lokAt para lokam na kaH api BAvaH sUkzmaH api saFkrAmati / evam
   cakrabhramaṇaṃ bhrāntivikalpavāsanayā samutpadyate / anta iti tu	cakra BramaNam BrAnti vikalpa vAsanayA samutpadyate / antaH iti tu
   viparyayaḥ / tato nivartayitavyam / anityaduḥkhaśūnyānātmabhāvān na	viparyayaH / tatas nivartayitavyam / anitya duHKa SUnyAn Atma BAvAt na
   nityabhāvān vyāmuhyāt / asati vyāmohe na rāgaḥ / asati rāge na dveṣaḥ /	nitya BAvAn vyAmuhyAt / asati vyAmohe na rAgaH / asati rAge na dvezaH /
   asati dveṣe na karma karoti / asati karmaṇi nopādīyate bhāvaḥ /	asati dveze na karma karoti / asati karmaNi na upAdIyate BAvaH /
   asatyupādāne na bhavamabhisaṃskaroti / asati bhave na jātiḥ / asatyāṃ	asati upAdAne na Bavam aBisaMskaroti / asati Bave na jAtiH / asatyAm
   jātau na kāyacittayorduḥkhaṃ bhaveta / evamacintyāt	jAtO na kAya cittayoH duHKam Baveta / evam acintyAt 
   taddhetupañcakānnānyatphalamutpadyate / ayaṃ mokṣo veditavyaḥ / evaṃ	tad hetu paQcakAt na anyat Palam utpadyate / ayam mokzaH veditavyaH / evam
   śāśvatocchedādidurdṛṣṭayo 'panītā bhavanti // Phv_5 //	SASvata ucCeda Adi durdRzwayaH apanItAH Bavanti // Phu _5 //
   atra dvau ślokau bhavataḥ  	atra dvO SlokO BavataH  
   ya ucchedaṃ prakalpayatyatisūkṣme 'pi vastuni /	yaH ucCedam prakalpayati ati sUkzme api vastuni /
   pratītyasambhavasyārthamavijñaḥ sa na paśyati // Pshk_6 //	pratIti asamBavasya arTam avijQaH sa na paSyati // Pshc _6 //
   nāpaneyamataḥ kiñcitprakṣepyaṃ nāpi kiñcana /	na apaneyam atas kiQcid prakzepyam na api kiQcana /
   bhūtaśca bhūtato dṛṣṭvā bhūtadarśī vimucyate // Pshk_7 //	BUtaH ca BUtataH dRzwvA BUta darSI vimucyate // Pshc _7 //
   ācārya nāgārjunakṛtaṃ pratītyasamutpādahṛdayavyākhyānaṃ samāptam /	AcArya nAgArjuna kRtam pratItyasamutpAda hRdaya vyAKyAnam samAptam /
