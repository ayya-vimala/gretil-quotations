   haṃsadūtaṃ	haMsa-dUtam
   dukūlaṃ bibhrāṇo dalitaharitāladyutibharaṃ	dukUlam biBrANaH dalita-haritAla-dyuti-Baram
   javāpuṣpaśreṇīrucirucirapādāmbujatalaḥ |	javA-puzpa-SreNI-ruci-rucira-pAda-ambuja-talaH |
   tamālaśyāmāṅgo davahasitalīlāñcitamukhaḥ	tamAla-SyAma-aFgaH dava-hasita-lIlA-aQcita-muKaH
   parānandābhogaḥ sphuratu hṛdi me ko.api puruṣaḥ ||1	para-Ananda-ABogaH sPuratu hRdi me ko.api puruzaH ||1
   yadā yāto gopīhṛdayamadano nandasadanān	yadA yAtaH gopI-hRdaya-madanaH nanda-sadanAn
   mukundo gāndinyāstanayamanuvindan madhupurīm |	mukundaH gAndinyAH-tanayam-anuvindat maDupurIm |
   tadāmānkṣīccintāsariti ghanaghūrṇāparicayair	tadA-amAn-kzIt-cintAsar-iti Gana-GUrNA-paricayEH-
   agādhāyāṃ bādhāmayapayasi rādhā virahiṇī ||2	agADAyAm bADa-Amaya-payasi rADA virahiNI ||2
   kadācit khedāgniṃ vighaṭayitumantargatamasau	kadAcid Keda-agnim viGawayitum-antargatam-asO
   sahālībhirlebhe taralitamanā yāmunataṭīm |	saha-AlIBiH-leBe taralita-manAH yAmuna-tawIm |
   cirādasyāścittaṃ paricitakuṭīrakalanād	cirAt-asyAH-cittam paricita-kuwIra-kalanAd
   avasthā tastāra sphuṭamatha suṣupteḥ priyasakhī ||3	avasTA tastAra sPuwam-aTa suzupteH priya-saKI ||3
   tadā niṣpandāṅgī kalitanalinīpallavakulaiḥ	tadA nizpanda-aFgI kalita-nalinI-pallava-kulEH
   parīṇāhāt premanāmakuśalaśatāśaṅkihṛdayaiḥ |	parINAhAt premanAmakuSala-Sata-ASaFki-hRdayEH |
   dṛgambhogambhīrīkṛtamihiraputrīlaharībhiḥ	dRS-amBaH-gamBIrIkRta-mihira-putrIla-harIBiH
   vilīnā dhulīnāmupari parivavre parijanaiḥ ||4	vilInAH DulInAm-upari parivavre parijanEH ||4
   tatastāṃ nyastāṅgīmurasi lalitāyāḥ kamalinī	tatas-tAm nyasta-aFgIm-urasi lalitAyAH kamalinI
   palāśaiḥ kālindīsalilaśiśirairvījitatanum |	palASEH kAlindI-salila-SiSirEH-vIjita-tanum |
   parāvṛtaśvāsāṅkuracalitakaṇṭhiṃ kalayatāṃ	parAvRta-SvAsa-aFkura-calita-kaNWim kalayatAm
   sakhīsandohānāṃ pramadabharaśālī dhvanirabhūt ||5	saKI-sanda-UhAnAm pramada-Bara-SAlI DvaniH-aBUt ||5
   nidhāyāṅke paṅkeruhadalaviṭaṅkasya lalitā	niDAya-aFke paFkeruha-dala-viwaFkasya lalitA
   tato rādhāṃ nīrāharaṇasaraṇau nyastacaraṇā |	tatas rADAm nIrAharaNa-saraNO nyasta-caraNAH |
   milantaṃ kālindīpulinabhuvi khelāñcitagatiṃ	milantam kAlindI-pulina-Buvi Kela-AQcita-gatim
   dadarśāgre kaṃcin madhuravirutaṃ śvetagarutam ||6	dadarSa-agre kaMcid maDura-virutam Sveta-garutam ||6
   tadālokastokocchvasitahṛdayā sādaramasau	tad-AlokaH-toka-ucCvasita-hRdayA sAdaram-asO
   praṇāmaṃ śaṃsantī laghu laghu samāsādya savidham |	praNAmam SaMsantI laGu laGu samAsAdya saviDam |
   dhṛtotkaṇṭhā sadyo harisadasi sandeśaharaṇe	DRta-utkaNWA sadyas hari-sadasi sandeSa-haraNe
   varaṃ dūtaṃ mene tamatilalitaṃ hanta lalitā ||7	varam dUtam mene tam-ati-lalitam hanta lalitAH ||7
   amarṣāt premerṣyāṃ sapadi dadhatī kaṃsamathane	amarzAt prema-IrzyAm sapadi daDatI kaMsa-maTane
   pravṛttā haṃsāya svamabhilaṣitaṃ śaṃsitumasau |	pravRttAH haMsAya svam-aBilazitam SaMsitum-asO |
   na tasyā doṣo.ayaṃ yadiha vihagaṃ prārthitavatī	na tasyAH dozaH-.ayam yat-iha vihagam prArTitavatI
   na kasmin viśrambhaṃ diśati haribhaktipraṇayitā ||8	na kasmin viSramBam diSati hari-Bakti-praNayitA ||8
   pavitreṣu prāyo viracayasi toyeṣu vasatiṃ	pavitrezu prAyas viracayasi toyezu vasatim
   pramodaṃ nālīke vahasi viśadātmā svayamasi |	pramodam na-alIke vahasi viSada-AtmA svayam-asi |
   tato.ahaṃ duḥkhārtā śaraṇamabalā tvāṃ gatavatī	tatas-.aham duHKa-ArtA SaraNam-abalA tvAm gatavatI
   na yācñā satpakṣe vrajati hi kadācidviphalatām ||9	na yAcQA sat-pakze vrajati hi kadAcid-viPala-tAm ||9
   ciraṃ vismṛtyāsmān virahadahanajvālavikalāḥ	ciram vismRtya-asmAn viraha-dahana-jvAla-vikalAH
   kalāvān sānandaṃ vasati mukharāyāṃ madhuripuḥ |	kalAvAn sa-Anandam vasati muKarAyAm maDuripuH |
   tadetaṃ sandeśaṃ svamanasi svamādhāya nikhilaṃ	tat-etam sandeSam sva-manasi svam-ADAya niKilam
   bhavān kṣipraṃ tasya śaraṇapadavīṃ saṅgamayatu ||10	BavAn kzipram tasya SaraNa-padavIm saFgamayatu ||10
   nirastapratyūhaṃ bhavatu bhavato vartmani śivaṃ	nirasta-pratyUham Bavatu BavataH vartmani Sivam
   samuttiṣṭha kṣipraṃ manasi mudamādhāya sadaraṃ |	samuttizWa kzipram manasi mudam-ADAya sa-daram |
   adhastāddhāvanto laghu laghu samuttānanayanair	aDastAt-DAvantaH laGu laGu samuttAna-nayanEH-
   bhavantaṃ vīkṣantāṃ kutukataralā gopaśiśavaḥ ||11	Bavantam vIkzantAm kutuka-taralAH gopa-SiSavaH ||11
   sa vaidagdhīsindhuḥ kaṭhinamatinā dānapatinā	sa vEdagDI-sinDuH kaWina-matinA dAnapatinA
   yayā ninye tūrṇaṃ paśupayuvatījīvanapatiḥ |	yayA ninye tUrNam paSupayuvatI-jIvana-patiH |
   tayā gantavyā te nikhilajagadekaprathitayā	tayA gantavyA te niKila-jagat-eka-praTitayA
   padavyā bhavyānāṃ tilaka kila dāśārhanagarī ||12	padavyA BavyAnAm tilaka kila dASArha-nagarI ||12
   galadbāṣpāsāraplutadhavalagaṇḍā mṛgadṛśo	galat-bAzpa-AsAra-pluta-Davala-gaNxA mRga-dRSaH-
   vidūyante yatra pramadamadanāveśavivaśāḥ |	vidUyante yatra pramada-madana-AveSa-vivaSAH |
   tvayā vijñātavyā haricaraṇasaṅgapraṇayino	tvayA vijQAtavyAH hari-caraNa-saFga-praNayino
   dhruvaṃ sā cakrāṅkīratisakha śatāṅgasya padavī ||13	Druvam sA cakra-aFkI-rati-saKa SatAFgasya padavI ||13
   piban jambūśyāmaṃ mihiraduhiturvāri madhuraṃ	piban jambU-SyAmam mihira-duhituH-vAri maDuram
   mṛṇālīrbhuñjāno himakarakaṇākomalarucaḥ |	mRNAlIH-BuQjAnaH himakara-kaNA-komala-rucaH |
   kṣaṇaṃ hṛṣṭastiṣṭhan niviḍaviṭape śākhini sakhe	kzaNam hRzwaH-tizWan nivixa-viwape SAKini saKe
   sukhena prasthānaṃ racayatu bhavān vṛṣṇinagare ||14	suKena prasTAnam racayatu BavAn vRzNi-nagare ||14
   balādākrandantī ratapathikamakrūramilitaṃ	balAt-AkrandantI rata-paTikam-akrUra-militam
   vidūrādābhīrītatiranuyayau yena ramaṇam |	vidUrAt-ABIrI-tatiH-anuyayO yena ramaNam |
   tamādau panthānaṃ racaya caritārthā bhavatu te	tam-AdO panTAnam racaya caritArTAH Bavatu te
   virājantī sarvopari paramahaṃsasthitiriyam ||15	virAjantI sarva-upari paramahaMsa-sTitiH-iyam ||15
   akasmādasmākaṃ harirapaharann aṃśukacayaṃ	akasmAt-asmAkam hariH-apaharan aMSuka-cayam
   yamārūḍho gūḍhapraṇayalaharīṃ kandalayitum |	yam-ArUXaH gUXa-praNaya-laharIm kandalayitum |
   tavāśrāntasyāntaḥsthagitaravibimbaḥ kisalayaiḥ	tava-aSrAntasya-antar-sTagita-ravi-bimbaH kisalayEH
   kadambaḥ kādamba tvaritamavalambaḥ sa bhavitā ||16	kadambaH kAdamba tvaritam-avalambaH sa BavitA ||16
   kirantī lāvaṇyaṃ diśi diśi śikhaṇḍastavakinī	kirantI lAvaNyam diSi diSi SiKaNxastavakinI
   dadhānā sādhīyaḥ kanakavimalajyotivasanam |	daDAnA sADIyaH kanaka-vimala-jyoti-vasanam |
   tamālaśyāmāṅgī saralamuralīcumbitamukhī	tamAla-SyAma-aFgI sarala-muralI-cumbita-muKI
   jagau citraṃ yatra prakaṭaparamānandalaharī ||17	jagO citram yatra prakawa-parama-Ananda-la-harI ||17
   tayā bhūyaḥ krīḍārabhasavikasadvallavavadhūr	tayA BUyas krIxA-raBasa-vikasat-vallava-vaDUH-
   vapurvallī bhraśyanmṛgamadakaṇaśyāmalikayā |	vapuH-vallI BraSyat-mRga-mada-kaNa-SyAmalikayA |
   vidhātavyo hallīsakadalitamallalatikayā	viDAtavyaH hallIsaka-dalita-malla-latikayA
   samantādullāsastava manasi rāsasthalikayā ||18	samantAt-ullAsaH-tava manasi rAsa-sTalikayA ||18
   tadante vāsantīviracitamanaṅgotsavakalā-	tad-ante vAsantI-viracitam-anaFga-utsava-kalA-
   catuḥśālaṃ śaureḥ sphurati na dṛśau tatra vikireḥ |	catur-SAlam SOreH sPurati na dRSO tatra vikireH |
   tadālokodbhedipramadabhavavismāritagati-	tad-Aloka-udBedi-pramada-Bava-vismArita-gati-
   kriye jāte tāvat tvayi bata hatā gopavanitā ||19	kriye jAte tAvat tvayi bata hatA gopa-vanitA ||19
   mama syādarthānāṃ kṣatiriha vilambādyadapi te	mama syAt-arTAnAm kzatiH-iha vilambAt-yat-api te
   vilokethāḥ sarvaṃ tadapi harikelisthalamidam |	vilokeTAH sarvam tat-api harikeli-sTalam-idam |
   taveyaṃ vyarthā bhavatu śucitā kaḥ sa hi sakhe	tava-iyam vyarTA Bavatu Suci-tA kaH sa hi saKe
   guṇo yaścāṇūradviṣi matiniveśāya na bhavet ||20	guNaH yaH-ca-aNUra-dvizi mati-niveSAya na Bavet ||20
   sakṛdvaṃśīnādaśravaṇamilitābhīrvanitā	sakRt-vaMSI-nAda-SravaNa-milita-aBIH-vanitA
   rahaḥkrīḍāsākṣī pratipadalatāsadmasubhagaḥ |	rahaH-krIxA-sAkzI pratipada-latA-sadma-suBagaH |
   sa dhenūnāṃ bandhurmadhumathanakhaṭṭāyitaśilaḥ	sa DenUnAm banDuH-maDumaTana-KawwAyita-SilaH
   kariṣyaty ānandaṃ sapadi tava govardhanagiriḥ ||21	karizyati Anandam sapadi tava govarDana-giriH ||21
   tamevādriṃ cakrāṅkitakarapariṣvaṅgirasikaṃ	tam-eva-adrim cakra-aFkita-kara-parizvaFgirasikam
   mahīcakre śaṅkemahi śikhariṇāṃ śekharatayā |	mahI-cakre SaFkemahi SiKariNAm SeKara-tayA |
   arātiṃ jñātīnāṃ nanu hariharaṃ yaḥ paribhavan	arAtim jQAtInAm nanu hari-haram yaH pariBavan
   yathārthaṃ svaṃ nāma vyadhita govardhana iti ||22	yaTArTam svam nAma vyaDita govarDanaH iti ||22
   tamālasyālokād giri-parisare santi capalāḥ	tamAlasya-AlokAt giri--parisare santi capalAH
   pulindyo govinda-smaraṇa-rabhasottapta-vapuṣaḥ |	pulindyaH govinda--smaraNa-raBasa-uttapta-vapuzaH |
   śanais tāsāṃ tāpaṃ kṣaṇam apanayan yāsyati bhavān	SanEs tAsAm tApam kzaNam apanayan yAsyati BavAn
   avaśyaṃ kālindī-salila-śiśiraiḥ pakṣa-pavanaiḥ ||23	avaSyam kAlindI--salila--SiSirEH pakza-pavanEH ||23
   tadante śrīkāntasmaraṇasamaraghāṭīpulakitā	tad-ante SrIkAnta-smaraNa-samara-GAwI-pulakitA
   kadambānāṃ vāṭī rasikaparipāṭī sphurayati |	kadambAnAm vAwI rasika-paripAwI sPurayati |
   tvamāsīnastasyāṃ na yadi parito nandasi tato	tvam-AsInaH-tasyAm na yadi paritas nandasi tatas-
   babhūva vyarthā te ghanarasanivāsavyasanitā ||24	baBUva vyarTA te Gana-rasa-nivAsa-vyasani-tA ||24
   śaranmeghaśreṇīpratibhaṭamariṣṭāsuraśiraś	Sarad-meGa-SreNI-pratiBawam-arizwa-asura-SiraS
   ciraṃ śuṣkaṃ vṛndāvanaparisare drakṣyati bhavān |	ciram Suzkam vRndAvana-parisare drakzyati BavAn |
   yadāroḍhuṃ dūrān milati kila kailāsaśikhari-	yadA-AroXum dUrAt milati kila kElAsa-SiKari-
   bhramākrāntasvānto giriśasuhṛdaḥ kiṅkaragaṇaḥ ||25	Brama-AkrAnta-svAntaH giriSa-suhRdaH kiFkara-gaNaH ||25
   ruvan yāhi svairaṃ caramadaśayā cumbitaruco	ruvan yAhi svEram carama-daSayA cumbita-rucaH-
   nitambinyo vṛndāvanabhuvi sakhe santi bahavaḥ |	nitambinyaH vRndAvana-Buvi saKe santi bahavaH |
   parāvartiṣyante tulitamurajinnūpuraravāt	parAvartizyante tulita-murajit-nU-pura-ravAt-
   tavādhvānāt tāsāṃ bahirapi gatāḥ kṣipramasavaḥ ||26	tava-aDvAnAt tAsAm bahis-api gatAH kzipram-asavaH ||26
   tvamāsīnaḥ śākhāntaramilitacaṇḍatviṣi sukhaṃ	tvam-AsInaH SAKA-antara-milita-caNxa-tvizi suKam
   dadhīthā bhāṇḍīre kṣaṇamapi ghanaśyāmalarucau |	daDITAH BANxIre kzaNam-api Gana-SyAmala-rucO |
   tato haṃsaṃ bibhrannikhilanabhasaścitramiṣayā	tatas haMsam biBrat-niKila-naBasaH-citra-mizayA
   sa vardhiṣṇuṃ viṣṇuṃ kalitadaracakraṃ tulayitā ||27	sa varDizNum vizNum kalita-dara-cakram tulayitA ||27
   tvamaṣṭābhirnetrairvigaladamalapremasalilair	tvam-azwABiH-netrEH-vigalat-amala-prema-salilEH-
   muhuḥ siktastambāṃ catura caturāsyasthitibhuvam |	muhur sikta-stambAm catura catur-Asya-sTiti-Buvam |
   jihīthāḥ vikhyātāṃ sphutamiha bhavadbāndhavarathaṃ	jihITAH viKyAtAm sPutam-iha Bavat-bAnDava-raTam
   praviṣṭaṃ maṃsyante vidhimaṭavidevyastvayi gate ||28	pravizwam maMsyante viDi-mawa-videvyaH-tvayi gate ||28
   udañcannetrāmbhaḥprasaralaharīpicchilapatha-	udaQcat-netra-amBaH-prasara-laharI-picCila-paTa-
   skhalatpādanyāsapraṇihitavilambākuladhiyaḥ |	sKalat-pAda-nyAsa-praNihita-vilamba-Akula-DiyaH |
   harau yasmin magne tvaritayamunākulagamana-	harO yasmin magne tvarita-yamunA-Akula-gamana-
   spṛhākṣiptā gopyo yayuranupadaṃ kāmapi daśām ||29	spRhA-kziptAH gopyaH yayuH-anupadam kAm-api daSAm ||29
   muhurlasyakrīḍāpramadamiladāhopuruṣikā	muhur-lasya-krIxA-pramada-milat-AhopuruzikA
   vikāśena bhraṣṭaiḥ phaṇimaṇikulairdhūmalarucau |	vikASena BrazwEH PaNi-maNi-kulEH-DUmala-rucO |
   purastasmin nīpadrumakusumakiñjalkasurabhau	puras-tasmin nIpa-druma-kusuma-kiQjalka-suraBO
   tvayā puṇye peyaṃ madhuramudakaṃ kāliyahrade ||30	tvayA puNye peyam maDuram-udakam kAliya-hrade ||30
   tṛṇāvartārātervirahadavasantāpitatanoḥ	tRNAvarta-arAteH-viraha-dava-santApita-tanoH
   sadābhīrīvṛndapraṇayabahumānonnatividaḥ |	sadA-ABIrI-vRnda-praNaya-bahu-mAna-unnati-vidaH |
   vidhātavyo navyastavakabharasaṃvardhitaśucas	viDAtavyaH navya-stavaka-Bara-saMvarDita-SucaH-
   tvayā vṛndādevyāḥ paramavinayādvandanavidhiḥ ||31	tvayA vRndAdevyAH parama-vinayAt-vandana-viDiH ||31
   iti krāntvā kekākṛtavirutamekādaśavanaṃ	iti krAntvA kekAkRta-virutam-ekAdaSa-vanam
   ghanībhūtaṃ cutairvraja madhuvanaṃ dvādaśamidam |	GanIBUtam cutEH-vraja maDuvanam dvAdaSam-idam |
   purī yasminn āste yadukulabhuvāṃ nirmayayaśo-	purI yasmin Aste yadu-kula-BuvAm nirmaya-yaSaH--
   bharāṇāṃ dhārābhirvalitadharitrīparisarā ||32	BarANAm DArABiH-valita-DaritrI-parisarAH ||32
   niketairākīrṇā giriśagiriḍimbhapratibhaṭair	niketEH-AkIrNA giriSa-giriximBa-pratiBawEH-
   avaṣṭambhastambhāvalivilasitaiḥ puṣpitavanā |	avazwamBa-stamBa-Avali-vilasitEH puzpita-vanAH |
   niviṣṭā kālindītaṭabhuvi tavādhāsāti sakhe	nivizwA kAlindI-tawa-Buvi tava-ADAsAti saKe
   samastādānandaṃ madhurajalavṛndā madhupurī ||33	samastAt-Anandam maDura-jala-vRndA maDupurI ||33
   vṛṣaḥ śambhoryasyāṃ daśati navamekatra yavasaṃ	vRzaH SamBoH-yasyAm daSati navam-ekatra yavasam
   viriñceranyasmin gilati kalahaṃso visalatām |	viriQceH-anyasmin gilati kalahaMsaH visala-tAm |
   kvacit kroñcārāteḥ kavalayati kekī viṣadharaṃ	kvacid kroQca-arAteH kavalayati kekI viza-Daram
   vilīḍhe śallakyā valaripukarī pallavamitaḥ ||34	vilIXe SallakyA vala-ripu-karI pallava-mitaH ||34
   arodhiṣṭhāḥ kāyān na hi vicalitāṃ pracchadapaṭīṃ	aroDizWAH kAyAt na hi vicalitAm pracCada-pawIm
   vimuktāmajñāsīḥ pathi pathi na muktāvalimapi |	vimuktAm-ajQAsIH paTi paTi na muktA-Avalim-api |
   ayi śrīgovindasmaraṇamadirāmattahṛdaye	ayi SrI-govinda-smaraNa-madirA-matta-hRdaye
   satīti khyātiste hasati kulaṭānāṃ kulamidam ||35	satI-iti KyAtiH-te hasati kulawAnAm kulam-idam ||35
   asavyaṃ bibhrāṇā padamadhūtalākṣārasamasau	asavyam biBrANA pada-maDU-tala-AkzAra-samasO
   prayātāhaṃ mugdhe virama mama veśaiḥ kimadhunā |	prayAtA-aham mugDe virama mama veSEH kim-aDunA |
   amandādāśaṅke sakhi purapurandhrikalakalād	amandAt-ASaFke saKi pura-puranDri-kalakalAd
   alindāgre vṛndāvanakusumadhanvā vijayate ||36	alinda-agre vRndAvana-kusumaDanvA vijayate ||36
   ayaṃ līlāpāṅgasnapitapuravīthīparisaro	ayam lIlA-apAFga-snapita-pura-vITI-parisaraH-
   navāśokottaṃsaścalati purataḥ kaṃsavijayī |	nava-aSoka-uttaMsaH-calati puratas kaMsa-vijayI |
   kimasmān etasmin maṇibhavanapṛṣṭhādvinudatī	kim-asmAn etasmin maNi-Bavana-pRzWAt-vinudatI
   tvamekā stabdhākṣī sthagayasi gavākṣāvalimapi ||37	tvam-ekA stabDa-akzI sTagayasi gavAkza-Avalim-api ||37
   muhuḥ śūnyāṃ dṛṣṭiṃ vahasi dhyāyasi sadā	muhur SUnyAm dRzwim vahasi DyAyasi sadA
   śṛṇoṣi pratyakṣaṃ navaparijanavijñāpanaśataṃ |	SRNozi pratyakzam nava-parijana-vijQApana-Satam |
   tataḥ śaṅke paṅkeruhamukhi yayau śyāmalaruciḥ	tatas SaFke paFkeruha-muKi yayO SyAmala-ruciH
   sa yūno mūrtaṃ sambhava nayanavīthīpathikatām ||38	sa yUnaH mUrtam samBava nayana-vITI-paTika-tAm ||38
   vilajjaṃ mā rodīriha sakhi punaryāsyati hari-	vilajjam mA rodIH-iha saKi punar-yAsyati hari-
   stavāpaṅgakrīḍāniviḍaparicaryāgrahilatām |	stava-apaFga-krIxA-nivixa-paricaryA-grahi-latAm |
   iti svairaṃ yasyāṃ pathi pathi murārerabhinava-	iti svEram yasyAm paTi paTi murAreH-aBinava-
   praveśe nārīṇāṃ ratirabhasajalpā vavṛdhire ||39	praveSe nArINAm rati-raBasa-jalpA vavRDire ||39
   sakhe sākṣāddāmodaravadanacandrāvakalana-	saKe sAkzAt-dAmodara-vadana-candra-avakalana-
   sphuratpremānandaprakaralaharīcumbitadhiyaḥ |	sPurat-prema-Ananda-prakara-la-harI-cumbita-DiyaH |
   muhuratrābhīrīsamudayaśironyastavipada-	muhur-atra-ABIrI-samudaya-SiraH-nyasta-vipada-
   stavākṣṇorānandaṃ vidadhīta purā pauravanitāḥ ||40	stava-akzNoH-Anandam vidaDIta purA pOra-vanitAH ||40
   atha bhrāmaṃ bhrāmaṃ kramaghaṭanayā saṅkaṭatarān	aTa BrAmam BrAmam krama-GawanayA saFkawatarAn
   nivāsān vṛṣṇīnāmanusara purīmadhavasitam |	nivAsAn vRzNInAm-anusara purI-maDa-vasitam |
   murārāteryatra sthagitagagaṇābhirvijayate	murArAteH-yatra sTagita-gagaNABiH-vijayate
   patābhiḥ santāpitabhuvanamantaḥpuravaram ||41	patABiH santApita-Buvanam-antaHpura-varam ||41
   yadutsaṅge tuṅgasphaṭikaracitāḥ santi parito	yad-utsaFge tuFga-sPawika-racitAH santi paritas-
   marālāmāṇikyaprakaraghaṭitatrauṭicaraṇāḥ |	marAlA-mANikya-prakara-Gawita-trOwi-caraNAH |
   suhṛdbuddhyā haṃsāḥ kalitamadhurasyāmbujabhuvaḥ	suhRd-budDyA haMsAH kalita-maDurasya-ambuja-BuvaH
   samaryādaṃ yeṣāṃ sapadi paricaryāṃ vidadhīta ||42	sa-maryAdam yezAm sapadi paricaryAm vidaDIta ||42
   cirān mṛgyantīnāṃ paśuparamaṇīnāmapi kulair	cirAt mRgyantInAm paSu-para-maNInAm-api kulEH-
   alabdhaṃ kālindīpulinavipine {līnamaṇḍitaḥ} |	alabDam kAlindI-pulina-vipine {lIna-maNxitaH} |
   sadā lokollāsismitaparicitāsyaṃ sahacari	sadA loka-ullAsi-smita-paricita-Asyam sahacari
   sphurantaṃ vīkṣiṣye punarapi kimagre murabhidam ||43	sPurantam vIkzizye punar-api kim-agre muraBidam ||43
   viṣādaṃ mā kārṣīdrutimavitatthavyāhṛtirasau	vizAdam mA kArzI-drutim-avitatTa-vyAhRtiH-asO
   samāgantā rādhe dhṛtanavaśikhaṇḍastava sakhā |	samAgantA rADe DRta-nava-SiKaNxaH-tava saKA |
   iti brūte yasyāṃ śukamithunamindrānujakṛte	iti brUte yasyAm Suka-miTunam-indrAnuja-kRte
   yadābhīrivṛndairupadhṛtamabhūduddhavakare ||44	yadA-aBIri-vRndEH-upaDRtam-aBUt-udDava-kare ||44
   ghanaśyāmā bhrāmyaty upari hariharmasya śikhibhiḥ	Gana-SyAmA BrAmyati upari hari-harmasya SiKiBiH
   kṛtastotrā mugdhairagururacitā dhūmalatikā |	kRta-stotrA mugDEH-aguru-racitA DUma-latikA |
   tadālokāddhīra sphurati tava cen mānasarucir	tad-AlokAt-hIra sPurati tava ced mAnasa-ruciH-
   jitaṃ tarhi svairaṃ jalasahanivāsapriyatayā ||45	jitam tarhi svEram jala-saha-nivAsa-priya-tayA ||45
   tato madhye kakṣaṃ prati navagavākṣastavakinaṃ	tatas maDye kakzam prati nava-gavAkza-stavakinam
   calanmuktālambasphuritamamalastambhanivaham |	calat-muktA-Alamba-sPuritam-amala-stamBa-nivaham |
   bhavān draṣṭā hemollikhitadaśamaskandhacarito-	BavAn drazwA hema-ulliKita-daSama-skanDa-caritaH--
   llasadbhittiprāntaṃ muravijayinaḥ kelinilayam ||46	llasat-Bitti-prAntam muravijayinaH keli-nilayam ||46
   alinde yasyāste marakatamayī yaṣṭiramalā	alinde yasyAH-te marakata-mayI yazwiH-amalA
   śayāluryāṃ rātrau madakalakalāpī kalayati |	SayAluH-yAm rAtrO mada-kala-kalApI kalayati |
   nirāṭaṅkastsyāḥ śikharamadhiruhya śramanudaṃ	nirAwaFka-stsyAH SiKaram-aDiruhya Srama-nudam
   pratīkṣethā bhrātarvaramavasaraṃ yādavapateḥ ||47	pratIkzeTAH BrAtar-varam-avasaram yAdava-pateH ||47
   niviṣṭaḥ palāṅke mṛdulataratulīdhavalite	nivizwaH pala-aFke mRdulatara-tulIDa-valite
   trilokalakṣmīṇāṃ kakudi darasātīkṛtatanūḥ |	triloka-lakzmINAm kakudi dara-sAtIkRta-tanUH |
   amandaṃ pūrṇendupratimamupadhānaṃ pramudito	amandam pUrNa-indu-pratimam-upaDAnam pramuditaH-
   nidhāyāgre tasminn upahitakaphonidvayabharam ||48	niDAya-agre tasmin upahita-kaPoni-dvaya-Baram ||48
   udañcat kālindīsalilasubhagaṃ bhāvukaruciḥ	udaQcat kAlindI-salila-suBagam BAvuka-ruciH
   kapolāntaḥ prekṣyanmaṇimakaramudrāmadhurimā |	kapola-antar prekzyat-maNi-makara-mudrA-maDurimAH |
   vasānaḥ kauśeyaṃ jitakanakalakṣmī parimalaṃ	vasAnaH kOSeyam jita-kanaka-lakzmI parimalam
   mukundaste sākṣāt pramadasudhayā sekṣyati dṛśoḥ ||49	mukundaH-te sAkzAt pramada-suDayA sekzyati dRSoH ||49
   vikadruḥ paurāṇīrakhilakulavṛddho yadupater	vikadruH pOrANi-iH-aKila-kula-vRdDaH yadupateH-
   adūrādāsīno madhurabhanitīrgāsyati sadā |	adUrAt-AsInaH maDura-BanitIH-gAsyati sadA |
   purastādābhīrīgaṇabhayadanāmā sa kaṭhino	purastAt-ABIrI-gaNa-Baya-danAmA sa kaWinaH-
   maṇistambhālambī kurukulakathāṃ saṅkalayitā ||50	maNi-stamBa-AlambI kuru-kula-kaTAm saFkalayitA ||50
   śinīnāmuttaṃsaḥ kalitakṛtavarmāpy ubhayataḥ	SinInAm-uttaMsaH kalita-kRtavarmA-api uBayatas-
   praṇeṣyate bālavyajanayugalāndolanavidhim |	praNezyate bAla-vyajana-yugala-Andolana-viDim |
   sa jānubhyāmaṣṭāpadabhuvanamavaṣṭabhya bhavitā	sa jAnuByAm-azwApada-Buvanam-avazwaBya BavitA
   guroḥ śiṣyo nūnaṃ padakamalasaṃvāhanarataḥ ||51	guroH SizyaH nUnam pada-kamala-saMvAhana-rataH ||51
   vihaṅgendro yugmīkṛtakarasarojo bhuvi puraḥ	vihaFga-indraH yugmIkRta-kara-sarojaH Buvi puras-
   kṛtāsaṅgo bhāvī prajavini nirdeśe.arpitamanāḥ |	kRta-AsaFgaH BAvI prajavini nirdeSe.arpita-manAH |
   chadadvandve yasya dhvanati mathurāvāsibaṭavo	Cada-dvandve yasya Dvanati maTurA-vAsi-bawavaH-
   vyadasyante sāmasvarajanitamanyonyakalaham ||52	vyadasyante sAma-svara-janitam-anyonya-kalaham ||52
   na nirvaktuṃ dāmodarapadakaniṣṭhāṅgulinakha-	na nirvaktum dAmodara-pada-kanizWA-aFguli-naKa-
   dyutīnāṃ lāvaṇyaṃ bhavati caturāsyo.api caturaḥ |	dyutInAm lAvaNyam Bavati caturAsyaH-.api caturaH |
   tathāpi strīprajñāsulabhataralatvādahamasau	taTA-api strI-prajQA-sulaBa-tarala-tvAt-aham-asO
   pravṛttā tanmūrtistavaratimahāsāhasavaśe ||53	pravRttA tad-mUrti-H-tava-rati-mahA-sAhasa-vaSe ||53
   virājante yasyavrajaśiśukulasteyavikala-	virAjante yasya-vraja-SiSu-kula-steya-vikala-
   svayambhūcūḍāgrairlulitaśikharāḥ pādanakharāḥ |	svayamBU-cUxA-agrEH-lulita-SiKarAH pAda-naKarAH |
   kṣaṇaṃ yān ālokya prakaṭaparamānandavivaśaḥ	kzaNam yAn Alokya prakawa-parama-Ananda-vivaSaH
   sa devarṣirmuktān api tanubhṛtaḥ śocati bhṛśam ||54	sa devarziH-muktAn api tanuBRtaH Socati BRSam ||54
   sarojānāṃ vyūhaḥ śriyamabhilaṣan yasya padayo-	sarojAnAm vyUhaH Sriyam-aBilazan yasya padayo-
   ryayau rāgāḍhyānāṃ vidhuramudavāsavratavidhim |	ryayO rAga-AXyAnAm viDuram-uda-vAsa-vrata-viDim |
   himaṃ vande nīcairanucitavidhānavyasanināṃ	himam vande nIcEH-anucita-viDAna-vyasaninAm
   yadeṣāṃ prāṇāntaṃ damanamanuvarṣaṃ praṇayati ||55	yat-ezAm prANAntam damanam-anuvarzam praNayati ||55
   rucīnamullāsairmarakatamayasthūlakadalī-	rucInam-ullAsEH-marakata-maya-sTUla-kadalI-
   kadambāhaṃkāraṃ kavalayati yasyoruyugalam |	kadamba-ahaMkAram kavalayati yasya-Uru-yugalam |
   yadālānastambhadyūutimavalalambe kalavatāṃ	yad-AlAna-stamBa-dyUutim-avala-lambe kalavatAm
   madāduddāmānāṃ paśuparamaṇīcittakariṇīm ||56	madAt-uddAmAnAm paSu-paramaNI-citta-kariNIm ||56
   sakhe yasyābhīrīnayanasapharījīvanavidhau	saKe yasya-ABIrI-nayana-saParI-jIvana-viDO
   nidānaṃ gāmbhīryaprasarakalitā nābhisarasī |	nidAnam gAmBIrya-prasara-kalitA nABi-sarasI |
   yataḥ kalpasyādau sajalajanakotpattivaḍabhī-	yatas kalpasya-AdO sa-jala-janaka-utpatti-vaxaBI-
   gabhīrāntaḥ kakṣādhṛtabhuvanamambhoruhamabhūt ||57	gaBIra-antar kakzA-DRta-Buvanam-amBoruham-aBUt ||57
   dyutiṃ dhatte yasya trivalilatikāsaṅkaṭataraṃ	dyutim Datte yasya tri-vali-latikA-saFkawataram
   sakhe dāmaśreṇīkṣapaṇaracanābhijñamudaram |	saKe dAma-SreNI-kzapaNa-racana-aBijQam-udaram |
   yaśodā yasyāntaḥ suranarabhujaṅgaiḥ parivṛtaṃ	yaSodA yasya-antar sura-nara-BujaFgEH parivRtam
   mukhadvārā vāradvayamavaluloke tribhuvanam ||58	muKa-dvArAH vAra-dvayam-avalu-loke triBuvanam ||58
   urau yasya sphāraṃ sphurati vanamālāvalayitaṃ	urO yasya sPAram sPurati vana-mAlA-valayitam
   vitanvānaṃ tanvījanamanasi sadyo manasijam |	vitanvAnam tanvI-jana-manasi sadyas manasijam |
   marīcībhiryasmin ravinivahatulyo.api vahate	marIcIBiH-yasmin ravi-nivaha-tulyaH-.api vahate
   sadā khadyotābhāṃ bhuvanamadhuraḥ kaustubhamaṇiḥ ||59	sadA Kadyota-ABAm Buvana-maDuraH kOstuBa-maNiH ||59
   samantādunmīladvalabhidupalastambhayugala-	samantAt-unmIlat-vala-Bid-upala-stamBa-yugala-
   prabhājaitraṃ keśidvijadalitakeyūralalitam |	praBA-jEtram keSi-dvija-dalita-keyUra-lalitam |
   madaklāmyadgopīpaṭalahaṭakaṇṭhagrahaparaṃ	mada-klAmyadgopI-pawala-hawa-kaNWa-graha-param
   bhujadvandva,ṃ yasya sphuṭasurabhigandhaṃ vijayate ||60	Buja-dvandva,m yasya sPuwa-suraBi-ganDam vijayate ||60
   jihīte sāmrājyaṃ jagati navalāvaṇyalaharī	jihIte sAmrAjyam jagati nava-lAvaNya-laharI
   parīpākasyāntarmuditamadanāveśamadhuram |	parIpAkasya-antar-mudita-madana-AveSa-maDuram |
   naṭadbhrūvallīkaṃ smitanavasudhākelisadanaṃ	nawat-BrU-vallIkam smita-nava-suDA-keli-sadanam
   sphuranmuktāpaṅktipratimaradanaṃ yasya vadanam ||61	sPurat-muktA-paFkti-pratima-radanam yasya vadanam ||61
   kimebhirvyāhāraiḥ kalaya kathayāmi sphuṭamahaṃ	kim-eBiH-vyAhArEH kalaya kaTayAmi sPuwam-aham
   sakhe niḥsandehaṃ paricayapadaṃ kevalamidam |	saKe niHsandeham paricaya-padam kevalam-idam |
   parānando yasmin nayanapadavībhrāji bhavitā	parAnandaH yasmin nayana-padavI-BrAji BavitA
   tvayā vijñātavyā madhurarava so.ayaṃ madhuripuḥ ||62	tvayA vijQAtavyAH maDura-rava so.ayam maDuripuH ||62
   vilokethāḥ kṛṣṇaḥ madakalamarālīratikalā-	vilokeTAH kRzNaH mada-kalamarAlI-H-atikalA-
   vimugdha vyāmugdhaṃ yadi puravadhūvibhramabharaiḥ |	vimugDa vyAmugDam yadi puravaDU-viBrama-BarEH |
   tadā nāsmān grāmyāḥ pravaṇapadavīṃ tasya gamayeḥ	tadA na-asmAn grAmyAH pravaNa-padavIm tasya gamayeH
   sudhāpūrṇaṃ cetaḥ kathamapi na takraṃ mṛgayate ||63	suDA-pUrNam cetaH kaTam-api na takram mRgayate ||63
   yadā vṛndāraṇyasmaraṇalaharīheturamaṇaṃ	yadA vRnda-araNya-smaraNa-laharI-hetu-ramaNam
   pikānāṃ veveṣṭi pratiharitamuccaiḥ kuhurutam |	pikAnAm veva-izwi pratiharitam-uccEs kuhurutam |
   vahante vā vātāḥ sphurati girimallīparimalā-	vahante vA vAtAH sPurati giri-mallI-parimalA-
   stadaivāsmākīnāṃ giramupaharethā murabhidi ||64	stadA-eva-asmAkInAm giram-upahareTAH muraBidi ||64
   purātiṣṭhan goṣṭhān nikhilaramaṇībhyaḥ priyatayā	purA-atizWan gozWAn niKila-ramaNIByaH priya-tayA
   bhavān yasyāṃ gopīramaṇa vidadhe gauravabharam |	BavAn yasyAm gopI-ramaNa vidaDe gOrava-Baram |
   sakhī tasyā vijñāpayati lalitā dhīralalita	saKI tasyAH vijQApayati lalitA DIra-lalita
   praṇamya śrīpādāmbujakanakapīṭhīparisare ||65	praNamya SrI-pAda-ambuja-kanaka-pIWI-parisare ||65
   prayatnādābālyaṃ navakamalinīpallavakulai-	prayatnAt-AH-bAlyam nava-kamalinI-pallava-kulE-
   stvayā bhūyo yasyāḥ kṛtamahaha saṃvardhanamabhūt |	stvayA BUyas yasyAH kRtam-ahaha saMvarDanam-aBUt |
   cirādūdhobhāraṃ sphuraṇaparamākrāntajaghanā	cira-adUDas-BAram sPuraNa-parama-AkrAnta-jaGanA
   babhūva praṣṭhauhī muramathana seyaṃ kapalikā ||66	baBUva prazWOhI muramaTana sA-iyam kapalikA ||66
   samīpe nīpānāṃ tricaturadalā hanta gamitā	samIpe nIpAnAm tricatura-dalA hanta gamitA
   tvayā yā mākandapriyasahacarībhāvaniyatim |	tvayA yA mAkanda-priya-sahacarIBAva-niyatim |
   iyaṃ sā vāsantī galadamalamādhvīkapaṭalī-	iyam sA vAsantI galat-amala-mADvIka-pawalI-
   miṣādagre gopīramaṇa rudatī rodayatī naḥ ||67	mizAt-agre gopIramaNa rudatI rodayatI naH ||67
   prasūto devakyā madhumathana yaḥ ko.api puruṣaḥ	prasUtaH devakyAH maDumaTana yaH ko.api puruzaH
   sa yāto gopālābhyudayaparamānandavasatim |	sa yAtaH gopAla-aByudaya-paramAnanda-vasatim |
   dhṛto yo gāndhinyā kaṭhinajaṭhare samprati tataḥ	DRtaH yaH gAnDinyA kaWina-jaWare samprati tatas-
   samantādevāstaṃ śiva śiva gatā gokulakathā ||68	samantAt-eva-aH-tam Siva Siva gatA gokula-kaTA ||68
   ariṣṭenoddhatāḥ paśupasudṛśo yāti vipadaṃ	arizwena-udDatAH paSupa-sudRSaH yAti vipadam
   tṛṇāvartākrānto racayati bhayaṃ catvaracayaḥ |	tRNa-Avarta-AkrAntaH racayati Bayam catvara-cayaH |
   amī vyomībhūtā vrajavasatibhūmī parisarā	amI vyomIBUtA vraja-vasati-BUmI parisarA
   vahante santāpaṃ murahara vidūraṃ tvayi gate ||69	vahante santApam mura-hara vidUram tvayi gate ||69
   tvayā nāgantavyaṃ kathamapi hare goṣṭhamadhunā	tvayA na-Agantavyam kaTam-api hare gozWa-maDunA
   latā śreṇī vṛndāvanabhuvi yato.abhūdviṣamayī |	latA SreNI vRndAvana-Buvi yatas-.aBUt-viza-mayI |
   prasūnānāṃ gandhaṃ madhumathana tadā vātanihitaṃ	prasUnAnAm ganDam maDumaTana tadA vAta-nihitam
   bhajan sadyo mūrcchāṃ vahati nivaho gopasudṛśām ||70	Bajan sadyas mUrcCAm vahati nivahaH gopa-sudRSAm ||70
   kathaṃ saṅgo.asmābhiḥ saha samucitaḥ samprati hare-	kaTam saFgaH-.asmABiH saha samucitaH samprati hare-
   rayaṃ grāmyā nāryastvamasi nṛpakanyārcitapadaḥ |	rayam grAmyAH nAryaH-tvam-asi nRpa-kanyA-arcita-padaH |
   gataḥ kālo yasmin paśuparamaṇīsaṅgamakṛte	gataH kAlaH yasmin paSuparamaNI-saFgama-kRte
   bhavān vyagrastasthau tamasi gṛhavāṭiviṭapini ||71	BavAn vyagraH-tasTO tamasi gRha-vAwi-viwapini ||71
   vayaṃ tyaktāḥ svāmin yadi tava kiṃ dūṣaṇamidaṃ	vayam tyaktAH svAmin yadi tava kim dUzaNam-idam
   nisargaḥ śyāmānāmayamatitarāṃ duṣpariharaḥ |	nisargaH SyAmAnAm-ayam-atitarAm duzpariharaH |
   kuhūkaṇṭhairaṇḍāvadhi saha nivāsāt paricitā	kuhUkaNWEH-aNxa-avaDi saha nivAsAt paricitA
   visṛjyante sadyaḥ kalitanavapakṣairvalibhujaḥ ||72	visRjyante sadyas kalita-nava-pakzEH-vali-BujaH ||72
   ayaṃ pūrvo raṅgaḥ kila paricito yasya tarasā	ayam pUrvaH raFgaH kila paricitaH yasya tarasA
   rasādākhyātavyaṃ parikalaya tan nāṭakamidam |	rasAt-AKyAtavyam parikalaya tat nAwakam-idam |
   mayā praṣṭavyo.asi prathamamiti vṛndāvanapate	mayA prazwavyaH-.asi praTamam-iti vRndAvana-pate
   kimāhā rādheti smarasi hatakaṃ varṇayugalam ||73	kim-AhA rADA-iti smarasi hatakam varNa-yugalam ||73
   aye kuñjadroṇīkuharagṛhamedhin kimadhunā	aye kuQja-droNI-kuhara-gRham-eDin kim-aDunA
   parokṣaṃ vakṣyante paśuparamaṇīdurniyatayaḥ |	parokzam vakzyante paSuparamaNI-durniyatayaH |
   pravīṇā gopīnāṃ tava caraṇapadme.api yadiyaṃ	pravINA gopInAm tava caraNa-padme.-api yat-iyam
   yayau rādhā sādhāraṇasamucitapraśnapadavīm ||74	yayO rADA sADAraNa-samucita-praSna-padavIm ||74
   tvayā goṣṭhaṃ goṣṭhītilaka kila cedvismṛtamidaṃ	tvayA gozWam gozWI-tilaka kila ced-vismRtam-idam
   na tūrṇaṃ dhūmorṇāpatirapi vidhatte yadi kṛpām |	na tUrNam DUmorNA-patiH-api viDatte yadi kRpAm |
   aharvṛndaṃ vṛndāvanakusumapālīparimalair	ahar-vRndam vRndAvana-kusuma-pAlI-parimalEH-
   darālokaṃ śokāspadamiva kathaṃ neṣyati sakhī ||75	dara-Alokam Soka-Aspadam-iva kaTam nezyati saKI ||75
   taraṅgaiḥ kurvāṇā śamanabhaginīlāghavamasau	taraFgEH kurvANA Samana-BaginI-lAGavam-asO
   nadīṃ kāṃcidgoṣṭhe nayanajalapūrairajanayat |	nadIm kAMcid-gozWe nayana-jala-pUrEH-ajanayat |
   itīvāsyā dveṣādabhimatadaśāprārthanamayīṃ	iti-iva-asyAH dvezAt-aBimata-daSA-prArTana-mayIm
   murāre vijñaptiṃ niśamayati mānī na śamanaḥ ||76	murAre vijQaptim niSamayati mAnI na SamanaH ||76
   kṛtākṛṣṭikrīḍaṃ kimapi tava rūpaṃ mama sakhī	kRta-AkRzwi-krIxam kim-api tava rUpam mama saKI
   sakṛddṛṣṭvā dūrādahitahitabodhojjhitamatiḥ |	sakRt-dRzwvA dUrAt-ahita-hita-boDa-ujJita-matiH |
   hatā seyaṃ premānalamanu viśantī sarabhasaṃ	hatA sA-iyam prema-analam-anu viSantI saraBasam
   pataṅgīvātmānaṃ murahara muhurdāhitavatī ||77	pataFgI-iva-AtmAnam mura-hara muhur-dAhitavatI ||77
   mayā vācyaḥ kiṃ vā tvamiha nijadoṣāt paramasau	mayA vAcyaH kim vA tvam-iha nija-dozAt paramasO
   yayau mandā vṛndāvanakusumabandho vidhuratām |	yayO mandAH vRndAvana-kusuma-banDaH viDura-tAm |
   yadarthaṃ duḥkhāgnirvikṛśati tamadyāpi hṛdayān	yad-arTam duHKa-agniH-vikRSati tam-adya-api hRdayAn
   na yasmāddurmedhā lavamapi bhavantaṃ davayati ||78	na yasmAt-durmeDA lavam-api Bavantam davayati ||78
   trivakrāho dhanyā hṛdayamiva te svaṃ puramasau	trivakrA-aho DanyA hRdayam-iva te svam puram-asO
   samāsādya svairaṃ yadiha vilasantī nivasati |	samAsAdya svEram yat-iha vilasantI nivasati |
   dhruvaṃ puṇyabhraṃśādajani saraleyaṃ mama sakhī	Druvam puNya-BraMSAt-ajani saralA-iyam mama saKI
   praveśastatrābhūt kṣaṇamapi yadasyā na sulabhaḥ ||79	praveSaH-tatra-aBUt kzaNam-api yat-asyAH na sulaBaH ||79
   kimāviṣṭā bhūtaiḥ sapadi yadi vākrūraphaṇinā	kim-AvizwA BUtEH sapadi yadi vA-akrUra-PaNinA
   kṣatāpasmāreṇa cyutamatirakasmāt kimapatat |	kzata-apasmAreNa cyuta-matirakasmAt kim-apatat |
   iti vyagrairasyāṃ gurubhirabhitaḥ kīcakarava-	iti vyagrEH-asyAm guruBiH-aBitas kIca-karava-
   śravādaspandāyāṃ murahara vikalpā vidadhire ||80	SravAt-a-spandAyAm mura-hara vikalpAH vidaDire ||80
   navīneyaṃ sampratyakuśalaparīpākalaharī-	navInA-iyam samprati-akuSala-parIpAka-laharI-
   nirīṇarti svairaṃ mama sahacarīcittakuhare |	nirINa-rti svEram mama sahacarI-citta-kuhare |
   jagannetraśreṇīmadhuramathurāyāṃ nivasata-	jagat-netra-SreNI-maDura-maTurAyAm nivasata-
   ścirādārtā vārtāmapi tava yadeṣā na labhate ||81	ScirAt-ArtA vArtAm-api tava yat-ezA na laBate ||81
   janān siddhādaśān namati bhajate māntrikagaṇān	janAn sidDAdaSAn namati Bajate mAntrika-gaNAn
   vidhatte śuśrūṣāmadhikavinayenauṣadhavidām |	viDatte SuSrUzAm-aDika-vinayena-OzaDa-vidAm |
   tvadīkṣādīkṣāyai paricarati bhaktyā girisutāṃ	tvad-IkzA-dIkzAyE paricarati BaktyA girisutAm
   manīṣā hi vyagrā kimapi śubhahetuṃ na manute ||82	manIzA hi vyagrA kim-api SuBa-hetum na manute ||82
   paśūnāṃ pātāraṃ bhujagaripuputrapraṇayinaṃ	paSUnAm pAtAram Bujaga-ripu-putra-praNayinam
   smarodvardhikrīḍaṃ niviḍaghanasāradyutiharam |	smara-udvarDi-krIxam nivixa-GanasAra-dyuti-haram |
   sadābhyarṇe nandīśvaragiribhuvo raṅgarasikaṃ	sadA-aByarNe nandISvara-giri-BuvaH raFga-rasikam
   bhavantaṃ kaṃsāre bhajati bhavadāptyai mama sakhī ||83	Bavantam kaMsAre Bajati Bavat-AptyE mama saKI ||83
   bhavantaṃ santaptā vidalitatamālāṅkurarasai-	Bavantam santaptA vidalita-tamAla-aFkura-rasE-
   rvilikhya bhrūbhaṅgīkṛtamadanakodaṇḍakadanam |	rviliKya BrU-BaFgIkRta-madana-kodaNxa-kadanam |
   nidhāsayantī kaṇṭhe tava nijabhujāvallarīmasau	niDAsayantI kaNWe tava nija-BujA-vallarIm-asO
   dharanyāmunmīlajjāḍimaniviḍāṅgī viluṭhati ||84	DaranyAm-unmIlat-jAxima-nivixa-aFgI viluWati ||84
   kadācin mūḍheyaṃ niviḍabhavadīyasmṛtimadā-	kadAcid mUXA-iyam nivixa-BavadIya-smRti-madA-
   damandādātmānaṃ kalayati bhavantaṃ mama sakhī |	damandAt-AtmAnam kalayati Bavantam mama saKI |
   tathāsyā rādhāyā virahadahanākalpitadhiyo	taTA-asyAH rADAyAH viraha-dahana-akalpita-Diyo
   murāre duḥsādhyā kṣaṇamapi na bādhā viramati ||85	murAre duHsADyA kzaNam-api na bADA viramati ||85
   tvayā santāpānāmupari parimuktātirabhasā-	tvayA santApAnAm-upari parimukta-ati-raBasA-
   didānīmāpede tadapi tava ceṣṭāṃ priyasakhī |	didAnIm-Apede tat-api tava cezwAm priya-saKI |
   yadeṣā kaṃsāre bhidurahṛdayaṃ tvāmavayati	yat-ezA kaMsAre Bidura-hRdayam tvAm-avayati
   satīnāṃ mūrdhanyā bhidurahṛdayābhūdanudinam ||86	satInAm mUrDanyA Bidura-hRdaya-aBUt-anudinam ||86
   samakṣaṃ sarveṣāṃ viharasi madādhipraṇayinām	samakzam sarvezAm viharasi mada-aDi-praNayinAm
   iti śrutvā nūnaṃ gurutarasamādhiṃ kalayati |	iti SrutvA nUnam gurutara-samADim kalayati |
   sadā kaṃsārāte bhajasi yamināṃ netrapadavīm	sadA kaMsArAte Bajasi yaminAm netra-padavIm
   iti vyaktaṃ sajjībhavati yamamālocitumapi ||87	iti vyaktam sajjIBavati yamam-Alocitum-api ||87
   murāre kālindīsaliladaladindīvararuce	murAre kAlindI-salila-dalat-indI-vara-ruce
   mukunda śrīvṛndāvanamadana vṛndārakamaṇe |	mukunda SrI-vRndAvana-madana vRndAraka-maNe |
   vrajānandin nandīśvaradayita nandātmaja hare	vraja-Anandin nandISvara-dayita nanda-Atmaja hare
   sadeti krandantī parijanaśucaṃ kandalayati ||88	sadA-iti krandantI parijana-Sucam kandalayati ||88
   samantāduttaptastava virahadāvāgniśikharayā	samantAt-uttaptaH-tava viraha-dAva-agni-SiKarayA
   kṛtodvegaḥ pañcāśugamṛgayuvedha vyatikaraiḥ |	kRta-udvegaH paQca-aSu-ga-mRgayu-veDa vyatikarEH |
   tanūbhūtaṃ sadyastanuvanamidaṃ hāsyati hare	tanUBUtam sadyas-tanu-vanam-idam hAsyati hare
   haṭhādadya śvo vā mama sahacarīprāṇahariṇaḥ ||89	haWAt-adya Svas vA mama sahacarI-prANa-hariNaH ||89
   payorāśisphītatviṣi himakarottaṃsamadhure	payaH-rASi-sPIta-tvizi hima-kara-uttaMsa-maDure
   dadhāne dṛgbhaṅgyā smaravijayirūpaṃ mama sakhī |	daDAne dRS-BaFgyA smara-vijayi-rUpam mama saKI |
   hare dattasvāntā bhavati tadimāṃ kiṃ prabhavati	hare datta-sva-antA Bavati tat-imAm kim praBavati
   smaro hantuṃ kintu vyathayati bhavān eva kutukī ||90	smaraH hantum kintu vyaTayati BavAn eva kutukI ||90
   vijānīme bhāvaṃ paśuparamaṇīnāṃ yadumaṇe	vijAnIme BAvam paSu-para-maNInAm yadumaNe
   na jānīmaḥ kasmāt tadapi tava māyā racayati |	na jAnImaH kasmAt tat-api tava mAyA racayati |
   samantādadhyātmaṃ yadiha pavanavyādheralapa-	samantAt-aDyAtmam yat-iha pavana-vyADeH-alapa-
   dbalādasyāstena vyasanakulameva dviguṇitam ||91	dbalAt-asyAH-tena vyasana-kulam-eva dvi-guNitam ||91
   gurorantevāsī sa bhajati yadūnāṃ sacivatāṃ	guroH-antevAsI sa Bajati yadUnAm sacivatAm
   sakhīyaṃ kālindī kila bhavati kālasya bhaginī |	saKI-iyam kAlindI kila Bavati kAlasya BaginI |
   bhavedanyaḥ ko vā narapatipure matparicito	Bavet-anyaH kaH vA narapati-pure mad-paricitaH-
   daśāmasyāḥ śaṃsan yadutilaka yastvāmanunayet ||92	daSAm-asyAH SaMsan yadu-tilaka yaH-tvAm-anunayet ||92
   viśīrṇāṅgīmantarvraṇaviluṭhanādutkalikayā	viSIrNa-aFgIm-antar-vraNa-viluWanAt-utkalikayA
   parītāṃ bhūyasyā satatamuparāgavyatikarām |	parItAm BUyasyA satatam-uparAga-vyatikarAm |
   paridhvastāmodāṃ viramitasamastālikutukāṃ	pariDvasta-AmodAm viramita-samasta-ali-kutukAm
   vidho pādasparśādapi sukhaya rādhākumudinīm ||93	viDo pAda-sparSAt-api suKaya rADA-kumudinIm ||93
   vipattibhyaḥ prāṇān kathamapi bhavatsaṅgamasukha-	vipattiByaH prANAn kaTam-api Bavat-saFgam-asuKa-
   spṛhādhīnā śaure mama sahacarī rakṣitavatī |	spRhA-aDInA SOre mama sahacarI rakzitavatI |
   atikrānte sampraty avadhidivase jīvanavidhau	atikrAnte samprati avaDi-divase jIvana-viDO
   hatāśā niḥśaṅkaṃ vitarati dṛśau cutamukule ||94	hata-ASA niHSaFkam vitarati dRSO cuta-mukule ||94
   pratīkārārambhaślathamatibhirudyatpariṇate-	pratIkAra-AramBa-SlaTam-atiBiH-udyat-pariNate-
   rvimuktāyā vyaktasmarakadanabhājaḥ parijanaiḥ |	rvi-muktAyAH vyakta-smara-kadana-BAjaH parijanEH |
   amuñcantī saṅgaṃ kuvalayadṛśaḥ kevalamasau	amuQcantI saFgam kuvalaya-dRSaH kevalam-asO
   kalādadya prāṇān avati bhavāśāsahacarī ||95	kalAt-adya prANAn avati Bava-ASa-asahacarI ||95
   aye rāsakrīḍārasika mama sakhyāṃ navanavā	aye rAsa-krIxA-rasika mama saKyAm nava-navA
   purā baddhā yena praṇayalaharī hanta gahanā |	purA badDA yena praNaya-laharI hanta gahanA |
   sa cen muktāpekṣastvamapi dhig imāṃ tulaśakalaṃ	sa ced muktA-apekzaH-tvam-api Dik imAm tula-Sakalam
   yadetasyā nāsānihitamidamadyāpi calati ||96	yat-etasyAH nAsA-nihitam-idam-adya-api calati ||96
   mukunda bhrāntākṣī kimapi yadasaṃkalpitaśataṃ	mukunda BrAnta-akzI kim-api yat-asaMkalpita-Satam
   vidhatte tadvaktuṃ jagati manujaḥ kaḥ prabhavati |	viDatte tat-vaktum jagati manujaH kaH praBavati |
   kadācit kalyāṇī vilapati ya utkaṇṭhitamati-	kadAcid kalyANI vilapati yaH utkaNWita-mati-
   stadākhyāmi svāmin gamaya makarottaṃsapadavīm ||97	stadAKyAmi svAmin gamaya makara-uttaMsa-padavIm ||97
   abhūt ko.api premā mayi murariporyaḥ sakhi purā	aBUt kaH-.api premA mayi murari-poryaH saKi purA
   parāṃ karmāpekṣāmapi tadavalambān na gaṇayet |	parAm karma-apekzAm-api tad-avalambAt na gaNayet |
   tathedānīṃ hā dhik samajani taṭasthaḥ sphuṭamahaṃ	taTA-idAnIm hA Dik samajani tawa-sTaH sPuwam-aham
   bhaje lajjāṃ yena kṣaṇamapi punarjīvitumapi ||98	Baje lajjAm yena kzaNam-api punar-jIvitum-api ||98
   garīyān me premā tvayi paramiti snehalaghutā	garIyAt me premA tvayi param-iti sneha-laGu-tA
   na jīviṣyāmīti praṇayagarimakhyāpanavidhiḥ |	na jIvizyAmi-iti praNaya-garima-KyApana-viDiH |
   kathaṃ nāyāsīti smaraṇaparipāṭīprakaṭanaṃ	kaTam na-AyAsi-iti smaraNa-paripAwI-prakawanam
   harau sandeśāya priyasakhi na me vāgavasaraḥ ||99	harO sandeSAya priya-saKi na me vAc-avasaraH ||99
   amī kuñjaḥ pūrvaṃ na mama dadhire kāmapi mudaṃ	amI kuQjaH pUrvam na mama daDire kAm-api mudam
   drumālīyaṃ cetaḥ sakhi na katiśo nanditavatī |	drumAlIyam cetaH saKi na katiSas nanditavatI |
   idānīṃ paśyaite yugapadapatāpaṃ vidadhate	idAnIm paSya-ete yugapad-apatApam vidaDate
   prabho muktopekṣe bhajati na hi ko vā vimukhatām ||100	praBo mukta-upekze Bajati na hi kaH vA vimuKa-tAm ||100
   kadā premonmīlanmadanamadirākṣī samudayāt	kadA prema-unmIlat-madana-madirAkzI samudayAt-
   balādākarṣantaṃ madhuramuralīkākalikayā |	balAt-Akarzantam maDura-muralIkA-kalikayA |
   muhurbhrāmyaccillīculukitakulastrīvratamahaṃ	muhur-BrAmyat-cillI-culukita-kula-strI-vratam-aham
   vilokeyaṃ līlāmadamiladapāṅgī murabhidam ||101	vilokA-iyam lIlA-Amadamilat-apAFgI muraBidam ||101
   yayau kālaḥ kalyāṇy adhikalitakelī parimalāṃ	yayO kAlaH kalyANi aDikalita-kelI parimalAm
   vilāsārthī yasminn acalakuhare līnavapuṣam |	vilAsa-arTI yasmin acala-kuhare lIna-vapuzam |
   sa māṃ dhṛtvā dhūrtaḥ kṛtakapaṭaroṣāṃ sakhi haṭhā-	sa mAm DRtvA DUrtaH kRta-kapawa-rozAm saKi haWA-
   dakārṣīdākarṣann urasi śaśilekhāśatavṛtām ||102	dakArzIt-Akarzan urasi SaSi-leKA-Sata-vRtAm ||102
   rāṇadbhṛṅgaśreṇīsuhṛdi śaradārambhamadhure	rANat-BRFga-SreNI-suhRdi Sarad-AramBa-maDure
   vanānte cāndrībhiḥ kiraṇalaharībhirdhavalite |	vanAnte cAndrIBiH kiraNa-la-harIBiH-Davalite |
   kadā premoddaṇḍasmarakalahavaitaṇḍikamahaṃ	kadA prema-uddaNxa-smara-kalaha-vEtaNxikam-aham
   kariṣye govindaṃ niviḍabhujabandhapraṇayinam ||103	karizye govindam nivixa-Buja-banDa-praNayinam ||103
   mano me hā kaṣṭaṃ jvalati kimahaṃ hanta karavai	manaH me hA kazwam jvalati kim-aham hanta karavE
   na pāraṃ nāvāraṃ kimapi kalayāmy asya jaladheḥ |	na pAram na-avAram kim-api kalayAmi asya jalaDeH |
   iyaṃ vande mūrdhnā sapadi tamupāyaṃ kathaya māṃ	iyam vande mUrDnA sapadi tam-upAyam kaTaya mAm
   {patāmṛṣye} yasmāddhṛtikaṇikayāpe kṣaṇikayā ||104	{patAmRzye} yasmAt-DRti-kaNikayApe kzaNikayA ||104
   prayāto māṃ hitvā yadi kaṭhinacūḍāmaṇirasau	prayAtaH mAm hitvA yadi kaWina-cUxAmaNiH-asO
   paryātu svacchandaṃ mama samayadharmaḥ kila gatiḥ |	paryAtu svacCandam mama samaya-DarmaH kila gatiH |
   idaṃ soḍhuṃ kā vā prabhavati yataḥ svapnakapaṭā-	idam soXum kA vA praBavati yatas svapnaka-pawA-
   dihāyāto vṛndāvanabhuvi kalān māṃ ramayati ||105	diha-AyAtaH vRndAvana-Buvi kalAt mAm ramayati ||105
   anaucityaṃ tasya vyathayati mano hanta mathurāṃ	anOcityam tasya vyaTayati manaH hanta maTurAm
   tvamāsādya svairaṃ capalahṛdayaṃ vāraya harim |	tvam-AsAdya svEram capala-hRdayam vAraya harim |
   sakhi svapnārambhe punarapi yathā vibhrama madā-	saKi svapna-AramBe punar-api yaTA viBrama madA-
   dihāyāto dhūrtaḥ kṣapayati na me kiṅkiniguṇam ||106	diha-AyAtaH DUrtaH kzapayati na me kiFkiniguNam ||106
   ayi svapno dūre viramatu samakṣaṃ śṛṇu haṭhā-	ayi svapnaH dUre viramatu samakzam SRNu haWA-
   daviśvastā mā bhūriha sakhi manovibhramadhiyā |	daviSvastA mA BUH-iha saKi manaH-viBrama-DiyA |
   vayasyaste govardhanavipinamāsādya kutukā-	vayasyaH-te govarDana-vipinam-AsAdya kutukA-
   dakāṇḍe yadbhūyaḥ smarakalahapāṇḍityamatanot ||107	dakANxe yat-BUyas smara-kalaha-pANxitya-matanot ||107
   amarṣāddhāvantīṃ gahanakuhare sūcitapathāṃ	amarzAt-DAvantIm gahana-kuhare sUcita-paTAm
   tulākoṭikvānaiścakitapadapātadviguṇitaiḥ |	tulA-kowi-kvAnEH-cakita-pada-pAta-dvi-guNitEH |
   vidhīrṣan māṃ harṣottaralanayanāntaḥ sa kutukī	viDIrzan mAm harza-uttarala-nayana-antar sa kutukI
   na vaṃśīmajñāsīdbhuvi karasarojādvigalitām ||108	na vaMSIm-ajQAsIt-Buvi kara-sarojAt-vigalitAm ||108
   aśaktāṃ gantavye kalitanavacelāñcalatayā	aSaktAm gantavye kalita-nava-cela-aQcala-tayA
   latālībhiḥ puṣpasmitaśavalitābhirvirudatīm |	latAlIBiH puzpa-smita-SavalitABiH-virudatIm |
   parīhāsārambhī priyasakhi sa māṃ lambitamukhīṃ	parIhAsa-AramBI priya-saKi sa mAm lambita-muKIm
   prapede cumbāya sphuradadharabimbastava sakhā ||109	prapede cumbAya sPurat-aDara-bimbaH-tava saKA ||109
   tato.ahaṃ dhammille sthagitamuralīkā sakhi śanai-	tatas-.aham Dammille sTagita-muralIkA saKi SanE-
   ralīkāmarṣeṇa bhramadaviralabhrūrudacalam |	ralIkA-amarzeNa Bramat-a-virala-BrUH-udacalam |
   kacākṛṣṭikrīḍākramaparicite cauryacarite	kacA-kRzwi-krIxA-krama-paricite cOrya-carite
   harirlabdhopādhiḥ prasabhamanayan māṃ giridarīm ||110	hariH-labDa-upADiH prasaBam-anayat mAm giridarIm ||110
   kadācidvāsantīkuharabhuvi dhṛṣṭaḥ sarabhasaṃ	kadAcid-vAsantIkuhara-Buvi DRzwaH saraBasam
   hasan pṛṣṭhālambī sthagayati karābhyāṃ mama dṛśau |	hasan pRzWa-AlambI sTagayati karAByAm mama dRSO |
   didhīrṣau jāterṣyaṃ mayi sakhi tadīyāṅguliśikhāṃ	diDIrzO jAta-Irzyam mayi saKi tadIya-aFguli-SiKAm
   na jāne kutrāyaṃ vrajati kitavānāṃ kila guruḥ ||111	na jAne kutra-ayam vrajati kitavAnAm kila guruH ||111
   atīteyaṃ vārtā viramatu puraḥ paśya sarale	atItA-iyam vArtA viramatu puras paSya sarale
   vayasyaste so.ayaṃ smitamadhurimonmṛṣṭavadanaḥ |	vayasyaH-te so.ayam smita-maDurima-unmRzwa-vadanaH |
   bhujastambhollāsādabhimataparīrambharabhasaḥ	Buja-stamBa-ullAsAt-aBimata-parIramBa-raBasaH
   smarakrīḍāsindhuḥ kṣipati mayi bandhukakusumam ||112	smara-krIxA-sinDuH kzipati mayi banDuka-kusumam ||112
   taduttiṣṭha vrīḍāvati niviḍamuktālatikayā	tat-uttizWa vrIxAvati nivixa-muktA-latikayA
   vadhānemaṃ dhūrtaṃ sakhi madhupurīṃ yāti na yathā |	vaDAn-emam DUrtam saKi maDupurIm yAti na yaTA |
   iti premonmīladbhavadanubhavārūḍhajaḍimā	iti prema-unmIlat-Bavat-anuBava-ArUXa-jaximA
   sakhīnāmākrandaṃ na kila katiśaḥ kandalayati ||113	saKI-nAm-a-Akrandam na kila katiSas kandalayati ||113
   aho kaṣṭ.aṃ bālyādahamiha sakhīṃ duṣṭahṛdayā	aho kazw.am bAlyAt-aham-iha saKIm duzwa-hRdayA
   muhurmānagranthiṃ sahajasaralāṃ grāhitavatī |	muhur-mAna-granTim sahaja-saralAm grAhitavatI |
   tadārambhādgopīgaṇaratiguro nirbharamasau	tad-AramBAt-gopI-gaNa-rati-guro nirBaram-asO
   na lebhe lubdhāpi tvadamalabhujastambharabhasam ||114	na leBe lubDA-api tvad-amala-Buja-stamBa-raBasam ||114
   alinde kālindīkamalasurabhau kuñjavasate-	alinde kAlindI-kamala-suraBO kuQja-vasate-
   rvasantīṃ vāsantīnavaparimalodgāricikurām |	rvasantIm vAsantInava-parimala-udga-ari-cikurAm |
   tvadutsaṅge nidrāsukhamukulitākṣīṃ punarimāṃ	tvad-utsaFge nidrA-suKa-mukulita-akzIm punar-imAm
   kadāhaṃ seviṣye kiśalayakalāpavyajaninī ||115	kadA-aham sevizye kiSalaya-kalApa-vyajaninI ||115
   dhṛtānandāṃvṛndāvanaparisare śāradaniśā-	DRta-AnandAMvRndAvana-parisare SArada-niSA-
   vilāsollāsena glapitakavarīphullakusumām |	vilAsa-ullAsena glapitaka-varI-Pulla-kusumAm |
   tava skandhopānte vinihitabhujāvallarimahaṃ	tava skanDa-upAnte vinihita-BujA-vallari-m-aham
   kadā kuñje līnā rahasi vihasiṣyāmi sumukhīm ||116	kadA kuQje lInA rahasi vihasizyAmi su-muKIm ||116
   vidūrādāhartuṃ kusumamupayāmi tvamadhunā	vidUrAt-Ahartum kusumam-upayAmi tvam-aDunA
   purastīre tīre kalaya tulasīpallavamidam |	puras-tIre tIre kalaya tulasI-pallavam-idam |
   iti vyājādenāṃ viditabhavadīyasthitirahaṃ	iti vyAjAt-enAm vidita-BavadIya-sTitiH-aham
   kadā kuñje gopīramaṇa gamayiṣyāmi samaye ||117	kadA kuQje gopIramaNa gamayizyAmi samaye ||117
   iti śrīkaṃsāreḥ padakamalayorgokulakathāṃ	iti SrI-kaMsAreH pada-kamalayoH-gokula-kaTAm
   nivedya pratyekaṃ bhaja parijaneṣu praṇayitām |	nivedya pratyekam Baja parijanezu praNayitAm |
   nijāṅke kādambīsahacara vahan maṇḍanatayā	nija-aFke kAdambI-sahacara vahan maNxana-tayA
   na yān uccaiḥ premapravaṇamanujagrāha bhagavān ||118	na yAn uccEs prema-pravaNam-anujagrAha BagavAn ||118
   miladbhaṅgīṃ haṃsīramaṇa vanamālāṃ prathamato	milat-BaFgIm haMsI-ramaNa vanamAlAm praTamatas-
   mudā kṣemaṃ pṛcchann idamupaharethā mama vacaḥ |	mudA kzemam pRcCan idam-upahareTAH mama vacaH |
   ciraṃ kaṃsārāterurasi sahavāsapraṇayinīṃ	ciram kaMsArAteH-uH-asi sahavAsa-praNayinIm
   kimenāmenākṣīṃ guṇavati visasmāra bhavatī ||119	kim-ena-Amena-akzIm guNavati visasmAra BavatI ||119
   idaṃ kiṃ vā hanta smarasi rasike khaṇḍanaruṣā	idam kim vA hanta smarasi rasike KaNxanaruzA
   parītāṅgī govardhanagirinitambe mama sakhī |	parIta-aFgI govarDana-giri-nitambe mama saKI |
   bhiyā sambhrāntākṣaṃ yadiha vicakarṣa tvayi balā-	BiyA samBrAnta-akzam yat-iha vicakarza tvayi balA-
   dgṛhītvā vibhraśyan navaśikhiśikhaṃ gokulapatim ||120	dgRhItvA viBraSyat nava-SiKi-SiKam go-kula-patim ||120
   tataḥ sambhāṣethāḥ śrutimakaramudrāmiti mudā	tatas samBAzeTAH Sruti-makara-mudrAm-iti mudA
   bhavatyāṃ kartavyaḥ kimiti kuśalapraśnajaḍimā |	BavatyAm kartavyaH kim-iti kuSala-praSna-jaximA |
   rucismerā yā tvaṃ racayasi sadā cumbanakalām	ruci-smerA yA tvam racayasi sadA cumbana-kalAm
   apāṅgena spṛṣṭā sakhi murariporgaṇḍamukure ||121	apAFgena spRzwA saKi murari-poH-gaNxa-mukure ||121
   nivāsaste devi śravaṇalatikāyāmiti dhiyā	nivAsaH-te devi SravaNalatikAyAm-iti DiyA
   prayatnāt tvāmeva praṇayahṛdayā yāmi śaraṇam |	prayatnAt tvAm-eva praNaya-hRdayA yAmi SaraNam |
   parokṣaṃ vṛṣṇīnāṃ nibhṛtanibhṛtaṃ karṇakuhare	parokzam vRzNInAm niBRta-niBRtam karNa-kuhare
   hareḥ kākūnmiśrāṃ kathaya sakhi rādhāvidhuratām ||122	hareH kAku-un-miSrAm kaTaya saKi rADA-viDura-tAm ||122
   parīrambhaṃ premṇā mama savinayaṃ kaustubhamaṇau	parIramBam premNA mama sa-vinayam kOstuBa-maNO
   bruvāṇaḥ kurvīthāḥ patagavara vijñāpanamidam |	bruvANaH kurvITAH pataga-vara vijQApanam-idam |
   agādhā rādhāyāmapi tava sakhe vismṛtirabhūt	agADAH rADAyAm-api tava saKe vismRtiH-aBUt-
   kathaṃ vā kalyāṇaṃ vahati tarale hi praṇayitā ||123	kaTam vA kalyANam vahati tarale hi praNayitA ||123
   muhuḥ kūjatkāñcīmaṇivalayamañjīramuralī-	muhur kUjat-kAQcI-maNi-valaya-maQjIra-muralI-
   ravālambo bhrāmyadyuvatīkulagītaiḥ suramaṇe |	rava-AlambaH BrAmyat-yuvatI-kula-gItEH suramaNe |
   sa kiṃ sākṣādbhāvī punarapi harestāṇḍavarasai-	sa kim sAkzAt-BAvI punar-api hareH-tANxava-rasE-
   ramandaḥ kālindīpulinabhuvi tauryātrikabharaḥ ||124	ramandaH kAlindI-pulina-Buvi tOryAtrika-BaraH ||124
   navīnastvaṃ kambo paśuparamaṇībhiḥ paricayaṃ	navInaH-tvam kambo paSu-paramaNIBiH paricayam
   na dhatse rādhāyāḥ guṇagarimagandho.api na kṛtī |	na Datse rADAyAH guNa-garima-ganDaH-.api na kRtI |
   tathāpi tvāṃ yāce hṛdayanihitaṃ dohadamahaṃ	taTA-api tvAm yAce hRdaya-nihitam dohada-m-aham
   vahante hi klānte praṇayamavadātaprakṛtayaḥ ||125	vahante hi klAnte praNayam-avadAta-prakRtayaH ||125
   gṛhītvā govindaṃ jaladhihṛdayānandana sakhe	gRhItvA govindam jalaDi-hRdaya-Anandana saKe
   sukhena śrīvṛndāvanaparisare nandatu bhavān |	suKena SrI-vRndAvana-parisare nandatu BavAn |
   kathaṃ vā te goṣṭhaṃ bhavatu dayitaṃ hanta balavān	kaTam vA te gozWam Bavatu dayitam hanta balavAn
   yadetasmin veṇorjayati cirasaubhāgyamahimā ||126	yat-etasmin veNa-UH-jayati cira-sOBAgya-mahimA ||126
   iti premodgārapravaṇamanunīya kramavaśāṃ	iti prema-udgAra-pravaNam-anunIya krama-vaSAm
   parīvārān bhrātarniśamayati cāṇūramathane |	parIvArAn BrAtar-niSamayati cANUra-maTane |
   punaḥ kopodbhinnapraṇayacaṭulaṃ tasya nikaṭe	punar kopa-udBinna-praNaya-cawulam tasya nikawe
   kathāmācakṣīthāḥ daśabhiravatārairvilasitām ||127	kaTAm-AcakzITAH daSaBiH-avatArEH-vilasitAm ||127
   grahītuṃ tvāṃ premāmiṣaparivṛtaṃ cittavaḍiśaṃ	grahItum tvAm prema-Amiza-parivRtam citta-vaxiSam
   mahāmīna kṣipraṃ nādhita rasapūre mama sakhī |	mahA-mIna kzipram na-aDita rasa-pUre mama saKI |
   vivekākhyaṃ chittvā guṇamatha tadagrāsi bhavatā	viveka-AKyam CittvA guNam-aTa tad-agrAsi BavatA
   hatāśeyaṃ kiṃ vā śiva śiva vidhātuṃ prabhavati ||128	hata-ASeyam kim vA Siva Siva viDAtum praBavati ||128
   varākīyaṃ dṛṣṭvā subhagavapuṣo vibhramabharaṃ	varAkI-iyam dRzwvA suBaga-vapuzaH viBrama-Baram
   tavābhyarṇaṃ bheje paramakutukollāsitamatiḥ |	tava-aByarNam Beje parama-kutuka-ullAsita-matiH |
   tirodhāya svāṅgaṃ prakaṭayasi yat tvaṃ kaṭhinatāṃ	tiroDAya sva-aFgam prakawayasi yat tvam kaWina-tAm
   tadetat kiṃ na syāt tava kamaṭhamūrteḥ samucitam ||129	tat-etat kim na syAt tava kamaWa-mUrteH samucitam ||129
   sadā kaṃsārate sphurati ciramadyāpi bhavataḥ	sadA kaMsArate sPurati ciram-adya-api BavataH
   sphuṭaṃ kroḍākāre vapuṣi niviḍapremalaharī |	sPuwam kroxa-AkAre vapuzi nivixa-prema-la-harI |
   yataḥ sā sairandhrī malayaruhapaṅkapraṇayinī	yatas sA sEranDrI malayaruha-paFka-praNayinI
   tvayā kroḍīcakre paramarabhasādātmadayitā ||130	tvayA kroxI-cakre parama-raBasAt-a-Atma-dayitA ||130
   cirādantarbhūtā naraharimayī mūrtirabhita-	cirAt-antarBUtA nara-hari-mayI mUrtiH-aBita-
   stadīyo vyāpārastava tu na yayau vismṛtipatham |	stadIyaH vyApAraH-tava tu na yayO vismRti-paTam |
   vinītaprahlādastvamiha paramakrūracarite	vinIta-prahlAdaH-tvam-iha parama-krUra-carite
   prasakto yadbhūyaḥ parahṛdayabhedaṃ janayasi ||131	prasaktaH yat-BUyas para-hRdaya-Bedam janayasi ||131
   yadātmānaṃ darpādagaṇitagururvāmana mudā	yadA-AtmAnam darpAda-gaNita-guruH-vAmana mudA
   manorājyenāḍhyaṃ tvayi valitayā kalpitavatī |	manorAjyena-AXyam tvayi valitayA kalpitavatI |
   prapede tasyedaṃ phalamucitameva priyasakhī	prapede tasya-idam Palam-ucitam-eva priya-saKI
   vidūre yat kṣiptā praṇayamayapāśe nigaḍitā ||132	vidUre yat kziptA praNaya-maya-pASe nigaxitAH ||132
   iyaṃ nātha krūrā bhṛgupatanamakaṅkṣati tato	iyam nATa krUrA BRgupatanam-akaFkzati tatas-
   yadasyāṃ kaṭhināṃ tava samucitaṃ tadbhṛgupate |	yat-asyAm kaWinAm tava samucitam tat-BRgupate |
   asau te durbodhā kṛtiriha bhavadvismṛtipathaṃ	asO te durboDA kRtiH-iha Bavat-vismRti-paTam
   yato jātaḥ sākṣādgururapi sa nandīśvarapatiḥ ||133	yatas jAtaH sAkzAt-guruH-api sa nandISvara-patiH ||133
   nirānandā gāvaściramupasṛtā dūṣaṇakulaiḥ	nirAnandAH gAvaH-ciram-upasRtAH dUzaNa-kulEH
   kharāyante sadyo raghutilaka govardhanataṭīḥ |	KarAyante sadyas raGutilaka govarDana-tawIH |
   virādhatvaṃ ghoṣo vrajati bhavadīyapravasanā-	virADa-tvam GozaH vrajati BavadIya-pravasanA-
   didānīṃ mārīcaḥ sphuṭamiha narīṇarti paritaḥ ||134	didAnIm mArIcaH sPuwam-iha narINa-rti paritas ||134
   prasannaḥ kālo.ayaṃ punarudayituṃ rāsabhajanai-	prasannaH kAlaH-.ayam punar-udayitum rAsaBa-janE-
   rvilāsinn adyāpi sphuṭamanaparādhā vayamapi |	rvilAsin adya-api sPuwam-anaparADAH vayam-api |
   vitanvānaḥ kāntiṃ vapuṣi śaradākāśavalitāṃ	vitanvAnaH kAntim vapuzi Sarad-AkASa-valitAm
   kṛto na tvaṃ sīradhvaja bhajasi vṛndāvanamidam ||135	kRtaH na tvam sIraDvaja Bajasi vRndAvanam-idam ||135
   na rāgaṃ sarvajña kvacidapi vidhatte ratipatiṃ	na rAgam sarvajQa kvacid-api viDatte ratipatim
   muhurdveṣṭi drohaṃ kalayati balādiṣṭavidhaye |	muhur-dvezwi droham kalayati bala-Adizwa-viDaye |
   ciraṃ dhyānāsaktā nivasati sadā saugatarati-	ciram DyAna-AsaktA nivasati sadA sOgata-rati-
   stathāpyasyāṃ haṃho sadayahṛdaya tvaṃ na dayase ||136	staTA-api-asyAm haMho sadaya-hRdaya tvam na dayase ||136
   parikleśamlecchān samadamadhupālī madhurayā	parikleSa-mlecCAn sa-mada-maDupAlI maDurayA
   nikṛntatrontapraṇayakalikākhaḍgalatayā |	nikRntatra-unta-praNaya-kalikA-Kaxgala-tayA |
   tvamāsīnaḥ kalkinniha caturagopāhitaratiḥ	tvam-AsInaH kalkin=-iha caturaga-upAhita-ratiH
   sadeśaṃ kurvīthāḥ pratimuditavīrādhikamidam ||137	sa-deSam kurvITAH pratimudita-vIra-aDikam-idam ||137
   iti premodghāṭasampuṭitavaco bhaṅgirakhilaṃ	iti prema-udGAwa-sampuwita-vacaH BaFgiH-aKilam
   tvamāvedya klidyan mukhaparisaro locanajalaiḥ |	tvam-Avedya klidyan muKa-parisaraH locana-jalEH |
   tato govindasya prativacanamādhvīkapadapī-	tatas govindasya prativacana-mADvIka-pada-pI-
   mupāsīno dṛgbhyāṃ kṣaṇamavadhīthāḥ khagapate ||138	mupAsInaH dRgByAm kzaNam-avaDITAH Kaga-pate ||138
   praṇetavyo dṛṣṭeranubhavapathaṃ nandatanayo	praNetavyaH dRzweH-anuBava-paTam nanda-tanayaH-
   vidheyo gopīnāṃ bhuvanamahitānāmupakṛtiḥ |	viDeyaH gopInAm Buvanam-ahitAnAm-upakRtiH |
   iyaṃ yāmairgamyā catura mathurāpi tricaturai-	iyam yAmEH-gamyA catura maTurA-api tri-caturE-
   riti dvaidhaṃ nāntaḥ kalaya kalahaṃsīkulapate ||139	riti dvEDam na-antar kalaya kalahaMsI-kulapate ||139
   apūrvā yasyāntarvilasati mudā sāralaruci-	apUrvA yasya-antar-vilasati mudA sArala-ruci-
   rvivektuṃ śakyete sapadi milite yena payasī |	rvivektum Sakyete sapadi milite yena payasI |
   kathaṃ kāraṃ yukto bhavatu bhavatastasya kṛtinā	kaTam kAram yuktaH Bavatu BavataH-tasya kRtinA
   vilambaḥ kādambīramaṇa mathurāsaṅgamavidhau ||140	vilambaH kAdambI-ram-aNa maTurA-saFgama-viDO ||140
   prapannaḥ premāṇaṃ prabhavati sadā bhāgavatabhāk	prapannaH premANam praBavati sadA BAgavata-BAj-
   parācīno janmāvadhibhavarasādbhaktimadhuraḥ |	parAcInaH janma-avaDi-Bava-rasAt-Bakti-maDuraH |
   ciraṃ ko.api śrīmān jayati viditaḥ śākaratayā	ciram ko.api SrImAn jayati viditaH SAkara-tayA
   dhurīṇo dhīrāṇāmadhidharaṇi vaiyāsakiriva ||141	DurINaH DIrANAm-aDiDaraNi vEyAsakiH-iva ||141
   rasānāmādhārairaparicitadoṣaḥ sahṛdayai-	rasAnAm-ADArEH-aparicita-dozaH sahRdayE-
   rmurārāteḥ krīḍāniviḍaghaṭanārūpamahitaḥ |	rmurArAteH krIxA-nivixa-GawanA-rUpam-ahitaH |
   prabandho.ayaṃ bandhorakhilajagatāṃ tasya sarasāṃ	prabanDaH-.ayam banDoH-aKila-jagatAm tasya sarasAm
   prabhorantaḥ sāndrāṃ pramadalaharīṃ pallavayatu ||142	praBoH-antar sAndrAm pramada-laharIm pallavayatu ||142
