   Kalpadrumāvadānamālāyāṃ	Kalpadruma-avadAna-mAlAyAm
   10 subhūtyavadānam* ||	10 suBUti-avadAnam* ||
   athāśoko mahārājaḥ sarvaśokavinoditaḥ /	aTa-aSokaH mahA-rAjaH sarva-Soka-vinoditaH /
   upaguptaṃ guruṃ natvā kṛtāñjalipuṭo 'vadat* // KDA_1 //	upaguptam gurum natvA kRta-aQjali-puwaH avadat* // KDA_1 //
   bhadanta śrotum icchāmi punar anyat subhāṣitam* /	Badanta Srotum icCAmi punar anyat su-BAzitam* /
   yad uktaṃ śākyasiṃhena tan me gaditum arhasi // KDA_2 //	yat uktam SAkya-siMhena tat me gaditum arhasi // KDA_2 //
   iti pṛṣṭo nṛpeṇāsāv upagupto yatīśvaraḥ /	iti pRzwaH nRpeNa-asO upaguptaH yati-ISvaraH /
   parṣadaṃ ca samālokya saṃbabhāṣa subhāṣitam* // KDA_3 //	parzadam ca samAlokya saMbaBAza su-BAzitam* // KDA_3 //
   śṛṇu rājan mahābāho sarvalokahitārthataḥ /	SRNu rAjan mahA-bAho sarva-loka-hita-arTataH /
   subhūter avadānaṃ yat tat pravakṣye yathāśrutam* // KDA_4 //	suBUteH avadAnam yat tat pravakzye yaTASrutam* // KDA_4 //
   purā śrībhagavān buddho dharmarājas tathāgataḥ /	purA SrI-BagavAn budDaH DarmarAjaH taTAgataH /
   vidyācaraṇasaṃpannaḥ sugato lokavijjinaḥ // KDA_5 //	vidyA-caraNa-saMpannaH sugataH loka-vid-jinaH // KDA_5 //
   śāstā devamanuṣyāṇāṃ samyaksaṃbodhideśakaḥ /	SAstA deva-manuzyANAm samyaksaMboDi-deSakaH /
   satkṛto mānitaḥ satvair gurukṛtaś ca pūjitaḥ // KDA_6 //	satkRtaH mAnitaH satvEH gurukRtaH ca pUjitaH // KDA_6 //
   rājabhī rājamātraiś ca dhanibhiḥ puravāsibhiḥ /	rAjaBiH rAjamAtrEH ca DaniBiH pura-vAsiBiH /
   śreṣṭhibhiḥ sārthavāhaiś ca nānādeśasamāgataiḥ // KDA_7 //	SrezWiBiH sArTavAhEH ca nAnA-deSa-samAgatEH // KDA_7 //
   devāsuramahānāgair yakṣagandharvakinnaraiḥ /	deva-asura-mahA-nAgEH yakza-ganDarva-kinnarEH /
   guruḍaiś ca mahāsarpais tathānyasatvajātikaiḥ // KDA_8 //	guruxEH ca mahA-sarpEH taTA-anya-satva-jAtikEH // KDA_8 //
   susaṃjñāto mahāpuṇyo lābhī cīvaravāsasām* /	su-saMjQAtaH mahA-puNyaH lABI cIvara-vAsa-sAm* /
   piṇḍapātāsanādīnāṃ śayyādīnāṃ tathaiva ca // KDA_9 //	piNxa-pAta-Asana-AdInAm SayyA-AdInAm taTA-eva ca // KDA_9 //
   auṣadhādipariṣkāra- vastūnāṃ sarvataḥ sadā /	OzaDa-Adi-parizkAra vastUnAm sarvatas sadA /
   sārdhaṃ saśrāvakaiḥ saṃghair bhikṣubhiś ca jitendriyaiḥ // KDA_10 //	sArDam sa-SrAvakEH saMGEH BikzuBiH ca jita-indriyEH // KDA_10 //
   bhikṣuṇyupāsikābhiś ca celakopāsakais tathā /	BikzuNI-upAsikABiH ca celaka-upAsakEH taTA /
   bodhisatvamahāsatvaiḥ satvārthabodhivāñchibhiḥ // KDA_11 //	boDisatva-mahA-satvEH satva-arTa-boDivAn-SiBiH // KDA_11 //
   śrāvastyāṃ rājadhānyāṃ vai jetavane manorame /	SrAvastyAm rAjaDAnyAm vE jetavane manorame /
   vihāre vyaharad dharmaṃ deśayañ chubhayas sadā // KDA_12 //	vihAre vyaharat Darmam deSayan CuBayaH sadA // KDA_12 //
   tadā bhagavatā satva- vinayānugrahārthinā /	tadA BagavatA satva vinaya-anugraha-arTinA /
   āmantrya bhikṣavaḥ sarve samyagājñāpitā iti // KDA_13 //	Amantrya BikzavaH sarve samyak-AjQApitAH iti // KDA_13 //
   gacchata bhikṣavo yūyaṃ satvānāṃ vinayārthataḥ /	gacCata BikzavaH yUyam satvAnAm vinaya-arTataH /
   deśān pratyabhigacchantaḥ prakāśayata saṃvṛtim* // KDA_14 //	deSAn pratyaBigacCantaH prakASayata saMvRtim* // KDA_14 //
   -------------------- Vaidya, p. 266 --------------------	------------------- VEdya, p. 266 --------------------
   tathety eva pratiśrutya śāstuḥ pādau praṇamya ca /	taTA-iti eva pratiSrutya SAstuH pAdO praNamya ca /
   śrāvakā bhikṣavaś caiva pratasthus te niyoginaḥ // KDA_15 //	SrAvakAH BikzavaH ca-eva pratasTuH te niyoginaH // KDA_15 //
   guro ājñāṃ vahantas te kecit prācīṃ diśaṃ gatāḥ /	guro AjQAm vahantaH te kecid prAcIm diSam gatAH /
   deśayanti sma saddharmaṃ pratideśānupāsthitāḥ // KDA_16 //	deSayanti sma sadDarmam pratideSAn-upAsTitAH // KDA_16 //
   dakṣiṇasyāṃ tathā kecit kecic ca paścimāṃ diśam* /	dakziNasyAm taTA kecid kecid ca paScimAm diSam* /
   tathottarāṃ diśaṃ gatvā vidikṣu cāpi sarvataḥ // KDA_17 //	taTA-uttarAm diSam gatvA vidikzu ca-api sarvatas // KDA_17 //
   teṣāṃ dhyānaratā ye vai te viviktasukhaiṣiṇaḥ /	tezAm DyAna-ratAH ye vE te vivikta-suKa-eziNaH /
   meror upariṣaṇḍāyām adhyūṣur dhyānatatparāḥ // KDA_18 //	meroH uparizaNxAyAm aDyUzuH DyAna-tatparAH // KDA_18 //
   tadābdher garuḍenaiko nāgapotaḥ samuddhṛtaḥ /	tadA-abDeH garuxena-ekaH nAgapotaH samudDRtaH /
   tam āśramam upānīya bhakṣitum upacakrame // KDA_19 //	tam ASramam upAnIya Bakzitum upacakrame // KDA_19 //
   tatrasthās tena nāgena bhikṣavo dhyānasaṃratāḥ /	tatrasTAH tena nAgena BikzavaH DyAna-saMratAH /
   dṛṣṭvaiva suprasannena manasā praṇidhir dadhe // KDA_20 //	dRzwvA-eva su-prasannena manasA praNiDiH daDe // KDA_20 //
   dhanyās te bhikṣavo hy ete saddharmasukhacāriṇaḥ /	DanyAH te BikzavaH hi ete sat-Darma-suKa-cAriNaH /
   aham api ca bhūyāsaṃ tādṛgdharmasamāhitaḥ // KDA_21 //	aham api ca BUyAsam tAdRS-Darma-samAhitaH // KDA_21 //
   iti praṇidhiṃ kurvāṇo jīvitād vyavaropitaḥ /	iti praNiDim kurvANaH jIvitAt vyavaropitaH /
   tatraiva garuḍenaivaṃ bhakṣito 'bhūt sa nāgakaḥ // KDA_22 //	tatra-eva garuxena-evam BakzitaH aBUt sa nAgakaH // KDA_22 //
   tataḥ kālagatas tatra śrāvastyāṃ puri + + + /	tatas kAlagataH tatra SrAvastyAm puri + + + /
   bhūtināmnā dvijasyāsau bhāryāyā garbham āviśat* // KDA_23 //	BUti-nAmnA dvijasya-asO BAryAyAH garBam AviSat* // KDA_23 //
   tataś ca kramatas tasyā garbhaḥ samanuvardhitaḥ /	tatas ca kramatas tasyAH garBaH samanuvarDitaH /
   tatas tatsamaye prāpte dārakaḥ samajāyata // KDA_24 //	tatas tad-samaye prApte dArakaH samajAyata // KDA_24 //
   tataḥ pitā ca taṃ dṛṣṭā dārakaṃ saṃprasādikam* /	tatas pitA ca tam dRzwA dArakam saMprasAdikam* /
   darśanīyaṃ subhadrāṅgaṃ muhuḥ paśyann ananda saḥ // KDA_25 //	darSanIyam suBadra-aFgam muhur paSyan ananda saH // KDA_25 //
   tato jātimahaṃ kṛtvā jñānīnāhūya cādarāt* /	tatas jAti-maham kRtvA jQAnIn-AhUya ca-AdarAt* /
   bhavanto 'sya nu kiṃ nāma kriyatām iti so 'bravīt* // KDA_26 //	BavantaH asya nu kim nAma kriyatAm iti saH abravIt* // KDA_26 //
   jñātayo 'pi tathā śrutvā dṛṣṭvā cainaṃ ca bālakam* /	jQAtayaH api taTA SrutvA dRzwvA ca-enam ca bAlakam* /
   sarve harṣasamāpannā bhūtiṃ tam abruvaṃs tathā // KDA_27 //	sarve harza-samApannAH BUtim tam abruvan taTA // KDA_27 //
   yasmād bhūter ayaṃ putraṃ sujāto lakṣaṇānvitaḥ /	yasmAt BUteH ayam putram sujAtaH lakzaNa-anvitaH /
   tasmāt subhūtir ity eva nāmnā bhavatu viśrutaḥ // KDA_28 //	tasmAt suBUtiH iti eva nAmnA Bavatu viSrutaH // KDA_28 //
   tathā kramād vivṛddho 'sau subhūtir bālasundaraḥ /	taTA kramAt vivRdDaH asO suBUtiH bAlasundaraH /
   kumāratvaṃ kramāt prāpto rarāma sa vayonvitaḥ // KDA_29 //	kumAra-tvam kramAt prAptaH rarAma sa vayaH-nvitaH // KDA_29 //
   -------------------- Vaidya, p. 267 --------------------	------------------- VEdya, p. 267 --------------------
   pūrvakarmabalādhānāt krodhanaḥ krūrabhāṣaṇaḥ /	pUrva-karma-bala-ADAnAt kroDanaH krUra-BAzaNaH /
   kiṃcin nimittasaṃruṣṭo vigrahe nirato 'bhavat // KDA_30 //	kiMcid nimitta-saMruzwaH vigrahe nirataH aBavat // KDA_30 //
   paruṣībhūtacittatvān na tasya ko 'py abhūt suhṛt* /	paruzIBUta-citta-tvAt na tasya kaH api aBUt suhRt* /
   sarvajñātiviruddhatvāt pitṛbhyām apy upekṣitaḥ // KDA_31 //	sarva-jQAti-virudDa-tvAt pitRByAm api upekzitaH // KDA_31 //
   bandhubhiś ca parityakto naiva kasyāpy abhūt priyaḥ /	banDuBiH ca parityaktaH na-eva kasya-api aBUt priyaH /
   viśrambhapraṇayaṃ tasmin naiva kaścid abhāṣata // KDA_32 //	viSramBa-praNayam tasmin na-eva kaScid aBAzata // KDA_32 //
   sthātuṃ gantuṃ tathā bhoktuṃ śayituṃ vābhilāpitum* /	sTAtum gantum taTA Boktum Sayitum vA-aBilApitum* /
   tenaiva krodhinā sārdhaṃ samutsehur na kecana // KDA_33 //	tena-eva kroDinA sArDam samutsehuH na kecana // KDA_33 //
   tadā pitrā niyukto 'sau lipiśālām upāgamat* /	tadA pitrA niyuktaH asO lipi-SAlAm upAgamat* /
   subhūtiś ca guruṃ natvā lipim anvagrahīt kramāt* // KDA_34 //	suBUtiH ca gurum natvA lipim anvagrahIt kramAt* // KDA_34 //
   tato vyākaraṇādīni sarvaśāstrāṇy anukramāt* /	tatas vyAkaraNa-AdIni sarva-SAstrANi anukramAt* /
   so 'dhītyaiṣāṃ suśīghreṇa pāraṃ prāpa subuddhimān* // KDA_35 //	saH aDItya-ezAm su-SIGreNa pAram prApa su-budDimAn* // KDA_35 //
   tathā vedān adhītyaivaṃ sāṅgopāṅgān yathākramam* /	taTA vedAn aDItya-evam sa-aFga-upAFgAn yaTAkramam* /
   atharvam apy adhītuṃ sa prārabhat tīkṣṇamānasaḥ // KDA_36 //	aTarvam api aDItum sa prAraBat tIkzNa-mAnasaH // KDA_36 //
   tatra pitā dvijo bhūtir atharvādhītasaṃratam* /	tatra pitA dvijaH BUtiH aTarva-aDIta-saMratam* /
   subhūtiṃ svātmajaṃ putraṃ dṛṣṭvaivaṃ samacintayat* // KDA_37 //	suBUtim sva-Atmajam putram dRzwvA-evam samacintayat* // KDA_37 //
   subhūtir mama putro 'yam agnikalpaḥ sutīkṣṇadhīḥ /	suBUtiH mama putraH ayam agni-kalpaH su-tIkzNa-DIH /
   kadācit kupito roṣāl loke 'narthaṃ kariṣyati // KDA_38 //	kadAcid kupitaH rozAt loke anarTam karizyati // KDA_38 //
   tad anvāharitavyo 'yam ātharvaṇāt prayatnataḥ /	tat anvAharitavyaH ayam ATarvaNAt prayatnataH /
   ṛṣiṣu preṣayitvainaṃ yojayiṣye ca saṃyame // KDA_39 //	Rzizu prezayitvA-enam yojayizye ca saMyame // KDA_39 //
   iti matvā pitā bhūtiḥ subhūtiṃ svātmajaṃ tathā /	iti matvA pitA BUtiH suBUtim sva-Atmajam taTA /
   ātharvaṇād vinirhṛtya prabodhayaṃs tam abravīt* // KDA_40 //	ATarvaNAt vinirhRtya praboDayan tam abravIt* // KDA_40 //
   śṛṇu putra mayā proktaṃ hitārthaṃ tava saṃmatam* /	SRNu putra mayA proktam hita-arTam tava saMmatam* /
   tvaṃ hi vidvān mahāvijñaḥ sarvaśāstrāṅgapāragaḥ // KDA_41 //	tvam hi vidvAn mahA-vijQaH sarva-SAstra-aFga-pAragaH // KDA_41 //
   kiṃ tavātharvavedena māyākleśārthasādhinā /	kim tava-aTarvavedena mAyA-kleSa-arTa-sADinA /
   viramya tadadhiṣṭhānād ṛṣicaryāṃ samācara // KDA_42 //	viramya tad-aDizWAnAt Rzi-caryAm samAcara // KDA_42 //
   munīnām upadeśāni pratilabhya jitendriyaḥ /	munInAm upadeSAni pratilaBya jita-indriyaH /
   śāntātmā sukham āsthāya carasva vratam uttamam* // KDA_43 //	SAnta-AtmA suKam AsTAya carasva vratam uttamam* // KDA_43 //
   dhanyās te vītarāgā ye gurubhaktāś ca nirmadāḥ /	DanyAH te vIta-rAgAH ye guru-BaktAH ca nirmadAH /
   viviktāraṇyavāseṣu vasanti dhyāyinaḥ sadā // KDA_44 //	vivikta-araNya-vAsezu vasanti DyAyinaH sadA // KDA_44 //
   -------------------- Vaidya, p. 268 --------------------	------------------- VEdya, p. 268 --------------------
   ye 'pi parigrahāṃs tyaktvā bhavanti brahmacāriṇaḥ /	ye api parigrahAn tyaktvA Bavanti brahmacAriNaH /
   devānām api te mānyā vandanīyāḥ sadā khalu // KDA_45 //	devAnAm api te mAnyAH vandanIyAH sadA Kalu // KDA_45 //
   ye pravrajyāṃ samāgṛhya śāntātmāno jitendriyāḥ /	ye pravrajyAm samAgRhya SAnta-AtmAnaH jita-indriyAH /
   avasanti puṇyatīrtheṣu te 'pi hi paramarṣayaḥ // KDA_46 //	avasanti puNya-tIrTezu te api hi parama-RzayaH // KDA_46 //
   kāmabhogyāni ye hitvā sādhayante tapovane /	kAma-BogyAni ye hitvA sADayante tapaH-vane /
   phalamūlodakais tuṣṭās te 'pi dhanyā dvijottamāḥ // KDA_47 //	Pala-mUla-udakEH tuzwAH te api DanyAH dvijottamAH // KDA_47 //
   ye 'pi kleśān vinirjitya caturbrahmavihāriṇaḥ /	ye api kleSAn vinirjitya catur-brahma-vihAriNaH /
   bhikṣāśinaḥ samādhisthās te hi brahmavidāṃ varāḥ // KDA_48 //	BikzA-ASinaH samADi-sTAH te hi brahma-vidAm varAH // KDA_48 //
   ye cāparigrahītāro nirlobhāḥ satyavādinaḥ /	ye ca-aparigrahItAraH nirloBAH satya-vAdinaH /
   nirmadā nirahaṃkārās ta eva brāhmaṇottamāḥ // KDA_49 //	nirmadAH nirahaMkArAH te eva brAhmaNa-uttamAH // KDA_49 //
   yasya dātuṃ mano nāsti matsarākrāntacetasaḥ /	yasya dAtum manaH na-asti matsara-AkrAnta-cetasaH /
   vedaśāstrāgamais tasya kim eva svātmapoṣiṇaḥ // KDA_50 //	veda-SAstra-AgamEH tasya kim eva sva-Atma-poziNaH // KDA_50 //
   yasya cittaṃ hy aviśuddhaṃ śīlasaṃvaravarjitam* /	yasya cittam hi aviSudDam SIla-saMvara-varjitam* /
   kiṃ bhāti muniveṣeṇa sa naṭarṣir ivonmadaḥ // KDA_51 //	kim BAti muni-vezeNa sa nawa-RziH iva-unmadaH // KDA_51 //
   yasya loke dayā nāsti bālavṛddhādiduḥkhite /	yasya loke dayA na-asti bAla-vRdDa-Adi-duHKite /
   kiṃ tasya brahmavṛttena citte{na} parimohite // KDA_52 //	kim tasya brahma-vRttena citte{na} parimohite // KDA_52 //
   yasya na kuśalotsāhaṃ citte lokārthaṃ sādhitum* /	yasya na kuSala-utsAham citte loka-arTam sADitum* /
   tasya kiṃ tapasā siddhe kevalaṃ pāpahetubhiḥ // KDA_53 //	tasya kim tapasA sidDe kevalam pApa-hetuBiH // KDA_53 //
   yasya cittaṃ pravikṣiptaṃ kleśād yair asamāhitam* /	yasya cittam pravikziptam kleSAt yEH asamAhitam* /
   sa kiṃ guhāniviṣṭo 'pi na sādhur duṣṭajantuvat* // KDA_54 //	sa kim guhA-nivizwaH api na sADuH duzwa-jantuvat* // KDA_54 //
   yasya prajñā viśuddhā na saddharmaguṇasādhane /	yasya prajQA viSudDAH na sat-Darma-guNa-sADane /
   tasya kiṃ brahmacaryeṇa kevalaṃ duḥkhahetunā // KDA_55 //	tasya kim brahmacaryeNa kevalam duHKa-hetunA // KDA_55 //
   yaś ca dātā viśuddhātmā sarvasatvān upālakaḥ /	yaH ca dAtA viSudDa-AtmA sarva-satvAn upAlakaH /
   nīco 'pi sa dvijakalpo yato dātā prajāpatiḥ // KDA_56 //	nIcaH api sa dvija-kalpaH yatas dAtA prajApatiH // KDA_56 //
   yena saṃrakṣitaṃ nityaṃ śīlaṃ saṃyamasaṃvṛttam* /	yena saMrakzitam nityam SIlam saMyama-saMvRttam* /
   sa eva brāhmaṇaḥ śuddhaḥ śrotriyo vedanān yatiḥ // KDA_57 //	saH eva brAhmaNaH SudDaH SrotriyaH vedanAn yatiH // KDA_57 //
   yasya cittaṃ dayāśūlaṃ sarvasatvahiteṣitam* /	yasya cittam dayA-SUlam sarva-satva-hita-Izitam* /
   caṇḍālo 'pi sa vipraḥ syāl lokeśo hi kṣamākaraḥ // KDA_58 //	caNxAlaH api sa vipraH syAt lokeSaH hi kzamA-karaH // KDA_58 //
   yenaiva duṣkaraṃ karma sādhitaṃ satvahetunā /	yena-eva duzkaram karma sADitam satva-hetunA /
   sa eva brāhmaṇo dhīro viśvakarmā yato vidhiḥ // KDA_59 //	saH eva brAhmaNaH DIraH viSvakarmA yatas viDiH // KDA_59 //
   -------------------- Vaidya, p. 269 --------------------	------------------- VEdya, p. 269 --------------------
   yasya cittaṃ sadā satva- hitārtheṣu samādhitam* /	yasya cittam sadA satva hita-arTezu samADitam* /
   sa hi vipro mahābhijño brahmā jñānarato yataḥ (Speyer: dhyānarato) //	sa hi vipraH mahA-aBijQaH brahmA jQAna-rataH yatas (Speyer: DyAna-rato) //
   KDA_60 //	KDA_60 //
   yasya prajñā jagalloka- hitānuśāsanojjvalā /	yasya prajQA jagat-loka hita-anuSAsana-ujjvalA /
   saiva dvijavaro vijño vedadharmāsthito dvijaḥ // KDA_61 //	sA-eva dvijavaraH vijQaH veda-Darma-AsTitaH dvijaH // KDA_61 //
   yenaiva nirjitāḥ kleśāś caturbrahmavihāriṇā /	yena-eva nirjitAH kleSAH catur-brahma-vihAriNA /
   svacitte bhāvitaṃ brahma sa eva brāhmaṇottamaḥ // KDA_62 //	sva-citte BAvitam brahma saH eva brAhmaNa-uttamaH // KDA_62 //
   tasmāt putra mayā proktaṃ śrutvā lokahitotsukaḥ /	tasmAt putra mayA proktam SrutvA loka-hita-utsukaH /
   sarvakleśān vinirjitya saddharmābhirato bhava // KDA_63 //	sarva-kleSAn vinirjitya sadDarma-aBirataH Bava // KDA_63 //
   iti pitur vacaḥ śrutvā subhūtiḥ so 'numoditaḥ /	iti pituH vacaH SrutvA suBUtiH saH anumoditaH /
   kṛtāñjalis tathā natvā pitaram ity abhāṣata // KDA_64 //	kRtAQjaliH taTA natvA pitaram iti aBAzata // KDA_64 //
   tathā satyaṃ manas tāta rocate tapase mama /	taTA satyam manaH tAta rocate tapase mama /
   tad ājñāṃ dehi me tāta cariṣye brahmasadvratam* // KDA_65 //	tat AjQAm dehi me tAta carizye brahma-sat-vratam* // KDA_65 //
   tenaivaṃ prārthyamāno 'sau subhūtinā pitā tataḥ /	tena-evam prArTyamAnaH asO suBUtinA pitA tatas /
   pariṣvajyātmajaṃ putraṃ punar apy abravīn mudā // KDA_66 //	parizvajya-Atmajam putram punar api abravIt mudA // KDA_66 //
   evaṃ cet tava vāñchāsti putra brahmasusādhanaiḥ /	evam ced tava vAQCA-asti putra brahma-su-sADanEH /
   cara brahmavrataṃ samyag- dhīracittasamāhitaḥ // KDA_67 //	cara brahmavratam samyak- DIra-citta-samAhitaH // KDA_67 //
   ādau krodharipuṃ jitvā duṣṭabhārān vinirjaya (Speyer: duṣṭamārān) /	AdO kroDa-ripum jitvA duzwa-BArAn vinirjaya (Speyer: duzwa-mArAn) /
   yāvat krodham anirjitya duṣṭāñjetuṃ na śaknuyāḥ // KDA_68 //	yAvat kroDam anirjitya duzwAn-jetum na SaknuyAH // KDA_68 //
   yāvad duṣṭān anirjitya dharme sthātuṃ na śaknuyāḥ /	yAvat duzwAn anirjitya Darme sTAtum na SaknuyAH /
   asusaṃsthitadharmāṇaṃ hanyur mārā hi sarvathā // KDA_69 //	asu-saMsTita-DarmANam hanyuH mArAH hi sarvaTA // KDA_69 //
   tasmād vāñchati yo brahma tenādau cittakoṭarāt* /	tasmAt vAQCati yaH brahma tena-AdO citta-kowarAt* /
   viniḥkṛṣya prayatnena hantavyaḥ krodhapannagaḥ // KDA_70 //	viniHkRzya prayatnena hantavyaH kroDa-pannagaH // KDA_70 //
   krodho hi vasate yasya citte mānamadākule /	kroDaH hi vasate yasya citte mAna-mada-Akule /
   tāvat sadguṇayukto 'pi sevyate naiva sajjanaiḥ // KDA_71 //	tAvat sat-guNa-yuktaH api sevyate na-eva sat-janEH // KDA_71 //
   tasmāt sarvaprayatnena krodhajiṣṇuḥ samāhitaḥ /	tasmAt sarva-prayatnena kroDa-jizNuH samAhitaH /
   pravrajyāṃ samupāsiśritya cara brāhmaṇyam ādarāt* // KDA_72 //	pravrajyAm samupAsiSritya cara brAhmaNyam AdarAt* // KDA_72 //
   tathety asau pratiśrutya subhūtiḥ saṃpramoditaḥ /	taTA-iti asO pratiSrutya suBUtiH saMpramoditaH /
   sahasā pitarau natvā munīnām āśramaṃ yayau // KDA_73 //	sahasA pitarO natvA munInAm ASramam yayO // KDA_73 //
   tatra prāpto munīn natvā kṛtāñjalipuṭo mudā /	tatra prAptaH munIn natvA kRta-aQjali-puwaH mudA /
   brāhmaṇyasaṃvaraṃ prāptuṃ pravrajyāṃ samayācata // KDA_74 //	brAhmaNya-saMvaram prAptum pravrajyAm samayAcata // KDA_74 //
   -------------------- Vaidya, p. 270 --------------------	------------------- VEdya, p. 270 --------------------
   guro brahmavidāṃ śreṣṭha kalyāṇavartmadeśaka /	guroH brahma-vidAm SrezWa kalyANa-vartma-deSaka /
   pravrajyāṃ dehi me satyaṃ careyaṃ bhavamuktaye // KDA_75 //	pravrajyAm dehi me satyam careyam Bava-muktaye // KDA_75 //
   iti tasya vacaḥ śrutvā gurur brahmavidāṃ varaḥ /	iti tasya vacaH SrutvA guruH brahma-vidAm varaH /
   ehi vatsa cara brahma- caryaṃ jitvā ṣaḍ indriyam* // KDA_76 //	ehi vatsa cara brahma caryam jitvA zaw indriyam* // KDA_76 //
   ity ukto guruṇā so 'bhūt subhūtir muniveṣabhṛt* /	iti uktaH guruNA saH aBUt suBUtiH muni-veza-BRt* /
   brahmavihārasaṃpanno vinītaḥ śraddhayānvitaḥ // KDA_77 //	brahma-vihAra-saMpannaH vinItaH SradDayA-anvitaH // KDA_77 //
   tathāpi daivasāmarthyāt krodhasaṃraktamānasaḥ /	taTA-api dEva-sAmarTyAt kroDa-saMrakta-mAnasaH /
   kiṃcin nimittamātre 'pi vigrahavān asaṃyataḥ // KDA_78 //	kiMcid nimitta-mAtre api vigrahavAn asaMyataH // KDA_78 //
   vedasiddhāntaśāstreṣu vivādī krodhabāhulaḥ /	veda-sidDAnta-SAstrezu vivAdI kroDa-bAhulaH /
   atīva roṣasaṃkruṣṭo vicikṣepa yatīn api // KDA_79 //	atIva roza-saMkruzwaH vicikzepa yatIn api // KDA_79 //
   dharmārthakāmamokṣeṣu nirapekṣaḥ sutīkṣṇavāk* /	Darma-arTa-kAma-mokzezu nirapekzaH su-tIkzNa-vAk* /
   sarvatra munibhiś cāpi vijagrāhāsamāhitaḥ // KDA_80 //	sarvatra muniBiH ca-api vijagrAha-asamAhitaH // KDA_80 //
   ity enaṃ krodhasaṃraktaṃ vedasiddhāntamāninam* /	iti enam kroDa-saMraktam veda-sidDAnta-mAni-nam* /
   subhūtiṃ brāhmaṇaṃ dṛṣṭvā guruś caivam acintayat* // KDA_81 //	suBUtim brAhmaNam dRzwvA guruH ca-evam acintayat* // KDA_81 //
   aho daivabalādhānāt subhūtir brāhmaṇo 'py ayam* /	aho dEva-bala-ADAnAt suBUtiH brAhmaNaH api ayam* /
   svasiddhāntasamāno 'dya krūravāgvigrahotsukaḥ // KDA_82 //	sva-sidDAnta-samAnaH adya krUra-vAc-vigraha-utsukaH // KDA_82 //
   agnikalpo mahātīkṣṇaḥ sarvaśāstrārthakovidaḥ /	agni-kalpaH mahA-tIkzNaH sarva-SAstra-arTa-kovidaH /
   viśārado mahābhijño dharmasaṃyamatatparaḥ // KDA_83 //	viSAradaH mahA-aBijQaH Darma-saMyama-tatparaH // KDA_83 //
   tapaś caraṇasaṃraktas tīkṣṇabuddhiḥ kṛtodyamaḥ /	tapaH caraNa-saMraktaH tIkzNa-budDiH kRta-udyamaH /
   mahotsāho mahāvīraḥ siddhavidyo mahotkaṭaḥ // KDA_84 //	mahA-utsAhaH mahAvIraH sidDavidyaH mahA-utkawaH // KDA_84 //
   sarvaśāstrakalābhijño mantrasiddhiprayogavit* /	sarva-SAstra-kalA-aBijQaH mantra-sidDi-prayoga-vit* /
   vedasiddhāntayogānāṃ pāragaś ca mahāsudhīḥ // KDA_85 //	veda-sidDAnta-yogAnAm pAragaH ca mahAsuDIH // KDA_85 //
   kiṃ tu krodhāviśuddhātmā vigrahī vādasaṃrataḥ /	kim tu kroDa-aviSudDa-AtmA vigrahI vAda-saMrataH /
   kiṃcin nimittamātre 'pi vikruṣṭo 'tha ruṣāśayaḥ // KDA_86 //	kiMcid nimitta-mAtre api vikruzwaH aTa ruzA-ASayaH // KDA_86 //
   kadācit kupito ruṣṭeḥ saṃkleśādhīracetanaḥ /	kadAcid kupitaH ruzweH saMkleSa-aDIra-cetanaH /
   śāpāśaniprahāreṇa loke 'narthaṃ kariṣyati // KDA_87 //	SApa-aSani-prahAreNa loke anarTam karizyati // KDA_87 //
   tad ahaṃ saṃprabodhyainaṃ subhūtiṃ dvijasattamam* /	tat aham saMpraboDya-enam suBUtim dvijasattamam* /
   samādhidhyānavaryāsu yojayeyaṃ sa sarvathā // KDA_88 //	samADi-DyAna-varyAsu yojayeyam sa sarvaTA // KDA_88 //
   iti matvā guruś cainaṃ subhūtiṃ samabodhayat* /	iti matvA guruH ca-enam suBUtim sama-boDayat* /
   śṛṇu vatsa hitaṃ vakṣye tatra bhava samāhitaḥ // KDA_89 //	SRNu vatsa hitam vakzye tatra Bava samAhitaH // KDA_89 //
   -------------------- Vaidya, p. 271 --------------------	------------------- VEdya, p. 271 --------------------
   sarvavarṇāgrajo vipraḥ sarvajātivarottamaḥ /	sarva-varNa-agrajaH vipraH sarva-jAti-vara-uttamaH /
   brāhmaṇo 'smīty ahaṃkāro na kartavyaḥ kadācana // KDA_90 //	brAhmaNaH asmi-iti ahaMkAraH na kartavyaH kadAcana // KDA_90 //
   na jīvo brāhmaṇas tāvad yasmāt saṃskārato dvijaḥ /	na jIvaH brAhmaNaH tAvat yasmAt saMskArataH dvijaH /
   jīvaś ced brāhmaṇas tāvad vṛthā syād dharmasaṃskṛtaiḥ // KDA_91 //	jIvaH ced brAhmaNaH tAvat vRTA syAt Darma-saMskRtEH // KDA_91 //
   ādyante paśavo devā iti vede 'pi kathyate /	Adi-ante paSavaH devAH iti vede api kaTyate /
   tato dharmābhisaṃskāraiḥ sarve syur mānavā dvijāḥ // KDA_92 //	tatas Darma-aBisaMskArEH sarve syuH mAnavAH dvijAH // KDA_92 //
   śvapacā api dharmasthāḥ saṃskṛtāḥ syur dvijādhamāḥ /	SvapacAH api Darma-sTAH saMskRtAH syuH dvija-aDamAH /
   guṇadharmānusāraiś ca devā daityāś ca mānuṣāḥ // KDA_93 //	guNa-Darma-anusArEH ca devAH dEtyAH ca mAnuzAH // KDA_93 //
   satvadharmadharā devā rajodharmadharā narāḥ /	satva-Darma-DarAH devAH rajaH-Darma-DarAH narAH /
   tamodharmadharā daityā iti siddhāntasaṃmatam* // KDA_94 //	tamaH-Darma-DarAH dEtyAH iti sidDAnta-saMmatam* // KDA_94 //
   iti dharmaguṇādhānāt traidhātukabhavālaye /	iti Darma-guNa-ADAnAt trEDAtuka-Bava-Alaye /
   caturyonisamudbhūtāḥ ṣaḍgatiṣu bhramanti te // KDA_95 //	catur-yoni-samudBUtAH zaxgatizu Bramanti te // KDA_95 //
   tatrāpi karmabhedena jātibhedā hy anekaśaḥ /	tatra-api karma-Bedena jAti-BedAH hi anekaSas /
   jātiṣv api ca sarvāsu svakarmapariṇāmataḥ // KDA_96 //	jAtizu api ca sarvAsu sva-karma-pariNAmataH // KDA_96 //
   satvā naikavidhā jātā adhamottamam adhyamāḥ /	satvAH na-ekaviDAH jAtAH aDama-uttamam aDyamAH /
   ye satvās tāmasā raudrā hiṃsākarmānusaṃratāḥ /	ye satvAH tAmasAH rOdrAH hiMsA-karma-anusaMratAH /
   te 'dhobhuvanasaṃjātā vasanti kleśabhāginaḥ // KDA_97 //	te aDas-Buvana-saMjAtAH vasanti kleSa-BAginaH // KDA_97 //
   rajodharmaratā ye hi rāgacaryānusāriṇaḥ /	rajaH-Darma-ratAH ye hi rAga-caryA-anusAriNaH /
   te satvā bhūmisaṃjātā vasanti mānuṣādayaḥ // KDA_98 //	te satvAH BUmi-saMjAtAH vasanti mAnuza-AdayaH // KDA_98 //
   satvadharmaratā ye tu sātvikāḥ śāntacāriṇaḥ /	satva-Darma-ratAH ye tu sAtvikAH SAnta-cAriNaH /
   te devā nirmalānandā vasanti svargatiṃ gatāḥ // KDA_99 //	te devAH nirmala-AnandAH vasanti svargatim gatAH // KDA_99 //
   tathaite sarvasatvāś ca guṇadharmānusārataḥ /	taTA-ete sarva-satvAH ca guNa-Darma-anusArataH /
   svakṛtaṃ karma bhuñjanto bhrāmyanti tribhavālaye // KDA_100 //	sva-kRtam karma BuQjantaH BrAmyanti triBava-Alaye // KDA_100 //
   vṛddhiṃ prāpya guṇāś cettham ekaikaṃ guṇavṛddhitaḥ /	vRdDim prApya guNAH ca-itTam ekEkam guNa-vRdDitaH /
   + + + + + + + + + + + + + + + + + // KDA_101 //	+ + + + + + + + + + + + + + + + + // KDA_101 //
   ākāśasya guṇaś caikaḥ śabda eva na cāparaḥ /	AkASasya guNaH ca-ekaH SabdaH eva na ca-aparaH /
   śabdasparśau ca vāyor vai dvau guṇau parikīrtitau // KDA_102 //	Sabda-sparSO ca vAyoH vE dvO guNO parikIrtitO // KDA_102 //
   agneḥ śabdaś ca sparśaś ca rūpam eva trayo guṇāḥ /	agneH SabdaH ca sparSaH ca rUpam eva trayaH guNAH /
   śabdasparśarūparasāś catvāry eva samīraṇe // KDA_103 //	Sabda-sparSa-rUpa-rasAH catvAri eva samIraNe // KDA_103 //
   sparśaḥ śabdo raso rūpaṃ gandhaś ca pṛthivīguṇāḥ /	sparSaH SabdaH rasaH rUpam ganDaH ca pRTivI-guNAH /
   evaṃ militayogaiś ca brahmāṇotpattir ucyate // KDA_104 //	evam milita-yogEH ca brahmANa-utpattiH ucyate // KDA_104 //
   -------------------- Vaidya, p. 272 --------------------	------------------- VEdya, p. 272 --------------------
   sarve jīvā militvaiva brahmāṇāṃś ca samudbhavāḥ	sarve jIvAH militvA-eva brahmANAn ca samudBavAH
   (Speyer:brahmāṇāṃśasamudbhavāḥ) /	(SpeyeH-:brahmANa-aMSa-samudBavAH) /
   caturaśīti lakṣāś ca proktā vai jīvajātayaḥ // KDA_105 //	caturaSIti lakzAH ca proktAH vE jIva-jAtayaH // KDA_105 //
   dharmataḥ sukhino bhūtāḥ pāpato duḥkhabhāginaḥ /	DarmataH suKinaH BUtAH pApataH duHKa-BAginaH /
   miśrato miśrabhuktāra ity uktam avadānikaiḥ // KDA_106 //	miSrataH miSra-BuktAraH iti uktam avadAnikEH // KDA_106 //
   bhārate 'pi tathā proktam ṛṣibhiḥ karmavādibhiḥ /	BArate api taTA proktam RziBiH karma-vAdiBiH /
   sapta vyādhā daśāraṇye mṛgāḥ kāliñjare girau // KDA_107 //	sapta vyADAH daSAraNye mRgAH kAliQjare girO // KDA_107 //
   cakravākau śaradvīpe haṃsāḥ sarasi mānase /	cakravAkO SaradvIpe haMsAH sarasi mAnase /
   te 'pi jātāḥ kurukṣetre brāhmaṇā vedapāragāḥ // KDA_108 //	te api jAtAH kurukzetre brAhmaNAH vedapAragAH // KDA_108 //
   uktaṃ ca mānave dharme muninā muninā + + /	uktam ca mAnave Darme muninA muninA + + /
   mithyājīvena jīvan yaḥ patito brāhmaṇo hy asau // KDA_109 //	miTyA-jIvena jIvan yaH patitaH brAhmaNaH hi asO // KDA_109 //
   vṛṣalīphenapītasya niḥśvāsopahatasya ca /	vRzalI-Pena-pItasya niHSvAsa-upahatasya ca /
   tayaiva sahasuptasya niṣkṛtir nopalabhyate // KDA_110 //	tayA-eva saha-suptasya nizkRtiH na-upalaByate // KDA_110 //
   śūdrīhastena yo bhuñkte māsam ekaṃ nirantaram* /	SUdrI-hastena yaH BuQkte mAsam ekam nirantaram* /
   jīvamāno bhavec chūdro mṛtaś ca sa prajāyate // KDA_111 //	jIvamAnaH Bavet SUdraH mRtaH ca sa prajAyate // KDA_111 //
   adhītya caturo vedān sāṅgopāṅgāṃś ca tatvataḥ /	aDItya caturaH vedAn sa-aFga-upAFgAn ca tatvataH /
   śūdrāt pratigrahagrāhī brāhmaṇo jāyate kharaḥ // KDA_112 //	SUdrAt pratigraha-grAhI brAhmaNaH jAyate KaraH // KDA_112 //
   kharo dvādaśa janmāni ṣaṣṭi janmāni sūkaraḥ /	KaraH dvAdaSa janmAni zazwi janmAni sUkaraH /
   śvānaḥ saptati janmāni ity evaṃ manur abravīt* // KDA_113 //	SvAnaH saptati janmAni iti evam manuH abravIt* // KDA_113 //
   tathoktam avadāne 'pi buddhenādvayavādinā /	taTA-uktam avadAne api budDena-advaya-vAdinA /
   brāhmaṇo 'dattam ādāya babhūva vānarādhipaḥ // KDA_114 //	brAhmaNaH adattam AdAya baBUva vAnara-aDipaH // KDA_114 //
   tatra sa buddhanāthāya dadau ca paṇasaṃ mudā /	tatra sa budDa-nATAya dadO ca paNasam mudA /
   tataś ca mānavo bhūtvā pāṃśudātā hy abhūc chiśuḥ // KDA_115 //	tatas ca mAnavaH BUtvA pAMSudAtA hi aBUt SiSuH // KDA_115 //
   tatkarmaphalato rājā sarvānando babhūva saḥ /	tad-karma-PalataH rAjA sarva-AnandaH baBUva saH /
   tatrāpi buddhanāthāya piṇḍapātaṃ dadau mudā // KDA_116 //	tatra-api budDa-nATAya piNxa-pAtam dadO mudA // KDA_116 //
   taddīpaṃkaraprasādena bodhisatvo 'bhavan nṛpaḥ (Speyer: bhaven) /	tad-dIpaMkara-prasAdena boDisatvaH aBavat nRpaH (Speyer: Baven) /
   sarvapāramitāḥ pūrya buddho 'pi sa bhaviṣyati // KDA_117 //	sarva-pAramitAH pUrya budDaH api sa Bavizyati // KDA_117 //
   ity uktam avadāne 'pi jinenādvayavādinā /	iti uktam avadAne api jinena-advaya-vAdinA /
   tasmāc caivaṃ vijānīyā na jīvo brāhmaṇaḥ khalu // KDA_118 //	tasmAt ca-evam vijAnIyAH na jIvaH brAhmaNaH Kalu // KDA_118 //
   jātyāpi brāhmaṇo naiva saṃskṛtas tu dvijo bhavet* /	jAtyA-api brAhmaNaH na-eva saMskRtaH tu dvijaH Bavet* /
   jātyā ced brāhmaṇo bhūto vṛthā syāt saṃskṛter vidhiḥ // KDA_119 //	jAtyA ced brAhmaNaH BUtaH vRTA syAt saMskRteH viDiH // KDA_119 //
   -------------------- Vaidya, p. 273 --------------------	------------------- VEdya, p. 273 --------------------
   smṛtau hi tat tathā proktaṃ nā jātyā dharmato dvijaḥ /	smRtO hi tat taTA proktam nA jAtyA DarmataH dvijaH /
   + + + + + + + + + + + + + + + + // KDA_120 //	+ + + + + + + + + + + + + + + + // KDA_120 //
   dharmasaṃskṛtivṛttisthaḥ śvapaco 'pi dvijo bhavet* /	Darma-saMskRti-vRtti-sTaH SvapacaH api dvijaH Bavet* /
   tathā hi mānave dharme manunābhihitaṃ khalu // KDA_121 //	taTA hi mAnave Darme manunA-aBihitam Kalu // KDA_121 //
   araṇīgarbhasaṃbhūtaḥ kaṭhinākhyo mahāmuniḥ /	araNI-garBa-saMBUtaH kaWina-AKyaH mahA-muniH /
   tapasā brāhmaṇo jātas tasmāj jātir akāraṇam* // KDA_122 //	tapasA brAhmaNaH jAtaH tasmAt jAtiH akAraNam* // KDA_122 //
   kaivartigarbhasaṃbhūto vyāso nāma mahāmuniḥ /	kEvarti-garBa-saMBUtaH vyAsaH nAma mahA-muniH /
   tapasā brāhmaṇo jātas tasmāj jātir akāraṇam* // KDA_123 //	tapasA brAhmaNaH jAtaH tasmAt jAtiH akAraNam* // KDA_123 //
   urvaśīgarbhasaṃbhūto vasiṣṭhākhyo mahāmuniḥ /	urvaSI-garBa-saMBUtaH vasizWa-AKyaH mahA-muniH /
   tapasā brāhmaṇo jātas tasmāj jātir akāraṇam* // KDA_124 //	tapasA brAhmaNaH jAtaH tasmAt jAtiH akAraNam* // KDA_124 //
   hariṇīgarbhasaṃbhūto ṛṣyaśṛṅgo mahāmuniḥ /	hariNI-garBa-saMBUtaH RzyaSRFgaH mahA-muniH /
   tapasā brāhmaṇo jātas tasmāj jātir akāraṇam* // KDA_125 //	tapasA brAhmaNaH jAtaH tasmAt jAtiH akAraNam* // KDA_125 //
   caṇḍālīgarbhasaṃbhūto viśvāmitro mahāmuniḥ /	caNxAlI-garBa-saMBUtaH viSvAmitraH mahA-muniH /
   tapasā brāhmaṇo jātas tasmāj jātir akāraṇam* // KDA_126 //	tapasA brAhmaNaH jAtaH tasmAt jAtiH akAraNam* // KDA_126 //
   taṇḍulīgarbhasaṃbhūto nāradākhyo mahāmuniḥ /	taNxulI-garBa-saMBUtaH nArada-AKyaH mahA-muniH /
   tapasā brāhmaṇo jātas tasmāj jātir akāraṇam* // KDA_127 //	tapasA brAhmaNaH jAtaH tasmAt jAtiH akAraNam* // KDA_127 //
   evam anye 'pi sarve ca ṛṣayo brahmacāriṇaḥ /	evam anye api sarve ca RzayaH brahmacAriNaH /
   tapasā brāhmaṇā bhūtā brāhmaṇīgarbhasaṃbhavāḥ // KDA_128 //	tapasA brAhmaNAH BUtAH brAhmaNI-garBa-saMBavAH // KDA_128 //
   dharmasaṃskārataḥ sarve mānavā brāhmaṇāḥ khalu /	Darma-saMskArataH sarve mAnavAH brAhmaNAH Kalu /
   dharmavṛttipramāṇena sarve syur brāhmaṇā narāḥ // KDA_129 //	Darma-vRtti-pramANena sarve syuH brAhmaNAH narAH // KDA_129 //
   ekavarṇam idaṃ sarvaṃ brahmasṛṣṭisamudbhavam* /	eka-varNam idam sarvam brahma-sRzwi-samudBavam* /
   dharmakalpavikalpena cāturvarṇyaṃ prakalpitam* // KDA_130 //	Darma-kalpa-vikalpena cAturvarNyam prakalpitam* // KDA_130 //
   sarve vai yonijā martyāḥ sarve mūtrapurīṣiṇaḥ /	sarve vE yoni-jAH martyAH sarve mUtra-purIziNaH /
   ekendriyakriyārthāś ca tasmāc chīlaguṇair dvijāḥ // KDA_131 //	eka-indriya-kriyA-arTAH ca tasmAt SIla-guNEH dvijAH // KDA_131 //
   śūdro 'pi śīlasaṃpanno guṇavān brāhmaṇo bhavet* /	SUdraH api SIla-saMpannaH guNavAn brAhmaNaH Bavet* /
   brāhmaṇo 'pi kriyāhīnaḥ śūdrāt pratyavaro bhavet* // KDA_132 //	brAhmaNaH api kriyA-hInaH SUdrAt pratyavaraH Bavet* // KDA_132 //
   guṇair dharmais tathā śīlair varṇā hy anekajātayaḥ /	guNEH DarmEH taTA SIlEH varNAH hi aneka-jAtayaH /
   brahmajeṣu hi sarveṣu nareṣu kiṃ viśeṣatā // KDA_133 //	brahma-jezu hi sarvezu narezu kim viSeza-tA // KDA_133 //
   yathā bhasmani sauvarṇe viśeṣa upalabhyate /	yaTA Basmani sOvarNe viSezaH upalaByate /
   brāhmaṇe cānyajātau vā na viśeṣo 'sti vai tathā // KDA_134 //	brAhmaNe ca-anya-jAtO vA na viSezaH asti vE taTA // KDA_134 //
   yathā prakāśatamasor viśeṣa upalabhyate /	yaTA prakASa-tamasoH viSezaH upalaByate /
   brāhmaṇe cānyajātau vā viśeṣo naiṣa vidyate // KDA_134 //	brAhmaNe ca-anya-jAtO vA viSezaH na-eza vidyate // KDA_134 //
   -------------------- Vaidya, p. 274 --------------------	------------------- VEdya, p. 274 --------------------
   na hi brāhmaṇa ākāśān maruto vā samudbhavaḥ /	na hi brAhmaNaH AkASAt marutaH vA samudBavaH /
   bhitvā vā pṛthivīṃ jāto jātavedā yathāraṇeḥ // KDA_136 //	BitvA vA pRTivIm jAtaH jAtavedAH yaTA-araNeH // KDA_136 //
   brāhmaṇā yonito jātāś caṇḍālā api yonitaḥ /	brAhmaNAH yonitaH jAtAH caNxAlAH api yonitaH /
   śreṣṭhatve vṛṣalatve ca kiṃ vāsti bhedakāraṇam* // KDA_137 //	SrezWa-tve vRzala-tve ca kim vA-asti Beda-kAraNam* // KDA_137 //
   brāhmaṇo 'pi mṛtotsṛṣṭo jugupsyo 'śucir ucyate /	brAhmaNaH api mRta-utsRzwaH jugupsyaH aSuciH ucyate /
   varṇās sathava cāpy anye kā nu tatra viśeṣatā // KDA_138 //	varNAH saTava ca-api anye kA nu tatra viSeza-tA // KDA_138 //
   yathā siṃhādijantūnāṃ padādibhedalakṣaṇam* /	yaTA siMha-Adi-jantUnAm pada-Adi-Beda-lakzaNam* /
   dehasaṃsthānaliṅgaiś ca narāṇāṃ kiṃ viśeṣatā // KDA_139 //	deha-saMsTAna-liFgEH ca narANAm kim viSeza-tA // KDA_139 //
   yathā haṃsamayūrādi- pakṣiṇāṃ ca viśeṣatā /	yaTA haMsa-mayUra-Adi pakziNAm ca viSeza-tA /
   mukhādivarṇaśabdaiś ca narāṇāṃ nāsti bhedatā // KDA_140 //	muKa-Adi-varNa-SabdEH ca narANAm na-asti Beda-tA // KDA_140 //
   yathā ca kṛmikīṭānāṃ kāyasaṃsthānabhedatā /	yaTA ca kRmi-kIwAnAm kAya-saMsTAna-Beda-tA /
   tathaiva narajātīnāṃ naivāsti bhedalakṣaṇam* // KDA_141 //	taTA-eva nara-jAtInAm na-eva-asti Beda-lakzaNam* // KDA_141 //
   yathā bhūruhavṛkṣāṇāṃ patrādyākārabhedatā /	yaTA BUruha-vRkzANAm patra-Adi-AkAra-Beda-tA /
   tathā nāsti manuṣyāṇām ākṛter bhedalakṣaṇam* // KDA_142 //	taTA na-asti manuzyANAm AkRteH Beda-lakzaNam* // KDA_142 //
   tṛṇauṣadhādiśasyānāṃ yathākṛtiviśeṣatā /	tRNOzaDa-Adi-SasyAnAm yaTA-AkRti-viSeza-tA /
   mānavānāṃ tathā nāsti saṃsthānaṃ bhinnalakṣaṇam* (Speyer:saṃsthānabhinnaŚ)	mAnavAnAm taTA na-asti saMsTAnam Binna-lakzaNam* (SpeyeH-:-saMsTAna-BinnaŚ)
   // KDA_143 //	// KDA_143 //
   dhānyādivrīhijātīnāṃ varṇākārādilakṣaṇam* /	DAnya-Adi-vrIhi-jAtInAm varNa-AkAra-Adi-lakzaNam* /
   tathā nāsti manuṣyāṇāṃ varṇākāraviśeṣatā // KDA_144 //	taTA na-asti manuzyANAm varNa-AkAra-viSeza-tA // KDA_144 //
   jātikundādipuṣpāṇāṃ yathā varṇādibhedatā /	jAti-kunda-Adi-puzpANAm yaTA varNa-Adi-Beda-tA /
   mānavānāṃ tathā nāsti varṇagandhādibhedatā // KDA_145 //	mAnavAnAm taTA na-asti varNa-ganDa-Adi-Beda-tA // KDA_145 //
   jalajānāṃ ca puṣpāṇāṃ padmādīnāṃ viśeṣatā /	jala-jAnAm ca puzpANAm padma-AdInAm viSeza-tA /
   varṇasaṃsthānagandhāś ca narāṇāṃ tu tathā na hi // KDA_146 //	varNa-saMsTAna-ganDAH ca narANAm tu taTA na hi // KDA_146 //
   yathāmrādiphalānāṃ ca svādādiguṇabhedatā /	yaTA-Amra-Adi-PalAnAm ca svAda-Adi-guNa-Beda-tA /
   manujānāṃ tathā nāsti māṃsāsthiguṇabhedatā // KDA_147 //	manujAnAm taTA na-asti mAMsa-asTi-guNa-BedatA // KDA_147 //
   yathā ṣaḍrasajātīnāṃ guṇāsvādādibhedatā /	yaTA zaz-rasa-jAtInAm guNa-AsvAda-Adi-Beda-tA /
   tathā nāsti manuṣyāṇāṃ ṣaḍindriyaviśeṣatā // KDA_148 //	taTA na-asti manuzyANAm zaz-indriya-viSeza-tA // KDA_148 //
   yathā hemādidhātūnāṃ dravyavarṇādibhedatā /	yaTA hema-Adi-DAtUnAm dravya-varNa-Adi-Beda-tA /
   tathā nāsti manuṣyāṇāṃ saṃsthānavarṇabhedatā // KDA_149 //	taTA na-asti manuzyANAm saMsTAna-varNa-BedatA // KDA_149 //
   yathā vajrādiratnānāṃ saṃsthānavarṇabhedatā /	yaTA vajra-Adi-ratnAnAm saMsTAna-varNa-Beda-tA /
   tathā nāsti manuṣyāṇāṃ śarīrākārabhedatā // KDA_150 //	taTA na-asti manuzyANAm SarIra-AkAra-BedatA // KDA_150 //
   samamāṃsādibhedāś ca ṣaḍindriyasamās tathā /	sama-mAMsa-Adi-BedAH ca zaz-indriya-samAH taTA /
   ekāṃśato viśeṣo na kuto deheṣu bhedatā // KDA_151 //	eka-aMSataH viSezaH na kutas dehezu Beda-tA // KDA_151 //
   -------------------- Vaidya, p. 275 --------------------	------------------- VEdya, p. 275 --------------------
   yathā hi bālakā bālā krīḍamānā mahāpathe /	yaTA hi bAlakA bAlA krIxamAnAH mahApaTe /
   pāṃśupuñjāni saṃpiṇḍya svayaṃ nāmāni kurvate // KDA_152 //	pAMSu-puQjAni saMpiNxya svayam nAmAni kurvate // KDA_152 //
   idaṃ kṣīram idaṃ māṃsam idaṃ ghṛtam idaṃ dadhi /	idam kzIram idam mAMsam idam GRtam idam daDi /
   na ca bālasya vacanāt pāṃśavo 'nnā bhavanti hi // KDA_153 //	na ca bAlasya vacanAt pAMSavaH annAH Bavanti hi // KDA_153 //
   varṇās tathaiva catvāraḥ subhūta iti kalpitāḥ /	varNAH taTA-eva catvAraH suBUtaH iti kalpitAH /
   pāṃśupuñjābhidhānena yogo 'py eṣa na vidyate // KDA_158 //	pAMSu-puQja-aBiDAnena yogaH api eza na vidyate // KDA_158 //
   na keśena na kaṛṇena na śīrṣeṇa na cakṣuṣā /	na keSena na kaRNena na SIrzeNa na cakzuzA /
   na mukhena na nāsāyā na grīvayā na bāhunā // KDA_155 //	na muKena na nAsAyAH na grIvayA na bAhunA // KDA_155 //
   norasā na ca pārśvena na pṛṣṭhenodareṇa vā /	na-urasAH na ca pArSvena na pRzWena-udareNa vA /
   norubhyām atha jaṅgābhyāṃ pāṇipādanakhair na ca // KDA_156 //	na-UruByAm aTa jaFgAByAm pANi-pAda-naKEH na ca // KDA_156 //
   na svareṇa na varnena na sarvāṃśair na maithunaiḥ /	na svareNa na varnena na sarva-aMSEH na mETunEH /
   naikā viśeṣatā vāpi manuṣyeṣu na vidyate // KDA_157 //	na-ekA viSeza-tA vA-api manuzyezu na vidyate // KDA_157 //
   tathā nāsti yathānyāsu jāter liṅgaṃ pṛthak pṛthak* /	taTA na-asti yaTA-anyAsu jAteH liFgam pRTak pRTak* /
   sāmāny akāraṇaṃ manye kiṃcin na bhedalakṣaṇam* // KDA_158 //	sAmAni akAraNam manye kiMcid na Beda-lakzaNam* // KDA_158 //
   saṃjñāmātreṇa kalpyante brāhmaṇāḥ kṣatriyās tathā /	saMjQA-mAtreNa kalpyante brAhmaNAH kzatriyAH taTA /
   vaiśyāḥ śūdrās tathānye 'pi saṃjñāmātre hi kīrtitāḥ // KDA_169 //	vESyAH SUdrAH taTA-anye api saMjQA-mAtre hi kIrtitAH // KDA_169 //
   yathaikavṛkṣajātānāṃ phalānāṃ nāsti bhedatā /	yaTA-eka-vRkza-jAtAnAm PalAnAm na-asti Beda-tA /
   tathaikam anujātānāṃ kiṃ viśeṣatvalakṣaṇam* // KDA_160 //	taTA-ekam anujAtAnAm kim viSeza-tva-lakzaNam* // KDA_160 //
   guṇadharmānucāreṇa jātibhedā bhavanti hi /	guNa-Darma-anucAreNa jAti-BedAH Bavanti hi /
   cāturvarṇyam idaṃ loke sarvaṃ hi manusaṃbhavam* // KDA_161 //	cAturvarNyam idam loke sarvam hi manu-saMBavam* // KDA_161 //
   guṇadharmapramāṇena jāter naiva pramāṇatā /	guNa-Darma-pramANena jAteH na-eva pramANa-tA /
   tathā ca procyate bauddhair avadānārthakovidaiḥ // KDA_162 //	taTA ca procyate bOdDEH avadAna-arTa-kovidEH // KDA_162 //
   mānavā ye praśāntāsthā satyadharmavratānvitāḥ /	mAnavAH ye praSAnta-AsTA satya-Darma-vrata-anvitAH /
   brāhmaṇās te mahāśuddhāś caturbrahmavihāriṇaḥ // KDA_163 //	brAhmaNAH te mahA-SudDAH catur-brahma-vihAriNaH // KDA_163 //
   parigrahān parityajya vanaprasthanivāsinaḥ /	parigrahAn parityajya vana-prasTa-nivAsinaH /
   ye bhajanti sadā brahma vānaprasthā hi te dvijāḥ // KDA_164 //	ye Bajanti sadA brahma vAnaprasTAH hi te dvijAH // KDA_164 //
   ṣaṭkarmaniratā ye tu śrotriyā gṛhavāsinaḥ /	zawkarma-niratAH ye tu SrotriyAH gRha-vAsinaH /
   mahāyajñasamācārā upādhyāyā hi te dvijāḥ // KDA_165 //	mahAyajQa-samAcArAH upADyAyAH hi te dvijAH // KDA_165 //
   nirapekṣāḥ svadehe 'pi tyaktamārābhigocarāḥ /	nirapekzAH sva-dehe api tyaktamAra-aBi-gocarAH /
   bhikṣāśino vratasthās te bhikṣavo brahmavādinaḥ // KDA_166 //	BikzA-ASinaH vrata-sTAH te BikzavaH brahma-vAdinaH // KDA_166 //
   ye ca mārān vinirjitya niḥsaṅgā dhīramānasāḥ /	ye ca mArAn vinirjitya niHsaFgAH DIra-mAnasAH /
   tapanti puṇyakṣetreṣu mānavās te tapasvinaḥ // KDA_167 //	tapanti puNya-kzetrezu mAnavAH te tapasvinaH // KDA_167 //
   -------------------- Vaidya, p. 276 --------------------	------------------- VEdya, p. 276 --------------------
   daśākuśalanirbhuktā daśākuśalasaṃratāḥ /	daSa-akuSala-nirBuktAH daSa-akuSala-saMratAH /
   satyavāco vratasthā ye ṛṣayas te dvijottamāḥ // KDA_168 //	satya-vAcaH vrata-sTAH ye RzayaH te dvijottamAH // KDA_168 //
   ye ca lokapracāreṣu viratā dharmamānasāḥ /	ye ca loka-pracArezu viratAH Darma-mAnasAH /
   vācaṃyamāś ca te bhadrā munayaḥ satyavādinaḥ // KDA_169 //	vAcaMyamAH ca te BadrAH munayaH satya-vAdinaH // KDA_169 //
   ye ca jitendriyagrāmā nirmuktabhavacārakāḥ /	ye ca jita-indriya-grAmAH nirmukta-Bava-cArakAH /
   nirmamā nirahaṃkārā yatayo yogino 'pi te // KDA_170 //	nirmamAH nirahaMkArAH yatayaH yoginaH api te // KDA_170 //
   ye ca sthaṇḍilam āśritya caranti vratam ādarāt* /	ye ca sTaNxilam ASritya caranti vratam AdarAt* /
   te 'pi ca mānavā dhīrāḥ sthaṇḍilā jaṭilās tathā (Speyer: sthāṇḍilā) //	te api ca mAnavAH DIrAH sTaNxilAH jawilAH taTA (Speyer: sTANxilA) //
   KDA_171 //	KDA_171 //
   ye ca bhasmaviliptāṅgā hārābharaṇabhūṣitāḥ /	ye ca Basma-vilipta-aFgAH hAra-ABaraNa-BUzitAH /
   kāpālikāś ca te vīrāḥ śmaśānavratacāriṇaḥ // KDA_172 //	kApAlikAH ca te vIrAH SmaSAna-vrata-cAriNaH // KDA_172 //
   ye samiddhavyadravyāṇi juhvatyagnau samāhitāḥ /	ye samiD-havya-dravyANi juhvati-agnO samAhitAH /
   te hotāraś ca yajvāno vedadharmārthasādhakāḥ // KDA_173 //	te hotAraH ca yajvAnaH veda-Darma-arTa-sADakAH // KDA_173 //
   ye ca kṣatrāṇi rakṣantaḥ pālayanti sadā prajāḥ /	ye ca kzatrANi rakzantaH pAlayanti sadA prajAH /
   satvarakṣāvratācārāḥ kṣatriyās te nṛpā narāḥ // KDA_174 //	satva-rakzA-vrata-AcArAH kzatriyAH te nRpAH narAH // KDA_174 //
   ye rañjayanti dharmārthe lokān nītiprayojakāḥ /	ye raQjayanti Darma-arTe lokAn nIti-prayojakAH /
   rājānas te mahāvīrāḥ sarvadharmābhipālakāḥ // KDA_175 //	rAjAnaH te mahA-vIrAH sarva-Darma-aBipAlakAH // KDA_175 //
   ye ca satvahitādhāne vividhārthānukāriṇaḥ /	ye ca satva-hita-ADAne viviDa-arTa-anukAriNaH /
   veśayanti prajā dharme vaiśyās te hi narottamāḥ // KDA_176 //	veSayanti prajAH Darme vESyAH te hi nara-uttamAH // KDA_176 //
   vratācāravihīnā ye satvarakṣārthacāriṇaḥ /	vrata-AcAra-vihInAH ye satva-rakzA-arTa-cAriNaH /
   manyante sevayā śuddhiṃ śūdrās te śreṣṭhinas tathā // KDA_177 //	manyante sevayA SudDim SUdrAH te SrezWinaH taTA // KDA_177 //
   ye ca kṣetrāṇi karṣanti dhānyādivrīhisādhakāḥ /	ye ca kzetrANi karzanti DAnya-Adi-vrIhi-sADakAH /
   kṛṣikās te narā dhānyaiḥ satvajīvānupoṣakāḥ // KDA_178 //	kRzikAH te narAH DAnyEH satva-jIva-anupozakAH // KDA_178 //
   sādhayanti mahatkāryaṃ dhanādivastusaṃgrahaiḥ /	sADayanti mahat-kAryam Dana-Adi-vastu-saMgrahEH /
   vaṇikkarmābhisaṃyuktā vaṇijas te mahodyamāḥ // KDA_179 //	vaNij-karma-aBisaMyuktAH vaNijaH te mahA-udyamAH // KDA_179 //
   ye ca sārthān samāhṛtya ratnākarasamāgatāḥ /	ye ca sArTAn samAhRtya ratna-Akara-samAgatAH /
   sādhayanti ca ratnāni sārthavāhāś ca te narāḥ // KDA_180 //	sADayanti ca ratnAni sArTavAhAH ca te narAH // KDA_180 //
   tathānye śilpavidyādīn ye ca kurvanti mānavāḥ /	taTA-anye Silpa-vidyA-AdIn ye ca kurvanti mAnavAH /
   śilpinas te tathānye 'pi svarṇakārādayo narāḥ // KDA_181 //	SilpinaH te taTA-anye api svarNakAra-AdayaH narAH // KDA_181 //
   jyotir vidyāvido ye ca gaṇayanti divāniśam* /	jyotiH vidyA-vidaH ye ca gaNayanti divAniSam* /
   yugāntakālavijñātā gaṇakās te 'pi mānavāḥ // KDA_182 //	yugAnta-kAla-vijQAtAH gaNakAH te api mAnavAH // KDA_182 //
   dhātudoṣāny abhijñāya lokānāṃ paricārakāḥ /	DAtu-dozAni aBijQAya lokAnAm paricArakAH /
   bhaiṣajyaṃ ye dadanty eva bhiṣajas te hi vaidyakāḥ // KDA_183 //	BEzajyam ye dadanti eva BizajaH te hi vEdyakAH // KDA_183 //
   -------------------- Vaidya, p. 277 --------------------	------------------- VEdya, p. 277 --------------------
   bhūtadoṣāṇy abhijñāya balipūjāvidhānataḥ /	BUta-dozANi aBijQAya bali-pUjA-viDAnataH /
   śamayanti ca ye bhūtān bhautikās te 'pi mānavāḥ // KDA_184 //	Samayanti ca ye BUtAn BOtikAH te api mAnavAH // KDA_184 //
   evaṃ cānye 'pi ye satvā yad yat karmānucāriṇaḥ /	evam ca-anye api ye satvAH yat yat karma-anucAriNaH /
   tat tat karmānuśīlena jātidharmapravṛttikāḥ // KDA_185 //	tat tat karma-anuSIlena jAti-Darma-pravRttikAH // KDA_185 //
   tato ye mānavāḥ krūrā nirdayāḥ satvahiṃsakāḥ /	tatas ye mAnavAH krUrAH nirdayAH satva-hiMsakAH /
   caṇḍavṛttipracārāś ca caṇḍālā iti te smṛtāḥ // KDA_186 //	caNxa-vRtti-pracArAH ca caNxAlAH iti te smRtAH // KDA_186 //
   ye bhajanti śivaṃ nityaṃ śivabhaktiparāyaṇāḥ /	ye Bajanti Sivam nityam Siva-Bakti-parAyaNAH /
   te śaivā manujā jñeyāḥ śivadharmānucārataḥ // KDA_187 //	te SEvAH manujAH jQeyAH Siva-Darma-anucArataH // KDA_187 //
   ye bhajanti viṣṇuṃ nityaṃ viṣṇubhaktiparāyaṇāḥ /	ye Bajanti vizNum nityam vizNu-Bakti-parAyaNAH /
   viṣṇudharmasamācārād vaiṣṇavās te 'pi mānavāḥ // KDA_188 //	vizNuDarma-samAcArAt vEzNavAH te api mAnavAH // KDA_188 //
   brahmāṇaṃ ye bhajayanty eva brahmabhaktiparāyaṇāḥ /	brahmANam ye Bajayanti eva brahma-Bakti-parAyaNAH /
   brahmadharmasamācārād brāhmaṇās te 'pi mānavāḥ // KDA_189 //	brahma-Darma-samAcArAt brAhmaNAH te api mAnavAH // KDA_189 //
   ye bhajanti mahāraudraṃ bhairavabhaktimānasāḥ /	ye Bajanti mahA-rOdram BErava-Bakti-mAnasAH /
   mahāraudrāś ca te khyātā bhairavikāś ca mānavāḥ // KDA_190 //	mahA-rOdrAH ca te KyAtAH BEravikAH ca mAnavAH // KDA_190 //
   ye ca māheśvarīṃ devīṃ bhajanti kuladharmiṇaḥ /	ye ca mAheSvarIm devIm Bajanti kula-DarmiNaH /
   māheśvarīvratādhārāḥ kālikās te 'pi mānavāḥ // KDA_191 //	mAheSvarI-vrata-ADArAH kAlikAH te api mAnavAH // KDA_191 //
   yee bhajanti sadā buddhaṃ bauddhadharmaparāyaṇāḥ /	yee Bajanti sadA budDam bOdDa-Darma-parAyaNAH /
   te 'pi ca mānavā bauddhāḥ saṃbodhipadasādhinaḥ // KDA_192 //	te api ca mAnavAH bOdDAH saMboDi-pada-sADinaH // KDA_192 //
   ye bhajanti jinaṃ caiva jainadharmaparāyaṇāḥ /	ye Bajanti jinam ca-eva jEna-Darma-parAyaNAH /
   te 'pi ca manujā jainā jainadharmānucāraṇāt* // KDA_193 //	te api ca manujAH jEnAH jEna-Darma-anucAraNa-at* // KDA_193 //
   evaṃ cānye 'pi ye satvā vratacaryānuliṅginaḥ /	evam ca-anye api ye satvAH vrata-caryA-anuliFginaH /
   te 'pi ca mānavāḥ sarve dharmacaryānuvarṇinaḥ // KDA_194 //	te api ca mAnavAH sarve Darma-caryA-anuvarNinaH // KDA_194 //
   yādṛśaṃ sādhyate karma tādṛśī jātitā bhavet* /	yAdRSam sADyate karma tAdRSI jAtitAH Bavet* /
   prajāpatir hi caikatve nirviśeṣo 'bhavad yataḥ // KDA_195 //	prajApatiH hi ca-eka-tve nirviSezaH aBavat yatas // KDA_195 //
   na cendriyeṣu nānātvaṃ kriyāvādena dṛśyate /	na ca-indriyezu nAnAtvam kriyA-vAdena dRSyate /
   brāhmaṇe cānyajātau vā naiṣāṃ kiṃcid viśiṣyate // KDA_196 //	brAhmaNe ca-anya-jAtO vA na-ezAm kiMcid viSizyate // KDA_196 //
   na hy ātmanaḥ samutkarṣāc chreṣṭhatvam iha yujyate /	na hi AtmanaH samutkarzAt SrezWa-tvam iha yujyate /
   śukraśoṇitasaṃbhūtaṃ yonijaṃ sarvam eva hi // KDA_197 //	Sukra-SoNita-saMBUtam yoni-jam sarvam eva hi // KDA_197 //
   cāturvarṇyam idaṃ lokam iti tīrthyair vikalpitam* /	cAturvarNyam idam lokam iti tIrTyEH vikalpitam* /
   brahmajā brāhmaṇā naivaṃ dharmasaṃskārajāḥ khalu // KDA_198 //	brahma-jAH brAhmaNAH na-evam Darma-saMskAra-jAH Kalu // KDA_198 //
   yadi vā brahmajā viprā brāhmaṇī kutra saṃbhavā /	yadi vA brahma-jA viprAH brAhmaNI kutra saMBavAH /
   brāhmaṇy api tathā caiva brahmajā yadi sāṃpratam* // KDA_199 //	brAhmaNI api taTA ca-eva brahma-jAH yadi sAMpratam* // KDA_199 //
   -------------------- Vaidya, p. 278 --------------------	------------------- VEdya, p. 278 --------------------
   brāhmaṇasya ca sā bhāryā syāc caivedaṃ na yuktitaḥ /	brAhmaNasya ca sA BAryA syAt ca-eva-idam na yuktitaH /
   na bhāryā bhaginī yuktā brahmaṇāṃ brahmajā yadi // KDA_200 //	na BAryA BaginI yuktAH brahmaNAm brahma-jAH yadi // KDA_200 //
   na satvā brahmaṇo jātāḥ karmasaṃskārajās tvamī /	na satvAH brahmaNaH jAtAH karma-saMskAra-jAH tu-amI /
   nihīnotkṛṣṭamadhyāś ca satvā nānāśrayāḥ pṛthak* // KDA_201 //	nihIna-utkRzwa-maDyAH ca satvAH nAnA-ASrayAH pRTak* // KDA_201 //
   teṣāṃ hi jātisāmānyād brāhmaṇe kṣatriye tathā /	tezAm hi jAti-sAmAnyAt brAhmaNe kzatriye taTA /
   vaiśyaśūdre tathānyeṣu samaṃ jñānaṃ pravartate // KDA_202 //	vESya-SUdre taTA-anyezu samam jQAnam pravartate // KDA_202 //
   śīlaṃ pradhānaṃ na kulaṃ pradhānaṃ kulena kiṃ śīlavivarjitena /	SIlam praDAnam na kulam praDAnam kulena kim SIla-vivarjitena /
   bahavo narā nīcakulaprasūtāḥ svargaṃ gatāḥ śīlam upetya dhīrāḥ // KDA_203	bahavaH narAH nIca-kula-prasUtAH svargam gatAH SIlam upetya DIrAH // KDA_203
   na jātir dṛśyate devaiḥ śīlaḥ kalyāṇakārakaḥ /	na jAtiH dRSyate devEH SIlaH kalyANa-kArakaH /
   caṇḍālo 'pi hi śīlasthas taṃ devā brāhmaṇaṃ viduḥ // KDA_204 //	caNxAlaH api hi SIla-sTaH tam devAH brAhmaNam viduH // KDA_204 //
   satyaṃ brahma tapo brahma śīlaś cendriyasaṃyamaḥ /	satyam brahma tapaH brahma SIlaH ca-indriya-saMyamaH /
   sarvabhūtadayā brahma etad brāhmaṇalakṣaṇam* // KDA_205 //	sarva-BUta-dayA brahma etat brAhmaNa-lakzaNam* // KDA_205 //
   satyaṃ nāsti tapo nāsti nāsti cendriyasaṃyamaḥ /	satyam na-asti tapaH na-asti na-asti ca-indriya-saMyamaH /
   sarvabhūtadayā nāsti etac caṇḍālalakṣaṇam* // KDA_206 //	sarva-BUta-dayA na-asti etat caNxAla-lakzaNam* // KDA_206 //
   devamanuṣyanārīṇāṃ tiryagyonigateṣv api /	deva-manuzya-nArINAm tiryagyoni-gatezu api /
   maithunaṃ nādhigacchanti te narā brāhmaṇāḥ khalu // KDA_207 //	mETunam na-aDigacCanti te narAH brAhmaNAH Kalu // KDA_207 //
   śūdrīhastena yo bhuṅkte māsam ekaṃ nirantaram* /	SUdrI-hastena yaH BuFkte mAsam ekam nirantaram* /
   jīvamāno bhavec chūdro mṛtaḥ sa śvā prajāyate // KDA_207 //	jIvamAnaH Bavet SUdraH mRtaH sa SvA prajAyate // KDA_207 //
   śūdrīparivṛto vipraḥ śūdrī ca gṛhamedhinī /	SUdrI-parivRtaH vipraH SUdrI ca gRhameDinI /
   varjitaḥ pitṛdevaiś ca rauravaṃ so 'dhigacchati // KDA_208 //	varjitaH pitR-devEH ca rOravam saH aDigacCati // KDA_208 //
   tasmād dharmatapaḥśīla- saṃyamajñānato dvijaḥ /	tasmAt Darma-tapaH-SIla saMyama-jQAnataH dvijaH /
   na tv etair hi vinā vipraḥ kiṃ syāt saṃskāramātrataḥ // KDA_210 //	na tu etEH hi vinA vipraH kim syAt saMskAra-mAtrataH // KDA_210 //
   tan na śarīrasaṃskāra- mātreṇa brāhmaṇo bhavet* /	tat na SarIra-saMskAra mAtreNa brAhmaNaH Bavet* /
   saṃskṛtena dvijo vā cec chūdro 'pi saṃskṛto dvijaḥ // KDA_211 //	saMskRtena dvijaH vA ced SUdraH api saMskRtaH dvijaH // KDA_211 //
   yadi vipraḥ śarīraḥ syāt pāvako brahmahā bhavet* /	yadi vipraH SarIraH syAt pAvakaH brahma-hA Bavet* /
   brahmahatyā ca bandhūnāṃ śarīradahanād bhavet* // KDA_212 //	brahmahatyA ca banDUnAm SarIra-dahanAt Bavet* // KDA_212 //
   brāhmaṇabījasaṃbhūtaḥ śūdro 'pi na kathaṃ dvijaḥ /	brAhmaNa-bIja-saMBUtaH SUdraH api na kaTam dvijaH /
   tasmād dhi brāhmaṇo naiva dehasaṃskāramātrataḥ // KDA_123 //	tasmAt Di brAhmaNaH na-eva deha-saMskAra-mAtrataH // KDA_123 //
   sadyaḥ patati māṃsena dhātvannakṣiravikrayī /	sadyas patati mAMsena DAtu-annakzira-vikrayI /
   brāhmaṇo 'pi bhavec chūdraḥ surayā lavaṇena ca // KDA_214 //	brAhmaNaH api Bavet SUdraH surayA lavaNena ca // KDA_214 //
   ākāśagāmino priyāḥ patitā māṃsabhakṣaṇāt* /	AkASa-gAminaH priyAH patitAH mAMsa-BakzaNa-at* /
   viprāṇāṃ patanaṃ dṛṣṭvā tato māṃsāni varjayet // KDA_215 //	viprANAm patanam dRzwvA tatas mAMsAni varjayet // KDA_215 //
   -------------------- Vaidya, p. 279 --------------------	------------------- VEdya, p. 279 --------------------
   bhakṣyante yena māṃsāni bhakṣyate tena kiṃ na hi /	Bakzyante yena mAMsAni Bakzyate tena kim na hi /
   abhakṣyabhakṣaṇāc caiva brāhmaṇaḥ patito bhavet* // KDA_216 //	aBakzya-BakzaNAt ca-eva brAhmaNaH patitaH Bavet* // KDA_216 //
   patito brāhmaṇaś caivaṃ saṃskāraṃ nārhati punaḥ /	patitaH brAhmaNaH ca-evam saMskAram na-arhati punar /
   tasmāj jñānaṃ vinā naiva śarīro brāhmaṇo bhavet* // KDA_217 //	tasmAt jQAnam vinA na-eva SarIraH brAhmaNaH Bavet* // KDA_217 //
   jñānavān hi bhavet pūjyo brāhmaṇā api mānavāḥ /	jQAnavAn hi Bavet pUjyaH brAhmaNAH api mAnavAH /
   samāneṣu ca deheṣu kutrāpy asti viśeṣatā // KDA_218 //	samAnezu ca dehezu kutra-api asti viSeza-tA // KDA_218 //
   tasmāj jñānapramāṇena na śarīrapramāṇatā /	tasmAt jQAna-pramANena na SarIra-pramANa-tA /
   yathā karoti bhāṇdāni mṛttikayaiva bhārgavaḥ // KDA_219 //	yaTA karoti BANdAni mRttikayA-eva BArgavaH // KDA_219 //
   mṛttikāyā na bhedo 'sti tatkṛtabhājaneṣv api /	mRttikAyAH na BedaH asti tad-kRta-BAjanezu api /
   kiṃ tu prakṣiptavastūnāṃ saṃjñayākhyāyate khalu // KDA_220 //	kim tu prakzipta-vastUnAm saMjQayA-AKyAyate Kalu // KDA_220 //
   prakṣiptaṃ yatra yad dravyaṃ tad bhāṇḍaṃ tena lakṣyate /	prakziptam yatra yat dravyam tat BANxam tena lakzyate /
   jñānadharmaguṇācārair lakṣyate mānavas tathā // KDA_221 //	jQAna-Darma-guNa-AcArEH lakzyate mAnavaH taTA // KDA_221 //
   jñānadharmaguṇācārair vihīno mānavaḥ paśuḥ /	jQAna-Darma-guNa-AcArEH vihInaH mAnavaH paSuH /
   jñānavijñānabhedena vartate guṇabhedatā // KDA_222 //	jQAna-vijQAna-Bedena vartate guNa-Beda-tA // KDA_222 //
   guṇabhedād bhaved dharma- bhedā ca saṃprajāyate /	guNa-BedAt Bavet Darma BedA ca saMprajAyate /
   dharmabhedāt tataḥ karma- bhedatā saṃpravartate // KDA_223 //	Darma-BedAt tatas karma Beda-tA saMpravartate // KDA_223 //
   karmabhedāt tathācāra- bhedatā ca pravartate /	karma-BedAt taTA-AcAra Beda-tA ca pravartate /
   tathācāraviśeṣeṇa jātibhedāḥ pravartitāḥ // KDA_224 //	taTA-AcAra-viSezeNa jAti-BedAH pravartitAH // KDA_224 //
   mahābhūtasamudbhūta- skandheṣv āyataneṣu ca /	mahABUta-samudBUta skanDezu Ayatanezu ca /
   sarvajantuśarīreṣu sameṣu kā viśeṣatā // KDA_225 //	sarva-jantu-SarIrezu samezu kA viSeza-tA // KDA_225 //
   jñānavijñānamātreṇa bhidyante khalu mānavāḥ /	jQAna-vijQAna-mAtreNa Bidyante Kalu mAnavAH /
   jñānavijñānapātratvāt pūjyante nīcajā api // KDA_226 //	jQAna-vijQAna-pAtra-tvAt pUjyante nIca-jAH api // KDA_226 //
   jñānavijñānahīnatvān mānavo 'pi na pūjyate /	jQAna-vijQAna-hIna-tvAt mAnavaH api na pUjyate /
   paśuvatsa narākāraḥ tataḥ pūjā na cākṛteḥ // KDA_227 //	paSu-vat-sa nara-AkAraH tatas pUjA na ca-AkRteH // KDA_227 //
   jñānenāpi dvijo naiva karmācārapramāṇataḥ /	jQAnena-api dvijaH na-eva karma-AcAra-pramANataH /
   jñānena yadi vā vipraḥ śūdro 'pi brāhmaṇo bhavet* // KDA_228 //	jQAnena yadi vA vipraH SUdraH api brAhmaNaH Bavet* // KDA_228 //
   anye 'pi bahavaḥ santi sakaivartādinīcajāḥ /	anye api bahavaH santi sa-kEvarta-Adi-nIca-jAH /
   jñānavantaś ca ye dhīrās te 'pi syur brāhmaṇāḥ khalu // KDA_229 //	jQAnavantaH ca ye DIrAH te api syuH brAhmaNAH Kalu // KDA_229 //
   tamāc ca jñānamātreṇa brāhmaṇo na bhavet khalu /	tamAt ca jQAna-mAtreNa brAhmaNaH na Bavet Kalu /
   karmācārapramāṇena na jñānasya pramāṇatā // KDA_230 //	karma-AcAra-pramANena na jQAnasya pramANatA // KDA_230 //
   karmaṇāpi dvijo naiva śuddhācārapramāṇataḥ /	karmaNA-api dvijaH na-eva SudDa-AcAra-pramANataH /
   karmaṇā vai dvijāś caivaṃ sarve syur brāhmaṇāḥ khalu // KDA_231 //	karmaNA vE dvijAH ca-evam sarve syuH brAhmaNAH Kalu // KDA_231 //
   -------------------- Vaidya, p. 280 --------------------	------------------- VEdya, p. 280 --------------------
   santi hi bahavo loke mahāyajñādikarmiṇaḥ /	santi hi bahavaH loke mahA-yajQa-Adi-karmiNaH /
   kṣatriyavaiśyaśūdrāś ca kathaṃ na brāhmaṇā nu te // KDA_232 //	kzatriya-vESya-SUdrAH ca kaTam na brAhmaNAH nu te // KDA_232 //
   tasmān na karmamātreṇa brāhmaṇāḥ syur narāḥ khalu /	tasmAt na karma-mAtreNa brAhmaNAH syuH narAH Kalu /
   nāpi svācāramātreṇa brāhmaṇāḥ syus tathā narāḥ // KDA_233 //	na-api su-AcAra-mAtreNa brAhmaNAH syuH taTA narAH // KDA_233 //
   yadi svācārato vipraḥ sarve syur brāhmaṇāḥ khalu /	yadi su-AcArataH vipraH sarve syuH brAhmaNAH Kalu /
   ye ye svācāravantaś ca te te syur brāhmaṇāḥ kila // KDA_234 //	ye ye su-AcAravantaH ca te te syuH brAhmaNAH kila // KDA_234 //
   santi ca bahavaḥ śūdrāḥ śuddhācārasamanvitāḥ /	santi ca bahavaH SUdrAH SudDa-AcAra-samanvitAH /
   vratopavāsadharmiṣṭā nīcajā api santi ca // KDA_235 //	vrata-upavAsa-DarmizwAH nIca-jAH api santi ca // KDA_235 //
   te 'pi syur brāhmaṇāś caivaṃ yady ācārapramāṇatā /	te api syuH brAhmaNAH ca-evam yadi AcAra-pramANa-tA /
   tasmād ācāramātreṇa brāhmaṇā naiva mānuṣāḥ // KDA_236 //	tasmAt AcAra-mAtreNa brAhmaNAH na-eva mAnuzAH // KDA_236 //
   vedenāpi tathā naiva brāhmaṇāḥ syur narottamāḥ /	vedena-api taTA na-eva brAhmaNAH syuH nara-uttamAH /
   yadi vedair bhaved vipro rākṣaso 'pi dvijaḥ khalu // KDA_237 //	yadi vedEH Bavet vipraH rAkzasaH api dvijaH Kalu // KDA_237 //
   tathābhūd rāvaṇo nāma rākṣaso vedapāragaḥ /	taTA-aBUt rAvaNaH nAma rAkzasaH vedapAragaH /
   sarve 'pi rākṣasāś caivaṃ vedakarmānucārakāḥ // KDA_238 //	sarve api rAkzasAH ca-evam veda-karma-anucArakAH // KDA_238 //
   kathaṃ te brāhmaṇā naiva yadi vedād dvijo bhavet* /	kaTam te brAhmaNAH na-eva yadi vedAt dvijaH Bavet* /
   tasmāc ca vedamātreṇa naiva syur brāhmaṇāḥ khalu // KDA_230 //	tasmAt ca veda-mAtreNa na-eva syuH brAhmaNAH Kalu // KDA_230 //
   satyadharmapramāṇena sarvam ekaṃ jagad dhruvam* /	satya-Darma-pramANena sarvam ekam jagat Druvam* /
   cāturvarṇyam idaṃ lokaṃ tīrthikair iti kalpitam* // KDA_240 //	cAturvarNyam idam lokam tIrTikEH iti kalpitam* // KDA_240 //
   tathā ca kalpyate loka- bodhārtham iti tīrthikaiḥ /	taTA ca kalpyate loka boDa-arTam iti tIrTikEH /
   svayaṃbhūdehasaṃbhūtaṃ cāturvarṇyam idaṃ khalu // KDA_241 //	svayaMBU-deha-saMBUtam cAturvarNyam idam Kalu // KDA_241 //
   mukhato brāhmaṇo jāto bāhubhyāṃ kṣatriyaḥ smṛtaḥ /	muKataH brAhmaNaH jAtaH bAhuByAm kzatriyaH smRtaH /
   ūrubhyāṃ saṃbhavo vaiśyaḥ padbhyāṃ śūdraḥ samudbhavaḥ // KDA_242 //	UruByAm saMBavaH vESyaH padByAm SUdraH samudBavaH // KDA_242 //
   tathā ced dhi bhaved doṣo dharmeṣu varṇavādinām* /	taTA ced Di Bavet dozaH Darmezu varNa-vAdi-nAm* /
   agamyagamanāc caivaṃ kathaṃ dharmaviśuddhitā // KDA_243 //	agamya-gamanAt ca-evam kaTam Darma-viSudDi-tA // KDA_243 //
   yadi vipro mukhāj jāto brāhmaṇī kutra saṃbhavā /	yadi vipraH muKAt jAtaH brAhmaNI kutra saMBavAH /
   brāhmaṇy api mukhāj jātā svasā bhāryā kathaṃ nanu // KDA_244 //	brAhmaNI api muKAt jAtA svasA BAryA kaTam nanu // KDA_244 //
   tathā ca kṣatriyā jātā bāhubhyām eva cet tathā /	taTA ca kzatriyAH jAtAH bAhuByAm eva ced taTA /
   kṣatriyasya bhaved bhāryā kṣatriyā bhaginī khalu // KDA_245 //	kzatriyasya Bavet BAryA kzatriyA BaginI Kalu // KDA_245 //
   vaiśyāpi hi tathā caivam ūrubhyām eva saṃbhavā /	vESyA-api hi taTA ca-evam UruByAm eva saMBavAH /
   vaiśyasyāpi bhaved bhāryā vaiśyā tu bhaginī viśaḥ // KDA_246 //	vESyasya-api Bavet BAryA vESyA tu BaginI viSaH // KDA_246 //
   padbhyāṃ jāto yathā śūdraḥ śūdrī cāpi tathodbhavā /	padByAm jAtaH yaTA SUdraH SUdrI ca-api taTA-udBavAH /
   śūdrasyāpi bhaved bhāryā śūdrī hi bhaginī khalu // KDA_247 //	SUdrasya-api Bavet BAryA SUdrI hi BaginI Kalu // KDA_247 //
   -------------------- Vaidya, p. 281 --------------------	------------------- VEdya, p. 281 --------------------
   na yuktā bhaginī bhāryā tathā dharmaḥ kathaṃ bhavet* /	na yuktA BaginI BAryA taTA DarmaH kaTam Bavet* /
   agamyagamanāc caivam adharma eva saṃbhavet* // KDA_248 //	agamya-gamanAt ca-evam aDarmaH eva saMBavet* // KDA_248 //
   tato 'tyantaviruddhaṃ syād brahmajā brāhmaṇā yadi /	tatas atyanta-virudDam syAt brahma-jAH brAhmaNAH yadi /
   dharmakriyāviśeṣāt tu varṇāvasthāḥ pratiṣṭhitāḥ // KDA_249 //	Darma-kriyA-viSezAt tu varNa-avasTAH pratizWitAH // KDA_249 //
   bhārate 'pi tathā caivaṃ dharmarājo yudhiṣṭhiraḥ /	BArate api taTA ca-evam DarmarAjaH yuDizWiraH /
   vaiśampāyanam āgamya prāñjaliḥ paryapṛcchata // KDA_250 //	vESampAyanam Agamya prAQjaliH paryapRcCata // KDA_250 //
   ke te ye brāhmaṇāḥ proktāḥ kiṃ vā brāhmaṇalakṣaṇam* /	ke te ye brAhmaNAH proktAH kim vA brAhmaNa-lakzaNam* /
   etad icchāmi bho jñātuṃ tadbhavān vyākarotu me // KDA_251 //	etat icCAmi Bo jQAtum tad-BavAn vyAkarotu me // KDA_251 //
   iti śrutvā mahāvijño vaiśampāyana ādarāt* /	iti SrutvA mahA-vijQaH vESampAyanaH AdarAt* /
   pratyuvāceti kaunteya śṛṇu tat kathyate mayā // KDA_252 //	pratyuvAca-iti kOnteya SRNu tat kaTyate mayA // KDA_252 //
   kṣāntyādibhir guṇair yuktas tyaktadaṇḍo nirāmiṣaḥ /	kzAnti-AdiBiH guNEH yuktaH tyakta-daNxaH nirAmizaH /
   na hanti sarvabhūtāni prathamaṃ brāhmalakṣaṇam* // KDA_253 //	na hanti sarva-BUtAni praTamam brAhma-lakzaNam* // KDA_253 //
   yadā sarvaparadravyaṃ pathi vā yadi vā gṛhe /	yadA sarva-para-dravyam paTi vA yadi vA gRhe /
   adattaṃ naiva gṛhṇāti dvitīyaṃ brāhmalakṣaṇam* // KDA_254 //	adattam na-eva gRhNAti dvitIyam brAhma-lakzaNam* // KDA_254 //
   tyaktakrūrasvabhāvas tu nirmamo niḥparigrahaḥ /	tyakta-krUra-svaBAvaH tu nirmamaH niHparigrahaH /
   muktaś carati yo nityaṃ tṛtīyaṃ brāhmalakṣaṇam* // KDA_255 //	muktaH carati yaH nityam tRtIyam brAhma-lakzaNam* // KDA_255 //
   devamanuṣyanārīṇāṃ tiryagyonigateṣv api /	deva-manuzya-nArINAm tiryagyoni-gatezu api /
   maithunaṃ hi sadā tyaktaṃ caturthaṃ brāhmalakṣaṇam* // KDA_256 //	mETunam hi sadA tyaktam caturTam brAhma-lakzaNam* // KDA_256 //
   satyaṃ śaucaṃ dayā śaucaṃ śaucam indriyanigrahaḥ /	satyam SOcam dayA SOcam SOcam indriya-nigrahaH /
   sarvabhūtadayā śaucaṃ tapaḥ śaucaṃ ca pañcamam* // KDA_257 //	sarva-BUta-dayA SOcam tapaH SOcam ca paQcamam* // KDA_257 //
   pañcalakṣaṇasaṃpanna īdṛśo yo bhaved dvijaḥ /	paQca-lakzaNa-saMpannaH IdRSaH yaH Bavet dvijaH /
   tam ahaṃ brāhmaṇaṃ brūyāṃ śeṣāḥ śudrā yudhiṣṭhira // KDA_258 //	tam aham brAhmaNam brUyAm SezAH SudrAH yuDizWira // KDA_258 //
   na kulena na jātyā ca kriyābhir brāhmaṇo na ca /	na kulena na jAtyA ca kriyABiH brAhmaNaH na ca /
   cāṇḍālo 'pi hi vṛttastho brāhmaṇaḥ sa yudhiṣṭhira // KDA_259 //	cANxAlaH api hi vRtta-sTaH brAhmaNaH sa yuDizWira // KDA_259 //
   ahiṃsā brahmacaryaṃ ca viśuddhātmāparigrahaḥ /	ahiMsA brahmacaryam ca viSudDa-Atma-aparigrahaH /
   phaleṣv anabhilipsātha brāhmaṇaḥ syād yudhiṣṭhira // KDA_260 //	Palezu anaBilipsA-aTa brAhmaNaH syAt yuDizWira // KDA_260 //
   ekavarṇam idaṃ viśvaṃ pūrvam āsīd yudhiṣṭhira /	eka-varNam idam viSvam pUrvam AsIt yuDizWira /
   karmakriyāviśeṣeṇa cāturvarṇyaṃ pratiṣṭhitam* // KDA_261 //	karma-kriyA-viSezeNa cAturvarNyam pratizWitam* // KDA_261 //
   sarve vai yonijā martyāḥ sarve mūtrapurīṣiṇaḥ /	sarve vE yoni-jAH martyAH sarve mUtra-purIziNaH /
   ekendriyakriyārthāś ca tasmāc chīlaguṇair dvijāḥ // KDA_262 //	eka-indriya-kriyA-arTAH ca tasmAt SIla-guNEH dvijAH // KDA_262 //
   śūdro 'pi śīlasaṃpanno guṇavān brāhmaṇo bhavet* /	SUdraH api SIla-saMpannaH guNavAn brAhmaNaH Bavet* /
   brāhmaṇo 'pi kriyāhīnaḥ śūdrāt pratyavaro bhavet* // KDA_263 //	brAhmaNaH api kriyA-hInaH SUdrAt pratyavaraH Bavet* // KDA_263 //
   -------------------- Vaidya, p. 282 --------------------	------------------- VEdya, p. 282 --------------------
   pañcendriyārṇavaṃ ghoraṃ yadi śūdro 'pi tīrṇavān* /	paQca-indriya-arNavam Goram yadi SUdraH api tIrNavAn* /
   tasmai dānaṃ pradātavyam aprameyaṃ yudhiṣṭhira // KDA_264 //	tasmE dAnam pradAtavyam aprameyam yuDizWira // KDA_264 //
   na jātir dṛśyate rājan guṇāḥ kalyāṇakārakāḥ /	na jAtiH dRSyate rAjan guNAH kalyANa-kArakAH /
   guṇavidyānidhir vidvān brāhmaṇo brahmacārāṇāt* // KDA_265 //	guNa-vidyA-niDiH vidvAn brAhmaNaH brahmacArANAt* // KDA_265 //
   jīvitaṃ yasya lokārthe dharmārthe yasya jīvitam* /	jIvitam yasya loka-arTe Darma-arTe yasya jIvitam* /
   ahorātraṃ caren muktas taṃ devā brāhmaṇaṃ viduḥ // KDA_266 //	ahorAtram caret muktaH tam devAH brAhmaNam viduH // KDA_266 //
   parityajya gṛhāvāsaṃ ye sthitā mokṣakāṅkṣiṇaḥ /	parityajya gRhAvAsam ye sTitAH mokza-kAFkziNaH /
   kāmeṣv asaktāḥ kaunteya brāhmaṇās te yudhiṣṭhira // KDA_267 //	kAmezu asaktAH kOnteya brAhmaNAH te yuDizWira // KDA_267 //
   ahiṃsā nirmamatvaṃ vā satkṛtyasya vivarjanam* /	ahiMsA nirmama-tvam vA satkRtyasya vivarjanam* /
   rāgadveṣanivṛttiś ca etad brāhmaṇalakṣaṇam* // KDA_268 //	rAga-dveza-nivRttiH ca etat brAhmaNa-lakzaNam* // KDA_268 //
   kṣamā dayā damo dānaṃ satyaṃ śaucaṃ smṛtir ghṛṇā /	kzamA dayA damaH dAnam satyam SOcam smRtiH GRNA /
   vidyā vidyānamādhītyam etad brāhmaṇalakṣaṇam* // KDA_269 //	vidyA vidyAnam-ADItyam etat brAhmaNa-lakzaNam* // KDA_269 //
   gāyatrīmātrasāro 'pi varaṃ vipraḥ suyantritaḥ /	gAyatrI-mAtra-sAraH api varam vipraH su-yantritaH /
   nādhitya caturo vedān sarvāśī sarvavikrayī // KDA_270 //	na-ADitya caturaH vedAn sarva-ASI sarva-vikrayI // KDA_270 //
   ekarātroṣitasyāpi yā gatir brahmacāriṇaḥ /	eka-rAtra-uzitasya-api yA gatiH brahmacAriNaH /
   na tāṃ kratusahasreṇa prāpnuvanti yudhiṣṭhira // KDA_271 //	na tAm kratu-sahasreNa prApnuvanti yuDizWira // KDA_271 //
   pāragaḥ sarvavedānāṃ sarvatīrthābhiṣiñcanaiḥ /	pAragaH sarva-vedAnAm sarva-tIrTa-aBiziQcanEH /
   yuktaś carati dharmaṃ yo taṃ devā brāhmaṇaṃ viduḥ // KDA_272 //	yuktaH carati Darmam yaH tam devAH brAhmaNam viduH // KDA_272 //
   yadā na kurute pāpaṃ sarvabhūteṣu dāruṇam* /	yadA na kurute pApam sarva-BUtezu dAruNam* /
   kāyena manasā vācā brahma saṃpadyate tadā // KDA_273 //	kAyena manasA vAcA brahma saMpadyate tadA // KDA_273 //
   yasya lokahite cittaṃ maitrīyuktam ivātmaje /	yasya loka-hite cittam mEtrI-yuktam iva-Atmaje /
   tena saṃpadyate brahma tasmān maitrīṃ vibhāvaya // KDA_274 //	tena saMpadyate brahma tasmAt mEtrIm viBAvaya // KDA_274 //
   yasya lokeṣu kāruṇyaṃ svātmaje iva duḥkhite /	yasya lokezu kAruNyam sva-Atmaje iva duHKite /
   tena saṃpadyate brahma tasmāt kāruṇiko bhava // KDA_275 //	tena saMpadyate brahma tasmAt kAruNikaH Bava // KDA_275 //
   yac cittaṃ muditaṃ loke sukhībhūte ivātmaje /	yat cittam muditam loke suKIBUte iva-Atmaje /
   tasya saṃjāyate brahma tal loke modavāṃś cara // KDA_276 //	tasya saMjAyate brahma tat loke modavAn cara // KDA_276 //
   yasyopekṣāyutaṃ cittaṃ sarvalokeṣv ivātmaje /	yasya-upekza-ayutam cittam sarva-lokezu iva-Atmaje /
   tasya saṃjāyate brahma tad upekṣāyutaś cara // KDA_277 //	tasya saMjAyate brahma tat upekzA-yutaH cara // KDA_277 //
   etad dhi paramaṃ brahma- vihāraṃ brahmasādhanam* /	etat Di paramam brahma vihAram brahma-sADanam* /
   jñātvā lokahitārthena cara brahmavihāriṇam* (Speyer: brahmavihāraṇam*) //	jQAtvA loka-hita-arTena cara brahma-vihAriNam* (Speyer: brahma-vihAraNam*) //
   KDA_278 //	KDA_278 //
   tataḥ kleśān vinirjitvā svātmacittasamāhitaḥ /	tatas kleSAn vinirjitvA sva-Atma-citta-samAhitaH /
   brahmapraṇidhim ālambya sthirībhava samādhiṣu // KDA_279 //	brahma-praNiDim Alambya sTirIBava samADizu // KDA_279 //
   -------------------- Vaidya, p. 283 --------------------	------------------- VEdya, p. 283 --------------------
   tathā brahmaguṇādhānād brahmarṣis tvaṃ bhaveḥ kila /	taTA brahma-guNa-ADAnAt brahmarziH tvam BaveH kila /
   pañcābhijñapadaprāpto brahmalokam avāpnuyāḥ // KDA_280 //	paQca-aBijQa-pada-prAptaH brahma-lokam avApnuyAH // KDA_280 //
   iti śrutvā guror vākya sa subhūtir guṇotsukaḥ /	iti SrutvA guroH vAkya sa suBUtiH guNa-utsukaH /
   tatheti pratisaṃśrutya dhyānacaryām upāśrayat* // KDA_281 //	taTA-iti pratisaMSrutya DyAna-caryAm upASrayat* // KDA_281 //
   tato 'nyad vanam āśritya guror ājñāsamādhṛtaḥ /	tatas anyat vanam ASritya guroH AjQA-samADRtaH /
   sarvendriyavinirgatyā vyaharaddhyānatatparaḥ // KDA_282 //	sarva-indriya-vinirgatyAH vyaharat-DyAna-tatparaH // KDA_282 //
   tatrādhivasato 'syāpi krodhāgniḥ samudīritaḥ /	tatra-aDivasataH asya-api kroDa-agniH samudIritaH /
   karmādhānabalābhyāsān naiva śāntim upāyayau // KDA_283 //	karma-ADAna-bala-aByAsAt na-eva SAntim upAyayO // KDA_283 //
   tatra ca vanaṣaṇḍe yā vasantī vanadevatā /	tatra ca vana-zaNxe yA vasantI vana-devatA /
   sā subhūtiṃ mahākrodhaṃ dṛṣṭvaivaṃ samacintayat* // KDA_284 //	sA suBUtim mahA-kroDam dRzwvA-evam samacintayat* // KDA_284 //
   subhūtir brāhmaṇo hy eṣa sarvavedārthapāragaḥ /	suBUtiH brAhmaNaH hi eza sarva-veda-arTa-pAragaH /
   sarvamantravidhānajñaḥ sutīkṣṇakrodhabāhulaḥ // KDA_285 //	sarva-mantra-viDAna-jQaH su-tIkzNa-kroDa-bAhulaH // KDA_285 //
   kadācit kupitaś cāyaṃ krodhataḥ śāpavahninā /	kadAcid kupitaH ca-ayam kroDataH SApa-vahninA /
   dhakṣyati parvatāṃś cāpi sapakṣijantumānavān* // KDA_286 //	Dakzyati parvatAn ca-api sa-pakzi-jantu-mAnavAn* // KDA_286 //
   samādhidhyānayukto 'pi naiva cittasamāhitaḥ /	samADi-DyAna-yuktaH api na-eva citta-samAhitaH /
   jñānavijñānadharmeṣu viśeṣaṃ nādhigacchati // KDA_287 //	jQAna-vijQAna-Darmezu viSezam na-aDigacCati // KDA_287 //
   yadi bauddheṣu dharmeṣu niyukto 'yaṃ dvijottamaḥ /	yadi bOdDezu Darmezu niyuktaH ayam dvijottamaH /
   kṣipraṃ kleśān vinirjitya bodhicittaṃ ca lapsyati // KDA_288 //	kzipram kleSAn vinirjitya boDi-cittam ca lapsyati // KDA_288 //
   bodhicitte pralabdhe tu tadā lokahite caret* /	boDi-citte pralabDe tu tadA loka-hite caret* /
   bodhisatvo mahāvijño bhaviṣyati na saṃśayaḥ // KDA_289 //	boDisatvaH mahA-vijQaH Bavizyati na saMSayaH // KDA_289 //
   iti niścitya sā devī kāruṇyahitamānasā /	iti niScitya sA devI kAruNya-hita-mAnasA /
   taṃ subhūtiṃ samāgamya jagādaivaṃ puraḥ sthitā // KDA_290 //	tam suBUtim samAgamya jagAda-evam puras sTitAH // KDA_290 //
   śṛṇu vatsa mahābhāga yan mayā hitam ucyate /	SRNu vatsa mahABAga yat mayA hitam ucyate /
   dhanyo 'si tvaṃ mahādhīra maharṣir dvijasattama // KDA_291 //	DanyaH asi tvam mahADIra mahA-RziH dvijasattamaH // KDA_291 //
   kimarthaṃ vasase caivam ekākī nirjane vane /	kimarTam vasase ca-evam ekAkI nirjane vane /
   niścittaḥ pratisaṃlīnaḥ kāṣṭhapāṣāṇavadvṛthā // KDA_292 //	niScittaH pratisaMlInaH kAzWa-pAzANa-vat-vRTA // KDA_292 //
   dharmārthakāmamokṣeṣu yadi vāñchāsti te yate /	Darma-arTa-kAma-mokzezu yadi vAQCA-asti te yate /
   buddhasya vacanaṃ śrutvā cara saṃbodhisatpathe // KDA_293 //	budDasya vacanam SrutvA cara saMboDisat-paTe // KDA_293 //
   buddho hi bhagavān nāthaḥ sarvajño lokanāyakaḥ /	budDaH hi BagavAn nATaH sarvajQaH loka-nAyakaH /
   munīndraḥ śrīdhanaḥ śāstā sarvadharmānupālakaḥ // KDA_294 //	muni-indraH SrIDanaH SAstA sarva-Darma-anupAlakaH // KDA_294 //
   tasyaiva dharmatā śuddhā daśakuśalasaṃmatā /	tasya-eva DarmatA SudDA daSa-kuSala-saMmatAH /
   ṣaṭ ca pāramitāḥ khyātāḥ paratreha śivaṃkarāḥ // KDA_295 //	zaw ca pAramitAH KyAtAH paratra-iha SivaMkarAH // KDA_295 //
   -------------------- Vaidya, p. 284 --------------------	------------------- VEdya, p. 284 --------------------
   dhanyās te bhikṣavaś caiva buddhasyopāsakāś ca ye /	DanyAH te BikzavaH ca-eva budDasya-upAsakAH ca ye /
   sarvasatvahitārthena saṃbodhiguṇasādhakāḥ // KDA_296 //	sarva-satva-hita-arTena saMboDi-guNa-sADakAH // KDA_296 //
   tvaṃ cāpi hi tathā matvā svaparātmahitārthataḥ /	tvam ca-api hi taTA matvA sva-para-Atma-hita-arTataH /
   triratnaśaraṇaṃ gatvā cara brahman vratottamam* // KDA_297 //	tri-ratna-SaraNam gatvA cara brahman vrata-uttamam* // KDA_297 //
   tataḥ kleśagaṇān hitvā brahmacāriñ jinendravat* /	tatas kleSa-gaNAn hitvA brahmacArin jinendravat* /
   sākṣād arhatpadaṃ prāpya nirvṛtisukham āpnuyāḥ // KDA_298 //	sAkzAt arhat-padam prApya nirvRti-suKam ApnuyAH // KDA_298 //
   iti śrutvā subhūtiḥ sa triratnaguṇavarṇanām* /	iti SrutvA suBUtiH sa tri-ratna-guNa-varNa-nAm* /
   tathānumoditaḥ prāha tāṃ devatāṃ puraḥ sthitām* // KDA_299 //	taTA-anumoditaH prAha tAm devatAm puras sTitAm* // KDA_299 //
   tathāhaṃ devate yāmi saṃbuddhadarśanaṃ prati /	taTA-aham devate yAmi saMbudDa-darSanam prati /
   triratnasamayaṃ prāptum iccāmi tvatprasādataḥ // KDA_300 //	tri-ratna-samayam prAptum iccAmi tvad-prasAdataH // KDA_300 //
   yadi te 'sti kṛpā devi mayi mokṣārthasādhini /	yadi te asti kRpA devi mayi mokza-arTa-sADini /
   saṃbuddhaṃ darśaya kṣipraṃ taddharmeṣu niveśaya // KDA_301 //	saMbudDam darSaya kzipram tad-Darmezu niveSaya // KDA_301 //
   triratnaśaraṇaṃ gatvā cariṣye tad vratottamam* /	tri-ratna-SaraNam gatvA carizye tat vrata-uttamam* /
   tathāśu kṛpayā nītvā māṃ vihāre praveśaya // KDA_302 //	taTA-ASu kRpayA nItvA mAm vihAre praveSaya // KDA_302 //
   iti śrutvā vacas tasya subhūter vanadevatā /	iti SrutvA vacaH tasya suBUteH vana-devatA /
   vijñāya bodhimārgeṣu cittaṃ tathānumoditam* // KDA_303 //	vijQAya boDi-mArgezu cittam taTA-anumoditam* // KDA_303 //
   tata eva samāgṛhya subhūtiṃ brahmacāriṇam* /	tatas eva samAgRhya suBUtim brahmacAriNam* /
   ṛddhyā sākāśamārgeṇa nināya jinamandiram* // KDA_304 //	RdDyA sa-AkASa-mArgeNa ninAya jina-mandiram* // KDA_304 //
   subhūtis tatra saṃprāpto dadarśa jinabhāskaram* /	suBUtiH tatra saMprAptaH dadarSa jina-BAskaram* /
   bhagavantaṃ mahāsaumyaṃ lakṣaṇaiḥ samalaṃkṛtam* // KDA_305 //	Bagavantam mahA-sOmyam lakzaNEH samalaMkRtam* // KDA_305 //
   vyañjanaiś ca virājantaṃ vyāmaprabhāmahojjvalam* /	vyaQjanEH ca virAjantam vyAma-praBA-mahA-ujjvalam* /
   sahasrakiraṇādhikyaṃ ratnāṅgam iva jaṅgamam* // KDA_306 //	sahasra-kiraNa-ADikyam ratna-aFgam iva jaFgamam* // KDA_306 //
   samantato mahābhadraṃ jagannāthaṃ munīśvaram* /	samantataH mahABadram jagannATam muni-ISvaram* /
   sarvadevādhipaṃ samyak- saṃbodhiguṇasāgaram* // KDA_307 //	sarva-deva-aDipam samyak saMboDi-guNa-sAgaram* // KDA_307 //
   dṛṣṭvaiva sahasā cātha subhūtes tasya sarvathā /	dRzwvA-eva sahasA ca-aTa suBUteH tasya sarvaTA /
   ādhāto yaś ca satveṣu sa prativigato 'py abhūt* // KDA_308 //	ADAtaH yaH ca satvezu sa prativigataH api aBUt* // KDA_308 //
   tataḥ prasādajāto 'sau subhūtir dvijasattamaḥ /	tatas prasAda-jAtaH asO suBUtiH dvijasattamaH /
   natvā pādau muner dharmaṃ śrotuṃ tasthau mudāḥ puraḥ // KDA_309 //	natvA pAdO muneH Darmam Srotum tasTO mudAH puras // KDA_309 //
   tato 'sau bhagavāṃs tasya subhūteś cittaśuddhatām* /	tatas asO BagavAn tasya suBUteH citta-SudDa-tAm* /
   jñātvāryasatyadharmāṇi dideśaivaṃ savistaram // KDA_310 //	jQAtvA-Ari-a-sati-aDarmANi dideSa-evam sa-vistaram // KDA_310 //
   śṛṇu vipra mahābhāga sarvasatvahitārthataḥ /	SRNu vipra mahABAga sarva-satva-hita-arTataH /
   yadi te dharmavāñchāsti saṃbodhipadasādhane // KDA_311 //	yadi te DarmavAn-SA-asti saMboDi-pada-sADane // KDA_311 //
   -------------------- Vaidya, p. 285 --------------------	------------------- VEdya, p. 285 --------------------
   bhāvanīyā sadā maitrī satveṣ evaṃ yathātmaje /	BAvanIyA sadA mEtrI satveH evam yaTA-Atmaje /
   dharmamātā yato maitrī tan na tyājyā kadācana // KDA_312 //	DarmamAtA yatas mEtrI tat na tyAjyA kadAcana // KDA_312 //
   karuṇā ca tathā kāryā satveṣ api yathātmaje /	karuNA ca taTA kAryA satveH api yaTA-Atmaje /
   kāruṇyād vardhate dharmas ta kāruṇyaṃ sadā kuru // KDA_313 //	kAruNyAt varDate DarmaH ta kAruNyam sadA kuru // KDA_313 //
   muditāpi sadā sādhyā satveṣu ca yathātmaje /	muditA-api sadA sADyA satvezu ca yaTA-Atmaje /
   muditāṃ hi samālambya bodhipadam avāpnuyāḥ // KDA_314 //	muditAm hi samAlambya boDi-padam avApnuyAH // KDA_314 //
   upekṣāpi sadā dhāryā satveṣv api yathātmaje /	upekzA-api sadA DAryA satvezu api yaTA-Atmaje /
   upekṣāto labhet saukhyaṃ tadupekṣāṃ sadā bhaja // KDA_315 //	upekzAtaH laBet sOKyam tad-upekzAm sadA Baja // KDA_315 //
   ime dharmā hi catvāraś caturvargaphalāptaye /	ime DarmAH hi catvAraH caturvarga-Pala-Aptaye /
   tatprāptyai sādhyatāṃ yatnāc caturbrahmavihāratā // KDA_316 //	tad-prAptyE sADya-tAm yatnAt catur-brahma-vihAra-tA // KDA_316 //
   iti śrutvāryadharmāṇi sa subhūtiḥ pramoditaḥ /	iti SrutvA-Arya-DarmANi sa suBUtiH pramoditaH /
   kleśasaṃghān vinirjitya buddhadharmaṃ samaikṣata // KDA_317 //	kleSa-saMGAn vinirjitya budDa-Darmam samEkzata // KDA_317 //
   satkāyadṛṣṭiśailaṃ ca viṃśatiśikharodgatam* /	satkAya-dRzwi-SElam ca viMSati-SiKara-udgatam* /
   vidārya jñānavajreṇa saṃsāraratiniḥspṛhaḥ // KDA_318 //	vidArya jQAna-vajreNa saMsAra-rati-niHspRhaH // KDA_318 //
   srotāpattiphalaṃ sākṣāt kṛtvā śiṣyo 'bhavan muneḥ (Speyer: śikṣo) /	srotApatti-Palam sAkzAt kRtvA SizyaH aBavat muneH (Speyer: Sikzo) /
   dṛṣṭasatyo 'tha saṃbuddhaṃ natvā caiva kṛtāñjaliḥ // KDA_319 //	dRzwa-satyaH aTa saMbudDam natvA ca-eva kRtAQjaliH // KDA_319 //
   pravrajyāprārthanāṃ cakre svākhyātadharmasādhane /	pravrajyA-prArTanAm cakre su-AKyAta-Darma-sADane /
   namas te bhagavan nātha sarvasatvānupālaka // KDA_320 //	namaH te Bagavat nATa sarva-satva-anupAlaka // KDA_320 //
   adyāgreṇa jagadbandho yāmi te śaraṇaṃ sadā /	adya-agreNa jagat-banDaH yAmi te SaraNam sadA /
   tathā dharme ca saṃgheṣu saṃbodhiguṇaprāptaye // KDA_321 //	taTA Darme ca saMGezu saMboDi-guNa-prAptaye // KDA_321 //
   pravrajyāṃ dehi me nātha saddharmeṣu niveśaya /	pravrajyAm dehi me nATa sat-Darmezu niveSaya /
   brahmacaryaṃ cariṣye 'haṃ tvadājñāṃ śirasā vahan* // KDA_322 //	brahmacaryam carizye aham tvad-AjQAm SirasA vahan* // KDA_322 //
   ity ukte bhagavān dṛṣṭvā hastena tacchiraḥ spṛśan* /	iti ukte BagavAn dRzwvA hastena tat-SiraH spRSan* /
   ehi bhikṣo carasveti pravadaṃs taṃ samagrahīt* // KDA_323 //	ehi BikzaH carasva-iti pravadan tam samagrahIt* // KDA_323 //
   ehīti proktaḥ sa jinena muṇḍo pātrī susaṃghāṭiparītadehaḥ /	ehi-iti proktaH sa jinena muNxaH pAtrI su-saMGAwi-parIta-dehaH /
   sadyaḥ praśāntendriya eva tasthau bhikṣuḥ subhūtiḥ sugataprabhāvāt* //	sadyas praSAnta-indriyaH eva tasTO BikzuH suBUtiH sugata-praBAvAt* //
   KDA_324 //	KDA_324 //
   saccittalabdhaḥ sa muneḥ prasādāt prayujyamāno vyaharat samādhau /	sat-citta-labDaH sa muneH prasAdAt prayujyamAnaH vyaharat samADO /
   vyāyacchamānaḥ khalu bodhimārge saṃbuddhadharme ghaṭamāna eva // KDA_325	vyAyacCamAnaH Kalu boDi-mArge saMbudDa-Darme GawamAnaH eva // KDA_325
   sarvaṃ ca saṃsāram anityatāhataṃ matvā ca saṃsāragatiṃ vibhaṅginīm* /	sarvam ca saMsAram anitya-tA-hatam matvA ca saMsAra-gatim viBaFginIm* /
   kleśāṃś ca sarvān pravihāya saṃyataḥ sākṣāc ca so 'rhann abhavan	kleSAn ca sarvAn pravihAya saMyataH sAkzAt ca saH arhan aBavan
   maharddhikaḥ // KDA_326 //	mahardDikaH // KDA_326 //
   suvītarāgaḥ samaloṣṭahemā ākāśacitto dhanasāravāsī /	suvIta-rAgaH sama-lozwa-hemA AkASa-cittaH DanasAra-vAsI /
   bhindann avidyādrim ivāṇḍakośaṃ prāpadabhijñāḥ pratisaṃvidaś ca // KDA_327	Bindan avidyA-adrim iva-aNxakoSam prApadaBijQAH pratisaMvidaH ca // KDA_327
   -------------------- Vaidya, p. 286 --------------------	------------------- VEdya, p. 286 --------------------
   satkāralābheṣu parāṅmukatvāt saśakradevāsuramānuṣāṇām* /	satkAra-lABezu parAFmuka-tvAt sa-Sakra-deva-asura-mAnuzANAm* /
   pūjyaś ca mānyo abhivādanīyo babhūva sa brahmavihāracārī // KDA_328 //	pUjyaH ca mAnyaH aBivAdanIyaH baBUva sa brahma-vihAra-cArI // KDA_328 //
   atha subhūtir āyuṣmān samanvāharad ātmavān* /	aTa suBUtiH AyuzmAn samanvAharat AtmavAn* /
   kutaś cyuto 'ham āyātaḥ kutra kena ca karmaṇā // KDA_329 //	kutas cyutaH aham AyAtaH kutra kena ca karmaNA // KDA_329 //
   apaśyat sa tataś ceti pañcajanmaśatāni ca /	apaSyat sa tatas ca-iti paQcajanma-SatAni ca /
   nāgayonisamutpannas tataś cyutvāham āgataḥ // KDA_330 //	nAga-yoni-samutpannaH tatas cyutvA-aham AgataH // KDA_330 //
   yad dveṣābhyāsataś cāsaṃ krūro lokopaghātakaḥ /	yat dveza-aByAsataH ca-Asam krUraH loka-upaGAtakaH /
   tenaiva hetunā cāhaṃ mahadvyasanam āptavān+ // KDA_331 //	tena-eva hetunA ca-aham mahat-vyasanam AptavAn+ // KDA_331 //
   idānīṃ tu tathā caitaṃ krodhaṃ prahātum ācare /	idAnIm tu taTA ca-etam kroDam prahAtum Acare /
   yasyaiva hetunā lokā bhramanti narakeṣu te // KDA_332 //	yasya-eva hetunA lokAH Bramanti narakezu te // KDA_332 //
   tasmād ahaṃ cariṣyāmi niḥsaṅgo nirahaṃkṛtiḥ /	tasmAt aham carizyAmi niHsaFgaH nirahaMkRtiH /
   saṅgād dhi jāyate māyā māyāyāṃ jāyate ratiḥ // KDA_333 //	saFgAt Di jAyate mAyA mAyAyAm jAyate ratiH // KDA_333 //
   ratau rāgo 'bhijāyeta rāge mohaḥ pravardhate /	ratO rAgaH aBijAyeta rAge mohaH pravarDate /
   mūḍhasya drūyate cittaṃ sveṣṭakāryopaghātataḥ // KDA_334 //	mUXasya drUyate cittam sva-izwa-kArya-upaGAtataH // KDA_334 //
   upaghātāhate citte krodhāgniḥ paridīpyate /	upaGAta-Ahate citte kroDa-agniH paridIpyate /
   krodhānalasamuddīpto dahate sa parān api (Speyer: svaparān api) // KDA_335	kroDa-anala-samuddIptaH dahate sa parAn api (Speyer: sva-parAn api) // KDA_335
   yāvat krodhānaloddīptaṃ svacittaṃ kleśavāyubhiḥ /	yAvat kroDa-anala-uddIptam sva-cittam kleSa-vAyuBiH /
   tāvat kiṃ tapasāpy etan nirarthaṃ duḥkhahetave // KDA_336 //	tAvat kim tapasA-api etat nirarTam duHKa-hetave // KDA_336 //
   dharmaṃ sucaritaṃ puṇyaṃ dānaśīlādisādhanam* (Speyer: dharmasucaritaṃ) /	Darmam su-caritam puNyam dAna-SIla-Adi-sADanam* (Speyer: Darma-su-caritaM) /
   kṛtaṃ kalpasahasrair yad dahet krodhānalaḥ kṣaṇāt* // KDA_337 //	kRtam kalpa-sahasrEH yat dahet kroDa-analaH kzaNAt* // KDA_337 //
   tasmāt krodhāgniśāntyarthaṃ kṛtvendriyavinigraham* /	tasmAt kroDa-agni-SAnti-arTam kRtvA-indriya-vinigraham* /
   ekānte hi vaseyaṃ ca viviktāraṇyagocare // KDA_338 //	ekAnte hi vaseyam ca vivikta-araNya-gocare // KDA_338 //
   yadā ca garuḍenāhaṃ balād ākṛṣya bhakṣitaḥ /	yadA ca garuxena-aham balAt AkRzya BakzitaH /
   yatīn dṛṣṭvānumodaṃ ca kurvan mṛtyum avāptavān* // KDA_339 //	yatIn dRzwvA-anumodam ca kurvan mRtyum avAptavAn* // KDA_339 //
   tenaiva hetunā cādya dvijātikulasaṃbhavaḥ /	tena-eva hetunA ca-adya dvijAti-kula-saMBavaH /
   sarvakleśān vinirjitya brahmacārī bhavāmy aham* // KDA_340 //	sarva-kleSAn vinirjitya brahmacArI BavAmi aham* // KDA_340 //
   adyāpi cet tathā cātra vaseyaṃ janapadāśrame(?) /	adya-api ced taTA ca-atra vaseyam janapada-ASrame(?) /
   kenacit kleśitaś cāhaṃ bhraṣṭim evam avāpnuyām* // KDA_341 //	kenacid kleSitaH ca-aham Brazwim evam avApnuyAm* // KDA_341 //
   iti niścitya cittena subhūtir nirahaṃkṛtiḥ /	iti niScitya cittena suBUtiH nirahaMkRtiH /
   vivikte 'raṇyavāse sa niḥsaṅgo nyavasat sudhīḥ // KDA_342 //	vivikte araNya-vAse sa niHsaFgaH nyavasat suDIH // KDA_342 //
   tathaikākī vasaṃs tatra caturthadhyānasaṃyutaḥ /	taTA-ekAkI vasan tatra caturTa-DyAna-saMyutaH /
   phalamūlāmbusaṃtuṣṭo brahmacārī mumoda saḥ // KDA_343 //	Pala-mUla-ambu-saMtuzwaH brahmacArI mumoda saH // KDA_343 //
   -------------------- Vaidya, p. 287 --------------------	------------------- VEdya, p. 287 --------------------
   atha saṅge 'pi grāmeṣu deśe janapadeṣu ca /	aTa saFge api grAmezu deSe janapadezu ca /
   bhikṣāhetor vihartuṃ vā sa sakāmo 'bhavad yadā // KDA_344 //	BikzA-hetoH vihartum vA sa sa-kAmaH aBavat yadA // KDA_344 //
   tadā pūrvam asau dṛṣṭvā gocaram abhyalakṣayat* /	tadA pUrvam asO dRzwvA gocaram aByalakzayat* /
   aho deśeṣu sarvatra bhavanti nirguṇā janāḥ // KDA_345 //	aho deSezu sarvatra Bavanti nirguNAH janAH // KDA_345 //
   mānino madamohāndhā duṣṭā matsariṇaḥ śaṭhāḥ /	mAninaH mada-moha-anDAH duzwAH matsariNaH SaWAH /
   tat kathaṃ saṃcariṣye 'tra bhikṣāhetoḥ kule kule // KDA_346 //	tat kaTam saMcarizye atra BikzA-hetoH kule kule // KDA_346 //
   dūṣayiṣyanti cittāni kecid dṛṣṭvaiva māṃ yatim* /	dUzayizyanti cittAni kecid dRzwvA-eva mAm yatim* /
   yad dhetor janāś caivaṃ(?) bhramanti durgatiṣv api // KDA_347 //	yat DetoH janAH ca-evaM(?) Bramanti durgatizu api // KDA_347 //
   kalpakoṭisahasrāṇi naiva muktāś ca durgateḥ /	kalpa-kowi-sahasrANi na-eva muktAH ca durgateH /
   tad ahaṃ sarvasatveṣu kuntapipīlikādiṣu // KDA_348 //	tat aham sarva-satvezu kunta-pipIlikA-Adizu // KDA_348 //
   dayācittaṃ samālambya vaseyaṃ dhyānasaṃrataḥ /	dayA-cittam samAlambya vaseyam DyAna-saMrataH /
   yenaivaṃ sarvasatānāṃ bhavec cittaṃ prasāditam* /	yena-evam sarva-satAnAm Bavet cittam prasAditam* /
   tam eva dharmam ādhyāya yatir mokṣam avāpnuyāt* // KDA_349 //	tam eva Darmam ADyAya yatiH mokzam avApnuyAt* // KDA_349 //
   iti saṃnahya cittena sa subhūtiḥ subuddhimān* /	iti saMnahya cittena sa suBUtiH su-budDimAn* /
   vivikte 'raṇyadeśe 'pi nyavasad dhyānasaṃrataḥ // KDA_350 //	vivikte araNya-deSe api nyavasat DyAna-saMrataH // KDA_350 //
   atha so 'rhaṃs trimāsānām atyayād bodhimānasaḥ /	aTa saH arhan tri-mAsAnAm atyayAt boDi-mAnasaH /
   ity evaṃ cintayāmāsa lokānugrahakāraṇāt* // KDA_351 //	iti evam cintayAmAsa loka-anugraha-kAraNAt* // KDA_351 //
   kim atra dhyānasaṃlīnaḥ karomi lokabodhanam* /	kim atra DyAna-saMlInaH karomi loka-boDanam* /
   kiyat kālaṃ ca jīveyaṃ kāṣṭhapāṣāṇavat sthitaḥ // KDA_352 //	kiyat kAlam ca jIveyam kAzWa-pAzANa-vat sTitaH // KDA_352 //
   kevalaṃ svamanas tuṣṭyai dhyānaṃ saukhyārthasādhanam* /	kevalam sva-manaH tuzwyE DyAnam sOKya-arTa-sADanam* /
   sukhaṃ labdhvāpi kiṃ sāraṃ satvānugrahaṇaṃ vinā // KDA_353 //	suKam labDvA-api kim sAram satva-anugrahaNam vinA // KDA_353 //
   tasmād dhyānāt samutthāya satvānugrahakāraṇāt* /	tasmAt DyAnAt samutTAya satva-anugraha-kAraNa-at* /
   ṛddhiṃ pradarśya saṃbodhau sthāpayiṣye mahajjanān* // KDA_354 //	RdDim pradarSya saMboDO sTApayizye mahat-janAn* // KDA_354 //
   iti niścitya cittena sa subhūtiḥ samṛddhimān* /	iti niScitya cittena sa suBUtiH samRdDimAn* /
   satvānāṃ vinayārthena prātihāryam adarśayat* // KDA_355 //	satvAnAm vinaya-arTena prAtihAryam adarSayat* // KDA_355 //
   tadṛddhinirmitāny eva garuḍānāṃ mahaujasām* /	tad-RdDi-nirmitAni eva garuxAnAm mahA-ojasAm* /
   pañca kulaśatāny atra prasasrire samantataḥ // KDA_356 //	paQca kula-SatAni atra prasasrire samantataH // KDA_356 //
   etāṃś ca garudān dṛṣṭvā nāgāḥ saṃtrasitās tataḥ /	etAn ca garudAn dRzwvA nAgAH saMtrasitAH tatas /
   itas tataḥ samudbhrāntāḥ subhūteḥ śaraṇaṃ yayuḥ // KDA_357 //	itas tatas samudBrAntAH suBUteH SaraNam yayuH // KDA_357 //
   atha svarddhibalenaiva samāśvāsya subhūtinā /	aTa sva-RdDi-balena-eva samASvAsya suBUtinA /
   sarve nāgāḥ suparṇebhyaḥ paritrātāś ca sarvataḥ // KDA_358 //	sarve nAgAH suparNeByaH paritrAtAH ca sarvatas // KDA_358 //
   -------------------- Vaidya, p. 288 --------------------	------------------- VEdya, p. 288 --------------------
   punas tena suparṇānāṃ vinayārthaṃ subhūtinā /	punar tena suparNAnAm vinaya-arTam suBUtinA /
   svarddhivalaprabhāveṇa mahān nāgo vinirmitaḥ // KDA_359 //	svaRdDi-vala-praBAveNa mahAn nAgaH vinirmitaH // KDA_359 //
   tenāpy evaṃ suparṇānāṃ pañca kulaśatāni ca /	tena-api evam suparNAnAm paQca kula-SatAni ca /
   abhidrutāni nāgena samantata itas tataḥ // KDA_360 //	aBidrutAni nAgena samantataH itas tatas // KDA_360 //
   tenaivābhidrutāḥ sarve garuḍās trāsam āgatāḥ /	tena-eva-aBidrutAH sarve garuxAH trAsam AgatAH /
   itas tataḥ samudbhrāntāḥ subhūteḥ śaraṇaṃ yayuḥ // KDA_361 //	itas tatas samudBrAntAH suBUteH SaraNam yayuH // KDA_361 //
   subhūtinā tathā caivaṃ sarve te garuḍā api /	suBUtinA taTA ca-evam sarve te garuxAH api /
   svarddhibalaprabhāveṇa samāśvāsya surakṣitāḥ // KDA_362 //	sva-RdDi-bala-praBAveNa samASvAsya su-rakzitAH // KDA_362 //
   evam ṛddhiprabhāvāṇi subhūtes tasya sadyateḥ /	evam RdDi-praBAvANi suBUteH tasya sat-yateH /
   dṛṣṭvā sarve janaughās te saharṣādbhutam āyayuḥ // KDA_363 //	dRzwvA sarve jana-oGAH te sa-harza-adButam AyayuH // KDA_363 //
   dhanyo 'yam ṛddhimān bhikṣur arhan saṃbuddhasevakaḥ /	DanyaH ayam RdDimAn BikzuH arhan saMbudDa-sevakaH /
   yenaite rakṣitāḥ sarve nāgāś ca garuḍā api // KDA_364 //	yena-ete rakzitAH sarve nAgAH ca garuxAH api // KDA_364 //
   iti so 'rhan subhūtis tān sarvān dṛṣṭvā prasannitān* /	iti saH arhan suBUtiH tAn sarvAn dRzwvA prasannitAn* /
   saddharme vinayārthena maitrīdharmam upādiśat* // KDA_365 //	sadDarme vinaya-arTena mEtrI-Darmam upAdiSat* // KDA_365 //
   śṛṇudhvaṃ madvacaḥ sarve nāgāś ca garuḍās tathā /	SRNuDvam mad-vacaH sarve nAgAH ca garuxAH taTA /
   yadi me śaraṇaṃ yātha ramadhvaṃ maitramānasāḥ // KDA_366 //	yadi me SaraNam yA-aTa ramaDvam mEtra-mAnasAH // KDA_366 //
   ye ete sukhino loke sarve te maitracāriṇaḥ /	ye ete suKinaH loke sarve te mEtra-cAriNaH /
   ye ete duḥkhino loke sarve te krodhino narāḥ // KDA_367 //	ye ete duHKinaH loke sarve te kroDinaH narAH // KDA_367 //
   tasmāt krodhaprahāṇāya kriyatāṃ yatnam ādarāt* /	tasmAt kroDa-prahANAya kriyatAm yatnam AdarAt* /
   yāvac citte sthitaṃ krodhaṃ tāvan maitrī na bhāvyate // KDA_368 //	yAvat citte sTitam kroDam tAvat mEtrI na BAvyate // KDA_368 //
   na ca dveṣasamaṃ pāpaṃ na ca maitrīsamaṃ tapaḥ /	na ca dveza-samam pApam na ca mEtrI-samam tapaH /
   tasmān maitrī prayatnena bhāvanīyā sadādarāt* // KDA_369 //	tasmAt mEtrI prayatnena BAvanIyA sat-AdarAt* // KDA_369 //
   manaḥ śamaṃ na gṛhṇāti na prītisukham aśnute /	manaH Samam na gRhNAti na prIti-suKam aSnute /
   na nidrāṃ na dhṛtiṃ yāti dveṣaśalye hṛdi sthite // KDA_370 //	na nidrAm na DRtim yAti dveza-Salye hRdi sTite // KDA_370 //
   na dviṣantaḥ kṣayaṃ yānti yāvajjīvam api ghnataḥ /	na dvizantaH kzayam yAnti yAvajjIvam api GnataH /
   krodham ekaṃ tu yo hanyāt tena sarve dviṣo hatāḥ // KDA_371 //	kroDam ekam tu yaH hanyAt tena sarve dvizaH hatAH // KDA_371 //
   vikalpen dhanadīptena jantuḥ krodhahavir bhujā /	vikalpet Dana-dIptena jantuH kroDa-haviH BujAH /
   dahaty ātmānam evādau parān dhakṣyati vā na vā // KDA_372 //	dahati AtmAnam eva-AdO parAn Dakzyati vA na vA // KDA_372 //
   jarā rūpavatāṃ krodhas tamaś cakṣuṣmatām api /	jarA rUpavatAm kroDaH tamaH cakzuzmatAm api /
   bandho dharmārthakāmānāṃ tasmāt krodho nivāryatām* // KDA_373 //	banDaH Darma-arTa-kAmAnAm tasmAt kroDaH nivAryatAm* // KDA_373 //
   divyabhogānubhoktā ca prāsāde maṇimaṇḍite /	divya-Boga-anuBoktA ca prAsAde maNi-maNxite /
   supto 'pi na labhen nidrāṃ krodhaparyākulo naraḥ // KDA_374 //	suptaH api na laBet nidrAm kroDa-paryAkulaH naraH // KDA_374 //
   -------------------- Vaidya, p. 289 --------------------	------------------- VEdya, p. 289 --------------------
   ṛṣibhir yogibhiś cāmbu- phalamūlāditoṣitaiḥ /	RziBiH yogiBiH ca-ambu Pala-mUla-Adi-ta-uzitEH /
   dagdhā janapadāś cāpi krodhāc chāpahutāśanaiḥ // KDA_375 //	dagDAH janapadAH ca-api kroDAt SApa-hutASanEH // KDA_375 //
   yac chāṃkaro mahāraudro nirghṛṇo dṛkprabhānalaiḥ /	yat SAMkaraH mahA-rOdraH nirGRNaH dRS-praBa-analEH /
   dadāha brahmajaṃ kāmaṃ tac ca krodhaprabhāvataḥ // KDA_376 //	dadAha brahmajam kAmam tat ca kroDa-praBAvataH // KDA_376 //
   yad rājāno viruddhāś ca yuddhaṃ kṛtvā parasparam* /	yat rAjAnaH virudDAH ca yudDam kRtvA parasparam* /
   mṛtyuṃ yānti janaiḥ sārdhaṃ tac cāpi krodhabhāvataḥ // KDA_377 //	mRtyum yAnti janEH sArDam tat ca-api kroDa-BAvataH // KDA_377 //
   suhṛdo yat sahāyāṃś ca snehaviśrambhacāriṇaḥ /	suhRdaH yat sahAyAn ca sneha-viSramBa-cAriNaH /
   satyadharmāv anādṛtya ghnanti krodhād anāryakāḥ // KDA_378 //	satya-DarmO anAdRtya Gnanti kroDAt anAryakAH // KDA_378 //
   sādhavo ye mahātmānaḥ saṃvṛttidharmacāriṇaḥ /	sADavaH ye mahAtmAnaH saMvRtti-Darma-cAriNaH /
   tān api saṃmukhaṃ ghnanti durvāgbāṇai ruṣā khalāḥ // KDA_379 //	tAn api saMmuKam Gnanti durvAc-bANEH ruzA KalAH // KDA_379 //
   mātaraṃ janmadātrīṃ ca dhātrīr vā snehapālinīḥ /	mAtaram janma-dAtrIm ca DAtrIH vA sneha-pAlinIH /
   svātmajān nirdayā ghnanti tac ca krodhaprabhāvataḥ // KDA_380 //	sva-AtmajAn nirdayAH Gnanti tat ca kroDa-praBAvataH // KDA_380 //
   svātmajāḥ pitaraṃ yac ca snehasatkārapālakam* /	sva-AtmajAH pitaram yat ca sneha-satkArapAlakam* /
   avigaṇayya pāpāni ghnanti krodhaprabhāvataḥ // KDA_381 //	avigaNayya pApAni Gnanti kroDa-praBAvataH // KDA_381 //
   gurūn saddharmaśāstṝṃś ca kalyāṇādhvāvatārakān* /	gurUn sat-DarmaSAstLn ca kalyANa-aDva-avatArakAn* /
   anādṛtya bhayaṃ pāpā ghnanti krodhoddhatā narāḥ // KDA_382 //	anAdRtya Bayam pApAH Gnanti kroDa-udDatAH narAH // KDA_382 //
   yat pitā svātmajaṃ putraṃ putrīṃ vā bālakām api /	yat pitA sva-Atmajam putram putrIm vA bAlakAm api /
   nirdayas tāḍayan hanti tasmāt krodho mahāripuḥ // KDA_383 //	nirdayaH tAxayan hanti tasmAt kroDaH mahA-ripuH // KDA_383 //
   bhrātaraḥ sahajāś cāpi roṣitā bheditāśayāḥ /	BrAtaraH sahajAH ca-api rozitAH Bedita-ASayAH /
   vigṛhṇanti mahākruddhās tasmāt krodho mahāripuḥ // KDA_384 //	vigRhNanti mahA-krudDAH tasmAt kroDaH mahA-ripuH // KDA_384 //
   yat svayaṃ pariṇītāpi bhāryā dharmānucāriṇī /	yat svayam pariNItA-api BAryA Darma-anucAriNI /
   tāḍitā tyajyate bhartrā krodhāt tato mahad bhayaṃ* // KDA_385 //	tAxitA tyajyate BartrA kroDAt tatas mahat Bayan* // KDA_385 //
   pramadāpi ca bhartāraṃ svāminaṃ snehakāriṇam* /	pramadA-api ca BartAram svAminam sneha-kAriNam* /
   kuladharmam anādṛtya jahāti krodhatas tathā // KDA_386 //	kula-Darmam anAdRtya jahAti kroDataH taTA // KDA_386 //
   ye śāntā yatayo dhīrāś caturbrahmavihāriṇaḥ /	ye SAntAH yatayaH DIrAH catur-brahma-vihAriNaH /
   tān api saṃmukhaṃ duṣṭās tāḍayanti ruṣānvitāḥ // KDA_387 //	tAn api saMmuKam duzwAH tAxayanti ruzA-anvitAH // KDA_387 //
   śāntātmā hitakṛdyogī kṣāntivādī vane vasan* /	SAnta-AtmA hita-kRt-yogI kzAnti-vAdI vane vasan* /
   so 'pi śakalito rājñā svayam evāsinā ruṣā // KDA_388 //	saH api SakalitaH rAjQA svayam eva-asinA ruzA // KDA_388 //
   dānavā ghnanti devāṃś ca devāś ca ghnanti dānavān* /	dAnavAH Gnanti devAn ca devAH ca Gnanti dAnavAn* /
   anyonyaṃ vigrahaṃ kṛtvā pramathnanti ruṣākulāḥ // KDA_389 //	anyonyam vigraham kRtvA pramaTnanti ruzA-AkulAH // KDA_389 //
   -------------------- Vaidya, p. 290 --------------------	------------------- VEdya, p. 290 --------------------
   ātmānam ātmanā hatvā viṣaśastrānalādibhiḥ /	AtmAnam AtmanA hatvA viza-Sastra-anala-AdiBiH /
   vasanti narake ghore te 'pi sarve ruṣānvitāḥ // KDA_390 //	vasanti narake Gore te api sarve ruzA-anvitAH // KDA_390 //
   ye ye duṣṭāśayāḥ krūrāḥ svaparārthābhighātakāḥ /	ye ye duzwa-ASayAH krUrAH sva-para-arTa-aBiGAtakAH /
   patanti narake ghore te 'pi sarve ruṣāśrayāt* // KDA_391 //	patanti narake Gore te api sarve ruzA-ASrayAt* // KDA_391 //
   krodhena bhidyate lokaḥ krodhena paribhāṣyate /	kroDena Bidyate lokaH kroDena pariBAzyate /
   krodhena hiṃsyate jantus tasmāt krodho mahāripuḥ // KDA_392 //	kroDena hiMsyate jantuH tasmAt kroDaH mahA-ripuH // KDA_392 //
   krodhenaiva mahārudraś cic cheda brahmaṇaḥ śiraḥ /	kroDena-eva mahArudraH cit Ceda brahmaNaH SiraH /
   tenaiva pātakenaiva bhrāntacitto 'bhavac chivaḥ // KDA_393 //	tena-eva pAtakena-eva BrAnta-cittaH aBavat SivaH // KDA_393 //
   krodhenaiva tathā rudraḥ surajyeṣṭhātmajasya ca /	kroDena-eva taTA rudraH sura-jyezWa-Atmajasya ca /
   śvaśurasyāpi dakṣasya cchedayāmāsa mastakam* /	SvaSurasya-api dakzasya cCedayAmAsa mastakam* /
   tatpāpakarmaṇā hy eva śivo 'py abhūd digambaraḥ // KDA_394 //	tad-pApa-karmaNA hi eva SivaH api aBUt digambaraH // KDA_394 //
   krodhena dhvaṃsyate dharmaḥ krodhena vilayaṃ gataḥ /	kroDena DvaMsyate DarmaH kroDena vilayam gataH /
   krodhena tyajyate satyaṃ tasmāt krodho mahāripuḥ // KDA_395 //	kroDena tyajyate satyam tasmAt kroDaH mahA-ripuH // KDA_395 //
   yāni mahānti pāpāni mahāduḥkhabhayāni ca /	yAni mahAnti pApAni mahA-duHKa-BayAni ca /
   tāni sarvāṇi duṣṭāni krodhacittodbhavāni ca // KDA_396 //	tAni sarvANi duzwAni kroDa-citta-udBavAni ca // KDA_396 //
   tatkrodhād aparo vairaḥ pātako 'nyo na vidyate /	tad-kroDAt aparaH vEraH pAtakaH anyaH na vidyate /
   tasmāt krodhavināśāya prayatadhvaṃ samāhitāḥ // KDA_397 //	tasmAt kroDa-vinASAya prayataDvam samAhitAH // KDA_397 //
   yena krodho jito vairo jñānavajreṇa sādhunā /	yena kroDaH jitaH vEraH jQAna-vajreNa sADunA /
   tena sarve jitā duṣṭā śatravo duḥkhadāyakāḥ // KDA_398 //	tena sarve jitAH duzwA SatravaH duHKa-dAyakAH // KDA_398 //
   yasya citte dayā nāsti krodhānalavidāhini /	yasya citte dayA na-asti kroDa-anala-vidAhini /
   sa sādhupuruṣaś cāpi naiva viśvasyate janaiḥ // KDA_399 //	sa sADupuruzaH ca-api na-eva viSvasyate janEH // KDA_399 //
   krodhakalaṅkito yo hi sadguṇālaṃkṛto yadi /	kroDa-kalaFkitaH yaH hi sat-guNa-alaMkRtaH yadi /
   sa vidvān api nāsevyo yathā vṛkṣo 'hiveṣṭitaḥ // KDA_400 //	sa vidvAn api na-AsevyaH yaTA vRkzaH ahi-vezwitaH // KDA_400 //
   dānaśīlādisaddharma- vṛttaiś ca yadi bhūṣitaḥ /	dAna-SIla-Adi-sat-Darma vRttEH ca yadi BUzitaH /
   krodhavān na vibhāty eva ahipūrṇo yathā hradaḥ // KDA_401 //	kroDavAn na viBAti eva ahi-pUrNaH yaTA hradaH // KDA_401 //
   sarvavidyākalājño 'pi samṛddhaḥ śilpavān api /	sarva-vidyA-kalA-jQaH api samRdDaH SilpavAn api /
   astramantrādyabhijño 'pi krodhavān naiva sevyatām* // KDA_402 //	astra-mantra-Adi-aBijQaH api kroDavAn na-eva sevyatAm* // KDA_402 //
   krodhavān hasyate lokaiḥ krodhavān vadhyate janaiḥ /	kroDavAn hasyate lokEH kroDavAn vaDyate janEH /
   krodhavān hīyate mitraiḥ krodhavān paribhūyate // KDA_403 //	kroDavAn hIyate mitrEH kroDavAn pariBUyate // KDA_403 //
   krodho dharmaviruddhatvāc caturvargavināśakṛt* /	kroDaH Darma-virudDa-tvAt caturvarga-vinASa-kRt* /
   tasmāt krodhavināśāya prayatadhvaṃ samāhitāḥ // KDA_404 //	tasmAt kroDa-vinASAya prayataDvam samAhitAH // KDA_404 //
   -------------------- Vaidya, p. 291 --------------------	------------------- VEdya, p. 291 --------------------
   krodhena bhidyate cittaṃ bhinnacitto vikīryate /	kroDena Bidyate cittam Binna-cittaH vikIryate /
   vikīrṇaḥ kliśyate māraiḥ kleśito 'dhairyatāṃ vrajet // KDA_405 //	vikIrNaH kliSyate mArEH kleSitaH aDErya-tAm vrajet // KDA_405 //
   adhairyatvād bhaven mūḍho mūḍho duṣṭavaśaṃ vrajet* /	aDErya-tvAt Bavet mUXaH mUXaH duzwa-vaSam vrajet* /
   duṣṭamitropadeśena kupathe carate kudhīḥ // KDA_406 //	duzwa-mitra-upadeSena kupaTe carate kuDIH // KDA_406 //
   asan mārgo samārūḍho viparītaṃ samācaret* /	asat mArgaH samArUXaH viparItam samAcaret* /
   viparītānubodhena bhaved āryāpavādakaḥ // KDA_407 //	viparIta-anuboDena Bavet Arya-apavAdakaH // KDA_407 //
   saddharmādīn pratikṣipya pratimādīn vighātayet* /	sadDarma-AdIn pratikzipya pratimA-AdIn viGAtayet* /
   ityādipātakaṃ kṛtvā pañcānantaryam āpnuyāt* // KDA_408 //	iti-Adi-pAtakam kRtvA paQca-Anantaryam ApnuyAt* // KDA_408 //
   tataś ca narakān yāyād rauravādīn samantataḥ /	tatas ca narakAn yAyAt rOrava-AdIn samantataH /
   narakān narakaṃ gatvā mahāduḥkham avāpnuyāt* // KDA_409 //	narakAt narakam gatvA mahA-duHKam avApnuyAt* // KDA_409 //
   itthaṃ duḥkhānuvedī sa narakeṣu sadā vaset* /	itTam duHKa-anuvedI sa narakezu sadA vaset* /
   narakebhyas tam uddhartuṃ jino 'pi naiva śaknuyāt* // KDA_410 //	narakeByaH tam udDartum jinaH api na-eva SaknuyAt* // KDA_410 //
   yāvanti pāpaduḥkhāni durvṛttiprabhavāni hi /	yAvanti pApa-duHKAni durvRtti-praBavAni hi /
   tāni sarvāṇi jānīdhvaṃ krodhacittodbhavāni hi // KDA_411 //	tAni sarvANi jAnIDvam kroDa-citta-udBavAni hi // KDA_411 //
   sarveṣāṃ pātakānāṃ tat krodhaṃ mūlaṃ jagur jināḥ /	sarvezAm pAtakAnAm tat kroDam mUlam jaguH jinAH /
   dharmāṇāṃ tu kṣamā mūlaṃ yataḥ saukhyaṃ pravartate // KDA_412 //	DarmANAm tu kzamA mUlam yatas sOKyam pravartate // KDA_412 //
   iti krodhaṃ vinirjitya kṣamaiva sādhyatāṃ sadā /	iti kroDam vinirjitya kzamA-eva sADyatAm sadA /
   maitrīcittaṃ samālambya viharadhvaṃ yathāsukhaṃ // KDA_413 //	mEtrI-cittam samAlambya viharaDvam yaTAsuKam // KDA_413 //
   ātmanīva dayā syāc cet svajane vā yathā jane /	Atmani-iva dayA syAt ced sva-jane vA yaTA jane /
   kasya nāma bhavec cittam adharmapraṇayāśivam* // KDA_414 //	kasya nAma Bavet cittam aDarma-praNaya-aSivam* // KDA_414 //
   dayāviyogato lokaḥ paramāmeti vikriyām* /	dayA-viyogataH lokaH paramAma-iti vikriyAm* /
   manovākkāyavispandaiḥ svajane 'pi yathā jane // KDA_415 //	manaH-vAc-kAya-vispandEH sva-jane api yaTA jane // KDA_415 //
   dharmārthī na tyajed asmād dayām iṣṭaphalodayām* /	Darma-arTI na tyajet asmAt dayAm izwa-Pala-udayAm* /
   suvṛṣṭir iva śasyāni guṇān sā hi prasūyate // KDA_416 //	su-vRzwiH iva SasyAni guNAn sA hi prasUyate // KDA_416 //
   dayākrāntaṃ cittaṃ na bhavati paradroharabhasaṃ śucau tasmin vāṇī vrajati	dayA-AkrAntam cittam na Bavati para-droha-raBasam SucO tasmin vANI vrajati
   vikṛtaṃ naiva ca tanuḥ /	vikRtam na-eva ca tanuH /
   vivṛddhā tasyaivaṃ parahitarucir maitryanugatā pradānakṣāntyādīñ janayati	vivRdDA tasya-evam para-hita-ruciH mEtrI-anugatA pradAna-kzAnti-AdIn janayati
   guṇān kīrtyanusṛtān* // KDA_417 //	guNAn kIrti-anusRtAn* // KDA_417 //
   dayālur nodvegaṃ janayati pareṣām upaśamād dayālur viśvāsyo bhavati	dayAluH na-udvegam janayati parezAm upaSamAt dayAluH viSvAsyaH Bavati
   jagatāṃ bāndhava iva /	jagatAm bAnDavaH iva /
   na saṃrambhakṣobhaḥ prabhavati dayādhīr ahṛdaye na kopāgniś citte	na saMramBa-kzoBaH praBavati dayADIH ahRdaye na kopa-agniH citte
   jvalayati hi dayātoyaśiśire // KDA_418 //	jvalayati hi dayA-toya-SiSire // KDA_418 //
   -------------------- Vaidya, p. 292 --------------------	------------------- VEdya, p. 292 --------------------
   saṃkṣepeṇa dayāmataḥ sthiratayā paśyanti dharmaṃ budhāḥ ko nāmāsti guṇaḥ	saMkzepeNa dayAm-atas sTira-tayA paSyanti Darmam buDAH kaH nAma-asti guNaH
   sa sādhudayito yo nānuyāto dayām* /	sa sADu-dayitaH yaH na-anuyAtaH dayAm* /
   tasmāt putra ivātmanīva ca dayāṃ nītvā prakarṣaṃ jane sanmaitryā viharanta	tasmAt putraH iva-Atmani-iva ca dayAm nItvA prakarzam jane sat-mEtryAH viharanta
   eva muditāṃ prodbhāvayadhvaṃ sadā // KDA_419 //	eva muditAm prodBAvayaDvam sadA // KDA_419 //
   dayālor hṛdaye jātā maitrī saddharmasādhanī /	dayAloH hRdaye jAtA mEtrI sadDarma-sADanI /
   tasmād dayāṃ hṛdi sthāpya maitrī loke prasāryatām* // KDA_420 //	tasmAt dayAm hRdi sTApya mEtrI loke prasArya-tAm* // KDA_420 //
   maitrīmān puruṣaḥ sādhur devair api praśasyate /	mEtrI-imAn puruzaH sADuH devEH api praSasyate /
   viśvasyate sadā sadbhir bāndhavaiḥ svajanair janaiḥ // KDA_421 //	viSvasyate sadA sadBiH bAnDavEH sva-janEH janEH // KDA_421 //
   maitrīmān sajjano loke nirguṇo 'pi praśobhate /	mEtrI-imAn sat-janaH loke nirguNaH api praSoBate /
   maitrīmān sanmatir bandhur lokānāṃ jagatām api // KDA_422 //	mEtrI-imAn sat-matiH banDuH lokAnAm jagatAm api // KDA_422 //
   maitrīmāñ jagatām iṣṭo maitrīmāñ jagatāṃ suhṛt* /	mEtrI-imAn jagatAm izwaH mEtrI-imAn jagatAm suhRt* /
   maitrīmāñ jagatāṃ mitro maitrīmāñ jagatāṃ sakhā // KDA_423 //	mEtrI-imAn jagatAm mitraH mEtrI-imAn jagatAm saKA // KDA_423 //
   maitrīmān puruṣaḥ śrīmān yatra yatra pragacchati /	mEtrI-imAn puruzaH SrImAn yatra yatra pragacCati /
   tatra tatraiva sarvatra pūjyate svajanair yathā // KDA_424 //	tatra tatra-eva sarvatra pUjyate sva-janEH yaTA // KDA_424 //
   buddho hi jagatāṃ bandhus trailokyādhipanāyakaḥ /	budDaH hi jagatAm banDuH trElokya-aDipa-nAyakaH /
   so 'pi śāstā vibhāty evaṃ maitryā saṃskārayañ jagat* // KDA_425 //	saH api SAstA viBAti evam mEtryA saMskArayan jagat* // KDA_425 //
   ye ye satvā mahābhijñāḥ sarvalokānukampakāḥ /	ye ye satvAH mahA-aBijQAH sarva-loka-anukampakAH /
   pūjyante satvalokaiś ca te 'pi maitryāḥ prabhāvataḥ // KDA_426 //	pUjyante satva-lokEH ca te api mEtryAH praBAvataH // KDA_426 //
   bodhisatvā mahāsatvā bodhisaṃbhārasādhakāḥ /	boDisatvAH mahAsatvAH boDi-saMBAra-sADakAH /
   sarvasatvahitārthasthās te 'pi maitrīpracāriṇaḥ // KDA_427 //	sarva-satva-hita-arTa-sTAH te api mEtrI-pracAriNaH // KDA_427 //
   yan mātā duḥkhitāpy evam ā garbhād bālakaṃ sutam* /	yat mAtA duHKitA-api evam A garBAt bAlakam sutam* /
   pāti snehopacāreṇa tac ca maitrīprabhāvataḥ // KDA_428 //	pAti sneha-upacAreNa tat ca mEtrI-praBAvataH // KDA_428 //
   yat pitā bālakaṃ putram abhuñjānaḥ svayaṃ sukham* /	yat pitA bAlakam putram aBuQjAnaH svayam suKam* /
   pāti snehopacāreṇa tac ca maitrīprabhāvataḥ // KDA_429 //	pAti sneha-upacAreNa tat ca mEtrI-praBAvataH // KDA_429 //
   yac ca rājā prajāḥ pāti svayaṃ vīravrataṃ dadhat* /	yat ca rAjA prajAH pAti svayam vIra-vratam daDat* /
   durjanān mardayan sarvān tac ca maitrīprabhāvataḥ // KDA_430 //	durjanAn mardayan sarvAn tat ca mEtrI-praBAvataH // KDA_430 //
   yac ca vidvān guruḥ śiṣyān saddharmārthopadarśayan* /	yat ca vidvAn guruH SizyAn sat-Darma-arTa-upadarSayan* /
   prabodhya bālakāñ chāsti tac ca maitrīprabhāvataḥ // KDA_431 //	praboDya bAlakAn CAsti tat ca mEtrI-praBAvataH // KDA_431 //
   yac ca vīrā raṇe sthitvā sahantyarīn prahāriṇaḥ /	yat ca vIrAH raNe sTitvA sahanti-arIn prahAriNaH /
   prarakṣanti svapakṣāṃś ca tac ca maitrīprabhāvataḥ // KDA_432 //	prarakzanti sva-pakzAn ca tat ca mEtrI-praBAvataH // KDA_432 //
   -------------------- Vaidya, p. 293 --------------------	------------------- VEdya, p. 293 --------------------
   sārthavāho 'mbudhiṃ gatvā yatnai ratnāni sādhayan* /	sArTavAhaH ambuDim gatvA yatnEH ratnAni sADayan* /
   satvān pāti dadad dānaṃ tac ca maitrīprabhāvataḥ // KDA_433 //	satvAn pAti dadat dAnam tat ca mEtrI-praBAvataH // KDA_433 //
   yac ca bhāryānuyāty eva mṛtena svāminā saha /	yat ca BAryA-anuyAti eva mRtena svAminA saha /
   anapekṣya svajīve 'pi tac ca maitrīprabhāvataḥ // KDA_434 //	anapekzya svajIve api tat ca mEtrI-praBAvataH // KDA_434 //
   pitṛbhyo mṛtakebhyo 'pi dadāti piṇḍam ādarāt* /	pitRByaH mRtakeByaH api dadAti piNxam AdarAt* /
   anuśocan muhuś cāpi tac ca maitrīprabhāvataḥ // KDA_435 //	anuSocat muhur ca-api tat ca mEtrI-praBAvataH // KDA_435 //
   tiryagyonyudbhavāś cāpi paśavaḥ krūramānasāḥ /	tiryagyoni-udBavAH ca-api paSavaH krUra-mAnasAH /
   svasutān snehataḥ pānti tac ca maitrīprabhāvataḥ // KDA_436 //	sva-sutAn snehataH pAnti tat ca mEtrI-praBAvataH // KDA_436 //
   kṛmyādhikīṭayaś cāpi krūrā gṛdhrādipakṣiṇaḥ /	kRmyA-aDikIwayaH ca-api krUrAH gRDra-Adi-pakziNaH /
   svabandhūn snehataḥ pānti tad dhi maitrīprabhāvataḥ // KDA_437 //	sva-banDUn snehataH pAnti tat Di mEtrI-praBAvataH // KDA_437 //
   caṇḍālā nirghṛṇā raudrāḥ satvahiṃsāratāḥ khalāḥ /	caNxAlAH nirGRNAH rOdrAH satva-hiMsA-ratAH KalAH /
   bāndhavāṃs te 'pi rakṣanti tad dhi maitrīprabhāvataḥ // KDA_438 //	bAnDavAn te api rakzanti tat Di mEtrI-praBAvataH // KDA_438 //
   yad dadanti mahāsatvāḥ svadehe 'py anapekṣitāḥ /	yat dadanti mahAsatvAH sva-dehe api anapekzitAH /
   arthibhyaḥ prārthitaṃ vastu tad dhi maitrīprabhāvataḥ // KDA_439 //	arTiByaH prArTitam vastu tat Di mEtrI-praBAvataH // KDA_439 //
   evam anye 'pi ye lokā bhojayantaḥ parasparam* /	evam anye api ye lokAH BojayantaH parasparam* /
   pālayanti mahāsnehāt tac ca maitrīprabhāvataḥ // KDA_440 //	pAlayanti mahAsnehAt tat ca mEtrI-praBAvataH // KDA_440 //
   maitrī hi jagatāṃ mātā pitā śāstā guruḥ prabhuḥ /	mEtrI hi jagatAm mAtA pitA SAstA guruH praBuH /
   patir mitraḥ suhṛd bandhus tasmān maitrī prasādhyatām+ // KDA_441 //	patiH mitraH suhRd banDuH tasmAt mEtrI prasADya-tAm+ // KDA_441 //
   maitrīṃ vinā na jāyeta karuṇā svātmaje 'pi ca /	mEtrIm vinA na jAyeta karuNA sva-Atmaje api ca /
   na muditā na copekṣā tasmān maitrī pradhīyatām* // KDA_442 //	na muditA na ca-upekzA tasmAt mEtrI praDIyatAm* // KDA_442 //
   etā brahmavihārākhyāḥ saṃbodhipadasādhakāḥ /	etAH brahma-vihAra-AKyAH saMboDi-pada-sADakAH /
   trailokyabhartṛkā nāthāḥ sarvasatvānupālakāḥ // KDA_443 //	trElokya-BartRkAH nATAH sarva-satva-anupAlakAH // KDA_443 //
   etā vinā na śobhanti mahābhijñās tapasvinaḥ /	etAH vinA na SoBanti mahA-aBijQAH tapasvinaH /
   kalpakoṭisahasrāṇi taptvāpi duṣkaraṃ tapaḥ // KDA_444 //	kalpa-kowi-sahasrANi taptvA-api duzkaram tapaH // KDA_444 //
   etā hi paramācāryāḥ saddharmaguṇadāyakāḥ /	etAH hi parama-AcAryAH sat-Darma-guNa-dAyakAH /
   etā vinā na sidhyanti sarvapāramitāratāḥ // KDA_445 //	etAH vinA na siDyanti sarva-pAramitA-ratAH // KDA_445 //
   yāvanti sukhabhogyāni puṇyasiddhāni sarvathā /	yAvanti suKa-BogyAni puNya-sidDAni sarvaTA /
   tāni sarvāṇi jānīta maitrīmūlodbhavāni hi // KDA_446 //	tAni sarvANi jAnIta mEtrI-mUla-udBavAni hi // KDA_446 //
   tasmāt sarvaprayatnena krodhaṃ jitvāṃvarair api /	tasmAt sarva-prayatnena kroDam jitvA-aMvarEH api /
   maitrīṃ citte samādhāya kurudhvaṃ prāṇiṣu kṣamām* // KDA_447 //	mEtrIm citte samADAya kuruDvam prANizu kzamAm* // KDA_447 //
   -------------------- Vaidya, p. 294 --------------------	------------------- VEdya, p. 294 --------------------
   tato dharmaprabhāveṇa yūyaṃ sarve 'numoditāḥ /	tatas Darma-praBAveNa yUyam sarve anumoditAH /
   yāvajjīvaṃ sukhaṃ bhuktvā saukhāvatīṃ gamiṣyatha // KDA_448 //	yAvajjIvam suKam BuktvA sOKAvatIm gamizyaTa // KDA_448 //
   iti śrutvā vacas tasya nāgāś ca garuḍā yateḥ /	iti SrutvA vacaH tasya nAgAH ca garuxAH yateH /
   vairānuśayatāṃ tyaktvā babhūvur maitricāriṇaḥ // KDA_449 //	vEra-anuSaya-tAm tyaktvA baBUvuH mEtri-cAriNaH // KDA_449 //
   iti dṛṣṭvā ca te satvā vismayaharṣasaṃyutāḥ /	iti dRzwvA ca te satvAH vismaya-harza-saMyutAH /
   dharmānumodanaṃ kṛtvā babhūvur maitricāriṇaḥ // KDA_450 //	Darma-anumodanam kRtvA baBUvuH mEtri-cAriNaH // KDA_450 //
   evaṃ subhūtinā tena nāgāś ca garuḍāś ca te /	evam suBUtinA tena nAgAH ca garuxAH ca te /
   maitrīdharmopadeśena vinītā dharmasatpathe // KDA_451 //	mEtrI-Darma-upadeSena vinItAH Darma-sat-paTe // KDA_451 //
   atha śrībhagavān buddhaḥ sarvadarśī vināyakaḥ /	aTa SrI-BagavAn budDaH sarva-darSI vinAyakaH /
   bhikṣūn āmantrayāmāsa saṃvṛticārakān api // KDA_452 //	BikzUn AmantrayAmAsa saMvRti-cArakAn api // KDA_452 //
   paśyadhvaṃ bhikṣavo yūyaṃ subhūtiṃ brahmacāriṇam* /	paSyaDvam BikzavaH yUyam suBUtim brahmacAriNam* /
   yenaite garuḍā nāgā vinītā dharmasatpathe // KDA_453 //	yena-ete garuxAH nAgAH vinItAH Darma-sat-paTe // KDA_453 //
   eṣa me śrāvakāṇāṃ ca bhikṣūṇāṃ brahmacāriṇām* /	eza me SrAvakANAm ca BikzUNAm brahmacAriNAm* /
   subhūtiḥ kulaputro 'yam agro 'raṇāvihāriṇām* // KDA_454 //	suBUtiH kula-putraH ayam agraH araNa-avihAriNAm* // KDA_454 //
   iti tena munīndreṇa subhūtir eva sadyatiḥ /	iti tena muni-indreNa suBUtiH eva sat-yatiH /
   nirdiṣṭaḥ sarvabhikṣūṇām agro 'raṇāvihāriṇām* // KDA_455 //	nirdizwaH sarva-BikzUNAm agraH araNa-avihAriNAm* // KDA_455 //
   atha te bhikṣavaḥ sarve saṃśayoddhatamānasāḥ /	aTa te BikzavaH sarve saMSaya-udData-mAnasAH /
   cchetāraṃ saṃśayānāṃ taṃ papracchur evam īśvaram* // KDA_456 //	cCetAram saMSayAnAm tam papracCuH evam ISvaram* // KDA_456 //
   kāni bhadanta karmāṇi kṛtāny api subhūtinā /	kAni Badanta karmANi kRtAni api suBUtinA /
   nirdiṣṭo bhavatā yena jyeṣṭho 'raṇāvihāriṇām* // KDA_457 //	nirdizwaH BavatA yena jyezWaH araNa-avihAriNAm* // KDA_457 //
   iti tair bhikṣubhiḥ pṛṣṭo bhagavān ity udāharat* /	iti tEH BikzuBiH pRzwaH BagavAn iti udAharat* /
   śṛṇudhvaṃ bhikṣavaḥ sarve tat kṛtaṃ yat subhūtinā // KDA_458 //	SRNuDvam BikzavaH sarve tat kRtam yat suBUtinA // KDA_458 //
   subhūtinā kṛtaṃ karma tat ko 'nyaḥ paribhokṣyate /	suBUtinA kRtam karma tat kaH anyaH pariBokzyate /
   yenaiva yat kṛtaṃ karma tenaiva tat prabhujyate // KDA_459 //	yena-eva yat kRtam karma tena-eva tat praBujyate // KDA_459 //
   bhūtapūrvam atīte 'dhvany asmin* kalpe ca bhadrake /	BUta-pUrvam atIte aDvani asmin* kalpe ca Badrake /
   varṣasahasram āyuṣ ca viṃśatiguṇitaṃ yadā // KDA_460 //	varza-sahasram AyuH ca viMSati-guNitam yadA // KDA_460 //
   tasmiṃś ca samaye buddhaḥ kāśyapo nāma nāyakaḥ /	tasmin ca samaye budDaH kASyapaH nAma nAyakaH /
   vidyācaraṇasaṃpannaḥ sugato lokavij jinaḥ // KDA_461 //	vidyA-caraNa-saMpannaH sugataH loka-vid jinaH // KDA_461 //
   śāstā devamanuṣyāṇāṃ puruṣadamyasārathiḥ /	SAstA deva-manuzyANAm puruza-damya-sAraTiH /
   sarvajño bhagavān nāthaḥ ṣaḍabhijño munīśvaraḥ // KDA_462 //	sarvajQaH BagavAn nATaH zaxaBijQaH muni-ISvaraH // KDA_462 //
   -------------------- Vaidya, p. 295 --------------------	------------------- VEdya, p. 295 --------------------
   vārāṇasīm upāśritya mṛgadāve jināśrame /	vArANasIm upASritya mRga-dAve jina-ASrame /
   vyaharat sarvasatvānām saddharmaṃ samupādiśan* // KDA_463 //	vyaharat sarva-satvAnAm sadDarmam samupAdiSan* // KDA_463 //
   tasyaiva śāsane śuddhe svākhyāte dharmavainaye /	tasya-eva SAsane SudDe su-AKyAte Darma-vEnaye /
   ayaṃ pravrajito bhūtvā mahādātāpy abhūt tadā // KDA_464 //	ayam pravrajitaH BUtvA mahAdAtA-api aBUt tadA // KDA_464 //
   daśa varṣasahasrāṇi brahmacaryam apālayat* /	daSa varza-sahasrANi brahmacaryam apAlayat* /
   praṇidhānaṃ tathā cāyam akarod brahmavittamaḥ // KDA_465 //	praNiDAnam taTA ca-ayam akarot brahma-vittamaH // KDA_465 //
   anena kuśalenāhaṃ bhaveyaṃ bauddhasadyatiḥ /	anena kuSalena-aham Baveyam bOdDa-sadyatiH /
   yo 'sau bhagavatānena kāśyapena sutāyinā // KDA_466 //	yaH asO BagavatA-anena kASyapena sutAyinA // KDA_466 //
   māṇava uttaro nāma vyākṛta iti bodhaye /	mANavaH uttaraH nAma vyAkRtaH iti boDaye /
   māṇava tvaṃ prajānāṃ tu yadā varṣaśatāyuṣi // KDA_467 //	mANava tvam prajAnAm tu yadA varza-Sata-Ayuzi // KDA_467 //
   śākyamunir mahābuddhaḥ sarvajño lokanāyakaḥ /	SAkya-muniH mahAbudDaH sarvajQaH loka-nAyakaH /
   saṃbuddho bhagāvan nāthas tathāgato bhaviṣyasi // KDA_468 //	saMbudDaH BagAvat nATaH taTAgataH Bavizyasi // KDA_468 //
   asyaiva śasane cāhaṃ bhaveyaṃ śrāvakottamaḥ /	asya-eva Sasane ca-aham Baveyam SrAvaka-uttamaH /
   arhatām agrasaṃprāpto bhūtvāraṇāvihāriṇām* // KDA_469 //	arhatAm agra-saMprAptaH BUtvAraNa-avihAriNAm* // KDA_469 //
   tenaiva karmaṇā cādya praviṣṭo mama śāsane /	tena-eva karmaNA ca-adya pravizwaH mama SAsane /
   arhatāṃ jyeṣṭhatāṃ prāptas tathāraṇāvihāriṇām* // KDA_470 //	arhatAm jyezWa-tAm prAptaH taTA-araNA-vihAriNAm* // KDA_470 //
   kāni punar anenaiva karmāṇi prakṛtāny api /	kAni punar anena-eva karmANi prakRtAni api /
   yenaiva nāgayonau ca samutpanno babhūva saḥ // KDA_471 //	yena-eva nAga-yonO ca samutpannaH baBUva saH // KDA_471 //
   yat taḥ kleśāprahīṇatvād udbhrāntendriyacetasā (Speyer: yataḥ kleśāŚ) /	yat tas kleSa-aprahINa-tvAt udBrAnta-indriya-cetasA (Speyer: yatas kleSAŚ) /
   śaikṣāśaikṣagāṇānāṃ ca bhikṣūṇāṃ brahmacāriṇām* // KDA_472 //	SEkzA-SEkza-gANAnAm ca BikzUNAm brahmacAriNAm* // KDA_472 //
   anena ruṣṭacittena paruṣābaddhacetasā /	anena ruzwa-cittena paruza-AbadDa-cetasA /
   cittāni saṃpradūṣyaiva vikalāni kṛtāny api // KDA_473 //	cittAni saMpradUzya-eva vikalAni kRtAni api // KDA_473 //
   sadāśīviṣavādena vikruśyābhāṇi sāṃghike /	sat-ASIviza-vAdena vikruSya-ABANi sAMGike /
   tenaiva pātakenaivaṃ pañca janmaśatāny api // KDA_474 //	tena-eva pAtakena-evam paQca janma-SatAni api // KDA_474 //
   nāgayonisamutpanno babhūvāyaṃ mahāviṣaḥ /	nAga-yoni-samutpannaH baBUva-ayam mahA-vizaH /
   yac cānena punas tatra pravrajya buddhaśāsane // KDA_475 //	yat ca-anena punar tatra pravrajya budDa-SAsane // KDA_475 //
   sadā dānāni saṃdatvā brahmacaryaṃ ca pālitam* /	sadA dAnAni saMdatvA brahmacaryam ca pAlitam* /
   tenedānīṃ tathārhatvaṃ prāpya sākṣātkṛtaṃ mudā // KDA_476 //	tena-idAnIm taTA-arha-tvam prApya sAkzAtkRtam mudA // KDA_476 //
   araṇāvihāriṇāṃ cāgro nirdiṣṭo 'yaṃ mayā khalu /	araNA-vihAriNAm ca-agraH nirdizwaH ayam mayA Kalu /
   iti hi bhikṣavo yūyaṃ jānīdhvaṃ karmatāphalam* // KDA_477 //	iti hi BikzavaH yUyam jAnIDvam karma-tA-Palam* // KDA_477 //
   -------------------- Vaidya, p. 296 --------------------	------------------- VEdya, p. 296 --------------------
   yenaiva yat kṛtaṃ karma tasyaiva tat phalaṃ dhruvam* /	yena-eva yat kRtam karma tasya-eva tat Palam Druvam* /
   na naśyanti hi karmāṇi kalpakoṭiśatair api /	na naSyanti hi karmANi kalpa-kowi-SatEH api /
   sāmagrīṃ prāpya kālaṃ ca phalanti khalu dehināṃ // KDA_478 //	sAmagrIm prApya kAlam ca Palanti Kalu dehinAm // KDA_478 //
   abhuktaṃ kṣīyate naiva karma kvāpi kathaṃcana /	aBuktam kzIyate na-eva karma kvApi kaTaMcana /
   nāgnibhir dahyate karma vāyubhir nāpi śuṣyati /	na-agniBiH dahyate karma vAyuBiH na-api Suzyati /
   udakaiḥ klidyate naiva bhūmiṣv api na naśyati // KDA_479 //	udakEH klidyate na-eva BUmizu api na naSyati // KDA_479 //
   anyathāpi ca no bhūtā sarvathā karmaṇāṃ gatiḥ /	anyaTA-api ca naH BUtA sarvaTA karmaNAm gatiH /
   śuklānāṃ śuklatā nityaṃ kṛṣṇānāṃ kṛṣṇatā khalu /	SuklAnAm Sukla-tA nityam kRzNAnAm kRzNa-tA Kalu /
   miśrataiva tu miśrāṇāṃ ṣaḍgatau bhujyate dhruvam* // KDA_480 //	miSratA-eva tu miSrANAm zaxgatO Bujyate Druvam* // KDA_480 //
   tasmād apāsya kṛṣṇāni karmāṇi miśritāni ca /	tasmAt apAsya kRzNAni karmANi miSritAni ca /
   yatitavyaṃ śubheṣv eva karmasu sukhavāñchibhiḥ // KDA_481 //	yatitavyam SuBezu eva karmasu suKavAn-SiBiH // KDA_481 //
   tatheti bhikṣavaḥ śrutvā te ca lokāḥ prabhāṣitāḥ /	taTA-iti BikzavaH SrutvA te ca lokAH praBAzitAH /
   buddhavacomṛtaṃ pītvā nanandur anumoditāḥ // KDA_482 //	budDa-vacaH-mRtam pItvA nananduH anumoditAH // KDA_482 //
   evam etan mahārāja śrutaṃ me gurubhāṣitam* /	evam etat mahA-rAja Srutam me guru-BAzitam* /
   iti matvā tvayā rājan parātmaśubhavāñchinā // KDA_483 //	iti matvA tvayA rAjan para-Atma-SuBa-vAQCinA // KDA_483 //
   krodhāriṃ yatnato jitvā kṣamādharmapuraskṛtaḥ /	kroDa-arim yatnataH jitvA kzamA-Darma-puraskRtaH /
   maitrīṃ bhāvaya satveṣu svātmajeṣu yathā sadā // KDA_484 //	mEtrIm BAvaya satvezu sva-Atmajezu yaTA sadA // KDA_484 //
   iti subhāṣitaṃ śrutvā upaguptasya sadguroḥ /	iti su-BAzitam SrutvA upaguptasya sat-guroH /
   tatheti nṛparājaḥ sa nananda sasabhājanaḥ // KDA_485 //	taTA-iti nRpa-rAjaH sa nananda sa-saBAjanaH // KDA_485 //
   ye maitrībhāvadharmaṃ kalimatiharaṇaṃ tat subhūteś caritraṃ śṛṇvanti	ye mEtrI-BAva-Darmam kalim-ati-haraNam tat suBUteH caritram SRNvanti
   śrāvayanti tribhuvanasukhadaṃ saṃnipātya janaughān* /	SrAvayanti triBuvana-suKa-dam saMnipAtya jana-oGAn* /
   te lokā maitracittās tribhuvanasukhadāḥ kṣāntisaurabhyayuktāḥ yātāḥ	te lokAH mEtra-cittAH triBuvana-suKa-dAH kzAnti-sOraBya-yuktAH yAtAH
   saukhāvatīṃ te 'py amitarucimuner dharmam ārādhayanti // KDA_486 //	sOKAvatIm te api amita-ruci-muneH Darmam ArADayanti // KDA_486 //
