   Śaraṇagamanadeśanā	ŚaraNa gamana deSanA
   namo ratnatrayāya	namaH ratnatrayAya
   tryapāyapañcayonīnāṃ sarvaduḥkhavighātakam /	tri apAya paQca yonInAm sarva duHKa viGAtakam /
   śreyo 'bhyudayasaukhyānāṃ dātāraṃ praṇamāmi tam // 1 //	SreyaH aByudaya sOKyAnAm dAtAram praNamAmi tam // 1 //
   atra śaraṇagamanamabhidhāsye / samāsataḥ /	atra SaraNa gamanam aBiDAsye / samAsatas /
   adhiṣṭhānasthitī cintā kālaprakṛtimānakam /	aDizWAna sTitI cintA kAla prakRti mAnakam /
   nayaḥ śikṣā niruktiśca karmaupamyavibhaktayaḥ /	nayaH SikzA niruktiH ca karma Opamya viBaktayaH /
   ādīnavārthaśaṃsāśca proktāḥ pañcadaśa kramāt // 2 //	AdInava arTa SaMsAH ca proktAH paQcadaSa kramAt // 2 //
   tatra adhiṣṭhānapudgalastu dvividhaḥ  mahāyānagotrīyo hīnayānagotrīyaśca /	tatra aDizWAna pudgalaH tu dviviDaH mahAyAna gotrIyaH hIna yAna gotrIyaH ca /
   sthitirdvividhā  mahā hīna yānabhedataḥ / tatraivaṃ hi tāvad	sTitiH dviviDA mahA  hIna yAna BedataH / tatra evam hi tAvat 
   mahāyānaśāstreṣu ratnatrayam  tathatāratnatrayam, abhisamayaratnatrayaṃ,	mahAyAna SAstrezu ratna trayam taTatA ratna trayam, aBisamaya ratna trayaM,
   sammukhasthaṃ ca ratnatrayam /	sammuKa sTam ca ratna trayam /
   taccaivam  jñeyāviparyastajñānam, nirvikalpādvayajñānam,	tat ca evam jQeyA viparyasta jQAnam, nirvikalpA dvaya jQAnam,
   dharmadhātvavasthitatvaṃ ca / tadeva viśuddha dharmadhātuprajñāpāramitā,	DarmaDAtu avasTita tvam ca / tat eva viSudDa  DarmaDAtu prajQApAramitA,
   samāhitāvasthāyāṃ gaganatalavat samastadharmasākṣātkāriṇyāṃ mahābhūmau	samAhita avasTAyAm gagana tala vat samasta Darma sAkzAt kAriNyAm mahA BUmO
   avasthitāḥ bodhisattvāśca (tathatāratnatrayam) /	avasTitAH boDisattvAH ca (taTa tA ratna trayam) /
   atha caivaṃ  dvividho rupakāyaḥ ,	aTa ca evaM dviviDaH rupa kAyaH ,
   santānāvasthitāścatuḥsatya saptatriṃśadbodhipākṣikadharma bhūmi pāramitādayo	santAna avasTitAH catur satya  saptatriMSat boDi pAkzika Darma  BUmi  pAramitAdayaH 
   dharmāḥ, prayogamārgīyāśca bodhisattvāḥ /	DarmAH, prayoga mArgIyAH ca boDisattvAH /
   punaścaivam  citrāṅkitatotkīrṇaniṣiktamṛṇmayādi (buddhapratimādi)  	punar ca evam citra aFkita tA utkIrNa nizikta mRNmayA Adi (budDa pratimA Adi)  
   navāṅgapravacanamayapothīpustakādi, saṃbhāramārgīyāśca bodhisatvāḥ /	nava aFga pravacana maya poTI pustaka Adi, saMBAra mArgIyAH ca boDisatvAH /
   hīnayānaśāstraṃ tāvat 	hIna yAna SAstram tAvat  
   buddhasaṃghakarāndharmān aśaikṣānubhayāṃśca saḥ /	budDa saMGa karAn DarmAn aSEkza anuBayAn= ca saH /
   nirvāṇaṃ ceti śaraṇaṃ yo yāti śaraṇatrayam // 3 // iti /	nirvANam ca iti SaraNam yaH yAti SaraNa trayam // 3 // iti /
   tatra āśayo mahāyānināntu aśeṣasattvārthacintanam / itarasya ca	tatra ASayaH mahA yAnina antu aSeza sattva arTa cintanam / itarasya ca
   ātmārthameva cintanam /	Atma arTam eva cintanam /
   tatra avadhirmahāyānināntu bodhimaṇḍaparyantam / itarasya tu yāvajjīvanaṃ	tatra avaDiH mahA yAnina antu boDimaNxa paryantam / itarasya tu yAvat jIvanam
   pratijñā /	pratijQA /
   tatra svabhāvo hrī apatrapāyuktatā avijñaptpādaśca /	tatra svaBAvaH hrI a patra pA yukta tA avijQaptpAdaH ca /
   tatra mānaṃ tu svīkaraṇam, śaraṇakaraṇaṃ vijñaptyutpādaśca /	tatra mAnam tu svIkaraNam, SaraNa karaNam vijQapti utpAdaH ca /
   tatra nayastu śaraṇagamanavidhiḥ / sa ca guroravagantavyaḥ /	tatra nayaH tu SaraNa gamana viDiH / sa ca guroH avagantavyaH /
   tatra śikṣā sādhāraṇī asādhāraṇī ca gurupādebhyo jñeyā /	tatra SikzA sADAraNI asADAraNI ca guru pAdeByaH jQeyA /
   tatra niruktistu dāsabhāvaḥ taditarasvāminamananviṣya śaraṇagamanam /	tatra niruktiH tu dAsa BAvaH tat itara svAminam ananvizya SaraNa gamanam /
   tatra kāritraṃ tu bodhicittamahāvṛkṣotpādasya mūlatvam, mokṣamahānagarasya	tatra kAritram tu boDi citta mahA vRkza utpAdasya mUla tvam, mokza mahA nagarasya
   praveśadvāratvam, upavāsādisarvasaṃvarāṇām āśrayatvam /	praveSa dvAra tvam, upavAsa Adi sarva saMvarANAm ASraya tvam /
   tatraupamyaṃ tāvad rājñaḥ mantriṇo vā prajāgaṇasya tadvacanānatikramaṇam,	tatra Opamyam tAvat rAjQaH mantriNaH vA prajA gaNasya tad vacana anatikramaNam,
   tadārādhanamiva ca /	tad ArADanam iva ca /
   tatra bhedastu sādhāraṇāsādhāraṇatvena viśiṣṭaḥ /	tatra BedaH tu sADAraNA sADAraNa tvena viSizwaH /
   tatra ādīnavau dvau / śaraṇacyutirajñānaṃ vā / cyavanaṃ cyutirvā yathā	tatra AdInavO dvO / SaraNa cyutiH ajQAnam vA / cyavanam cyutiH vA yaTA
   candrakīrtipādānām 	candra kIrti pAdAnAm  
   gṛhītvā sadadhiṣṭhānaṃ punarhīnasamāśraye /	gRhItvA sat aDizWAnam punar hIna samASraye /
   cyutipakṣāśrayatvāt so yāti sajjanahāsyatām // 4 //	cyuti pakza ASraya tvAt saH yAti sat jana hAsyatAm // 4 //
   ityuktirnidarśanamātram /	iti uktiH nidarSana mAtram /
   tatrārthastu yathoktaṃ bhagavatā 	tatra arTaH tu yaToktam BagavatA 
   "bahavaḥ śaraṇaṃ yānti parvatāṃśca vanāni ca /	"bahavaH SaraNam yAnti parvatAn= ca vanAni ca /
   ārāmānvṛkṣāṃścaityāṃśca manuṣyā bhayavarjitāḥ // 5 //	ArAmAn vRkzAn= cEtyAn= ca manuzyAH Baya varjitAH // 5 //
   na tvetaccharaṇaṃ śreṣṭhaṃ naitaccharaṇamuttamam /	na tu etat SaraNam SrezWam na etat SaraNam uttamam /
   naitaccharaṇamāgamya sarvaduḥkhātpramucyate // 6 //	na etat SaraNam Agamya sarva duHKAt pramucyate // 6 //
   yastu buddhaṃ ca dharma ca saṃghaṃ ca śaraṇaṃ gataḥ /	yaH tu budDam ca Darma ca saMGam ca SaraNam gataH /
   catvāri cāryasatyāni paśyati prajñayā yadā // 7 //	catvAri ca Arya satyAni paSyati prajQayA yadA // 7 //
   duḥkhaṃ duḥkhasamutpādaṃ duḥkhasya samatikramam /	duHKam duHKa samutpAdam duHKasya samatikramam /
   ārya cāṣṭāṅgikaṃ mārga kṣemaṃ nirvāṇagāminam // 8 //	Arya ca azwa AFgikam mArga kzemam nirvANa gAminam // 8 //
   etaddhi śaraṇaṃ śreṣṭhaṃ etaccharaṇamuttamam /	etat hi SaraNam SrezWam etat SaraNam uttamam /
   etaccharaṇamāgamya sarvaduḥkhāt pramucyate // 9 // iti /	etat SaraNam Agamya sarva duHKAt pramucyate // 9 // iti /
   śaraṇagamamārthaḥ tādṛśaḥ /	SaraNa gamama arTaH tAdRSaH /
   tatrānuśaṃsāstimnaḥ / hetukālānuśaṃsā mārgakālānuśaṃsā phalakālānuśaṃsā ca	tatra anuSaMsAH timnaH / hetu kAla anuSaMsA mArga kAla anuSaMsA Pala kAla anuSaMsA ca
   / hetukālā ehikī āmuṣmikī ca / ehikānuśaṃsā aṣṭamahābhayamokṣaḥ,	/ hetukAlA ehikI AmuzmikI ca / ehika anuSaMsAH azwa mahA Baya mokzaH,
   anantarāyaḥ, śāsanapriyadevasāhāyyam, maraṇakāle ca cittaharṣādi /	anantarAyaH, SAsana priya deva sAhAyyam, maraNa kAle ca citta harza Adi /
   āmuṣmikī tu saṃsāradurgati duḥkhebhya uddharaṇam,	AmuzmikI tu saMsAra durgati  duHKeByaH udDaraNam,
   nirvāṇābhyudayasukhapradattvañca / mārgānuśaṃsā tu	nirvANa aByudaya suKa pradattvaQca / mArga anuSaMsA tu
   catu (rārya )satyāryāṣṭāṅgikamārga saptabodhyaṅgādiyojanam / phalānusaṃsā	catu (rArya  )sati Arya azwAFgika mArga  sapta boDi aFga Adi yojanam / Pala anusaMsA
   dvividhanirvāṇasya trikāyasya ca prāptiḥ /	dviviDa nirvANasya tri kAyasya ca prAptiH /
   idaṃ hi saṃkṣiptam, vistaraṃ tu guruśāstrabhyo jñeyam /	idam hi saMkziptam, vistaram tu guru SAstraByaH jQeyam /
   śaraṇagamanadeśanā nāma gurubodhisattva dīpaṅkara śrījñānaviracitā samāptā	SaraNa gamana deSanA nAma guru boDisattva  dIpaFkara  SrI jQAna viracitA samAptA
