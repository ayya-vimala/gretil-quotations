   āśramasthaṃ sukhāsīnaṃ vedaśāstraviśāradam /	ASrama-sTam suKa-AsInam veda-SAstra-viSAradam /
   apṛcchann ṛṣayo gatvā yamaṃ yamitamānasam // YSS_1.1 //	apRcCan RzayaH gatvA yamam yamita-mAnasam // YSH-_1.1 //
   ṛṣayaḥ	RzayaH
   mahāpātakasaṃyuktāḥ upapātakinas tathā /	mahApAtaka-saMyuktAH upapAtakinaH taTA /
   yair yair vratair viśudhyanti tan no brūhi mahāmune // YSS_1.2 //	yEH yEH vratEH viSuDyanti tat naH brUhi mahA-mune // YSH-_1.2 //
   yamaḥ	yamaH
   divā vātārkasaṃspṛṣṭaṃ rātrau nakṣatramārutaiḥ /	divA vAta-arka-saMspRzwam rAtrO nakzatra-mArutEH /
   saṃdhyādvayor vā saṃdhyābhyāṃ pavitraṃ sarvadā jalam // YSS_1.3 //	saMDyA-dvayoH vA saMDyAByAm pavitram sarvadA jalam // YSH-_1.3 //
   svabhāvayuktam avyāptam amedhyena sadā śuci /	svaBAva-yuktam avyAptam ameDyena sadA Suci /
   bhāṇḍasthaṃ dharaṇīsthaṃ vā pānīyaṃ pāvanaṃ nṛṇāṃ // YSS_1.4 //	BANxa-sTam DaraNI-sTam vA pAnIyam pAvanam nRNAm // YSH-_1.4 //
   amedhyena tu saṃspṛṣṭo rātrāv ahani vā dvijaḥ /	ameDyena tu saMspRzwaH rAtrO ahani vA dvijaH /
   sadyaḥ snātvā spṛśed agniṃ sandhyayoś ca sadā śuciḥ // YSS_1.4A //	sadyas snAtvA spRSet agnim sanDyayoH ca sadA SuciH // YSH-_1.4AH //
   śvāpadoṣṭrahayādyaiś ca mānuṣaiś caritaṃ vinā /	SvApada-uzwra-haya-AdyEH ca mAnuzEH caritam vinA /
   daṣṭaḥ snātvā śuciḥ sadyo naraḥ saṃdhyādirātriṣu // YSS_1.5 //	dazwaH snAtvA SuciH sadyas naraH saMDyA-Adi-rAtrizu // YSH-_1.5 //
   antyād ajñānato bhuktvā caṇḍālānnaṃ kathañcana /	antyAt ajQAnataH BuktvA caNxAla-annam kaTaQcana /
   gomūtrayāvakāhāro daśarātreṇa śudhyati // YSS_1.6 //	go-mUtra-yAvaka-AhAraH daSa-rAtreNa SuDyati // YSH-_1.6 //
   jalāgnyudbandhanabhraṣṭāḥ pravrajyānāśakacyutāḥ /	jala-agni-udbanDana-BrazwAH pravrajyA-anASaka-cyutAH /
   viṣaprapatanaprāyāḥ śastraghātahatāś ca ye // YSS_1.7 //	viza-prapatana-prAyAH Sastra-GAta-hatAH ca ye // YSH-_1.7 //
   navaite pratyavasitāḥ sarvadharmabahiṣkṛtāḥ /	navA-ete pratyavasitAH sarva-Darma-bahizkRtAH /
   cāndrāyaṇena śudhyanti taptakṛcchradvayena vā // YSS_1.8 //	cAndrAyaNena SuDyanti taptakRcCra-dvayena vA // YSH-_1.8 //
   ubhayāvāsinaḥ pāpā ye śyāmaśabalācyutāḥ /	uBaya-AvAsinaH pApAH ye SyAma-Sabala-acyutAH /
   aindavābhyāṃ viśudhyanti dattvā dhenuṃ tathā vṛṣaṃ // YSS_1.9 //	EndavAByAm viSuDyanti dattvA Denum taTA vRzam // YSH-_1.9 //
   gobrāhmaṇahataṃ dagdhvā mṛtam udbandhanena ca /	go-brAhmaNa-hatam dagDvA mRtam udbanDanena ca /
   pāśaṃś chittvā tathā tasya kṛcchraṃ sāṃtapanaṃ caret // YSS_1.10 //	pASan CittvA taTA tasya kRcCram sAMtapanam caret // YSH-_1.10 //
   kṛmibhir vraṇasaṃbhūtair makṣikādyupaghātitaḥ /	kRmiBiH vraNa-saMBUtEH makzikA-Adi-upaGAtitaH /
   kṛcchrābdaṃ samprakurvīta parāko mohasaṃgamāt // YSS_1.11 //	kRcCra-abdam samprakurvIta parAkaH moha-saMgamAt // YSH-_1.11 //
   ekaike tu kṛte pāpe prāyaścittaṃ vidur budhāḥ /	ekEke tu kRte pApe prAyaScittam viduH buDAH /
   sarvapātakasampāte prāyaścittaṃ na vidyate // YSS_1.12 //	sarva-pAtaka-sampAte prAyaScittam na vidyate // YSH-_1.12 //
   sarvapātakasampāte kapālagrahaṇaṃ smṛtam /	sarva-pAtaka-sampAte kapAla-grahaNam smRtam /
   tat kāpālikam asyāgraṃ prāyaścittaṃ manīṣibhiḥ // YSS_1.13 //	tat kApAlikam asya-agram prAyaScittam manIziBiH // YSH-_1.13 //
   kāpālikānnabhoktṝṇāṃ tannārīgāmināṃ tathā /	kApAlika-anna-BoktLNAm tad-nArI-gAminAm taTA /
   jñānāt kṛcchrābdam uddiṣṭam ajñānād aindavadvayam // YSS_1.14 //	jQAnAt kRcCra-abdam uddizwam ajQAnAt Endava-dvayam // YSH-_1.14 //
   surāmadyapāne kṛte gomāṃsabhakṣaṇe 'pi vā /	surA-madya-pAne kRte go-mAMsa-BakzaNe api vA /
   taptakṛcchraparikliṣṭo mauñjīhomena śudhyati // YSS_1.15 //	taptakRcCra-pariklizwaH mOQjIhomena SuDyati // YSH-_1.15 //
   prāyaścitte 'vyavasite kartā yadi vipadyate /	prAyaScitte avyavasite kartA yadi vipadyate /
   śuddhas tad ahar evāsāv ihaloke paratra ca // YSS_1.16 //	SudDaH tat ahar eva-asO ihaloke paratra ca // YSH-_1.16 //
   yāvad eko 'pṛthagdravyaḥ prāyaścittaṃ niṣevate /	yAvat ekaH apRTak-dravyaH prAyaScittam nizevate /
   apraśastās tu taṃ spṛṣṭvā bhaveyuḥ te vigarhitāḥ // YSS_1.17 //	apraSastAH tu tam spRzwvA BaveyuH te vigarhitAH // YSH-_1.17 //
   asaṃbhojyā apratigrāhyā asaṃpāṭhyā avivāhinaḥ /	asaMBojyAH apratigrAhyAH asaMpAWyAH avivAhinaH /
   pūyante tadvrate pūrṇe sarve te (')rikthabhāginaḥ // YSS_1.18 //	pUyante tat-vrate pUrNe sarve te (-a)rikTa-BAginaH // YSH-_1.18 //
   aśītir yasya varṣāṇi bālo vāpy ūnaṣoḍaśaḥ /	aSItiH yasya varzANi bAlaH vA-api Una-zoxaSaH /
   prāyaścittārdham arhanti striyo rogiṇa eva ca // YSS_1.19 //	prAyaScitta-arDam arhanti striyaH rogiNaH eva ca // YSH-_1.19 //
   apūrṇaṣoḍaśābdasya caturvarṣādhikasya ca /	apUrNa-zoxaSa-abdasya catur-varza-aDikasya ca /
   prāyaścittaṃ cared bhrātā pitā vānyo 'pi bāndhavaḥ // YSS_1.20 //	prAyaScittam caret BrAtA pitA vA-anyaH api bAnDavaH // YSH-_1.20 //
   ato bālatarasyāsya nāparādho na pātakaṃ /	atas bAlatarasya-asya na-aparADaH na pAtakam /
   rājadaṇḍo na tasyāsti prāyaścittaṃ ca neṣyate // YSS_1.21 //	rAja-daNxaH na tasya-asti prAyaScittam ca na-izyate // YSH-_1.21 //
   kṛcchraṃ sāṃtapanaṃ kuryād hatvā saṃkīrṇayonijam /	kRcCram sAMtapanam kuryAt hatvA saMkIrNa-yoni-jam /
   sūtaṃ hatvātikṛcchraṃ tu kuṇḍagolakam eva ca // YSS_1.22 //	sUtam hatvA-atikRcCram tu kuNxa-golakam eva ca // YSH-_1.22 //
   striyo hatvāviśeṣeṇa carec cāndrāyaṇavratam /	striyaH hatvA-aviSezeNa caret cAndrAyaNa-vratam /
   hatvā gāṃ kṣatriyaṃ vaiśyaṃ śūdraṃ vāpy anulomajam // YSS_1.23 //	hatvA gAm kzatriyam vESyam SUdram vA-api anuloma-jam // YSH-_1.23 //
   eṣāṃ bhuktvā striyo gatvā tathaiva pratigṛhya ca /	ezAm BuktvA striyaH gatvA taTA-eva pratigRhya ca /
   kṛcchrābdam abdakṛcchraṃ vā śuddhyarthaṃ samyag ācaret // YSS_1.23A //	kRcCra-abdam abda-kRcCram vA SudDi-arTam samyak Acaret // YSH-_1.23AH //
   anyaprāṇilayaṃ kurvan dadyāc chaktyā ca dakṣiṇām /	anya-prANi-layam kurvan dadyAt SaktyA ca dakziNAm /
   kṛcchraṃ cāpi caren nityaṃ prājāpatyam iti sthitiḥ // YSS_1.24 //	kRcCram ca-api caret nityam prAjApatyam iti sTitiH // YSH-_1.24 //
   mahāpātakakartāraś catvāro 'py aviśeṣataḥ /	mahApAtaka-kartAraH catvAraH api aviSezatas /
   agniṃ praviśya śudhyanti snānād vāpi hayakratau // YSS_1.25 //	agnim praviSya SuDyanti snAnAt vA-api haya-kratO // YSH-_1.25 //
   rahasyakāriṇas tv ete māghamāse tu pauruṣam /	rahasya-kAriNaH tu ete mAGa-mAse tu pOruzam /
   japtvāghamarṣaṇaṃ sūktaṃ śudhyanty antarjale sthitāḥ // YSS_1.26 //	japtvA-aGamarzaNam sUktam SuDyanti antar-jale sTitAH // YSH-_1.26 //
   paradāre nare ṣaṇḍe hayājāvipaśuṣv api /	para-dAre nare zaNxe haya-aja-avipa-Suzu api /
   āgomaithunam āsevyaḥ pāvamānīs tryahaṃ japet // YSS_1.27 //	AgomETunam AsevyaH pAvamAnIH tri-aham japet // YSH-_1.27 //
   caṇḍālādyāsu nārīṣu goṣu maithunakāriṇaḥ /	caNxAla-AdyAsu nArIzu gozu mETuna-kAriNaH /
   japtvāghamarṣaṇaṃ pakṣaṃ śudhyanti hi payovratāḥ // YSS_1.28 //	japtvA-aGamarzaNam pakzam SuDyanti hi payaH-vratAH // YSH-_1.28 //
   mātaraṃ gurupatnīṃ ca svasāraṃ duhitāṃ tathā /	mAtaram guru-patnIm ca svasAram duhitAm taTA /
   gatvā tu praviśed agniṃ nānyaśuddhir vidhīyate // YSS_1.29 //	gatvA tu praviSet agnim na-anya-SudDiH viDIyate // YSH-_1.29 //
   svasāraṃ ca pitur mātuḥ svasutāṃ mātulasya ca /	svasAram ca pituH mAtuH sva-sutAm mAtulasya ca /
   putrasya bhāryāṃ gatvā tu ṣaṇmāsaṃ kṛcchram ācaret // YSS_1.30 //	putrasya BAryAm gatvA tu zaz-mAsam kRcCram Acaret // YSH-_1.30 //
   ṣaṭcatasras tathānyāś ca bandhubhyāṃ pitṛmātṛtaḥ /	zawcatasraH taTA-anyAH ca banDuByAm pitR-mAtRtaH /
   gatvaitāṃś ca sagotrāṃ ca parākaṃ kṛcchram ācaret // YSS_1.31 //	gatvA-etAn ca sagotrAm ca parAkam kRcCram Acaret // YSH-_1.31 //
   rajakaś carmakāraś ca naṭo buruḍa eva ca /	rajakaH carmakAraH ca nawaH buruxaH eva ca /
   kaivartaś caiva śailūṣo mallaś cāntyāvasāyinaḥ // YSS_1.32 //	kEvartaH ca-eva SElUzaH mallaH ca-antyAvasAyinaH // YSH-_1.32 //
   eṣāṃ bhuktvā ca pītvā ca rahas saṃkamya vā sakṛt /	ezAm BuktvA ca pItvA ca rahaH saMkamya vA sakRt /
   āsye ca maithunaṃ kṛtvā taptakṛcchraṃ samācaret // YSS_1.32A //	Asye ca mETunam kRtvA taptakRcCram samAcaret // YSH-_1.32AH //
   caṇḍālamuṣṭikāś caiva tathā saṃkīrṇayonijāḥ // YSS_1.32 B //	caNxAla-muzwikAH ca-eva taTA saMkIrNa-yoni-jAH // YSH-_1.32 B //
   eṣāṃ bhuktvā striyo gatvā tathaiva pratigṛhya ca /	ezAm BuktvA striyaH gatvA taTA-eva pratigRhya ca /
   jñānāt kṛcchrābdam uddiṣṭam ajñānād aindavaṃ smṛtaṃ // YSS_1.33 //	jQAnAt kRcCra-abdam uddizwam ajQAnAt Endavam smRtam // YSH-_1.33 //
   kulācārasmṛto yeṣāṃ surāpānaṃ tu yoṣitāṃ /	kula-AcAra-smRtaH yezAm surA-pAnam tu yozitAm /
   patitakṣetrasaṃbhūtāḥ te 'kulācārikāḥ smṛtāḥ // YSS_1.34 //	patita-kzetra-saMBUtAH te akula-AcArikAH smRtAH // YSH-_1.34 //
   caturṇām api varṇānāṃ bāhyā brāhmaṇamāninaḥ /	caturNAm api varNAnAm bAhyAH brAhmaNa-mAninaH /
   pāraṃparyeṇa saṃkīrṇā varjanīyāḥ prayatnataḥ // YSS_1.35 //	pAraMparyeNa saMkIrNAH varjanIyAH prayatnataH // YSH-_1.35 //
   ārūḍhapatitāj jāto brāhmaṇyāṃ śūdrataś ca yaḥ /	ArUXa-patitAt jAtaH brAhmaNyAm SUdrataH ca yaH /
   caṇḍālau tāv ubhau jñeyau sagotrād yaś ca jāyate // YSS_1.36 //	caNxAlO tO uBO jQeyO sagotrAt yaH ca jAyate // YSH-_1.36 //
   jārajātaḥ savarṇāyāṃ kuṇḍo jīvati bhartari /	jAra-jAtaH savarNAyAm kuNxaH jIvati Bartari /
   mṛte golakanāmā tu jātihīnau tathāiva tau // YSS_1.37 //	mRte golaka-nAmA tu jAti-hInO taTA-aiva tO // YSH-_1.37 //
   asavarṇāsu nārīṣu dvijair utpāditāś ca ye /	asavarNAsu nArIzu dvijEH utpAditAH ca ye /
   parapatnīṣu sarvāsu kuṇḍāḥ te golakāḥ smṛtāḥ // YSS_1.37A //	para-patnIzu sarvAsu kuNxAH te golakAH smRtAH // YSS_1.37AH //
   mātṛvarṇā na te proktāḥ pitṛvarṇā na te smṛtāḥ /	mAtR-varNAH na te proktAH pitR-varNAH na te smRtAH /
   avivāhyāḥ sutāś caiva bandhubhiḥ pitṛmātṛtaḥ // YSS_1.38 //	avivAhyAH sutAH ca-eva banDuBiH pitR-mAtRtaH // YSH-_1.38 //
   mātṛsvatantrair nṛpasaṃgataiś ca bālādivṛddhair nṛpapīḍitaiś ca /	mAtR-svatantrEH nRpa-saMgatEH ca bAla-Adi-vRdDEH nRpa-pIxitEH ca /
   bhāṣā pravṛttā na khalu pramāṇam na hy uttaraṃ naiva kṛtaṃ kṛtās te //	BAzA pravRttAH na Kalu pramANam na hi uttaram na-eva kRtam kRtAH te //
   YSS_1.39 //	YSH-_1.39 //
   aśvasya hantā puruṣasya hantā chettā tarūṇāṃ ghaṭasevitānāṃ /	aSvasya hantA puruzasya hantA CettA tarUNAm Gawa-sevitAnAm /
   parasya dāreṣu ca ye prasaktāḥ te śastravaddhyā na vihīnadaṇḍyāḥ //	parasya dArezu ca ye prasaktAH te Sastra-vat-DyAH na vihIna-daNxyAH //
   YSS_1.40 //	YSH-_1.40 //
   yo duṣṭabhāvena parasya hantā hinasti bhāryāṃ sasutaṃ kalatram /	yaH duzwa-BAvena parasya hantA hinasti BAryAm sa-sutam kalatram /
   kṣetraṃ tathā dhānyadhanaṃ śarīram taṃ ghātayet mudgarapātaghātaiḥ //	kzetram taTA DAnya-Danam SarIram tam GAtayet mudgara-pAta-GAtEH //
   YSS_1.41 //	YSH-_1.41 //
   kartānumantā 'py upadeśadātā protsāhakas saṃpratighātakaś ca /	kartA-anumantA api upadeSa-dAtA protsAhakaH saMpratiGAtakaH ca /
   mantrī sahāyas sahavāsyavadhyaḥ śaṅkāviśuddhiḥ puruṣeṇa kāryā // YSS_1.42	mantrI sahAyaH saha-vAsya-vaDyaH SaFkA-viSudDiH puruzeNa kAryA // YSH-_1.42
   yo yasya bhaktāśrayadāsasaktaḥ doṣe kṛte tena nareṇa kartā /	yaH yasya Bakta-ASraya-dAsa-saktaH doze kRte tena nareNa kartA /
   tad arpite bhoktari nānuśeyaṃ bhaktapradātā pratimucyate tu // YSS_1.43 //	tat arpite Boktari na-anuSeyam Bakta-pradAtA pratimucyate tu // YSH-_1.43 //
   pare 'pare lobhahatās tatas tu parāvaraś caiva pare 'pare ca // YSS_1.44	pare apare loBa-hatAH tatas tu parAvaraH ca-eva pare apare ca // YSH-_1.44
   yajñe vivāhe ca tathotsaveṣu samānapuṃsā 'py asamānapuṃsā /	yajQe vivAhe ca taTA-utsavezu samAna-puMsA api asamAna-puMsA /
   parābdikām pākavidhau pravṛttiṃ naiteṣu bhaktapradadoṣam āhuḥ // YSS_1.45	parAbdikAm pAka-viDO pravRttim na-etezu Bakta-prada-dozam AhuH // YSH-_1.45
   śastrapradātā viṣavahnido 'pi māsaṃ samāpnoti parāya dattvā /	Sastra-pradAtA viza-vahni-daH api mAsam samApnoti parAya dattvA /
   dharmārthakāmapratipattihetor yadi pravṛttau na paropatāpe // YSS_1.46 //	Darma-arTa-kAma-pratipatti-hetoH yadi pravRttO na para-upatApe // YSH-_1.46 //
   yo vāhanaṃ kartari vāraṇaṃ vā hy ādāya gacchaty aviśiṣṭabuddhiḥ /	yaH vAhanam kartari vAraNam vA hi AdAya gacCati aviSizwa-budDiH /
   tatrāpi doṣaṃ na vadanti tajjñāḥ tatraiva śuddhaś ca tathaiva daṇḍyaḥ //	tatra-api dozam na vadanti tad-jQAH tatra-eva SudDaH ca taTA-eva daNxyaH //
   YSS_1.47 //	YSH-_1.47 //
   bhāryā sutā gotraruhā snuṣā vā bhrātā suto dāsabhṛto jano vā /	BAryA sutA gotraruhA snuzA vA BrAtA sutaH dAsa-BRtaH janaH vA /
   yo doṣaduṣṭas sa nṛpeṇa śāsyo nakārakas tu prabhur eṣa dharmaḥ // YSS_1.48	yaH doza-duzwaH sa nRpeNa SAsyaH nakArakaH tu praBuH eza DarmaH // YSH-_1.48
   dravyapradānena samāsamena karmaprayogena tathā yudhena /	dravya-pradAnena samAsamena karma-prayogena taTA yuDena /
   yo vartate yasya narasya citte jñeyas sahāyas tu sukhāsukheṣu // YSS_1.49	yaH vartate yasya narasya citte jQeyaH sahAyaH tu suKa-asuKezu // YSH-_1.49
   mahāmṛgaṃ pakṣimṛgaṃ paśuṃ vā samānajātīyam athetaraṃ vā /	mahAmRgam pakzi-mRgam paSum vA samAna-jAtIyam aTa-itaram vA /
   acodito hanti narastriyaṃ vā svāmīyagaus tasya na khaṇḍanīyaḥ // YSS_1.50	acoditaH hanti nara-striyam vA svAmIyagOH tasya na KaNxanIyaH // YSH-_1.50
   yad yaddhi jātir dvijavargajātyā yāgādikam pāpakṛto na daṇḍyāḥ /	yat yat-hi jAtiH dvija-varga-jAtyAH yAga-Adikam pApa-kRtaH na daNxyAH /
   grahapradāneṣu niruddhabaddhāḥ sarpā na hiṃsanti parair abhītāḥ //	graha-pradAnezu nirudDa-badDAH sarpAH na hiMsanti parEH aBItAH //
   YSS_1.51 //	YSH-_1.51 //
   taṃ dāpayitvā dhanine nṛpeṇa tatsvāminaḥ prāṇidhanair vimucyaḥ // YSS_1.52	tam dApayitvA Danine nRpeNa tad-svAminaH prANi-DanEH vimucyaH // YSH-_1.52
   dharmārthavādeṣu gavādayo hi svecchāpramādād yadi te mriyante /	Darma-arTa-vAdezu gavA-AdayaH hi sva-icCA-pramAdAt yadi te mriyante /
   tatrāpi doṣañ ca paśupramāṇaṃ nācakṣate dharmavidas tathaiva // YSS_1.53	tatra-api dozan ca paSu-pramANam na-Acakzate Darma-vidaH taTA-eva // YSH-_1.53
   āraṇyakā ye yadi daṃṣṭriṇas tu gāvo mriyante yadi tā adagdhāḥ /	AraNyakAH ye yadi daMzwriNaH tu gAvaH mriyante yadi tAH adagDAH /
   pāpān niroddhuṃ na ca pāśadātuḥ dhārāsvahastaṃ pravadanti pāpaṃ //	pApAt nirodDum na ca pASadAtuH DArAsu-a-hastam pravadanti pApam //
   YSS_1.54 //	YSH-_1.54 //
   eko hato yo bahubhiḥ sametaiḥ na jñāyate kasya mṛtopaghātaiḥ /	ekaH hataH yaH bahuBiH sametEH na jQAyate kasya mRta-upaGAtEH /
   divyena teṣām upalabhya hantā nivartanīyo nṛpasaṃniyuktaiḥ // YSS_1.55 //	divyena tezAm upalaBya hantA nivartanIyaH nRpa-saMniyuktEH // YSH-_1.55 //
   saṃtyaktajīvo mriyate kadācid niṣpāpakaḥ pātakaśuddhikāryāt // YSS_1.55A	saMtyakta-jIvaH mriyate kadAcid nizpApakaH pAtaka-SudDi-kAryAt // YSH-_1.55A
   tarkapramāṇaiḥ pratitarkayitvā kecid vadanty evam idaṃ pramānam /	tarka-pramANEH pratitarkayitvA kecid vadanti evam idam pramAnam /
   nityāntajīvo mriyate kadācid vedaiś ca pṛṣṭair ṛṣibhiś ca gītaṃ //	nitya-anta-jIvaH mriyate kadAcid vedEH ca pRzwEH RziBiH ca gItam //
   YSS_1.56 //	YSH-_1.56 //
   cāndrāyaṇādīni hi pāvanāni pāpā yad icchanti hitāya kartum /	cAndrAyaNa-AdIni hi pAvanAni pApAH yat icCanti hitAya kartum /
   saṃsargam icchanti phalaṃ tathā syāt jñānapradīpena tamo 'ndhakāre //	saMsargam icCanti Palam taTA syAt jQAna-pradIpena tamaH anDakAre //
   YSS_1.57 //	YSH-_1.57 //
   prāyaścittīyatāṃ prāpya ye narās tv akṛtavratāḥ /	prAyaScittIyatAm prApya ye narAH tu akRta-vratAH /
   teṣāṃ daṇḍaṃ vratañ cāpi kramaśaś coditaṃ śṛṇu // YSS_2.1 //	tezAm daNxam vratan ca-api kramaSas coditam SRNu // YSH-_2.1 //
   svayam eva tu yaḥ pāpaṃ nivedya vratam ācaret /	svayam eva tu yaH pApam nivedya vratam Acaret /
   tasmin damo na prayojyo vrataṃ daṇḍaś ca gṛhyate // YSS_2.2 //	tasmin damaH na prayojyaH vratam daNxaH ca gRhyate // YSH-_2.2 //
   na pātake 'rtthadaṇḍo 'sti tulyadoṣe vidaṇḍanam /	na pAtake artTa-daNxaH asti tulya-doze vidaNxanam /
   tatra vratam akurvāṇaṃ sahasraṃ dāpayed damaṃ // YSS_2.3 //	tatra vratam akurvANam sahasram dApayet damam // YSH-_2.3 //
   upapātakayukto yo mānavo nācared vrataṃ /	upapAtaka-yuktaH yaH mAnavaH na-Acaret vratam /
   sadāpy asāhasaṃ pūrvaṃ prāyaścittaṃ viśodhanaṃ // YSS_2.4 //	sadA-api asAhasam pUrvam prAyaScittam viSoDanam // YSH-_2.4 //
   cāṣamaṇḍūkamārjāra- godholūkāṃś ca vāyasān /	cAza-maNxUka-mArjAra goDA-ulUkAn ca vAyasAn /
   hatvā śatam avāpnoti vipro nakulam eva hi // YSS_2.5 //	hatvA Satam avApnoti vipraH nakulam eva hi // YSH-_2.5 //
   mayūrahaṃsabhāsāñ ca tathā śyenaṃś ca kukkuṭaṃ /	mayUra-haMsa-BAsAn ca taTA Syenan ca kukkuwam /
   triṃśat paṇam avāpnoti tathaiva vanabarhiṇaṃ // YSS_2.6 //	triMSat paNam avApnoti taTA-eva vana-barhiNam // YSH-_2.6 //
   vipram agniparityaktaṃ saṃdhyopāsanavarjitaṃ /	vipram agni-parityaktam saMDyA-upAsana-varjitam /
   śūdrapreṣyakarañ caiva rājā rāṣṭrāt pravāsayet // YSS_2.7 //	SUdra-prezya-karan ca-eva rAjA rAzwrAt pravAsayet // YSH-_2.7 //
   utsṛṣṭāgnis tu yo vipras tv asnāto 'mantrato 'pi vā /	utsRzwA-agniH tu yaH vipraH tu asnAtaH amantrataH api vA /
   upasthānārcano sūryaṃ sandhyāṃ nopāsate dvijaḥ // YSS_2.8 //	upasTAna-arcanaH sUryam sanDyAm na-upAsate dvijaH // YSH-_2.8 //
   akartā nityayajñānāṃ bhuñjāno vṛṣalāśanaṃ /	akartA nitya-yajQAnAm BuQjAnaH vRzala-aSanam /
   jīvamāno 'pi vā śastraiḥ pratyahaṃ paṇam āpnuyāt // YSS_2.9 //	jIvamAnaH api vA SastrEH pratyaham paNam ApnuyAt // YSH-_2.9 //
   śūdrāsu śuklasektāraṃ vṛṣalāyāṃ ca vāñchakaṃ /	SUdrAsu Sukla-sektAram vRzalAyAm ca vAQCakam /
   vipraṃ sarvasvam ādāya lalāṭe bhagam aṅkayet // YSS_2.10 //	vipram sarva-svam AdAya lalAwe Bagam aFkayet // YSH-_2.10 //
   bhagacihnaṃ madyacihnaṃ surācihnaṃ lalāṭake /	Baga-cihnam madya-cihnam surA-cihnam lalAwake /
   veśyāsu śuklasektāraṃ sarvam ādāya bhūmipaḥ // YSS_2.11 //	veSyAsu Sukla-sektAram sarvam AdAya BUmipaH // YSH-_2.11 //
   apasnāto divāsnātaḥ parānnam api vātmanaḥ /	apasnAtaH divAsnAtaH para-annam api vA-AtmanaH /
   bhoktā naṣṭakriyas tasya rājñaḥ svārtthaṃ pracakṣate // YSS_2.12 //	BoktA nazwa-kriyaH tasya rAjQaH svArtTam pracakzate // YSH-_2.12 //
   viprasyoktaparityaktaṃ vṛṣalāśanasevinaḥ /	viprasya-ukta-parityaktam vRzala-aSana-sevinaH /
   pratyabdaṃ sarvam ādāya vedavidbhyo nivedayet // YSS_2.13 //	pratyabdam sarvam AdAya veda-vidByaH nivedayet // YSH-_2.13 //
   parītaṃ vottaraṃ vāsaḥ adharmadaṇḍasāhasaṃ /	parItam vA-uttaram vAsaH aDarma-daNxa-sAhasam /
   striyam eva prakurvāṇaṃ dviguṇaṃ dāpayed damaṃ // YSS_2.14 //	striyam eva prakurvANam dviguNam dApayet damam // YSH-_2.14 //
   bālāndharogivṛddhānāṃ na tu daṇḍo vidhīyate /	bAla-anDa-rogi-vRdDAnAm na tu daNxaH viDIyate /
   visṛjya tu naro mūtraṃ rathyādau doṣam āpnuyāt // YSS_2.15 //	visRjya tu naraH mUtram raTyA-AdO dozam ApnuyAt // YSH-_2.15 //
   tathā purīṣam uddiṣṭaṃ chardiś ca na bhavet pathi /	taTA purIzam uddizwam CardiH ca na Bavet paTi /
   dviguṇaṃ daṇḍam āpnoti mūtraṃ sthitvā samutsṛjet // YSS_2.16 //	dviguNam daNxam Apnoti mUtram sTitvA samutsRjet // YSH-_2.16 //
   māhendrīṃ vāruṇīñ cāpi diśaṃ vīkṣya tu mūtrayan /	mAhendrIm vAruNIn ca-api diSam vIkzya tu mUtrayan /
   purīṣaṃś ca tathā muñcan daṇḍaṃ dviguṇam āvahet // YSS_2.17 //	purIzan ca taTA muQcan daNxam dviguNam Avahet // YSH-_2.17 //
   stenaḥ piśunavaktā ca sāhasī vṛṣalīpatiḥ /	stenaH piSuna-vaktA ca sAhasI vRzalI-patiH /
   tyaktāvāritā vijñeyāḥ pañcaite grāmakaṇṭakāḥ // YSS_2.18 //	tyakta-avAritAH vijQeyAH paQca-ete grAma-kaNwakAH // YSH-_2.18 //
   visṛṣṭvānuparīkṣyaitān rājā rāṣṭreṣu kaṇṭakān /	visRzwvA-anuparIkzya-etAn rAjA rAzwrezu kaNwakAn /
   anutsṛṣṭā hi lokasya tv anṛtaṃ kurvate tamaḥ // YSS_2.19 //	anutsRzwAH hi lokasya tu anRtam kurvate tamaH // YSH-_2.19 //
   viṣṭādipūrṇasaṃkṣiptaṃ raktamālyavibhūṣitaṃ /	vizwa-Adi-pUrNa-saMkziptam rakta-mAlya-viBUzitam /
   poṣitaṃ stenakāryeṇa stenaṃ rājā nihanyate // YSS_2.20 //	pozitam stena-kAryeNa stenam rAjA nihanyate // YSH-_2.20 //
   śvapadādi mukhe nyasya pariyāpya kharājinaṃ /	Svapat-Adi muKe nyasya pariyApya Kara-ajinam /
   piśunaṃ kharam āropya hṛtavittaṃ vivāsayet // YSS_2.21 //	piSunam Karam Aropya hRta-vittam vivAsayet // YSH-_2.21 //
   bhittvā gṛhāṃs tu hṛtvā svaṃ kṛtvopaskaram eva ca /	BittvA gRhAn tu hRtvA svam kRtvA-upaskaram eva ca /
   rājā sāhasikaṃ rāṣṭrāc caṇḍāḷotsṛṣṭam utsṛjet // YSS_2.22 //	rAjA sAhasikam rAzwrAt caNxA?a-utsRzwam utsRjet // YSH-_2.22 //
   vratabhaṅgaṃ surābhāṇḍaṃ dvayaṃ saṃbadhyate tataḥ /	vrata-BaFgam surA-BANxam dvayam saMbaDyate tatas /
   hṛdayaṃ viṣṭhayā liptaṃ vṛṣalīpatim utsṛjet // YSS_2.23 //	hRdayam vizWayA liptam vRzalI-patim utsRjet // YSH-_2.23 //
   bhasmanāpi ca liptāṅgaṃ śavakeśāsthidhūpitaṃ /	BasmanA-api ca lipta-aFgam Sava-keSa-asTi-DUpitam /
   tyaktāgniṃ sarvam ādāya rājā rāṣṭrāt pravāsayet // YSS_2.24 //	tyakta-agnim sarvam AdAya rAjA rAzwrAt pravAsayet // YSH-_2.24 //
   śavakeśair vījyamānaṃ tanmālābaddhaśekharaṃ /	Sava-keSEH vIjyamAnam tat-mAlA-badDa-SeKaram /
   digvāsaṃ gamayed rājā naraṃ samayalaṅghinaṃ // YSS_2.25 //	digvAsam gamayet rAjA naram samaya-laFGinam // YSH-_2.25 //
   śūdrāsūtpāditāpatyaṃ rājasaṃ brāhmaṇādhamaṃ /	SUdrAsu-utpAdita-apatyam rAjasam brAhmaNa-aDamam /
   grāmād bahiḥ prakurvīta naraṃ saṃsargapātakaṃ // YSS_2.26 //	grAmAt bahis prakurvIta naram saMsarga-pAtakam // YSH-_2.26 //
   tasyāṃ tu śuklasektāraṃ miśritya saha sādhubhiḥ /	tasyAm tu Sukla-sektAram miSritya saha sADuBiH /
   bhojayet tulyapaṅktau tu prāpnuyāt prathamaṃ damaṃ // YSS_2.27 //	Bojayet tulya-paFktO tu prApnuyAt praTamam damam // YSH-_2.27 //
   vittaṃ dattaṃ tathāmārgād adhītañ ca dvijādibhiḥ /	vittam dattam taTA-amArgAt aDItan ca dvija-AdiBiH /
   jāyate viphalaṃ sarvaṃ bhāṣaṇāt piśunair naraiḥ // YSS_2.28 //	jAyate viPalam sarvam BAzaNAt piSunEH narEH // YSH-_2.28 //
   devabrahmasvayonyas tu chidradātā vilaṃbhane /	deva-brahma-sva-yonyaH tu Cidra-dAtA vilaMBane /
   dehabhedam avāpnoti vipro hṛtvākhilaṃ dhanaṃ // YSS_2.29 //	dehaBedam avApnoti vipraH hRtvA-aKilam Danam // YSH-_2.29 //
   chidrapradātā stenānāṃ stena eva sa ucyate /	Cidra-pradAtA stenAnAm stenaH eva saH ucyate /
   tasya hṛtvā tu sarvasvaṃ śvapadaṃ tu mukhe 'ṅkayet // YSS_2.30 //	tasya hRtvA tu sarva-svam Svapadam tu muKe aFkayet // YSH-_2.30 //
   naktaṃ rātrau tu janitā liṅgāj jānāti mānavaḥ /	naktam rAtrO tu janitA liFgAt jAnAti mAnavaH /
   tathā vai śūnyavaktāraṃ jñātvā liṅgaiḥ pravāsayet // YSS_2.31 //	taTA vE SUnya-vaktAram jQAtvA liFgEH pravAsayet // YSH-_2.31 //
   asatyavādinaṃ vāde daṇḍitvā sākṣiṇaṃ nṛpaḥ /	asatya-vAdinam vAde daNxitvA sAkziNam nRpaH /
   yaś chadati hi pāpānāṃ viṃśatiṃ vratam ādiśet // YSS_2.32 //	yaH Cadati hi pApAnAm viMSatim vratam AdiSet // YSH-_2.32 //
   vratacāryaś caran bhikṣām aniṣṭvā ca hutāśanaṃ /	vrata-cAryaH caran BikzAm anizwvA ca hutASanam /
   bhuñjānaḥ prāpnuyāt grāsaṃ kāle kāle tv anāturaḥ // YSS_2.33 //	BuQjAnaH prApnuyAt grAsam kAle kAle tu anAturaH // YSH-_2.33 //
   ācāryasya pitur bhrātuḥ śvaśurasya nṛpasya ca /	AcAryasya pituH BrAtuH SvaSurasya nRpasya ca /
   pratyutthānaṃ naro 'kurvans trīn paṇān dāpyate damaṃ // YSS_2.34 //	pratyutTAnam naraH akurvanH trIn paNAn dApyate damam // YSH-_2.34 //
   āsane tu samāsīna uttame 'sminn avasthite /	Asane tu samAsInaH uttame asmin avasTite /
   śūdraṣ ṣaṭpadam āpnoti gacchatāprasthitena tu // YSS_2.35 //	SUdraH zawpadam Apnoti gacCata-aprasTitena tu // YSH-_2.35 //
   unmānañ ca tathāmānaṃ variṣṭhalaghu vāgṛte /	unmAnan ca taTAmAnam varizWa-laGu vAc-Rte /
   dṛṣyate yasya tasya svaṃ rājña ity eva kalpayet // YSS_2.36 //	dRzyate yasya tasya svam rAjQaH iti eva kalpayet // YSH-_2.36 //
   miśritaṃ tilatailena vikrītaṃ ghṛtakākhyayā /	miSritam tila-tElena vikrItam GRtaka-AKyayA /
   vaṇik caturguṇaṃ dāpyaṃ tailaṃ vā miśritaṃ ghṛtaiḥ // YSS_2.37 //	vaNij caturguNam dApyam tElam vA miSritam GRtEH // YSH-_2.37 //
   marīcaṃ khaṇḍapāṣāṇaiḥ lavaṇañ ca tathā mṛdā /	marIcam KaNxapAzANEH lavaNan ca taTA mRdA /
   hiṅguñ ca vṛkṣaniryāsaiḥ tathā dāpyaś caturguṇaṃ // YSS_2.38 //	hiFgun ca vRkza-niryAsEH taTA dApyaH caturguNam // YSH-_2.38 //
   dhānyaṃ pulākapāṣāṇaiḥ khalu miśritya vā punaḥ /	DAnyam pulAkapAzANEH Kalu miSritya vA punar /
   vikretā tatsamaṃ dāpyo dadyāt tasyāpi miśritaṃ // YSS_2.39 //	vikretA tad-samam dApyaH dadyAt tasya-api miSritam // YSH-_2.39 //
   tulyair atulyair vā dravyaiḥ miśrīkṛtya tato nṛṇāṃ /	tulyEH atulyEH vA dravyEH miSrIkRtya tatas nRNAm /
   damaś caturguṇaḥ proktas tena nityaṃ samācaret // YSS_2.40 //	damaH caturguNaH proktaH tena nityam samAcaret // YSH-_2.40 //
   pretasammārjanaṃ malaṃ kapālaṃ tuṣam eva ca /	preta-sammArjanam malam kapAlam tuzam eva ca /
   pathi grāmasya vikṣeptā dāpyaḥ ..... paṇaṃ // YSS_2.41 //	paTi grAmasya vikzeptAH dApyaH ..... paNam // YSH-_2.41 //
   [five akṣaras indiscernible]	[five akzaraH indiH-ceH-nible]
   ucchiṣṭasalilasrāvaṃ gṛhī yaḥ parimuñcati /	ucCizwa-salila-srAvam gRhI yaH parimuQcati /
   dviguṇaṃ daṇḍam āpnoti moktā rūpye ca daṇḍyate // YSS_2.42 //	dviguNam daNxam Apnoti moktA rUpye ca daNxyate // YSH-_2.42 //
   hatvā kakaraṃ divā tu tripaṇaṃ brāhmaṇo bhavet /	hatvA kakaram divA tu tri-paNam brAhmaNaH Bavet /
   śaśaṃ kūrmañ ca godhāñ ca meṣaṃ hatvā ca ṣoḍaśa // YSS_2.43 //	SaSam kUrman ca goDAn ca mezam hatvA ca zoxaSa // YSH-_2.43 //
   kṣīraṃ kṣīravikārañ ca lavaṇaṃ tailam eva ca /	kzIram kzIra-vikAran ca lavaNam tElam eva ca /
   lākṣāñ ca vikrayaṃ kurvan vipraḥ prāpnoti madhyamaṃ // YSS_2.44 //	lAkzAn ca vikrayam kurvan vipraH prApnoti maDyamam // YSH-_2.44 //
   apūpam annaṃ māṃsañ ca somam asthi tathā madhu /	apUpam annam mAMsan ca somam asTi taTA maDu /
   tvacañ ca vikrayaṃ kurvan prāpnuyān madhyamaṃ damaṃ // YSS_2.45 //	tvacan ca vikrayam kurvan prApnuyAt maDyamam damam // YSH-_2.45 //
   janakañ janakādhyakṣo nikarṣan viṣamopame /	janakan janaka-aDyakzaH nikarzan vizama-upame /
   damaṃ paṇam avāpnoti bhoktā ca viṣamopame // YSS_2.46 //	damam paNam avApnoti BoktA ca vizama-upame // YSH-_2.46 //
   vipram utpāditāpatyaṃ vṛṣalyāṃ yo vahed ataḥ /	vipram utpAdita-apatyam vRzalyAm yaH vahet atas /
   sahasraṃ damam āpnoti prasūtiḥ prathamaṃ bhavet // YSS_2.47 //	sahasram damam Apnoti prasUtiH praTamam Bavet // YSH-_2.47 //
   bhuñjāno yasya pakvānnaṃ vipras tu vṛṣalīpateḥ /	BuQjAnaH yasya pakva-annam vipraH tu vRzalI-pateH /
   paṇañ caturdaśāpnoti dviguṇaṃ tasya sūtake // YSS_2.48 //	paNan caturdaSa-Apnoti dviguNam tasya sUtake // YSH-_2.48 //
   śrāddhaṃ tu tadgṛhe bhuktvā paṇan tāvad avāpnuyāt /	SrAdDam tu tad-gRhe BuktvA paNan tAvat avApnuyAt /
   sāhasaṃ pūrvam āpnoti viśeṣāc cānimittataḥ // YSS_2.49 //	sAhasam pUrvam Apnoti viSezAt ca-animittataH // YSH-_2.49 //
   anvaṣṭakām aṣṭakāṃ vā bhuñjāno vṛṣalīpateḥ /	anvazwakAm azwakAm vA BuQjAnaH vRzalI-pateH /
   paṇāñ caturdaśāpnoti tathā bhoktā ca māsikaṃ // YSS_2.50 //	paNAn caturdaSa-Apnoti taTA BoktA ca mAsikam // YSH-_2.50 //
   kramam apy aṣṭakādeśāt gṛhṇāno vṛṣalālayāt /	kramam api azwakA-deSAt gRhNAnaH vRzala-AlayAt /
   ṣaṇṇavatyarddham āpnoti bhuktvā pūrvaṃ tu tadgṛhe // YSS_2.51 //	zaNNavatyardDam Apnoti BuktvA pUrvam tu tad-gRhe // YSH-_2.51 //
   madyādīnāṃ tv abhakṣyāṇāṃ vipraḥ prāpnoti ṣoḍaśa /	madya-AdInAm tu aBakzyANAm vipraH prApnoti zoxaSa /
   dviguṇaṃ pratipīḍānāṃ matsyānāṃ āpnuyāc chataṃ // YSS_2.52 //	dviguNam pratipIxAnAm matsyAnAm ApnuyAt Satam // YSH-_2.52 //
   evaṃ dviguṇatāṃ dadyāt doṣeṣv eteṣu somapāḥ /	evam dviguNa-tAm dadyAt dozezu etezu somapAH /
   kharāśvasūkarādīnaṃ bhakṣaṇe patitaḥ smṛtaḥ // YSS_2.53 //	Kara-aSva-sUkara-AdInam BakzaNe patitaH smRtaH // YSH-_2.53 //
   dārvasthiśṛṅgapāṣāṇair yas tu bhāryābhṛtiṃ dvijaḥ /	dAru-asTi-SRFga-pAzANEH yaH tu BAryA-BRtim dvijaH /
   sahasraṃ damam āpnoti kurvāṇo vapanaṃ yadi // YSS_2.54 //	sahasram damam Apnoti kurvANaH vapanam yadi // YSH-_2.54 //
   aṅgeṣu vyaktadeśeṣu yo jāyāṃ karajair vraṇaṃ /	aFgezu vyakta-deSezu yaH jAyAm karajEH vraNam /
   kartā kārayitā svāṅgair dāpyaḥ syāt prathamaṃ damaṃ // YSS_2.55 //	kartA kArayitA sva-aFgEH dApyaH syAt praTamam damam // YSH-_2.55 //
   yoṣitmukhaṃ tu bhuñjāno pītvā vāpidadaṃ dvijaḥ /	yozitmuKam tu BuQjAnaH pItvA vApi-dadam dvijaH /
   tathā bhojayitā svaṃ vā dāpyaḥ syāt pūrvasāhasaṃ // YSS_2.56 //	taTA BojayitA svam vA dApyaH syAt pUrva-sAhasam // YSH-_2.56 //
   atyarthaṃ vedayaṃś caiva brāhmaṇaḥ patito bhavet /	atyarTam vedayan ca-eva brAhmaNaH patitaH Bavet /
   striyaṃ tathāśvavad gacchamś cuṃbayan guhyam eva vā // YSS_2.57 //	striyam taTA-aSva-vat gacCamH cuMbayan guhyam eva vA // YSH-_2.57 //
   prayatnāc chuklam utsṛjya vipraḥ pañcāśad āpnuyāt /	prayatnAt Suklam utsRjya vipraH paQcASat ApnuyAt /
   maithunaṃ goṣu gatvā tu tathā dāpyo bhavec chataṃ // YSS_2.58 //	mETunam gozu gatvA tu taTA dApyaH Bavet Satam // YSH-_2.58 //
   gacchaṃs tathājayonau tu prāpyate pūrvasāhasaṃ /	gacCan taTA-ajayonO tu prApyate pUrva-sAhasam /
   madhyamaṃ daṇḍam āpnoti vrajan māhiṣayoniṣu // YSS_2.59 //	maDyamam daNxam Apnoti vrajan mAhiza-yonizu // YSH-_2.59 //
   sahasraṃ damam āpnoti yonyāṃ goṣu naro vrajet /	sahasram damam Apnoti yonyAm gozu naraH vrajet /
   evam eva dviguṇitā bhavanti vratacāriṣu // YSS_2.60 //	evam eva dvi-guNitAH Bavanti vrata-cArizu // YSH-_2.60 //
   pathi śrāntāya tulyāya panthā deyo 'thavāśramaṃ /	paTi SrAntAya tulyAya panTAH deyaH aTavA-ASramam /
   yamadātur bhaven meṣo 'deśadātāpratiśrayaḥ // YSS_2.61 //	yama-dAtuH Bavet mezaH adeSa-dAtA-pratiSrayaH // YSH-_2.61 //
   śūdrāṃ tu sevamānād dhi vipraḥ śūdrāvaraḥ smṛtaḥ /	SUdrAm tu sevamAnAt Di vipraH SUdra-avaraH smRtaH /
   gatopagamanād eva śūdrāyāṃ patito bhavet // YSS_2.62 //	gata-upagamanAt eva SUdrAyAm patitaH Bavet // YSH-_2.62 //
   gamanād eva śūdrāyāṃ tv apatyaṃ tanmayo dvijaḥ /	gamanAt eva SUdrAyAm tu apatyam tad-mayaH dvijaH /
   mātā tu tasya śūdrasya pātityaṃ tu pracakṣate // YSS_2.63 //	mAtA tu tasya SUdrasya pAtityam tu pracakzate // YSH-_2.63 //
   tasmāc chūdras tu yajñārthaṃ gṛhyārtham api vā dvijaḥ /	tasmAt SUdraH tu yajQa-arTam gRhya-arTam api vA dvijaH /
   śuklasektari kṛṣṇāyāṃ vipro 'gnihā pratīkṣate // YSS_2.64 //	Sukla-sektari kRzNAyAm vipraH agni-hA pratIkzate // YSH-_2.64 //
   dṛṣṭvāpatyaṃ tu śūdrāyāṃ prayānti tv āpadaṃ mahat /	dRzwvA-apatyam tu SUdrAyAm prayAnti tu Apadam mahat /
   viśo vittaṃ nayād .. svayaṃ vā na dvijo yadi // YSS_2.65 //	viSaH vittam nayAt .. svayam vA na dvijaH yadi // YSH-_2.65 //
   [two akṣaras indiscernible]	[twaH akzaraH indiH-ceH-nible]
   śūnām api aśuddhānām ajadantaṃ suśobhanaṃ /	SUnAm api aSudDAnAm ajadantam su-SoBanam /
   śūdrāgāmī dvijaḥ paśyet pitṝṇāṃ taṃ parīkṣyati // YSS_2.66 //	SUdrA-gAmI dvijaH paSyet pitLNAm tam parIkzyati // YSH-_2.66 //
   tasmād avaśyaṃ śrāddheṣu vipraṃ tu vṛṣalīpatiṃ /	tasmAt avaSyam SrAdDezu vipram tu vRzalI-patim /
   śunaś cāpi tiraskṛtya brāhmaṇān āśayed dvijaḥ // YSS_2.67 //	SunaH ca-api tiraskRtya brAhmaNAn ASayet dvijaH // YSH-_2.67 //
   vṛṣaḷīpatinā spṛṣṭam īkṣitaṃ bhuktamiśritaṃ /	vRza?I-patinA spRzwam Ikzitam Bukta-miSritam /
   sarvam annam abhojyaṃ syāt siddham annam idaṃ punaḥ // YSS_2.68 //	sarvam annam aBojyam syAt sidDam annam idam punar // YSH-_2.68 //
   apāṅktyānāṃ tv akalyāṇāṃ paṅktau tulyo 'pi ca dvijaḥ /	apAFktyAnAm tu akalyANAm paFktO tulyaH api ca dvijaH /
   sasyaṃ vṛddhaṃ samādadyāt paṅkeṣu vṛṣalīpatiḥ // YSS_2.69 //	sasyam vRdDam samAdadyAt paFkezu vRzalI-patiH // YSH-_2.69 //
   janakaṃ śuḷbasaṃspṛṣṭaṃ rajatena tathaiva ca /	janakam Su?ba-saMspRzwam rajatena taTA-eva ca /
   śakyaṃ śodhayituṃ prājñaiḥ śrāddhe spṛṣṭaṃ vinaśyati // YSS_2.70 //	Sakyam SoDayitum prAjQEH SrAdDe spRzwam vinaSyati // YSH-_2.70 //
   vipraḥ kṣatriyayā spṛṣṭas tathaivaṃ vaiśyayoṣitā /	vipraH kzatriyayA spRzwaH taTA-evam vESya-yozitAH /
   upāyaiś śuddhim āyāti na tu śūdrāṅganāṃ gataḥ // YSS_2.71 //	upAyEH SudDim AyAti na tu SUdra-aFganAm gataH // YSH-_2.71 //
   upekṣako yo rājā tu grāme vā vṛṣaḷīpatiṃ /	upekzakaH yaH rAjA tu grAme vA vRza?I-patim /
   sa rājāsatpratigrāhyaḥ svārthabhyo grāma eva tu // YSS_2.72 //	sa rAjA-asat-pratigrAhyaH sva-arTaByaH grAmaH eva tu // YSH-_2.72 //
   kaṇṭakānāṃ tu sarveṣāṃ balabhṛto hi sāhasī /	kaNwakAnAm tu sarvezAm balaBRtaH hi sAhasI /
   tasmāt sāhasino rājā bhraṃśadaṇḍam prakalpayet // YSS_2.73 //	tasmAt sAhasinaH rAjA BraMSa-daNxam prakalpayet // YSH-_2.73 //
   svalpasāhasakarttā yaḥ kālād āyakasāhasī /	su-alpa-sAhasa-karttA yaH kAlAt Ayaka-sAhasI /
   atha bhavaty eva pāpam iti saṃcintya daṇḍayet // YSS_2.74 //	aTa Bavati eva pApam iti saMcintya daNxayet // YSH-_2.74 //
   evaṃ pañca viśād rājā kaṇṭakānāṃ samuddharet /	evam paQca viSAt rAjA kaNwakAnAm samudDaret /
   dharmam arthaṃ tathāyuṣyaṃ yaśo rāṣṭraṃ ca varddhate // YSS_2.75 //	Darmam arTam taTA-Ayuzyam yaSaH rAzwram ca vardDate // YSH-_2.75 //
   kaṇṭakānāṃ tu kathitaṃ nyāyena prathamena yaḥ /	kaNwakAnAm tu kaTitam nyAyena praTamena yaH /
   caturvidhā kriyā proktā saṃsidhyati ca mārgataḥ // YSS_2.76 //	caturviDA kriyA proktA saMsiDyati ca mArgataH // YSH-_2.76 //
   kulādayo vivādasya śravaṇe 'dhikṛtāgamāt /	kula-AdayaH vivAdasya SravaNe aDikRta-AgamAt /
   koṇe 'py adhigatā śāstrair brāhmaṇena vipaścitā // YSS_2.77 //	koNe api aDigatA SAstrEH brAhmaNena vipaScitAH // YSH-_2.77 //
