   Bāṇa: Harṣacarita, Ucchvāsa V	BANa: Harza-carita, UcCvAsa V
        niyatir vidhāya puṃsāṃ prathamaṃ sukham upari dāruṇaṃ duḥkham /	niyatiH viDAya puMsAm praTamam suKam upari dAruNam duHKam /
        kṛtvā lokaṃ taralā taḍid iva vajraṃ nipātayati // BaHcar_5.1 //	kRtvA lokam taralA taxit iva vajram nipAtayati // BaHcar_5.1 //
        pātayati mahā-puruṣān samam eva bahūn an-ādareṇâiva /	pAtayati mahA--puruzAn samam eva bahUn an-AdareNâiva /
        parivartamāna ekaḥ kālaḥ śailān ivân-antaḥ // BaHcar_5.2 //	parivartamAnaH ekaH kAlaH SElAn ivân-antaH // BaHcar_5.2 //
   atha kadā-cid rājā Rājya-vardhanaṃ kavaca-haram āhūya Hūṇān hantuṃ hariṇān	aTa kadA-cid rAjA RAjya-varDanam kavaca--haram AhUya HUNAn hantum hariNAn
   iva harir hariṇêśa-kiśoram a-parimita-balânuyātaṃ ciraṃ-tanair amātyair	iva hariH hariNê-Sa-ki-Soram a-parimita-balânuyAtam ciraM-tanEH amAtyEH-
   anuraktaiś ca mahā-sāmantaiḥ kṛtvā sâbhisaram uttarā-pathaṃ prāhiṇot.	anuraktEH ca mahA--sAmantEH kRtvA sâBi-saram uttarA--paTam prAhiNot-.
   prayāntaṃ ca taṃ devo Harṣaḥ kati-cit prayāṇakāni turaṅgamair anuvavrāja.	prayAntam ca tam devaH HarzaH kati-cid prayANakAni turaFgamEH anuvavrAja.
   praviṣṭe ca Kailāsa-prabhā-bhāsinīṃ kakubhaṃ bhrātari vartamāno nave	pravizwe ca KElA-sa-praBA--BAsinIm kakuBam BrAtari vartamAnaH nave
   vayasi vikrama-rasânurodhini kesari-śarabha-śārdūla-varāha-bahuleṣu	vayasi vikrama-rasânuroDini kesari--SaraBa-SArdUla--varAha--bahulezu
   tuṣāra-śailôpakaṇṭheṣûtkaṇṭhamāna-vana-devatā-kaṭâkṣâṃśu-śārita-śarīra-kāntiḥ	tuzAra--SElôpa-kaNWezût-kaNWa-mAna--vana--devatA--kawâkzâMSu--SArita--SarIra--kAntiH
   krīḍan mṛgayāṃ mṛga-locanaḥ katipayāny ahāni bahir eva vyalambata.	krIxan mRgayAm mRga-locanaH katipayAni ahAni bahis eva vyalambata.
   cakāra câkarṇântâkṛṣṭa-kārmuka-nirgata-bhāsura-bhalla-varṣī svalpīyobhir	cakAra câkarNântâkRzwa-kArmuka--nirgata-BAsura--Balla--varzI svalpIyoBiH-
   eva divasair niḥ-śvāpadāny araṇyāni.	eva divasEH niH-SvApadAni araNyAni.
   ekadā tu vāsateyyās turīye yāme pratyuṣasyêva svapne	ekadA tu vAsateyyAH turIye yAme pratyuzasi-êva svapne
   caṭula-jvālā-puñja-piñjarī-kṛta-sakala-kukubhā dur-nivāreṇa	cawula--jvAlA--puQja--piQjarI--kRta-sakala---kukuBA dur-nivAreNa
   dava-huta-bhujā dahyamānaṃ kesariṇam adrākṣīt.	dava--huta-BujA dahyamAnam kesariNam adrAkzIt-.
   tasminn eva ca dāva-dahane samutsṛjya śāvakān utplutya câtmānaṃ pātayantīṃ	tasmin eva ca dAva--dahane samutsRjya SAvakAn utplutya câtmAnam pAtayantIm
   siṃhīm apaśyat.	siMhIm apaSyat.
   āsīc câsya cetasi loke hi lohebhyaḥ kaṭhinatarāḥ khalu sneha-mayā	AsIt câsya cetasi loke hi loheByaH kaWinatarAH Kalu sneha-mayA
   bandhana-pāśā yad ākṛṣṭās tiryañco 'py evam ācāranti iti.	banDana--pASAH yat AkRzwAH tiryaQcaH api evam AcAranti iti.
   prabuddhasya câsya muhur-muhur dakṣiṇêtaram akṣi paspande.	prabudDasya ca-asya muhur--muhur dakziNêtaram akzi paspande.
   gātreṣu câkasmād eva vepathur vipaprathe.	gAtrezu câkasmAt eva vepaTuH vipa-praTe.
   nir-nimittam evântar-bandhana-sthānāc cacālêva hṛdayam.	nir-nimittam evântar--banDana-sTAnAt cacAlêva hRdayam.
   a-kāraṇād eva câjāyata garīyasī duḥkhâsikā.	a-kAraNAt eva câjAyata garIyasI duHKâsikA.
   kim idam iti ca samutpanna-vividha-vikalpa-vimathita-matir apagata-dhṛtiś	kim idam iti ca samutpanna--viviDa--vikalpa--vimaTita-matiH apagata-DRtiH-
   cintā-vana-mita-vadanaḥ stimita-tārakeṇa cakṣuṣā	cintA-vana-mita-vadanaH stimita--tArakeNa cakzuzA
   samudbhidyamāna-sthalakamalinī-vanām iva cakāra cakorêkṣaṇaḥ kṣanaṃ	samudBidyamAna--sTala-kamalinI-vanAm iva cakAra cakorêkzaNaH kzanam
   kṣoṇīm.	kzoNIm.
   ahni ca tasmiñ śūnyenaiva ca cetasā cikrīḍa mṛgayām.	ahni ca tasmin SUnyena-eva ca cetasA cikrIxa mRgayAm.
   ārohati ca harita-haye madhyam ahno bhavanam āgatyôbhayato manda-mandaṃ	Arohati ca harita-haye maDyam ahnaH Bavanam AgatyôBayatas manda-mandam
   saṃvāhyamāna-tanu-tāla-vṛntaḥ kṣiti-tala-vitatām	saMvAhyamAna--tanu--tAla-vRntaH kziti-tala-vitatAm
   ati-śiśira-malayaja-rasa-lava-lulita-vapuṣam indu-dhavalôpadhāna-dhāriṇīṃ	ati-SiSira--malayaja--rasa-lava--lulita--vapuzam indu-Dava-lôpa-DAna--DAriNIm
   vetra-paṭṭikām adhiśayānaḥ sâśaṅka eva tasthau.	vetra--pawwikAm aDiSayAnaH sâSaFkaH eva tasTO.
   atha dūrād eva lekha-garbhayā nīlī-rāga-mecaka-rucā cīra-cīrikayā	aTa dUrAt eva leKa-garBayA nIlI--rAga--mecaka--rucA cIra-cIrikayA
   racita-muṇḍa-mālakaṃ śramâtapābhyām āropyamāṇa-kāya-kālimānam antar-gatena	racita-muNxa--mAlakam SramâtapAByAm AropyamANa--kAya-kAli-mAnam antar--gatena
   śoka-śikhinâṅgāratām iva nīyamānam	Soka--SiKinâFgAra-tAm iva nIyamAnam
   ati-tvarā-gamana-drutatara-padôddhūyamāna-dhūli-rāji-vyājena	ati-tvarA--gamana-drutatara--padôt-DUyamAna--DUli-rAji--vyAjena
   rāja-vārtā-śravaṇa-kutūhalinyā medinyêvânugamyamānam	rAja-vArtA--SravaNa--kutUhalinyAH medinI-êvânugamyamAnam
   abhimukha-pavana-preṅkhat-pravitatôttarīya-paṭa-prānta-vījyamānôbhaya-pārśvam	aBimuKa-pavana--preFKat--pravitatôttarIya--pawa--prAnta-vIjyamAnô-Baya--pArSvam
   atitvarayā kṛta-pakṣam ivâśu parāpatantaṃ preryamāṇam iva pṛṣṭhataḥ	ati-tvarayA kRta-pakzam ivâSu parApatantam preryamANam iva pRzWatas-
   svāmy-ādeśenâkṛṣyamāṇam iva purastād āyataiḥ śrama-śvāsa-mokṣaiḥ	svAmy-A-deSenâkRzyamANam iva purastAt AyatEH Srama--SvAsa-mokzEH
   svidyal-lalāṭa-taṭa-ghaṭamāna-pratibimbakena kārya-kautukād	svidyal--lalAwa--tawa--GawamAna--pratibimbakena kArya--kOtukAt-
   apahriyamāṇa-lekham iva bhāsvatā saṃbhrama-bhraṣṭair ivêndriyaiḥ	apahriyamANa--leKam iva BAsvatA saMBrama---BrazwEH ivêndriyEH
   śūnyī-kṛta-śarīraṃ lekhârpita-prayojana-gauravād iva same 'pi vartmani	SUnyI--kRta--SarIram leKârpita--prayojana--gOravAt iva same api vartmani
   śūnya-hṛdayatayā skhalantaṃ kāla-megha-śakalam iva patiṣyato	SUnya--hRdaya-tayA sKalantam kAla-meGa-Sakalam iva patizyataH-
   dur-vārtā-vajrasya dhūma-pallavam iva jvaliṣyataḥ śoka-jvalanasya bījam	dur-vArtA--vajrasya DUma--pallavam iva jvalizyataH Soka--jvalanasya bIjam
   iva phaliṣyato duṣ-kṛta-śāler a-nimitta-bhūta-dīrghâdhvagaṃ	iva PalizyataH duz-kRta-SAleH a-nimitta-BUta--dIrGâ-Dvagam
   Kuraṅgaka-nāmānam āyantam adrākṣīt.	KuraFgaka-nAmAnam Ayantam adrAkzIt.
   dṛṣṭvā ca pūrva-nimitta-paramparâvir-bhāvita-bhītir abhidyata hṛdayena.	dRzwvA ca pUrva--nimitta--paramparâ-vir-Ba-avita-BItiH aBidyata hRdayena.
   Kuraṅgakas tu kṛta-praṇāmaḥ samupasṛtya prathamam ānana-lagnaṃ viṣādam	KuraFgakaH tu kRta--praNAmaH samupasRtya praTamam Anana--lagnam vizAdam
   upaninye paścāl lekham.	upaninye paScAt leKam.
   taṃ ca devo Harṣaḥ svayam evâdāyâvācayat.	tam ca devaH HarzaH svayam evâdAyâvAcayat.
   lekhârthenaiva ca samaṃ gṛhītvā hṛdayena saṃtāpam avagraha-rūpo 'bhyadhāt.	leKârTena-eva ca samam gRhItvA hRdayena saMtApam avagraha--rUpaH aByaDAt.
   Kuraṅgaka kiṃ māndyaṃ tātasya iti.	KuraFgaka kim mAndyam tAtasya iti.
   sa cakṣuṣā bāṣpa-jala-bindubhir mukhena ca khañjâkṣaraiḥ kṣaradbhir	sa cakzuzA bAzpa--jala--binduBiH muKena ca KaQjâkzarEH kzaradBiH-
   yugapad ācacakṣe deva dāha-jvaro mahān iti.	yugapad Acacakze deva dAha-jvaraH mahAn iti.
   tac câkarṇya sahasā sahasradhêvâsya hṛdayaṃ paphāla.	tat câkarNya sahasA sahasraDêvâsya hRdayam paPAla.
   kṛtâcamanaś ca janayitur āyuṣ-kāmo 'parimita-maṇi-kanaka-rajata-jātam	kRtâcamanaH ca janayituH Ayuz--kAmaH aparimita-maNi--kanaka--rajata-jAtam
   ātma-paribarham aśeṣaṃ brāhmaṇasād akarot.	Atma--paribarham aSezam brAhmaNa-sAt akarot.
   abhukta evôccacāla.	aBuktaH evôt-cacAla.
   dāpaya vājinaḥ paryāṇam iti ca puraḥ-sthitaṃ śiraḥ-kṛpāṇaṃ bibhrāṇaṃ	dApaya vAjinaH paryANam iti ca puras--sTitam SiraH--kRpANam biBrANam
   babhāṇa yuvānam.	baBANa yuvAnam.
   vepamāna-hṛdayaś ca sa-saṃbhrama-pradhāvita-parivardhakôpanītam āruhya	vepamAna--hRdayaH ca sa--saMBrama--praDAvita--parivarDa-kôpanItam Aruhya
   turaṅgam ekāky eva prāvartata.	turaFgam ekAkI eva prAvartata.
   a-kāṇḍa-prayāṇa-saṃjñā-śaṅkha-kṣubhitaṃ tu saṃbhramāt sajjī-bhūtam	a-kANxa--prayANa--saMjQA--SaFKa-kzuBitam tu saMBramAt sajjI--BUtam
   udbhūta-mukhara-khura-rava-bharita-sakala-bhuvana-vivaram āgatyâgatya	udBUta--muKara--Kura--rava--Barita--sakala--Buvana--vivaram Agatyâgatya
   sarvābhyo digbhyo dhāvamānam aśvo 'yam aḍhaukata.	sarvAByaH digByaH DAvamAnam aSvaH ayam aXOkata.
   prasthitasya câsya pradakṣiṇêtaraṃ prayānto vināśam upasthitaṃ	prasTitasya ca-asya pradakziNêtaram prayAntaH vinASam upasTitam
   rāja-siṃhasya hariṇāḥ prakaṭayāṃ-babhūvuḥ.	rAja--siMhasya hariNAH prakawayAM-baBUvuH.
   a-śiśira-raśmi-maṇḍalâbhimukhaś ca hṛdayam avadārayann iva dāva-śuṣke	a-SiSira--raSmi-maNxalâBimuKaH ca hRdayam avadArayan iva dAva-Suzke
   dāruṇi dāruṇaṃ rarāṇa vāyasaḥ.	dAruNi dAruNam rarANa vAyasaH.
   kajjala-maya iva bahu-divasam upacita-bahala-mala-paṭala-malinita-tanur	kajjala-mayaH iva bahu-divasam upacita-bahala-mala--pawala--malinita--tanuH-
   abhimukham ājagāma śikhi-picchālâñchano nagnâṭakaḥ.	aBimuKam AjagAma SiKi-picCA-lâQCanaH nagnâwakaH.
   dur-nimittair an-abhinandyamāna-gamanaś ca nitarām aśaṅkata.	dur-nimittEH an-aBinandyamAna--gamanaH ca nitarAm aSaFkata.
   hṛdayena pitṛ-snehâhita-mradimnā ca tat tad upekṣamāṇas	hRdayena pitR-snehâ-hita--mradimnA ca tat tat upekzamANa-s
   turaṅgama-skandha-baddha-lakṣyaṃ cakṣur a-vicalaṃ dadhāno duḥkham	turaFgama-skanDa---badDa-lakzyam cakzuH a-vicalam daDAnaH duHKam
   avasita-hasita-saṃkathas tūṣṇīṃ-bhūtena bhūpāla-lokenânugamyamāno	avasita--hasita--saMkaTaH tUzNIM-BUtena BUpAla--lokena-inugamyamAnaH-
   bahu-yojana-saṃpiṇḍitam adhvānam ekenaivâhnā samalaṅghayat.	bahu-yojana--saMpiNxitam aDvAnam ekena-evâhnA samalaFGayat.
   Upalabdha-narêndra-māndya-vārtā-viṣaṇṇa iva naṣṭa-tejasy adhomukhī-bhavati	Upa-labDa--narêndra--mAndya--vArtA--vizaNNaH iva nazwa--tejasi aDomuKI--Bavati
   bhagavati bhānumati bhaṇḍi-pramukhena praṇayinā rāja-putra-lokena bahuśo	Bagavati BAnumati BaNxi--pramuKena praNayinA rAja--putra--lokena bahuSas-
   vijñāpyamāno 'pi nâhāram akarot.	vijQApyamAnaH api nâhAram akarot.
   puraḥ-pravṛtta-pratīhāra-gṛhyamāṇa-grāmīṇa-paramparā-prakaṭita-praguṇa-vartmā	puras--pravRtta--pratIhAra--gRhyamANa--grAmINa-paramparA--prakawita--praguNa--vartmA
   ca vahann eva ninye niśām.	ca vahan eva ninye niSAm.
   anyasminn ahani madhyaṃdine vigata-jaya-śabdam astam-ita-tūrya-nādam	anyasmin ahani maDyaMdine vigata--jaya--Sabdam astam--ita--tUrya-nAdam
   upasaṃhṛta-gītam utsāritôtsavam a-pragīta-cāraṇam a-prasāritâpaṇa-paṇyaṃ	upasaMhRta--gItam utsAritôtsavam a-pragIta--cAraNam a-prasAritâ-paNa--paNyam
   sthāna-sthāneṣu pavana-bala-kuṭilābhiḥ koṭi-homa-dhūma-lekhābhir	sTAna--sTAnezu pavana--bala--kuwilABiH kowi-homa-DUma-leKABiH-
   ullasantībhir yama-mahiṣa-viṣāṇa-koṭibhir ivôllikhyamānaṃ	ullasantIBiH yama--mahiza--vizANa--kowiBiH ivôlliKyamAnam
   kṛtânta-pāśa-vāgurābhir iva veṣṭyamānam upari	kRtânta-pASa--vAgurABiH iva vezwyamAnam upari
   kāla-mahiṣâlaṃkāra-kālāyasa-kiṅkiṇībhir iva kaṭu kvaṇantībhir divasaṃ	kAla--mahizâlaMkAra--kAlAyasa--kiFkiNIBiH iva kawu kvaNantIBiH divasam
   vāyasa-maṇḍalībhir bhramantībhir āvedyamāna-pratyāsannâśubhaṃ kva-cit	vAyasa--maNxalIBiH BramantIBiH AvedyamAna--pratyAsannâ-SuBam kva-cid-
   pratiśāyita-snigdha-bāndhavârādhyamānâhirbudhnaṃ kva-cid	pratiSAyita--snigDa--bAnDavârADyamAnâhirbuDnam kva-cid-
   dīpikā-dahyamāna-kula-putraka-prasādyamāna-mātṛ-maṇḍalaṃ kva-cin	dIpikA--dahyamAna--kula--putraka-prasAdyamAna--mAtR--maNxalam kva-cin
   muṇḍôpahāra-haraṇôdyata-draviḍa-prārthyamānâmardakaṃ kva-cid	muNxôpahAra--haraNôdyata--dravixa--prArTyamAnâmardakam kva-cid-
   āndhrôddhriyamāna-bāhu-vaprôpayācyamāna-caṇḍikam anyatra	AnDrôdhriyamAna--bAhu--vaprô-payAcyamAna--caNxikam anyatra
   śiro-vidhṛta-vilīyamāna-galad-guggulu-vikala-nava-sevakânunīyamāna-mahā-kālam	Siro--viDRta-vilIyamAna---galad--guggulu--vikala-nava--sevakânunIyamAna--mahA-kAlam
   aparatra niśita-śastrī-nikṛttâtma-māṃsa-homa-prasaktâpta-vargam aparatra	aparatra niSita--SastrI--nikRttâtma--mAMsa--homa--prasaktâpta-vargam aparatra
   prakāśa-nara-pati-kumāraka-kriyamāṇa-mahā-māṃsa-vikraya-prakramam upahatam	prakASa-nara-pati-kumAraka-kriyamANa--mahA--mAMsa--vikraya--prakramam upahatam
   iva śmaśāna-pāṃśubhir a-maṅgalair iva parigṛhītaṃ yātu-dhānair iva	iva SmaSAna-pAMSuBiH a-maFgalEH iva parigRhItam yAtu--DAnEH iva
   vidhvastaṃ kali-kālenêva kavalitaṃ pāpa-paṭalair iva saṃchāditam	viDvastam kali-kAlenêva kavalitam pApa--pawalEH iva saMCAditam
   a-dharma-vikṣepair iva luṇṭhitam a-nityatâdhikārair ivâkrāntaṃ	a-Darma--vikzepEH iva luNWitam a-nitya-tâDikArEH ivâkrAntam
   niyati-vilāsair ivâtmī-kṛtaṃ śūnyam iva suptam iva muṣitam iva vilakṣitam	niyati--vilAsEH ivâtmI--kRtam SUnyam iva suptam iva muzitam iva vilakzitam
   iva chalitam iva mūrcchitam iva skandhâvāraṃ samāsasāda.	iva Calitam iva mUrcCitam iva skanDâvAram samAsasAda.
   praviśann eva ca vipaṇi-vartmani kutūhalâkula-bahala-bālaka-parivṛtam	praviSan eva ca vipaNi-vartmani kutUhalâ-kula--bahala--bAlaka-parivRtam
   ūrdhva-yaṣṭi-viṣkambha-vitate vāma-hasta-vartini	UrDva-yazwi-vizkamBa-vitate vAma--hasta-vartini
   bhīṣaṇa-mahiṣâdhirūḍha-preta-nātha-sanāthe citravati paṭe	BIzaNa--mahizâDirUXa--preta-nATa--sanATe citravati pawe
   para-loka-vyatikaram itara-kara-kalitena śarakāṇḍena kathayantaṃ	para-loka--vyatikaram itara-kara--kalitena Sara-kANxena kaTayantam
   yama-paṭṭikaṃ dadarśa.	yama-pawwikam dadarSa.
   tenaiva ca gīyamānaṃ ślokam aśṛṇot.	tena-eva ca gIyamAnam Slokam aSRNot.
        mātāpitṛ-sahasrāṇi putra-dāra-śatāni ca /	mAtA-pitR--sahasrANi putra--dAra--SatAni ca /
        yuge yuge vyatītāni kasya te kasya vā bhavān // BaHcar_5.3 //	yuge yuge vyatItAni kasya te kasya vA BavAn // BaHcar_5.3 //
   iti.	iti.
   tena câdhikataram avadīryamāṇa-hṛdayaḥ krameṇa rāja-dvāraṃ	tena câDikataram avadIryamANa--hRdayaH krameNa rAja--dvAram
   pratiṣiddha-sakala-loka-praveśaṃ yayau.	pratizidDa--sakala--loka-praveSam yayO.
   turagād avatīrṇaś câbhyantarān niṣkrāmantam a-prasanna-mukha-rāgam	turagAt avatIrNaH câByantarAt nizkrAmantam a-prasanna--muKa--rAgam
   unmuktam ivêndriyaiḥ Suṣeṇa-nāmānaṃ vaidya-kumārakam adrākṣīt.	unmuktam ivêndriyEH SuzeNa-nAmAnam vEdya-kumArakam adrAkzIt.
   kṛta-namaskāraṃ ca tam aprākṣīt.	kRta-namaskAram ca tam aprAkzIt.
   Suṣeṇa asti tātasya viśeṣo na vā iti.	SuzeNa asti tAtasya viSezaH na vA iti.
   so 'bravīt: nâstîdānīṃ yadi bhavet kumāraṃ dṛṣṭvā iti.	saH abravIt: nâH-tîdAnIm yadi Bavet kumAram dRzwvA iti.
   mandaṃ mandaṃ dvāra-pālaiḥ praṇamyamānaś ca dīyamāna-sarvasvaṃ	mandam mandam dvAra-pAlEH praNamyamAnaH ca dIyamAna--sarva-svam
   pūjyamāna-kula-devataṃ prārabdhâmṛta-caru-pacana-kriyaṃ	pUjyamAna--kula--devatam prArabDâmRta--caru--pacana--kriyam
   kriyamāṇa-ṣaḍ-āhuti-homaṃ	kriyamANa---zaz--Ahuti--homam
   hūyamāna-pṛṣadājya-lava-lipta-pracala-dūrvā-pallavaṃ	hUyamAna--pRzadAjya-lava-lipta--pracala--dUrvA--pallavam
   paṭhyamāna-mahā-māyūrī-pravartyamāna-gṛha-śānti-nirvartyamāna-bhūta-rakṣā-bali-vidhānaṃ	paWyamAna--mahA-mAyUrI--pravartyamAna-gRha--SAnti--nirvartyamAna--BUta--rakzA--bali--viDAnam
   prayata-vipra-prastuta-saṃhitā-japaṃ	prayata--vipra--prastuta--saMhitA--japam
   japyamāna-rudraikādaśī-śabdāyamāna-śiva-gṛham	japyamAna--rudra-ekAdaSI--SabdAyamAna--Siva-gRham
   ati-śuci-śaiva-saṃpādyamāna-vi-rūpâkṣa-kṣīra-kalaśa-sahasra-snapanam	ati-Suci--SEva--saMpAdyamAna--vi-rU-pâkza--kzIra--kalaSa--sahasra--snapanam
   a-jirôpaviṣṭaiś cânāsādita-svāmi-darśana-dūyamāna-mānasair	a-jirô-pavizwEH cânAsAdita--svAmi--darSana-dUyamAna--mAnasEH-
   abhyantara-niṣpatita-nikaṭa-varti-parijana-nivedyamāna-vārtair	aByantara--nizpatita--nikawa--varti--parijana--nivedyamAna--vArtEH-
   vārtī-bhūta-snāna-bhojana-śayanair ujjhitâtma-saṃskāra-malina-veśair	vArtI-BUta--snAna--Bojana--SayanEH ujJitâtma--saMskAra--malina-veSEH-
   likhitair iva niś-calair nara-patibhir nīyamāna-naktaṃ-divaṃ	liKitEH iva niS-calEH nara--patiBiH nIyamAna-naktaM-divam
   duḥkha-dīna-vadanena ca praghaṇeṣu baddha-maṇḍalenôpāṃśu-vyāhṛtaiḥ	duHKa--dIna--vadanena ca praGaNezu badDa--maNxalenôpAMSu--vyAhRtEH
   kena-cic cikitsaka-doṣān udbhāvayatā kena-cid	kena-cid cikitsaka-dozAn udBAvayatA kena-cid-
   a-sādhya-vyādhi-lakṣaṇa-padāni paṭhatā kena-cid duḥ-svapnān āvedayatā	a-sADya--vyADi--lakzaNa-padAni paWatA kena-cid duH-svapnAn AvedayatA
   kena-cit paśāca-vārtāṃ vivṛṇvatā kena-cit kārtāntikâdeśān prakāśayatā	kena-cid paSAca-vArtAm vivRNvatA kena-cid kArtAntikâ-deSAn prakASayatA
   kena-cid upaliṅgāni gāyatā anyenânityatāṃ bhāvayatā saṃsāraṃ câpavadatā	kena-cid upaliFgAni gAyatA anyenânityatAm BAvayatA saMsAram câpavadatA
   kali-kāla-vilasitāni ca nindatā daivaṃ côpālabhamānenâpareṇa dharmāya	kali-kAla--vilasitAni ca nindatA dEvam côpAlaBamAnenâ-pareNa DarmAya
   kupyatā rāja-kula-devatāś câdhikṣipatā apareṇa	kupyatA rAja--kula--devatAH câDikzipatA apareNa
   kliṣṭa-kula-putraka-bhāgyāni garhayatā bāhya-parijanena	klizwa--kula--putra-ka-BAgyAni garhayatA bAhya--parijanena
   kathyamāna-kaṣṭa-pārthivâvasthaṃ rāja-kulaṃ viveśa.	kaTyamAna--kazwa--pArTivâvasTam rAja--kulam viveSa.
   a-virala-bāṣpa-payaḥ-paripluta-locanena pitṛ-parijanena vīkṣyamāṇo	a-virala--bAzpa--payaH--paripluta--locanena pitR-parijanena vIkzyamANaH-
   vividhauṣadhi-dravya-drava-gandha-garbham utkvathatāṃ kvāthānāṃ sarpiṣāṃ	viviDa-ozaDi--dravya--drava--ganDa--garBam utkvaTatAm kvATAnAm sarpizAm
   tailānāṃ ca prapacyamānānāṃ gandham ājighrann avāpa tṛtīyaṃ kakṣyântaram.	tElAnAm ca prapacyamAnAnAm ganDam AjiGran avApa tRtIyam kakzyântaram.
   tatra câti-niḥ-śabde gṛhâvagrahaṇī-grāhi-bahu-vetriṇi	tatra câti-niH--Sabde gRhâvagrahaNI-grAhi--bahu-vetriNi
   tri-guṇa-tiras-kariṇī-tiro-hita-suvīthī-pathe pihita-pakṣa-dvārake	tri-guNa-tiras--kariNI-tiro-hita--suvITI--paTe pihita-pakza--dvArake
   parihṛta-kavāṭa-raṭite ghaṭita-gavâkṣa-rakṣita-maruti dūyamāna-paricārake	parihRta--kavAwa---rawite Gawita-ga-vâkza-rakzita-maruti dUyamAna--paricArake
   caraṇa-tāḍana-svanat-sopāna-prakupita-pratīhāre	caraNa--tAxana--svanat--sopAna--prakupita--pratIhAre
   nibhṛta-saṃjñā-nirdiśyamāna-sakala-karmaṇi nâti-nikaṭôpaviṣṭa-kaṅkaṭini	niBRta--saMjQA--nirdiSyamAna--sakala--karmaNi nâti--nikawô-pavizwa--kaFkawini
   koṇa-sthitâhvāna-cakitâcamanaka-vāhini caṃdra-śāli-kālīna-mūka-maula-loke	koNa--sTitâ-hvAna--cakitâ-camana-ka-vAhini caMdra-SAli-ka-AlIna-mUka--mOla--loke
   mahâdhi-vi-dhura-bāndhavâṅganā-varga-gṛhīta-pracchanna-pragrīvake	mahâDi--vi-Du-ra--bAnDavâFganA-varga--gRhIta--pracCanna--pragrIvake
   saṃja-vana-puñjitôdvigna-parijane praviṣṭa-katipaya-praṇayini	saMja-vana--puQjitô-dvigna--parijane pravizwa-katipaya--praNayini
   gambhīra-jvarârambha-bhīta-bhiṣaji durmanāyamāna-manttriṇi	gamBIra--jvarâ-ramBa--BIta-Bizaji durmanAyamAna--manttriNi
   mandâyamāna-purodhasi sīdat-suhṛdi vidrāṇa-vipaściti saṃtaptâpta-sāmante	mandâyamAna--puroDasi sIdat--suhRdi vidrANa-vipaSciti saMtaptâpta-sAmante
   vicitta-cāmara-grāhiṇi duḥkha-kṣāma-śiro-rakṣiṇi	vicitta--cAmara--grAhiNi duHKa--kzAma--Siro--rakziNi
   kṣīyamāṇa-prasāda-vittaka-manoratha-saṃpadi	kzIyamANa--prasAda-vittaka-manoraTa--saMpadi
   svāmi-bhakti-parityaktâhāra-hīyamāna-bala-vikala-vallabha-bhūbhṛti	svAmi--Bakti--parityaktâhAra-hIyamAna--bala--vikala--vallaBa-BUBRti
   kṣiti-tala-patita-sakala-rajanī-jāgarūka-rāja-putra-kumārake	kziti-tala--pati-ta-sakala---rajanI--jAgarUka-rAja--putra-kumArake
   kula-kramâgata-kula-putra-nivahôhyamāna-śuci śoka-saṃkucita-kañcukini	kula-kramâ-gata--kula--putra--nivahôhyamAna--Suci Soka--saMkucita--kaQcukini
   nir-ānanda-nandini niḥśvasan-nir-āśâsanna-sevake	nir-Ananda--nandini niHSvasan--nir-ASâ-sanna--sevake
   niḥsṛta-tāmbūla-dhūsarâdhara-vāra-yoṣiti	niHsRta--tAmbUla--DUsarâ-Dara--vAra--yoziti
   vilakṣa-vaidyôpadiśyamāna-pathyâharaṇâvahita-paurogave	vilakza--vEdyôpadiSyamAna--paTyâ-haraNâ-vahita--pOrogave
   'nujīvi-pīyamānôcca-caṣaka-dhārā-vāri-vinodyamānâsya-śoṣa-ruji	anujIvi-pIyamAnôcca-cazaka--DArA-vAri-vinodyamAnâsya--Soza--ruji
   rājâbhilāṣa-bhojyamāna-bahu-bhuji	rAjâBilAza--BojyamAna--bahu-Buji
   bheṣaja-sāmagrī-saṃpādana-vyagra-samagra-vyavahāriṇi	Bezaja--sAmagrI--saMpAdana--vyagra--samagra--vyavahAriNi
   muhur-muhur-āhūyamāna-toya-karmântikânumita-ghorâtura-tṛṣi	muhur---muhur--AhUyamAna--toya--karmântikânumita-Gorâ-tura--tRzi
   tuṣāra-parikarita-karaka-śiśirī-kriyamāṇôdaśviti	tuzAra--parikarita-kara-ka-SiSirI--kriyamANôdaSu-iti
   śvetârdra-karpaṭârpita-karpūra-parāga-śītalī-kṛta-śalāke	Svetârdra--karpawârpita-karpUra-parAga--SItalI-kRta-SalAke
   nâśyāna-paṅki-lipyamāna-nava-bhāṇḍa-gata-gaṇḍūṣa-grahaṇa-mastuni	nâSyAna--paFki-lipyamAna-nava--BANxa--gata--gaNxUza--grahaNa-mastuni
   timyat-komala-kamalinī-palāśa-prāvṛta-mṛdu-mṛṇālake	timyat--komala--kamalinI--palASa--prAvRta--mRdu-mRNAlake
   sanāla-nīlôtpala-pūlī-sanātha-salila-pāna-bhājana-bhuvi	sa-nAla--nIlôt-pala-pUlI--sanATa--salila--pAna--BAjana--Buvi
   dhārā-nipāta-nirvārpyamāṇa-kvathitâmbhasi paṭu-pāṭala-śarkarā-moda-muci	DArA-nipAta--nirvArpyamANa---kvaTitâmBasi pawu--pAwala--SarkarA-a-moda-muci
   mañcakâśrita-sikatila-karkarī-viśrāntântara-cakṣuṣi	maQcakâ-Srita--sika-tila--karkarI--viSrAntântara--cakzuzi
   sarala-śevāla-valayita-galad-gola-yantrake	sarala--SevAla---valayita-gala-d-gola-yantrake
   galvarka-śālâjirôllāsita-lāja-saktu-nipīta-masāra-pārī-parigṛhīta-karka-śarkare	galvarka--SAlâ-jirôt-lAsi-ta-lAja--saktu--nipIta--masAra--pArI--parigRhIta-karka-Sarkare
   śiśirauṣadha-rasa-cūrṇâvakīrṇa-sphaṭika-śukti-śaṅkha-saṃcaye	SiSira-OzaDa---rasa--cUrNâvakIrNa--sPawika--Sukti--SaFKa--saMcaye
   saṃcita-pracura-prācīnâmalaka-mātuluṅga-drākṣā-dāḍimâdi-phale	saMcita--pracura--prAcInâmalaka--mAtuluFga-drAkzA--dAximâdi-Pale
   pratigrāhita-vipra-viprakīryamāṇa-śānty-udaka-vipruṣi	pratigrAhita--vipra-viprakIryamANa--SAnti--udaka-vipruzi
   preṣyâpreṣyamāṇa-lalāṭa-lepôpadigdha-dṛṣadi dhavala-gṛhe sthitaṃ	prezyâ-prezyamANa--lalAwa-lepôpadigDa--dRzadi Davala-gRhe sTitam
   para-loka-vijayāya nīrājyamāṇam iva	para-loka-vijayAya nIrAjyamANam iva
   jvara-jvalanenânavarata-parivartanais-taraṅgiṇi śayanīye śeṣam iva	jvara--jvalanenânavarata-parivarta-nEs-taraFgiNi SayanIye Sezam iva
   viṣôṣmaṇā kṣīrôdanvati viceṣṭamānaṃ muktāphala-vālukā-dhūli-dhavalitaṃ	vizôzmaNA kzIrôdanvati vicezwamAnam muktAPala--vAlukA-DUli--Davalitam
   jaladhim iva kṣaya-kāle śuṣyantaṃ kālena Kailāsam iva	jalaDim iva kzaya-kAle Suzyantam kAlena KElAsam iva
   daśânanenôddhriyamāṇam a-virata-candana-carcā-parāṇāṃ paricārikāṇām	daSânanenôdDriyamANam a-virata-candana--carcA--parANAm paricArikANAm
   aty-uṣṇâvayava-sparśa-bhasmī-bhūtôdarair iva dhavalaiḥ karaiḥ spṛśyamānaṃ	ati--uzNâvayava--sparSa--BasmI--BUtôdarEH iva DavalEH karEH spRSyamAnam
   lokântara-prasthitaṃ sthāsnunā sva-yaśasêva	lokântara--prasTitam sTAsnunA sva--yaSasêva
   candanânulepana-cchalenâpṛcchyamānam	candanânulepana--=-CalenâpRcCyamAnam
   a-vicchinna-dīyamāna-kamala-kumudêndīvara-dalaṃ	a-vicCinna-dIyamAna--kamala-kumudêndIvara--dalam
   kāla-kaṭâkṣa-patana-śabalam iva śarīram udvahantaṃ	kAla--kawâ-kza-patana--Sabalam iva SarIram udvahantam
   nibiḍa-dukūla-paṭṭa-nipīḍita-keśânta-kathyamāna-kaṣṭa-vedanânubandhaṃ	nibixa--dukUla---pawwa--nipIxita-keSânta--kaTyamAna--kazwa-vedanânubanDam
   mūrdhānaṃ dhārayantaṃ durdhara-vedanônnaman-nīla-śirā-jālaka-karālena ca	mUrDAnam DArayantam durDara-vedanônna-man--nIla--SirA--jAlaka-karAlena ca
   kālâṅguli-likhyamāna-lekhâkhyāta-maraṇâvadhi-divasa-saṃkhyānenêva	kAlâFguli--liKyamAna--leKâKyAta--maraNâ-vaDi--divasa--saMKyAnenêva
   lalāṭa-phalakena bhayam upajanayantam āsanna-yama-darśanôdvegād iva ca	lalAwa--Palakena Bayam upajanayantam Asanna-yama-darSanôdvegAt iva ca
   kiṃ-cid-antaḥ-praviṣṭa-tārakaṃ cakṣur dadhānaṃ	kiM-cid--antaH--pravizwa--tArakam cakzuH daDAnam
   śuṣyad-daśana-paṅkti-prasṛta-dhūsara-dīdhiti-taraṅgiṇīṃ mṛga-tṛṣṇikām	Suzya-d-daSana--paFkti--prasRta-DUsara-dIDiti--taraFgiNIm mRga-tRzNikAm
   ivôṣṇāṃ niḥśvāsa-paramparām udvahantam aty-uṣṇa-niḥśvāsa-dagdhayêva	ivôzNAm niHSvAsa--paramparAm udvahantam ati--uzNa--niHSvAsa--dagDa-yêva
   śyāmāyamānayā rasanayā nivedyamāna-dāruṇa-saṃnipātârambham	SyAmAyamAnayA rasanayA nivedyamAna--dAruNa--saMnipAtâramBam
   uraḥ-sthala-sthāpita-maṇi-mauktika-hāra-candana-candra-kāntaṃ	uraH--sTala--sTApita-maNi--mOktika-hAra-candana--candra-kAntam
   kṛtânta-dūta-darśana-yogyam ivâtmānaṃ kurvāṇam	kRtânta--dUta-darSana--yogyam ivâtmAnam kurvANam
   aṅga-bhaṅga-valanôtkṣipta-bhuja-yugalaṃ paryasta-hasta-nakha-mayūkhair	aFga-BaFga-valanôt-kzipta-Buja--yugalam paryasta-hasta-naKa--mayUKEH-
   dhārā-gṛham iva tāpa-śāntaye racayantaṃ	DArA--gRham iva tApa--SAntaye racayantam
   nediṣṭha-salila-maṇi-kuṭṭimâdarśôdareṣu nipatadbhiḥ pratibimbair api	nedizWa--salila--maNi--kuwwimâ-darSôdarezu nipatadBiH pratibimbEH api
   saṃtāpâtiśayam iva kathayantaṃ spṛṣantīṃ praṇayinīm iva viśvāsa-bhūmiṃ	saMtApâtiSayam iva kaTayantam spRzantIm praNayinIm iva viSvAsa--BUmim
   mūrcchām api bahu manyamānam antakâhvānâkṣarair iva	mUrcCAm api bahu manyamAnam antakâhvA-anâkzarEH iva
   sa-bhaya-bhiṣag-dṛṣṭair ariṣṭair āviṣṭaṃ mahā-prasthāna-kāle	sa-Baya--Bizaj--dRzwEH arizwEH Avizwam mahA---prasTAna--kAle
   sva-saṃtāpa-saṃtānam āpta-hṛdayeṣu saṃcārayantam arati-parigṛhītam	sva--saMtApa--saMtAnam Apta--hRdayezu saMcArayantam arati-parigRhItam
   īrṣyayêva chāyayā vimucyamānam udyogam ivôpadravāṇaṃ sarvâstra-mokṣam iva	Irzyayêva CAyayA vimucyamAnam udyogam ivôpadravANam sarvâstra-mokzam iva
   kṣāmatāyā hastī-kṛtaṃ vihastatayā viṣayī-kṛtaṃ vaiṣamyeṇa kṣetrī-kṛtaṃ	kzAma-tAyAH hastI-kRtam vihasta-tayA vizayI--kRtam vEzamyeNa kzetrI-kRtam
   kṣayeṇa gocarī-kṛtaṃ glānyā daṣṭaṃ duḥkhâsikayā ātmī-kṛtam a-svāsthyena	kzayeNa gocarI-kRtam glAnyAH dazwam duHKâsikayA AtmI-kRtam a-svAsTyena
   vidheyī-kṛtaṃ vyādhinā kroḍī-kṛtaṃ kālena lakṣyī-kṛtaṃ dakṣiṇâśayā pītam	viDeyI--kRtam vyADinA kroxI-kRtam kAlena lakzyI--kRtam dakziNâSayA pItam
   iva pīḍābhir jagdham iva jāgareṇa nigīrṇam iva vaivarṇyena grāsī-kṛtam iva	iva pIxABiH jagDam iva jAgareNa nigIrNam iva vEvarNyena grAsI-kRtam iva
   gātra-bhaṅgena hriyamāṇam iva vipadbhir vaṇṭyamānam iva vedanābhir	gAtra-BaFgena hriyamANam iva vipadBiH vaNwyamAnam iva vedanABiH-
   luṇṭhyamānam iva duḥkhair āditsitaṃ daivena nirūpitaṃ niyatyā samāghrātam	luNWyamAnam iva duHKEH Aditsitam dEvena nirUpitam niyatyA samAGrAtam
   a-nityatvena abhibhūyamānam a-bhāvena parikalitaṃ parāsutayā dattâvakāśaṃ	a-nitya-tvena aBiBUyamAnam a-BAvena parikalitam parAsu-tayA dattâ-vakASam
   kleśasya nivāsaṃ vaimanasyasya samīpe kālasya antike 'ntyôcchvāsasya mukhe	kleSasya nivAsam vEmanasyasya samIpe kAlasya antike antyôcCvAsasya muKe
   mahā-pravāsasya dvāri dīrgha-nidrāyāḥ jihvâgre jīvitêśasya vartamānaṃ	mahA--pravAsasya dvAri dIrGa-nidrAyAH jihvâgre jIvitêSasya vartamAnam
   viralaṃ vāci calitaṃ cetasi vihvalaṃ vapuṣi kṣīṇam āyuṣi pracuraṃ pralāpe	viralam vAci calitam cetasi vihvalam vapuzi kzINam Ayuzi pracuram pralApe
   saṃtataṃ śvasite jitaṃ jṛmbhikābhiḥ parādhīnam ādhibhir anubaddham	saMtatam Svasite jitam jRmBikABiH para-aDInam ADiBiH anubadDam
   anubandhikābhiḥ pārśvâpaviṣṭayā cânavarata-rodanôcchūna-nayanayā	anubanDikABiH pArSvâ-pavizwayA cânavarata-rodanôcCUna--nayanayA
   gṛhīta-cāmarikayâpi niḥśvasitair eva vījayantyā	gRhIta-cAmarikayâpi niHSvasitEH eva vIjayantyA
   vividhauṣadhi-dhūli-dhūsarita-śarīrayā muhur muhur ārya-putra svapiṣi iti	viviDa-ozaDi--DUli-DU-sarita--SarIrayA muhur muhur Arya-putra svapizi iti
   vyāharantyā devyā Yaśomatyā śirasi vakṣasi ca spṛśyamānaṃ pitaram	vyAharantyA devyA YaSomatyA Sirasi vakzasi ca spRSyamAnam pitaram
   adrākṣīt.	adrAkzIt.
   dṛṣṭvā ca prathama-duḥkha-saṃpāta-mathyamāna-matir āśaṅkita iva	dRzwvA ca praTama--duHKa--saMpAta--maTyamAna-matiH ASaFkitaH iva
   bhāga-dheyebhyaḥ samabhavat.	BAga-DeyeByaH samaBavat.
   antaka-pura-vartinam eva ca pitaram amanyata.	antaka-pura-vartinam eva ca pitaram amanyata.
   nirākṛta iva cântaḥkaraṇena kṣaṇam āsīt.	nirAkRtaH iva cântaHkaraNena kzaNam AsIt-.
   avadhūtaś ca dhairyeṇa kṣetrī-kṛtaḥ kṣobheṇa riktī-kṛto ratyā viṣayī-kṛto	avaDUtaH ca DEryeNa kzetrI-kRtaH kzoBeNa riktI-kRtaH ratyA vizayI-kRtaH-
   viṣādena pāvaka-mayam iva hṛdayam udvahan viṣama-vidūṣitānîva	vizAdena pAvaka-mayam iva hRdayam udvahan vizama--vidUzitAn-îva
   muhyantîndriyāṇi bibhrāṇas tamasā rasā-talam api viśeṣayan śūnyatvenâkāśam	muhyantîndriyANi biBrANaH tamasA rasA-talam api viSezayan SUnya-tvenâkASam
   apy atiśayāno nâvindata kartavyam.	api atiSayAnaH nâvindata kartavyam.
   pasparśa ca hṛdayena bhiyam uttamâṅgena ca gām.	pasparSa ca hRdayena Biyam uttamâFgena ca gAm.
   avani-patis tu dūrād eva dṛṣṭvâtidayitaṃ tanayaṃ tad-avastho 'pi	avani-patiH tu dUrAt eva dRzwvâti-dayitam tanayam tat--avasTaH api
   nirbhara-snehâvarjitaḥ pradhāvamāno manasā prasārya bhujau ehy ehi ity	nirBara--snehâ-varjitaH praDAvamAnaH manasA prasArya BujO ehi ehi iti-
   āhvayan śarīrârdhena śayanād udagāt.	Ahvayan SarIrârDena SayanAt udagAt.
   sa-saṃbhramam upasṛtaṃ cainaṃ vinayâvanamram unnamayya balād urasi niveśya	sa-saMBramam upasRtam ca-enam vinayâvanamram unnamayya balAt urasi niveSya
   viśann iva premṇā niśā-kara-maṇḍala-madhyaṃ majjann ivâmṛta-maye	viSan iva premNA niSA-kara--maNxala--maDyam majjan ivâmRta-maye
   mahā-sarasi snāpayann iva mahati hari-candana-rasa-prasravaṇe	mahA--sarasi snApayan iva mahati hari-candana--rasa--prasravaNe
   'bhiṣicyamāna iva tuṣārâdri-draveṇa pīḍayann aṅgair aṅgāni kapolena	aBizicyamAnaH iva tuzArâdri-draveNa pIxayan aFgEH aFgAni kapolena
   kapolam avaghaṭṭayan nimīlayan pakṣmâgra-grathitâjasrâsra-visrāviṇī	kapolam avaGawwayan nimIlayan pakzmâgra-graTitâ-jasrâsra--visrAviNI
   vilocane vismṛta-jvara-saṃjvaraḥ su-ciram āliliṅga.	vilocane vismRta--jvara--saMjvaraH su-ciram AliliFga.
   kathaṃ katham-api cirād vimuktam apasṛtya kṛta-namaskāraṃ	kaTam kaTam--api cirAt vimuktam apasRtya kRta-namaskAram
   praṇata-jananīkam upāgatam āsīnaṃ ca śayanântike pibann iva	praNata--jananIkam upAgatam AsInam ca Sayanântike piban iva
   vigata-nimeṣa-niścalena cakṣuṣā vyalokayat.	vigata--nimeza--niScalena cakzuzA vyalokayat.
   pasparśa ca punaḥ punar vepathumatā pāṇi-talena kṣaya-kṣāma-kaṇṭhaś ca	pasparSa ca punar punar vepaTumatA pANi--talena kzaya-kzAma-kaNWaH ca
   kṛcchrād ivâvadīt: vatsa kṛśo 'si iti.	kRcCrAt ivâvadIt: vatsa kRSaH asi iti.
   bhaṇḍis tv akathayat: deva tṛtīyam ahaḥ kṛtâhārasyâsyâdya iti.	BaNxiH tu akaTayat: deva tRtIyam ahar kRtâhArasyâsyâdyaH iti.
   tac chrutvā bāṣpa-vega-gṛhyamāṇâkṣaraṃ kathaṃ katham apy āyataṃ	tat SrutvA bAzpa--vega-gRhyamANâ-kzaram kaTam kaTam api Ayatam
   niḥśvasyôvāca vatsa jānāmi tvāṃ pitṛ-priyam ati-mṛdu-hṛdayam.	niHSvasyôvAca vatsa jAnAmi tvAm pitR-priyam ati-mRdu--hRdayam.
   īdṛśeṣu vidhurayati dhīmato 'pi dhiyam.	IdRSezu viDurayati DImataH api Diyam.
   ati-durdharo bāndhava-snehaḥ sarva-pramāthī.	ati-durDaraH bAnDava--snehaH sarva-pramATI.
   yato nârhasy ātmānaṃ śuce dātum.	yatas nârhasi AtmAnam Suce dAtum.
   uddāma-mahā-dāha-jvara-dagdho 'pi dahye khalv aham adhikataram	uddAma--mahA--dAha-jvara--dagDaH api dahye Kalu aham aDikataram
   anenâyuṣmad-ādhinā.	anenâ-yuzmad--ADinA.
   niśitam iva śastraṃ takṣṇoti māṃ tvadīyas tanimā.	niSitam iva Sastram takzNoti mAm tvadIyaH tanimA.
   sukhaṃ ca rājyaṃ ca vaṃśaś ca prāṇāś ca paralokaś ca tvayi me sthitāḥ.	suKam ca rAjyam ca vaMSaH ca prANAH ca para-lokaH ca tvayi me sTitAH.
   yathā mama tathā sarvāsāṃ prajānām.	yaTA mama taTA sarvAsAm prajAnAm.
   tvad-vidhānāṃ pīḍāḥ pīḍayanti sakalam eva bhuvana-talam.	tvad--viDAnAm pIxAH pIxayanti sakalam eva Buvana-talam.
   na ny alpa-puṇya-bhājāṃ vaṃśam alaṃ-kurvanti bhavādṛśāḥ phalam	na ni alpa--puNya--BAjAm vaMSam alaM-kurvanti BavAdRSAH Palam
   asyâneka-janmântarôpārjitasyâkaluṣasya karmaṇaḥ.	asi-âneka-janmântarô-pArjitasyâkaluzasya karmaNaH.
   kara-tala-gatam iva kathayanti caturṇām apy arṇavānām ādhipatyaṃ te	kara-tala--gatam iva kaTayanti caturNAm api arNavAnAm ADipatyam te
   lakṣaṇāni.	lakzaNAni.
   tvaj-janmanaiva kṛtârtho 'smi.	tu-aj--janmanA-eva kRtârTaH asmi.
   nir-abhilāṣo 'smi jīvitavye.	nir-aBilAzaH asmi jIvitavye.
   bhiṣag-anurodhaḥ pāyayati mām auṣadham.	Bizaj--anuroDaH pAyayati mAm OzaDam.
   api ca vatsa sarva-prajā-puṇyaiḥ sakala-bhuvana-tala-paripālanârtham	api ca vatsa sarva--prajA--puNyEH sakala--Buvana--tala--paripAlanârTam
   utpatsyamānānāṃ bhavādṛśāṃ janma-grahaṇôpāyaḥ pitarau.	utpatsyamAnAnAm BavAdRSAm janma-grahaNô-pAyaH pitarO.
   prajābhis tu bandhumanto rājāno na jñātibhiḥ.	prajABiH tu banDumantaH rAjAnaH na jQAtiBiH.
   tad uttiṣṭha.	tat uttizWa.
   kuru punar eva sarvāḥ kriyāḥ.	kuru punar eva sarvAH kriyAH.
   kṛtâhāre ca tvayy aham api svayam upayokṣye pathyam ity evam abhihitasya	kRtâhAre ca tvayi aham api svayam upayokzye paTyam iti evam aBihitasya
   câsya dhakṣyann iva hṛdayam atitarāṃ śokânalaḥ saṃdudhukṣe.	câsya Dakzyan iva hRdayam atitarAm SokânalaH saMduDukze.
   kṣaṇa-mātraṃ ca sthitvā pitrā punar āhārârtham ādiśyamāno dhavala-gṛhād	kzaNa--mAtram ca sTitvA pitrA punar Aha-arârTam AdiSyamAnaH Davala--gRhAt-
   avatatāra.	avatatAra.
   cakāra ca cetasi akāṇḍe khalv ayaṃ samupasthito mahā-pralayo vyabhra iva	cakAra ca cetasi akANxe Kalu ayam samupasTitaH mahA--pralayaH vyaBraH iva
   vajra-pātaḥ.	vajra-pAtaH.
   sāmānyo 'pi tāvac chokaḥ sôcchvāsaṃ maraṇam anupadiṣṭauṣadho mahā-vyādhir	sAmAnyaH api tAvat SokaH sôcCvAsam maraNam anupadizwa-OzaDaH mahA--vyADiH-
   a-bhasmī-karaṇo 'gni-praveśo 'nuparatasyaiva naraka-vāso	a-BasmI--karaNaH agni-praveSaH anuparatasya-eva naraka--vAsaH-
   nir-jyotir-aṅgāra-varṣam a-śakalī-karaṇaṃ krakaca-dāraṇam a-vraṇo	nir-jyotiH--aFgAra-varzam a-SakalI-karaNam krakaca--dAraNam a-vraNaH-
   vajra-sūcī-pātaḥ.	vajra--sUcI-pAtaH.
   kim uta viśeṣa-śritaḥ.	kim uta viSeza--SritaH.
   kim atra karavāṇi iti.	kim atra karavANi iti.
   rāja-puruṣeṇâdhiṣṭhitaś ca gatvā sva-dhāma dhūma-mayān iva kṛtâśru-pātān	rAja--puruzeNâDizWitaH ca gatvA sva-DAma DUma--mayAn iva kRtâ-Sru--pAtAn
   agni-mayān iva janita-hṛdaya-dāhān viṣa-mayān iva datta-mūrcchā-vegān.	agni-mayAn iva janita--hRdaya--dAhAn viza--mayAn iva datta--mUrcCA--vegAn-.
   mahā-pātaka-mayān ivôtpādita-ghṛṇān kṣāra-mayān ivânīta-vedanān kati-cit	mahA-pAtaka--mayAn ivôt-pAdita--GRNAn kzAra--mayAn ivânIta--vedanAn kati-cid-
   kavalān agṛhṇāt.	kavalAn agRhNAt-.
   ācāmaṃś ca cāmara-grāhiṇam ādideśa.	AcAman ca cAmara--grAhiNam AdideSa.
   vijñāyâgaccha katham āste tāta iti.	vijQAyâgacCa kaTam Aste tAta iti.
   gatvā ca pratinivṛttya ca deva tathaiva iti vijñāpitas tenâgṛhīta-tāmbūla	gatvA ca pratinivRttya ca deva taTA-eva iti vijQApitaH tenâgRhIta-tAmbUla
   evôttāmyatā manasâstâbhilāṣiṇi savitari sarvān āhūyôpahvare vaidyān kim	evôttAmyatA manasâH-tâBilAziNi savitari sarvAn AhUyôpahvare vEdyAn kim
   asminn evaṃvidhe vidheyam adhunā iti viṣaṇṇa-hṛdayaḥ papraccha.	asmin evaMviDe viDeyam aDunA iti vizaNNa--hRdayaH papracCa.
   te tu vyajñāpayan deva dhairyam avalambasva.	te tu vyajQApayan deva DEryam avalamba-sva.
   katipayair eva vāsaraiḥ punaḥ svāṃ prakṛtim āpannaṃ svasthaṃ śroṣyasi	katipayEH eva vAsarEH punar svAm prakRtim Apannam svasTam Srozyasi
   pitaram iti.	pitaram iti.
   teṣāṃ tu bhiṣajāṃ madhye paunarvasavo yuvâṣṭādaśa-varṣa-deśīyas tasminn	tezAm tu BizajAm maDye pOnarvasavaH yuvâzwAdaSa-varza--deSIyaH tasmin=-
   eva rāja-kule kula-kramâgato gataḥ paramparām aṣṭâṅgasyâyur-vedasya	eva rAja--kule kula-kramâ-gataH gataH paramparAm azwâFgasyâyuH--vedasya
   bhūbhujā suta-nir-viśeṣaṃ lālitaḥ prakṛtyaivâti-paṭīyasyā prajñayā	BUBujA suta--nir-viSezam lAlitaH prakRtyA-evâti-pawIyasyA prajQayA
   yathāvad-vijñātā vyādhi-svarūpāṇāṃ Rasāyano nāma vaidya-kumārakaḥ sâsras	yaTAvat--vijQAtA vyADi--svarUpANAm RasAyanaH nAma vEdya-kumArakaH sâsras
   tuṣṇīm adho-mukho 'bhūt.	tuzNIm aDo-muKaH aBUt-.
   pṛṣṭaś ca rāja-sūnunā sakhe Rasāyana kathaya tathyaṃ yad a-sādhv iva	pRzwaH ca rAja--sUnunA saKe RasAyana kaTaya taTyam yat a-sADu iva
   paśyasi iti.	paSyasi iti.
   so 'bravīt: deva śvaḥ prabhāte yathâvasthitam āvedayitâsmi iti.	saH abravIt: deva Svas praBAte yaTâvasTitam Avedayitâsmi iti.
   atraiva cântare bhavana-kamalinī-pālaḥ kokam āśvāsayann apara-vaktram	atra-eva cântare Bavana--kamalinI--pAlaH kokam ASvAsayan apara-vaktram
   uccair apaṭhat.	uccEs apaWat.
        vihaga kuru dṛḍhaṃ manaḥ svayaṃ tyaja śucam āssva viveka-vartmani /	vihaga kuru dRXam manaH svayam tyaja Sucam Assva viveka--vartmani /
        saha kamala-sarojinī-śriyā śrayati sumeru-śiro virocanaḥ //	saha kamala--sarojinI--SriyA Srayati sumeru--SiraH virocanaH //
   BaHcar_5.4 //	BaHcar_5.4 //
   tac câkarṇya vāṇ-nimitta-jñaḥ pitari sutarāṃ jīvitâśāṃ śithilī-cakāra.	tat câkarNya vAN-nimitta--jQaH pitari sutarAm jIvitâSAm SiTilI-cakAra.
   gateṣu ca bhiṣakṣu kṣata-dhṛtiḥ kṣapâmukhe kṣiti-pāla-samīpam eva punar	gatezu ca Bizakzu kzata-DRtiH kzapâ-muKe kziti-pAla--samIpam eva punar-
   āruroha.	Aruroha.
   tatra ca dāho mahān.	tatra ca dAhaH mahAn.
   āhara hārān Hariṇi.	Ahara hArAn HariNi.
   maṇi-darpaṇān me dehe dehi Vaidehi.	maNi--darpaNAt me dehe dehi VEdehi.
   hima-lavair limpa lalāṭaṃ Līlāvati.	hima-lavEH limpa lalAwam LIlAvati.
   ghana-sāra-kṣoda-dhūlīr nidhehi Dhavalâkṣi.	Gana--sAra--kzoda-DUlIH niDehi Dhava-lâkzi.
   nikṣipa cakṣuṣi candra-kāntaṃ Kāntimati.	nikzipa cakzuzi candra-kAntam KAntimati.
   kapole kalaya kuvalayaṃ Kalāvati.	kapole kalaya kuvalayam KalAvati.
   candana-carcāṃ racaya Cārumati.	candana-carcAm racaya CArumati.
   pāṭaya paṭa-mārutaṃ Pāṭalike.	pAwaya pawa-mArutam PAwalike.
   mandaya dāham Indumati aravindair janaya jalârdrayā mudaṃ Madirāvati	mandaya dAham Indumati aravindEH janaya jalâH-drayA mudam MadirAvati
   samupanaya mṛṇālāni Mālati taralaya tāla-vṛntam Āvantike mūrdhānaṃ	samupanaya mRNAlAni MAlati taralaya tAla-vRntam Āvantike mUrDAnam
   dhāvamānaṃ badhāna Bandhumati kandharāṃ dhāraya Dhāraṇike urasi sa-śīkaraṃ	DAvamAnam baDAna BanDumati kanDarAm DAraya DhAraNike urasi sa-SIkaram
   karaṃ kuru Kuraṅgavati saṃvāhaya bāhū Balāhike pīḍaya pādau Padmāvati	karam kuru KuraFgavati saMvAhaya bAhU BalAhike pIxaya pAdO PadmAvati
   gṛhāṇa gāḍham aṅgam Anaṅgasene kā velā vartate Vilāsavati naiti nidrā	gRhANa gAXam aFgam AnaFgasene kA velA vartate VilAsavati na-eti nidrA
   kathā kathaya Kumudvati ity evaṃ prāyān pitur ālāpān anavaratam ākarṇayan	kaTA kaTaya Kum-udvati iti evam prAyAn pituH AlApAn anavaratam AkarNayan
   dūyamāna-hṛdayo duḥkha-dīrghāṃ jāgrad eva niśām anaiṣīt.	dUyamAna--hRdayaH duHKa--dIrGAm jAgrat eva niSAm anEzIt.
   uṣasi câvatīrya rāja-dvāra-deśôpasarpiṇā parivardhakenôpasthāpite 'pi	uzasi câvatIrya rAja--dvAra--deSôpasarpiNA parivarDakenôpasTApite api
   turaṅge caraṇābhyām evâjagāma sva-mandiram.	turaFge caraNAByAm evâjagAma sva-mandiram.
   tatra ca tvaramāṇo bhrātur āgamanârtham upary upari kṣipra-pātino	tatra ca tvaramANaH BrAtuH AgamanârTam upari upari kzipra-pAtinaH-
   dīrghâdhva-gān ati-javinaś côṣṭra-pālān prāhiṇot.	dIrGâDva-gAn ati-javinaH côzwra--pAlAn prAhiNot-.
   prakṣālita-vadanaś ca parijanenôpanitam api prati-karma nâgrahīt.	prakzAlita--vadanaH ca parijanenô-panitam api prati-karma nâgrahIt.
   agrataḥ sthitānāṃ rāja-putra-yūnāṃ vi-manasāṃ Rasâyano Rasâyana iti	agratas sTitAnAm rAja--putra--yUnAm vi-manasAm RasâyanaH RasâyanaH iti
   jalpitam avyaktam aśrauṣīt.	jalpitam avyaktam aSrOzIt.
   paryapṛcchac ca tān bhadrāḥ kiṃ Rasâyana iti.	paryapRcCat ca tAn BadrAH kim RasâyanaH iti.
   pṛṣṭāś ca te sarve samam eva tūṣṇīṃ-babhūvuḥ.	pRzwAH ca te sarve samam eva tUzNIM-baBUvuH.
   bhūyo bhūyaś cânubadhyamānā duḥkhena kathaṃ katham apy ācacakṣire deva	BUyas BUyas cânubaDyamAnAH duHKena kaTam kaTam api Acacakzire deva
   pāvakaṃ praviṣṭa iti.	pAvakam pravizwaH iti.
   tac ca śrutvā pluṣṭa ivântas-tāpena sadyo vivarṇatām agāt.	tat ca SrutvA pluzwaH ivântas--tApena sadyas vivarNa-tAm agAt.
   utpāṭyamānam iva ca na śaśāka śokândhaṃ dhārayituṃ hṛdayam.	utpAwyamAnam iva ca na SaSAka SokânDam DArayitum hRdayam.
   āsīc câsya cetasi kāmaṃ svayaṃ na bhavati na tu śrāvayaty a-priyaṃ vacanam	AsIt ca-asya cetasi kAmam svayam na Bavati na tu SrAvayati a-priyam vacanam
   a-rati-karam itara ivâbhijāto janaḥ.	a-rati-karam itaraH ivâBijAtaH janaH.
   kṛcchre ca yathânenânuṣṭhitam ujjvalī-kṛtam adhikataraṃ jvalana-praveśena	kRcCre ca yaTânenânuzWitam ujjvalI-kRtam aDikataram jvalana--praveSena
   kalyāṇa-prakṛti kārtasvaram iva kaula-putram asyêti.	kalyANa--prakRti kArtasvaram iva kOla-putram asyêti.
   punaś câcintayat samucitam evâthavā snehasyêdam.	punar câcintayat samucitam evâTavA snehasyêdam.
   kim asya tāto na tātaḥ kiṃ vâmbā na jananī vayaṃ na bhrātaraḥ.	kim asya tAtaH na tAtaH kim vâmbA na jananI vayam na BrAtaraH.
   anyasminn api tāvat svāmini durlabhī-bhavati bhavanty asavo dhriyamāṇā	anyasmin api tAvat svAmini durlaBI-Bavati Bavanti asavaH DriyamANA
   hrī-hetavo loke kim utâmṛta-maye 'nujīvināṃ nirvyāja-bāndhave	hrI--hetavaH loke kim utâmRta-maye anujIvinAm nirvyAja--bAnDave
   'vandhya-prasāde su-gṛhīta-nāmni tāte.	avanDya--prasAde su-gRhIta-nAmni tAte.
   saṃprati sāṃpratam ācaritam anenâtmānaṃ dahatā.	saMprati sAMpratam Acaritam anenâtmAnam dahatA.
   kiṃ vâsyâkalpam avasthitasya stheyaso yaśo-mayasya dahyate.	kim vâsyâkalpam avasTitasya sTeyasaH yaSo-mayasya dahyate.
   patitaḥ sa kevalaṃ dahane.	patitaH sa kevalam dahane.
   dagdhās tu vayam.	dagDAH tu vayam.
   dhanyaḥ khalv asāv agraṇīḥ puṇya-bhājām.	DanyaH Kalu asO agraNIH puNya-BAjAm.
   a-puṇya-bhāk tv idam eva rāja-kulaṃ kula-putreṇa yat tādṛśā viyuktam.	a-puNya--BAj tu idam eva rAja--kulam kula-putreNa yat tAdRSAH viyuktam.
   api ca mamâpi kaḥ khalv eteṣāṃ prāṇānāṃ kāryâtibhāraḥ kṛtya-śeṣo vā kā vā	api ca mamâpi kaH Kalu etezAm prANAnAm kAryâtiBAraH kRtya--SezaH vA kA vA
   vyāpṛtatā yena nâdyâpi niṣṭhurāḥ prāṇāḥ pratiṣṭhante.	vyApRta-tA yena nâdI-âpi nizWurAH prANAH pratizWante.
   ko vântarāyo hṛdayasya yena sahasradhā na dalatîti.	kaH vântarAyaH hRdayasya yena sahasraDA na dalatîti.
   duḥkhârtaś ca na jagāma rāja-sadma.	duHKârtaH ca na jagAma rAja--sadma.
   samutsasarja ca sarva-kāryāṇi.	samutsasarja ca sarva-kAryANi.
   śayanīye nipatyôttarīya-vāsasā sôttamâṅgam ātmān avaguṇṭhyâtiṣṭhat.	SayanIye nipatyôttarIya--vAsasA sôttamâFgam AtmAn avaguNWyâtizWat.
   itthaṃ-bhūte ca deve harṣe rājani ca tad-avasthe sarvasyaiva lokasya	itTaM-BUte ca deve harze rAjani ca tat--avasTe sarvasya-eva lokasya
   kapoleṣu kīlitā iva karā locaneṣu lepya-mayya ivâśru-srutayo nāsâgreṣu	kapolezu kIlitAH iva karAH locanezu lepya-mayyaH ivâSru--srutayaH na-asâgrezu
   grathitā iva dṛṣṭayaḥ karṇeṣûtkīrṇā iva rudita-dhvanayo jihvāsu	graTitAH iva dRzwayaH karNezût-kIrNAH iva rudita--DvanayaH jihvAsu
   saha-jānîva hā kaṣṭāni lapaneṣu pallavitānîva śvasitāni adhareṣu	saha-jAn-îva hA kazwAni lapanezu pallavitAn-îva SvasitAni aDarezu
   likhitānîva paridevita-padāni hṛdayeṣu nidhānī-kṛtānîva duḥkhāny abhavan.	liKitAn-îva paridevita-padAni hRdayezu niDAnI--kRtAn-îva duHKAni aBavan.
   uṣṇâśru-dāha-bhītêva nâbhajata netrôdarāṇi nidrā.	uzNâSru--dAha-BItêva nâBajata netrôdarANi nidrA.
   niḥśvāsa-vāta-vidhūtā iva vyalīyanta hāsāḥ.	niHSvAsa--vAta--viDUtAH iva vyalIyanta hAsAH.
   nir-avaśeṣa-dagdhêva ca saṃtāpena na pravartata vāṇī.	nir-ava-Seza--dagDêva ca saMtApena na pravartata vANI.
   kathāsv api nâśrūyanta parihāsāḥ.	kaTAsu api nâSrUyanta parihAsAH.
   kvâpy agamann iti nâjñāyanta gīta-goṣṭhyaḥ.	kvâpi agaman iti nâjQAyanta gIta-gozWyaH.
   janmântarâtītānîva nâsmaryanta lāsyāni.	janmântarâtItAn-îva nâsmaryanta lAsyAni.
   svapne 'pi nâgṛhyanta prasādhanāni.	svapne api nâgRhyanta prasADanAni.
   vārtâpi nâlabhyatôpabhogānām.	vArtâpi nâlaByatôpa-BogAnAm-.
   nāmâpi nâkīrtyatâhārasya.	nAmâpi nâkIrti-atâhArasya.
   kha-puṣpa-pratimāny āsann āpāna-maṇḍalāni.	Ka-puzpa--pratimAni Asan ApAna--maNxalAni.
   lokântaram ivânīyanta bandi-vācaḥ.	lokântaram ivânIyanta bandi-vAcaH.
   yugântara ivâvartanta nivṛttayaḥ.	yuj-ântaraH ivâvartanta nivRttayaH.
   punar ivâdahyata śokâgninā Makara-ketuḥ.	punar ivâdahyata SokâgninA Makara-ketuH.
   divāpi nâmucyanta śayanāni.	divA-api nâmucyanta SayanAni.
   śanaiḥ śanaiś ca mahā-puruṣa-vinipāta-piśunāḥ samaṃ samantāt samudabhavan	SanEs SanEs ca mahA--puruza--vinipAta--piSunAH samam samantAt samudaBavan
   bhuvane bhūyāṃso bhū-pater abhāvāya bhayam utpādayanto bhūtānāṃ	Buvane BUyAMsaH BU-pateH aBAvAya Bayam utpAdayantaH BUtAnAm
   mahôtpātāḥ.	mahôt-pAtAH.
   tathā hi dolāyamāna-sakala-kulâcala-cakravālā patyā sārdhaṃ gantu-kāmêva	taTA hi dolAyamAna--sakala--kulâ-cala--cakravAlA patyA sArDam gantu-kAmêva
   prathamam acalad dharitrī.	praTamam acalat DaritrI.
   dhānvantarer ivântare tasmin smarantaḥ parasparâsphālana-vācāla-vīcayo	DAnvantareH ivântare tasmin smarantaH parasparâsPAlana--vAcAla--vIcayo
   vijughūrṇire 'rṇavāḥ.	vijuGUrNire arNavAH.
   bhūbhṛd-abhāva-bhītānāṃ vitata-śikhi-kalāpa-vikaṭa-kuṭilāḥ keśa-pāśā	BUBRt--aBAva--BItAnAm vitata--SiKi-kalA-pa-vikawa--kuwilAH keSa--pASA
   ivôrdhvī-babhūvur dhūma-ketavaḥ kakubhām.	ivôrDvI-baBUvuH DUma-ketavaH kakuBAm.
   dhūma-ketu-karālita-diṅ-mukhaṃ dik-pālârabdhâyuṣ-kāma-homa-dhūma-dhūmram	DUma-ketu-karAlita-diF-muKam dik-pAlârabDâ-yuz--kAma--homa-DU-ma--DUmram
   ivâbhavad bhuvanam.	ivâBavat Buvanam.
   bhraṣṭa-bhāsi tapta-kālāyasa-kumbha-babhruṇi bhānu-maṇḍale	Brazwa-BAsi tapta--kAlAyasa--kumBa-baBruNi BAnu--maNxale
   bhayaṃkara-kabandha-kāya-vyājena ko 'pi pārthiva-prāṇitârthī puruṣôpahāram	BayaMkara-ka-banDa--kAya--vyAjena kaH api pArTiva--prANitârTI puruzôpahAram
   ivôpajahāra.	ivôpajahAra.
   jvalita-pariveṣa-maṇḍalâbhoga-bhāsvaro	jvalita--pariveza--maNxalâ-Boga-BAsvaraH-
   jighṛkṣā-jṛmbhamāṇa-svar-bhānu-bhayād uparacitâgni-prākāra iva	jiGRkzA-jRmBamANa-svar-Ba-anu--BayAt uparacitâgni--prAkAraH iva
   pratyadṛśyata śveta-bhānuḥ.	pratyadRSyata Sveta-BAnuH.
   avani-pati-pratāpa-prasādhitāḥ prathamatara-kṛta-pāvaka-praveśā	avani-pati--pratApa--prasADitAH praTamatara--kRta--pAvaka--praveSA
   ivâdahyantânuraktā diśaḥ.	ivâdahyantânu-raktAH diSaH.
   sruta-śoṇita-śīkarâsārâruṇita-tanur anumaraṇāya	sruta--SoNita-SIkarâsArâruNita--tanuH anumaraNAya
   prāvṛta-pāṭalâṃśu-kapaṭêvâdṛśyata vasudhā-vadhūḥ.	prAvRta-pAwalâMSu-ka-pawêvâdRSyata vasuDA-a-vaDUH.
   narâdhipa-vināśa-saṃbhrama-bhītair loka-pālair iva kālāyasa-kavāṭa-puṭair	narâDi-pa--vinASa--saMBrama--BItEH loka-pAlEH iva kAlAyasa--kavAwa--puwEH-
   akāla-kāla-megha-paṭalair arudhyanta dig-dvārāṇi.	akAla--kAla--meGa--pawalEH aruDyanta diS--dvArANi.
   preta-pati-prayāṇa-prahatāḥ paṭavaḥ paṭahā ivâraṭanto hṛdaya-sphoṭanāḥ	preta-pati--prayANa--prahatAH pawavaH pawahAH ivârawantaH hRdaya--sPowanAH
   pasphāyire nipatatāṃ nirghātānāṃ ghorā ghana-nir-ghoṣāḥ.	pasPAyire nipatatAm nirGAtAnAm GorAH Gana--nir-GozAH.
   nikaṭī-bhavad-yama-mahiṣa-khura-puṭôdbhūtā iva dyumaṇi-dhāma	nikawI--Bavad-yama--mahiza--Kura--puwôdBUtAH iva dyumaNi--DAma
   dhūsarī-cakruḥ kramelaka-kaca-kapilāḥ pāṃśu-vṛṣṭayaḥ.	DUsarI--cakruH kramela-ka-ka-ca-kapilAH pAMSu--vRzwayaH.
   vi-rasa-virāviṇīnām unmukhīnāṃ śikhino jvālāḥ pratīcchantya iva patantīr	vi-rasa-virAviNInAm unmuKInAm SiKinaH jvAlAH pratIcCantyaH iva patantIH-
   ulkā nabhaso vavāśire śivānāṃ rājayaḥ.	ulkA naBasaH vavASire SivAnAm rAjayaH.
   rāja-dhāmani dhūmāyamāna-kabarī-vibhāga-vibhāvita-vikārāḥ	rAja--DAmani DUmAyamAna--kabarI--viBAga--viBAvita-vikArAH
   prakīrṇa-keśa-pāśa-prakāśita-śokā iva prākāśanta pratimāḥ kula-devatānām.	prakIrNa-keSa--pASa--prakASi-ta-SokAH iva prAkASanta pratimAH kula--devatAnAm.
   upasiṃhâsanam ākulaṃ kāla-rātri-vidhūyamāna-vṛjina-veṇī-bandha-vibhramaṃ	upasiMhâsanam Akulam kAla-rAtri--viDUyamAna--vRjina--veNI--banDa--viBramam
   bibhrāṇaṃ babhrāma bhrāmaraṃ paṭalam.	biBrANam baBrAma BrAmaram pawalam.
   aṭatām antaḥpurasyôpari kṣaṇam api na śaśāma vyākrośī vāyasānām.	awatAm antaHpurasyôpari kzaNam api na SaSAma vyAkroSI vAyasAnAm-.
   śvetâtapatra-maṇḍala-madhyāj jīvitam iva rājyasya	Svetâtapatra--maNxala--maDyAt jIvitam iva rAjyasya
   sarasa-piśita-piṇḍa-lohitaṃ cañcac-cañcur uccair uccakhāna khaṇḍaṃ	sarasa--piSita--piNxa--lohitam caQcac-caQcuH uccEs uccaKAna KaNxam
   māṇikyasya kūjaj-jarad-gṛdhro mahôtpāta-dūyamānaś ca katham api nināya	mANikyasya kUjaj--jarad-gRDraH mahôt-pAta-dUyamAnaH ca kaTam api ninAya
   niśām.	niSAm.
   anyasminn ahani samīpam asya rāja-kulād	anyasmin ahani samIpam asya rAja--kulAt-
   druta-gati-viśa-viśīryamāṇâlaṃkāra-jhāṃkāriṇī vijaya-ghoṣeṇêva	druta--gati--viSa--viSIryamANâlaMkAra--JAMkAriNI vijaya--GozeNêva
   viṣādasyâkula-caraṇa-calat-tulā-koṭi-kvaṇita-vācâlitābhir udgrīvābhiḥ kiṃ	vizAdasyâkula--caraNa-cala-t--tulA--kowi-kvaNita--vAcâlitABiH udgrIvABiH kim
   kim etad iti pṛcchyamānêva dūrād eva bhavana-haṃsībhiḥ	kim etat iti pRcCyamAnêva dUrAt eva Bavana--haMsIBiH
   skhalita-viśāla-śroṇi-śiñjāna-raśanânurāviṇībhiś ca bāṣpândhā	sKalita--viSAla--SroNi-SiQjAna--raSanânurAviNIBiH ca bAzpânDA
   samupadiśyamāna-mārgêva gṛha-sārasībhir	samupadiSyamAna--mArgêva gRha--sArasIBiH-
   a-dṛṣṭa-kavāṭa-paṭṭa-saṃghaṭṭa-sphuṭita-lalāṭa-paṭṭa-rudhira-paṭalena	a-dRzwa---kavAwa--pawwa--saMGawwa--sPuwi-ta--lalAwa--pawwa--ruDira--pawalena
   paṭântenêva raktâṃśukasya mukham ācchādya prarudatī	pawântenêva raktâMSukasya muKam AcCAdya prarudatI
   saṃtāpa-bala-vilīna-kanaka-valaya-rasa-dhārām iva vetra-latām utsṛjantī	saMtApa-bala--vilIna--kanaka--valaya--rasa-DArAm iva vetra--latAm utsRjantI
   mukha-marut-taraṅgitām uttarīyâṃśuka-paṭīṃ sphurantī phaṇinîva	muKa--marut--taraFgitAm uttarIyâMSuka-pawIm sPurantI PaNinîva
   nirmoka-mañjarīm ākarṣantī namrâṃsa-sraṃsinânila-vilolena nīlatamena	nirmoka--maQjarIm AkarzantI namrâMsa--sraMsinânila--vilolena nIlatamena
   tamāla-pallava-cīra-cīvareṇêva śokôcitena dhammilla-racanā-rahitena	tamAla--pallava--cIra--cIvareNêva Sokô-citena Dammilla-racanA--rahitena
   śiro-ruha-saṃcayena cañcatā prāvṛta-kucā kuca-tāḍana-pīḍayā	SiraH--ruha--saMcayena caQcatA prAvRta-kucA kuca--tAxana--pIxayA
   samucchūnâtāmra-śyāma-talaṃ muhur muhur aty-uṣṇâśru-pramārjana-pradagdham	samucCUnâ-tAmra--SyAma-talam muhur muhur ati--uzNâ-Sru--pramArjana--pradagDam
   iva kara-kisalayaṃ dhunānā cakṣur-nirjhare śīryati snapayantîva	iva kara--kisalayam DunAnA cakzuH--nirJare SIryati snapayantîva
   śokâgni-praveśāya sva-kapola-tala-pratibimbitam āsanna-lokaṃ	Sokâgni-praveSAya sva--kapola--tala--pratibimbitam Asanna--lokam
   lola-locana-pravṛttais taralais tārakâṃśubhiḥ śyāmāyamānam ātma-duḥkhena	lola--locana--pravRttEH taralEH tArakâMSuBiH SyAmAyamAnam Atma--duHKena
   divasam api dahantîva kva kumāraḥ kva kumāra iti prati-puruṣaṃ pṛcchantī	divasam api dahantîva kva kumAraH kva kumAraH iti prati-puruzam pRcCantI
   Velêti nāmnā Yaśomatyāḥ pratīhāryâjagāma.	Velêti nAmnA YaSomatyAH pratIhAryâ-jagAma.
   viṣaṇṇa-loka-locana-pratyudgatā côpasṛtya kuṭṭima-nyasta-hasta-yugalā	vizaNNa-loka--locana--pratyudgatA côpasRtya kuwwima--nyasta-hasta-yugalA
   galantībhiḥ siñcantîva śuṣyantaṃ daśana-dīdhiti-dhārābhir ādhūsaram	galantIBiH siQcantîva Suzyantam daSana-dIDiti--DArABiH ADUsaram
   adharam adho-mukhī vijñāpitavatī deva paritrāyasva paritrāyasva.	aDaram aDo-muKI vijQApitavatI deva paritrAyasva paritrAya-sva.
   jīvaty eva bhartari kim apy adhyavasitaṃ devyā iti.	jIvati eva Bartari kim api aDyavasitam devyAH iti.
   tatas tad aparam ākarṇya cyuta iva sattvena druta iva duḥkhena ācānta iva	tatas tat aparam AkarNya cyutaH iva sattvena drutaH iva duHKena AcAntaH iva
   cintayā tulita iva tāpena aṅgī-kṛta ivâṅgenâpratipattir āsīt.	cintayA tulitaH iva tApena aFgI-kRtaH ivâFgenâ-pratipattiH AsIt-.
   āsīc câsya cetasi pratipanna-saṃjñasya bahuśo 'pi hṛdaye duḥkhâbhiṣaṅgo	AsIt câsya cetasi pratipanna--saMjQasya bahuSas api hRdaye duHKâBizaFgaH-
   nipatann aśmanîva loha-prahāraḥ kaṭhine huta-bhujam utthāpayati na tu	nipatan aSmanîva loha--prahAraH kaWine huta-Bujam utTApayati na tu
   bhasmasāt-karoti me nir-anukrośasya kāyam iti.	BasmasAt-karoti me nir-anu-kroSasya kAyam iti.
   utthāya ca tvaramāṇo 'ntaḥpuram agāt.	utTAya ca tvaramANaH antaHpuram agAt-.
   tatra ca martum udyatānāṃ rāja-mahiṣīṇām aśṛṇod durād eva tāta cūta	tatra ca martum udyatAnAm rAja--mahizINAm aSRNot durAt eva tAta cUta
   cintayâtmānaṃ pravasati te jananī.	cintayâtmAnam pravasati te jananI.
   vatsa jātī-guccha gacchāmy āpṛcchasva mām.	vatsa jAtI-gucCa gacCAmi ApRcCasva mAm.
   mayā vinâdyânāthā bhavasi bhagini bhavana-dāḍima-late.	mayA vinâdyânATAH Bavasi Bagini Bavana--dAxima--late.
   raktâśoka marṣaṇīyāḥ pāda-prahārāḥ karṇa-pūra-pallava-bhaṅgâparādhāś ca.	raktâ-Soka marzaNIyAH pAda--prahArAH karNa--pUra--pallava--BaFgâ-parADAH ca.
   putraka antaḥpura-bāla-bakulaka vāruṇī-gaṇḍūṣa-grahaṇa-dur-lalita dṛṣṭo	putraka antaHpura-bAla--bakulaka vAruNI--gaNxUza--grahaNa-dur-lalita dRzwaH-
   'si.	asi.
   vatse priyaṅgu-latike gāḍham āliṅga māṃ durlabhā bhavāmi te.	vatse priyaFgu--latike gAXam AliFga mAm durlaBA BavAmi te.
   bhadra bhavana-dvāra-sahakāraka dātavyo nivāpa-toyâñjalir apatyam asi.	Badra Bavana-dvAra--sahakAraka dAtavyaH nivApa--toyâQjaliH apatyam asi.
   bhrātaḥ pañjara-śuka yathā na vismarasi māṃ kiṃ vyāharasi dūrī-bhūtâsmi te	BrAtar paQjara--Suka yaTA na vismarasi mAm kim vyAharasi dUrI--BUtâsmi te
   śārike svapne naḥ samāgamaḥ punar bhūyāt.	SArike svapne naH samAgamaH punar BUyAt.
   mātar mārga-lagnaṃ kasya samarpayāmi gṛha-mayūrakam amba sutaval lālanīyam	mAtar mArga-lagnam kasya samarpayAmi gRha-mayUrakam amba suta-vat lAlanIyam
   idaṃ haṃsa-mithunaṃ manda-puṇyayā mayā na saṃbhāvito 'sya	idam haMsa--miTunam manda--puNyayA mayA na saMBAvitaH asya
   cakravāka-yugalasya vibāhôtsavaḥ.	cakravAka--yugalasya vibAhôtsavaH.
   mātṛ-vatsale nivartasva.	mAtR-vatsale nivartasva.
   gṛha-hariṇike samupanaya sauvidalla-vallabha-vallakīṃ pariṣvaje tāvad	gRha-hariNike samupanaya sOvidalla-vallaBa-vallakIm parizvaje tAvat-
   enām.	enAm.
   Candrasene sudṛṣṭaḥ kriyatām ayaṃ janaḥ.	Candrasene su-dRzwaH kriyatAm ayam janaH.
   Bindumati iyaṃ te 'ntyā vandanā.	Bindumati iyam te antyAH vandanA.
   ceṭi muñca caraṇau.	cewi muQca caraNO.
   ārye kātyāyanike kiṃ rodiṣi nītâsmi daivena.	Arye kAtyAyanike kim rodizi nItâsmi dEvena.
   tāta kañcukin kiṃ mām a-lakṣaṇāṃ pradakṣiṇī-karoṣi.	tAta kaQcukin kim mAm a-lakzaNAm pradakziNI--karozi.
   dhātreyi dhārayâtmānaṃ kiṃ pādayoḥ patasi.	DAtreyi DArayâtmAnam kim pAdayoH patasi.
   bhagini gṛhāṇa mām a-paścimāṃ kaṇṭhe kaṣṭaṃ na dṛṣṭā priya-sakhī	Bagini gRhANa mAm a-paScimAm kaNWe kazwam na dRzwA priya-saKI
   Malayavatī.	MalayavatI.
   Kuraṅgavati ayam āmantraṇâñjaliḥ.	KuraFgavati ayam AmantraNâQjaliH.
   Sānumati ayam antyaḥ praṇāmaḥ.	SAnumati ayam antyaH praNAmaH.
   Kuvalayavati eṣa te 'vasāna-pariṣvaṅgaḥ.	Kuvalayavati eza te avasAna--parizvaFgaH.
   sakhyaḥ kṣantavyāḥ praṇaya-kalahā ity evaṃ-prāyān ālāpān.	saKyaH kzantavyAH praNaya-kalahAH iti evaM-prAyAn AlApAn-.
   dahyamāna-śravaṇaś ca taiḥ praviśann eva niryāntīṃ datta-sarva-svāpateyāṃ	dahyamAna--SravaNaH ca tEH praviSan eva niryAntIm datta--sarva-svApateyAm
   gṛhīta-maraṇa-prasādhanāṃ jānakīm iva jāta-vedasaṃ patyuḥ puraḥ	gRhIta-maraNa--prasADanAm jAnakIm iva jAta-vedasam patyuH puras-
   pravekṣyantīṃ pratyagra-snānârdra-dehatayā śriyam iva bhagavatīṃ sadyaḥ	pravekzyantIm pratyagra--snAnârdra--deha-tayA Sriyam iva BagavatIm sadyas-
   samudrād utthitāṃ kusumbha-babhruṇī vāsasī divam iva tejasī sāṃdhye	samudrAt utTitAm kusumBa-baBruNI vAsasI divam iva tejasI sAMDye
   dadhānāṃ tāmbūla-digdha-rāgândhakārâdhara-prabhā-paṭa-pāṭalaṃ paṭṭâṃśukam	daDAnAm tAmbUla-digDa--rAj-ânDakArâ-Dara--praBA--pawa--pAwalam pawwâMSukam
   iva vidhavā-maraṇa-cihnam aṅga-lagnam udvahantīṃ rakta-kaṇṭha-sūtreṇa	iva viDavA--maraNa--cihnam aFga-lagnam udvahantIm rakta-kaNWa-sUtreNa
   kucântarâvalambinā sphuṭita-hṛdaya-vigalita-rudhira-dhārâśaṅkāṃ kurvantīṃ	kucântarâvalambinA sPuwita--hRdaya--vigalita-ruDira---DArâ-SaFkAm kurvantIm
   tiryak-kuṭila-kuṇḍala-koṭi-kaṇṭakâkṛṣṭa-tantunā hāreṇa valitena	tiryak--kuwila--kuNxala--kowi-kaNwakâ-kRzwa--tantunA hAreNa valitena
   sitâṃśuka-pāśenêva kaṇṭham utpīḍayantīṃ sarasa-kuṅkumâṅga-rāgatayā	sitâMSuka-pASenêva kaNWam utpIxayantIm sarasa--kuFkumâFga-rAgatayA
   kavalitām iva didhakṣatā citârciṣmatā citânalârcana-kusumair iva	kavalitAm iva diDakzatA citârcizmatA citânalârcana--kusumEH iva
   dhavala-dhavalair aśru-bindubhir aṃśukôtsaṅgam āpūrayantīṃ	Davala--DavalEH aSru--binduBiH aMSukôtsaFgam ApUrayantIm
   gṛha-devatâmantraṇa-balim iva valayair vigaladbhiḥ pade pade vikirantīm	gRha--devatâ-mantraNa--balim iva valayEH vigaladBiH pade pade vikirantIm
   āprapadīnāṃ kaṇṭhe guṇa-kusuma-mālāṃ yama-dolām ivârūḍhām	AprapadInAm kaNWe guNa--kusuma-mAlAm yama-dolAm ivârUXAm
   antar-guñjan-madhukara-mukhareṇâmantryamāṇa-locanôtpalām iva karṇôtpalena	antar-guQjan--maDukara--muKareNâ-mantryamANa--locanôtpalAm iva karNôt-palena
   pradakṣiṇī-kriyamāṇam iva maṇi-nūpura-bandhubhir baddha-maṇḍalaṃ	pradakziNI--kriyamANam iva maNi--nUpura--banDuBiH badDa--maNxalam
   bhramadbhir bhavana-haṃsaiḥ saṃnihita-prāṇa-samaṃ maraṇāya cittam iva	BramadBiH Bavana--haMsEH saMnihita--prANa--samam maraNAya cittam iva
   citra-phalakam a-vicalaṃ dhārayantīm	citra-Palakam a-vicalam DArayantIm
   arcâbaddhôddhūyamāna-dhavala-puṣpa-dāmakāṃ pati-vratā-patākām iva	arcâ-badDôdDUyamAna---Davala--puzpa-dAmakAm pati-vratA--patAkAm iva
   pati-prāsa-yaṣṭim iṣṭām upagūhamānāṃ bandhor iva nija-cāritrasya	pati--prAsa-yazwim izwAm upagUhamAnAm banDoH iva nija--cAritrasya
   dhavalasya nṛ-pāta-patrasya puro netrôdakam utsṛjantīṃ patyuḥ	Davalasya nR-pAta--patrasya puras netrôdakam utsRjantIm patyuH
   pāda-patana-samudvamad-abhyadhika-bāṣpâmbhaḥ-pravāha-pratiruddha-dṛśaḥ	pAda-patana--samudvamad-aByaDika--bAzpâmBaH--pravAha--pratirudDa-dRSaH
   katham api pratipannâdeśān sacivān saṃdiśantīm	kaTam api pratipannâ-deSAn sacivAn saMdiSantIm
   anunaya-nivartita-vidhura-vṛddha-bandhu-varga-vardhamāna-dhvanibhir	anunaya--nivartita--viDura--vRdDa-banDu--varga--varDamAna---DvaniBiH-
   gṛhâkrandair ākṛṣyamāṇa-śravaṇāṃ bhartṛ-bhāṣita-nibhaiḥ	gRhâkrandEH AkRzyamANa--SravaNAm BartR-BAzita--niBEH
   pañjara-siṃha-bṛṃhitair hriyamāṇa-hṛdayāṃ dhātryā bhartṛ-bhaktyā ca nijayā	paQjara--siMha--bRMhitEH hriyamANa--hRdayAm DAtryA BartR-BaktyA ca nijayA
   prasādhitāṃ mūrcchayā jaratyā ca saṃstutayā dhāryamāṇāṃ sakhyā pīḍayā ca	prasADitAm mUrcCayA jaratyA ca saMstutayA DAryamANAm saKyA pIxayA ca
   vyasana-saṃgatayā samāliṅgitāṃ parijanena saṃtāpena ca	vyasana-saMgatayA samAliFgitAm parijanena saMtApena ca
   gṛhīta-sarvâvayavena parītāṃ kula-putrôcchvasitaiś ca mahattarair	gRhIta--sarvâvayavena parItAm kula-putrô=-SvasitEH ca mahattarEH-
   adhiṣṭhitāṃ kañcukibhir duḥkhaiś câtivṛddhair anugatāṃ bhū-pāla-vallabhān	aDizWitAm kaQcukiBiH duHKEH câti-vRdDEH anugatAm BU-pAla-vallaBAn
   kauleyakān api sāsram ālokayantīṃ sa-patnīnām api pādayoḥ patantīṃ	kOleyakAn api sa-asram AlokayantIm sa-patnInAm api pAdayoH patantIm
   citra-putrikām apy āmantrayamāṇāṃ gṛha-patatriṇām apy añjaliṃ purastād	citra--putrikAm api Amantra-yamANAm gRha-patatriNAm api aQjalim purastAd
   uparacayantīṃ paśūn apy āpṛcchyamānāṃ bhavana-pādapān api pariṣvajyamānāṃ	uparacayantIm paSUn api ApRcCyamAnAm Bavana--pAdapAn api parizvajyamAnAm
   mātaraṃ dadarśa.	mAtaram dadarSa.
   dūrād eva ca bāṣpāyamāṇa-dṛṣṭir abhyadhāt: amba tvam api māṃ manda-puṇyaṃ	dUrAt eva ca bAzpAyamANa-dRzwiH aByaDAt: amba tvam api mAm manda--puNyam
   tyajasi prasīda nivartasva ity abhidadhāna eva ca sa-sneham iva	tyajasi prasIda nivartasva iti aBidaDAnaH eva ca sa-sneham iva
   nūpura-maṇi-marīcibhiś cumbyamāna-cūḍaś caraṇayor nyapatat.	nUpura-maNi--marIciBiH cumbyamAna-cUxaH caraNayoH nyapatat.
   devī tu Yaśomatī tathā tiṣṭhati pāpa-nihita-śirasi vi-manasi kanīyasi	devI tu YaSomatI taTA tizWati pApa--nihita--Sirasi vi-manasi kanIyasi
   preyasi tanaye guruṇā giriṇêvôdvegâvegenâvaṣṭabhyamānā mūrcchândha-tamasaṃ	preyasi tanaye guruNA giriNê-vôdvegâ-vegenâ-vazwaByamAnA mUrcCânDa-tam-asam
   rasā-talam iva praviśantī bāṣpa-pravāheṇêva cira-nirodha-saṃpiṇḍitena	rasA-talam iva praviSantI bAzpa--pravAheNêva cira--niroDa--saMpiNxitena
   sneha-saṃbhāreṇa nirbharâvir-bhūtenâbhibhūyamānā kṛta-prayatnâpi	sneha--saMBAreNa nirBarâvir-BUtenâBiBUyamAnA kRta--prayatnâpi
   nivārayituṃ na śaśāka bāṣpôtpatanam.	nivArayitum na SaSAka bAzpôt-patanam.
   utkaṭa-kucôtkampa-prakaṭitâsahya-śokâkūtā ca	utkawa-kucôt-kampa--prakawitâ-sahya--SokâkUtA ca
   gadgadikā-gṛhyamāṇa-gala-vikalā	gadgadikA-gRhyamANa--gala-vikalA
   niḥ-sāmānya-manyu-taralī-kriyamāṇâdharôddeśā	niH-sAmAnya--manyu-taralI--kriyamANâDarôt-deSA
   punar-ukta-sphuraṇa-nibiḍita-nāsā-puṭā nimīlya nayane	punar--ukta--sPuraNa--nibixita-nAsA--puwAH nimIlya nayane
   nayanâmbhaḥ-seka-plavena plāvayantī vimalau kapolau saṃcchādya	nayanâmBaH-seka-plavena plAvayantI vimalO kapolO saMcCAdya
   kara-nakha-mayūkha-mālā-khacita-tanunā	kara-naKa-mayUKa--mAlA-a--Kacita--tanunA
   tanv-antara-nirgacchad-acchâsra-srota-sevâṃśuka-paṭântena kiṃ-cid	tanu--antara--nirgacCat--acCâsra--srota--sevâMSuka-pawântena kiM-cid-
   uttānitaṃ vadanênduṃ dūyamāna-mānasā smarantī prasnuta-stanī	uttAnitam vadanêndum dUyamAna--mAnasA smarantI prasnuta--stanI
   prasava-divasād ārabhya sakalam aṅka-śāyinaḥ śaiśavam asya	prasava--divasAt AraBya sakalam aFka-SAyinaH SESavam asya
   jñāti-gṛha-gata-hṛdayā amba tāta na paśyataṃ pāpāṃ para-loka-prasthitāṃ	jQAti-gRha--gata--hRdayAH amba tAta na paSyatam pApAm para-loka--prasTitAm
   mām evam ati-duḥkhitām iti muhur muhur ākrandatī pitarau hā vatsa	mAm evam ati-duHKitAm iti muhur muhur AkrandatI pitarO hA vatsa
   viśrānta-bhāga-dheyayā na dṛṣṭo 'si iti preṣṭhaṃ jyeṣṭhaṃ tanayam	viSrAnta--BAga--DeyayA na dRzwaH asi iti prezWam jyezWam tanayam
   a-saṃnihitaṃ krośantī a-nāthā jātā iti śvaśura-kula-vartinīṃ duhitaram	a--saMnihitam kroSantI a-nATAH jAtAH iti SvaSura--kula-vartinIm duhitaram
   anuśocantī niṣ-karuṇa kim aparāddhaṃ tavâmunā janena iti daivam	anuSocantI niz-karuNa kim aparAdDam tavâmunA janena iti dEvam
   upālabhamānā nâsti mat-samā sīmantinī duḥkha-bhāginī iti nindantī	upAlaBamAnA nâsti mat--samA sImantinI duHKa-BAginI iti nindantI
   bahu-vidham ātmānaṃ muṣitâsmi kṛtânta nṛ-śaṃsa tvayā ity akāṇḍe kṛtântaṃ	bahu-viDam AtmAnam muzitâsmi kRtânta nR-SaMsa tvayA iti akANxe kRtântam
   garhamāṇā mukta-kaṇṭham ati-ciraṃ prākṛta-pramadêva prārodīt.	garhamANA mukta-kaNWam ati--ciram prAkRta-pramadêva prArodIt.
   praśānte ca manyu-vege sa-sneham utthāpayām āsa sutam.	praSAnte ca manyu-vege sa-sneham utTApayAm Asa sutam.
   hastena câsya praruditasya pakṣma-pālī-puñjyamānâśru-kaṇa-nivahāṃ drutām	hastena ca-asya praruditasya pakzma--pAlI--puQjyamAnâSru--kaNa-nivahAm drutAm
   ivâdhikataraṃ kṣarantīṃ dṛṣṭim unmamārja.	ivâDikataram kzarantIm dRzwim unmamArja.
   svayam api kaṭhora-rāga-paripīyamānena dhavalimnā mucyamānôdare	svayam api kaWora--rAga---paripIyamAnena DavalimnA mucyamAnôdare
   kvathad-aśru-sravat-paryante śukla-śīkara-tāra-tārakita-pakṣmaṇī	kvaTat--aSru--sravat--paryante Sukla-SIkara-tAra--tArakita-pakzmaNI
   sūkṣmatarâśru-bindu-paripāṭī-patanânubandha-vidhure locane punaḥ punar	sUkzmatarâSru--bindu--paripAwI--patanânubanDa--viDure locane punar punar-
   āpūryamāṇe pramṛjya bāṣpârdra-gaṇḍa-gṛhītāṃ ca śravaṇa-śikharam āropya	ApUryamANe pramRjya bAzpârdra-gaNxa--gRhItAm ca SravaNa--SiKaram Aropya
   śoka-lambām alaka-latām adhaḥ-srasta-vilola-bālikā-vyākulitāṃ ca	Soka--lambAm alaka-latAm aDas--srasta-vilola--bAlikA--vyAkulitAm ca
   samutsārya tiraścīṃ cikura-saṭām aśru-pravāha-pūritam ārdraṃ ca kiṃ-cic	samutsArya tiraScIm cikura--sawAm aSru--pravAha--pUritam Ardram ca kiM-cic
   cyutam utkṣipya hastena stanôttarīyaṃ taraṅgitam iva nakhâṃśu-paṭalena	cyutam utkzipya hastena stanôttarIyam taraFgitam iva naKâMSu--pawalena
   magnâṃśuka-paṭânta-tanu-tāmra-lekhā-lāñchita-lāvaṇya-kuñjikā-varjita-rājata-rāja-haṃsâsya-samudgīrṇena	magnâMSuka--pawânta--tanu--tAmra---leKA-a-lAn-Sita--lAvaNya--kuQjikA--varjita--rAjata-rAja--haMsâsya--samudgIrNena
   payasā prakṣālya mukha-kamalaṃ kala-mūka-loka-vidhṛte vāsaḥ-śakale śucini	payasA prakzAlya muKa--kamalam kala-mUka--loka--viDRte vAsaH-Sakale Sucini
   samunmṛjjya pāṇī suta-vadana-vinihita-nibhṛta-nayana-yugalā ciraṃ sthitvā	samunmRjjya pANI suta--vadana--vinihita--niBRta--naya-na--yugalA ciram sTitvA
   punaḥ punar āyataṃ niḥśvasyâvādīt: vatsa nâsti na priyo nir-guṇo vā	punar punar Ayatam niHSvasi-âvAdIt: vatsa nâsti na priyaH nir-guNaH vA
   parityāgârho vā.	parityAgârhaH vA.
   stanyenaiva saha tvayā pītaṃ me hṛdayam.	stanyena-eva saha tvayA pItam me hRdayam.
   asmiṃś ca samaye prabhūta-prabhu-prasādântaritā tvāṃ na paśyati dṛṣṭiḥ.	asmin ca samaye praBUta--praBu--prasAdântaritA tvAm na paSyati dRzwiH.
   api ca putraka puruṣântara-viloka-navya-saninī rājyôpakaraṇam a-karuṇā vā	api ca putraka puruzântara--viloka-navya--saninI rAjyôpakaraNam a-karuNA vA
   nâsmi lakṣmīḥ kṣamā vā.	nâsmi lakzmIH kzamA vA.
   kula-kalatram asmi cāritra-mātra-dhanā dharma-dhavale kule jātā.	kula--kalatram asmi cAritra--mAtR-a-DanAH Darma-Davale kule jAtA.
   kiṃ vismṛto 'si māṃ samara-śata-śauṇḍasya puruṣa-prakāṇḍasya kesariṇa iva	kim vismRtaH asi mAm samara-Sa-ta-SONxasya puruza--prakANxasya kesariNaH iva
   kesariṇīṃ gṛhiṇīm.	kesariNIm gRhiNIm.
   vīra-jā vīra-jāyā vīra-jananī ca mā-dṛśī parākrama-kraya-krītā katham	vIra-jA vIra-jAyA vIra-jananI ca mA-dRSI parAkrama-kraya--krItA kaTam
   anyathā kuryāt.	anyaTA kuryAt-.
   evaṃ-vidhena pitrā te Bharata-Bhagīratha-Nābhāga-nibhena	evaM-viDena pitrA te Bha-rata-Bha-gIraTa-NA-BAga--niBena
   narêndra-vṛndārakeṇa gṛhītaḥ pāṇiḥ.	narêndra--vRndArakeNa gRhItaH pANiH.
   āsevitaḥ	AsevitaH
   sevā-saṃbhrāntânanta-sāmanta-sīmantinī-samāvarjita-jāmbū-nada-ghaṭâbhiṣekaḥ	sevA--saMBrAntânanta--sAmanta--sImanti-nI--samAvarjita--jAmbU-nada--GawâBizekaH
   śirasā.	SirasA.
   labdho manoratha-durlabho mahā-devī-paṭṭa-bandha-satkāra-lābho lalāṭena.	labDaH manoraTa--durlaBaH mahA--devI--pawwa-banDa--satkAra--lABaH lalAwena.
   āpītau yuṣmad-vidhaiḥ putrair	ApItO yuzmad--viDEH putrEH-
   a-mitra-kalatra-bandi-vṛnda-vidhūyamāna-cāmara-maruc-cala-cīnâṃśuka-dharau	a-mitra--kalatra-bandi-vRnda--viDUyamAna--cAmara---maruc-cala--cInâMSuka--DarO
   payodharau.	payoDarO.
   sa-patnīnāṃ śiraḥsu nihitaṃ	sa-patnInAm SiraHsu nihitam
   naman-nikhila-kaṭaka-kuṭumbinī-kirīṭa-māṇikya-mālârcitaṃ caraṇa-yugalakam.	naman--niKila--kawaka--kuwumbinI--kirIwa--mANikya--mAlârcitam caraNa--yugalakam.
   evaṃ kṛtârtha-sarvâvayavā kim aparam apekṣe kṣīṇa-puṇyā martum	evam kRtârTa--saru-âvayavA kim aparam apekze kzINa--puNyA martum
   a-vidhavaiva vāñchāmi.	a-viDavA-eva vAQCAmi.
   na ca śaknomi dagdhasya sva-bhartur ārya-putra-virahitā Ratir iva	na ca Saknomi dagDasya sva-BartuH Arya-putra--virahitA RatiH iva
   nir-arthakān pralāpān kartum.	nir-arTakAn pralApAn kartum.
   pituś ca te pāda-dhūlir iva prathamaṃ gagana-gamanam āvedayantī bahu-matā	pituH ca te pAda-DUliH iva praTamam gagana--gamanam AvedayantI bahu-matA
   bhaviṣyāmi śūrânurāgiṇīnāṃ surâṅganānām.	BavizyAmi SUrânurAgiNInAm surâFganAnAm-.
   pratyagra-dṛṣṭa-dāruṇa-duḥkha-dagdhāyāś ca me kiṃ dhakṣyati dhūma-dhvajaḥ.	pratyagra-dRzwa--dAruNa--duHKa-dagDAyAH ca me kim Dakzyati DUma-DvajaH.
   maraṇāc ca me jīvitam evâsmin samaye sāhasam.	maraNAt ca me jIvitam evâsmin samaye sAhasam.
   ati-śīlaḥ pati-śokânalād a-kṣaya-snehêndhanād asmād analaḥ.	ati-SIlaH pati-SokânalAt a-kzaya--snehênDanAt asmAt analaH.
   Kailāsa-kalpe pravasati jīvêśvare jarat-tṛṇa-kaṇikā-laghīyasi jīvite lobha	Ka-elAsa--kalpe pravasati jIvêSvare jarat--tRNa-kaNikA-a-laGIyasi jIvite loBa
   iti kva ghaṭate 'pi ca jīvantīm api māṃ	iti kva Gawate api ca jIvantIm api mAm
   nara-pati-maraṇâvadhīraṇa-mahā-pātakinīṃ na sprakṣyanti putra	nara-pati-maraNâ-vaDIraNa--mahA-pAtakinIm na sprakzyanti putra
   putra-rājya-sukhāni.	putra-rAjya--suKAni.
   duḥkha-dagdhānāṃ ca bhūtir a-maṅgalā câ-praśastā ca nir-upayogā ca	duHKa-dagDAnAm ca BUtiH a-maFgalA câ-praSastA ca nir-upayogA ca
   bhavati.	Bavati.
   vatsa viśvastānāṃ yaśasā sthātum icchāmi loke na vapuṣā.	vatsa viSvastAnAm yaSasA sTAtum icCAmi loke na vapuzA.
   tad aham eva tvāṃ tāvat tāta prasādayāmi na punar manoratha-prātikūlyena	tat aham eva tvAm tAvat tAta prasAdayAmi na punar manoraTa--prAtikUlyena
   kad-arthanīyâsmi.	kad-arTanIyâsmi.
   ity uktvā pādayor apatat.	iti uktvA pAdayoH apatat.
   sa tu sa-saṃbhramam apanīya caraṇa-yugalam avanamita-tanur	sa tu sa-saMBramam apanIya caraNa--yugalam avanam-ita-tanuH-
   ubhaya-kara-vidhṛta-vapuṣam avani-tala-gata-śirasam udanamayan mātaram.	uBaya-kara--viDRta--vapuzam avani-tala--gata-Sirasam udanam-ayat mAtaram.
   dur-nivāratāṃ ca śucaḥ samavadhārya kula-yoṣid-ucitāṃ ca tām eva śreyasīṃ	dur-nivAra-tAm ca SucaH samavaDArya kula--yozit--ucitAm ca tAm eva SreyasIm
   manyamānaḥ kriyāṃ kṛta-niścayāṃ ca tāṃ jñātvā tūṣṇīm adho-mukho 'bhavat.	manyamAnaH kriyAm kRta--niScayAm ca tAm jQAtvA tUzNIm aDo-muKaH aBavat-.
   abhinandanti hi sneha-kātarâpi kulīnatā deśa-kālânurūpam.	aBinandanti hi sneha-kAtarâpi kulIna-tA deSa--kAlânurUpam.
   devy api Yaśomatī pariṣvajya samāghrāya ca śirasi nirgatya caraṇābhyām eva	devI api YaSomatI parizvajya samAGrAya ca Sirasi nirgatya caraNAByAm eva
   cântaḥpurāt paurâkranda-pratiśabda-nirbharābhir uparudhyamānêva digbhiḥ	cântaHpurAt pOrâ-kranda--pratiSabda--nirBarABiH uparuDyamAnêva digBiH
   Sarasvatī-tīraṃ yayau.	SarasvatI--tIram yayO.
   tatra ca strī-sva-bhāva-kātarair dṛṣṭi-pātaiḥ	tatra ca strI--sva-BAva--kAtarEH dRzwi-pAtEH
   pravikasita-rakta-paṅkaja-puñjair ivârcayitvā bhagavantaṃ bhānumantam iva	pravikasita-rakta--paFkaja--puQjEH ivârcayitvA Bagavantam BAnumantam iva
   mūrtir aindavī citra-bhānuṃ prāviśat.	mUrtiH EndavI citra-BAnum prAviSat-.
   itaro 'pi mātṛ-maraṇa-vihvalo bandhu-varga-parivṛtaḥ pituḥ pārśvaṃ prāyāt.	itaraH api mAtR-maraNa-vihvalaH banDu--varga--parivRtaH pituH pArSvam prAyAt-.
   apaśyac ca svalpâvaśeṣa-prāṇa-vṛttiṃ parivartyamāna-tārakaṃ tāraka-rājam	apaSyat ca su-alpâ-vaSeza--prANa--vRttim parivartyamAna--tArakam tAraka-rAjam
   ivâstam abhilaṣantaṃ janayitāram.	ivâstam aBilazantam janayitAram.
   a-sahya-śokôdrekâbhidrutaś ca tyājitaḥ snehena dhairyam.	a-sahya--Sokôt-rekâBidrutaH ca tyAjitaH snehena DEryam.
   āśliṣyâsya sakala-durmada-mahī-pāla-mauli-mālā-lālitau pāda-padmāv	ASlizyâsya sakala--durmada--mahI--pAla--mOli--mAlA--lAlitO pAda-padmO=-
   antas-tāpān mukha-candram iva dravī-bhavantaṃ daśana-jyotsnā-jālam iva	anta-s-tApAt muKa-candram iva dravI-Bavantam daSana--jyotsnA--jAlam iva
   jalatām āpadyamānaṃ locana-lāvaṇyam iva vilīyamānaṃ mukha-sudhā-rasam iva	jalatAm ApadyamAnam locana--lAvaNyam iva vilIyamAnam muKa--suDA-rasam iva
   syandamānam acchâccham aśru-srotasāṃ saṃtānaṃ mahā-megha-maya-vilocana iva	syandamAnam acCâcCam aSru---srotasAm saMtAnam mahA--meGa-maya--vilocanaH iva
   varṣan nitaravad-vimuktârāvaś ciraṃ ruroda.	varzan nitara-vat--vimuktârAvaH ciram ruroda.
   rājā tu tam uparudhyamāna-dṛṣṭir a-virata-rudita-śabdâśrita-śravaṇaḥ	rAjA tu tam uparuDyamAna-dRzwiH a-virata-rudita--SabdâSrita-SravaNaH
   pratyabhijñāya śanaiḥ śanair avādīt.	pratyaBijQAya SanEs SanEs avAdIt-.
   putra nârhasy evaṃ bhavitum.	putra nâRhasi evam Bavitum.
   bhavad-vidhā na hy a-mahā-sattvāḥ.	Bavat--viDAH na hi a-mahA--sattvAH.
   mahā-sattvatā hi prathamam avalambanaṃ lokasya paścād rāja-vījitā.	mahA--sattva-tA hi praTamam avalambanam lokasya paScAt rAja--vIjitA.
   sattvavatāṃ câgraṇīḥ sarvâtiśayâśritaḥ kva bhavān kva vaiklavyaṃ	sattvavatAm câgraNIH sarvâtiSayâ-SritaH kva BavAn kva vEklavyam
   kula-pradīpo 'si iti divasa-kara-sadṛśa-tejasas te laghū-karaṇam iva.	kula--pradIpaH asi iti divasa--kara--sadRSa--tejasaH te laGU-karaNam iva.
   puruṣa-siṃho 'si iti śaurya-paṭu-prajñôpabṛṃhita-parākramasya nindêva.	puruza-siMhaH asi iti SOrya--pawu--prajQôpabRMhita--parAkramasya nindêva.
   kṣitir iyaṃ tava iti lakṣaṇâkhyāta-cakravarti-padasya punar-uktam iva.	kzitiH iyam tava iti lakzaNâ-KyAta--cakravarti-padasya punar--uktam iva.
   gṛhyatāṃ śrīr iti svayam eva śriyā parigṛhītasya viparītam iva.	gRhyatAm SrIH iti svayam eva SriyA parigRhItasya viparItam iva.
   adhyāsyatām ayaṃ loka ity ubhaya-loka-vijigīṣor a-puṣkalam iva.	aDyAsyatAm ayam lokaH iti uBaya--loka-vijigIzoH a-puzkalam iva.
   svī-kriyatāṃ kośa iti	svI-kriyatAm koSaH iti
   śaśi-kara-nikara-nir-mala-yaśaḥ-saṃcayaikâbhiniveśino nir-upayogam iva.	SaSi-kara--nikara--nir-mala--yaSaH--saMcaya-ekâBiniveSinaH nir-upayogam iva.
   ātmī-kriyatāṃ rājakam iti guṇa-gaṇâtmī-kṛta-jagato gatârtham iva.	AtmI-kriyatAm rAjakam iti guNa--gaNâtmI--kRta-jagataH gatârTam iva.
   uhyatāṃ rājya-bhāra iti bhuvana-traya-bhāra-vahanôcitasyânucita-viyoga	uhyatAm rAjya--BAraH iti Buvana-traya--BAra--vahanô-citasyânucita--viyoga
   iva.	iva.
   prajāḥ parirakṣyantām iti dīrgha-dor-daṇḍârgalita-diṅ-mukhasyânuvāda iva.	prajAH parirakzyantAm iti dIrGa-doH--daNxâH-galita-diF-muKasyânuvAdaH iva.
   parijanaḥ paripālyatām iti loka-pālôpamasyânuṣaṅgikam iva.	parijanaH paripAlyatAm iti loka-pAlô-pamasyânuzaFgikam iva.
   sātatyena śastrâbhyāsaḥ kārya iti	sAtatyena SastrâByAsaH kAryaH iti
   dhanur-guṇa-kiṇa-kalaṅka-kālī-kṛta-prakoṣṭhasya kim ādiśyate.	Danur-guNa--kiNa--kalaFka--kAlI-kRta--prakozWasya kim AdiSyate.
   nigrāhyatāṃ cāpala-jātam iti nūtanatara-vayasi nigṛhītêndriyasya	nigrAhyatAm cApala-jAtam iti nUtanatara--vayasi nigRhItêndriyasya
   nir-avakāśêva me vāṇī.	nir-ava-kASêva me vANI.
   nir-avaśeṣatāṃ śatravo neyā iti sahajasya tejasa evêyaṃ cintā.	nir-avaSeza-tAm SatravaH neyAH iti sahajasya tejasaH evêyam cintA.
   ity evaṃ vadann evâ-punar-unmīlanāya nimimīla rāja-siṃho locane	iti evam vadan evâ--punar-unmIlanAya nimimIla rAja-siMhaH locane
   pratyapadyata ca pūṣâtmajaḥ.	pratyapadyata ca pUzâtmajaH.
   asminn evântare pūṣâpy āyuṣêva tejasā vyayujyata tataś ca lajjamāna iva	asmin evântare pUzâpi Ayuzêva tejasA vyayujyata tatas ca lajjamAnaH iva
   nara-pati-jīvitâpaharaṇa-janitād ātmajâparādhād adho-mukhaḥ samabhavat.	nara-pati--jIvitâpaharaNa--janitAt Atmajâ-parADAt aDo-muKaH samaBavat.
   bhū-pālâbhāva-śoka-śikhinêvântas-tāpyamānas tāmratāṃ prapede.	BU--pAlâ-BAva--Soka--SiKinêvântas-tApyamAnaH tAmra-tAm prapede.
   mandaṃ mandam a-priya-praśnârtham iva laukikīṃ sthitim anuvartamāno	mandam mandam a-priya--praSnârTam iva lOkikIm sTitim anuvartamAnaH-
   'vātarad divaḥ.	avAtarat divaH.
   ditsur iva janêśāya jalâñjalim apara-jala-nidhi-samīpam upasasarpa.	ditsuH iva janêSAya jalâQjalim apara--jala--niDi--samIpam upasasarpa.
   sadyo-datta-jalâñjalir duḥkha-dahana-dagdham iva kara-sahasram ālohitam	sadyas--datta--jalâQjaliH duHKa--dahana--dagDam iva kara--sahasram Alohitam
   ādhatta.	ADatta.
   evaṃ ca mahā-narâdhipa-nidhana-nidhīyamāna-vipula-vairagya iva	evam ca mahA-nA-râDi-pa-niDana--niDIyamAna--vipula-vEragyaH iva
   śānta-vapuṣi viśati giri-guhā-gahvaraṃ gabhasti-mālini	SAnta---vapuzi viSati giri-guhA-gahvaram gaBasti-mAlini
   samupôhyamāna-mahā-janâśru-durdinârdrī-kṛta iva nirvārtyâtape	samupôhyamAna--mahA-janâ-Sru--durdinârdrI--kRtaH iva nirvArti-âtape
   rodana-tāmra-sakala-loka-locana-rucêva lohitāyati jagati	rodana--tAmra--sakala--loka-locana-rucêva lohitAyati jagati
   uṣṇāyamānâneka-nara-niḥśvāsa-saṃtāpa-pluṣṭa iva ca nīlāyamāne divase	uzNAyamAnâneka-nara--niHSvAsa--saMtApa--pluzwaH iva ca nIlAyamAne divase
   nṛpânugamana-pracalitayêva lakṣmyā mucyamānāsu kamalinīṣu pati-śucêva	nRpânuga-mana--pracalita-yêva lakzmyA mucyamAnAsu kamalinIzu pati-Sucêva
   parivṛta-cchāyāyāṃ śyāmāyamānāyāṃ bhuvi kula-patreṣv iva	parivRta--cCAyAyAm SyAmAyamAnAyAm Buvi kula--patrezu iva
   parityakta-kalatreṣu kṛta-karuṇa-pralāpeṣu vanântān āśrayatsu duḥkhiteṣu	parityakta--kalatrezu kRta-karuNa--pralApezu vanântAn ASrayatsu duHKitezu
   cakravākeṣu chatra-bhaṅga-bhīteṣv iva nigūḍha-kośeṣu kuśeśayeṣu	cakravAkezu Catra-BaFga--BItezu iva nigUXa-koSezu kuSeSayezu
   sphuṭita-dig-vadhū-hṛdaya-rudhira-paṭala-plava iva galite raktâtape	sPuwita--diS--vaDU--hRdaya-ruDira--pawala--plavaH iva galite raktâtape
   krameṇa ca lokântaram upagatavaty anurāga-śeṣe jāte tejasām adhīśe.	krameNa ca lokântaram upagatavatI anurAga--Seze jAte tejasAm aDISe.
   gagana-tala-vitanyamāna-bahala-rāga-pāṭalāyāṃ preta-patākāyām iva	gagana-tala--vitanyamAna--bahala--rAga--pAwalAyAm preta-patAkAyAm iva
   pravṛttāyāṃ saṃdhyāyāṃ śava-śibikâlaṃkāra-kṛṣṇa-cāmara-mālāsv iva	pravRttAyAm saMDyAyAm Sava-SibikâlaMkAra--kRzNa--cAmara--mAlAsu iva
   sphurantīṣu darśana-pratikūlāsu timira-lekhāsu asitâguru-kāla-kāṣṭhāyāṃ	sPurantIzu darSana--pratikUlAsu timira-leKAsu asitâguru--kAla-kAzWAyAm
   kenâpi citāyām iva racitāyāṃ rajanyāṃ dantâmala-patra-prasādhita-karṇikāsu	kenâpi citAyAm iva racitAyAm rajanyAm dantâmala--patra--prasADita-karNikAsu
   kesara-mālā-kalpita-muṇḍa-mālikāsu anumartum ivôdyatāsu prahasita-mukhīṣu	kesara--mAlA-kalpita--muNxa--mAlikAsu anumartum ivôdyatAsu prahasita--muKIzu
   kumuda-lakṣmīṣu avatarat-tridaśa-vimāna-kiṅkiṇī-kvaṇita iva śrūyamāṇe	kumuda---lakzmIzu avatarat--tridaSa--vimAna--kiFkiNI--kvaNitaH iva SrUyamANe
   śākhi-śikhara-kulāya-līyamāna-śakuni-kula-kūjite	SAKi--SiKara--kulAya-lIyamAna--Sakuni-kula--kUjite
   nāka-patha-prasthita-pārthiva-pratyudgata-puru-hūtâtapatra iva pūrvasyāṃ	nAka-paTa--prasTita--pArTiva--pratyudgata--puru-hUtâta-patraH iva pUrvasyAm
   diśi dṛśyamāne candramasi narêndraḥ svayaṃ samarpita-skandhair gṛhītvā	diSi dRSyamAne candramasi narêndraH svayam samarpita-skanDEH gRhItvA
   śava-śibikāṃ Śibi-samaḥ sāmantaiḥ pauraiś ca purohita-puraḥsaraiḥ saritaṃ	Sava-SibikAm Śibi-samaH sAmantEH pOrEH ca purohita--puraHsarEH saritam
   Sarasvatīṃ nītvā nara-pati-samucitāyāṃ citāyāṃ hutâśa-satkriyayā	SarasvatIm nItvA nara-pati--samucitAyAm citAyAm hutâ-Sa-satkriyayA
   yaśaḥ-śeṣatām anīyata.	yaSaH-Seza-tAm anIyata.
   devo 'pi Harṣaḥ puñjī-bhūtena sakalenêva jīva-lokena lokena	devaH api HarzaH puQjI--BUtena sakalenêva jIva--lokena lokena
   rāja-kula-saṃbaddhenâ-śeṣeṇa śoka-mūkena parivṛto 'ntar-vartinâpi	rAja--kula--saMbadDenâ-SezeNa Soka--mUkena parivRtaH antar-vartinâpi
   śokânala-taptena sneha-draveṇa bahir iva sicyamāno nirvyavadhānāyāṃ	Sokânala--taptena sneha--draveNa bahis iva sicyamAnaH nirvyavaDAnAyAm
   dharaṇyām upaviṣṭa eva tāṃ niśīthinīṃ Bhīmarathī-bhīmām akhilāṃ sa-rājako	DaraNyAm upavizwaH eva tAm niSITinIm BhImaraTI--BImAm aKilAm sa-rAja-kaH-
   jajāgāra.	jajAgAra.
   ajani câsya cetasi tāte dūrī-bhūte saṃpraty etāvān khalu jīva-loko lokasya	ajani ca-asya cetasi tAte dUrI-BUte saMprati etAvAn Kalu jIva-lokaH lokasya
   bhagnāḥ panthāno manorathānāṃ khilī-bhūtāni bhūti-sthānāni sthagitāny	BagnAH panTAnaH manoraTAnAm KilI--BUtAni BUti-sTAnAni sTagitAni-
   ānandasya dvārāṇi suptā satya-vāditā luptā loka-yātrā vilīnā bāhu-śālitā	Anandasya dvArANi suptA satya--vAditA luptA loka-yAtrA vilInA bAhu-SAli-tA
   pralīnā priyâlāpitā proṣitāḥ puruṣa-kāra-vihāra-vikārāḥ samāptā	pralInA priyâlApitA prozitAH puruza-kAra--vihAra--vikArAH samAptA
   samara-śauṇḍatā dhvastā para-guṇa-prītir viśrāntā viśvāsa-bhūmayo 'padāny	samara-SONxa-tA DvastA para-guNa--prItiH viSrAntAH viSvAsa--BUmayaH apadAni-
   apadānāni nir-upayogāni śāstrāṇi nir-avalambanā vikramaika-rasatā	apadAnAni nir-upayogAni SAstrANi nir-ava-lambanA vikrama-eka-rasa-tA
   kathâvaśeṣā viśeṣa-jñatā dadātu jano jalâñjalim aurjityāya pratipadyatāṃ	kaTâvaSezAH viSeza-jQa-tA dadAtu janaH jalâQjalim OrjityAya pratipadyatAm
   pravrajyāṃ prajā-pālatā badhnātu vaidhavya-veṇīṃ vara-manuṣyatā	pravrajyAm prajA-a-pAla-tA baDnAtu vEDavya-veNIm vara-manuzya-tA
   samāśrayatu rāja-śrīr āśrama-padaṃ paridhattāṃ dhavale vāsasī vasumatī	samASrayatu rAja--SrIH ASrama--padam pariDattAm Davale vAsasI vasumatI
   vahatu valkale vilāsitā tapasyatu tapo-vaneṣu tejasvitā prāvṛṇotu cīvare	vahatu valkale vilAsitA tapasyatu tapo--vanezu tejasvi-tA prAvRNotu cIvare
   vīratā kva gamyatāṃ punas tasya kṛte kṛta-jñatayā kva punaḥ prāpsyati	vIra-tA kva gamyatAm punar tasya kRte kRta--jQa-tayA kva punar prApsyati
   tādṛśān mahā-puruṣa-nirmāṇa-paramâṇūn paramêṣṭhī śūnyāḥ saṃvṛttā daśa diśo	tAdRSAn mahA--puruza--nirmANa--paramâNUn paramêzWI SUnyAH saMvRttAH daSa diSaH-
   guṇānāṃ jagaj jātam andhakāraṃ dharmasya niṣ-phalam adhunā janma	guNAnAm jagat jAtam anDakAram Darmasya niz-Palam aDunA janma
   śastrôpajīvinām.	SastrôpajIvinAm.
   tātena vinā kutas tyās tādṛśyo divasam	tAtena vinA kutas tyAH tAdRSyaH divasam
   asama-samara-rasa-samārabdha-kalaha-kathā-kaṇṭakita-subhaṭa-kapola-bhittayo	asama--samara--rasa--samArabDa---kalaha--kaTA--kaNwaki-ta-su-Bawa--kapola--Bittayo
   vīra-goṣṭhyaḥ.	vIra-gozWyaH.
   api nāma svapne 'pi dṛśyeta dīrgha-rakta-nayanaṃ punas tan-mukha-sarojaṃ	api nAma svapne api dRSyeta dIrGa--rakta-nayanam punar tan--muKa--sarojam
   janmântare 'pi punaḥ pariṣvajyeta tal-loha-stambhâbhyadhika-garima-garbhaṃ	janmântare api punar parizvajyeta tal--loha--stamBâByaDika--garima--garBam
   bhuja-yugalam.	Buja--yugalam.
   lokântare 'pi putrêty ālapataḥ punaḥ punaḥ śrūyeta sā sudhā-rasam	lokântare api putrêti AlapataH punar punar SrUyeta sA suDA-rasam
   udgirantī mathyamāna-kṣīra-sāgarôdgāra-gambhīrā bhāratîti.	udgirantI maTyamAna-kzIra-sAgarôdgAra--gamBIrA BAratîti.
   etāni cânyāni ca cintayata evâsya katham api sā kṣayam iyāya yāminī.	etAni cânyAni ca cintayate evâsya kaTam api sA kzayam iyAya yAminI.
   tataḥ śucêva mukta-kaṇṭham āraṭatsu kṛkavāka-kuleṣu	tatas Sucêva mukta-kaNWam Arawatsu kRkavAka--kulezu
   gṛha-giri-taru-śikharebhyaḥ pātayatsv ātmānaṃ mandira-mayūreṣu	gRha-giri-taru--SiKareByaH pAtayatsu AtmAnam mandira--mayUrezu
   parityakta-nija-nivāseṣu ca vanāya prasthiteṣu patra-ratheṣu	parityakta-nija--nivAsezu ca vanAya prasTitezu patra--raTezu
   sadyas-tanū-bhūte tāmyati tamasi mandī-bhūtâtma-sneheṣv a-bhāvam	sadya-s-tanU--BUte tAmyati tamasi mandI--BUtâtma--snehezu a-BAvam
   abhilaṣatsu pradīpeṣu sphurad-aruṇa-kiraṇa-valkala-prāvṛta-vapuṣi	aBilazatsu pradIpezu sPurat--aruNa--kiraNa-valkala--prAvRta--vapuzi
   pravrajyām iva pratipanne nabhasi prabhāta-samayena samuttīryamāṇāsu	pravrajyAm iva pratipanne naBasi praBAta--samayena samuttIryamANAsu
   pārthivâsthi-śakala-kalāsv iva kalaviṅka-kaṃdharā-dhūsarāsu tārakāsu	pArTivâ-sTi-Sakala-kalAsu iva kalaviFka--kaMDarA--DUsarAsu tArakAsu
   bhū-bhṛd-dhātu-garbha-kumbha-dhāriṣu vividha-saraḥ-sarit-tīrthâbhimukheṣu	BU-BRt--DAtu--garBa--kumBa-DArizu viviDa--saraH--sarit-tIrTâBimuKezu
   prasthiteṣu vana-kari-kuleṣu śāva-śuci-siktha-paṭala-pāṇḍure piṇḍa	prasTitezu vana--kari--kulezu SAva--Suci--sikTa--pawala--pANxure piNxa
   ivâpara-payo-nidhi-pulina-parisare pātyamāne śaśini krameṇa ca	ivâpara-payo--niDi--pulina--parisare pAtyamAne SaSini krameNa ca
   nṛpa-citânala-dhūma-visara-dhūsarī-kṛta-tejasîva	nRpa--citâ-nala--DUma--visara--DUsarI--kRta--tejasîva
   nara-pati-śoka-pāvaka-dāha-kiraṇa-kalaṅka-kālī-kṛta-cetasîva	nara-pati--Soka--pAvaka--dAha--kiraNa--kalaFka-kAlI-kRta-cetasîva
   proṣita-samastântaḥpura-puraṃdhri-mukha-candra-vṛndôdvega-vidrāṇa-vapuṣîva	prozita--samastântaHpura--puraMDri-muKa--candra-vRndôt-vega--vidrANa--vapuzîva
   prathamâstam-ita-rohiṇī-raṇaraṇaka-vimanasîva câstam-upagate rāja-nikare	praTamâ-stam--ita--rohiNI--raNa-raNa-ka-vimanasîva câstam-upagate rAja--nikare
   rājatîva deve divam ārūḍhe savitari parivṛtte rājya iva rajanī-prabandhe	rAjatîva deve divam ArUXe savitari parivRtte rAjyaH iva rajanI--prabanDe
   prabuddha-rāja-haṃsa-maṇḍala-prabodhyamānaḥ paṅkajâkara iva cacāla snānāya	prabudDa---rAja--haMsa--maNxala--praboDyamAnaH paFkajâ-karaH iva cacAla snAnAya
   devo Harṣaḥ.	devaH HarzaH.
   tataś ca nūpura-rava-virāma-mūka-manda-mandira-haṃseṣu	tatas ca nUpura-rava--virAma--mUka-manda--mandira--haMsezu
   śokâkula-katipaya-kañcuki-mātrâvaśeṣeṣu śuddhânteṣu patita-yūthapa iva	Sokâkula--katipaya--kaQcuki--mAtrâ-vaSezezu SudDântezu patita--yUTapaH iva
   vana-gaja-yūthe kakṣyântara-vartini pitṛ-parijane viṣādiny	vana--gaja---yUTe kakzi-ântara-vartini pitR-parijane vizAdiny
   upari-rudan-niṣādini ca stambha-niṣaṇṇe niṣpanda-mande rāja-kuñjare	upari-rudan--nizAdini ca stamBa--nizaNNe nizpanda--mande rAja--kuQjare
   mandurā-pālakâkranda-kathite câjira-bhāji rāja-vājini	mandurA--pAlakâ-kranda--kaTite câjira--BAji rAja-vAjini
   viśrānta-jaya-śabda-kalakale ca śūnye ca mahā-sthāna-maṇḍape	viSrAnta--jaya--Sabda-kalakale ca SUnye ca mahA--sTAna--maNxape
   dahyamāna-dṛṣṭir nirjagāma rāja-kulāt.	dahyamAna-dRzwiH nirjagAma rAja--kulAt.
   agāc ca Sarasvatī-tīram.	agAt ca SarasvatI--tIram.
   tasyāṃ snātvā pitre dadāv udakam.	tasyAm snAtvA pitre dadO udakam.
   apasnātaś câ-niṣpīḍita-maulir eva paridhāyôdgamanīya-dukūla-vāsasī	apasnAtaH câ-nizpIxita--mOliH eva pariDAyôt-gamanIya--dukUla--vAsasI
   niḥśvāsa-paro nir-ātapatro nir-utsāraṇaḥ samupanīte 'pi saptau caraṇābhyām	niHSvAsa--paraH nir-Ata-patraH nir-utsAraNaH samupanIte api saptO caraNAByAm
   eva nāsâgrâsaktena rakta-tāmarasa-tāmreṇa cakṣuṣā hṛdayâvaśeṣasyâpi pitur	eva na-asâgrâ-saktena rakta-tAmarasa--tAmreNa cakzuzA hRdayâ-vaSezasi-âpi pituH-
   dāha-śaṅkayā śokâgnim iva udgirann a-tāmbūlasyâpi sucira-prakṣālitasya	dAha--SaFkayA Sokâgnim iva udgiran a-tAmbUlasi-âpi su-cira--prakzAlitasya
   kalpa-taru-kisalaya-komalasyêva	kalpa-taru--kisalaya--komalasyêva
   sva-bhāva-pāṭalasyâdharasyâdhara-pallavasya prabhayā māṃsa-rudhira-kavalān	sva-BAva--pAwalasyâDarasyâDara--pallavasya praBayA mAMsa-ruDira--kavalAn
   iva hṛdayâbhighātād udvamann uṣṇa-niḥśvāsa-mokṣair bhavanam ājagāma.	iva hRdayâBiGAtAt udvaman uzNa--niHSvAsa-mokzEH Bavanam AjagAma.
   rāja-vallabhās tu bhṛtyāḥ suhṛdaḥ sacivāś ca tasminn evâhani nirgatya	rAja-vallaBAH tu BRtyAH suhRdaH sacivAH ca tasmin eva-ihani nirgatya
   priyaṃ putra-dāram utsṛjyôdbāṣpair bandhubhir vāryamāṇā api	priyam putra-dAram utsRjyôt-bAzpEH banDuBiH vAryamANAH api
   bahu-nṛpa-guṇa-gaṇa-hṛta-hṛdayāḥ ke-cid ātmānaṃ bhṛguṣu babandhuḥ ke-cit	bahu--nRpa--guNa--gaNa--hRta--hRdayAH ke-cid AtmAnam BRguzu babanDuH ke-cid-
   tatraiva tīrtheṣu tasthuḥ ke-cid anaśanair āstīrṇa-tṛṇa-kuśā	tatra-eva tIrTezu tasTuH ke-cid anaSanEH AstIrNa-tRNa-kuSA
   vyathamāna-mānasāḥ śucam asamām aśamayan ke-cic chalabhā iva vaiśvānaraṃ	vyaTa-mAna--mAnasAH Sucam asamAm aSamayan ke-cid CalaBAH iva vESvAnaram
   śokâvega-vivaśā viviśuḥ ke-cid dāruṇa-duḥkha-dahana-dahyamāna-hṛdayā	Sokâvega--vivaSA viviSuH ke-cid dAruNa--duHKa--dahana--dahyamAna--hRdayA
   gṛhīta-vācas tuṣāra-śikhariṇaṃ śaraṇam upāyayuḥ ke-cid vindhyôpatyakāsu	gRhIta-vAcaH tuzAra--SiKariNam SaraNam upAyayuH ke-cid vinDyôpatyakAsu
   vana-kari-kula-kara-śīkarâsāra-sicyamāna-tanavaḥ pallava-śayana-śāyinaḥ	vana-kari--kula-kara-SIkarâ-sAra--sicyamAna-tanavaH pallava-Sayana-SAyinaH
   saṃtāpam aśamayan ke-cit saṃnihitān api viṣayān utsṛjya sevā-vimukhāḥ	saMtApam aSamayan ke-cid saMnihitAn api vizayAn utsRjya sevA--vimuKAH
   paricchinnaiḥ piṇḍakair aṭavī-bhuvaḥ śūnyā jagṛhuḥ ke-cit pavanâśanā	paricCinnEH piNxakEH awavI--BuvaH SUnyAH jagRhuH ke-cid pavanâSanA
   dharma-dhanā dhamad-dhamanayo munayo babhūvuḥ ke-cid gṛhīta-kāṣāyāḥ	Darma--DanAH Damad-Dam-anayaH munayaH baBUvuH ke-cid gRhIta--kAzAyAH
   kāpilaṃ matam adhijagire giriṣu ke-cid ācoṭita-cūḍā-maṇiṣu śiraḥsu	kApilam matam aDijagire girizu ke-cid Acowita--cUxA-maNizu SiraHsu
   śaraṇī-kṛta-Dhūrjaṭayo jaṭā jaghaṭire.	SaraNI-kRta--DhUrjawayaH jawA jaGawire.
   apare pari-pāṭala-pralamba-cīvarâmbara-saṃvītāḥ svāmy-anurāgam ujjvalaṃ	apare pari-pAwala--pralamba--cIvarâmbara--saMvItAH svAmI--anurAgam ujjvalam
   cakruḥ.	cakruH.
   anye tapo-vana-hariṇa-jihvâñcalôllihyamāna-mūrtayo jarāṃ yayuḥ.	anye tapo--vana-hariNa--jihvâQcalôt-lihyamAna--mUrtayaH jarAm yayuH.
   apare punaḥ pāṇi-pallava-pramṛṣṭair ātāmra-rāgair nayana-puṭaiḥ	apare punar pANi-pallava--pramRzwEH AtAmra-rAgEH nayana--puwEH
   kamaṇḍalubhiś ca vāri vahanto gṛhīta-vratā muṇḍā viceruḥ.	kamaNxaluBiH ca vAri vahantaH gRhIta-vratAH muNxAH viceruH.
   devam api Harṣaṃ tad-avasthaṃ pitṛ-śoka-vihvalī-kṛtaṃ śriyaṃ śāpa iti	devam api Harzam tat--avasTam pitR-Soka-vihvalI-kRtam Sriyam SApaH iti
   mahīṃ mahā-pātakam iti rājyaṃ roga iti bhogān bhuj-aṅgā iti nilayaṃ niraya	mahIm mahA-pAtakam iti rAjyam rogaH iti BogAn Buj-aFgAH iti nilayam niraya
   iti bandhuṃ bandhanam iti jīvitam a-yaśa iti dehaṃ droha iti kalyatāṃ	iti banDum banDanam iti jIvitam a-yaSaH iti deham drohaH iti kalyatAm
   kalaṅka iti āyur a-puṇya-phalam iti āhāraṃ viṣam iti viṣam a-mṛtam iti	kalaFkaH iti AyuH a-puNya--Palam iti AhAram vizam iti vizam a-mRtam iti
   candanaṃ dahana iti kāmaṃ krakaca iti hṛdaya-sphoṭanam abhyudaya iti ca	candanam dahanaH iti kAmam krakacaH iti hRdaya--sPowanam aByudaya iti ca
   manyamānaṃ sarvāsu kriyāsu vimukhaṃ pitṛ-pitāmaha-parigrahâgatāś	manyamAnam sarvAsu kriyAsu vimuKam pitR-pitAmaha--parigrahâ-gatAH-
   ciraṃ-tanāḥ kula-putrāḥ vaṃśa-kramâhita-gauravāś ca grāhya-giro guravaḥ	ciraM-tanAH kula--putrAH vaMSa--kramâ-hita--gOravAH ca grAhya-giraH guravaH
   śruti-smṛtîtihāsa-viśāradāś ca jarad-dvijātayaḥ śrutâbhijana-śīla-śālino	Sruti-smRtîtihAsa--viSAradAH ca jarad--dvijAtayaH SrutâBi-jana--SIla-SAlinaH-
   mūrdhâbhiṣiktāś câmātyā rājāno yathāvad-adhigatâtma-tattvāś ca saṃstutā	mUrDâBiziktAH câmAtyAH rAjAnaH yaTAvat--aDigatâtma--tattvAH ca saMstutA
   maskariṇaḥ sama-duḥkha-sukhāś ca munayaḥ saṃsārâsāratva-kathana-kuśalā	maskariNaH sa-ma--duHKa--suKAH ca munayaH saMsArâ-sAra-tva--kaTana--kuSalA
   brahma-vādinaḥ śokâpanayana-nipuṇāś ca paurāṇikāḥ paryavārayan.	brahma--vAdinaH Sokâpanayana--nipuNAH ca pOrANikAH paryavArayan.
   a-svatantrī-kṛtaś ca tair manasâpi nâlabhata śokânupravaṇam ācaritum.	a-svatantrI--kRtaH ca tEH manasâpi nâlaBata SokânupravaNam Acaritum.
   pracura-mitrânunīyamānaś ca sanābhibhiḥ kathaṃ katham apy āhārâdikāsu	pracura-mitrânunIyamAnaH ca sa-nABiBiH kaTam kaTam api AhArâdikAsu
   kriyāsv ābhimukhyam abhajata.	kriyAsu ABimuKyam aBajata.
   bhrātṛ-gata-hṛdayaś câcintayat: api nāma tātasya maraṇaṃ	BrAtR--gata-hRdayaH câcintayat: api nAma tAtasya maraNam
   mahā-pralaya-sadṛśam idam upaśrutya āryo bāṣpa-jala-snāto na gṛhṇīyād	mahA--pralaya--sadRSam idam upaSrutyaH AryaH bAzpa--jala--snAtaH na gRhNIyAt-
   valkale.	valkale.
   nâśrayed vā rāja-rṣir āśrama-padam.	nâSrayet vA rAja-rziH ASrama--padam.
   na viśed vā puruṣa-siṃho giri-guhām.	na viSet vA puruza-siMhaH giri-guhAm.
   aśru-salila-nirbhara-bharita-nayana-nalina-yugalo vā paśyed a-nāthāṃ	aSru--salila--nirBara--Barita--nayana-nalina--yugalaH vA paSyet a-nATAm
   pṛthivīm.	pRTivIm.
   prathama-vyasana-viṣama-vihvalaḥ smared ātmānaṃ vā puruṣôttamaḥ.	praTama--vyasana--vizama--vihvalaH smaret AtmAnam vA puruzôttamaH.
   a-nityatayā janita-vairāgyo vā na nirākuryād upasarpantīṃ rājya-lakṣmīm.	a-nitya-tayA janita-vErAgyaH vA na nirAkuryAt upasarpantIm rAjya--lakzmIm.
   dāruṇa-duḥkha-dahana-prajvalita-deho vā pratipadyetâbhiṣekam.	dAruNa--duHKa--dahana--prajvalita--dehaH vA pratipadyetâBizekam.
   ihâgato vā rājabhir abhidhīyamāno na parācīnatām ācared iti.	ihâgataH vA rAjaBiH aBiDIyamAnaH na parAcInatAm Acaret iti.
   ati-pitṛ-pakṣa-pātī khalv āryaḥ.	ati-pitR-pakza-pAtI Kalu AryaH.
   sarvadā tāta-ślāghayā mām abhidhatte tāta Harṣa kasya-cid abhūd bhaviṣyati	sarvadA tAta--SlAGayA mAm aBiDatte tAta Harza kasya-cid aBUt Bavizyati
   vā punaḥ kāñcana-tāla-taru-prāṃśu kāya-pramāṇam idam īdṛk ca	vA punar kAQcana-tAla--taru--prAMSu kAya--pramANam idam IdRS ca
   divasa-kara-prītyā divasam-unmukha-vikasitaṃ mukha-mahā-kamalam.	divasa-kara--prItyA divasam-unmuKa-vikasitam muKa--mahA-kamalam.
   etau ca vajra-stambha-bhāsvarau bhuja-kāṇḍau.	etO ca vajra--stamBa-BAsvarO Buja--kANxO.
   ete ca hasita-madâlasa-Haladhara-vibhramā vilāsāḥ ko 'nyo mānī vikrānto	ete ca hasita--mad-âlasa-Hala-Dara--viBramAH vilAsAH kaH anyaH mAnI vikrAntaH-
   vadānyo vā iti.	vadAnyaH vA iti.
   etāni cânyāni ca cintayan darśanôtsuka-hṛdayo bhrātur āgamanam udīkṣamāṇaḥ	etAni cânyAni ca cintayan darSanôtsuka--hRdayaH BrAtuH Agamanam udIkzamANaH
   kathaṃ katham apy atiṣṭhad iti.	kaTam kaTam api atizWat iti.
   iti mahā-kavi-Śrī-Bāṇa-Bhaṭṭa-kṛtau Harṣa-carite mahā-rāja-maraṇa-varṇanaṃ	iti mahA-ka-vi-ŚrI-BANa--Bhawwa-kRtO Harza--carite mahA--rAja--maraNa--varNanam
   nāma pañcama ucchvāsaḥ.	nAma paQcamaH ucCvAsaH.
