   śrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ	SrI SrI rADA--kRzNa-azwa-kAlIya--lIlA-smaraNa-krama-padDatiH
   evaṃ padmopari dhyātvā rādhā-kṛṣṇau tatas tayoḥ /	evam padma-upari DyAtvA rADA--kRzNO tatas tayoH /
   aṣṭa-kālocitāṃ sevāṃ vidadhyāt siddha-dehataḥ /	azwa-kAla-ucitAm sevAm vidaDyAt sidDa--dehataH /
   guru-vargājñayā tatra pūjayed rādhikā-harī // RKK_1 //	guru-varga-AjQayA tatra pUjayet rADikA--harI // RKK_1 //
   bāhya-pūjāṃ tataḥ kṛtvā pādyam arghyaṃ krameṇa ca /	bAhya--pUjAm tatas kRtvA pAdyam arGyam krameNa ca /
   vidhi-pūrvaka-śuśrūṣā-nantaraṃ sādhakaḥ kramāt /	viDi--pUrvaka-SuSrUzA-a-nantaram sADakaH kramAt /
   dvātriṃśad-akṣara-mukhānj apen mantrān atandritaḥ // RKK_2 //	dvAtriMSat--akzara--muKAnj apet mantrAn atandritaH // RKK_2 //
   mahā-mantraṃ japed ādau daśārṇaṃ tad-antaram /	mahA-mantram japet AdO daSArNam tat--antaram /
   tataḥ śrī-rādhikā-mantraṃ gāyatrīṃ kāmikīṃ tataḥ // RKK_3 //	tatas SrI-rADikA--mantram gAyatrIm kAmikIm tatas // RKK_3 //
   tato yugala-mantraṃ ca japed rāsa-sthalī-pradam /	tatas yugala-mantram ca japet rAsa-sTalI--pradam /
   tato 'ṣṭānāṃ sakhīnāṃ ca japen mantrān yathā-kramam /	tatas azwAnAm saKInAm ca japet mantrAn yaTA-kramam /
   tato 'ṣṭa-mañjarīṇāṃ ca sva-sva-mantrān kramāj japet // RKK_4 //	tatas azwa--maQjarINAm ca sva--sva--mantrAn kramAt japet // RKK_4 //
   aṣṭa-kālīya-sūtram āha, yathā--	azwa-kAlIya-sUtram Aha, yaTA--
   niśāntaḥ prātaḥ pūrvāhno madhyāhnaś cāparāhnakaḥ /	niSA-antaH prAtar pUrvAhnaH maDyAhnaH ca-aparAhnakaH /
   sāyaṃ pradoṣo rātriś ca kālā aṣṭau yathā-kramam // RKK_5 //	sAyam pradozaH rAtriH ca kAlAH azwO yaTA-kramam // RKK_5 //
   madhyāhno yāminī cobhau ṣaṇ-muhūrta-mitau smṛtau /	maDyAhnaH yAminI ca-uBO zaN--muhUrta--mitO smRtO /
   tri-muhūrta-mitā jñeyā niśānta-pramukhāḥ pare // RKK_6 //	tri--muhUrta--mitAH jQeyAH niSA-anta--pramuKAH pare // RKK_6 //
   teṣu siddha-dehena sevanaṃ yathā sanat-kumāra-saṃhitāyām,	tezu sidDa--dehena sevanam yaTA sanat-kumAra--saMhitAyAm,
   śrī-nārada uvāca-	SrI--nAradaH uvAca-
   bhagavan sarvam ākhyātaṃ yad yat pṛṣṭhaṃ tvayā guro /	Bagavan sarvam AKyAtam yat yat pRzWam tvayA guro /
   adhunā śrotum icchāmi rāga-mārgam anuttamam // RKK_7 //	aDunA Srotum icCAmi rAga--mArgam anuttamam // RKK_7 //
   śrī-sadāśiva uvāca--	SrI--sadASivaH uvAca--
   sādhu pṛṣṭhaṃ tvayā vipra sarva-loka-hitaiṣiṇā /	sADu pRzWam tvayA vipra sarva-loka--hita-eziNA /
   rahasyam api vakṣyāmi tan me nigaditaṃ śṛṇu // RKK_8 //	rahasyam api vakzyAmi tat me nigaditam SRNu // RKK_8 //
   parakīyābhimāninyas tathāsya ca priyā janāḥ /	parakIya-aBimAninyaH taTA-asya ca priyAH janAH /
   pracureṇaiva bhāvena ramayanti nija-priyam // RKK_9 //	pracureNa-eva BAvena ramayanti nija--priyam // RKK_9 //
   ātmānaṃ cintayet tatra tāsāṃ madhye manoramām /	AtmAnam cintayet tatra tAsAm maDye manoramAm /
   rūpa-yauvana-sampannāṃ kiśorīṃ pramadākṛtim // RKK_10 //	rUpa-yOvana--sampannAm kiSorIm pramadA-AkRtim // RKK_10 //
   nānā-śilpa-kalābhijñāṃ kṛṣṇa-bhogānurūpiṇīm /	nAnA-Silpa--kalA-aBijQAm kRzNa---Boga-anurUpiNIm /
   prārthitām api kṛṣṇena tato bhoga-parāṅ-mukhīm // RKK_11 //	prArTitAm api kRzNena tatas Boga-parAF-muKIm // RKK_11 //
   rādhikānucarīṃ nityaṃ tat-sevana-parāyaṇām /	rADikA-anucarIm nityam tat-sevana--parAyaNAm /
   kṛṣṇād apy adhikaṃ prema rādhikāyāṃ prakurvatīm // RKK_12 //	kRzNAt api aDikam prema rADikAyAm prakurvatIm // RKK_12 //
   prītyānudivasaṃ yatnāt tayoḥ saṅgama-kāriṇīm /	prItyA-anudivasam yatnAt tayoH saFgama-kAriNIm /
   tat-sevana-sukhāsvāda-bhareṇātisunirvṛtām // RKK_13 //	tat-sevana--suKa-AsvAda--BareNa-ati-su-nirvRtAm // RKK_13 //
   ity ātmānaṃ vicintyaiva tatra sevāṃ samācaret /	iti AtmAnam vicintya-eva tatra sevAm samAcaret /
   brāhma-muhūrtam ārabhya yāvat sāntā mahā-niśā // RKK_14 //	brAhma--muhUrtam AraBya yAvat sa-antA mahA-niSA // RKK_14 //
   śrī-nārada uvāca--	SrI--nAradaH uvAca--
   harer atra gatāṃ līlāṃ śrotum icchāmi tattvataḥ /	hareH atra gatAm lIlAm Srotum icCAmi tattvataH /
   līlām ajānatāṃ sevyo manasā tu kathaṃ hariḥ // RKK_15 //	lIlAm ajAnatAm sevyaH manasA tu kaTam hariH // RKK_15 //
   śrī-sadāśiva uvāca--	SrI--sadASivaH uvAca--
   nāhaṃ jānāmi tāṃ līlāṃ harer nārada tattvataḥ /	na-aham jAnAmi tAm lIlAm hareH nArada tattvataH /
   vṛndā-devīṃ samāgaccha sā te līlāṃ pravakṣyati // RKK_16 //	vRndA-devIm samAgacCa sA te lIlAm pravakzyati // RKK_16 //
   avidūre itaḥ sthānāt keśī-tīrtha-samīpataḥ /	avidUre itas sTAnAt keSI-tIrTa--samIpatas /
   sakhībhiḥ saṃvṛtā sāste govinda-paricārikā // RKK_17 //	saKIBiH saMvRtA sA-Aste govinda--paricArikA // RKK_17 //
   śrī-sanat-kumāra uvāca--	SrI--sana-t-kumAraH uvAca--
   ity uktas taṃ parikramya guruṃ natvā punaḥ punaḥ /	iti uktaH tam parikramya gurum natvA punar punar /
   vṛndā-sthānaṃ jagāmāsau nārado muni-sattamaḥ // RKK_18 //	vRndA--sTAnam jagAma-asO nAradaH muni--sattamaH // RKK_18 //
   vṛndāpi nāradaṃ dṛṣṭvā praṇamyāpi punaḥ punaḥ /	vRndA-api nAradam dRzwvA praNamya-api punar punar /
   uvāca taṃ muni-śreṣṭhaṃ katham atrāgatis tava // RKK_19 //	uvAca tam muni--SrezWam kaTam atra-AgatiH tava // RKK_19 //
   śrī-nārada uvāca--	SrI--nAradaH uvAca--
   tvatto veditum icchāmi naityikaṃ caritaṃ hareḥ /	tvattaH veditum icCAmi nEtyikam caritam hareH /
   tad ādito mama bruhi yadi yogyo 'smi śobhane // RKK_20 //	tat Aditas mama bruhi yadi yogyaH asmi SoBane // RKK_20 //
   śrī-vṛndā-devy uvāca--	SrI-vRndA-devI uvAca--
   rahasyaṃ tvāṃ pravakṣyāmi kṛṣṇa-bhakto 'si nārada /	rahasyam tvAm pravakzyAmi kRzNa--BaktaH asi nArada /
   na prakāśyaṃ tvayā hy etad guhyād guhyataraṃ mahat // RKK_21 //	na prakASyam tvayA hi etat guhyAt guhyataram mahat // RKK_21 //
   atha niśānta-sevā--	aTa niSA-anta--sevA--
   madhye vṛndāvane ramye pañcāśat-kuñja-maṇḍite /	maDye vRndAvane ramye paQcASat--kuQja--maNxite /
   kalpa-vṛkṣa-nikuñje tu divya-ratna-maye gṛhe // RKK_22 //	kalpa-vRkza--nikuQje tu divya--ratna-maye gRhe // RKK_22 //
   nidritau tiṣṭhatas talpe niviḍāliṅgitau mithaḥ /	nidritO tizWataH talpe nivixa-AliFgitO miTas /
   mad-ājñā-kāribhiḥ paścāt pakṣibhir bodhitāv api // RKK_23 //	mad--AjQA--kAriBiH paScAt pakziBiH boDitO api // RKK_23 //
   gāḍhāliṅgana-nirbhedam āptau tad-bhaṅga-kātarau /	gAXa-AliFgana--nirBedam AptO tad--BaFga-kAtarO /
   na manas kurutas talpāt samutthātuṃ manāg api // RKK_24 //	na manaH kurutaH talpAt samutTAtum manAk api // RKK_24 //
   tataś ca śārikā-saṃghaiḥ śukādyair api tau muhuḥ /	tatas ca SArikA--saMGEH Suka-AdyEH api tO muhur /
   bodhitau vividhaiḥ padyaiḥ sva-talpād udatiṣṭhatām // RKK_25 //	boDitO viviDEH padyEH sva--talpAt udatizWatAm // RKK_25 //
   upaviṣṭau tato dṛṣṭvā sakhyas talpe mudānvitau /	upavizwO tatas dRzwvA saKyaH talpe mudA-anvitO /
   praviśya cakrire sevāṃ tat-kālasyocitāṃ tayoḥ // RKK_26 //	praviSya cakrire sevAm tat-kAlasya-ucitAm tayoH // RKK_26 //
   punaś ca śārikā-vākyair utthāya tau sva-talpataḥ /	punar ca SArikA--vAkyEH utTAya tO sva-talpataH /
   gacchataḥ sva-sva-bhavanaṃ bhīty-utkaṇṭhākulau mithaḥ // RKK_27 //	gacCataH sva--sva--Bavanam BIti--utkaNWa-AkulO miTas // RKK_27 //
   iti niśānta-sevā	iti niSA-anta--sevA
   atha prātaḥ-sevā--	aTa prAtar--sevA--
   prātaś ca bodhito mātrā talpād utthāya satvaram /	prAtar ca boDitaH mAtrA talpAt utTAya sa-tvaram /
   kṛtvā kṛṣṇo danta-kāṣṭhaṃ baladeva-samanvitaḥ // RKK_28 //	kRtvA kRzNaH danta--kAzWam baladeva--samanvitaH // RKK_28 //
   mātrānumodito yāti gośālāṃ dohanotsukaḥ /	mAtrA-anumoditaH yAti go-SAlAm dohana-utsukaH /
   rādhāpi bodhitā vṛddha-vayasyābhiḥ sva-talpataḥ // RKK_29 //	rADA-api boDitAH vRdDa--vayasyABiH sva--talpataH // RKK_29 //
   utthāya danta-kāṣṭhādi kṛtvābhyaṅga samācaret /	utTAya danta--kAzWa-Adi kRtvA-aByaFga samAcaret /
   snāna-vedīṃ tato gatvā snāpitā lalitādibhiḥ // RKK_30 //	snAna--vedIm tatas gatvA snApitA lalita-AdiBiH // RKK_30 //
   bhūṣā-gṛhaṃ vrajet tatra vayasyā bhūṣayanty api /	BUzA-gRham vrajet tatra vayasyAH BUzayanti api /
   bhūṣaṇair vividhair divyair gandha-mālyānulepanaiḥ // RKK_31 //	BUzaNEH viviDEH divyEH ganDa--mAlya-anulepanEH // RKK_31 //
   tataś ca sva-janais tasyāḥ śvaśrūṃ samprārthya yatnataḥ /	tatas ca su-a-janEH tasyAH SvaSrUm samprArTya yatnatas /
   paktum āhūyate tūrṇaṃ sa-sakhī sā yaśodayā // RKK_32 //	paktum AhUyate tUrNam sa-saKI sA yaSodayA // RKK_32 //
   śrī-nārada uvāca--	SrI--nAradaH uvAca--
   katham āhūyate devi pākārthaṃ sā yaśodayā /	kaTam AhUyate devi pAka-arTam sA yaSodayA /
   satīṣu pāka-kartrīṣu rohiṇī-pramukhāṣv api // RKK_33 //	satIzu pAka-kartrIzu rohiNI--pramuKAzu api // RKK_33 //
   śrī-vṛndovāca--	SrI--vRndaH-vAca--
   durvāsasā svayaṃ datto varas tasyai maharṣiṇā /	durvAsasA svayam dattaH varaH tasyE mahA-RziNA /
   iti kātyāyanī-vaktrāc chrutam āsīn mayā purā // RKK_34 //	iti kAtyAyanI--vaktrAt Srutam AsIt mayA purA // RKK_34 //
   tvayā yat pacyate devi tad-annaṃ mad-anugrahāt /	tvayA yat pacyate devi tat--annam mad--anugrahAt /
   miṣṭaṃ svādv-amṛta-sparddhi bhoktur āyuṣkaraṃ tathā // RKK_35 //	mizwam svAdu--amRta-spa-RdDi BoktuH Ayuzkaram taTA // RKK_35 //
   ity āhvayati tāṃ nityaṃ yaśodā putra-vatsalā /	iti Ahvayati tAm nityam yaSodA putra--vatsalAH /
   āyuṣmān me bhavet putraḥ svādu-lobhāt tathā satī // RKK_36 //	AyuzmAn me Bavet putraH svAdu-loBAt taTA satI // RKK_36 //
   śvaśrvānumoditā sāpi hṛṣṭā nandālayaṃ vrajet /	SvaSrvA-anumoditA sA-api hRzwAH nanda-Alayam vrajet /
   sa-sakhī-prakarā tatra gatvā pākaṃ karoti ca // RKK_37 //	sa--saKI--prakarA tatra gatvA pAkam karoti ca // RKK_37 //
   kṛṣṇo 'pi dugdhvā gāḥ kāścid dohayitvā janaiḥ parāḥ /	kRzNaH api dugDvA gAH kAScid dohayitvA janEH parAH /
   āgacchati pitur vākyāt sva-gṛhaṃ sakhibhir vṛtaḥ // RKK_38 //	AgacCati pituH vAkyAt sva-gRham saKiBiH vRtaH // RKK_38 //
   abhyaṅga-mardanaṃ kṛtvā dāsaiḥ saṃsnāpito mudā /	aByaFga-mardanam kRtvA dAsEH saMsnApitaH mudA /
   dhauta-vastra-dharaḥ sragvī candanākta-kalevaraḥ // RKK_39 //	DOta--vastra-DaraH sragvI candana-akta-kalevaraH // RKK_39 //
   dvi-phāla-baddha-keśaiś ca grīvā-bhālopari sphuran /	dvi-PAla---badDa--keSEH ca grIvA-BAla-upari sPuran /
   candrākāra-sphurad-bhāla-tilakālaka-rañjitaḥ // RKK_40 //	candra-AkAra--sPurat--BAla-tila-kAlaka-raQjitaH // RKK_40 //
   kaṅkaṇāṅgada-keyūra-ratna-mudrālasat-karaḥ /	kaFkaNa-aFgada--keyUra-ratna--mudrA-Alasat--karaH /
   muktāhāra-sphurad-vakṣā makarākṛti-kuṇḍalaḥ // RKK_41 //	muktA-hAra--sPurat--vakzA makara-AkRti--kuNxalaH // RKK_41 //
   muhur ākārito mātrā praviśed bhojanālaye /	muhur AkAritaH mAtrA praviSet Bojana-Alaye /
   avalambya karaṃ mātur baladevam anuvrataḥ // RKK_42 //	avalambya karam mAtuH baladevam anuvrataH // RKK_42 //
   bhuktvā ca vividhānnāni mātrā ca sakhibhir vṛtaḥ /	BuktvA ca viviDa-annAni mAtrA ca saKiBiH vRtaH /
   hāsayan vividhair vākyaiḥ sakhīṃs tair hāsitaḥ svayam // RKK_43 //	hAsayan viviDEH vAkyEH saKIn tEH hAsitaH svayam // RKK_43 //
   itthaṃ bhuktvā tathācamya divya-khaṭṭopari kṣaṇāt /	itTam BuktvA taTA-Acamya divya--KawwA-upari kzaNAt /
   viśramet sevakair dattaṃ tāmbūlaṃ vibhajann adan // RKK_44 //	viSramet sevakEH dattam tAmbUlam viBajan adan // RKK_44 //
   rādhāpi bhojanānandaṃ dṛṣṭvā yaśodayāhūta /	rADA-api Bojana-Anandam dRzwvA yaSodaya-AhUta /
   lalitādi-sakhī-vṛtā bhuṅkte 'nnaṃ lajjayānvitā // RKK_45 //	lalita-Adi--saKI-vRtA BuFkte annam lajjayA-anvitA // RKK_45 //
   iti prātaḥ-sevā	iti prAtar--sevA
   atha pūrvāhna-sevā--	aTa pUrvAhna--sevA--
   gopa-veśa-dharaḥ kṛṣṇo dhenu-vṛnda-puraḥ-saraḥ /	gopa-veSa--DaraH kRzNaH Denu--vRnda-puraH-saraH /
   vraja-vāsi-janaiḥ prītyā sarvair anugataḥ pathi // RKK_46 //	vraja-vAsi-janEH prItyA sarvEH anugataH paTi // RKK_46 //
   pitaraṃ mātaraṃ natvā netrāntena priyā-gaṇān /	pitaram mAtaram natvA netra-antena priyA--gaNAn /
   yathāyogyaṃ tathā cānyān sannivartya vanaṃ vrajet // RKK_47 //	yaTAyogyam taTA ca-anyAn sannivartya vanam vrajet // RKK_47 //
   vanaṃ praviśya sakhibhiḥ krīḍitvā ca kṣaṇaṃ tataḥ /	vanam praviSya saKiBiH krIxitvA ca kzaNam tatas /
   vañcayitvā ca tān sarvān dvi-traiḥ priya-sakhair yutaḥ // RKK_48 //	vaQcayitvA ca tAn sarvAn dvi-trEH priya--saKEH yutaH // RKK_48 //
   saṅketakaṃ vrajed dharṣāt priyā-sandarśanotsukaḥ /	saFketakam vrajet DarzAt priya-a--sandarSana-utsukaH /
   sāpi kṛṣṇe vanaṃ yāte dṛṣṭvā taṃ gṛham āgatā // RKK_49 //	sA-api kRzNe vanam yAte dRzwvA tam gRham AgatAH // RKK_49 //
   sūryādi-pūjā-vyājena kusumādy-āhṛti-cchalāt /	sUrya-Adi-pUjA--vyAjena kusuma-Adi--a-AhRti-=-CalAt /
   vañcayitvā gurūn yāti priya-saṅgecchayā vanaṃ // RKK_50 //	vaQcayitvA gurUn yAti priya-saFga-icCayA vanam // RKK_50 //
   iti pūrvāhna-sevā	iti pUrvAhna--sevA
   atha madhyāhna-sevā--	aTa maDyAhna--sevA--
   itthaṃ tau bahu-yatnena militvā sva-gaṇair vṛtau /	itTam tO bahu--yatnena militvA sva--gaNEH vRtO /
   vihārair vividhais tatra vane vikrīḍato mudā // RKK_51 //	vihArEH viviDEH tatra vane vikrIxataH mudA // RKK_51 //
   syandolikā-samārūḍhau sakhībhir dolitau kvacit /	syandolikA--samArUXO saKIBiH dolitO kvacid /
   kvacid veṇuṃ kara-srastaṃ priyayā coritaṃ hariḥ // RKK_52 //	kvacid veNum kara-srastam priyayA ca-uritam hariH // RKK_52 //
   anveṣayann upālabdho vipralabdhaḥ priyā-gaṇaiḥ /	anvezayan upAlabDaH vipralabDaH priyA--gaNEH /
   hāsito bahudhā tābhir hṛta-sva iva tiṣṭhati // RKK_53 //	hAsitaH bahuDA tABiH hRta-svaH iva tizWati // RKK_53 //
   vasanta-ṛtunā juṣṭaṃ vana-khaṇḍaṃ kvacin mudā /	vasanta-RtunA juzwam vana--KaNxam kvacid mudA /
   praviśya candanāmbhobhiḥ kuṅkumādi-jalair api // RKK_54 //	praviSya candana-amBoBiH kuFkuma-Adi-jalEH api // RKK_54 //
   viṣiñcato yantra-muktais tat-paṅkenāpi tau mithaḥ /	viziQcataH yantra-muktEH tat-paFkena-api tO miTas /
   sakhyo 'py evaṃ viṣiñcanti tāś ca tau siñcataḥ punaḥ // RKK_55 //	saKyaH api evam viziQcanti tAH ca tO siQcataH punar // RKK_55 //
   tathānyartusu juṣṭāsu krīḍato vana-rājiṣu /	taTA-anyartusu juzwAsu krIxataH vana--rAjizu /
   tat-tat-kālocitair nānā-vihāraiḥ sa-gaṇau dvija // RKK_56 //	tat-tat-kAlocitEH nAnA-vihArEH sa--gaNO dvijaH // RKK_56 //
   śrāntau kvacid vṛkṣa-mūlam āsādya muni-sattama /	SrAntO kvacid vRkza-mUlam AsAdya muni--sattamaH /
   upaviśyāsane divye madhu-pānaṃ pracakratuḥ // RKK_57 //	upaviSya-Asane divye maDu--pAnam pracakratuH // RKK_57 //
   tato madhu-madonmattau nidrayā mīlitekṣaṇau /	tatas maDu-mada-unmattO nidrayA mIlita-IkzaNO /
   mithaḥ pāṇiṃ samālambya kāma-bāṇa-vaśaṅgatau // RKK_58 //	miTas pANim samAlambya kAma-bANa--vaSaFgatO // RKK_58 //
   riraṃsu viśataḥ kuñjaṃ skhalat-pādābjakau pathi /	riraMsu viSataH kuQjam sKalat-pAda-abjakO paTi /
   tato vikrīḍatas tatra kariṇī-yūthapau yathā // RKK_59 //	tatas vikrIxataH tatra kariNI--yUTapO yaTA // RKK_59 //
   sakhyo 'pi madhubhir mattā nidrayā pihitekṣaṇāḥ /	saKyaH api maDuBiH mattAH nidrayA pihita-IkzaNAH /
   abhitaḥ kuñja-puñjeṣu sārvā eva vililyire // RKK_60 //	aBitas kuQja--puQjezu sArvAH eva vililyire // RKK_60 //
   pṛthag ekena vapuṣā kṛṣṇo 'pi yugapad vibhuḥ /	pRTak ekena vapuzA kRzNaH api yugapad viBuH /
   sarvāsāṃ sannidhiṃ gacchet priyāṇāṃ parito muhuḥ // RKK_61 //	sarvAsAm sanniDim gacCet priyANAm paritas muhur // RKK_61 //
   ramayitvā ca tāḥ sarvāḥ kariṇī-gajarāḍ iva /	ramayitvA ca tAH sarvAH kariNI-gaja-rAj iva /
   priyayā ca tathā tābhiḥ sarovaram athāvrajet // RKK_62 //	priyayA ca taTA tABiH sarovaram aTa-Avrajet // RKK_62 //
   śrī-nārada uvāca--	SrI--nAradaH uvAca--
   vṛnde śrī-nanda-putrasya mādhurya-krīḍane katham /	vRnde SrI-nanda-putrasya mADurya--krIxane kaTam /
   aiśvaryasya prakāśo 'bhūd iti me chindhi saṃśayam // RKK_63 //	ESvaryasya prakASaH aBUt iti me CinDi saMSayam // RKK_63 //
   śrī-vṛndovāca--	SrI--vRndaH-vAca--
   mune mādhurya-mayy asti līlā-śaktir harer dṛśā /	mune mADurya-mayI asti lIlA-SaktiH hareH dRSA /
   tayā pṛthak-kṛtaḥ krīḍed gopikābhiḥ samaṃ hariḥ // RKK_64 //	tayA pRTak-kRtaH krIxet gopikABiH samam hariH // RKK_64 //
   rādhayā saha rūpeṇa nijena ramate svayam /	rADayA saha rUpeNa nijena ramate svayam /
   iti mādhurya-līlāyāḥ śaktir neśatāyā hareḥ // RKK_65 //	iti mADurya--lIlAyAH SaktiH na-ISatAyAH hareH // RKK_65 //
   jala-sekair mithas tatra krīḍitvā sa-gaṇau tataḥ /	jala-sekEH miTas tatra krIxitvA sa--gaNO tatas /
   vāsaḥ-srak-candanair divya-bhūṣaṇair api bhūṣitau // RKK_66 //	vAsaH--srak-candanEH divya--BUzaNEH api BUzitO // RKK_66 //
   tatraiva sarasas tīre divya-ratna-maye gṛhe /	tatra-eva sarasaH tIre divya--ratna-maye gRhe /
   aśnītaḥ phala-mūlāni kalpitāni mayaiva hi // RKK_67 //	aSnItaH Pala--mUlAni kalpitAni mayA-eva hi // RKK_67 //
   haris tu prathamaṃ bhuktvā kāntayā pariveśitam /	hariH tu praTamam BuktvA kAntayA pariveSitam /
   dvi-trābhiḥ sevito gacchec chayyāṃ puṣpa-vinirmitām // RKK_68 //	dvi--trABiH sevitaH gacCet SayyAm puzpa--vinirmitAm // RKK_68 //
   tāmbūlair vyajanais tatra pāda-saṃvāhanādibhiḥ /	tAmbUlEH vyajanEH tatra pAda--saMvAhana-AdiBiH /
   sevyamāno bhṛśantābhir moditaḥ preyasīṃ smaran // RKK_69 //	sevyamAnaH BRSantABiH moditaH preyasIm smaran // RKK_69 //
   śrī-rādhāpi harau supte sa-gaṇā muditāntarā /	SrI--rADA-api harO supte sa-gaNAH mudita-antarA /
   kānta-dattaṃ prīta-manā ucchiṣṭaṃ bubhuje tataḥ // RKK_70 //	kAnta--dattam prIta-manAH ucCizwam buBuje tatas // RKK_70 //
   kiñcid evo tato bhuktvā vrajec chayyā-niketanam /	kiQcid evaH tatas BuktvA vrajet SayyA-niketanam /
   draṣṭuṃ kānta-mukhāmbhojaṃ cakorīvan niśā-karam // RKK_71 //	drazwum kAnta--muKa-amBojam cakorIvat niSA-karam // RKK_71 //
   tāmbūla-carvitaṃ tasya tatratyābhir niveditam /	tAmbUla--carvitam tasya tatratyABiH niveditam /
   tāmbūlāny api cāśnāti vibhajanti priyāliṣu // RKK_72 //	tAmbUlAni api ca-aSnAti viBajanti priyAlizu // RKK_72 //
   kṛṣṇo 'pi tāsāṃ śuśrūṣuḥ svacchandaṃ bhāṣitaṃ mithaḥ /	kRzNaH api tAsAm SuSrUzuH svacCandam BAzitam miTas /
   prāpta-nidra ivābhāti vinidro 'pi paṭāvṛtaḥ // RKK_73 //	prApta-nidraH iva-ABAti vinidraH api pawa-AvRtaH // RKK_73 //
   tāś ca kṣvelīṃ kṣaṇaṃ kṛtvā mithaḥ kānta-kathāśrayāḥ /	tAH ca kzvelIm kzaNam kRtvA miTas kAnta--kaTA-ASrayAH /
   vyāja-nidrāṃ harer jñātvā kutaścid anumānataḥ // RKK_74 //	vyAja--nidrAm hareH jQAtvA kutaScid anumAnataH // RKK_74 //
   vimṛśya vadanaṃ dṛgbhiḥ paśyantyo 'nyonya-mānanam /	vimRSya vadanam dRgBiH paSyantyaH anyonya-ma-Ananam /
   līnā iva lajjayā syuḥ kṣaṇam ucur na kiñcanam // RKK_75 //	lInAH iva lajjayA syuH kzaNam ucuH na kiQcanam // RKK_75 //
   kṣaṇād eva tato vastraṃ dūrī-kṛtya tad aṅgataḥ /	kzaNAt eva tatas vastram dUrI-kRtya tat aFgataH /
   sādhu nidrāṃ gato 'sīti hāsayantyo hasanti tam // RKK_76 //	sADu nidrAm gataH asi-iti hAsayantyaH hasanti tam // RKK_76 //
   evaṃ tau vividhair hāsai ramamāṇau gaṇaiḥ saha /	evam tO viviDEH hAsEH ramamANO gaNEH saha /
   anubhūya kṣaṇaṃ nidrā-sukhaṃ ca muni-sattama // RKK_77 //	anuBUya kzaNam nidrA--suKam ca muni--sattamaH // RKK_77 //
   upaviśyāsane divye sa-gaṇau vistṛte mudā /	upaviSya-Asane divye sa--gaNO vistRte mudA /
   paṇī-kṛtya mitho hāra-cumbāśleṣa-paricchadān // RKK_78 //	paNI-kRtya miTas hAra--cumbA-Sleza--paricCadAn // RKK_78 //
   akṣair vikrīḍitaḥ premṇā narmālāpa-puraḥsaram /	akzEH vikrIxitaH premNA narma-AlApa--puraHsaram /
   parājito 'pi priyayā jitam ity avadan mṛṣā // RKK_79 //	parAjitaH api priyayA jitam iti avadat mRzA // RKK_79 //
   hārādi-grahaṇe tasyāḥ pravṛttas tāḍyate tayā /	hAra-Adi--grahaNe tasyAH pravRttaH tAxyate tayA /
   tayaivaṃ tāḍitaḥ kṛṣṇaḥ karṇotpala-saroruhaiḥ // RKK_80 //	tayA-evam tAxitaH kRzNaH karNa-utpala--saroruhEH // RKK_80 //
   viṣaṇḍa-vadano bhūtvā gata-sva iva nārada /	vizaNxa--vadanaH BUtvA gata-svaH iva nArada /
   jito 'smi ca tvayā devi gṛhyatāṃ yat paṇī-kṛtam // RKK_81 //	jitaH asmi ca tvayA devi gRhyatAm yat paNI-kRtam // RKK_81 //
   cumbanādi mayā dattam ity uktvā ca tathācarat /	cumbana-Adi mayA dattam iti uktvA ca taTA-acarat /
   kauṭilyaṃ tad-bhruvor draṣṭuṃ śrotuṃ tad-bhartsanaṃ vacaḥ // RKK_82 //	kOwilyam tat--BruvoH drazwum Srotum tad--Bartsanam vacaH // RKK_82 //
   tataḥ śārī-śukānāṃ ca śrutvā vāgāhavaṃ mithaḥ /	tatas SArI--SukAnAm ca SrutvA vAc-Ahavam miTas /
   nirgacchatas tataḥ sthānād gantukāmo gṛhaṃ prati // RKK_83 //	nirgacCataH tatas sTAnAt gantu-kAmaH gRham prati // RKK_83 //
   kṛṣṇaḥ kāntām anujñāpya gavām abhimukhaṃ vrajet /	kRzNaH kAntAm anujQApya gavAm aBimuKam vrajet /
   sā tu sūrya-gṛhaṃ gacchet sakhī-maṇḍala-saṃyutā // RKK_84 //	sA tu sUrya-gRham gacCet saKI--maNxala--saMyutA // RKK_84 //
   kiyad-dūraṃ tato gatvā parāvṛtya hariḥ punaḥ /	kiyat--dUram tatas gatvA parAvRtya hariH punar /
   vipra-veśaṃ samāsthāya yāti sūrya-gṛhaṃ prati // RKK_85 //	vipra-veSam samAsTAya yAti sUrya-gRham prati // RKK_85 //
   sūryaṃ ca pūjayet tatra prārthitas tat-sakhī-janaiḥ /	sUryam ca pUjayet tatra prArTitaH tat-saKI--janEH /
   tad eva kalpitair vedaiḥ parihāsyāvagarbhitaiḥ // RKK_86 //	tat eva kalpitEH vedEH parihAsya-avagarBitEH // RKK_86 //
   tatas tā api taṃ kāntaṃ parijñāya vicakṣaṇāḥ /	tatas tAH api tam kAntam parijQAya vicakzaNAH /
   ānanda-sāgare līnā na viduḥ svaṃ na cāparam // RKK_87 //	Ananda--sAgare lInAH na viduH svam na ca-aparam // RKK_87 //
   vihārair vividhair evaṃ sārdha-yāma-dvayaṃ mune /	vihArEH viviDEH evam sArDa-yAma--dvayam mune /
   nītvā gṛhaṃ vajeṣus tāḥ sa ca kṛṣṇo gavāṃ vrajet // RKK_88 //	nItvA gRham vajezuH tAH sa ca kRzNaH gavAm vrajet // RKK_88 //
   iti madhyāhna-sevā	iti maDyAhna--sevA
   athāparāhna-sevā--	aTa-aparAhna--sevA--
   saṅgamya tu sakhīn kṛṣṇo gṛhītvā gāḥ samantataḥ /	saFgamya tu saKIn kRzNaH gRhItvA gAH samantataH /
   āgacchati vrajaṃ karṣann uttāna-muralī-ravaiḥ // RKK_89 //	AgacCati vrajam karzan uttAna--muralI--ravEH // RKK_89 //
   tato nandādayaḥ sarve śrutvā veṇu-ravaṃ hareḥ /	tatas nanda-AdayaH sarve SrutvA veNu-ravam hareH /
   go-dhūli-paṭalair vyāptaṃ dṛṣṭvā cāpi nabhaḥ-sthalam // RKK_90 //	go-DUli--pawalEH vyAptam dRzwvA ca-api naBaH-sTalam // RKK_90 //
   visṛjya sarva-karmāṇi striyo bālādayo 'pi ca /	visRjya sarva-karmANi striyaH bAla-AdayaH api ca /
   kṛṣṇasyābhimukhaṃ yānti tad-darśana-samutsukāḥ // RKK_91 //	kRzNasya-aBimuKam yAnti tad--darSana--samutsukAH // RKK_91 //
   rādhikāpi samāgatya gṛhaṃ snātvā vibhūṣitā /	rADikA-api samAgatya gRham snAtvA viBUzitA /
   sampācya kānta-bhogārthaṃ dravyāṇi vividhāni ca /	sampAcya kAnta--Boga-arTam dravyANi viviDAni ca /
   sakhī-saṃgha-yutā yānti kāntaṃ draṣṭuṃ samutsukāḥ // RKK_92 //	saKI--saMGa---yutAH yAnti kAntam drazwum samutsukAH // RKK_92 //
   rāja-mārge vraja-dvāri yatra sarve vrajaukasaḥ /	rAja--mArge vraja--dvAri yatra sarve vraja-okasaH /
   kṛṣṇo 'py etān samāgamya yathāvad anupūrvaśaḥ // RKK_93 //	kRzNaH api etAn samAgamya yaTAvat anupUrvaSas // RKK_93 //
   darśanaiḥ sparśanair vāpi smita-purvāvalokanaiḥ /	darSanEH sparSanEH vA-api smita-purvA-avalokanEH /
   gopa-vṛddhān namaskāraiḥ kāyikair vācikair api // RKK_94 //	gopa-vRdDAn namaskArEH kAyikEH vAcikEH api // RKK_94 //
   sāṣṭāṅga-pātaiḥ pitarau rohiṇīm api nārada /	sa-azwAFga-pAtEH pitarO rohiNIm api nArada /
   netrānta-sūcitenaiva vinayena priyās tathā // RKK_95 //	netra-anta--sUcitena-eva vinayena priyAH taTA // RKK_95 //
   evaṃ taiś ca yathā-yogyaṃ vrajaukobhiḥ prapūjitaḥ /	evam tEH ca yaTA-yogyam vraja-okoBiH prapUjitaH /
   gavālayaṃ tathā gāś ca sampraveśya samantataḥ // RKK_96 //	gavAlayam taTA gAH ca sampraveSya samantataH // RKK_96 //
   pitṛbhyām arthito yāti bhrātrā saha nijālayam /	pitRByAm arTitaH yAti BrAtrA saha nija-Alayam /
   snātvā pitvā tathā kiñcid bhuktvā mātrānumoditaḥ /	snAtvA pitvA taTA kiQcid BuktvA mAtrA-anumoditaH /
   gavālayaṃ punar yāti dogdhu-kāmo gavāṃ payaḥ // RKK_97 //	gavAlayam punar yAti dogDu--kAmaH gavAm payaH // RKK_97 //
   ity aparāhna-sevā	iti aparAhna--sevA
   atha sāyaṃ-sevā--	aTa sAyaM-sevA--
   tāś ca dugdhvā dohayitvā pāyayitvā ca kāścana /	tAH ca dugDvA dohayitvA pAyayitvA ca kAScana /
   pitrā sārdhaṃ gṛhaṃ yāti payo-bhāri-śatānugaḥ // RKK_98 //	pitrA sArDam gRham yAti payo-BAri--Sata-anugaH // RKK_98 //
   tatrāpi mātṛ-vṛndaiś ca tat-putraiś ca balena ca /	tatra-api mAtR-vRndEH ca tat-putrEH ca balena ca /
   saṃbhuṅkte vividhānnāni carvya-cūṣyādikāni ca // RKK_99 //	saMBuFkte viviDa-annAni carvya--cUzya-AdikAni ca // RKK_99 //
   iti sāyaṃ-sevā	iti sAyaM-sevA
   atha pradoṣa-sevā--	aTa pradoza--sevA--
   tan-mātuḥ prārthanāt pūrvaṃ rādhayāpi tadaiva hi /	tan-mAtuH prArTanAt pUrvam rADaya-api tadA-eva hi /
   prasthāpyante sakhī-dvārā pakvānnāni tad-ālayam // RKK_100 //	prasTApyante saKI-dvArA pakva-annAni tat--Alayam // RKK_100 //
   ślāghayaṃś ca haris tāni bhuktvā pitrādibhiḥ saha	SlAGayan ca hariH tAni BuktvA pitR-AdiBiH saha
   sabhā-gṛhaṃ vrajet taiś ca juṣṭaṃ vandi-janādibhiḥ // RKK_101 //	saBA-gRham vrajet tEH ca juzwam vandi-jana-AdiBiH // RKK_101 //
   pakvānnāni gṛhītvā yāḥ sakhyas tatra samāgatāḥ /	pakva-annAni gRhItvA yAH saKyaH tatra samAgatAH /
   bahūni ca punas tāni pradattāni yaśodayā // RKK_102 //	bahUni ca punar tAni pradattAni yaSodayA // RKK_102 //
   sakhyā tatra tayā dattaṃ kṛṣṇocchiṣṭaṃ tathā rahaḥ	saKyA tatra tayA dattam kRzNa-ucCizwam taTA rahaH
   sarvaṃ tābhiḥ samānīya rādhikāyai nivedyate // RKK_103 //	sarvam tABiH samAnIya rADikAyE nivedyate // RKK_103 //
   sāpi bhuktvā sakhī-varga-yutā tad-anupūrvaśaḥ	sA-api BuktvA saKI-varga---yutA tad--anupUrvaSas-
   sakhībhir maṇḍita tiṣṭhed abhisartuṃ mudānvitā // RKK_104 //	saKIBiH maNxita tizWet aBisartum mudA-anvitA // RKK_104 //
   prasthāpyate 'nayā kācid ita eva tataḥ sakhī /	prasTApyate anayA kAcid itas eva tatas saKI /
   tayābhisāritā sā 'tha yamunāyāḥ samīpataḥ // RKK_105 //	tayA-aBisAritA sA aTa yamunAyAH samIpatas // RKK_105 //
   kalpa-vṛksa-nikuñje 'smin divya-ratna-maye gṛhe /	kalpa--vRksa-nikuQje asmin divya--ratna-maye gRhe /
   sita-kṛṣṇa-niśāyogya-veśa yāti sakhī-yutā // RKK_106 //	sita-kRzNa--niSA-yogya-veSa yAti saKI--yutA // RKK_106 //
   kṛṣṇo 'pi vividhaṃ tatra dṛṣṭvā kautuhalaṃ tataḥ /	kRzNaH api viviDam tatra dRzwvA kOtuhalam tatas /
   kavitvāni manojñāni śrutvā ca gītakāny api // RKK_107 //	kavi-tvAni manojQAni SrutvA ca gItakAni api // RKK_107 //
   dhana-dhānyādibhis tāṃś ca prīṇayitvā vidhānataḥ /	Dana-DAnya-AdiBiH tAn ca prINayitvA viDAnataH /
   janair ākārito mātrā yāti śayyā-niketanam // RKK_108 //	janEH AkAritaH mAtrA yAti SayyA-niketanam // RKK_108 //
   mātari prasthitāyāntu bhojayitvā tato gṛhāt /	mAtari prasTitAyAntu BojayitvA tatas gRhAt /
   saṅketakaṃ kāntayātra samāgacched alakṣitaḥ // RKK_109 //	saFketakam kAntayA-atra samAgacCet alakzitaH // RKK_109 //
   iti pradoṣa-sevā	iti pradoza-sevA
   atha rātri-sevā-	aTa rAtri--sevA-
   militvā tāv ubhāv atra krīḍato vana-rājiṣu /	militvA tO uBO atra krIxataH vana--rAjizu /
   vihārair vividhair hāsya-lāsya-gīta-puraḥsaraiḥ // RKK_110 //	vihArEH viviDEH hAsi-a-lAsya--gIta--puraHsarEH // RKK_110 //
   sārdha-yāma-dvayaṃ nītvā rātrer evaṃ vihārataḥ /	sArDa-yAma--dvayam nItvA rAtreH evam vihArataH /
   suṣupsū viśataḥ kuñjaṃ pañca-ṣābhir alakṣitau // RKK_111 //	suzupsU viSataH kuQjam paQca-zABiH alakzitO // RKK_111 //
   nirvṛnta-kusumaiḥ k pte keli-talpe manorame /	nirvRnta--kusumEH k pte keli-talpe manorame /
   suptāvatiṣṭhatāṃ tatra sevyamānau priyālibhiḥ // RKK_112 //	suptO=-atizWatAm tatra sevyamAnO priya-AliBiH // RKK_112 //
   iti rātri-sevā	iti rAtri--sevA
   śrī-nārada uvāca--	SrI--nAradaH uvAca--
   śrotum icchāmi bho deva vraja-rāja-sutasya ca /	Srotum icCAmi Bo deva vraja-rAja--sutasya ca /
   vṛndāvane rasaṃ divyaṃ rādhayaikāntikaṃ saha // RKK_113 //	vRndAvane rasam divyam rADaya-ekAntikam saha // RKK_113 //
   śrī-sadāśiva uvāca--	SrI--sadASivaH uvAca--
   śṛṇu nārada vakṣyāmi rādhā-kṛṣṇa-rasaṃ śuciṃ /	SRNu nArada vakzyAmi rADA--kRzNa--rasam Sucim /
   su-gopyaṃ paramodāraṃ na vaktavyaṃ hi kasyacit // RKK_114 //	su--gopyam parama-udAram na vaktavyam hi kasyacid // RKK_114 //
   aikāntika-rasāsvādaṃ kartuṃ vṛndāvane mune /	EkAntika--rasa-AsvAdam kartum vRndAvane mune /
   vraja-rāja-kumāraṃ ca bahu-kālam abhāvayam // RKK_115 //	vraja--rAja--kumAram ca bahu-kAlam aBAvayam // RKK_115 //
   mayi prasannaḥ śrī-kṛṣṇo mantra-yugmam anuttamam /	mayi prasannaH SrI-kRzNaH mantra--yugmam anuttamam /
   yugalākhyaṃ dadau mahyaṃ svīyojjvala-rasāplutam // RKK_116 //	yugala-AKyam dadO mahyam svIya-ujjvala--rasa-Aplutam // RKK_116 //
   samabravīt tadā kṛṣṇaḥ sva-śiṣyaṃ māṃ svakaṃ rasam /	samabravIt tadA kRzNaH sva-Sizyam mAm svakam rasam /
   bravīmi tvāṃ śṛṇuṣvādya brahmādīnām agocaram // RKK_117 //	bravImi tvAm SRNuzva-adya brahma-AdInAm agocaram // RKK_117 //
   vraja-rāja-suto vṛndā-vane pūrṇatamo vasan /	vraja-rAja--sutaH vRndA--vane pUrNatamaH vasan /
   sampūrṇa-ṣoḍaśa-kalā vihāraṃ kurute sadā // RKK_118 //	sampUrNa--zoxaSa-kalA vihAram kurute sadA // RKK_118 //
   vāsudevaḥ pūrṇataro mathurāyāṃ vasan puri /	vAsudevaH pUrNataraH maTurAyAm vasan puri /
   kalābhiḥ pañca-daśabhir yutaḥ krīḍati sarvadā // RKK_119 //	kalABiH paQca-daSaBiH yutaH krIxati sarvadA // RKK_119 //
   dvārakādhipatir dvāra-vatyāṃ pūrṇas tv asau vasan /	dvArakA-aDipatiH dvAra-vatyAm pUrNaH tu asO vasan /
   catur-daśa-kalāyukto viharaty eva sarvadā // RKK_120 //	catur-daSa-kalA-yuktaH viharati eva sarvadA // RKK_120 //
   ekayā kalayā dvābhyāṃ mathurā-dvārakādhipau /	ekayA kalayA dvAByAm maTurA--dvAraka-aDipO /
   vṛndāvana-pate rūpau pūrṇau sve sve pade rase // RKK_121 //	vRndAvana-pate rUpO pUrNO sve sve pade rase // RKK_121 //
   mathurā-nātho vṛndāvanādhipāpekṣayā svarūpeṇa līlayā ca ekayā kalayā ūnaḥ	maTurA-nATaH vRndAvana-aDipa-apekzayA sva-rUpeNa lIlayA ca ekayA kalayA UnaH
   mathurā-līlāyāṃ mathurāyāṃ ca sampūrṇa-ṣoḍaśa-kalaḥ /	maTurA--lIlAyAm maTurAyAm ca sampUrNa--zoxaSa-kalaH /
   tathā dvārakā-nātho vṛndāvanādhipāpekṣayā svarūpeṇa līlayā ca /	taTA dvArakA-nATaH vRndAvana-aDipa-apekzayA sva-rUpeNa lIlayA ca /
   dvābhyāṃ kalābhyām ūnaḥ /	dvAByAm kalAByAm UnaH /
   dvārakāyāṃ dvārakā-līlāyāṃ ca pūrṇa-ṣoḍaśa-kalaḥ /	dvArakAyAm dvArakA--lIlAyAm ca pUrNa--zoxaSa-kalaH /
   śrīr bhū-līlā yogamāyā cintyācintyā tathaiva ca /	SrIH BU--lIlA yoga-mAyA cintya-acintyA taTA-eva ca /
   mohinī kauśalīty aṣṭau bahiraṅgāś ca śaktayaḥ // RKK_122 //	mohinI kOSalI-iti azwO bahis-aFgAH ca SaktayaH // RKK_122 //
   līlā prema-svarūpā casthāpany ākarṣaṇī tathā /	lIlA prema--svarUpA casTApanI AkarzaNI taTA /
   saṃyoginī viyoginyā-hlādinīty antaraṅgikā // RKK_123 //	saMyoginI viyoginyA-hlAdinI-iti antaraFgikA // RKK_123 //
   vraje śrī-kṛṣṇa-candrasya santi ṣoḍaśa-śaktayaḥ /	vraje SrI--kRzNa--candrasya santi zoxaSa--SaktayaH /
   poṣikā madhurasyaiva tasyaitā vai sanātanāḥ // RKK_124 //	pozikAH maDurasya-eva tasya-etAH vE sanAtanAH // RKK_124 //
   hlādinī ya mahā-śaktiḥ sarva-śakti-varīyasī /	hlAdinI yaH mahA--SaktiH sarva--Sakti--varIyasI /
   tat-sāra-bhāva-rūpā śrī-rādhikā parikīrtitā // RKK_125 //	tat-sAra-BAva--rUpA SrI-rADikA parikIrtitA // RKK_125 //
   tayā śrī-kṛṣṇa-candrasya kriḍāyāḥ samaye mune /	tayA SrI--kRzNa-candrasya krixAyAH samaye mune /
   tad-āviṣṭaṃ vāsudevaṃ saha kṣīrābdhi-nāyakam // RKK_126 //	tat--a-Avizwam vAsudevam saha kzIrAbDi-nAyakam // RKK_126 //
   antarīkṣya-gataṃ kuryāc chaktir ākarṣaṇī hareḥ /	antarIkzya--gatam kuryAt SaktiH AkarzaNI hareH /
   krīḍānte sthāpayet tantu sthāpanī kṛṣṇa-dehataḥ // RKK_127 //	krIxA-ante sTApayet tantu sTApanI kRzNa-dehataH // RKK_127 //
   sampūrṇa-ṣoḍaśa-kalaḥ kevalo nanda-nandanaḥ /	sampUrNa--zoxaSa-kalaH kevalaH nanda-nandanaH /
   vikrīḍan rādhayā sārdhaṃ labhate paramaṃ sukham // RKK_128 //	vikrIxan rADayA sArDam laBate paramam suKam // RKK_128 //
   śrī-nārada uvāca--	SrI--nAradaH uvAca--
   gate madhu-purīṃ kṛṣṇe vipralambha-rasaḥ katham /	gate maDu--purIm kRzNe vipralamBa--rasaH kaTam /
   vāsudeve rādhikāyāḥ saṃśayaṃ chindhi me prabho // RKK_129 //	vAsudeve rADikAyAH saMSayam CinDi me praBo // RKK_129 //
   śrī-sadāśiva uvāca--	SrI--sadASivaH uvAca--
   śaktiḥ saṃyoginī kāmā vāmā śaktir viyoginī /	SaktiH saMyoginI kAmA vAmA SaktiH viyoginI /
   hlādinī kīrtidā-putrī caivaṃ rādhā-trayaṃ vraje // RKK_130 //	hlAdinI kIrtidA-putrI ca-evam rADA--trayam vraje // RKK_130 //
   mama prāṇeśvaraḥ kṛṣṇas tyaktvā vṛndāvanaṃ kvacit /	mama prANeSvaraH kRzNaH tyaktvA vRndAvanam kvacid /
   kadācin naiva yātīti jānīte kīrtidā-sutā // RKK_131 //	kadAcid na-eva yAti-iti jAnIte kIrti-dA--sutA // RKK_131 //
   kāmā-vāme na jānīta iti ca brahma-nandana /	kAmA--vAme na jAnIte iti ca brahma-nandana /
   rāsārambha ivāntardhiṃ gatavān nanda-nandanaḥ // RKK_132 //	rAsa-AramBaH iva-antarDim gatavAn nanda-nandanaH // RKK_132 //
   mathurāṃ mathurā-nātho vāsudevo jagāma ha /	maTurAm maTurA-nATaH vAsudevaH jagAma ha /
   antar-hite nanda-sute śrīmad-vṛndāvane mune // RKK_133 //	antar-hite nanda--sute SrI-mat--vRndAvane mune // RKK_133 //
   pravāsākhyaṃ rasaṃ lebhe rādhā vai kīrtidā-sutā /	pravAsa-AKyam rasam leBe rADA vE kIrti-dA--sutAH /
   tato vadanti munayaḥ pravāsaṃ saṅga-vicyutim // RKK_134 //	tatas vadanti munayaH pravAsam saFga-vicyutim // RKK_134 //
   mama jīvana-netā ca tyaktvā māṃ mathurāṃ gataḥ /	mama jIvana-netA ca tyaktvA mAm maTurAm gataH /
   iti vihvalitā vāmā rādhā yā virahād abhūt // RKK_135 //	iti vihvalitA vAmA rADA yA virahAt aBUt // RKK_135 //
   yamunāyāṃ nimagnā sā prakāśaṃ gokulasya ca /	yamunAyAm nimagnA sA prakASam go-kulasya ca /
   golakaṃ prāpya tatrābhūt saṃyoga-rasa-peśalā // RKK_136 //	golakam prApya tatra-aBUt saMyoga--rasa--peSalAH // RKK_136 //
   kāmā rādhā ca mathurā-viraheṇa nipīḍitā /	kAmAH rADA ca maTurA--viraheNa nipIxitAH /
   kurukṣetraṃ gatā tīrtha-yātrā-parama-lālasā // RKK_137 //	kurukzetram gatA tIrTa-yAtrA--parama--lAlasA // RKK_137 //
   nanda-nandana-bhāva-jña uddhavo vrajam āgataḥ /	nanda-nandana-BAva--jQaH udDavaH vrajam AgataH /
   sāntvayiṣyan kīrtidāyāḥ sutāṃ māsa-dvaye gate // RKK_138 //	sAntvayizyan kIrti-dAyAH sutAm mAsa--dvaye gate // RKK_138 //
   rādhām āsvādayāmāsa śrīmad-bhāgavatārthakaṃ /	rADAm AsvAdayAmAsa SrImat--BAgavata-arTakam /
   kathāyāṃ bhāgavatyāntu jātāyāṃ muni-puṅgava // RKK_139 //	kaTAyAm BAgavatyA-antu jAtAyAm muni-puFgavaH // RKK_139 //
   vrajendra-nandanaḥ śrīmāṃs tadā pratyakṣatāṃ gataḥ // RKK_140 //	vraja-indra-nandanaH SrImAn tadA pratyakzatAm gataH // RKK_140 //
   ataeva pādmottara-khaṇḍoktaṃ dvārakādhipater vṛndāvanaṃ prati-gamanaṃ	ataeva pAdma-uttara---KaNxa-uktam dvArakA-aDipateH vRndAvanam prati-gamanam
   kṣīrābdhiśāyy āviṣṭatvāt kṣīrābdhiśāyino droṇādīnāṃ labdha-vara-tvāt,	kzIra-abDi-SAyi Avizwa-tvAt kzIra-abDi-SAyinaH droNa-AdInAm labDa--vara--tvAt,
   teṣāṃ punaḥ sva-sthāna-prāpaṇārtham evety avagantavyam /	tezAm punar sva--sTAna--prApaNa-arTam eva-iti avagantavyam /
   śrīmad-bhāgavata-vākyānām evaṃ vicāro 'vagantavyaḥ padmottara-khaṇḍe tu	SrI-mat--BAgavata--vAkyAnAm evam vicAraH avagantavyaH padma-uttara---KaNxe tu
   ôkālindi-puline ramyeö ity atra śrī-dvārakā-nāthasya	ôkAlindi--puline ramyeö iti atra SrI--dvArakA--nATasya
   śrī-nanda-nandana-madhura-līlā-saṃdarśane sotkaṇṭhatvād vyoma-yānair etya	SrI-nanda-nandana--maDura--lIlA--saMdarSane sa-utkaNWa-tvAt vyoma-yAnEH etya
   śrī-vṛndāvane māsa-dvayam uvāsety abhiprāyo jñeyaḥ /	SrI--vRndAvane mAsa--dvayam uvAsa-iti aBiprAyaH jQeyaH /
   tad yathā śrī-lalita-mādhave (8.34)--ôaparikalita-pūrvaḥö ityādi /	tat yaTA SrI--lalita--mADave (8.34)--ôa-parikalita--pUrvaHö ityAdi /
   iti te sarvam ākhyātaṃ naityikaṃ caritaṃ hareḥ /	iti te sarvam AKyAtam nEtyikam caritam hareH /
   pāpino 'pi vimucyante smaraṇād yasya nārada // RKK_141 //	pApinaH api vimucyante smaraNAt yasya nArada // RKK_141 //
   aṣṭa-kālokta-śuśrūṣā-nantaraṃ sādhakaḥ kramāt /	azwa-kAla-ukta--SuSrUzA-a-nantaram sADakaH kramAt /
   dvātriṃśad-akṣara-mukhyān japen mantrān atandritaḥ // RKK_142 //	dvAtriMSat--akzara--muKyAn japet mantrAn atandritaH // RKK_142 //
   mahā-mantraṃ japed ādau daśārṇaṃ tad-anantaram /	mahA-mantram japet AdO daSArNam tat--anantaram /
   tataḥ śrī-rādhikā-mantraṃ gāyatrīṃ kāmakīṃ tathā // RKK_143 //	tatas SrI-rADikA--mantram gAyatrIm kAmakIm taTA // RKK_143 //
   tato yugala-mantraṃ ca japed rāsa-sthalī-pradam /	tatas yugala-mantram ca japet rAsa-sTalI--pradam /
   tato 'ṣṭānāṃ sakhīnāṃ ca japen mantrān yathā-kramam /	tatas azwAnAm saKInAm ca japet mantrAn yaTA-kramam /
   tataḥ ṣaṇ-mañjarīṇāṃ ca sva-sva-mantrān kramāj japet // RKK_144 //	tatas zaN--maQjarINAm ca sva--sva--mantrAn kramAt japet // RKK_144 //
   yathā ādi-purāṇe--	yaTA Adi-purANe--
   gopī-bhāvena ye bhaktā mām eva paryupāsate /	gopI-BAvena ye BaktAH mAm eva paryupAsate /
   teṣu tāsv iva tuṣṭo 'smi satyaṃ satyaṃ dhanañjaya // RKK_145 //	tezu tAsu iva tuzwaH asmi satyam satyam DanaQjaya // RKK_145 //
   veśa-bhūṣā-vayo-rūpair gopikā-bhāvam āśritāḥ /	veSa--BUzA---vayo--rUpEH gopikA-BAvam ASritAH /
   bhāvukīyāś ca tad-bhāvaṃ yānti pāda-rajo 'rcanāt // RKK_146 //	BAvukIyAH ca tad--BAvam yAnti pAda--rajaH arcanAt // RKK_146 //
   yathā ekāmra-purāṇe--	yaTA ekAmra-purANe--
   aho bhajana-māhātmyaṃ vṛndāvana-pater hareḥ /	aho Bajana--mAhAtmyam vRndAvana-pateH hareH /
   pumān yoṣid bhaved yatra yoṣid-ātma-samānikā // RKK_147 //	pumAn yozit Bavet yatra yozit--a-Atma--samAnikA // RKK_147 //
   pādme ca (uttara-khaṇḍe)--	pAdme ca (uttara--KaNxe)--
   purā maharṣayaḥ sarve daṇḍakāraṇya-vāsinaḥ /	purA mahA-RzayaH sarve daNxaka-araNya--vAsinaH /
   rāmaṃ dṛṣṭvā hariṃ tatra bhoktum aicchan su-vigraham // RKK_148 //	rAmam dRzwvA harim tatra Boktum EcCan su-vigraham // RKK_148 //
   te sarve strītvam āpannāḥ samudbhūtāś ca gokule /	te sarve strI-tvam ApannAH samudBUtAH ca gokule /
   hariṃ samprāpya kāmena tato muktā bhavārṇavāt // RKK_149 //	harim samprApya kAmena tatas muktAH Bava-arNavAt // RKK_149 //
   bṛhad-vāmana-siddhāś ca śrutayo 'pi yathā purā /	bRhad-vAmana-sidDAH ca SrutayaH api yaTA purA /
   gopī-bhāvena saṃsevya samudbhūtā hi gokule // RKK_150 //	gopI--BAvena saMsevya samudBUtAH hi gokule // RKK_150 //
   yad-uktaṃ śrī-rūpa-gosvāmi-caraṇaiḥ--	yat--uktam SrI--rUpa-go-svAmi--caraNEH--
   hariṃ su-rāga-mārgeṇa sevate yo narottamaḥ /	harim su-rAga--mArgeNa sevate yaH nara-uttamaH /
   kevalenaiva sa tadā gopikātvam iyād vraje // RKK_151 //	kevalena-eva sa tadA gopikA-tvam iyAt vraje // RKK_151 //
   bhakti-tattva-kaumudyām--	Bakti--tattva--kOmudyAm--
   ekasmin vāsanā-dehe yadi cānyasya bhāvanā /	ekasmin vAsanA--dehe yadi ca-anyasya BAvanA /
   tarhi tat sāmyam eva syāt yathā vai bharate nṛpe // RKK_152 //	tarhi tat sAmyam eva syAt yaTA vE Barate nRpe // RKK_152 //
   yathā sanat-kumāra-saṃhitāyām--	yaTA sanat-kumAra--saMhitAyAm--
   śrī-nārada uvāca--	SrI--nAradaH uvAca--
   dhanyo 'smy anugṛhīto 'smi tvayā devi na saṃśayaḥ /	DanyaH asmi anugRhItaH asmi tvayA devi na saMSayaH /
   harer me naityikī līlā yato me 'dya prakāśitā // RKK_153 //	hareH me nEtyikI lIlA yatas me adya prakASitA // RKK_153 //
   śrī-sanat-kumāra uvāca--	SrI--sana-t-kumAraH uvAca--
   ity uktvā tāṃ parikramya tayā cāpi prapūjitaḥ /	iti uktvA tAm parikramya tayA ca-api prapUjitaH /
   antardhānaṃ gato rājan nārado muni-sattamaḥ // RKK_154 //	antarDAnam gataH rAjan nAradaH muni--sattamaH // RKK_154 //
   mayāpy etad ānupūrvyaṃ sarvaṃ tat parikīrtitam /	mayA-api etat AnupUrvyam sarvam tat parikIrtitam /
   japan nityaṃ prayatnena mantra-yugmam anuttamam // RKK_155 //	japan nityam prayatnena mantra--yugmam anuttamam // RKK_155 //
   kṛṣṇa-vaktrād idaṃ labdhaṃ purā rudreṇa yatnataḥ /	kRzNa--vaktrAt idam labDam purA rudreNa yatnatas /
   tenoktaṃ nāradāyātha nāradena mayoditam // RKK_156 //	tena-uktam nAradAya-aTa nAradena mayA-uditam // RKK_156 //
   saṃsārāgni-vināśāya mayāpy etat tavoditam /	saMsAra-agni-vinASAya mayA-api etat tava-uditam /
   tvayā caitad gopanīyaṃ rahasyaṃ paramādbhutam // RKK_157 //	tvayA ca-etat gopanIyam rahasyam parama-adButam // RKK_157 //
   śrī-ambarīṣa uvāca--	SrI-ambarIzaH uvAca--
   kṛta-kṛtyo 'bhavaṃ sākṣāt tvat prasādād ahaṃ guro /	kRta-kRtyaH aBavam sAkzAt tvat prasAdAt aham guro /
   rahasyātirahasyaṃ yat tvayā mahyaṃ prakāśitam // RKK_158 //	rahasya-ati-rahasyam yat tvayA mahyam prakASitam // RKK_158 //
   śrī-sanat-kumāra uvāca--	SrI--sana-t-kumAraH uvAca--
   dharmān etān upādiṣṭo japan mantram ahar niśam /	DarmAn etAn upAdizwaH japan mantram ahar niSam /
   acirād eva tad-dāsyam avāpsyasi na saṃśayaḥ // RKK_159 //	acirAt eva tat--da-Asyam avApsyasi na saMSayaH // RKK_159 //
   ôetān dharmān--aṣṭa-kāla-sevā-rūpān; mantram--yugala-mantram;	ôetAn DarmAn---azwa-kAla--sevA-rUpAn; mantram---yugala-mantram;
   tad-dāsyam--tayoḥ śrī-rādhā-kṛṣṇayor dāsyaṃ dāsī-bhāvamö iti /	tat--dAsyam--tayoH SrI-rADA--kRzNayoH dAsyam dAsI-BAvamö iti /
   mayāpi gamyate rājan guror āyatanaṃ mama /	mayA-api gamyate rAjan guroH Ayatanam mama /
   vṛndāvane yatra nityaṃ gurur me 'sti sadāśivaḥ // RKK_160 //	vRndAvane yatra nityam guruH me asti sadASivaH // RKK_160 //
   dvātriṃśad-akṣarādīnāṃ mantrāṇāṃ krameṇa phalaṃ yathā pādme--	dvAtriMSat--akzara-AdInAm mantrANAm krameNa Palam yaTA pAdme--
   dvātriṃśad-akṣaraṃ mantraṃ nāma-ṣoḍaśakānvitam /	dvAtriMSat--akzaram mantram nAma--zoxaSaka-anvitam /
   prajapan vaiṣṇavo nityaṃ rādhā-kṛṣṇa-sthalaṃ labhet // RKK_161 //	prajapan vEzNavaH nityam rADA--kRzNa--sTalam laBet // RKK_161 //
   gautamīya-tantre ca--	gOtamIya-tantre ca--
   ahar-niśaṃ japen mantraṃ mantrī niyata-mānasaḥ /	ahar-niSam japet mantram mantrI niyata-mAnasaH /
   sa paśyati na sandeho gopa-rūpiṇam īśvaram // RKK_162 //	sa paSyati na sandehaH gopa--rUpiNam ISvaram // RKK_162 //
   gaurī-tantre ca--	gOrI-tantre ca--
   śrīmad-aṣṭākṣaraṃ mantraṃ rādhāyāḥ prema-siddhi-dam /	SrImat--azwa-akzaram mantram rADAyAH prema--sidDi-dam /
   prajapet sādhako yas tu sa rādhāntikam āpnuyāt // RKK_163 //	prajapet sADakaH yaH tu sa rADa-antikam ApnuyAt // RKK_163 //
   sanat-kumāra-saṃhitāyām--	sanat-kumAra--saMhitAyAm--
   japed yaḥ kāma-gāyatrīṃ kāma-bīja-samanvitām /	japet yaH kAma-gAyatrIm kAma-bIja--samanvitAm /
   tasya siddhir bhavet prema rādhā-kṛṣṇa-sthalaṃ vrajet // RKK_164 //	tasya sidDiH Bavet prema rADA--kRzNa--sTalam vrajet // RKK_164 //
   etāṃ pañca-padīṃ japtvā śraddhayā 'śraddhayāsakṛt /	etAm paQca-padIm japtvA SradDayA aSradDayA-asakRt /
   vṛndāvane tayor dāsyaṃ gacchaty eva na saṃśayaḥ // RKK_165 //	vRndAvane tayoH dAsyam gacCati eva na saMSayaH // RKK_165 //
   kiśorī-tantre ca--	kiSorI-tantre ca--
   etān sakhīnām aṣṭānāṃ mantrān yaḥ sādhako japet /	etAn saKInAm azwAnAm mantrAn yaH sADakaH japet /
   śrī-rādhā-kṛṣṇayoḥ kṣipraṃ vihāra-sthalam āpnuyāt // RKK_166 //	SrI-rADA--kRzNayoH kzipram vihAra-sTalam ApnuyAt // RKK_166 //
   tatraiva--	tatra-eva--
   mantrān etān mañjarīṇām aṣṭānāṃ yo japet sadā /	mantrAn etAn maQjarINAm azwAnAm yaH japet sadA /
   prema-siddhir bhavet tasya śrī-vṛndāvanam āpnuyāt // RKK_167 //	prema--sidDiH Bavet tasya SrI--vRndAvanam ApnuyAt // RKK_167 //
   smaraṇānantaraṃ siddha-dehasyaiva ca sādhakaḥ /	smaraNa-anantaram sidDa--dehasya-eva ca sADakaH /
   aṣṭa-kāloditāṃ līlāṃ saṃsmaret sādhakāṅgakaḥ // RKK_168 //	azwa-kAla-uditAm lIlAm saMsmaret sADaka-aFgakaH // RKK_168 //
   kālau niśānta-pūrvāhnāv aparāhna-pradoṣakau /	kAlO niSA-anta--pUrvAhnO aparAhna--pradozakO /
   vijñeyau tri-tri-ghaṭikau prātaḥ sāyaṃ dvayaṃ dvayam // RKK_169 //	vijQeyO tri-tri-GawikO prAtar sAyam dvayam dvayam // RKK_169 //
   dvi-dvi-praghaṭikau jñeyau madhyāhna-rātrikāv iti // RKK_170 //	dvi-dvi--praGawikO jQeyO maDyAhna--rAtrikO iti // RKK_170 //
   eteṣu samayeṣv evaṃ yā yā līlā puroditā /	etezu samayezu evam yA yA lIlA purA-uditA /
   tāṃ tām eva yathā-kālaṃ saṃsmaret sādhako janaḥ // RKK_171 //	tAm tAm eva yaTA-kAlam saMsmaret sADakaH janaH // RKK_171 //
   iti śrī-dhyāna-candra-gosvāmi-viracitā	iti SrI--DyAna--candra--go-svAmi--viracitA
   śrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ /	SrI SrI rADA--kRzNa-azwa-kAlIya--lIlA-smaraNa-krama-padDatiH /
