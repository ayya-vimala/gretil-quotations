   oṃ	om
   tat sad brāhmaṇe namaḥ	tat sat brAhmaNe namaH
   īśāvāsyopaniṣad	ISAvAsya-upanizad-
   oṃ pūrṇam adaḥ pūrṇam idaṃ	om pUrNam adaH pUrNam idam
   pūrṇāt pūrṇam udacyate /	pUrNAt pUrNam udacyate /
   pūrṇasya pūrṇam ādāya pūrṇam evāvaśiṣyate //	pUrNasya pUrNam AdAya pUrNam eva-avaSizyate //
   oṃ śāntiḥ śāntiḥ śāntiḥ /	om SAntiH SAntiH SAntiH /
   īśā vāsyamityādayo mantrāḥ karmasvaviniyuktāḥ /	ISAH vAsyam-ityAdayaH mantrAH karma-su-a-viniyuktAH /
   teṣāmakarmaśeṣasyātmano yāthātmyaprakāśakatvāt /	tezAm-akarma-Sezasya-AtmanaH yATAtmya-prakASaka-tvAt /
   yāthātmyaṃ cātmanaḥ	yATAtmyam ca-AtmanaH
   śuddhatvāpāpaviddhatvaikatvanityatvāśarīratvasarvagatatvādi vakṣyamāṇam /	SudDa-tva-apApa-vidDa-tva-eka-tva-nitya-tva-aSarIra-tva-sarva-gata-tva-Adi vakzyamANam /
   tacca karmaṇā virudhyeteti yukta evaiṣāṃ karmasvaviniyogaḥ /	tat-ca karmaNA viruDyeta-iti yuktaH eva-ezAm karma-su-aviniyogaH /
   na hyevaṃ lakṣaṇamātmano yāthātmyamutpādyaṃ vikāryamāpyaṃ saṃskāryaṃ	na hi-evam lakzaNam-AtmanaH yATAtmyam-utpAdyam vikAryam-Apyam saMskAryam
   kartṛbhoktṛrūpaṃ vā yena karmaśeṣatā syāt /	kartR-BoktR-rUpam vA yena karma-Seza-tA syAt /
   sarvāsāmupaniṣadāmātmayāthātmyanirūpaṇenaiva upakṣayāt /	sarvAsAm-upanizadAm-Atma-yATAtmya-nirUpaNena-eva upakzayAt /
   gītānāṃ mokṣadharmāṇāṃ caivaṃ paratvāt /	gItAnAm mokza-DarmANAm ca-evam paratvAt /
   tasmādātmano 'nekatvakartṛtvabhoktṛtvādi cāśuddhatvāpāpaviddhatvādi	tasmAt-AtmanaH aneka-tva-kartR-tva-BoktR-tva-Adi ca-aSudDa-tva-apApa-vidDa-tva-Adi
   copādāya lokabuddhisiddhakarmāṇi vihitāni /	ca-upAdAya loka-budDi-sidDa-karmANi vihitAni /
   yo hi karmaphalenārthī dṛṣṭena brahmavarcasādinādṛṣṭena svargādinā ca	yaH hi karma-Palena-arTI dRzwena brahmavarcasa-AdinA-adRzwena svarga-AdinA ca
   dvijātirahaṃ na kāṇakubjatvādyanadhikāraprayojakadharmavānityātmānaṃ	dvijAtiH-aham na kANa-kubja-tva-Adi-anaDikAra-prayojaka-DarmavAn-iti-AtmAnam
   manyate so 'dhikriyate karmasviti hyadhikāravido vadanti /	manyate saH aDikriyate karmasu-iti hi-aDikAra-vidaH vadanti /
   tasmādete mantrā ātmano yāthātmyaprakāśanena ātmaviṣayaṃ	tasmAt-ete mantrAH AtmanaH yATAtmya-prakASanena Atma-vizayam
   svābhāvikamajñānaṃ nivartayantaḥ	svABAvikam-ajQAnam nivartayantaH
   śokamohādisaṃsāradharmavicchittisādhanamātmaikatvādivijñānamutpādayanti /	Soka-moha-Adi-saMsAra-Darma-vicCitti-sADanam-AtmA-eka-tva-Adi-vijQAnam-utpAdayanti /
   ityevamuktādhikāryabhidheyasambandhaprayojanānmantrānsaṃkṣepato	iti-evam-ukta-aDikArI-aBiDeya-sambanDa-prayojanAt-mantrAn-saMkzepataH-
   vyākhyāsyāmaḥ /	vyAKyAsyAmaH /
   START IsUp 1	START IsUp 1
   oṃ	om
   īśā vāsyam idaṃ sarvaṃ yat kiñca jagatyāṃ jagat |	ISAH vAsyam idam sarvam yat kiQca jagatyAm jagat |
   tena tyaktena bhuñjīthā mā gṛdhaḥ kasya sviddhanam || IsUp_1 ||	tena tyaktena BuQjITAH mA gRDaH kasya svid-Danam || IsUp_1 ||
   IsUpBh_1	Isu-upBh_1
   īśā īṣṭa itīṭ teneśā /	ISA IzwaH itIS tena-ISAH /
   īśitā parameśvaraḥ paramātmā sarvasya /	ISitA parameSvaraH paramAtmA sarvasya /
   sa hi sarvamīṣṭe sarvajantūnāmātmā sanpratyagātmatayā tena svena	sa hi sarvam-Izwe sarva-jantUnAm-AtmA san-pratyagAtma-tayA tena svena
   rūpeṇātmaneśā vāsyamācchādanīyam /	rUpeNa-Atma-nA-ISA vAsyam-AcCAdanIyam /
   kim? idaṃ sarva yatkiñca yatkiñcijjagatyāṃ pṛthivyāṃ jagattatsarvaṃ	kim? idam sarva yat-kiQca yat-kiQcit-jagatyAm pRTivyAm jagat-tat-sarvam
   svenātmanā īśena pratyagātmatayāhamevedaṃ sarvamiti	svena-AtmanA ISena pratyagAtmatayA-aham-eva-idam sarvam-iti
   paramārthasatyarūpeṇānṛtamidaṃ sarvaṃ carācaramācchādanīyaṃ svena	parama-arTa-satya-rUpeNa-anRtam-idam sarvam carAcaram-AcCAdanIyam svena
   paramātmanā /	parama-AtmanA /
   yathā candanāgarvāderudakādisambandhajakledādijamaupādhikaṃ daurgandhyaṃ	yaTA candana-agarva-AdeH-udaka-Adi-sambanDa-ja-klet-Adi-jam-OpADikam dOrganDyam
   tatsvarūpanigharṣaṇena ācchāghate svena pāramārthikena gandhena /	tad-svarUpa-niGarzaNena AcCAGate svena pAramArTikena ganDena /
   tadvadeva hi svātmani adhyastaṃ svābhāvikaṃ kartṛtvabhoktṛtvādilakṣaṇaṃ	tadvat-eva hi sva-Atmani aDyastam svABAvikam kartR-tva-BoktR-tva-Adi-lakzaNam
   jagadadvaitarūpaṃ jagatyāṃ pṛthivyām, jagatyāmiti	jagat-advEta-rUpam jagatyAm pRTivyAm, jagatyAm-iti
   upalakṣaṇārthatvātsarvameva nāmarūpakarmākhyaṃ vikārajātaṃ	upalakzaNa-arTa-tvAt-sarvam-eva nAma-rUpa-karma-AKyam vikAra-jAtam
   paramārthasatyātmabhāvanayā tyaktaṃ syāt /	parama-arTa-satya-Atma-BAvanayA tyaktam syAt /
   evamīśvarātmabhāvanayā yuktasya putrādyeṣaṇātrayasaṃnyāsa evādhikāro na	evam-ISvara-Atma-BAvanayA yuktasya putra-Adi-ezaNA-traya-saMnyAsaH eva-aDikAraH na
   karmasu /	karmasu /
   tena tyaktena tyāgenetyarthaḥ /	tena tyaktena tyAgena-iti-arTaH /
   na hi tyakto mṛtaḥ putro vā bhṛtyo vā ātmasambandhitāyā abhāvāt ātmānaṃ	na hi tyaktaH mRtaH putraH vA BRtyaH vA Atma-sambanDitAyAH aBAvAt AtmAnam
   pālayati atastyāgena ityayameva vedārthaḥ-- bhuñjīthāḥ pālayethāḥ /	pAlayati atas-tyAgena iti-ayam-eva veda-arTaH- BuQjITAH pAlayeTAH /
   evaṃ tyaktaiṣaṇastvaṃ mā gṛdhaḥ gṛdhimākāṅkṣāṃ mā kārṣīrdhanaviṣayām	evam tyakta-ezaNaH-tvam mA gRDaH gRDim-AkAFkzAm mA kArzIH-Dana-vizayAm
   kasyasviddhanaṃ kasyacitparasya svasya vā dhanaṃ mā kāṅkṣīrityarthaḥ /	kasya-svid-Danam kasyacid-parasya svasya vA Danam mA kAFkzIH-iti-arTaH /
   svidityanarthako nipātaḥ /	svid-iti-anarTakaH nipAtaH /
   athavā mā gṛdhaḥ /	aTavA mA gRDaH /
   kasmāt? kasyasviddhanamityākṣepārtho na kasyaciddhanamasti yadgṛdhyeta /	kasmAt? kasya-svid-Danam-iti-Akzepa-arTaH na kasyacid-Danam-asti yat-gRDyeta /
   ātmaivedaṃ sarvamitīśvarabhāvanayā sarvaṃ tyaktamata ātmana evedaṃ	AtmA-eva-idam sarvam-iti-ISvara-BAvanayA sarvam tyaktam-atas AtmanaH eva-idam
   sarvamātmaiva ca sarvamato mithyāviṣayāṃ gṛdhiṃ mā kārṣīrityarthaḥ //1//	sarvam-AtmA-eva ca sarvam-atas miTyA-vizayAm gRDim mA kArzIH-iti-arTaH //1//
   START IsUp 2	START IsUp 2
   evamātmavidaḥ putrādyeṣaṇātrayasaṃnyāsenātmajñānaniṣṭhatayātmā rakṣitavya	evam-Atma-vidaH putra-Adi-ezaNA-traya-saMnyAsena-Atma-jQAna-nizWatayA-AtmA rakzitavya
   ityeṣa vedārthaḥ /	iti-eza veda-arTaH /
   atha itarasyānātmajñatayā ātmagrahaṇāya aśaktasyedamupadiśati mantraḥ--	aTa itarasya-anAtma-jQa-tayA Atma-grahaNAya aSaktasya-idam-upadiSati mantraH--
   kurvann eveha karmāṇi jijīviṣecchataṃ samāḥ |	kurvan eva-iha karmANi jijIvizet-Satam samAH |
   evaṃ tvayi nānyatheto 'sti na karma lipyate nare || IsUp_2 ||	evam tvayi na-anyaTA-itaH asti na karma lipyate nare || IsUp_2 ||
   IsUpBh_2	Isu-upBh_2
   kurvanneva iha nivartayanneva karmāṇyagnihotrādīni	kurvan=-eva iha nivartayan=-eva karmANi-agnihotra-AdIni
   jijīviṣejjīvitumicchecchataṃ śatasaṅkhyākāḥ samāḥ saṃvatsarān /	jijIvizet-jIvitum-icCet-Satam Sata-saFKyAkAH samAH saMvatsarAn /
   tāvaddhi puruṣasya paramāyurnirūpitam /	tAvat-hi puruzasya parama-AyuH-nirUpitam /
   tathā ca prāptānuvādena yajjijīviṣecchataṃ varṣāṇi tat kurvanneva	taTA ca prApta-anuvAdena yat-jijIvizet-Satam varzANi tat kurvan=-eva
   karmāṇītyetadvidhīyate /	karmANi-iti-etat-viDIyate /
   evamevamprakāreṇa tvayi jijīviṣati nare naramātrābhimāninīta	evam-evamprakAreNa tvayi jijIvizati nare nara-mAtra-aBimAninIta
   etasmādagnihotrādīni karmāṇi kurvato vartamānātprakārādanyathā	etasmAt-agnihotra-AdIni karmANi kurvataH vartamAnAt-prakArAt-anyaTA
   prakārāntaraṃ nāsti yena prakāreṇāśubhaṃ karma na lipyate karmaṇā na	prakAra-antaram na-asti yena prakAreNa-aSuBam karma na lipyate karmaNA na
   lipyata ityarthaḥ /	lipyate iti-arTaH /
   ataḥ śāstravihitāni karmāṇyagnihotrādīni kurvanneva jijīviṣet /	atas SAstra-vihitAni karmANi-agnihotra-AdIni kurvan=-eva jijIvizet /
   kathaṃ punaridamavagamyate pūrveṇa saṃnyāsino jñānaniṣṭhoktā dvitīyena	kaTam punar-idam-avagamyate pUrveNa saMnyAsinaH jQAna-nizWA-uktA dvitIyena
   tadaśaktasya karmaniṣṭheti /	tad-aSaktasya karma-nizWa-iti /
   ucyateḥ jñānakarmaṇorvirodhaṃ parvatavadakampyaṃ yathoktaṃ na smarasi kim	ucyateH jQAna-karmaNoH-viroDam parvata-vat-akampyam yaToktam na smarasi kim
   ihāpyuktaṃ 'yo hi jijīviṣet sa karma kurvan' 'īśāvāsyamidaṃ sarvam' 'tena	iha-api-uktam ayaH hi jijIvizet sa karma kurvan-a aISO=-Asyam-idam sarvam-a atena
   tyaktena bhuñjīthāḥ' 'mā gṛdhaḥ kasyasviddhanam' iti ca /	tyaktena BuQjITAH-a amA gRDaH kasya-svid-Danam-a iti ca /
   'na jīvite maraṇe vā gṛdhiṃ kurvītāraṇyamiyāditi ca param ; tato na	anaH jIvite maraNe vA gRDim kurvIta-araNyam-iyAt-iti ca param ; tatas na
   punariyāt' iti saṃnyāsāsanāt /	punar-iyAt-a iti saMnyAsa-AsanAt /
   ubhayoḥ phalabhedaṃ ca vakṣyati /	uBayoH Pala-Bedam ca vakzyati /
   imau dvāveva panthānāvanuniṣkrāntatarau bhavataḥ kriyāpathaścaiva	imO dvO=-eva panTAnO=-anunizkrAntatarO BavataH kriyApaTaH-ca-eva
   purastātsaṃnyāsaścottareṇa /	purastAt-saMnyAsaH-ca-uttareNa /
   nivṛttimārgeṇa eṣaṇātrayasya tyāgaḥ /	nivRtti-mArgeNa ezaNA-trayasya tyAgaH /
   tayoḥ saṃnyāsapatha evātirecayati /	tayoH saMnyAsa-paTaH eva-atirecayati /
   "nyāsa evātyarecayat"iti ca taittirīyake /	"nyAsaH eva-atyarecayat"iti ca tEttirIyake /
   "dvāvimāvatha panthānau yatra vedāḥ pratiṣṭhitāḥ /	"dvO=-imO=-aTa panTAnO yatra vedAH pratizWitAH /
   pravṛttilakṣaṇo dharmo nivṛttaśca vibhāvitaḥ" //	pravRtti-lakzaNaH DarmaH nivRttaH-ca viBAvitaH" //
   ityādi putrāya vicārya niścitamuktaṃ vyāsena vedācāryeṇa bhagavatā	ityAdi putrAya vicArya niScitam-uktam vyAsena veda-AcAryeNa BagavatA
   vibhāgañcānayoḥ darśayiṣyāmaḥ //2 //	viBAgaQcAnayoH darSayizyAmaH //2 //
   START IsUp 3	START IsUp 3
   athedānīmavidvannindārtho 'yaṃ mantra ārabhyate --	aTa-idAnIm-avidvat-nindA-arTaH ayam mantraH AraByate --
   asuryā nāma te lokā andhena tamasāvṛtāḥ |	asuryAH nAma te lokAH anDena tamasA-AvRtAH |
   tāṃste pretyābhigacchanti ye ke cātmahano janāḥ || IsUp_3 ||	tAn=-te pretya-aBigacCanti ye ke ca-Atma-hanaH janAH || IsUp_3 ||
   IsUpBh_3	Isu-upBh_3
   asuryāḥ paramātmabhāvamadvayamapekṣya devādayo 'pyasurāsteṣāñca svabhūtā	asuryAH paramAtma-BAvam-advayam-apekzya deva-AdayaH api-asurAH-tezAQca sva-BUtA
   lokā asuryā nāma /	lokAH asuryAH nAma /
   nāmaśabdo 'narthako nipātaḥ /	nAma-SabdaH anarTakaH nipAtaH /
   te lokāḥ karmaphalāni /	te lokAH karma-PalAni /
   lokyante dṛśyante bhujyanta iti janmāni /	lokyante dRSyante Bujyante iti janmAni /
   andhenādarśanātmakenājñānena tamasāvṛtā ācchāditāḥ tāṃsthāvarāntānpretya	anDena-adarSana-Atmakena-ajQAnena tamasA-AvRtAH AcCAditAH tAMsTAvara-antAn-pretya
   tyaktvemaṃ dehamabhigacchanti yathākarma yathāśrutam /	tyaktvA-imam deham-aBigacCanti yaTAkarma yaTASrutam /
   ātmānaṃ ghnantītyātmahanāḥ /	AtmAnam Gnanti-iti-Atma-hanAH /
   ke te janāḥ ye 'vidvāṃsaḥ /	ke te janAH ye avidvAMsaH /
   kathaṃ ta ātmānaṃ nityaṃ hiṃsanti /	kaTam te AtmAnam nityam hiMsanti /
   avidyādoṣeṇa vidyamānasyātmanaḥ tiraskaraṇāt vidyamānasya ātmano yatkāryaṃ	avidyA-dozeNa vidyamAnasya-AtmanaH tiraskaraNAt vidyamAnasya AtmanaH yat-kAryam
   phalamajarāmaratvādisaṃvedanalakṣaṇaṃ taddhatasyeva tirobhūtaṃ bhavatīti	Palam-ajara-amara-tva-Adi-saMvedana-lakzaNam tat-hatasya-iva tiroBUtam Bavati-iti
   prākṛtāvidvāṃso janāḥ janāḥ ātmahana ucyante /	prAkRta-avidvAMsaH janAH janAH Atma-hanaH ucyante /
   tena hyātmahananadoṣeṇa saṃsaranti te //3 //	tena hi-Atma-hanana-dozeNa saMsaranti te //3 //
   START IsUp 4	START IsUp 4
   yasyātmano hananādavidvāṃsaḥ saṃsaranti tadviparyayeṇa vidvāṃso janā	yasya-AtmanaH hana-nAda-vidvAMsaH saMsaranti tad-viparyayeNa vidvAMsaH janA
   mucyante te nātmahanaḥ tat kīghśamātmatacvamityucyate--	mucyante te na-Atma-hanaH tat kIGSam-Atma-tacvam-iti-ucyate--
   anejad ekaṃ manaso javīyo nainaddevā āpnuvanpūrvamarṣat |	anejat ekam manasaH javIyaH na-enat-devAH Apnuvan-pUrvam-arzat |
   taddhāvato 'nyānatyeti tiṣṭhat tasminn apo mātariśvā dadhāti || IsUp_4 ||	tat-DAvataH anyAnatyeti tizWat tasmin apaH mAtariSvA daDAti || IsUp_4 ||
   IsUpBh_4	Isu-upBh_4
   anejat na ejat /	anejat naH ejat /
   ejṛ kampane, kampanaṃ calanaṃ svāvasthāpracyutistadvarjitaṃ	ejR kampane, kampanam calanam sva-avasTA-pracyutiH-tad-varjitam
   sarvadaikarūpamityarthaḥ /	sarvadA-eka-rUpam-iti-arTaH /
   taccaikaṃ sarvabhūteṣu manasaḥ saṅkalpādilakṣaṇād javīyo javavattaram /	tat-ca-ekam sarva-BUtezu manasaH saFkalpa-Adi-lakzaNAt javIyaH javavattaram /
   kathaṃ viruddhamucyate dhruvaṃ niścalamidaṃ manaso javīya iti ca /	kaTam virudDam-ucyate Druvam niScalam-idam manasaH javIyaH iti ca /
   naiṣa doṣaḥ /	na-eza dozaH /
   nirupādhyupādhimattvenopapatteḥ tatra nirupādhikena svena rūpeṇocyate	nirupADi-upADimat-tvena-upapatteH tatra nirupADikena svena rUpeNa-ucyate
   anejadekamiti manaso 'ntaḥkaraṇasya	anejat-ekam-iti manasaH antaHkaraNasya
   saṅkalpavikalpalakṣaṇasyopādheranuvarttanād iha dehasthasya manaso	saFkalpa-vikalpa-lakzaNasya-upADeH-anuvarttanAt iha deha-sTasya manasaH-
   brahmalokādidūragamanaṃ saṅkalpena kṣaṇamātrādbhavatītyato manaso	brahma-loka-Adi-dUra-gamanam saFkalpena kzaNa-mAtrAt-Bavati-iti-atas manasaH-
   javiṣṭhatvaṃ loke prasiddham /	javizWa-tvam loke prasidDam /
   tasmin manasi brahmalokādīn drutaṃ gacchati sati prathamaṃ prāpta	tasmin manasi brahma-loka-AdIn drutam gacCati sati praTamam prApta
   ivātmacaitanyāvabhāso gṛhyate 'to manaso javīya ityāha /	iva-Atma-cEtanya-avaBAsaH gRhyate atas manasaH javIyaH iti-Aha /
   nainaddevā dyotanāddevāścakṣurādīnīndriyāṇyetatprakṛtamātmatattvaṃ	na-enat-devAH dyotanAt-devAH-cakzuH-AdIni-indriyANi-etat-prakRtam-Atma-tattvam
   nāpnuvanna prāptavantaḥ /	na-Apnuvat-na prAptavantaH /
   tebhyo mano javīyaḥ manovyāpāravyavahitatvād ābhāsamātramapi ātmano naiva	teByaH manaH javIyaH manaH-vyApAra-vyavahita-tvAt ABAsa-mAtram-api AtmanaH na-eva
   devānāṃ viṣayībhavati /	devAnAm vizayIBavati /
   yasmājjavanānmanaso 'pi pūrvamarṣat pūrvameva gataṃ vyomavadvyāpitvāt	yasmAt-javanAt-manasaH api pUrvam-arzat pUrvam-eva gatam vyoma-vat-vyApi-tvAt-
   sarvavyāpi tadātmatattva sarvasaṃsāradharmavarjitaṃ svena nirupādhikena	sarva-vyApi tad-Atma-tattva sarva-saMsAra-Darma-varjitam svena nirupADikena
   svarūpeṇāvikriyameva sadupādhikṛtāḥ sarvāḥ saṃsāravikriyā	sva-rUpeNa-avikriyam-eva sat-upADi-kRtAH sarvAH saMsAra-vikriyA
   anubhavatītyavivekināṃ mūḍhānāmanekamiva ca pratidehaṃ pratyavabhāsata	anuBavati-iti-avivekinAm mUXAnAm-anekam-iva ca pratideham pratyavaBAsata
   ityetadāha /	iti-etat-Aha /
   taddhāvato drutaṃ gacchato	tat-DAvataH drutam gacCataH-
   'nyānātmavilakṣaṇānmanovāgindriyaprabhṛtīnatyeti atītya gacchati iva /	anyAn-Atma-vilakzaNAt-manaH-vAc-indriya-praBRti-in-atyA-iti atItya gacCati iva /
   ivārthaṃ svayameva darśayati tiṣṭhaditi svayamavikriyameva sadityarthaḥ /	iva-arTam svayam-eva darSayati tizWat-iti svayam-avikriyam-eva sat-iti-arTaH /
   tasminnātmatattve sati nityacaitanyasvabhāve mātariśvā vāyuḥ	tasmin=-Atma-tattve sati nitya-cEtanya-svaBAve mAtariSvA vAyuH
   sarvaprāṇabhṛt kriyātmako yadāśrayāṇi kāryakaraṇajātāni yasminnotāni	sarva-prANaBRt kriyA-AtmakaH yad-ASrayANi kArya-karaNa-jAtAni yasmin-notAni
   protāni ca yatsūtrasaṃjñakaṃ sarvasya jagato vighārayitṛ sa mātariśvā;	protAni ca yat-sUtra-saMjQakam sarvasya jagataH viGArayitR sa mAtariSvA;
   apaḥ karmāṇi prāṇināṃ ceṣṭālakṣaṇāni, agnyādityaparjanyādīnāṃ	apaH karmANi prANinAm cezwA-lakzaNAni, agni-Aditya-parjanI-AdInAm
   jvalanadahanaprakāśābhivarṣaṇādilakṣaṇāni dadhāti vibhajati ityarthaḥ /	jvalana-dahana-prakASa-aBivarzaNa-Adi-lakzaNAni daDAti viBajati iti-arTaH /
   dhārayatīti vā"bhīṣāsmādvātaḥ pavate" (tai. u. 2 / 8 / 1) ityādi	DArayati-iti vA"BIza-asmAt-vAtaH pavate" (tE. u. 2 / 8 / 1) ityAdi
   śrutibhyaḥ /	SrutiByaH /
   sarvā hi kāryakaraṇādivikriyā nityacaitanyātmasvarūpe sarvāspadabhūte	sarvA hi kArya-karaNa-Adi-vikriyA nitya-cEtanya-Atma-svarUpe sarva-Aspada-BUte
   satyeva bhavantītyarthaḥ //4//	sati-eva Bavanti-iti-arTaH //4//
   START IsUp 5	START IsUp 5
   na mantrāṇāṃ jāmitāstiti pūrvamantroktamapyartha punarāha--	na mantrANAm jAmitA-astiti pUrva-mantra-uktam-api-arTa punar-Aha--
   tad ejati tan naijati tad dūre tad v antike |	tat ejati tat na-ejati tat dUre tat v antike |
   tad antar asya sarvasya tad u sarvasyāsya bāhyataḥ || IsUp_5 ||	tat antar asya sarvasya tat u sarvasya-asya bAhyatas || IsUp_5 ||
   IsUpBh_5	Isu-upBh_5
   tadātmatattvaṃ yatprakṛtaṃ tadejati calati tadeva ca naijati svato naiva	tad-Atma-tattvam yat-prakRtam tat-ejati calati tat-eva ca na-ejati svatas na-eva
   calati svato 'calameva sat	calati svatas acalam-eva sat-
   calatīvetyarthaḥ /	calati-iva-iti-arTaH /
   kiñca taddūre varṣakoṭiśatairapyaviduṣāmaprāpyatvād dūra iva /	kiQca tad-dUre varza-kowi-SatEH-api-aviduzA-Am-aprApya-tvAt dUraH iva /
   tad u antike iti cchedaḥ /	tat u antike iti cCedaH /
   tadvantike samīpe 'tyantameva viduṣāmātmatvānna kevalaṃ dūre 'ntike ca /	tat-vantike samIpe atyantam-eva viduzAm-Atma-tvAt-na kevalam dUre antike ca /
   tadantarabhyantare 'sya sarvasya"ya ātmā sarvāntaraḥ"(bṛ. u. 3 / 4 / 1)	tad-antar-aByantare asya sarvasya"yaH AtmA sarva-antaraH"(bR. u. 3 / 4 / 1)
   iti śruteḥ asya sarvasya jagato nāma rūpakriyātmakasya tadu api sarvasya	iti SruteH asya sarvasya jagataH nAma rUpa-kriyA-Atmakasya tadu api sarvasya
   asya bāhyato vyāpakatvādākāśavanniratiśayasūkṣmatvād antaḥ /	asya bAhyatas vyApaka-tvAt-AkASa-vat-niratiSaya-sUkzma-tvAt antar /
   "prajñānaghana eva"(bṛ. u. 4 / 5 / 13) iti ca śāsanānnirantaraṃ ca //5//	"prajQAna-GanaH eva-"(bR. u. 4 / 5 / 13) iti ca SAsanAt-nirantaram ca //5//
   START IsUp 6	START IsUp 6
   yas tu sarvāṇi bhūtāny ātmany evānupaśyati |	yaH tu sarvANi BUtAni Atmani eva-anupaSyati |
   sarvabhūteṣu cātmānaṃ tato na vijugupsate || IsUp_6 ||	sarva-BUtezu ca-AtmAnam tatas na vijugupsate || IsUp_6 ||
   IsUpBh_6	Isu-upBh_6
   yaḥ parivrāḍ mumukṣuḥ sarvāṇi bhūtānyavyaktādīni sthāvarāntāni	yaH parivrAj mumukzuH sarvANi BUtAni-avyakta-AdIni sTAvara-antAni
   ātmanyevānupaśyatyātmavyatiriktāni na paśyatītyarthaḥ, sarvabhūteṣu ca	Atmani-eva-anupaSyati-Atma-vyatiriktAni na paSyati-iti-arTaH, sarva-BUtezu ca
   teṣveva cātmānaṃ teṣām api bhūtānāṃ svamātmānamātmatvena yathāsya dehasya	tezu-eva ca-AtmAnam tezAm api BUtAnAm svam-AtmAnam-Atma-tvena yaTA-asya dehasya
   kāryakaraṇasaṅdhātasyātmā ahaṃ sarvapratyayasākṣibhūtaścetayitā kevalo	kArya-karaNa-saFDAtasya-AtmA aham sarva-pratyaya-sAkzi-BUtaH-cetayitA kevalaH-
   nirguṇo 'nenaiva svarūpeṇāvyaktādīnāṃ sthāvarāntānāmahamevātmeti	nirguNaH anena-eva svarUpeNa-avyakta-AdInAm sTAvara-antAnAm-aham-eva-AtmA-iti
   sarvabhūteṣu cātmānaṃ nirviśeṣaṃ yastvanupaśyati sa tatastasmādeva	sarva-BUtezu ca-AtmAnam nirviSezam yaH-tu-anupaSyati sa tatas-tasmAt-eva
   darśanānna vijugupsate vijugupsāṃ ghṛṇāṃ na karoti /	darSanAt-na vijugupsate vijugupsAm GRNAm na karoti /
   prāptasyaivānuvādo 'yam /	prAptasya-eva-anuvAdaH ayam /
   sarvā hi ghṛṇātmano 'nyadduṣṭaṃ paśyato bhavati, ātmānamevātyantaviśuddhaṃ	sarvA hi GRNA-AtmanaH anyat-duzwam paSyataH Bavati, AtmAnam-eva-atyanta-viSudDam
   nirantaraṃ paśyato na ghṛṇānimittam arthāntaramastīti prāptameva /	nirantaram paSyataH na GRNA-nimittam arTa-antaram-asti-iti prAptam-eva /
   tato na vijugupsata iti //6//	tatas na vijugupsate iti //6//
   START IsUp 7	START IsUp 7
   imamevārthamanyo 'pi mantra āha--	imam-eva-arTam-anyaH api mantraH Aha--
   yasmin sarvāṇi bhūtāny ātmaivābhūd vijānataḥ |	yasmin sarvANi BUtAni AtmA-eva-aBUt vijAnataH |
   tatra ko mohaḥ kaḥ śoka ekatvam anupaśyataḥ || IsUp_7 ||	tatra kaH mohaH kaH SokaH eka-tvam anupaSyataH || IsUp_7 ||
   IsUpBh_7	Isu-upBh_7
   yasminkāle yathoktātmani vā tānyeva bhūtāni sarvāṇi	yasmin-kAle yaTA-ukta-Atmani vA tAni-eva BUtAni sarvANi
   paramārthātmadarśanādātmaivābhūd ātmaiva saṃvṛtaḥ paramārthavastu	parama-arTa-Atma-darSanAt-AtmA-eva-aBUt AtmA-eva saMvRtaH parama-arTa-vastu
   vijānataḥ tatra tasminkāle tatrātmani vā ko mohaḥ kaḥ śokaḥ /	vijAnataH tatra tasmin-kAle tatra-Atmani vA kaH mohaH kaH SokaH /
   śokaśca mohaśca kāmakarmabījam ajānato bhavati /	SokaH-ca mohaH-ca kAma-karma-bIjam ajAnataH Bavati /
   na tvātmaikatvaṃ viśuddhaṃ gaganopamaṃ paśyataḥ ko mohaḥ kaḥ śoka iti	na tu-AtmA-eka-tvam viSudDam gagana-upamam paSyataH kaH mohaH kaH SokaH iti
   śokamohayoravidyākāryayorākṣepeṇa asambhavapradarśanāt sakāraṇasya	Soka-mohayoH-avidyA-kAryayoH-AkzepeNa asamBava-pradarSanAt sa-kAraNasya
   saṃsārasyātyantamevocchedaḥ pradarśito bhavati //7 //	saMsArasya-atyantam-eva-ucCedaH pradarSitaH Bavati //7 //
   START IsUp 8	START IsUp 8
   yo 'yamatītairmantrairukta ātmā sa svena rūpeṇa kiṃlakṣaṇa ityāhāyaṃ	yaH ayam-atItEH-mantrEH-uktaH AtmA sa svena rUpeNa kiMlakzaNaH iti-Aha-ayam
   mantraḥ--	mantraH--
   sa paryagāc chukram akāyam avraṇam asnāviraṃ śuddham apāpaviddham /	sa paryagAt Sukram akAyam avraNam asnAviram SudDam apApa-vidDam /
   kavir manīṣī paribhūḥ syayambhūr yāthātathyator 'thān vyadadhāc	kaviH manIzI pariBUH syayamBUH yATA-taTyatoH aTAn vyadaDAt-
   chāśvatībhyaḥ samābhyaḥ || IsUp_8 ||	CASvatIByaH samAByaH || IsUp_8 ||
   IsUpBh_8	Isu-upBh_8
   sa yathokta ātmā paryagāt pari samantādagādgatavānākāśavadvyāpī ityarthaḥ	sa yaTA-uktaH AtmA paryagAt pari samantAt-agAt-gatavAn-AkASa-vat-vyApI iti-arTaH
   śukraṃ śuddhaṃ jyotiṣmaddīptimānityarthaḥ /	Sukram SudDam jyotizmad-dIptimAn-iti-arTaH /
   akāyamaśarīro liṅgaśarīravarjita ityarthaḥ /	akAyam-aSarIraH liFga-SarIra-varjitaH iti-arTaH /
   avraṇam akṣatam /	avraNam akzatam /
   asnāviraṃ snāvāḥ śirā yasminna vidyanta ityasnāviram /	asnAviram snAvAH SirAH yasmin-na vidyante iti-asnAviram /
   avraṇamasnāviramityābhyāṃ sthūlaśarīrapratiṣedhaḥ /	avraNam-asnAviramiti-AByAm sTUla-SarIra-pratizeDaH /
   śuddhaṃ nirmalamavidyāmalarahitamiti kāraṇaśarīrapratiṣedhaḥ /	SudDam nirmalam-avidyA-mala-rahitam-iti kAraNa-SarIra-pratizeDaH /
   apāpaviddhaṃ dharmādharmādipāpavarjitam /	apApa-vidDam Darma-aDarma-Adi-pApa-varjitam /
   śukramityādīni vacāṃsi pulliṅgatvena pariṇeyāni /	Sukram-ityAdIni vacAMsi put-liFga-tvena pariNeyAni /
   sa paryagādityupakramya kavirmanīṣītyādinā pulliṅgatvenopasaṃhārāt /	sa paryagAt-iti-upakramya kaviH-manIzi-ityAdinA pulliFga-tvena-upasaMhArAt /
   kaviḥ krāntadarśī sarvādṛk /	kaviH krAnta-darSI sarva-AdRS /
   "nānyo 'to 'sti draṣṭā"(bṛ. u. 3 / 8 / 11) ityādiśruteḥ /	"na-anyaH atas asti drazwA"(bR. u. 3 / 8 / 11) iti-Adi-SruteH /
   maniṣī manasa īṣitā sarvajña īśvara ityarthaḥ /	manizI manasaH IzitA sarvajQaH ISvaraH iti-arTaH /
   paribhūḥ sarveṣāṃ paryupari bhavatīti paribhūḥ /	pariBUH sarvezAm paryupari Bavati-iti pariBUH /
   svayambhūḥ svayameva bhavatīti /	svayamBUH svayam-eva Bavati-iti /
   yeṣāmupari bhavati yaścopari bhavati sa sarvaḥ svayameva bhavatīti	yezAm-upari Bavati yaH-ca-upari Bavati sa sarvaH svayam-eva Bavati-iti
   svayambhūḥ /	svayamBUH /
   sa nityamukta īśvaro yāthātathyataḥ sarvajñatvādyathātathābhāvo	sa nitya-muktaH ISvaraH yATAtaTyataH sarvajQa-tvAt-yaTA-taTA-aBAvaH-
   yāthātathyaṃ tasmādyathābhūtakarmaphalasādhanator'thān karttavyapadārthān	yATAtaTyam tasmAt-yaTA-BUta-karma-Pala-sADanator-aTAn karttavya-padArTAn
   vyadadhādvihitavān yathānurūpaṃ vyabhajadityarthaḥ, śāśvatībhyo nityābhyaḥ	vyadaDAt-vihitavAn yaTA-anurUpam vyaBajat-iti-arTaH, SASvatIByaH nityAByaH
   samābhyaḥ saṃvatsarākhyebhyaḥ prajāpatibhya ityarthaḥ //8//	samAByaH saMvatsara-AKyeByaH prajApatiByaH iti-arTaH //8//
   START IsUp 9	START IsUp 9
   atrādyena mantreṇa sarvaiṣaṇāparityāgena jñānaniṣṭhoktā prathamo	atra-Adyena mantreNa sarva-EzaNA-parityAgena jQAna-nizWA-uktA praTamaH-
   vedārthaḥ"īśā vāsyamidaṃ sarvaṃ...mā gṛdhaḥ kasyasviddhanam"iti /	veda-arTaH"ISAH vAsyam-idam sarvaM...mA gRDaH kasya-svid-Danam"iti /
   ajñānāṃ jijīviṣūṇāṃ jñānaniṣṭhāsambhave"kurvanneveha	ajQAnAm jijIvizUNAm jQAna-nizWA-samBave"-kurvan=-eva-iha
   karmāṇi...jijīviṣet"iti karmaniṣṭhoktā dvitīyo vedārthaḥ /	karmANi...jijIvizet"iti karma-nizWa-uktA dvitIyaH veda-arTaH /
   anayośva niṣṭhayorvibhāgo mantrapradarśitayorbṛhadāraṇyake 'pi pradarśitaḥ	anayoSva nizWayoH-viBAgaH mantra-pradarSitayoH-bRhat-AraNyake api pradarSitaH
   "so 'kāmayata jāyā me syāt"(bṛ. u. 1 / 4 / 17) ityādinā ajñasya kāminaḥ	"saH akAmayata jAyA me syAt-"(bR. u. 1 / 4 / 17) ityAdinA ajQasya kAminaH
   karmāṇīti /	karmANi-iti /
   "mana evāsyātmā vāgjāyā"(bṛ. u. 1 / 4 / 17) ityādivacanād ajñatvaṃ	"manaH eva-asya-AtmA vAc-jAyA-"(bR. u. 1 / 4 / 17) ityAdi-vacanAt ajQa-tvam
   kāmitvaṃ ca karmaniṣṭhasya niścitamavagamyate /	kAmitvam ca karma-nizWasya niScitam-avagamyate /
   tathā ca tatphalaṃ saptānnasargasteṣvātmabhāvenātmasvarūpāvasthānam /	taTA ca tad-Palam sapta-anna-sargaH-tezu-Atma-BAvena-Atma-svarUpa-avasTAnam /
   jāyādyeṣaṇātrayasaṃnyāsena ca ātmavidāṃ	jAyA-Adi-ezaNA-traya-saMnyAsena ca Atma-vidAn
   karmaniṣṭhāprātikūlyenātmasvarūpaniṣṭhaiva darśitā"kiṃ prajayā kariṣyāmo	karma-nizWA-prAtikUlyena-Atma-svarUpa-nizWA-eva darSitA"kim prajayA karizyAmaH-
   yeṣāṃ no 'yamātmāyaṃ lokaḥ"(bṛ. u. 4 / 4 / 22) ityādinā /	yezAm naH ayam-AtmA-ayam lokaH"(bR. u. 4 / 4 / 22) ityAdinA /
   ye tu jñānaniṣṭhāḥ saṃnyāsinastebhyo 'suryā nāma ta ityādinā	ye tu jQAna-nizWAH saMnyAsinaH-teByaH asuryA nAma te ityAdinA
   avidvannindādvāreṇa ātmano yāthātmyaṃ sa paryagāt	avidvat-nindA-dvAreNa AtmanaH yATAtmyam sa paryagAt-
   ityetadantairmantrairupadiṣṭam /	iti-etad-antEH-mantrEH-upadizwam /
   te hyatrādhikṛtā na kāmina iti /	te hi-atra-aDikRtA na kAminaH iti /
   tathā ca śvetāśvatarāṇāṃ mantropaniṣadi"atyāśramibhyaḥ paramaṃ pavitraṃ	taTA ca Sveta-aSvatarANAm mantra-upanizadi"atya-ASramiByaH paramam pavitram
   provāca samyagṛṣisaṅghajuṣṭam"(śve. u. 6 / 21) ityādi vibhajyoktam /	provAca samyak-Rzi-saFGa-juzwam"(-Sve. u. 6 / 21) ityAdi viBajya-uktam /
   ye tu karmiṇaḥ karmaniṣṭhāḥ karma kurvanta eva jijīviṣavastebhya	ye tu karmiNaH karma-nizWAH karma kurvantaH eva jijIvizavaH-teBya
   idamucyate--	idam-ucyate--
   andhaṃ tamaḥ praviśanti ye 'vidyām upāsate |	anDam tamaH praviSanti ye avidyAm upAsate |
   tato bhūya iva te tamo ya uvidyāyāṃ ratāḥ || IsUp_9 ||	tatas BUyas iva te tamaH yaH uvidyAyAm ratAH || IsUp_9 ||
   IsUpBh_9	Isu-upBh_9
   kathaṃ punarevamavagabhyate na tu sarveṣām iti /	kaTam punar-evam-avagaByate na tu sarvezAm iti /
   ucyate--akāminaḥ sādhyasādhanabhedopamardena 'yasmin sarvāṇi	ucyate--akAminaH sADya-sADana-Beda-upamardena ayasmin sarvANi
   bhūtānyātmaivābhūddhijānataḥ /	BUtAni-AtmA-eva-aBUt-hijAnataH /
   tatra ko mohaḥ kaḥ śoka ekatvamanupaśyataḥ ' iti	tatra kaH mohaH kaH SokaH eka-tvam-anupaSyataH a iti
   yadātmaikatvavijñānam[uktam ṭatanna kenacitkarmaṇā jñānāntareṇa vā	yad-AtmA-ekatva-vijQAnam-[uktam watan-na kenacid-karmaNA jQAna-antareNa vA
   hyamūḍhaḥ samuccicīṣati /	hi-amUXaH samuccicIzati /
   iha tu samuccicīṣayā avidvadādinindā kriyate /	iha tu samuccicIzayA avidvat-Adi-nindA kriyate /
   tatra ca yasya yena samuccayaḥ sambhavati nyāyataḥ śāstrato vā tadihocyate	tatra ca yasya yena samuccayaH samBavati nyAyataH SAstrataH vA tat-iha-ucyate
   yaddaivaṃ vittaṃ devatāviṣayaṃ jñānaṃ karmasambandhitvenopanyastaṃ na	yat-dEvam vittam devatA-vizayam jQAnam karma-sambanDi-tvena-upanyastam na
   paramātmajñānam /	paramAtma-jQAnam /
   "vidyayā devalokaḥ"(bṛ.u.1 / 5 / 16) iti pṛthakphalaśravaṇāt /	"vidyayA deva-lokaH"(bR.u.1 / 5 / 16) iti pRTak-Pala-SravaNAt /
   tayorjñānakarmaṇoriha ekaikānuṣṭhānanindā samuccicīṣayā na nindāparaiva	tayoH-jQAna-karmaNoH-iha eka-eka-anuzWAna-nindA samuccicIzayA na nindA-parA-eva
   ekaikasya pṛthakphalaśravaṇāt"vidyayā tadārohanti" "vidyayā	ekEkasya pRTak-Pala-SravaNa-at"vidyayA tadA-Arohanti" "vidyayA
   devalokaḥ"(bṛ.u.1 / 5 / 16) "na tatra dakṣiṇā yanti" "karmaṇā	deva-lokaH"(bR.u.1 / 5 / 16) "na tatra dakziNA yanti" "karmaNA
   pitṛlokaḥ"(bṛ.u.1 / 8 / 16) iti /	pitR-lokaH"(bR.u.1 / 8 / 16) iti /
   na hi śāstravihitaṃ kiñcidakartavyatāmiyāt /	na hi SAstra-vihitam kiQcid-akartavya-tAm-iyAt /
   tatra andhaṃ tamaḥ adarśanātmakaṃ tamaḥ praviśanti /	tatra anDam tamaH adarSana-Atmakam tamaH praviSanti /
   ke? ye 'vidyāṃ vidyāyā anyā avidyā tāṃ karma ityarthaḥ,	ke? ye avidyAm vidyAyAH anyA avidyA tAm karma iti-arTaH,
   karmaṇo vidyāvirodhitvāt ; tāmavidyāmagnihotrādilakṣaṇāmeva kevalāmupāsate	karmaNaH vidyA-viroDi-tvAt ; tAm-avidyAm-agni-hotra-Adi-lakzaNAm-eva kevalAm-upAsate
   tatparāḥ santo 'nutiṣṭhantītyabhiprāyaḥ /	tad-parAH santaH anutizWanti-iti-aBiprAyaH /
   tatastasmādandhātmakāttamaso bhūya iva bahutarameva te tamaḥ praviśanti,	tatas-tasmAt-anDa-AtmakAt-tamasaH BUyas iva bahutaram-eva te tamaH praviSanti,
   ke? karma itvā ye u ye tu vidyāyāmeva devatājñāna eva ratāḥ abhiratāḥ /	ke? karma itvA ye u ye tu vidyAyAm-eva devatA-jQAnaH eva ratAH aBiratAH /
   tatrāvāntaraphalabhedaṃ vidyākarmaṇoḥ samuccayakāraṇamāha ; anyathā	tatra-avAntara-Pala-Bedam vidyA-karmaNoH samuccaya-kAraNam-Aha ; anyaTA
   phalavadaphalavatoḥ sannihitayoraṅgāṅgitaiva syāt ityarthaḥ //9//	Pala-vat-aPalavatoH sannihitayoH-aFga-aFgitA-eva syAt iti-arTaH //9//
   START IsUp 10	START IsUp 10
   anyad evāhur vidyayān yad āhur avidyayā |	anyat eva-AhuH vidyayAn yat AhuH avidyayA |
   iti śuśruma dhīrāṇāṃ ye nas tad vicacakṣire || IsUp_10 ||	iti SuSruma DIrANAm ye naH tat vicacakzire || IsUp_10 ||
   IsUpBh_10	Isu-upBh_10
   anyatpṛthageva vidyayā kriyate phalamityāhurvadatti"vidyayā	anyat-pRTak-eva vidyayA kriyate Palam-iti-AhuH-vadatti-"vidyayA
   devalokaḥ"(bṛ.u.1 / 6 / 16) "karmaṇā kriyate karmaṇā pitṛlokaḥ"(bṛ.u.1 / 5	deva-lokaH"(bR.u.1 / 6 / 16) "karmaNA kriyate karmaNA pitR-lokaH"(bR.u.1 / 5
   / 16) iti śruteḥ /	/ 16) iti SruteH /
   ityevaṃ śuśruma śrutavanto vayaṃ dhīrāṇāṃ dhīmatāṃ vacanam /	iti-evam SuSruma SrutavantaH vayam DIrANAm DImatAm vacanam /
   ye ācāryā no 'smabhyaṃ tatkarma ca jñānaṃ ca vicacakṣire	ye AcAryAH naH asmaByam tat-karma ca jQAnam ca vicacakzire
   vyākhyātavantasteṣāmayamāgamaḥ pāramparyāgata ityarthaḥ // 10 //	vyAKyAtavantaH-tezAm-ayam-AgamaH pAramparya-AgataH iti-arTaH // 10 //
   START IsUp 11	START IsUp 11
   vidyāṃ cāvidyāṃ ca yas tad vedobhayaṃ saha |	vidyAm ca-avidyAm ca yaH tat veda-uBayam saha |
   avidyayā mṛtyuṃ tīrtvā vidyayāmṛtam aśnute || IsUp_11 ||	avidyayA mRtyum tIrtvA vidyayA-amRtam aSnute || IsUp_11 ||
   IsUpBh_11	Isu-upBh_11
   yata evamato vidyāṃ cāvidyāṃ ca devatājñānaṃ karma cetyarthaḥ /	yatas evam-atas vidyAm ca-avidyAm ca devatA-jQAnam karma ca-iti-arTaH /
   yastadetadubhayaṃ sahaikena puruṣeṇa anuṣṭheyaṃ veda tasyaivaṃ	yaH-tat-etat-uBayam saha-ekena puruzeNa anuzWeyam veda tasya-evam
   samuccayakāriṇa eva ekapuruṣārthasambandhaḥ krameṇa syādityucyate /	samuccaya-kAriNaH eva eka-puruza-arTa-sambanDaH krameNa syAt-iti-ucyate /
   avidyayā karmaṇā agnihotrādinā mṛtyuṃ svābhāvikaṃ karma jñānaṃ ca	avidyayA karmaNA agni-hotra-AdinA mRtyum svABAvikam karma jQAnam ca
   mṛtyuśabdavācyamubhayaṃ tīrtvā atikramya vidyayā devatājñānenāmṛtaṃ	mRtyu-Sabda-vAcyam-uBayam tIrtvA atikramya vidyayA devatA-jQAnena-amRtam
   devatātmabhāvamaśnute prāpnoti /	devatA-Atma-BAvam-aSnute prApnoti /
   taddhyamṛtamucyate yaddevatātmagamanam //11//	tat-hi-amRtam-ucyate yat-devatA-Atma-gamanam //11//
   START IsUp 12	START IsUp 12
   adhunā vyākṛtāvyākṛtopāsanayoḥ samuccicīṣayā pratyekaṃ nindocyate /	aDunA vyAkRta-avyAkRta-upAsanayoH samuccicIzayA pratyekam nindA-ucyate /
   andhaṃ tamaḥ praviśanti ye 'sambhūtim upāsate |	anDam tamaH praviSanti ye asamBUtim upAsate |
   tato bhūya iva te tamo ya u sambhūtyāṃ ratāḥ || IsUp_12 ||	tatas BUyas iva te tamaH yaH u samBUtyAm ratAH || IsUp_12 ||
   IsUpBh_12	Isu-upBh_12
   andhaṃ tamaḥ praviśanti ye asambhūtiṃ sambhavanaṃ sambhūtiḥ sā yasya	anDam tamaH praviSanti ye asamBUtim samBavanam samBUtiH sA yasya
   kāryasya sā sambhūtiḥ tasyā anyā asambhūtiḥ prakṛtiḥ kāraṇamavidyā	kAryasya sA samBUtiH tasyAH anyA asamBUtiH prakRtiH kAraNam-avidyA
   avyākṛtākhyā tāmasambhūtimavyākṛtākhyāṃ prakṛtiṃ kāraṇamavidyāṃ	avyAkRta-AKyA tAm-asamBUtim-avyAkRta-AKyAm prakRtim kAraNam-avidyAm
   kāmakarmabījabhūtāmadarśanātmikāmupāsate ye te tadanurūpamevāndhaṃ tamo	kAma-karma-bIja-BUtAma-darSana-AtmikAm-upAsate ye te tad-anurUpam-eva-anDam tamaH-
   'darśanātmakaṃ praviśanti /	adarSana-Atmakam praviSanti /
   tatastasmādapi bhūyo bahutaramiva tamaḥ praviśanti ya u sambhūtyāṃ	tatas-tasmAt-api BUyas bahutaram-iva tamaH praviSanti yaH u samBUtyAm
   kāryabrahmaṇi hiraṇyagarbhākhye ratāḥ // 12 //	kArya-brahmaNi hiraNyagarBa-AKye ratAH // 12 //
   START IsUp 13	START IsUp 13
   adhunobhayorupāsanayoḥ samuccayakāraṇamavayavaphalabhedamāha--	aDunA-uBayoH-upAsanayoH samuccaya-kAraNam-avayava-Pala-Bedam-Aha--
   anyad evāhuḥ saṃbhavād anyad āhur asaṃbhavāt |	anyat eva-AhuH saMBavAt anyat AhuH asaMBavAt |
   iti śuśruma dhīrāṇāṃ ye nas tad vicacakṣire || IsUp_13 ||	iti SuSruma DIrANAm ye naH tat vicacakzire || IsUp_13 ||
   IsUpBh_13	Isu-upBh_13
   anyadeva pṛthagevāhuḥ phalaṃ sambhavātsambhūteḥ	anyat-eva pRTak-eva-AhuH Palam samBavAt-samBUteH
   kāryabrahmopāsanādaṇimādyaiśvaryalakṣaṇaṃ vyākhyātavanta ityarthaḥ /	kArya-brahma-upAsanAt-aNima-Adi-ESvarya-lakzaNam vyAKyAtavantaH iti-arTaH /
   tathā cānyadāhuḥ asambhavādasambhūtekhyākṛtād avyākṛtopāsanāt /	taTA ca-anyat-AhuH asamBavAt-asamBU-teKyA-kRtAt avyAkRta-upAsanAt /
   yaduktamandhantamaḥ praviśantīti prakṛtilaya iti ca paurāṇikairucyata	yat-ukta-manDantamaH praviSanti-iti prakRti-layaH iti ca pOrANikEH-ucyata
   ityevaṃ śuśruma dhīraṇāṃ vacanaṃ ye nastadvicacakṣire	iti-evam SuSruma DIraNAm vacanam ye naH-tad-vicacakzire
   vyākṛtāvyākṛtopāsanaphalaṃ vyākhyātavanta ityarthaḥ // 13 //	vyAkRta-avyAkRta-upAsana-Palam vyAKyAtavantaH iti-arTaH // 13 //
   START IsUp 14	START IsUp 14
   yata evamataḥ samuccayaḥ sambhūtyasambhūtyupāsanayoryukta	yatas evam-atas samuccayaH samBUti-asamBUti-upAsanayoH-yukta
   evaikapuruṣārthatvāccetyāha--	eva-eka-puruza-arTa-tvAt-ca-iti-Aha--
   saṃbhūtiṃ ca vināśaṃ ca yas tad vedobhayaṃ saha |	saMBUtim ca vinASam ca yaH tat veda-uBayam saha |
   vināśena mṛtyuṃ tīrtvā saṃbhūtyāmṛtam aśnute || IsUp_14 ||	vinASena mRtyum tIrtvA saMBUtyA-amRtam aSnute || IsUp_14 ||
   IsUpBh_14	Isu-upBh_14
   sambhūtiṃ ca vināśaṃ ca yastadvedobhayaṃ saha vināśo dharmo yasya kāryasya	samBUtim ca vinASam ca yaH-tad-veda-uBayam saha vinASaH DarmaH yasya kAryasya
   sa tena dharmiṇā abhedena ucyate vināśa iti, tena	sa tena DarmiNA aBedena ucyate vinASaH iti, tena
   tadupāsanenānaiśvaryamadharmakāmādidoṣajātaṃ ca mṛtyuṃ tīrtvā--	tad-upAsanena-anESvaryam-aDarma-kAma-Adi-doza-jAtam ca mRtyum tIrtvA--
   hiraṇyagarbhopāsanenāpti hyāṇimādiprāptiḥ phalam,	hiraNyagarBa-upAsanena-Apti hi-ANim-Adi-prAptiH Palam,
   tenānaiśvaryādimṛtyumatītya asambhūtyā avyākṛtopāsanayā amṛtaṃ	tena-anESvarya-Adi-mRtyum-atItya asamBUtyA avyAkRta-upAsanayA amRtam
   prakṛtilayalakṣaṇamaśnute /	prakRti-laya-lakzaNam-aSnute /
   sambhūtiṃ ca vināśaṃ cetyatrāvarṇalopena nirdeśo draṣṭavyaḥ	samBUtim ca vinASam ceti-atra-AvarNa-lopena nirdeSaH drazwavyaH
   prakṛtilayaphalaśrutyanurodhāt //14//	prakRti-laya-Pala-Sruti-anuroDAt //14//
   START IsUp 15	START IsUp 15
   mānuṣadaivavittasādhyaṃ phalaṃ śāstralakṣaṇaṃ prakṛtilayāntam /	mAnuza-dEva-vitta-sADyam Palam SAstra-lakzaNam prakRti-laya-antam /
   etāvatī saṃsāragatiḥ /	etAvatI saMsAra-gatiH /
   ataḥ paraṃ pūrvoktamātmaivābhūdvijānata iti sarvātmabhāva eva	atas param pUrva-uktam-AtmA-eva-aBUt-vijAnataH iti sarva-Atma-BAvaH eva
   sarveṣaṇāsaṃnyāsajñānaniṣṭhāphalam /	sarva-IzaNA-saMnyAsa-jQAna-nizWA-Palam /
   evaṃ dviprakāraḥ pravṛttinivṛttilakṣaṇo vedārtho 'tra prakāśitaḥ /	evam dvi-prakAraH pravRtti-nivRtti-lakzaNaH veda-arTaH atra prakASitaH /
   tatra pravṛttilakṣaṇasya vedārthasya vidhipratiṣedhalakṣaṇasya vedārthasya	tatra pravRtti-lakzaNasya veda-arTasya viDi-pratizeDa-lakzaNasya veda-arTasya
   vidhipratiṣedhalakṣaṇasya kṛtsnasya prakāśane pravargyāntaṃ	viDi-pratizeDa-lakzaNasya kRtsnasya prakASane pravargya-antam
   brāhmaṇamupayuktam /	brAhmaNam-upayuktam /
   nivṛttilakṣaṇasya vedārthasya prakāśane 'ta ūrdhvaṃ	nivRtti-lakzaNasya veda-arTasya prakASane atas UrDvam
   bṛhadāraṇyakamupayuktam /	bRhadAraNyakam-upayuktam /
   tatra niṣekādiśmaśānāntaṃ karma kurvan jijīviṣedyo vidyayā	tatra nizeka-Adi-SmaSAna-antam karma kurvan jijIvizet-yaH vidyayA
   sahāparabrahmaviṣayayā taduktaṃ 'vidyāṃ cāvidyāṃ ca yastadvedobhayaṃ saha	saha-apara-brahma-vizayayA tat-uktam avidyAm ca-avidyAm ca yaH-tad-veda-uBayam saha
   avidyayā mṛtyuṃ tīrtvā vidyayāmṛtamasnute' iti /	avidyayA mRtyum tIrtvA vidyayA-amRtam-asnute-a iti /
   tatra kena mārgeṇāmṛtatvamaśnuta ityucyate /	tatra kena mArgeNa-amRta-tvam-aSnutaH iti-ucyate /
   tadyattatsatyamasau sa ādityo ya eṣa etasminmaṇḍale puruṣo yaścāyaṃ	tat-yat-tat-satyam-asO saH AdityaH yaH ezaH etasmin-maNxale puruzaH yaH-ca-ayam
   dakṣiṇe 'kṣanpuruṣa etadubhayaṃ satyam /	dakziNe akzan-puruzaH etat-uBayam satyam /
   brahmopāsīno yathoktakarmakṛcca yaḥ so 'ntakāle prāpte satyātmānamātmanaḥ	brahma-upAsInaH yaTA-ukta-karma-kRt-ca yaH saH anta-kAle prApte satya-AtmAnam-AtmanaH
   prāptidvāraṃ yācate 'hiraṇmayena pātreṇa' iti /	prApti-dvAram yAcate ahi-raNmayena pAtreNa-a iti /
   hiraṇmayena pātreṇa satyasyāpihitaṃ mukham /	hiraNmayena pAtreNa satyasya-apihitam muKam /
   tat tvaṃ pūṣann apāvṛṇu satyadharmāya dṛṣṭaye || IsUp_15 ||	tat tvam pUzan apAvRNu satya-DarmAya dRzwaye || IsUp_15 ||
   IsUpBh_15	Isu-upBh_15
   hiraṇmayamiva hiraṇmayaṃ jyotirmayamityetat /	hiraNmayam-iva hiraNmayam jyotiH-mayam-iti-etat /
   tena pātreṇeva apidhānabhūtena satyasyaivādityamaṇḍalasthasya brāhmaṇo	tena pAtreNa-iva apiDAna-BUtena satyasya-eva-Aditya-maNxala-sTasya brAhmaNaH-
   'pihitam ācchāditaṃ mukhaṃ dvāram /	apihitam AcCAditam muKam dvAram /
   tattvaṃ he pūṣannapāvṛṇvapasāraya satyasya upāsanātsatyaṃ dharmo yasya	tattvam he pUzan=-apA=-RNu-apasAraya satyasya upAsanAt-satyam DarmaH yasya
   mama so 'haṃ satyadharmā tasmai mahyamathavā yathābhūtasya	mama saH aham satya-DarmA tasmE mahyam-aTavA yaTABUtasya
   dharmasyānuṣṭhātre dṛṣṭaye tava satyātmana upalabdhaye //15//	Darmasya-anuzWAtre dRzwaye tava satya-AtmanaH upalabDaye //15//
   START IsUp 16	START IsUp 16
   pūṣann ekarṣe yama sūrya prājāpatya vyūha raśmīn samūha tejaḥ |	pUzan eka-Rze yama sUrya prAjApatya vyUha raSmIn samUha tejaH |
   yat te rūpaṃ kalyāṇatamaṃ tat te paśyāmi yo 'sāv asau puruṣaḥ so 'ham asmi	yat te rUpam kalyANatamam tat te paSyAmi yaH asO asO puruzaH saH aham asmi
   || IsUp_16 ||	|| IsUp_16 ||
   IsUpBh_16	Isu-upBh_16
   he pūṣan! jagataḥ poṣaṇātpūṣā ravistathaika eva ṛṣati gacchati	he pUzan! jagataH pozaNAt-pUzA raviH-taTA-ekaH eva Rzati gacCati
   ityekarṣiḥ-- he ekarṣe! tathā sarvasya saṃyamanādyamaḥ-- he yama! tathā	iti-eka-RziH- he eka-Rze! taTA sarvasya saMyamanAt-yamaH- he yama! taTA
   raśmīnāṃ prāṇānāṃ rasānāñca svīkaraṇāt sūryaḥ-- he sūrya!	raSmInAm prANAnAm rasa-anAQca svIkaraNAt sUryaH- he sUrya!
   prajāpaterapatyaṃ prājāpatyaḥ-- he prājāpatya! vyūha vigamaya raśmīnsvān /	prajApateH-apatyam prAjApatyaH- he prAjApatya! vyUha vigamaya raSmIn-svAn /
   samūha ekīkuru upasaṃharate tejastāpakaṃ jyotiḥ /	samUhaH ekIkuru upasaMharate tejaH-tApakam jyotiH /
   yatte tava rūpaṃ kalyāṇatamam atyantaśobhanaṃ tatte tavātmanaḥ prasādāt	yat-te tava rUpam kalyANatamam atyanta-SoBanam tat-te tava-AtmanaH prasAdAt-
   paśyāmi /	paSyAmi /
   kiñcāhaṃ na tu tvāṃ bhṛtyavadyāce yo 'sāvādityamaṇḍalastho vyāhṛtyavayavaḥ	kiQca-aham na tu tvAm BRtya-vat-yAce yaH asO=-Aditya-maNxala-sTaH vyAhRtya-vayavaH
   puruṣaḥ puruṣākāratvātpūrṇaṃ vānena prāṇabuddhayātmanā jagatsamastamiti	puruzaH puruza-AkAra-tvAt-pUrNam vA-anena prANa-budDayA-AtmanA jagat-samastam-iti
   puruṣaḥ puri śayanādvā puruṣaḥ so 'hamasmi bhavāmi //16//	puruzaH puri SayanAt-vA puruzaH saH aham-asmi BavAmi //16//
   START IsUp 17	START IsUp 17
   vāyur anilam amṛtam athedaṃ bhasmāntaṃ śarīram |	vAyuH anilam amRtam aTa-idam Basma-antam SarIram |
   oṃ krato smara kṛtaṃ smara krato smara kṛtaṃ smara || IsUp_17 ||	om krato smara kRtam smara krato smara kRtam smaraH || IsUp_17 ||
   IsUpBh_17	Isu-upBh_17
   athedānīṃ mama mariṣyato vāyuḥ prāṇo 'dhyātmaparicchedaṃ	aTa-idAnIm mama marizyataH vAyuH prANaH aDyAtma-paricCedam
   hitvādhidaivatātmānaṃ sarvātmakamanilamamṛtaṃ sūtrātmānaṃ pratipadyatāmiti	hitvA-aDidEvata-AtmAnam sarva-Atmakam-anilam-amRtam sUtra-AtmAnam pratipadyatAm-iti
   vākyaśeṣaḥ /	vAkya-SezaH /
   liṅgaṃ cedaṃ jñānakarmasaṃskṛtamutkrāmatviti draṣṭavyam,	liFgam ca-idam jQAna-karma-saMskRtam-utkrAmatu-iti drazwavyam,
   mārgayācanasāmarthyāt /	mArga-yAcana-sAmarTyAt /
   athedaṃ śarīramagnau hutaṃ bhasmāntaṃ bhūyāt /	aTa-idam SarIram-agnO hutam Basma-antam BUyAt /
   om iti yathopāsanam oṃpratīkātmakatvātsatyātmakamagnyākhyaṃ	om iti yaTA-upAsanam oM-pratIka-Atmaka-tvAt-satya-Atmakam-agni-AKyam
   brahmābhedenocyate /	brahma-aBedena-ucyate /
   he krato! saṅkalpātmaka! smara yanmama smartavyaṃ tasya kālo 'yaṃ	he krato! saFkalpa-Atmaka! smara yat-mama smartavyam tasya kAlaH ayam
   pratyupasthito 'taḥ smara /	pratyupasTitaH atas smara /
   etāvantaṃ kālaṃ bhāvitaṃ kṛtamagne smara yanmayā bālyaprabhṛtyanuṣṭhitaṃ	etAvantam kAlam BAvitam kRtam-agne smara yat-mayA bAlya-praBRti-anuzWitam
   karma tacca smara /	karma tat-ca smara /
   krato smara kṛtaṃ smareti punarvacanamādarārtham //17//	krato smara kRtam smara-iti punarvacanam-Adara-arTam //17//
   START IsUp 18	START IsUp 18
   punaranyena mantreṇa mārgaṃ yācate--	punar-anyena mantreNa mArgam yAcate--
   agne naya supathā rāye asmān viśvāni deva vayunāni vidvān |	agne naya su-paTAH rAye asmAn viSvAni deva vayunAni vidvAn |
   yuyodhy asmaj juhurāṇam eno bhūyiṣṭhāṃ te nama uktiṃ vidhema || IsUp_18 ||	yuyoDi asmat juhurANam enaH BUyizWAm te namaH uktim viDema || IsUp_18 ||
   IsUpBh_18	Isu-upBh_18
   he agne! naya gamaya supathā śobhanena mārgeṇa /	he agne! naya gamaya su-paTA SoBanena mArgeNa /
   supratheti viśeṣaṇaṃ dakṣiṇamārganivṛttyartham /	supraTA-iti viSezaNam dakziNa-mArga-nivRtti-arTam /
   nirviṇṇo 'haṃ dakṣiṇena mārgeṇa gatāgatalakṣaṇenāto yāce tvāṃ punaḥ	nirviNNaH aham dakziNena mArgeNa gatAgata-lakzaNena-atas yAce tvAm punar-
   punargamanāgamanavarjitena śobhanena pathā naya /	punar-gamana-Agamana-varjitena SoBanena paTA naya /
   rāye dhanāya karmaphalabhogāyetyarthaḥ, asmānyathoktadharmaphalaviśiṣṭān	rAye DanAya karma-Pala-BogAya-iti-arTaH, asmAn-i-aTA-ukta-Darma-Pala-viSizwAn
   viśvāni sarvāṇi he deva! vayunāni karmāṇi prajñānāni vā vidvāñjānan /	viSvAni sarvANi he deva! vayunAni karmANi prajQAnAni vA vidvAn-jAnan /
   kiñca yuyodhi viyojaya vināśaya asmadasmatto juhurāṇaṃ kuṭilaṃ	kiQca yuyoDi viyojaya vinASaya asmad-asmattaH juhurANam kuwilam
   vañcanātmakamenaḥ pāpam /	vaQcanA-Atmaka-m-enaH pApam /
   tato vayaṃ viśuddhāḥ santa iṣṭaṃ prāpsyāma ityabhiprāyaḥ /	tatas vayam viSudDAH santaH izwam prApsyAmaH iti-aBiprAyaH /
   kintu vayamidānīṃ te na śaknumaḥ paricaryāṃ kartum /	kintu vayam-idAnIm te na SaknumaH paricaryAm kartum /
   bhūyiṣṭhāṃ bahutarāṃ te tubhyaṃ nama uktiṃ namaskāravacanaṃ vidhema	BUyizWAm bahutarAm te tuByam namaH uktim namaskAra-vacanam viDema
   namaskāreṇa paricarema ityarthaḥ /	namaskAreNa paricarema iti-arTaH /
   'avidyayā mṛtyuṃ tīrtvā vidyayāmṛtamaśnute /	aavidyayA mRtyum tIrtvA vidyayA-amRtam-aSnute /
   ' (ī.u.11) 'vināśena mṛtyuṃ tīrtvāsambhūtyāmṛtamaśnute' (ī.u.14) iti	a (I.u.11) avinASena mRtyum tIrtvA-asamBUtyA-amRtam-aSnute-a (I.u.14) iti
   śrutvā kecitsaṃśayaṃ kurvanti /	SrutvA kecid-saMSayam kurvanti /
   atastannirākaraṇārthaṃ saṃkṣepato vicāraṇāṃ kariṣyāmaḥ /	atas-tad-nirAkaraNa-arTam saMkzepataH vicAraNAm karizyAmaH /
   tatra tāvaktinnimittaḥ saṃśaya ityucyate /	tatra tAvaktit-nimittaH saMSayaH iti-ucyate /
   vidyāśabdena mukhyā paramātmavidyaiva kasmānna gṛhyate 'mṛtatvañca /	vidyA-Sabdena muKyA paramAtma-vidyA-eva kasmAt-na gRhyate amRta-tvaQca /
   nānuktāyāḥ paramātmavidyāyāḥ karmaṇaśca virodhātsamuccayānupapattiḥ /	na-anuktAyAH paramAtma-vidyAyAH karmaNaH-ca viroDAt-samuccaya-anupapattiH /
   satyam /	satyam /
   virodhastu nāvagamyate virodhāvirodhayoḥ śāstrapramāṇakatvāt /	viroDaH-tu na-avagamyate viroDa-aviroDayoH SAstra-pramANaka-tvAt /
   yathāvidyānuṣṭhānaṃ vidyopāsanañca śāstrapramāṇakaṃ tathā	yaTA-avidya-anuzWAnam vidyA-upAsanaQca SAstra-pramANakam taTA
   tadvirodhāvirodhāvapi /	tad-viroDa-aviroDO=-api /
   yathā ca na hiṃsyātsarvā bhūtānīti śāstrādavagataṃ punaḥ śāstreṇaiva	yaTA ca na hiMsyAt-sarvA BUtAni-iti SAstrAt-avagatam punar SAstreNa-eva
   bādhyate 'dhvare paśuṃ hiṃsyāditi /	bADyate aDvare paSum hiMsyAt-iti /
   evaṃ vidyāvidyayorapi syāt /	evam vidyA-vidyayoH-api syAt /
   vidyākarmaṇośca samuccayaḥ /	vidyA-karmaNoH-ca samuccayaH /
   na"dūramete viparīte viṣūcī avidyā yā ca vidyā"(ka.u.1 / 2 / 4) iti śruteḥ	na"dUram-ete viparIte vizUcI avidyA yA ca vidyA"(ka.u.1 / 2 / 4) iti SruteH
   vidyāṃ cāvidyāṃ ceti vacanādavirodha iti cet?	vidyAm ca-avidyAm ca-iti vacanAt-aviroDaH iti ced-?
   na ; hetusvarūpaphalavirodhāt /	na ; hetu-svarUpa-Pala-viroDAt /
   vidyāvidyāvirodhāvirodhayorvikalpāsambhavātsamuccayavidhānādavirodha eveti	vidyA-avidyA-viroDa-aviroDayoH-vikalpA-samBavAt-samuccaya-viDAnAt-aviroDaH eva-iti
   cet?	ced-?
   na? sahasambhavānupapatteḥ /	na? saha-samBavAnupapatteH /
   krameṇaikāśraye syātāṃ vidyāvidye iti cet?	krameNa-eka-ASraye syAtAm vidyA-avidye iti ced-?
   na ; vidyotpattau avidyāyā hyāstatvāttadāśraye 'vidyānupapatteḥ /	na ; vidyA-utpattO avidyAyAH hi-Asta-tvAt-tad-ASraye avidyA-anupapatteH /
   na hyagniruṣṇaḥ prakāśaśceti vijñānotpattau yasminnāśraye tadutpannaṃ	na hi-agniH-uzNaH prakASaH-ca-iti vijQAna-utpattO yasmin=-ASraye tad-utpannam
   tasminnevāśraye śīto 'gniraprakāśo vetyavidyāyā utpattirnāpi saṃśayo	tasmin=-eva-ASraye SItaH agniH-aprakASaH vA-iti-avidyAyAH utpattiH-na-api saMSayaH-
   'jñānaṃ vā"yasmin sarvāṇi bhūtānyātmaivābhūdvijānataḥ /	ajQAnam vA"i-asmin sarvANi BUtAni-AtmA-eva-aBUt-vijAnataH /
   tatra ko mohaḥ kaḥ śoka ekatvamanupaśyataḥ"(ī.u.7) iti	tatra kaH mohaH kaH SokaH eka-tvam-anupaSyataH"(I.u.7) iti
   śokamohādyasambhavaśruteḥ /	Soka-moha-Adi-a-samBava-SruteH /
   avidyāsambhavāttadupādānasya karmaṇo 'pyanupapattim avocāma /	avidyA-samBavAt-tad-upAdAnasya karmaNaH api-anupapattim avocAma /
   amṛtamaśnuta ityāpekṣikam amṛtam /	amRtam-aSnutaH iti-Apekzikam amRtam /
   vidyāśabdena paramātmavidyāgrahaṇe hiraṇmayenetyādinā	vidyA-Sabdena paramAtma-vidyA-grahaNe hiraNmayena-ityAdinA
   dvāramārgādiyācanamanupapannaṃ syāt /	dvAra-mArga-Adi-yAcanam-anupapannam syAt /
   tasmādupāsanayā samuccayo na paramātmavijñāneneti yathāsmābhirvyākhyāta	tasmAt-upAsanayA samuccayaH na paramAtma-vijQAnena-iti yaTA-asmABiH-vyAKyAta
   eva mantrāṇāmartha ityuparamyate //18//	eva mantrANAm-arTaH iti-uparamyate //18//
   iti śrīmatparamahaṃsaparivrājakācāryasya śrīśaṅkarabhagavataḥ	iti SrImat-paramahaMsa-parivrAjaka-AcAryasya SrI-SaFkara-BagavataH
   kṛtāvīśāvāsyopaniṣadbhāṣyaṃ sampūrṇam /	kRtO=-ISAvAsya-upanizad-BAzyam sampUrNam /
