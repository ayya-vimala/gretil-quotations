   saṃkrāmo 'tra na bhāvanā na ca kathāyuktir na carcā na ca	saMkrAmaH atra na BAvanA na ca kaTA-yuktiH na carcA na ca
   dhyānaṃ vā na ca dhāraṇā na ca japābhyāsaprayāso na ca |	DyAnam vA na ca DAraNA na ca japa-aByAsa-prayAsaH na ca |
   tat kiṃ nāma suniścitaṃ vada paraṃ satyaṃ ca tacchrūyatāṃ	tat kim nAma su-niScitam vada param satyam ca tat-SrUyatAm
   na tyāgī na parigrahī bhaja sukhaṃ sarvaṃ yathāvasthitaḥ || 1 ||	na tyAgI na parigrahI Baja suKam sarvam yaTA-avasTitaH || 1 ||
   saṃsāro 'sti na tattvatas tanubhṛtāṃ bandhasya vārtaiva kā	saMsAraH asti na tattvataH tanuBRtAm banDasya vArtA-eva kA
   bandho yasya na jātu tasya vitathā muktasya muktikriyā |	banDaH yasya na jAtu tasya vitaTA muktasya mukti-kriyA |
   mithyāmohakṛd eṣa rajjubhujagacchāyāpiśācabhramo mā kiṃcit tyaja	miTyAmoha-kRt eza rajju-Bujaga=-CAyA-piSAca-BramaH mA kiMcid tyaja
   mā gṛhāṇa vihara [1] svastho yathāvasthitaḥ || 2 ||	mA gRhANa vihara [1] svasTaH yaTA-avasTitaH || 2 ||
   pūjapūjakapūjyabhedasaraṇiḥ keyaṃ kathānuttare saṃkrāmaḥ	pUja-pUjaka-pUjya-Beda-saraNiH kA-iyam kaTA-anuttare saMkrAmaH
   kila kasya kena vidadhe ko vā praveśakramaḥ |	kila kasya kena vidaDe kaH vA praveSa-kramaH |
   māyeyam na cidadvayāt paratayā bhinnāpy aho vartate sarvaṃ	mAyA-iyam na cit-advayAt para-tayA BinnA-api aho vartate sarvam
   svānubhavasvabhāvavimalaṃ cintāṃ vṛthā mā kṛthāḥ || 3 ||	sva-anuBava-svaBAva-vimalam cintAm vRTA mA kRTAH || 3 ||
   ānando 'tra na vittamadhyamadavan naivāṅganāsaṅgavat	AnandaH atra na vitta-maDya-mada-vat na-eva-aFganA-saFga-vat
   dīpārkendukṛtaprabhāprakaravan naiva prakāśodayaḥ |	dIpa-arka-indu-kRta-praBA-prakara-vat na-eva prakASa-udayaH |
   harṣaḥ saṃbhṛtabhedamuktisukhabhūr bhārāvatāropamaḥ	harzaH saMBRta-Beda-mukti-suKa-BUH BAra-avatAra-upamaH
   sarvādvaitapadasya vismṛtanidheḥ prāptiḥ prakāśodayaḥ || 4 ||	sarva-advEtapadasya vismRta-niDeH prAptiH prakASa-udayaH || 4 ||
   rāgadveṣasukhāsukhodayalayāhaṅkāradainyādayo ye bhāvāḥ	rAga-dveza-suKa-asuKa-udaya-laya-ahaFkAra-dEnya-AdayaH ye BAvAH
   pravibhānti viśvavapuṣo bhinnasvabhāvā na te |	praviBAnti viSva-vapuzaH Binna-svaBAvAH na te |
   vyaktiṃ paśyasi yasya yasya sahasā tattattadekātmatāsaṃvidrūpam	vyaktim paSyasi yasya yasya sahasA tat-tad-tad-eka-Atma-tA-saMvid-rUpam
   avekṣya kiṃ na ramase tadbhāvanānirbharaḥ || 5 ||	avekzya kim na ramase tad-BAvanA-nirBaraH || 5 ||
   pūrvābhāvabhavakriyā hi sahasā bhāvāḥ sadā 'smin bhave	pUrva-aBAva-Bava-kriyA hi sahasA BAvAH sadA asmin Bave
   madhyākāravikārasaṃkaravatāṃ teṣāṃ kutaḥ satyatā |	maDya-AkAra-vikAra-saMkaravatAm tezAm kutas satya-tA |
   niḥsatye capale prapañcanicaye svapnabhrame peśale	niHsatye capale prapaQca-nicaye svapna-Brame peSale
   śaṅkātaṅkakalaṅkayuktikalanātītaḥ prabuddho bhava || 6 ||	SaFkA-AtaFka-kalaFka-yukti-kalana-atItaH prabudDaH Bava || 6 ||
   bhāvānāṃ na samudbhavo 'sti sahajas tvadbhāvitā bhānty amī	BAvAnAm na samudBavaH asti sahajaH tvad-BAvitAH BAnti amI
   niḥsatyā api satyatām anubhavabhrāntyā bhajanti kṣaṇam |	niHsatyAH api satyatAm anuBava-BrAntyA Bajanti kzaNam |
   tvatsaṅkalpaja eṣa viśvamahimā nāsty asya janmānyataḥ	tvad-saFkalpa-jaH eza viSva-mahimA na-asti asya janmAnyatas-
   tasmāt tvaṃ vibhavena bhāsi bhuvaneṣv ekopy anekātmakaḥ || 7 ||	tasmAt tvam viBavena BAsi Buvanezu ekopi aneka-AtmakaH || 7 ||
   yat satyaṃ yad asatyam alpabahulaṃ nityaṃ na nityaṃ ca yat	yat satyam yat asatyam alpa-bahulam nityam na nityam ca yat-
   yan māyāmalinaṃ yad ātmavimalaṃ ciddarpaṇe rājate |	yat mAyA-malinam yat Atma-vimalam cit-darpaNe rAjate |
   tat sarvaṃ svavimarśasaṃvidudayād rūpaprakāśātmakaṃ jñātvā	tat sarvam sva-vimarSa-saMvid-udayAt rUpa-prakASa-Atmakam jQAtvA
   svānubhavādhirūḍhamahimā viśveśvaratvaṃ bhaja || 8 ||	sva-anuBava-aDirUXa-mahimA viSveSvara-tvam Baja || 8 ||
   || iti śrīmadācāryābhinavaguptapādair viracitānuttarāṣṭikā samāptā ||	|| iti SrImat-AcArya-aBinavagupta-pAdEH viracitA-anuttarAzwikA samAptAH ||
   [1] var. vilasa	[1] var. vilasa
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
