   paraṃ parasthaṃ gahanād anādim ekaṃ niviṣṭaṃ bahudhā guhāsu |	param para-sTam gahanAt anAdim ekam nivizwam bahuDA guhAsu |
   sarvālayaṃ sarvacarācarasthaṃ tvām eva śambhuṃ śaraṇaṃ prapadye || 1	sarva-Alayam sarva-carAcara-sTam tvAm eva SamBum SaraNam prapadye || 1
   garbhādhivāsapūrvakamaraṇāntakaduḥkhacakravibhrāntaḥ |	garBa-aDivAsa-pUrvaka-maraNa-antaka-duHKa-cakra-viBrAntaH |
   ādhāram bhagavantaṃ śiṣyaḥ papraccha paramārtham || 2 ||	ADAram Bagavantam SizyaH papracCa parama-arTam || 2 ||
   ādhārakārikābhiḥ taṃ gurur abhibhāṣati sma tatsāram |	ADAra-kArikABiH tam guruH aBiBAzati sma tad-sAram |
   kathayaty abhinavaguptaḥ śivaśāsanadṛṣṭiyogena || 3 ||	kaTayati aBinavaguptaH Siva-SAsana-dRzwi-yogena || 3 ||
   nijaśaktivaibhavabharād a.ṅdacatuṣṭayam idaṃ vibhāgena |	nija-Sakti-vEBava-BarAt a.Fda-catuzwayam idam viBAgena |
   śaktir māyā prakṛtiḥ pṛthvī ceti prabhāvitaṃ prabhuṇā || 4 ||	SaktiH mAyA prakRtiH pRTvI ca-iti praBAvitam praBuNA || 4 ||
   tatrāntar viśvam idaṃ vicitratanukaraṇabhuvanasaṃtānam |	tatra-antar viSvam idam vicitra-tanu-karaNa-Buvana-saMtAnam |
   bhoktā ca tatra dehī śiva eva gṛhītapaśubhāvaḥ || 5 ||	BoktA ca tatra dehI SivaH eva gRhIta-paSu-BAvaH || 5 ||
   nānāvidhavarṇānāṃ rūpaṃ dhatte yathāmalaḥ sphaṭikaḥ |	nAnAviDa-varNAnAm rUpam Datte yaTA-amalaH sPawikaH |
   suramānuṣapaśupādaparūpatvaṃ tadvad īśo 'pi || 6 ||	sura-mAnuza-paSu-pAdapa-rUpa-tvam tadvat ISaH api || 6 ||
   gacchati gacchati jala iva himakarabimbaṃ sthite sthitiṃ yāti |	gacCati gacCati jalaH iva himakara-bimbam sTite sTitim yAti |
   tanukaraṇabhuvanavarge tathāyam ātmā maheśānaḥ || 7 ||	tanu-karaNa-Buvana-varge taTA-ayam AtmA maheSAnaH || 7 ||
   rāhur adṛśyo 'pi yathā śaśibimbasthaḥ prakāśate tadvat |	rAhuH adRSyaH api yaTA SaSi-bimba-sTaH prakASate tadvat |
   sarvagato 'py ayam ātmā viṣayāśrayaṇena dhīmukure || 8 ||	sarva-gataH api ayam AtmA vizaya-ASrayaNena DImukure || 8 ||
   ādarśe malarahite yadvad vadanaṃ vibhāti tadvad ayam |	AdarSe mala-rahite yadvat vadanam viBAti tadvat ayam |
   śivaśaktipātavimale dhītattve bhāti bhārūpaḥ || 9 ||	Siva-SaktipAta-vimale DI-tattve BAti BA-rUpaH || 9 ||
   bhārūpaṃ paripūrṇaṃ svātmani viśrāntito mahānandam |	BA-rUpam paripUrNam sva-Atmani viSrAntitaH mahA-Anandam |
   icchasaṃvitkaraṇair nirbharitam anantaśaktiparipūrṇam || 10 ||	icCa-saMvid-karaNEH nirBaritam ananta-Sakti-paripUrNam || 10 ||
   sarvavikalpavihīnaṃ śuddhaṃ śāntaṃ layodayavihīnam |	sarva-vikalpa-vihInam SudDam SAntam laya-udaya-vihInam |
   yat paratattvaṃ tasmin vibhāti ṣaṭṭriṃśadātma jagat || 11 ||	yat para-tattvam tasmin viBAti zawwriMSat-Atma jagat || 11 ||
   darpaṇabimbe yadvan nagaragrāmādicitram avibhāgi |	darpaNa-bimbe yadvat nagara-grAma-Adi-citram aviBAgi |
   bhāti vibhāgenaiva ca parasparaṃ darpaṇād api ca || 12 ||	BAti viBAgena-eva ca parasparam darpaNAt api ca || 12 ||
   vimalatamaparamabhairavabodhāt tadvad vibhāgaśūnyam api |	vimalatama-parama-BErava-boDAt tadvat viBAga-SUnyam api |
   anyonyaṃ ca tato 'pi ca vibhaktam ābhāti jagad etat || 13 ||	anyonyam ca tatas api ca viBaktam ABAti jagat etat || 13 ||
   śivaśaktisadāśivatām īśvaravidyāmayīṃ ca tattvadaśām |	Siva-Sakti-sadASivatAm ISvara-vidyA-mayIm ca tattva-daSAm |
   śaktīnāṃ pañcānāṃ vibhaktabhāvena bhāsayati || 14 ||	SaktInAm paQcAnAm viBakta-BAvena BAsayati || 14 ||
   paramaṃ yat svātantryaṃ durghaṭasaṃpādanaṃ maheśasya |	paramam yat svAtantryam durGawa-saMpAdanam maheSasya |
   devī māyāśaktiḥ svātmāvaraṇaṃ śivasya itat || 15 ||	devI mAyA-SaktiH sva-Atma-AvaraNam Sivasya itat || 15 ||
   māyāparigrahavaśād bodho malinaḥ pumān paśur bhavati |	mAyA-parigraha-vaSAt boDaH malinaH pumAn paSuH Bavati |
   kālakalāniyatibalād rāgāvidyāvaśena saṃbaddhaḥ || 16 ||	kAla-kalA-niyati-balAt rAga-avidyA-vaSena saMbadDaH || 16 ||
   adhunaiva kiṃcid evedam eva sarvātmanaiva jānāmi |	aDunA-eva kiMcid eva-idam eva sarva-AtmanA-eva jAnAmi |
   māyāsahitaṃ kañcukaṣaṭkam aṇor antaraṅgam idam uktam || 17 ||	mAyA-sahitam kaQcuka-zawkam aNoH antaraFgam idam uktam || 17 ||
   kambukam iva ta.ṅdulakaṇaviniviṣṭaṃ bhinnam apy abhidā |	kambukam iva ta.Fdula-kaNa-vinivizwam Binnam api aBidA |
   bhajate tat tu viśuddhiṃ śivamārgaunmukhyayogena || 18 ||	Bajate tat tu viSudDim Siva-mArga-OnmuKya-yogena || 18 ||
   sukhaduḥkhamohamātraṃ niścayasaṃkalpanābhimānāc ca |	suKa-duHKa-moha-mAtram niScaya-saMkalpanABimAnAt ca |
   prakṛtir athāntaḥkaranaṃ buddhimano'haṃkṛtikramaśaḥ || 19 ||	prakRtiH aTa-antaHkaranam budDi-manaH-ahaMkRti-kramaSas || 19 ||
   śrotraṃ tvagakṣirasanā ghrāṇaṃ buddhīndriyāṇi śabdādau |	Srotram tvac-akzi-rasanA GrANam budDIndriyANi Sabda-AdO |
   vākpāṇipādapāyūpasthaṃ karmendriyāṇi punaḥ || 20 ||	vAc-pANi-pAda-pAyu-upasTam karmendriyANi punar || 20 ||
   eṣāṃ grāhyo viṣayaḥ sūkṣmaḥ pravibhāgavarjito yaḥ syāt |	ezAm grAhyaH vizayaH sUkzmaH praviBAga-varjitaH yaH syAt |
   tanmātrapañcakaṃ tat śabdaḥ sparśo maho raso gandhaḥ || 21 ||	tanmAtra-paQcakam tat SabdaH sparSaH mahaH rasaH ganDaH || 21 ||
   etatsaṃsargavaśāt sthūlo viṣayas tu bhūtapañcakatām |	etad-saMsarga-vaSAt sTUlaH vizayaH tu BUtapaQcaka-tAm |
   abhyeti nabhaḥ pavanas tejaḥ salilaṃ ca pṛthvī ca || 22 ||	aByeti naBaH pavanaH tejaH salilam ca pRTvI ca || 22 ||
   tuṣa iva ta.ṅdulakaṇikām āvṛṇute prakṛtipūrvakaḥ sargaḥ |	tuzaH iva ta.Fdula-kaNikAm AvRNute prakRti-pUrvakaH sargaH |
   pṛthvīparyanto 'yaṃ caitanyaṃ dehabhāvena || 23 ||	pRTvI-paryantaH ayam cEtanyam deha-BAvena || 23 ||
   param āvaraṇaṃ mala iha sūkṣmaṃ māyādikañcukaṃ sthūlam |	param AvaraNam malaH iha sUkzmam mAyA-Adi-kaQcukam sTUlam |
   bāhyaṃ vigraharūpaṃ kośatrayaveṣṭito hy ātmā || 24 ||	bAhyam vigraha-rUpam koSa-traya-vezwitaH hi AtmA || 24 ||
   ajñānatimirayogād ekam api svaṃ svabhāvam ātmānam |	ajQAna-timira-yogAt ekam api svam svaBAvam AtmAnam |
   grāhyagrāhakanānāvaicitryeṇāvabudhyeta || 25 ||	grAhya-grAhaka-nAnA-vEcitryeNa-avabuDyeta || 25 ||
   rasaphāṇitaśarkarikāguḍakha.ṅdādyā yathekṣurasa eva |	rasa-PANita-SarkarikA-guxa-Ka.Fda-AdyAH yaTA-ikzu-rasaH eva |
   tadvad avasthā bhedāḥ sarve paramātmanaḥ śambhoḥ || 26 ||	tadvat avasTAH BedAH sarve paramAtmanaH SamBoH || 26 ||
   vijñānāntaryāmiprāṇavirāḍdehajātipi.ṅdāntāḥ |	vijQAna-antaryAmi-prANa-virAj-deha-jAti-pi.Fda-antAH |
   vyavahāramātram etat paramārthena tu na santy eva || 27 ||	vyavahAra-mAtram etat parama-arTena tu na santi eva || 27 ||
   rajjvāṃ nāsti bhujaṅgas trāsaṃ kurute ca mṛtyuparyantam |	rajjvAm na-asti BujaFgaH trAsam kurute ca mRtyu-paryantam |
   bhrānter mahatī śaktir na vivektuṃ śakyate nāma || 28 ||	BrAnteH mahatI SaktiH na vivektum Sakyate nAma || 28 ||
   tadvad dharmādharmasvarnirayotpattimaraṇasukhaduḥkham |	tadvat Darma-aDarma-svar-niraya-utpatti-maraNa-suKa-duHKam |
   varṇāśramādi cātmany asad api vibhramabalād bhavati || 29 ||	varNa-ASrama-Adi ca-Atmani asat api viBrama-balAt Bavati || 29 ||
   etat tad andhakāraṃ yad bhāveṣu prakāśamānatayā |	etat tat anDakAram yat BAvezu prakASamAna-tayA |
   ātmānatirikteṣv api bhavaty anātmābhimāno 'yam || 30 ||	Atma-anatiriktezu api Bavati anAtma-aBimAnaH ayam || 30 ||
   timirād api timiram idaṃ ga.ṅdasyopari mahān ayaṃ sphoṭaḥ |	timirAt api timiram idam ga.Fdasya-upari mahAn ayam sPowaH |
   yad anātmany api dehaprāṇadāv ātmamānitvam || 31 ||	yat anAtmani api deha-prANadO Atma-mAni-tvam || 31 ||
   dehaprāṇavimarśanadhījñānanabhaḥprapañcayogena |	deha-prANa-vimarSana-DI-jQAna-naBaH-prapaQca-yogena |
   ātmānam veṣṭayate citraṃ jālena jālakāra iva || 32 ||	AtmAnam vezwayate citram jAlena jAlakAraH iva || 32 ||
   svajñānavibhavabhāsanayogenodveṣṭayen nijātmānam |	sva-jQAna-viBava-BAsana-yogena-udvezwayet nija-AtmAnam |
   iti bandhamokṣacitrāṃ krīḍāṃ pratanoti paramaśivaḥ || 33 ||	iti banDa-mokza-citrAm krIxAm pratanoti parama-SivaH || 33 ||
   sṛṣṭisthitisaṃhārā jāgratsvapnau suṣuptam iti tasmin |	sRzwi-sTiti-saMhArAH jAgrat-svapnO suzuptam iti tasmin |
   bhānti turīye dhāmani tathāpi tair nāvṛtaṃ bhāti || 34 ||	BAnti turIye DAmani taTA-api tEH na-AvRtam BAti || 34 ||
   jāgrad viśvaṃ bhedāt svapnas tejaḥ prakāśamāhātmyāt |	jAgrat viSvam BedAt svapnaH tejaH prakASa-mAhAtmyAt |
   prājñaḥ suptāvasthā jñānaghanatvāt tataḥ paraṃ turyam || 35 ||	prAjQaH supta-avasTA jQAna-Gana-tvAt tatas param turyam || 35 ||
   jaladharadhūmarajobhir malinīkriyate yathā na gaganatalam |	jalaDara-DUma-rajoBiH malinIkriyate yaTA na gagana-talam |
   tadvan māyāvikṛtibhir aparāmṛṣṭaḥ paraḥ puruṣaḥ || 36 ||	tadvat mAyA-vikRtiBiH aparAmRzwaH paraH puruzaH || 36 ||
   ekasmin ghaṭagagane rajasā vyāpte bhavanti nānyāni |	ekasmin Gawa-gagane rajasA vyApte Bavanti na-anyAni |
   malināni tadvad ete jīvāḥ sukhaduḥkhabhedajuṣaḥ || 37 ||	malinAni tadvat ete jIvAH suKa-duHKa-Beda-juzaH || 37 ||
   śānte śānta ivāyaṃ hṛṣṭe hṛṣṭo vimohavati mūḍhaḥ |	SAnte SAntaH iva-ayam hRzwe hRzwaH vimohavati mUXaH |
   tattvagaṇe sati bhagavān na punaḥ paramārthataḥ sa tathā || 38 ||	tattva-gaNe sati BagavAn na punar paramArTataH sa taTA || 38 ||
   yad anātmany api tadrūpāvabhāsanaṃ tat purā nirākṛtya |	yat anAtmani api tad-rUpa-avaBAsanam tat purA nirAkRtya |
   ātmany anātmarūpāṃ bhrāntiṃ vidalayati paramātmā || 39 ||	Atmani anAtma-rUpAm BrAntim vidalayati paramAtmA || 39 ||
   itthaṃ vibhramayugalakasamūlavicchedane kṛtārthasya |	itTam viBrama-yugalaka-samUla-vicCedane kRtArTasya |
   kartavyāntarakalanā na jātu parayogino bhavati || 40 ||	kartavyA-antara-kalanA na jAtu para-yoginaH Bavati || 40 ||
   pṛthivī prakṛtir māyā tritayam idaṃ vedyarūpatāpatitam |	pRTivI prakRtiH mAyA tritayam idam vedya-rUpa-tA-patitam |
   advaitabhāvanabalād bhavati hi sanmātrapariśeṣam || 41 ||	advEta-BAvana-balAt Bavati hi sat-mAtra-pariSezam || 41 ||
   raśanāku.ṅdalakaṭakaṃ bhedatyāgena dṛśyate yathā hema |	raSanA-ku.Fdala-kawakam Beda-tyAgena dRSyate yaTA hema |
   tadvad bhedatyāge sanmātraṃ sarvam ābhāti || 42 ||	tadvat Beda-tyAge sat-mAtram sarvam ABAti || 42 ||
   tad brahma paraṃ śuddhaṃ śāntaṃ abhedātmakaṃ samaṃ sakalam |	tat brahma param SudDam SAntam aBeda-Atmakam samam sakalam |
   amṛtaṃ satyaṃ śaktau viśrāmyati bhāsvarūpāyām || 43 ||	amRtam satyam SaktO viSrAmyati BAsvarUpAyAm || 43 ||
   iṣyata iti vedyata iti saṃpādyata iti ca bhāsvarūpeṇa |	izyate iti vedyate iti saMpAdyate iti ca BAsva-rUpeNa |
   aparāmṛṣṭaṃ yad api tu nabhaḥprasūnatvam abhyeti || 44 ||	aparAmRzwam yat api tu naBaH-prasUna-tvam aByeti || 44 ||
   śaktitriśūlaparigamayogena samastam api parameśe |	Sakti-triSUla-parigama-yogena samastam api parameSe |
   śivanāmani paramārthe visṛjyate devadevena || 45 ||	Siva-nAmani parama-arTe visRjyate devadevena || 45 ||
   punar api ca pañcaśaktiprasaraṇakrameṇa bahir api tat |	punar api ca paQca-Sakti-prasaraNa-krameNa bahis api tat |
   a.ṅdatrayaṃ vicitraṃ sṛṣṭaṃ bahirātmalābhena || 46 ||	a.Fda-trayam vicitram sRzwam bahis-Atma-lABena || 46 ||
   iti śakticakrayantraṃ krīḍāyogena vāhayan devaḥ |	iti Sakti-cakrayantram krIxA-yogena vAhayan devaH |
   aham eva śuddharūpaḥ śaktimahācakranāyakapadasthaḥ || 47 ||	aham eva SudDa-rUpaH Sakti-mahA-cakra-nAyaka-pada-sTaH || 47 ||
   mayy eva bhāti viśvaṃ darpaṇa iva nirmale ghatādīni |	mayi eva BAti viSvam darpaNaH iva nirmale Gata-AdIni |
   mattaḥ prasarati sarvaṃ svapnavicitratvam iva suptāt || 48 ||	mattaH prasarati sarvam svapna-vicitra-tvam iva suptAt || 48 ||
   aham eva viśvarūpaḥ karacaranādisvabhāva iva dehaḥ |	aham eva viSva-rUpaH kara-cara-nAdi-svaBAvaH iva dehaH |
   sarvasmin aham eva sphurāmi bhāveṣu bhāsvarūpam iva || 49 ||	sarvasmin aham eva sPurAmi BAvezu BAsva-rUpam iva || 49 ||
   draṣṭā śrotā ghrātā dehendriyavarjito 'py akartāpi |	drazwA SrotA GrAtA deha-indriya-varjitaH api akartA-api |
   siddhāntāgamatarkāṃś citrān aham eva racayāmi || 50 ||	sidDAnta-Agama-tarkAn citrAn aham eva racayAmi || 50 ||
   itthaṃ dvaitavikalpe galite pravilaṅghya mohinīṃ māyām |	itTam dvEta-vikalpe galite pravilaFGya mohinIm mAyAm |
   salile salilaṃ kṣīre kṣīram iva brahmaṇi layī syāt || 51 ||	salile salilam kzIre kzIram iva brahmaNi layI syAt || 51 ||
   itthaṃ tattvasamūhe bhāvanayā śivamayatvam abhiyāte |	itTam tattva-samUhe BAvanayA Siva-maya-tvam aBiyAte |
   kaḥ śokaḥ ko mohaḥ sarvaṃ brahmāvalokayataḥ || 52 ||	kaH SokaH kaH mohaH sarvam brahma-avalokayataH || 52 ||
   karmaphalaṃ śubham aśubhaṃ mithyājñānena saṃgamād eva |	karma-Palam SuBam aSuBam miTyAjQAnena saMgamAt eva |
   viṣamo hi saṅgadoṣas taskarayogo 'py ataskarasyeva || 53 ||	vizamaH hi saFga-dozaH taskara-yogaH api ataskarasya-iva || 53 ||
   lokavyavahārakṛtāṃ ya ihāvidyām upāsate mūḍhāḥ |	loka-vyavahAra-kRtAm ye iha-avidyAm upAsate mUXAH |
   te yānti janmamṛtyū dharmādharmārgalābaddhāḥ || 54 ||	te yAnti janma-mRtyU Darma-aDarma-arga-lAbadDAH || 54 ||
   ajñānakālanicitaṃ dharmādharmātmakaṃ tu karmāpi |	ajQAna-kAla-nicitam Darma-aDarma-Atmakam tu karma-api |
   cirasaṃcitam iva tūlaṃ naśyati vijñānadīptivaśāt || 55 ||	cira-saMcitam iva tUlam naSyati vijQAna-dIpti-vaSAt || 55 ||
   jñānaprāptau kṛtam api na phalāya tato 'sya janma katham |	jQAna-prAptO kRtam api na PalAya tatas asya janma kaTam |
   gatajanmabandhayogo bhāti śivārkaḥ svadīdhitibhiḥ || 56 ||	gata-janma-banDa-yogaH BAti Siva-arkaH sva-dIDitiBiH || 56 ||
   tuṣakambukakiṃśārukamuktaṃ bījaṃ yathāṅkuraṃ kurute |	tuza-kambuka-kiMSArukam-uktam bIjam yaTA-aFkuram kurute |
   naiva tathāṇavamāyākarmavimukto bhavāṅkuraṃ hy ātmā || 57 ||	na-eva taTA-aNava-mAyA-karma-vimuktaH Bava-aFkuram hi AtmA || 57 ||
   ātmajño na kutaścana bibheti sarvaṃ hi tasya nijarūpam |	Atma-jQaH na kutaScana biBeti sarvam hi tasya nija-rUpam |
   naiva ca śocati yasmāt paramārthe nāśitā nāsti || 58 ||	na-eva ca Socati yasmAt parama-arTe nASitA na-asti || 58 ||
   atigūḍhahṛdayagañjaprarūḍhaparamārtharatnasaṃcayataḥ |	ati-gUXa-hRdaya-gaQja-prarUXa-parama-arTa-ratna-saMcayataH |
   aham eveti maheśvarabhāve kā durgatiḥ kasya || 59 ||	aham eva-iti maheSvara-BAve kA durgatiH kasya || 59 ||
   mokṣasya naiva kiṃcid dhāmāsti na cāpi gamanam anyatra |	mokzasya na-eva kiMcid DAma-asti na ca-api gamanam anyatra |
   ajñānagranthibhidā svaśaktyabhivyaktatā mokṣaḥ || 60 ||	ajQAna-granTi-BidA sva-Sakti-aBivyakta-tA mokzaH || 60 ||
   bhinnājñānagranthir gatasaṃdehaḥ parākṛtabhrāntiḥ |	Binna-ajQAna-granTiH gata-saMdehaH parAkRta-BrAntiH |
   prakṣīṇapuṇyapāpo vigrahayoge 'py asau muktaḥ || 61 ||	prakzINa-puNya-pApaH vigraha-yoge api asO muktaH || 61 ||
   agnyabhidagdhaṃ bījaṃ yathā prarohāsamarthatām eti |	agni-aBidagDam bIjam yaTA praroha-asamarTa-tAm eti |
   jñānāgnidagdham evaṃ karma na janmapradaṃ bhavati || 62 ||	jQAna-agni-dagDam evam karma na janma-pradam Bavati || 62 ||
   parimitabuddhitvena hi karmocitabhāvidehabhāvanayā |	parimita-budDi-tvena hi karma-ucita-BAvi-deha-BAvanayA |
   saṅkucitā citir etaddehadhvaṃse tathā bhāti || 63 ||	saFkucitA citiH etad-deha-DvaMse taTA BAti || 63 ||
   yadi punar amalaṃ bodhaṃ sarvasamuttīrnaboddhṛkartṛmayam |	yadi punar amalam boDam sarva-samuttIrna-bodDR-kartR-mayam |
   vitatam anastamitoditabhārūpam satyasaṃkalpam || 64 ||	vitatam anastamita-udita-BA-rUpam satya-saMkalpam || 64 ||
   dikkālakalanavikalaṃ dhruvam avyayam īśvaraṃ suparipūrṇam |	diS-kAla-kalana-vikalam Druvam avyayam ISvaram su-paripUrNam |
   bahutaraśaktivrātapralayodayaviracanaikakartāram || 65 ||	bahutara-Sakti-vrAta-pralaya-udaya-viracana-eka-kartAram || 65 ||
   sṛṣṭyādividhisuvedhasam ātmānaṃ śivamayaṃ vibudhyeta |	sRzwi-Adi-viDi-suveDasam AtmAnam Siva-mayam vibuDyeta |
   katham iva saṃsārī syād vitatasya kutaḥ kva vā saraṇam || 66 ||	kaTam iva saMsArI syAt vitatasya kutas kva vA saraNam || 66 ||
   iti yuktibhir api siddhaṃ yatkarma jñānino na saphalaṃ tat |	iti yuktiBiH api sidDam yat-karma jQAninaH na saPalam tat |
   na mamedam api tu tasyeti dārḍhyato na hi phalaṃ loke || 67 ||	na mama-idam api tu tasya-iti dArXyataH na hi Palam loke || 67 ||
   itthaṃ sakalavikalpān pratibuddho bhāvanāsamīraṇataḥ |	itTam sakala-vikalpAn pratibudDaH BAvanA-samIraNataH |
   ātmajyotiṣi dīpte juhvaj jyotirmayo bhavati || 68 ||	Atma-jyotizi dIpte juhvat jyotiH-mayaH Bavati || 68 ||
   aśnan yad vā tad vā saṃvīto yena kenacic chāntaḥ |	aSnan yat vA tat vA saMvItaH yena kenacid SAntaH |
   yatra kvacana nivāsī vimucyate sarvabhūtātmā || 69 ||	yatra kvacana nivAsI vimucyate sarva-BUta-AtmA || 69 ||
   hayamedhaśatasahasrāṇy api kurute brahmaghātalakṣāṇi |	hayameDa-Sata-sahasrANi api kurute brahma-GAta-lakzANi |
   paramārthavin na puṇyair na ca pāpaiḥ spṛśyate vimalaḥ || 70 ||	parama-arTa-vid na puNyEH na ca pApEH spRSyate vimalaH || 70 ||
   madaharṣakopamanmathaviṣādabhayalobhamohaparivarjī |	mada-harza-kopa-manmaTa-vizAda-Baya-loBa-moha-parivarjI |
   niḥstotravaṣaṭkāro jaḍa iva vicared avādamatiḥ || 71 ||	niHstotra-vazawkAraH jaxaH iva vicaret avAda-matiH || 71 ||
   madaharṣaprabhṛtir ayaṃ vargaḥ prabhavati vibhedasaṃmohāt |	mada-harza-praBRtiH ayam vargaH praBavati viBeda-saMmohAt |
   advaitātmavibodhas tena kathaṃ spṛśyatāṃ nāma || 72 ||	advEta-Atma-viboDaH tena kaTam spRSyatAm nAma || 72 ||
   stutyaṃ vā hotavyaṃ nāsti vyatiriktam asya kiṃcana ca |	stutyam vA hotavyam na-asti vyatiriktam asya kiMcana ca |
   stotrādinā sa tuṣyen muktas tan nirnamaskṛtivaṣaṭkaḥ || 73 ||	stotra-AdinA sa tuzyet muktaH tat nirnamaskRtivazawkaH || 73 ||
   ṣaṭtriṃśattattvabhṛtaṃ vigraharacanāgavākṣaparipūrṇam |	zawtriMSat-tattva-BRtam vigraha-racanA-gavAkza-paripUrNam |
   nijam anyad atha śarīraṃ ghaṭādi vā tasya devagṛham || 74 ||	nijam anyat aTa SarIram Gawa-Adi vA tasya devagRham || 74 ||
   tatra ca paramātmamahābhairavaśivadevatāṃ svaśaktiyutām |	tatra ca paramAtma-mahABErava-Siva-devatAm sva-Sakti-yutAm |
   ātmāmarśanavimaladravyaiḥ paripūjayann āste || 75 ||	Atma-AmarSana-vimala-dravyEH paripUjayan Aste || 75 ||
   bahirantaraparikalpanabhedamahābījanicayam arpayataḥ |	bahis-antara-parikalpana-Beda-mahA-bIja-nicayam arpayataH |
   tasyātidīptasaṃvijjvalane yatnād vinā bhavati homaḥ || 76 ||	tasya-ati-dIpta-saMvid-jvalane yatnAt vinA Bavati homaH || 76 ||
   dhyānam anastamitaṃ punar eṣa hi bhagavān vicitrarūpāṇi |	DyAnam anastamitam punar eza hi BagavAn vicitra-rUpANi |
   sṛjati tad eva dhyānaṃ saṃkalpālikhitasatyarūpatvam || 77 ||	sRjati tat eva DyAnam saMkalpa-aliKita-satya-rUpa-tvam || 77 ||
   bhuvanāvalīṃ samastāṃ tattvakramakalpanām athākṣagaṇam |	Buvana-AvalIm samastAm tattva-krama-kalpanAm aTa-akza-gaNam |
   antarbodhe parivartayati ca yat so 'sya japa uditaḥ || 78 ||	antar-boDe parivartayati ca yat saH asya japaH uditaH || 78 ||
   sarvaṃ samayā dṛṣṭyā yat paśyati yac ca saṃvidaṃ manute |	sarvam samayA dRzwyA yat paSyati yat ca saMvidam manute |
   viśvaśmaśānaniratāṃ vigrahakhaṭvāṅgakalpanākalitām || 79 ||	viSva-SmaSAna-niratAm vigraha-KawvAFga-kalpanA-kalitAm || 79 ||
   viśvarasāsavapūrṇaṃ nijakaragaṃ vedyakha.ṅdakakapālam |	viSva-rasa-Asava-pUrNam nija-karagam vedya-Ka.Fdaka-kapAlam |
   rasayati ca yat tad etad vratam asya sudurlabhaṃ ca sulabhaṃ ca || 80 ||	rasayati ca yat tat etat vratam asya su-durlaBam ca sulaBam ca || 80 ||
   iti janmanāśahīnaṃ paramārthamaheśvarākhyam upalabhya |	iti janma-nASa-hInam parama-arTa-maheSvara-AKyam upalaBya |
   upalabdhṛtāprakāśāt kṛtakṛtyas tiṣṭhati yatheṣṭam || 81 ||	upalabDRta-aprakASAt kRtakRtyaH tizWati yaTezwam || 81 ||
   vyāpinam abhihitam itthaṃ sarvātmānaṃ vidhūtanānātvam |	vyApinam aBihitam itTam sarva-AtmAnam viDUta-nAnA-tvam |
   nirupamaparamānandaṃ yo vetti sa tanmayo bhavati || 82 ||	nirupama-param-Anandam yaH vetti sa tad-mayaH Bavati || 82 ||
   tīrthe śvapacagṛhe vā naṣṭasmṛtir api parityajan deham |	tIrTe Svapaca-gRhe vA nazwa-smRtiH api parityajan deham |
   jñānasamakālamuktaḥ kaivalyaṃ yāti hataśokaḥ || 83 ||	jQAna-sama-kAla-muktaH kEvalyam yAti hata-SokaH || 83 ||
   puṇyāya tīrthasevā nirayāya śvapacasadananidhanagatiḥ |	puNyAya tIrTa-sevA nirayAya Svapaca-sadana-niDana-gatiH |
   puṇyāpuṇyakalaṅkasparśābhāve tu kiṃ tena || 84 ||	puNya-apuNya-kalaFka-sparSa-aBAve tu kim tena || 84 ||
   tuṣakambukasupṛthakkṛtata.ṅdulakaṇatuṣadalāntarakṣepaḥ |	tuza-kambuka-su-pRTak-kRta-ta.Fdula-kaNa-tuza-dala-antara-kzepaH |
   ta.ṅdulakaṇasya kurute na punas tadrūpatādātmyam || 85 ||	ta.FdulakaNasya kurute na punar tad-rUpa-tAdAtmyam || 85 ||
   tadvat kañcukapaṭalīpṛthakkṛtā saṃvid atra saṃskārāt |	tadvat kaQcuka-pawalI-pRTak-kRtA saMvid atra saMskArAt |
   tiṣṭhanty api muktātmā tatsparśavivarjitā bhavati || 86 ||	tizWanti api mukta-AtmA tad-sparSa-vivarjitA Bavati || 86 ||
   kuśalatamaśilpikalpitavimalībhāvaḥ samudgakopādheḥ |	kuSa-latama-Silpi-kalpita-vimalIBAvaH samudgaka-upADeH |
   malino 'pi maṇir upādher vicchede svacchaparamārthaḥ || 87 ||	malinaH api maNiH upADeH vicCede svacCa-parama-arTaH || 87 ||
   evaṃ sadguruśāsanavimalasthiti vedanaṃ tanūpādheḥ |	evam sat-guru-SAsana-vimala-sTiti vedanam tanU-pADeH |
   muktam apy upādhyantaraśūnyam ivābhāti śivarūpam || 88 ||	muktam api upADi-antara-SUnyam iva-ABAti Siva-rUpam || 88 ||
   śāstrādiprāmāṇyād avicalitaśraddhayāpi tanmayatām |	SAstra-Adi-prAmANyAt avicalita-SradDayA-api tad-maya-tAm |
   prāptaḥ sa eva pūrvaṃ svargaṃ narakaṃ manuṣyatvam || 89 ||	prAptaH saH eva pUrvam svargam narakam manuzya-tvam || 89 ||
   antyaḥ kṣaṇas tu tasmin puṇyāṃ pāpāṃ ca vā sthitiṃ puṣyan |	antyaH kzaNaH tu tasmin puNyAm pApAm ca vA sTitim puzyan |
   mūḍhānāṃ sahakārībhāvaṃ gacchati gatau tu na sa hetuḥ || 90 ||	mUXAnAm sahakArIBAvam gacCati gatO tu na sa hetuH || 90 ||
   ye 'pi tadātmatvena viduḥ paśupakṣisarīsṛpādayaḥ svagatim |	ye api tad-Atma-tvena viduH paSu-pakzi-sarIsRpa-AdayaH sva-gatim |
   te 'pi purātanasaṃbodhasaṃskṛtās tāṃ gatiṃ yānti || 91 ||	te api purAtana-saMboDa-saMskRtAH tAm gatim yAnti || 91 ||
   svargamayo nirayamayas tad ayaṃ dehāntarālagaḥ puruṣaḥ |	svarga-mayaH niraya-mayaH tat ayam deha-antarAla-gaH puruzaH |
   tadbhaṅge svaucityād dehāntarayogam abhyeti || 92 ||	tad-BaFge su-a-OcityAt deha-antara-yogam aByeti || 92 ||
   evaṃ jñānāvasare svātmā sakṛd asya yādṛg avabhātaḥ |	evam jQAna-avasare sva-AtmA sakRt asya yAdRS avaBAtaH |
   tādṛśa eva tadāsau na dehapāte 'nyathā bhavati || 93 ||	tAdRSaH eva tadA-asO na dehapAte anyaTA Bavati || 93 ||
   karaṇagaṇasaṃpramoṣaḥ smṛtināśaḥ śvāsakalilatā cchedaḥ |	karaNa-gaNa-saMpramozaH smRti-nASaH SvAsa-kali-latA cCedaH |
   marmasu rujāviśeṣāḥ śarīrasaṃskārajo bhogaḥ || 94 ||	marmasu rujA-viSezAH SarIra-saMskAra-jaH BogaH || 94 ||
   sa kathaṃ vigrahayoge sati na bhavet tena mohayoge 'pi |	sa kaTam vigraha-yoge sati na Bavet tena moha-yoge api |
   maraṇāvasare jñāni na cyavate svātmaparamārthāt || 95 ||	maraNa-avasare jQAni na cyavate sva-Atma-parama-arTAt || 95 ||
   paramārthamārgam enaṃ jhaṭiti yadā gurumukhāt samabhyeti |	parama-arTa-mArgam enam Jawiti yadA guru-muKAt samaByeti |
   atitīvraśaktipātāt tadaiva nirvighnam eva śivaḥ || 96 ||	ati-tIvra-SaktipAtAt tadA-eva nirviGnam eva SivaH || 96 ||
   sarvottīrṇaṃ rūpaṃ sopānapadakrameṇa saṃśrayataḥ |	sarva-uttIrNam rUpam sopAna-pada-krameNa saMSrayataH |
   paratattvarūḍhilābhe paryante śivamayībhāvaḥ || 97 ||	para-tattva-rUXi-lABe paryante Siva-mayIBAvaH || 97 ||
   tasya tu paramārthamayīṃ dhārām agatasya madhyaviśrānteḥ |	tasya tu parama-arTa-mayIm DArAm agatasya maDya-viSrAnteH |
   tatpadalābhotsukacetaso 'pi maraṇaṃ kadācit syāt || 98 ||	tad-pada-lABa-utsuka-cetasaH api maraNam kadAcid syAt || 98 ||
   yogabhraṣṭaḥ śāstre kathito 'sau citrabhogabhuvanapatiḥ |	yoga-BrazwaH SAstre kaTitaH asO citra-Boga-Buvana-patiH |
   viśrāntisthānavaśād bhūtvā janmāntare śivībhavati || 99 ||	viSrAnti-sTAna-vaSAt BUtvA janma-antare SivIBavati || 99 ||
   paramārthamārgam enaṃ hy abhyasyāprāpya yogam api nāma |	parama-arTa-mArgam enam hi aByasya-aprApya yogam api nAma |
   suralokabhogabhāgī muditamanā modate suciram || 100 ||	sura-loka-Boga-BAgI mudita-manAH modate su-ciram || 100 ||
   viṣayeṣu sārvabhaumaḥ sarvajanaiḥ pūjyate yathā rājā |	vizayezu sArvaBOmaH sarva-janEH pUjyate yaTA rAjA |
   bhuvaneṣu sarvadaivair yogabhraṣṭas tathā pūjyaḥ || 101 ||	Buvanezu sarva-dEvEH yoga-BrazwaH taTA pUjyaH || 101 ||
   mahatā kālena punar mānuṣyaṃ prāpya yogam abhyasya |	mahatA kAlena punar mAnuzyam prApya yogam aByasya |
   prāpnoti divyam amṛtam yasmād āvartate na punaḥ || 102 ||	prApnoti divyam amRtam yasmAt Avartate na punar || 102 ||
   tasmāt sanmārge 'smin nirato yaḥ kaścid eti sa śivatvam |	tasmAt sat-mArge asmin nirataH yaH kaScid eti sa Siva-tvam |
   iti matvā paramārthe yathā tathāpi prayatanīyam || 103 ||	iti matvA parama-arTe yaTA taTA-api prayatanIyam || 103 ||
   idam abhinavaguptoditasaṃkṣepaṃ dhyāyataḥ paraṃ brahma |	idam aBinavagupta-udita-saMkzepam DyAyataH param brahma |
   acirād eva śivatvaṃ nijahṛdayāveśam abhyeti || 104 ||	acirAt eva Siva-tvam nija-hRdaya-AveSam aByeti || 104 ||
   āryāśatena tad idaṃ saṃkṣiptaṃ śāstrasāram atigūḍham |	AryA-Satena tat idam saMkziptam SAstra-sAram ati-gUXam |
   abhinavaguptena mayā śivacaraṇasmaraṇadīptena || 105 ||	aBinavaguptena mayA Siva-caraNa-smaraNa-dIptena || 105 ||
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
