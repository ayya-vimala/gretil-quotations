   pañcakramaḥ	paQcakramaH
   vajrajāpakramaḥ prathamaḥ	vajra-jApa-kramaH praTamaH
   oṃ namo buddhāya	om namaH budDAya
   sarvabuddhātmakaṃ nāthaṃ natvā śrīmanmahāsukham |	sarva-budDa-Atmakam nATam natvA SrImat-mahA-suKam |
   vajrajāpakramaṃ vakṣye yogatantrānusārataḥ || Pk_1.1 ||	vajra-jApa-kramam vakzye yoga-tantra-anusArataH || Pk_1.1 ||
   utpattikramasaṃsthānāṃ niṣpannakramakāṅkṣiṇām |	utpatti-krama-saMsTAnAm nizpanna-krama-kAFkziNAm |
   upāyaścaiṣa saṃbuddhaiḥ sopānamiva nirmitaḥ || Pk_1.2 ||	upAyaH-ca-eza saMbudDEH sopAnam-iva nirmitaH || Pk_1.2 ||
   prāṇabhūtaśca sattvānāṃ vāyvākhyaḥ sarvakarmakṛt |	prANa-BUtaH-ca sattvAnAm vAyu-AKyaH sarva-karma-kRt |
   vijñānavāhanaścaiṣa pañcātmā daśadhā punaḥ || Pk_1.3 ||	vijQAna-vAhanaH-ca-eza paQca-AtmA daSaDA punar || Pk_1.3 ||
   vāyutattvānupūrveṇa mantratattvaṃ samāviśet |	vAyu-tattva-AnupUrveNa mantra-tattvam samAviSet |
   mantranidhyaptimāgamya vajrajāpaḥ suśikṣyate || Pk_1.4 ||	mantra-niDyaptim-Agamya vajra-jApaH su-Sikzyate || Pk_1.4 ||
   vajrajāpasthito mantrī cittanidhyaptimāpnuyāt |	vajra-jApasTitaH mantrI citta-niDi-aptim-ApnuyAt |
   mayopamasamādhistho bhūtakoṭyāṃ samāviśet || Pk_1.5 ||	mayA-upama-samADi-sTaH BUtakowyAm samAviSet || Pk_1.5 ||
   bhūtakoṭeḥ samuttiṣṭhannadvayajñānamāpnuyāt |	BUtakoweH samuttizWan=-advaya-jQAnam-ApnuyAt |
   yuganadvasamādhistho na kiñcicchakṣate punaḥ || Pk_1.6 ||	yuganadvasamADi-sTaH na kiQcid-Sakzate punar || Pk_1.6 ||
   ayaṃ niṣpannayogākhyo mahāvajradharaśca saḥ |	ayam nizpanna-yoga-AKyaH mahA-vajra-DaraH-ca saH |
   sarvākāravaropetaḥ sarvajño jāyate tataḥ || Pk_1.7 ||	sarva-AkAra-vara-upetaH sarvajQaH jAyate tatas || Pk_1.7 ||
   anāgatamatītaṃ ca vartamānaṃ bhavatrayam |	anAgatam-atItam ca vartamAnam Bava-trayam |
   tatkṣaṇāt nikhilaṃ paśyet prabhāsvaraviśuddhitaḥ || Pk_1.8 ||	tad-kzaNAt niKilam paSyet praBAsvara-viSudDitaH || Pk_1.8 ||
   etattattvaṃ sthitaṃ tantre śrīsamāje sumudritam |	etat-tattvam sTitam tantre SrI-samAje su-mudritam |
   vyākhyātantrānusāreṇa boddhavyaṃ guruvaktrataḥ || Pk_1.9 ||	vyAKyAtantra-anusAreNa bodDavyam guru-vaktrataH || Pk_1.9 ||
   tatra prathamataraṃ vāyutattvoddeśapadaṃ mūlasūtrādevāvatāryate-	tatra praTamataram vAyu-tattva-uddeSa-padam mUlasUtrAt-eva-avatAryate-
   nāsāgre sarṣapaṃ cintet sarṣape sacarācaram |	nAsA-agre sarzapam cintet sarzape sacarAcaram |
   bhāvayejjñānapadaṃ ramyaṃ rahasyaṃ jñānakalpitam || Pk_1.10 ||	BAvayet-jQAna-padam ramyam rahasyam jQAna-kalpitam || Pk_1.10 ||
   pañcavarṇaṃ mahāratnaṃ sarṣapasthūlamātrakam |	paQca-varNam mahAratnam sarzapa-sTUla-mAtrakam |
   nāsikāgre prayatnena bhāvayed yogataḥ sadā || Pk_1.11 ||	nAsikA-agre prayatnena BAvayet yogataH sadA || Pk_1.11 ||
   iti sandhābhāṣeyamasya vajrapadasya nirdeśamāha caturdevīvyākhyātantre-	iti sanDA-BAzeyam-asya vajra-padasya nirdeSam-Aha catur-devI-vyAKyAtantre-
   tad devi sampravakṣyāmi sārāt sārataraṃ param |	tat devi sampravakzyAmi sArAt sArataram param |
   rahasyaṃ sarvabuddhānāṃ yat tat sarvātmani sthitam || Pk_1.12 ||	rahasyam sarva-budDAnAm yat tat sarva-Atmani sTitam || Pk_1.12 ||
   paścajñānamayaṃ tattvaṃ sarṣapasthūlamātrakam |	paSca-jQAna-mayam tattvam sarzapa-sTUla-mAtrakam |
   tasya madhye sthito devo hyavyakto vyaktarūpavān || iti | Pk_1.13 ||	tasya maDye sTitaH devaH hi-avyaktaH vyakta-rUpavAn || iti | Pk_1.13 ||
   samājottare 'pyamumarthaṃ dyotayannāhaḥ |	samAja-uttare api-amum-arTam dyotayat-nAhaH |
   pañcajñānamayaṃ śvāsaṃ pañcabhūtasvabhāvakam |	paQca-jQAna-mayam SvAsam paQcaBUta-svaBAvakam |
   niścārya padmanāsāgre piṇḍarūpeṇa kalpayet || Pk_1.14 ||	niScArya padma-nAsA-agre piNxa-rUpeNa kalpayet || Pk_1.14 ||
   pañcavarṇaṃ mahāratnaṃ prāṇāyāmamiti smṛtam |	paQca-varNam mahAratnam prANAyAmam-iti smRtam |
   svamantraṃ hṛdaye dhyātvā cittaṃ bindugataṃ nyaset || Pk_1.15 |	sva-mantram hRdaye DyAtvA cittam bindu-gatam nyaset || Pk_1.15 |
   ityasyāpi pratinirdeśamāha vajramālānāmni vyākhyātantre-	iti-asya-api pratinirdeSam-Aha vajra-mAlA-nAmni vyAKyAtantre-
   nāsāgre sarṣapaṃ nāma prāṇāyāmasya kalpanā |	nAsA-agre sarzapam nAma prANAyAmasya kalpanA |
   prāṇāyāmasthitāḥ pañca raśmayo buddhabhāvataḥ || Pk_1.16 ||	prANAyAma-sTitAH paQca raSmayaH budDa-BAvataH || Pk_1.16 ||
   ūrdhvaṃ ghrāṇād viniṣkrānto vāmadakṣiṇadvandvataḥ |	UrDvam GrANAt vinizkrAntaH vAma-dakziNa-dvandvataH |
   stabdhaśceti caturdhāsmād velā ādhyātmikā smṛtā || Pk_1.17 ||	stabDaH-ca-iti caturDA-asmAt velA ADyAtmikA smRtA || Pk_1.17 ||
   kaṇṭhahṛnnābhiguhyābje gatyāgatī vinirdiśet |	kaNWa-hRd-nABi-guhya-abje gati-AgatI vinirdiSet |
   vihared ardhayāmikāṃ velāṃ paripāṭyā yathākramam || Pk_1.18 ||	viharet arDa-yAmikAm velAm paripAwyAH yaTAkramam || Pk_1.18 ||
   dakṣiṇād vinirgato raśmirhutabhuṅmaṇḍalaṃ ca tat |	dakziNAt vinirgataH raSmiH-hutaBuj-maNxalam ca tat |
   raktavarṇamidaṃ vyaktaṃ padmanātho 'tra devatā || Pk_1.19 ||	rakta-varNam-idam vyaktam padma-nATaH atra devatAH || Pk_1.19 ||
   vāmād vinirgato raśmirvāyumaṇḍalasaṃjñitaḥ |	vAmAt vinirgataH raSmiH-vAyu-maNxala-saMjQitaH |
   haritaśyāmasaṅkāśaḥ karmanātho 'tra devatā || Pk_1.20 ||	harita-SyAma-saFkASaH karma-nATaH atra devatAH || Pk_1.20 ||
   dvābhyāṃ vinirgato raśmiḥ pītavarṇo mahādyutiḥ |	dvAByAm vinirgataH raSmiH pIta-varNaH mahA-dyutiH |
   māhendramaṇḍalaṃ caitad ratnanātho 'tra devatā || Pk_1.21 ||	mAhendra-maNxalam ca-etat ratna-nATaH atra devatAH || Pk_1.21 ||
   stabdho mandrapracārastu sitakundendusannibhaḥ |	stabDaH mandra-pracAraH-tu sita-kunda-indu-sanniBaH |
   maṇḍalaṃ vāruṇaṃ caitad vajranātho 'tra devatā || Pk_1.22 ||	maNxalam vAruNam ca-etat vajra-nATaH atra devatAH || Pk_1.22 ||
   sarvadehānugo vāyuḥ sarvaceṣṭāpravartakaḥ |	sarva-deha-anugaH vAyuH sarva-cezwA-pravartakaH |
   vairocanasvabhāvo 'sau mṛtakāyād viniścaret || Pk_1.23 ||	vErocana-svaBAvaH asO mRta-kAyAt viniScaret || Pk_1.23 ||
   vāyutattvamidaṃ vyaktaṃ pañcajñānasvabhāvakam |	vAyu-tattvam-idam vyaktam paQca-jQAna-svaBAvakam |
   tārkikā na prajānanti agamyaṃ bālayoginām || Pk_1.24 ||	tArkikAH na prajAnanti agamyam bAla-yoginAm || Pk_1.24 ||
   ityevaṃ vāyuttatvaṃ pratipādyedānīṃ mantratattvasyoddeśapadaṃ	iti-evam vAyutta-tvam pratipAdya-idAnIm mantra-tattvasya-uddeSa-padam
   mūlasūtrādavatāryate-	mUla-sUtrAt-avatAryate-
   sarvatathāgatakāyavākcittarahasyaṃ sarvatantrahṛdayasañcodanaṃ nāma	sarva-taTAgatakAya-vAc-citta-rahasyam sarvatantrahRdaya-saQcodanam nAma
   paramaguhyaṃ svakāyavākcittavajrebhyo vākpathaniruktyā	parama-guhyam sva-kAya-vAc-citta-vajreByaH vAkpaTa-niruktyA
   mantrasamuccayamudājahāra oṃ āḥ hūṃ |	mantra-samuccayam-udAjahAraH om AH hUm |
   arthānumajāpena niḥsvabhāvena cāruṇā |	arTa-anuma-jApena niHsvaBAvena ca-aruNA |
   vicāraṇā tryadhvabuddhebhyo vajrajāpaḥ sa ucyate || Pk_1.25 ||	vicAraNA tri-aDva-budDeByaH vajra-jApaH saH ucyate || Pk_1.25 ||
   bhikṣāśinā na japtavyaṃ na ca bhaikṣarato bhavet |	BikzA-ASinA na japtavyam na ca BEkza-rataH Bavet |
   japenmantramabhinnāṅgaṃ sarvakāmopabhogakṛt || Pk_1.26 ||	japet-mantram-aBinna-aFgam sarva-kAma-upaBoga-kRt || Pk_1.26 ||
   ityuddeśapadam asya nirdeśamāha sandhyāvyākaraṇavyākhyātantre	iti-uddeSa-padam asya nirdeSam-Aha sanDyA-vyAkaraNa-vyAKyAtantre
   tadavatāryate-	tad-avatAryate-
   pratyuvāca tataḥ śrīmān mahāvairocanaṃ vibhum |	pratyuvAca tatas SrImAn mahA-vErocanam viBum |
   viśvarūpamidaṃ cittaṃ sarvasattvopapattitaḥ || Pk_1.27 ||	viSva-rUpam-idam cittam sarva-sattva-upapattitaH || Pk_1.27 ||
   jātaṃ san niḥsvabhāvo 'pi bhāvākhyaṃ tu pratītyataḥ |	jAtam san niHsvaBAvaH api BAva-AKyam tu pratIti-atas |
   kṛtvā cānubhavaṃ samyag bodhicittaṃ khatulyakam || Pk_1.28 ||	kRtvA ca-anuBavam samyak boDi-cittam Ka-tulyakam || Pk_1.28 ||
   jagadarthaṃ vidhātuṃ ca taddeśayottame jane |	jagadarTam viDAtum ca tad-deSaya-uttame jane |
   sādhanopāyitāmātraṃ jñātvā tantre vipañcitam || Pk_1.29 ||	sADana-upAyitA-mAtram jQAtvA tantre vipaQcitam || Pk_1.29 ||
   ācāryā vayamityevaṃ vadantyāgāmikā vibho |	AcAryAH vayam-iti-evam vadanti-AgAmikA viBo |
   yad vākyaṃ mametyevamuktvā kṣipanti bāliśāḥ |	yat vAkyam mama-iti-evam-uktvA kzipanti bAliSAH |
   sandhyāya bodhicittaṃ te na vidanti yathārthataḥ || iti | Pk_1.30 ||	sanDyAya boDi-cittam te na vidanti yaTArTataH || iti | Pk_1.30 ||
   yathedaṃ bhagavān svāmī mahāvairocano vibhuḥ |	yaTA-idam BagavAn svAmI mahA-vErocanaH viBuH |
   triṣkṛtvā sādhuvacanaṃ vajrapāṇiṃ vadedidam || Pk_1.31 ||	trizkRtvA sADu-vacanam vajrapANim vadet-idam || Pk_1.31 ||
   kathayamāmi prabhedena nirvikalpārthatattvataḥ |	kaTayamAmi praBedena nirvikalpa-arTa-tattvataH |
   pravyāhāropalambhākhyaṃ sāṅketaṃ pāramārthikam || Pk_1.32 ||	pravyAhAra-upalamBa-AKyam sa-aFketam pAramArTikam || Pk_1.32 ||
   pravyāhāro hi sāmānyaṃ buddharūpopalambhakam |	pravyAhAraH hi sAmAnyam budDa-rUpa-upalamBakam |
   sāṅketaṃ mantratattvākhyaṃ tathatā pāramārthikam || Pk_1.33 ||	sa-aFketam mantra-tattva-AKyam taTatA pAramArTikam || Pk_1.33 ||
   ekādirnavamadhye tu daśabhiryo na badhyate |	ekAdiH-nava-maDye tu daSaBiH-yaH na baDyate |
   tamabaddhaṃ vijānīyāt sa vetti parasampadam || Pk_1.34 ||	tam-abadDam vijAnIyAt sa vetti para-sampadam || Pk_1.34 ||
   svaravyañcanavarṇāśca navasaṃkhyānuvartinaḥ |	svara-vyaQcana-varNAH-ca nava-saMKyA-anuvartinaH |
   ' abaddhānyonyasaṃyoogād yo vetti sa jagadguruḥ || Pk_1.35 ||	a abadDa-anyonya-saMyoogAt yaH vetti sa jagadguruH || Pk_1.35 ||
   bhūtāntena samāyuktaṃ kalādiṣoḍaśe sthitam |	BUta-antena samAyuktam kalA-Adi-zoxaSe sTitam |
   pañcapañcakasaṃyuktaṃ catustrayaniyojitam || Pk_1.36 ||	paQca-paQcaka-saMyuktam catur-traya-niyojitam || Pk_1.36 ||
   sānusvāraṃ sadīrghaṃ na guṇasaṃyolopavat |	sa-anusvAram sa-dIrGam na guNa-saMyola-upavat |
   hrasvaṃ samastavākyaṃ syānna cānekaṃ na caikakam || Pk_1.37 ||	hrasvam samasta-vAkyam syAt-na ca-anekam na ca-ekakam || Pk_1.37 ||
   ye varṇāḥ pṛṣṭhataḥ proktā abhimukhāśca ye punaḥ |	ye varNAH pRzWatas proktAH aBimuKAH-ca ye punar |
   strī-puṃ-napuṃsakāste ca dhātvādiparikalpitāḥ || Pk_1.38 ||	strI--puM-napuMsakAH-te ca DAtu-Adi-parikalpitAH || Pk_1.38 ||
   adha-ūrdhvasamāyuktaṃ jñātvā buddhyā niyojayet |	aDa-u-UrDva-samAyuktam jQAtvA budDyA niyojayet |
   pravyāhāramidaṃ mantraṃ niḥsvabhāvasvabhāvajam || Pk_1.39 ||	pravyAhAram-idam mantram niHsvaBAva-svaBAva-jam || Pk_1.39 ||
   tataḥ pariṇataṃ rūpaṃ yaddevatopalambhikam |	tatas pariNatam rUpam yat-devatA-upalamBikam |
   sāṅketikaṃ tritattvasthaṃ prakṛtijāpalapakṣaṇam || Pk_1.40 ||	sa-aFketikam tri-tattva-sTam prakRti-jApala-pakzaNam || Pk_1.40 ||
   akāroddeśakaṃ jñānaṃ buddhasya hṛdayaṃ bhavet |	akAra-uddeSakam jQAnam budDasya hRdayam Bavet |
   oṃkāraḥ saṃsṛjet sattvān buddharūpāgrakalpitān || Pk_1.41 ||	oMkAraH saMsRjet sattvAn budDa-rUpa-agra-kalpitAn || Pk_1.41 ||
   hūṃkāraḥsaṃharet sattvān āḥkāraḥ sthāpako bhavet |	hUMkAraH-saMharet sattvAn AHkAraH sTApakaH Bavet |
   praveśaśva sthitiścaiva vyutthānaṃ ca krameṇa ca || Pk_1.42 ||	praveSa-Sva sTitiH-ca-eva vyutTAnam ca krameNa ca || Pk_1.42 ||
   japen mantramabhinnāṅgaṃ prajñopāyapade sthitaḥ |	japet mantram-aBinna-aFgam prajQA-upAya-pade sTitaH |
   pāṇḍarādijapaḥ praktaḥ pañcaviṃśacchatadvayam || Pk_1.43 ||	pANxara-Adi-japaH praktaH paQcaviMSat-Sata-dvayam || Pk_1.43 ||
   caturbhirguṇitaṃ samyak caturyogaśataṃ nava |	caturBiH-guNitam samyak catur-yoga-Satam nava |
   navaśataṃ tu yad dṛṣṭaṃ caturviṃśatparikramaiḥ |	nava-Satam tu yat dRzwam caturviMSat-parikramEH |
   pratyutpādād bhavet tatra dvyayutaṃ śataṣoḍaśam || Pk_1.44 ||	pratyutpAdAt Bavet tatra dvi-ayutam Sata-zoxaSam || Pk_1.44 ||
   idamevādhyātmikavelāyāṃ dyotayannāha samājottare-	idam-eva-ADyAtmika-velAyAm dyotayan=-Aha samAja-uttare-
   vidyānayavidhānena catuḥsandhyāprayogataḥ |	vidyA-naya-viDAnena catur-sanDyA-prayogataH |
   japenmantramabhinnāṅgaṃ lakṣamakṣarasaṃkhyayā || Pk_1.45 ||	japet-mantram-aBinna-aFgam lakzam-akzara-saMKyayA || Pk_1.45 ||
   bāhyajāpaṃ tyajed yogī bhāvanāyāntarāyikam |	bAhya-jApam tyajet yogI BAvanAya-antarAyikam |
   mantrārtho bhagavān vajrī vajrātmātra kathaṃ japet || Pk_1.46 ||	mantra-arTaH BagavAn vajrI vajra-AtmA-atra kaTam japet || Pk_1.46 ||
   hastinaṃ labhate sadyo mṛgayeddhastinaḥ padam |	hastinam laBate sadyas mRgayet-hastinaH padam |
   mantramūrtiḥ svayaṃ sākṣāt kimanyattu gaveṣate || Pk_1.47 ||	mantra-mUrtiH svayam sAkzAt kim-anyat-tu gavezate || Pk_1.47 ||
   api ca vajradhṛk kaścit trisaṃyogānvito naraḥ |	api ca vajraDRk kaScid tri-saMyoga-anvitaH naraH |
   āvāhanavisarjanaṃ syāt tathā sthāpanameva ca || Pk_1.48 ||	AvAhana-visarjanam syAt taTA sTApanam-eva ca || Pk_1.48 ||
   āvāhanaṃ praveśena tvaritena visarjanam |	AvAhanam praveSena tvaritena visarjanam |
   vāṣpeṇa sthāpanaṃ tat syād viśvastāt siddhiruttamā || Pk_1.49 ||	vAzpeNa sTApanam tat syAt viSvastAt sidDiH-uttamAH || Pk_1.49 ||
   tvarite nibandhake vāṣpe mantraniyojanā kathitā |	tvarite nibanDake vA-azpe mantra-niyojanA kaTitAH |
   karṇamūle tu śiṣyāyācāryeṇa suprayatnataḥ || Pk_1.50 ||	karNa-mUle tu SizyAya-AcAryeNa su-prayatnataH || Pk_1.50 ||
   atha yogeśvarāṇāṃ tu divyopāyaḥ pradarśitaḥ |	aTa yogeSvarANAm tu divya-upAyaH pradarSitaH |
   guhyākṣaraṃ pravakṣyāmi yogasiddhiphalapradam || Pk_1.51 ||	guhya-akzaram pravakzyAmi yoga-sidDi-Pala-pradam || Pk_1.51 ||
   yena cintitamātreṇa yoginaḥ syurvarapradāḥ |	yena cintita-mAtreNa yoginaH syuH-vara-pradAH |
   ādyakṣaraprayogeṇa ucchavāsaṃ kurute sadā || Pk_1.52 ||	Adi-akzara-prayogeNa ucCa-vAsam kurute sadA || Pk_1.52 ||
   aṣṭāntena samāyuktamukāreṇa sabindukam |	azwa-antena samAyukta-mukAreNa sa-bindukam |
   niśvāsaṃ kurute yogī rucijāptamihocyate || Pk_1.53 ||	niSvAsam kurute yogI ruci-jAptam-iha-ucyate || Pk_1.53 ||
   ayutadvayaṃ sahasraṃ ca ṣaṭ śatāni tathaiva ca |	ayuta-dvayam sahasram ca zaw SatAni taTA-eva ca |
   ahorātreṇa yogīndro japasaṃkhyāṃ karoti ca || Pk_1.54 ||	ahorAtreNa yogi-indraH japa-saMKyAm karoti ca || Pk_1.54 ||
   tadevaṃ guhyasandhyāyāṃ sūkṣmayogaḥ prakāśitaḥ |	tat-evam guhya-sanDyAyAm sUkzma-yogaH prakASitaH |
   dhyānādhyayanavītaṃ tu tathāpi jāpa ucyate || Pk_1.55 ||	DyAna-aDyayana-vItam tu taTA-api jApaH ucyate || Pk_1.55 ||
   anena vajrajāpena sevāṃ kṛtvā yathāvidhi |	anena vajra-jApena sevAm kRtvA yaTAviDi |
   sādhayet sarvakāryāṇi māyopamasamādhinā || Pk_1.56 ||	sADayet sarva-kAryANi mAyA-upama-samADinA || Pk_1.56 ||
   atrāha advayasamatāmahāyogatantre-	atra-Aha advaya-samatA-mahA-yoga-tantre-
   japitvā mantramatulaṃ sādhayet sādhanātmakaḥ |	japitvA mantram-atulam sADayet sADana-AtmakaH |
   sidhyate tasya trailokyaṃ māsaikena na saṃśayaḥ || Pk_1.57 ||	siDyate tasya trElokyam mAsa-ekena na saMSayaH || Pk_1.57 ||
   ṣaḍ lakṣāṇi japitvā tu mantraṃ jñānasamudbhavam |	zaw lakzANi japitvA tu mantram jQAna-samudBavam |
   vajrasattvaṃ namaskṛtya pūrṇamāsyāṃ sa sidhyati || Pk_1.58 ||	vajra-sattvam namaskRtya pUrNamAsyAm sa siDyati || Pk_1.58 ||
   na tasya vratamākhyātaṃ nākṣasūtraṃ na mantrakam |	na tasya vratam-AKyAtam na-akza-sUtram na mantrakam |
   dhāraṇā homakarmāṇi varjyante ca parāparam || Pk_1.59 ||	DAraNA homa-karmANi varjyante ca para-aparam || Pk_1.59 ||
   yakārārthena yat kiñcit siddhimicchatā |	yakAra-arTena yat kiQcid sidDim-icCatA |
   rephāditritayenaiva jatatkāryaṃ pravartate || Pk_1.60 ||	rePa-Adi-tritayena-eva jatat-kAryam pravartate || Pk_1.60 ||
   agnivāyavyamāhendravāruṇe pratimaṇḍale |	agni-vAyavya-mAha-indravAruNe prati-maNxale |
   ardhayāmikavelāyāṃ dvau dvau karmaṇi tiṣṭhataḥ || Pk_1.61 ||	arDa-yAmika-velAyAm dvO dvO karmaNi tizWataH || Pk_1.61 ||
   pūjāprāyo bhavet pūjyo jāpaprāyo viśudhyati |	pUjA-prAyaH Bavet pUjyaH jApa-prAyaH viSuDyati |
   agnihotraparo bhūtiṃ mokṣaṃ dhyānaparo labhet || Pk_1.62 ||	agnihotra-paraH BUtim mokzam DyAna-paraH laBet || Pk_1.62 ||
   jñātvā itthaṃ tato mantrī jagadbālavadācaret |	jQAtvA itTam tatas mantrI jagat-bAla-vat-Acaret |
   tataḥ sidhyanti mantrāśca nirvikalpaikadharmataḥ || Pk_1.63 ||	tatas siDyanti mantrAH-ca nirvikalpa-eka-DarmataH || Pk_1.63 ||
   mantratattvamidaṃ vyaktaṃ vāgvajrasya prasādhanam |	mantra-tattvam-idam vyaktam vAc-vajrasya prasADanam |
   jñānatrayaprabhedena cittamātre niyojayed || iti || Pk_1. 64 ||	jQAna-traya-praBedena cittamAtre niyojayet || iti || Pk_1. 64 ||
   guroravajñāsuśaṭho 'prasanno mantroddhataḥ pustakadṛṣṭigarvaḥ |	guroH-avajQAsu-SaWaH aprasannaH mantra-udDataH pustaka-dRzwi-garvaH |
   aśraddadhānastvabhiṣekahīno vārtā kramasyāpi ca tasya noktā || Pk_1.65 ||	aSraddaDAnaH-tu-aBizeka-hInaH vArtA kramasya-api ca tasya na-uktA || Pk_1.65 ||
   yaḥ śraddadhāno gurubhaktiraktaḥ śuśrūṣaṇāyāṃ ca sadābhiyuktaḥ |	yaH SraddaDAnaH guru-Bakti-raktaH SuSrUzaNAyAm ca sadA-aBiyuktaH |
   grāhyaḥ śrutiṃ naiva dhanaṃ nirīkṣyaṃ gurupradhāno 'ya guruprasādaḥ ||	grAhyaH Srutim na-eva Danam nirIkzyam guru-praDAnaH aya guru-prasAdaH ||
   Pk_1.66 ||	Pk_1.66 ||
   girīndramūrdhnaḥ prapatet tu kaścit neccheccyutiṃ tu cyavate tathāpi |	giri-indra-mUrDnaH prapatet tu kaScid na-icCet-cyutim tu cyavate taTA-api |
   guruprasādāptahitopadeśa icchenna moktaṃ sa tathāpi muktaṃḥ || Pk_1.67 ||	guru-prasAda-Apta-hita-upadeSaH icCet-na moktam sa taTA-api muktanH || Pk_1.67 ||
   || vajrajāpakramaḥ samāptaḥ ||	|| vajra-jApa-kramaH samAptaH ||
   kṛtiriyaṃ śrīnāgārjunapādānāmiti |	kRtiH-iyam SrI-nAgArjuna-pAdAnAm-iti |
   granthapramāṇamasya ṣadadhikasaptatiḥ ||	granTa-pramANam-asya zad-aDika-saptatiH ||
   prathamaḥ kramaḥ ||	praTamaH kramaH ||
   anuttarasandhirityaparanāmā sarvaśuddhiviśuddhikramaḥ dvitīyaḥ	anuttara-sanDiH-iti-apara-nAmA sarva-SudDi-viSudDi-kramaH dvitIyaH
   namaḥ śrīvajrasattvāya	namaH SrI-vajra-sattvAya
   namaste 'stu namaste 'stu namaste 'stu namo namaḥ |	namaH-te astu namaH-te astu namaH-te astu namaH namaH |
   evaṃ stute namaste 'stu kaḥ stotā kaśca saṃstutaḥ || Pk_2.1 ||	evam stute namaH-te astu kaH stotA kaH-ca saMstutaH || Pk_2.1 ||
   yathā jalaṃ jale nyastaṃ ghṛtaṃ caiva yathā ghṛte |	yaTA jalam jale nyastam GRtam ca-eva yaTA GRte |
   svakīyaṃ ca svayaṃ paśyej jñānaṃ yatreha vandanā || Pk_2.2 ||	svakIyam ca svayam paSyet jQAnam yatra-iha vandanA || Pk_2.2 ||
   kintu sarvajñagatibhirvinā tannopalabhyate |	kintu sarvajQa-gatiBiH-vinA tat-na-upalaByate |
   tamaḥpaṭalasañchannaṃ prasādād dvīpamāpnuyāt || Pk_2.3 ||	tamaH-pawala-saQCannam prasAdAt dvIpam-ApnuyAt || Pk_2.3 ||
   śūnyaṃ ca atiśūnyaṃ ca mahāśunyaṃ tṛtīyakam |	SUnyam ca ati-SUnyam ca mahA-aSunyam tRtIyakam |
   caturthaṃ sarvaśūnyaṃ ca phalahetuprabhedataḥ || Pk_2.4 ||	caturTam sarva-SUnyam ca Pala-hetu-praBedataH || Pk_2.4 ||
   prajñopāyasamāyogānniṣpannamupalabdhakam |	prajQA-upAya-samAyogAt-nizpannam-upalabDakam |
   upalabdhācca niṣpannāt sarvaśūnyaṃ prabhāsvaram || Pk_2.5 ||	upalabDAt-ca nizpannAt sarva-SUnyam praBAsvaram || Pk_2.5 ||
   hetukramaviśuddhaṃ tu vijñānatrayayogataḥ |	hetu-krama-viSudDam tu vijQAna-traya-yogataH |
   śūnyatrayasamāyogāllabhyate 'nuttaraṃ padam || Pk_2.6 ||	SUnya-traya-samAyogAt-laByate anuttaram padam || Pk_2.6 ||
   ālokaśśūnyaṃ prajñā ca cittaṃ ca paratantrakam |	AlokaH-SUnyam prajQA ca cittam ca paratantrakam |
   tasyedānīṃ pravakṣyāmi prakṛtispharaṇaṃ sphuṭam || Pk_2.7 ||	tasya-idAnIm pravakzyAmi prakRti-sParaNam sPuwam || Pk_2.7 ||
   virāgo madhyamaścaiva adhimātrastathaiva ca |	virAgaH maDyamaH-ca-eva aDimAtraH-taTA-eva ca |
   manogatāgataṃ caiva śokāditṛtīyaṃ tathā || Pk_2.8 ||	manogata-Agatam ca-eva Soka-Adi-tRtIyam taTA || Pk_2.8 ||
   saumyaṃ vikampo bhītaśca madhyabhīto 'tibhītakaḥ |	sOmyam vikampaH BItaH-ca maDya-BItaH atiBItakaH |
   tṛṣṇā madhyatṛṣṇā cātitṛosṇoopādānakaṃ tathā || Pk_2.9 ||	tRzNA maDya-tRzNA ca-ati-tRosNoa-upAdAnakam taTA || Pk_2.9 ||
   niḥśubhaṃ kṣuttṛṣā caiva vedanā samavedanā |	niHSuBam kzuttRzA ca-eva vedanA sama-vedanA |
   ativedanā kṣaṇaścaiva vettividdhāraṇāpadam || Pk_2.10 ||	ativedanA kzaNaH-ca-eva vetti-vid-DAraNa-Apadam || Pk_2.10 ||
   pratyavekṣaṇaṃ lajjā ca kāruṇyaṃ snehatastrayam |	pratyavekzaNam lajjA ca kAruNyam snehataH-trayam |
   cakitaṃ saṃśayaścaiva mātsaryaṃ ceti kīrtitāḥ || Pk_2.11 ||	cakitam saMSayaH-ca-eva mAtsaryam ca-iti kIrtitAH || Pk_2.11 ||
   trayastriṃśat prakṛtayaḥ svasaṃvedyāḥ śarīriṇām |	trayastriMSat prakRtayaH sva-saMvedyAH SarIriNAm |
   saṃvṛtisphuṭarupeṇa niśāsaṃjñā pradarśitāḥ || Pk_2.12 ||	saMvRti-sPuwa-rupeNa niSA-saMjQA pradarSitAH || Pk_2.12 ||
   strīsaṃjñā tathā proktā mandākārā tathaiva ca |	strI-saMjQA taTA proktA manda-AkArA taTA-eva ca |
   vāmasaṃjñā punaścaiva candramaṇḍalapaṅkajam || Pk_2.13 ||	vAma-saMjQA punar-ca-eva candra-maNxala-paFkajam || Pk_2.13 ||
   dṛḍhīkaraṇahetutvāt sabinduḥ prathamaḥ svaraḥ |	dRXIkaraNa-hetu-tvAt sa-binduH praTamaH svaraH |
   niśākarāṃśusaṅkāśa ālokajñānasambhavaḥ || Pk_2.14 ||	niSAkara-aMSu-saFkASaH Aloka-jQAna-samBavaH || Pk_2.14 ||
   ālokābhāsamityutkam atiśūnyamupāyakam |	Aloka-ABAsam-iti-utkam ati-SUnyam-upAyakam |
   parikalpitaṃ tathā proktaṃ proktaṃ caitasikaṃ tathā || Pk_2.15 ||	parikalpitam taTA proktam proktam cEtasikam taTA || Pk_2.15 ||
   rāgo raktaṃ tathā tuṣṭaṃ madhyatuṣṭātituṣṭakam |	rAgaH raktam taTA tuzwam maDya-tuzwa-ati-tuzwakam |
   harṣaṇaṃ caiva prāmodyaṃ vismayo hasitaṃ tathā || Pk_2.16 ||	harzaNam ca-eva prAmodyam vismayaH hasitam taTA || Pk_2.16 ||
   hlādanāliṅganaṃ caiva tathā cumbanacūṣaṇam |	hlAdana-AliFganam ca-eva taTA cumbana-cUzaNam |
   dhairyaṃ vīryaṃ ca mānaśca kartṛhartṛbalāni ca || Pk_2.17 ||	DEryam vIryam ca mAnaH-ca kartR-hartR-balAni ca || Pk_2.17 ||
   utsāhaḥ sāhasaṃ caiva tathā cottamasāhasam |	utsAhaH sAhasam ca-eva taTA ca-uttamasAhasam |
   madhyamaṃ sāhasaṃ rādraṃ vilāso vairameva ca || Pk_2.18 ||	maDyamam sAhasam rAdram vilAsaH vEram-eva ca || Pk_2.18 ||
   śubhaṃ ca vāk sphuṭā satyamasatyaṃ niścayastathā |	SuBam ca vAc sPuwA satyam-asatyam niScayaH-taTA |
   nirupādānadātṛtve codanaṃ śūratā tathā |	nirupAdAna-dAtR-tve codanam SUra-tA taTA |
   alajjā dhūrtaduṣṭaśca haṭhaḥ kuṭila eva ca |	alajjA DUrta-duzwaH-ca haWaH kuwilaH eva ca |
   catvāriṃśat prakṛtayaḥ kṣaṇikāścātiśūnyajjāḥ || Pk_2.20 ||	catvAriMSat prakRtayaH kzaNikAH-ca-ati-SUnyajjAH || Pk_2.20 ||
   divāpuruṣasaṃjñā ca kharākāraśca dakṣiṇaḥ |	divApuruza-saMjQA ca Kara-AkAraH-ca dakziNaH |
   sūryamaṇḍalasaṃjñā ca vajrasaṃjñā tathaiva ca || Pk_2.21 ||	sUryamaNxala-saMjQA ca vajra-saMjQA taTA-eva ca || Pk_2.21 ||
   kalā saiva tu vijñeyā bindudvayavibhūṣitā |	kalA sA-eva tu vijQeyA bindu-dvaya-viBUzitA |
   divākarāṃśuisaṅkāśā ālokābhāsayogajā || Pk_2.22 ||	divAkara-aMSui-saFkASAH Aloka-ABAsa-yoga-jAH || Pk_2.22 ||
   ālokasyopalabdhiśca upalabdhaṃ tathaiva ca |	Alokasya-upalabDiH-ca upalabDam taTA-eva ca |
   pariniṣpannakaṃ caiva avidyā caiva nāmataḥ || Pk_2.23 ||	parinizpannakam ca-eva avidyA ca-eva nAmataH || Pk_2.23 ||
   mahāśūnyapadasyaite paryāyāḥ kathitā jinaiḥ |	mahA-SUnya-padasya-ete paryAyAH kaTitAH jinEH |
   madhyarāgakṣaṇaścaiva vismṛtirbhrāntireva ca || Pk_2.24 ||	maDyarAga-kzaNaH-ca-eva vismRtiH-BrAntiH-eva ca || Pk_2.24 ||
   tūṣṇīṃbhāvaśca khedaśca ālasyaṃ dandhatā tathā |	tUzNIMBAvaH-ca KedaH-ca Alasyam danDa-tA taTA |
   avidyāyāḥ kṣaṇāḥ sapta vijñeyāḥ sukṣmayogibhiḥ || Pk_2.25 ||	avidyAyAH kzaNAH sapta vijQeyAH sukzma-yogiBiH || Pk_2.25 ||
   na bījaṃ vindusaṃyuktaṃ na vāyurdvāranirgataḥ |	na bIjam vindu-saMyuktam na vAyuH-dvAra-nirgataH |
   yadālokopalabdhaṃ tu tat pariniṣpannalakṣaṇam || Pk_2.26 ||	yadAloka-upalabDam tu tat parinizpanna-lakzaNam || Pk_2.26 ||
   etāḥ prakṛtayaḥ sūkṣmāḥ śataṃ ṣaṣṭyuttaraṃ divā |	etAH prakRtayaH sUkzmAH Satam zazwi-uttaram divA |
   rātrau cāpi pravartante vāyuvāhanahetunā || Pk_2.27 ||	rAtrO ca-api pravartante vAyu-vAhana-hetunA || Pk_2.27 ||
   kṣaṇe lave muhūrtte ca nimeṣe mātrake tathā |	kzaNe lave muhUrtte ca nimeze mAtrake taTA |
   kṣaṇa ityacchaṭāvasthā lavaḥ sarṣapavartanam || Pk_2.28 ||	kzaNaH iti-acCawa-avasTA lavaH sarzapa-vartanam || Pk_2.28 ||
   āśvāsastu muhūrttaṃ syānnimeṣo 'kṣinimeṣaṇam |	ASvAsaH-tu muhUrttam syAt-nimezaH akzi-nimezaNam |
   mātrā tu hastatālaṃ syāt kṣaṇādīnāṃ tu lakṣaṇam || Pk_2.29 ||	mAtrA tu hasta-tAlam syAt kzaNa-AdInAm tu lakzaNam || Pk_2.29 ||
   saṃvittimātrakaṃ jñānamākāśavadalakṣaṇam |	saMvitti-mAtrakam jQAnam-AkASa-vat-alakzaNam |
   kintu tasya prabhedo 'sti sandhyārātridivātmanā || Pk_2.30 ||	kintu tasya praBedaH asti sanDyA-rAtridiva-AtmanA || Pk_2.30 ||
   ālokālokābhāsau ca tathālokopalabdhakam |	Aloka-aloka-ABAsO ca taTA-Aloka-upalabDakam |
   cittaṃ trividhamityuktam ādhārastasya kathyate || Pk_2.31 ||	cittam triviDam-iti-uktam ADAraH-tasya kaTyate || Pk_2.31 ||
   vāyunā sūkṣmarūpeṇa jñānaṃ saṃmiśratāṃ gatam |	vAyunA sUkzma-rUpeNa jQAnam saMmiSra-tAm gatam |
   niḥsṛtyendriyamārgemyo viṣayānavalambate || Pk_2.32 ||	niHsRtya-indriya-mArgemyaH vizayAn-avalambate || Pk_2.32 ||
   ābhāsena yadā yukto vāyurvāhanatāṃ gataḥ |	ABAsena yadA yuktaH vAyuH-vAhana-tAm gataH |
   tadā tatprakṛtīḥ sarvā astavyastāḥ pravartayet || Pk_2.33 ||	tadA tad-prakRtIH sarvAH astavyaH-tAH pravartayet || Pk_2.33 ||
   yatra yatra sthito vāyustāṃ tāṃ prakṛtimudvahet |	yatra yatra sTitaH vAyuH-tAm tAm prakRtim-udvahet |
   yāvat samīraṇotpādo nābhāso niścalo bhavet || Pk_2.34 ||	yAvat samIraNa-utpAdaH na-ABAsaH niScalaH Bavet || Pk_2.34 ||
   ābhāsadvayahetuḥ syādātmabhāvavikalpanā |	ABAsa-dvaya-hetuH syAt-Atma-BAva-vikalpanA |
   ubhayāṃśikameva syād yadālokopalabdhakam || Pk_2.35 ||	uBaya-aMSikam-eva syAt yadAloka-upalabDakam || Pk_2.35 ||
   sarvāsāmeva māyānāṃ strīmāyaiva viśiṣyate |	sarvAsAm-eva mAyAnAm strI-imAyA-eva viSizyate |
   jñānatrayaprabhedo 'yaṃ sphuṭamatraiva lakṣyate || Pk_2.36 ||	jQAna-traya-praBedaH ayam sPuwam-atra-eva lakzyate || Pk_2.36 ||
   rāgaścaiva virāgaśca dvarorantariti trayam |	rAgaH-ca-eva virAgaH-ca dvaroH-antar-iti trayam |
   dvīndriyasya samāpattyā vajrapadmasamāgamāt || Pk_2.37 ||	dvi-indriyasya samApattyA vajra-padma-samAgamAt || Pk_2.37 ||
   jñānadvayasamāyogaḥ samāpattiḥ prakīrtītā |	jQAna-dvaya-samAyogaH samApattiH prakIrtItAH |
   jñānadvayasamāpattyā yathoktakaraṇena tu || Pk_2.38 ||	jQAna-dvaya-samApattyA yaTA-ukta-karaNena tu || Pk_2.38 ||
   yajjñānaṃ prāpyate yatnāt tadālokopalabdhakam |	yat-jQAnam prApyate yatnAt tad-Aloka-upalabDakam |
   yasya vajrābjasaṃyogaḥ saṃvṛtyā tu na vidyate || Pk_2.39 ||	yasya vajra-abja-saMyogaH saMvRtyA tu na vidyate || Pk_2.39 ||
   sidhyate yogasāmarthyāt sakṛdapyanubhūtavān |	siDyate yoga-sAmarTyAt sakRt-api-anuBUtavAn |
   yathā prabhedaṃ vijñāya jñānavṛttiṃ svabhāvataḥ || Pk_2.40 ||	yaTA praBedam vijQAya jQAna-vRttim svaBAvataH || Pk_2.40 ||
   lakṣayet satataṃ yogī tāmeva prakṛtiṃ punaḥ |	lakzayet satatam yogI tAm-eva prakRtim punar |
   payodharā yathā naike nānāsaṃsthānavarṇakāḥ || Pk_2.41 ||	payoDarAH yaTA na-eke nAnA-saMsTAna-varNakAH || Pk_2.41 ||
   udbhūtā gaganābhogāllayaṃ gacchanti tatra vai |	udBUtAH gagana-ABogAt-layam gacCanti tatra vE |
   evaṃ prakṛtayaḥ sarvā ābhāsatrayahetukāḥ || Pk_2.42 ||	evam prakRtayaH sarvAH ABAsa-traya-hetukAH || Pk_2.42 ||
   nirviśya viṣayān kṛtsnān praviśanti prabhāsvaram |	nirviSya vizayAn kRtsnAn praviSanti praBAsvaram |
   eṣāṃ svabhāvābijñānadajñānapaṭalāvṛtāḥ || Pk_2.43 ||	ezAm svaBAva-abijQAna-da-jQAna-pawala-AvRtAH || Pk_2.43 ||
   kṛtvā śubhāśubhaṃ karma bhramanti gatipañcake |	kRtvA SuBa-aSuBam karma Bramanti gati-paQcake |
   ānantaryādikaṃ kṛtvā narakeṣu vipacyate || Pk_2.44 ||	AnantarI-Adikam kRtvA narakezu vipacyate || Pk_2.44 ||
   śubhaṃ dānādikaṃ kṛtvā svargādiṣu mahīyate |	SuBam dAna-Adikam kRtvA svarga-Adizu mahIyate |
   anantajanmasāhasraṃ prāpya caivaṃ punaḥ punaḥ || Pk_2.45 ||	ananta-janma-sAhasram prApya ca-evam punar punar || Pk_2.45 ||
   pūrvakarmavipāko 'yamiti śocati mohataḥ |	pUrva-karma-vipAkaH ayam-iti Socati mohataH |
   prakṛtyābhāsayogena yena kliśyanti jantavaḥ || Pk_2.46 ||	prakRti-ABAsa-yogena yena kliSyanti jantavaH || Pk_2.46 ||
   jñātvā tameva mucyante jñānino bhavapañjarāt |	jQAtvA tam-eva mucyante jQAninaH Bava-paQjarAt |
   prajñāsvabhāva evāyaṃ candramaṇḍalakalpanā || Pk_2.47 ||	prajQA-svaBAvaH eva-ayam candra-maNxala-kalpanA || Pk_2.47 ||
   cittameva svayaṃ paśyet svameva śaśibimbavat |	cittam-eva svayam paSyet svam-eva SaSi-bimba-vat |
   atha candraṃ samālambya vajracinhaṃ prakalpayet || Pk_2.48 ||	aTa candram samAlambya vajra-cinham prakalpayet || Pk_2.48 ||
   upāyasūcakaṃ hyetad vajrādyutpattiyoginām |	upAya-sUcakam hi-etat vajra-Adi-utpatti-yoginAm |
   candravajrādisaṃyogaścittacaitasasaṅgamaḥ || Pk_2.49 ||	candra-vajra-Adi-saMyogaH-citta-cEtasa-saFgamaH || Pk_2.49 ||
   prajñopāyasamāyogājjāyate devatākṛtiḥ |	prajQA-upAya-samAyogAt-jAyate devatA-AkRtiH |
   caturmudrābhirāmudrya devatāgarvamudvahan || Pk_2.50 ||	catur-mudrABiH-Amudrya devatA-garvam-udvahan || Pk_2.50 ||
   vicaret tu sadā mantrī utpattikramayogavān |	vicaret tu sadA mantrI utpatti-krama-yogavAn |
   yathoktaṃ śrīsamājādau tatra tatra suvistaram || Pk_2.51 ||	yaTA-uktam SrI-samAja-AdO tatra tatra su-vistaram || Pk_2.51 ||
   yāvat syād bhāvanāyogastāvat syādādikarmikaḥ |	yAvat syAt BAvanA-yogaH-tAvat syAt-Adi-karmikaH |
   pariniṣpannayogasya sūcana kriyate 'dhunā || Pk_2.52 ||	parinizpanna-yogasya sUcana kriyate aDunA || Pk_2.52 ||
   śūnyatrayaviśuddhiryā prabhāsvaramihocyate |	SUnya-traya-viSudDiH-yA praBAsvaram-iha-ucyate |
   sarvaśūnyapadaṃ tacca jñānatrayaviśuddhitaḥ || Pk_2.53 ||	sarva-SUnya-padam tat-ca jQAna-traya-viSudDitaH || Pk_2.53 ||
   jñānaśuddhipadaṃ tattvaṃ sarvajñatvamanuttaram |	jQAna-SudDi-padam tattvam sarvajQa-tvam-anuttaram |
   nirvikāraṃ nirābhāsaṃ nirdvandvaṃ paramaṃ śivam || Pk_2.54 ||	nirvikAram nirABAsam nirdvandvam paramam Sivam || Pk_2.54 ||
   astīti na ca nāstīti na ca vākyagocaram |	asti-iti na ca na-asti-iti na ca vAkya-gocaram |
   ataḥ prabhāsvarāccūddhājjñānatrayasamudbhavaḥ || Pk_2.55 ||	atas praBAsvarAt-cu-udDAt-jQAna-traya-samudBavaH || Pk_2.55 ||
   dvātriṃśallakṣaṇadharo hyaśītivyañcanānvitaḥ |	dvAtriMSat-lakzaNa-DaraH hi-aSIti-vyaQcanA-anvitaH |
   sarvākāravaropetaḥ sarvajño jāyate tataḥ || Pk_2.56 ||	sarva-AkAra-vara-upetaH sarvajQaH jAyate tatas || Pk_2.56 ||
   tathā coktaṃ mahāyānasūtre lalitavistare |	taTA ca-uktam mahAyAna-sUtre lalita-vistare |
   abhisambodhikāmo 'yaṃ śākyasiṃhastathāgataḥ || Pk_2.57 ||	aBisamboDi-kAmaH ayam SAkya-siMhaH-taTAgataH || Pk_2.57 ||
   mahāśūnyena buddhatvaṃ prāpsyāmītyabhimānataḥ |	mahA-SUnyena budDa-tvam prApsyAmi-iti-aBimAnataH |
   nairañcanānadītīre nispādyāsphānakaṃ gataḥ || Pk_2.58 ||	nEraQcanA-nadI-tIre nispAdya-AsPAnakam gataH || Pk_2.58 ||
   tilabimbīva sampūrṇāḥ khamadhyasthā jināstadā |	tila-bimbI-iva sampUrNAH Ka-maDya-sTAH jinAH-tadA |
   ekasvareṇa taṃ prāhuracchaṭena jinaurasam || Pk_2.59 ||	eka-svareNa tam prAhuH-a=-Cawena jinOrasam || Pk_2.59 ||
   aviśuddhamidaṃ dhyānaṃ na caitadiṣṭakāvaham |	aviSudDam-idam DyAnam na ca-etat-izwaka-Avaham |
   prabhāsvaraṃ ātu ālambyamākāśatalavat param || Pk_2.60 ||	praBAsvaram Atu Alambyam-AkASa-tala-vat param || Pk_2.60 ||
   prabhāsvarapade prāpte svecchārūpastu jāyase |	praBAsvara-pade prApte sva-icCA-rUpaH-tu jAyase |
   savaiśvaryaṃ tathā prāpya vajrakāye pramodase || Pk_2.61 ||	sa-vESvaryam taTA prApya vajra-kAye pramodase || Pk_2.61 ||
   evaṃ śrutvā tu taṃ śbdaṃ visarjyāsphānakaṃ tataḥ |	evam SrutvA tu tam Sbdam visarjya-AsPAnakam tatas |
   niśārdhasamaye tattvamālambyaiva jinaurasaḥ || Pk_2.62 ||	niSA-arDa-samaye tattvam-Alambya-eva jinOrasaH || Pk_2.62 ||
   ṛjukenaiva kāyena vācāya ṛjureva ca |	Rjukena-eva kAyena vAcAya RjuH-eva ca |
   sāśano nāśano naiva na maunī nāpyamaunavān || Pk_2.63 ||	sa-aSanaH nASanaH na-eva na mOnI na-api-amOnavAn || Pk_2.63 ||
   nonmīlitasunetrastu na ca mīlitalocanaḥ |	na-unmIlita-sunetraH-tu na ca mIlita-locanaH |
   svacchaṃ vyaktaṃ mahājñānaṃ sarvaśūnyaṃ mahādbhutam || Pk_2.64 ||	svacCam vyaktam mahA-jQAnam sarva-SUnyam mahA-adButam || Pk_2.64 ||
   atha paśyati tadvayaktaṃ gurupādaprasādataḥ |	aTa paSyati tat-vayaktam guru-pAda-prasAdataH |
   anāgatamatītaṃ ca vartamānaṃ bhavatrayam || Pk_2.65 ||	anAgatam-atItam ca vartamAnam Bava-trayam || Pk_2.65 ||
   tatkṣaṇānnikhilaṃ paśyet prabhāsvaraviśuddhadhṛk |	tad-kzaNAt-niKilam paSyet praBAsvara-viSudDa-DRS |
   jalacandramarīcyādimāyāguṇavibhūṣitaḥ || Pk_2.66 ||	jala-candra-marIci-Adi-mAyA-guNa-viBUzitaH || Pk_2.66 ||
   aruṇodgamakāle tu vajropamasamādhinā |	aruNa-udgama-kAle tu vajra-upama-samADinA |
   niṣadya bodhimūle tu so 'karonmārabhañcanam || Pk_2.67 ||	nizadya boDi-mUle tu saH akarot-mAra-BaQcanam || Pk_2.67 ||
   samprāpya śākyanāthena tattvajñānamanuttaram |	samprApya SAkyanATena tattva-jQAnam-anuttaram |
   jagattrayahitārthāya tadeveha pradarśitam || Pk_2.68 ||	jagattraya-hita-arTAya tat-eva-iha pradarSitam || Pk_2.68 ||
   tattvajñānamiti proktamabhisambodhidarśanam |	tattva-jQAnam-iti proktam-aBisamboDi-darSanam |
   pañcānantaryakarmā ca mandapuṇyo 'pi yo naraḥ || Pk_2.69 ||	paQca-anantaryakarmA ca manda-puNyaH api yaH naraH || Pk_2.69 ||
   guruprasādādāpnoti cintāmaṇirivāparam |	guru-prasAdAt-Apnoti cintAmaNiH-iva-aparam |
   yatheṣṭaṃ kurute caryāṃ saṃbuddho 'yamanāgataḥ || Pk_2.70 ||	yaTezwam kurute caryAm saMbudDaH ayam-anAgataH || Pk_2.70 ||
   na rāgo na virāgaśca madhyamā nopalabhyate |	na rAgaH na virAgaH-ca maDyamA na-upalaByate |
   na śūnyaṃ nāpi cāśūnyaṃ madhyamā nopalabhyate || Pk_2.71 ||	na SUnyam na-api ca-aSUnyam maDyamA na-upalaByate || Pk_2.71 ||
   sarvabuddhasamāyoga idameva pradarśitam |	sarva-budDa-samAyogaH idam-eva pradarSitam |
   trijñānād vyatiriktaṃ yat tattvaṃ sandhyāya bhāṣayā || Pk_2.72 ||	tri-jQAnAt vyatiriktam yat tattvam sanDyAya BAzayA || Pk_2.72 ||
   abhāvetyādigāthābhiḥ paṭale bodhicittake |	aBAva-ityAdi-gATABiH pawale boDi-cittake |
   śrīsamāje 'pi tat proktamabhisambodhilakṣaṇam || Pk_2.73 ||	SrI-samAje api tat proktam-aBisamboDi-lakzaNam || Pk_2.73 ||
   rāgādīnāṃ viśuddhiryā paramādye pradarśitā |	rAga-AdInAm viSudDiH-yA parama-Adye pradarSitA |
   sarvaśūnyaṃ samuddiśya sāpi proktā tathāgataiḥ || Pk_2.74 ||	sarva-SUnyam samuddiSya sA-api proktA taTAgatEH || Pk_2.74 ||
   nānāsūtreṣu tantreṣu yat tattvamupadarśitam |	nAnA-sUtrezu tantrezu yat tattvam-upadarSitam |
   sarvaśūnyapadaṃ hyetannānyat tatrābhidhīyate || Pk_2.75 ||	sarva-SUnya-padam hi-etat-na-anyat tatra-aBiDIyate || Pk_2.75 ||
   caturaśītisāhasre dharmaskandhe mahāmuneḥ |	caturaSIti-sAhasre Darma-skanDe mahA-muneH |
   sārāt sārataraṃ proktam abhisambodhilakṣaṇam || Pk_2.76 ||	sArAt sArataram proktam aBisamboDi-lakzaNam || Pk_2.76 ||
   jaṭī nagnaśca muṇḍī vā śikhiniḥsaṅgavṛttayaḥ |	jawI nagnaH-ca muNxI vA SiKi-niHsaFga-vRttayaH |
   taistaiśca vividhairliṅgairabhisambodhikāminaḥ || Pk_2.77 ||	tEH-tEH-ca viviDEH-liFgEH-aBisamboDi-kAminaH || Pk_2.77 ||
   teṣāṃ tattvavihīnānāṃ vratacaryādikaḥ kramaḥ |	tezAm tattva-vihInAnAm vrata-caryA-AdikaH kramaH |
   tattvajñānavihīnatvāt tena muktirna labhyate || Pk_2.78 ||	tattva-jQAna-vihIna-tvAt tena muktiH-na laByate || Pk_2.78 ||
   ādikarmikayogena cāṣṭamīṃ bhūmimāpnuyāt |	Adi-karmika-yogena ca-azwamIm BUmim-ApnuyAt |
   ālokatrayadarśī ca daśabhūmyāṃ pratiṣṭhitaḥ || Pk_2.79 ||	Alokatraya-darSI ca daSa-BUmyAm pratizWitaH || Pk_2.79 ||
   samprāpya hyabhisambodhiṃ śuddhāvāsamupāgataḥ |	samprApya hi-aBisamboDim SudDAvAsam-upAgataH |
   buddhakṣetresvavaivartī sarvajña iha janmani || Pk_2.80 ||	budDa-kzetresu-avEvartI sarvajQaH iha janmani || Pk_2.80 ||
   dharmodayābhisambodhiḥ krīḍārāgādivistaraiḥ |	Darma-udaya-aBisamboDiH krIxA-rAga-Adi-vistarEH |
   dharmadhātvābhisamabodhiryathālābhaviceṣṭitaiḥ || Pk_2.81 ||	DarmaDAtvA-aBisama-boDiH-yaTA-lABa-vicezwitEH || Pk_2.81 ||
   anutarābhisambodhirabhisambodhiyogataḥ |	anutara-aBisamboDiH-aBisamboDi-yogataH |
   prapañcākārādicaryābhirabhyasyantīha yoginaḥ || Pk_2.82 ||	prapaQca-AkAra-Adi-caryABiH-aByasyanti-iha yoginaH || Pk_2.82 ||
   āḥ kimabhyāsayogena ādiśuddhiḥ svabhāvikā |	AH kim-aByAsa-yogena Adi-SudDiH sva-BAvikA |
   prakṛtyaiva hi sā siddhā tathatā na vikalpajā || Pk_2.83 ||	prakRtyA-eva hi sA sidDA taTatA na vikalpa-jAH || Pk_2.83 ||
   ya evaṃ kalpayantīha jñānakramamapāsya vai |	yaH evam kalpayanti-iha jQAna-kramam-apAsya vE |
   tatprabhedamajānānāḥ punaḥ śaikṣā bhavanti te || Pk_2.84 ||	tad-praBedam-ajAnAnAH punar SEkzAH Bavanti te || Pk_2.84 ||
   prakṛtyābhāsabhedajñā caturthaṃ tattvamāśritāḥ |	prakRti-ABAsa-Beda-jQA caturTam tattvam-ASritAH |
   tridhā nābhyasyate yastu na śīghramāpnuyāt phalam || Pk_2.85 ||	triDA na-aByasyate yaH-tu na SIGram-ApnuyAt Palam || Pk_2.85 ||
   yathāgnirdārugarbhastho nottiṣṭhenmathanād vinā |	yaTA-agniH-dAru-garBa-sTaH na-uttizWet-maTanAt vinA |
   tathābhyāsād binā bodhirjāyate neha janmani || Pk_2.86 ||	taTA-aByAsAt binA boDiH-jAyate na-iha janmani || Pk_2.86 ||
   yaḥ śāṭhyabuddhiralaso gurunindakaśca prāptābhiṣeka iti garvitamānasaḥ	yaH SAWya-budDiH-alasaH guru-nindakaH-ca prApta-aBizekaH iti garvita-mAnasaH
   syāt |	syAt |
   sarvajñatā na sulabheti vihīnacitto doṣān sa paśyati gurorna guṇān varākaḥ	sarvajQa-tA na sulaBa-iti vihIna-cittaH dozAn sa paSyati guroH-na guNAn varAkaH
   || Pk_2.87 ||	|| Pk_2.87 ||
   sūśrūṣayā virahito laghu tattvamicchen neti praśstavacanaṃ calayet saroṣaḥ	sUSrUzayA virahitaH laGu tattvam-icCet na-iti praSsta-vacanam calayet sa-rozaH
   dṛṣṭvā sabhāsu gurumasya parāṅmukhastu kuryāt praṇāmamatha tasya	dRzwvA saBAsu gurum-asya parAFmuKaH-tu kuryAt praNAmam-aTa tasya
   rahogatasya || Pk_2.88 ||	rahaH-gatasya || Pk_2.88 ||
   evaṃ ca daurātmyagataṃ kuśiṣyam svaputramapyaurasamāryagarhyam |	evam ca dOrAtmya-gatam kuSizyam sva-putram-api-Orasam-Arya-garhyam |
   vaiśyaṃ tathā pārthivamagrabodhiṃ kuryāt samīpe na hi jātu dhīraḥ ||	vESyam taTA pArTivam-agra-boDim kuryAt samIpe na hi jAtu DIraH ||
   Pk_2.89 ||	Pk_2.89 ||
   śubhaguṇasusameto jñānavān vīryayukto gurujanamatha bhaktyā vīkṣate	SuBa-guNa-su-sametaH jQAnavAn vIrya-yuktaH guru-janam-aTa BaktyA vIkzate
   buddhatulyam |	budDa-tulyam |
   adhigatajinadharmaḥ śāsaneṣu prasannaḥ sa iha bhavati pātraṃ tasya kuryāt	aDigata-jina-DarmaH SAsanezu prasannaH saH iha Bavati pAtram tasya kuryAt-
   prasādam || Pk_2.90 ||	prasAdam || Pk_2.90 ||
   śrutabahutaratantro 'uyāgameṣu pravīṇo gurujanaparicaryāhānyalabdhopadeśaḥ	Sruta-bahutara-tantraH auyAgamezu pravINaH guru-jana-paricaryA-hAnya-labDa-upadeSaH
   svahitamapi sa kartuṃ na prabhuḥ śāstracañcurbhavati tadapi śāstraṃ	sva-hitam-api sa kartum na praBuH SAstra-caQcuH-Bavati tat-api SAstram
   kevalaṃ khedahetuḥ || Pk_2.91 ||	kevalam Keda-hetuH || Pk_2.91 ||
   atha bhavati sabhāgyaḥ prāptatattvopadeśo jaḍamatirasamartho mīlane	aTa Bavati saBAgyaH prApta-tattva-upadeSaH jaxa-matirasamarTaH mIlane
   'rthasya yastu |	arTasya yaH-tu |
   parahitakṛtabuddhirdeśanāyāṃ pravṛtto vacanaguṇavihīnaḥ so	para-hita-kRta-budDiH-deSanAyAm pravRttaH vacana-guNa-vihInaH saH-
   'pyavajñāmupaiti || Pk_2.92 ||	api-avajQAm-upEti || Pk_2.92 ||
   śrutabahutaratantro jñānavān ṣaṭpadajñaḥ	Sruta-bahutara-tantraH jQAnavAn zawpada-jQaH
   smṛtimatidhṛtimedhāvīryasampatsametaḥ |	smRtim-ati-DRti-meDA-vIrya-sampad-sametaH |
   gurucaṇasaparyāprāptatattvopadeśaḥ prabhavati sa hi vaktuṃ	guru-caNa-saparyA-prApta-tattva-upadeSaH praBavati sa hi vaktum
   tantrarājopadeśam || Pk_2.93 ||	tantra-rAja-upadeSam || Pk_2.93 ||
   śrutabahutaratantreṇāyavajriprasādāt sphuṭaviracitavācā bodhimārgaṃ	Sruta-bahutara-tantreNa-Ayavajri-prasAdAt sPuwa-viracita-vAcA boDi-mArgam
   vibhajya |	viBajya |
   kuśalamupacittaṃ yacchākyamitreṇa tena prakaṭapaṭuvipākād bodhibhājo	kuSalam-upacittam yat-SAkya-mitreNa tena prakawa-pawu-vipAkAt boDi-BAjaH-
   bhavantu || iti | Pk_2.94 ||	Bavantu || iti | Pk_2.94 ||
   anuttarasandhirityaparanāmā	anuttara-sanDiH-iti-apara-nAmA
   || sarvaśuddhiviśuddhikramaḥ samāptaḥ ||	|| sarva-SudDi-viSudDi-kramaH samAptaH ||
   kṛtiriyaṃ śākyamitrapādānām | granthapramāṇamasya śatamekam |	kRtiH-iyam SAkya-mitra-pAdAnAm | granTa-pramANam-asya Satam-ekam |
   dvitīyaḥ kramaḥ |	dvitIyaH kramaH |
   svādhiṣṭhānakramaḥ tṛtīyaḥ	sva-aDizWAna-kramaH tRtIyaH
   namaḥ śrīvajragurave	namaH SrIvajra-gurave
   praṇipatya varaṃ vajraṃ vajrasattvādināyakam |	praNipatya varam vajram vajra-sattva-Adi-nAyakam |
   svādhiṣṭhānakramaścaiva vakṣyate kṛpayā mayā || Pk_3.1 ||	sva-aDizWAna-kramaH-ca-eva vakzyate kRpayA mayA || Pk_3.1 ||
   prathamataraṃ tāvad utpattikramānusāreṇa	praTamataram tAvat utpatti-krama-anusAreNa
   prāptābhiṣekaścaturvidhatantrābhiprāyajñaḥ prāptakāyavākcittavivekaḥ	prApta-aBizekaH-caturviDa-tantra-aBiprAya-jQaH prApta-kAya-vAc-citta-vivekaH
   śrutidharaḥ satyadvayādhimokṣo vajraguruṃ samyag ārādhya, tataḥ prasannāya	Sruti-DaraH satya-dvaya-aDimokzaH vajra-gurum samyak ArADya, tatas prasannAya
   gurave mahatīṃ gaṇapūjāṃ kṛtvā ṣoḍaśābdikāṃ mudrāṃ mahāvajragurave datvā,	gurave mahatIm gaNa-pUjAm kRtvA zoxaSa-AbdikAm mudrAm mahA-vajra-gurave datvA,
   tadanantaraṃ guruvaktrād āptasvādhiṣṭhānakramopadeśaḥ, tato	tad-anantaram guru-vaktrAt Apta-sva-aDizWAna-krama-upadeSaH, tatas-
   mālodakasambuddhavajraghaṇṭādānadarpaṇanāmācāryānujñā ityebhiḥ saha	mAlodaka-sambudDa-vajra-GaNwA-dAna-darpaNanAma-AcArya-anujQA iti-eBiH saha
   guhyābhiṣekaṃ labdhvā ebhiḥ śāstāraṃ guruṃ stūyātḥ |	guhya-aBizekam labDvA eBiH SAstAram gurum stUyAtH |
   śauṣīryaṃ nāsti te kāye māṃsāsthirudhiraṃ na ca |	SOzIryam na-asti te kAye mAMsa-asTi-ruDiram na ca |
   indrāyudhamivākāśe kāyaṃ darśitavānasi || Pk_3.2 ||	indrAyuDam-iva-AkASe kAyam darSitavAn-asi || Pk_3.2 ||
   nāmayā nāśuciḥ kāye kṣuttṛṣṇāsambhavo na ca |	nAmayA na-aSuciH kAye kzut-tRzNA-samBavaH na ca |
   tvayā lokānuvṛttyarthaṃ darśitā laukikī kriyā || Pk_3.3 ||	tvayA loka-anuvRtti-arTam darSitA lOkikI kriyA || Pk_3.3 ||
   dakacandravadagrāhya sarvadharmeṣvaniśrita |	daka-candra-vat-agrAhya sarva-Darmezu-aniSritaH |
   anahaṅkāra nirmoha nirālamba namo 'stu te || Pk_3.4 ||	anahaFkAra nirmoha nirAlamba namaH astu te || Pk_3.4 ||
   sadā samāhitaścāsi gacchaṃstiṣṭhan svapaṃstathā |	sadA samAhitaH-ca-asi gacCan=-tizWan svapan=-taTA |
   īrṣyāpatheṣu sarveṣu nirālamba namo 'stu te || Pk_3.5 ||	IrzyA-paTezu sarvezu nirAlamba namaH astu te || Pk_3.5 ||
   vikurvasi mahāṛddhyā māyopamasamādhinā |	vikurvasi mahARdDyA mAyA-upama-samADinA |
   nirnānātvaṃ samāpanna nirālamba namostu te || Pk_3.6 ||	nirnAnAtvam samApan-na nirAlamba namoH-tu te || Pk_3.6 ||
   evaṃ vajraguraṃ sadbhūtaguṇena saṃstutya śravaṇārtham adhyeṣayed anayā	evam vajra-guram sat-BUta-guNena saMstutya SravaNa-arTam aDyezayet anayA
   gāthayā-	gATayA-
   sarvajña jñānasandoha bhavacakraviśodhaka |	sarvajQa jQAna-sanda-uha Bava-cakra-viSoDaka |
   adya vyākhyānaratnena prasādaṃ kuru me vibho || Pk_3.7 ||	adya vyAKyAna-ratnena prasAdam kuru me viBo || Pk_3.7 ||
   tvatpādapaṅkajaṃ muktvā nāstyanyaccharaṇaṃ vibho |	tvad-pAda-paFkajam muktvA na-asti-anyat-SaraNam viBo |
   tasmāt prasīda buddhāgra jagadvīra mahāmune || Pk_3.8 ||	tasmAt prasIda budDa-agra jagat-vIra mahA-mune || Pk_3.8 ||
   evaṃ śrutvā tu tad vākyam adhyeṣaṇaviśāradam |	evam SrutvA tu tat vAkyam aDyezaNa-viSAradam |
   śiṣyakāruṇyamutpādya svādhiṣṭhānamathārabhet || Pk_3.9 ||	Sizya-kAruNyam-utpAdya svADizWAnam-aTa-AraBet || Pk_3.9 ||
   svādhiṣṭhānakramo nāma saṃvṛteḥ satyadarśanam |	svADizWAna-kramaH nAma saMvRteH satya-darSanam |
   gurupādaprasādena labhyate tacca nānyathā || Pk_3.10 ||	guru-pAda-prasAdena laByate tat-ca na-anyaTA || Pk_3.10 ||
   svādhiṣṭhānakramo yena sādhakena na labhyate |	sva-aDizWAna-kramaH yena sADakena na laByate |
   sūtrāntatantrakalpeṣu vṛthā tasya pariśramaḥ || Pk_3.11 ||	sUtrAnta-tantra-kalpezu vRTA tasya pariSramaH || Pk_3.11 ||
   svādhiṣṭhānakramaṃ labdhvā sarvabuddhāmayaḥ prabhuḥ |	sva-aDizWAna-kramam labDvA sarva-budDa-AmayaH praBuH |
   janmanīhaiva buddhatvaṃ niḥsandehaṃ prapadyate || Pk_3.12 ||	janmani-iha-eva budDa-tvam niHsandeham prapadyate || Pk_3.12 ||
   svādhiṣṭhānasamādhiśca prabhāsvarapadaṃ tathā |	svADizWAna-samADiH-ca praBAsvara-padam taTA |
   satyadvayamiti khyātaṃ phalahetuviśeṣataḥ || Pk_3.13 ||	satya-dvayam-iti KyAtam Pala-hetu-viSezataH || Pk_3.13 ||
   svādhiṣṭhānānupūrveṇa prāpyate hi prabhāsvaram |	sva-aDizWAna-AnupUrveNa prApyate hi praBAsvaram |
   tasmād vajraguruḥ pūrvaṃ svādhiṣṭhānaṃ pradarśayet || Pk_3.14 ||	tasmAt vajraguruH pUrvam svADizWAnam pradarSayet || Pk_3.14 ||
   asvatantraṃ jagat sarvaṃ svatantraṃ naiva jāyate |	asvatantram jagat sarvam svatantram na-eva jAyate |
   hetuḥ prabhāsvaraṃ tasya sarvaśūnyaṃ prabhāsvaram || Pk_3.15 ||	hetuH praBAsvaram tasya sarva-SUnyam praBAsvaram || Pk_3.15 ||
   yena cittena bālāśca saṃsāre bandhanaṃ gatāḥ |	yena cittena bAlAH-ca saMsAre banDanam gatAH |
   yoginastena cittena sugatānāṃ gatiṃ gatāḥ || Pk_3.16 ||	yoginaH-tena cittena sugatAnAm gatim gatAH || Pk_3.16 ||
   na cātrotpadyate kaścin maraṇaṃ nāpi kasyacit |	na ca-atra-utpadyate kaScid maraNam na-api kasyacid |
   saṃsāra eva jñātavyaścittarūpākṛtiṣṭhitaḥ || Pk_3.17 ||	saMsAraH eva jQAtavyaH-citta-rUpa-akRtizWitaH || Pk_3.17 ||
   vāyuyogād vinā cittasvarūpaṃ naiva gṛhyate |	vAyu-yogAt vinA citta-svarUpam na-eva gRhyate |
   cittāt prakṛtihetutvāt karmajanmasamudbhavaḥ || Pk_3.18 ||	cittAt prakRti-hetu-tvAt karma-janma-samudBavaH || Pk_3.18 ||
   tadeva vāyusaṃyuktaṃ vijñānatritayaṃ punaḥ |	tat-eva vAyu-saMyuktam vijQAna-tritayam punar |
   jāyate yogināṃ mūrttirmāyādehastaducyate || Pk_3.19 ||	jAyate yoginAm mUrttiH-mAyA-dehaH-tat-ucyate || Pk_3.19 ||
   tasmādeva jagat sarvaṃ māyopama ihocyate |	tasmAt-eva jagat sarvam mAyA-upamaH iha-ucyate |
   māyopamasamādhiṣṭhaḥ sarvaṃ paśyati tādṛśam || Pk_3.20 ||	mAyA-upama-samADizWaH sarvam paSyati tAdRSam || Pk_3.20 ||
   rūpaṃ ca vedanā caiva saṃjñā saṃskāra eva ca |	rUpam ca vedanA ca-eva saMjQA saMskAraH eva ca |
   vijñānaṃ pañcamaṃ caiva catvāro dhātavastathā || Pk_3.21 ||	vijQAnam paQcamam ca-eva catvAraH DAtavaH-taTA || Pk_3.21 ||
   akṣāṇi viṣayāścaiva jñānapañcakameva ca |	akzANi vizayAH-ca-eva jQAna-paQcakam-eva ca |
   adhyātmabāhyato bhinnaṃ sarvaṃ māyaiva nānyathā || Pk_3.22 ||	aDyAtma-bAhyatas Binnam sarvam mAyA-eva na-anyaTA || Pk_3.22 ||
   darpaṇapratibimbena māyādehaṃ ca lakṣayet |	darpaNa-pratibimbena mAyA-deham ca lakzayet |
   varṇān indrāyudheneva vyāpitvamudakendunā || Pk_3.23 ||	varNAn indrAyuDena-iva vyApi-tvam-udaka-indunA || Pk_3.23 ||
   darpaṇe vimale vyaktaṃ dṛśyate pratibimbavat |	darpaNe vimale vyaktam dRSyate pratibimba-vat |
   bhāvābhāvāvinirmukto vajrasattvaḥ sucitritaḥ || Pk_3.24 ||	BAva-aBAva-avinirmuktaH vajra-sattvaH su-citritaH || Pk_3.24 ||
   sarvākāravaropeto asecanakavigrahaḥ |	sarva-AkAra-vara-upetaH asecanaka-vigrahaH |
   darśayet taṃ suśiṣyāya svādhiṣṭhānaṃ taducyate || Pk_3.25 ||	darSayet tam su-SizyAya svADizWAnam tat-ucyate || Pk_3.25 ||
   iyameva hi saṃlakṣyā māyā nirdoṣalakṣaṇā |	iyam-eva hi saMlakzyAH mAyA nirdoza-lakzaNA |
   māyaiva saṃvṛteḥ satyaṃ kāyaḥ sāmbhogikaśca saḥ || Pk_3.26 ||	mAyA-eva saMvRteH satyam kAyaH sAmBogikaH-ca saH || Pk_3.26 ||
   saiva gandharvasattvaḥ syād vajrakāyaḥ sa eva hi |	sA-eva ganDarva-sattvaH syAt vajra-kAyaH saH eva hi |
   vajrasattvaḥ svayaṃ tasmāt svasya pūjāṃ pravartayet || Pk_3.27 ||	vajra-sattvaH svayam tasmAt svasya pUjAm pravartayet || Pk_3.27 ||
   ātmā vai sarvabuddhatvaṃ sarvasauritvameva ca |	AtmA vE sarva-budDa-tvam sarva-sOri-tvam-eva ca |
   tasmāt sarvaprayatnena hyātmānaṃ pūjayet sadā || Pk_3.28 ||	tasmAt sarva-prayatnena hi-AtmAnam pUjayet sadA || Pk_3.28 ||
   mantramudrāprayogaṃ ca maṇḍalādivikalpanam |	mantra-mudrA-prayogam ca maNxala-Adi-vikalpanam |
   balihomakriryāṃ sarvāṃ kuryān māyopamāṃ sadā || Pk_3.29 ||	bali-homa-kriryAm sarvAm kuryAt mAyA-upamAm sadA || Pk_3.29 ||
   śāntikaṃ pauṣṭikaṃ cāpi tathā vaśyābhicārikam |	SAntikam pOzwikam ca-api taTA vaSya-ABicArikam |
   ākarṣaṇādi yat sarvaṃ kuryād indrāyudhopamam || Pk_3.30 ||	AkarzaNa-Adi yat sarvam kuryAt indrAyuDa-upamam || Pk_3.30 ||
   śṛṅgārādyupabhogaṃ ca gītavādyādisevanam |	SRFgAra-Adi-upaBogam ca gIta-vAdya-Adi-sevanam |
   kalāsu ca pravṛttiṃ ca kuryād udakacandravat || Pk_3.31 ||	kalAsu ca pravRttim ca kuryAt udaka-candra-vat || Pk_3.31 ||
   rūpe śabde tathā gandhe rase spraṣṭavya eva ca |	rUpe Sabde taTA ganDe rase sprazwavyaH eva ca |
   cakṣurādipravṛttiṃ ca māyāvad upalakṣayet || Pk_3.32 ||	cakzuH-Adi-pravRttim ca mAyA-vat upalakzayet || Pk_3.32 ||
   bahunātra kimuktena vajrayāne tu tattvataḥ |	bahunA-atra kim-uktena vajrayAne tu tattvataH |
   yad yad ālambayed yogī tad tad māyaiva kalpayet || Pk_3.33 ||	yat yat Alambayet yogI tat tat mAyA-eva kalpayet || Pk_3.33 ||
   darpaṇe pratibimbaṃ ca svapnaṃ māyāṃ ca budbudam |	darpaNe pratibimbam ca svapnam mAyAm ca budbudam |
   indrajālaṃ ca sādṛśyaṃ yaḥ paśyed sa prabhuḥ smṛtaḥ || Pk_3.34 ||	indrajAlam ca sAdRSyam yaH paSyet sa praBuH smRtaH || Pk_3.34 ||
   dṛśyate spṛśyate caiva yathā māyā jagat sadā |	dRSyate spRSyate ca-eva yaTA mAyA jagat sadA |
   na copalambhaḥ saṃvṛtyā māyāvat parikīrtitaḥ || iti || Pk_3.35 ||	na ca-upalamBaH saMvRtyA mAyA-vat parikIrtitaH || iti || Pk_3.35 ||
   yad yad indriyamārgatvaṃ māyā tattat svabhāvataḥ |	yat yat indriya-mArga-tvam mAyA tat-tat svaBAvataH |
   asamāhitayogena sarvaṃ buddhamayaṃ vahet || Pk_3.36 ||	asamAhita-yogena sarvam budDa-mayam vahet || Pk_3.36 ||
   sarvatra sarvataḥ sarvaṃ sarvathā sarvadā svayam |	sarvatra sarvatas sarvam sarvaTA sarvadA svayam |
   sarvabuddhamayaṃ siddhaṃ svamātmānaṃ sa paśyati || Pk_3.37 ||	sarva-budDa-mayam sidDam svam-AtmAnam sa paSyati || Pk_3.37 ||
   gacchaṃstiṣṭhan mahāsattvaḥ sarvasaukhamayaḥ prabhuḥ |	gacCan=-tizWan mahAsattvaH sarva-sOKa-mayaH praBuH |
   vihārāhārapānādīnākāśāllabhate kṣaṇāt || Pk_3.38 ||	vihAra-AhAra-pAna-AdIn-AkASAt-laBate kzaNAt || Pk_3.38 ||
   bhaveyurbhavacchettāraḥ śāstāraḥ pravare jane |	BaveyuH-Bavat-CettAraH SAstAraH pravare jane |
   pūjyante sasuraiḥ sarvaiḥ praṇipatya muhurmuhuḥ || Pk_3.39 ||	pUjyante sa-surEH sarvEH praNipatya muhur-muhur || Pk_3.39 ||
   yathā śāstari sambaddhe lokayātrāhitaiṣiṇi |	yaTA SAstari sambadDe lokayAtrA-hita-eziNi |
   evameva mahāyogī viśvajñānārthasaṅgrahād || Pk_3.40 ||	evam-eva mahA-yogI viSva-jQAna-arTa-saFgrahAt || Pk_3.40 ||
   nāsti kiñcid asādhyaṃ vai vajrasattvena lakṣitam |	na-asti kiQcid asADyam vE vajra-sattvena lakzitam |
   svayaṃ pratyusidhyanti sarvamudrā mahāsukhāḥ || Pk_3.41 ||	svayam pratyusiDyanti sarva-mudrAH mahA-suKAH || Pk_3.41 ||
   kleśāḥ karmapathā dehaḥ kartāraśca phalaṃ ca vai |	kleSAH karma-paTAH dehaH kartAraH-ca Palam ca vE |
   marīcisvapnasaṅkāśā gandharvanagaropamāḥ || Pk_3.42 ||	marIci-svapna-saFkASAH ganDarvanagara-upamAH || Pk_3.42 ||
   imaṃ samādhimajñātvā saṃvṛtāvupalambhataḥ |	imam samADim-ajQAtvA saMvRtO=-upalamBataH |
   jāyante vividhā rogāsteṣāṃ māyā bhiṣagjitam || Pk_3.43 ||	jAyante viviDAH rogAH-tezAm mAyA Bizagjitam || Pk_3.43 ||
   svādhiṣṭhānopadeśastu yena nāsādyate guroḥ |	svADizWAna-upadeSaH-tu yena na-AsAdyate guroH |
   śāśvatocchedamālambya sa vaivartī bhavet punaḥ || Pk_3.44 ||	SASvata-ucCedam-Alambya sa vEvartI Bavet punar || Pk_3.44 ||
   sarvapūjāṃ parityajya gurupūjāṃ samārabhet |	sarva-pUjAm parityajya guru-pUjAm samAraBet |
   tena tuṣṭena tallabhyaṃ sarvajñajñānamuttamam || Pk_3.45 ||	tena tuzwena tat-laByam sarvajQa-jQAnam-uttamam || Pk_3.45 ||
   kiṃ tena na kṛtaṃ puṇyaṃ kiṃ vā nopāsitaṃ tapaḥ |	kim tena na kRtam puNyam kim vA na-upAsitam tapaH |
   anuttarakṛdācāryavajrasattvaprapūjanāt || Pk_3.46 ||	anuttara-kRt-AcArya-vajra-sattva-prapUjanAt || Pk_3.46 ||
   yad yadiṣṭataraṃ kiñcid viśiṣṭatarameva ca |	yat yat-izwataram kiQcid viSizwataram-eva ca |
   tat taddhi gurave deyaṃ tadevākṣayamicchatā || Pk_3.47 ||	tat tat-hi gurave deyam tat-eva-akzayam-icCatA || Pk_3.47 ||
   ācāryo harate pāpam ācāryo harate bhayam |	AcAryaH harate pApam AcAryaH harate Bayam |
   ācāryastārayet pāraṃ duḥkhārṇavamahābhayāt || Pk_3.48 ||	AcAryaH-tArayet pAram duHKa-arNava-mahA-BayAt || Pk_3.48 ||
   yo 'haṅkāra[ma]lāliptaḥ sadbhūtakramadharṣakaḥ |	yaH ahaFkAra[m-a]la-AliptaH sat-BUta-krama-DarzakaH |
   sāvajñastattvadharmeṣu tasya tattvaṃ na darśayet || Pk_3.49 ||	sa-avajQaH-tattva-Darmezu tasya tattvam na darSayet || Pk_3.49 ||
   satyavāggurubhaktaśca viviktaścaikasandhiokaḥ |	satya-vAc-guru-BaktaH-ca viviktaH-ca-ekasanDiokaH |
   samayācārarakṣī ca kramaṃ tasya pradarśayet || Pk_3.50 ||	samaya-AcAra-rakzI ca kramam tasya pradarSayet || Pk_3.50 ||
   || svādhiṣṭhānakramastṛtīyaḥ samāptaḥ ||	|| sva-aDizWAna-kramaH-tRtIyaH samAptaH ||
   kṛtiriyamācāryanāgārjunapādānām | granthapramāṇamasya ṣaṭpañcāśat |	kRtiH-iyam-AcArya-nAgArjuna-pAdAnAm | granTa-pramANam-asya zawpaQcASat |
   abhisambodhikramaḥ caturthaḥ	aBisamboDi-kramaH caturTaH
   namaḥ śrīvajrasattvāya	namaH SrI-vajra-sattvAya
   vajrasattvaṃ namaskṛtya sarvaśūnyopadeśakam |	vajra-sattvam namaskRtya sarva-SUnya-upadeSakam |
   caturtho hyābhisambodhikramo 'yaṃ vakṣyate mayā || Pk_4.1 ||	caturTaH hi-ABisamboDi-kramaH ayam vakzyate mayA || Pk_4.1 ||
   asau svayambhūrbhagavān eka evādhidaivataḥ |	asO svayamBUH-BagavAn ekaH eva-aDidEvataH |
   upadeśapradānāt tu vajrācāryo 'dhikastataḥ || Pk_4.2 ||	upadeSa-pradAnAt tu vajra-AcAryaH aDikaH-tatas || Pk_4.2 ||
   tatsamārādhanaṃ kṛtvā varṣaṃ māsamathāpi vā |	tad-samArADanam kRtvA varzam mAsam-aTa-api vA |
   tasmai tuṣṭāya gurave pūjāṃ kuryāt tu śaktitaḥ || Pk_4.3 ||	tasmE tuzwAya gurave pUjAm kuryAt tu Saktitas || Pk_4.3 ||
   yathāsvabhāvato mudrāṃ nivedyāsmai suśikṣitām |	yaTA-svaBAvataH mudrAm nivedya-asmE su-SikzitAm |
   gaṇamaṇḍalamadhye tu kuryāt pūjāṃ yathāvidhi || Pk_4.4 ||	gaNa-maNxala-maDye tu kuryAt pUjAm yaTAviDi || Pk_4.4 ||
   tatastuṣṭo mahāyogī pañcakāmopabhogataḥ |	tatas-tuzwaH mahA-yogI paQca-kAma-upaBogataH |
   ālokasyodayaṃ kuryāt samāpattividhānataḥ || Pk_4.5 ||	Alokasya-udayam kuryAt samApatti-viDAnataH || Pk_4.5 ||
   kalaśādau susaṃsthāpya bodhicittaṃ prayatnataḥ |	kalaSa-AdO su-saMsTApya boDi-cittam prayatnataH |
   ardharātre cābhisiñcet suśiṣyaṃ kṛpayā guruḥ || Pk_4.6 ||	arDarAtre ca-aBisiQcet su-Sizyam kRpayA guruH || Pk_4.6 ||
   abhiṣekaṃ tu samprāpya pratyūṣamaye punaḥ |	aBizekam tu samprApya pratyUza-maye punar |
   sampūjyārādhayet stotrairguruṃ śiṣyaṃ kṛtāñjaliḥ || Pk_4.7 ||	sampUjya-ArADayet stotrEH-gurum Sizyam kRtAQjaliH || Pk_4.7 ||
   traidhātukavinirmukta ākāśasamatāṃ gataḥ |	trEDAtuka-vinirmuktaH AkASa-sama-tAm gataH |
   nopariṣyasi kāmeṣu nirālamba namo 'stu te || Pk_4.8 ||	na-uparizyasi kAmezu nirAlamba namaH astu te || Pk_4.8 ||
   aniḥśrito 'si skandheṣu dhātuṣvāyataneṣu ca |	aniHSritaH asi skanDezu DAtuzu-Ayatanezu ca |
   viparyāsavinirmukta nirālamba namo 'stu te || Pk_4.9 ||	viparyAsa-vinirmukta nirAlamba namaH astu te || Pk_4.9 ||
   avikalpitasaṅkalpa apratiṣṭhitamānasa |	avikalpita-saFkalpa apratizWita-mAnasa |
   acintyamanasikāra nirālamba namo 'stu te || Pk_4.10 ||	acintya-manasikAra nirAlamba namaH astu te || Pk_4.10 ||
   anālayaṃ yathākāśaṃ niṣprapañcaṃ nirañcanam |	anAlayam yaTA-AkASam nizprapaQcam niraQcanam |
   ākāśasamacitto 'si nirālamba namo 'stu te || Pk_4.11 ||	AkASa-sama-cittaH asi nirAlamba namaH astu te || Pk_4.11 ||
   draṣṭukāmo 'bhisambodhiṃ sarvaśūnyasvabhāvikām |	drazwu-kAmaH aBisamboDim sarva-SUnya-sva-BAvikAm |
   stutvā kṛtāñjaliḥ śiṣyo guraṃ sañcodayet punaḥ || Pk_4.12 ||	stutvA kRtAQjaliH SizyaH guram saQcodayet punar || Pk_4.12 ||
   prayaccha me mahānātha abhisambodhidarśanam |	prayacCa me mahAnATa aBisamboDi-darSanam |
   karmajanmavinirmuktam ābhāsatrayavarjitam || Pk_4.13 ||	karma-janma-vinirmuktam ABAsa-traya-varjitam || Pk_4.13 ||
   prayaccha me mahācārya vajrajñānamanuttaram |	prayacCa me mahA-AcArya vajra-jQAnam-anuttaram |
   sarvabuddhamahājñānaṃ sarvatāthāgatālayam || Pk_4.14 ||	sarva-budDa-mahA-jQAnam sarva-tATAgata-Alayam || Pk_4.14 ||
   prayaccha me mahāvajra kāyavākcittaśodhanam |	prayacCa me mahA-vajra kAya-vAc-citta-SoDanam |
   anādinidhanaṃ śāntaṃ sarvakleśaviśodhanam || Pk_4.15 ||	anAdi-niDanam SAntam sarva-kleSa-viSoDanam || Pk_4.15 ||
   evamārādhito yogī sadbhūtaguṇakīrtanaiḥ |	evam-ArADitaH yogI sat-BUta-guNa-kIrtanEH |
   śiṣye kāruṇyamutpādya kramamevamathārabhet || Pk_4.16 ||	Sizye kAruNyam-utpAdya kramam-evam-aTa-AraBet || Pk_4.16 ||
   āloko rātribhāgaḥ sphuṭaravikiraṇaḥ syād divālokabhāsaḥ |	AlokaH rAtri-BAgaH sPuwaravikiraNaH syAt divAloka-BAsaH |
   sandhyālokopalabdhaḥ prakṛtibhirasakṛd yujyate svābhiretat |	sanDyA-loka-upalabDaH prakRtiBiH-asakRt yujyate svABiH-etat |
   no rātrirnāpi sandhyā na ca bhavati divā yaḥ prakṛtyā vimuktaḥ	naH rAtriH-na-api sanDyA na ca Bavati divA yaH prakRtyA vimuktaH
   sa syād bodhikṣaṇo 'yaṃ varagurukathito yogināmeva gamyaḥ || Pk_4.17 ||	sa syAt boDikzaNaH ayam vara-guru-kaTitaH yoginAm-eva gamyaH || Pk_4.17 ||
   naiśaṃ dhvāntaṃ vinaṣṭaṃ vyapagatamakhilaṃ sāndhyatejastu yasmin	nESam DvAntam vinazwam vyapagatam-aKilam sa-anDya-tejaH-tu yasmin
   bhāsvānnodeti yāvat kṣaṇa iha vimale darśayed bhūtakoṭim |	BAsvAn-na-udeti yAvat kzaNaH iha vimale darSayet BUtakowim |
   śiṣyāyācāryamukhyo vinihatatimiro bāhyasambodhidṛṣṭyā |	SizyAya-AcArya-muKyaH vinihata-timiraH bAhya-samboDi-dRzwyA |
   prāpnotyadhyātmasaukhyaṃ vyapagatakaluṣaṃ buddhabodhiṃ kṣaṇena || Pk_4.18	prApnoti-aDyAtma-sOKyam vyapagata-kaluzam budDa-boDim kzaNena || Pk_4.18
   anādibhūtaṃ tvathavādibhūtaṃ amadhyabhūtaṃ tvatha madhyabhūtam |	anAdi-BUtam tu-aTavA-Adi-BUtam amaDya-BUtam tu-aTa maDya-BUtam |
   anantabhūtaṃ tvathavāntabhūtaṃ tat sarvaśūnyaṃ pravadanti santaḥ ||	ananta-BUtam tu-aTavA-anta-BUtam tat sarva-SUnyam pravadanti santaH ||
   Pk_4.19 ||	Pk_4.19 ||
   gamanāgamanaṃ ca yatra nāsti kṣayavṛddhī na cāpyabhāvabhāvau |	gamana-Agamanam ca yatra na-asti kzaya-vRdDI na ca-api-aBAva-BAvO |
   ativismayarūpam arūpyavismayaṃ sthitimannāpi na cāpi gatvaram || Pk_4.20	ati-vismaya-rUpam arUpya-vismayam sTitimat-na-api na ca-api gatvaram || Pk_4.20
   yadasti-nāstivyavahāramuktaṃ na puṇyarūpaṃ na ca pāparūpam |	yat-asti-nAsti-vyavahAram-uktam na puNya-rUpam na ca pApa-rUpam |
   na puṇyapāpātmakamagrabhūtaṃ tat sarvaśūnyaṃ pravadanti buddhāḥ || Pk_4.21	na puNya-pApa-Atmakam-agra-BUtam tat sarva-SUnyam pravadanti budDAH || Pk_4.21
   evaṃvidhaṃ tattvamavāpya yogī carācarātmā jagadekabandhuḥ |	evaMviDam tattvam-avApya yogI carAcara-AtmA jagat-eka-banDuH |
   yaḥ paryaṭejjñānamayo nṛsiṃhaḥ kṛtsnaṃ jagat so 'vyayakāyalābhī || Pk_4.22	yaH paryawet-jQAna-mayaH nRsiMhaH kRtsnam jagat saH avyayakAya-lABI || Pk_4.22
   sa jihyakāyo 'pyavijihyakāyaḥ so 'nāsano 'pyāsanabandhadhīraḥ |	sa jihya-kAyaH api-avijihya-kAyaH saH anAsanaH api-Asana-banDa-DIraH |
   samīlitākṣo 'pi vibuddhanetraḥ samāhitaḥ sanna samāhitau'sau || Pk_4.23 ||	sa-mIlita-akzaH api vibudDa-netraH samAhitaH sat-na samAhitO-asO || Pk_4.23 ||
   sa vāgyuto vāgasamanvito 'pi bhogānvitaḥ so 'pi virupavṛttiḥ |	sa vAc-yutaH vAc-a-samanvitaH api Boga-anvitaH saH api virupavRttiH |
   sa lokanāthaḥ parabhṛtyabhūto yastattvavit kṣīṇasamastadoṣaḥ || Pk_4.24 ||	sa lokanATaH para-BRtya-BUtaH yaH-tattva-vid kzINa-samasta-dozaH || Pk_4.24 ||
   prāptopadeśakaḥ śiṣyo dvidhā yogamathābhyaset |	prApta-upadeSakaH SizyaH dviDA yogam-aTa-aByaset |
   piṇḍagrāhakrameṇaiva tathā caivānubhedataḥ || Pk_4.25 ||	piNxa-grAha-krameNa-eva taTA ca-eva-anuBedataH || Pk_4.25 ||
   śirasaḥ pādato cāpi yāvaddhṛdayamāgataḥ |	SirasaH pAdataH ca-api yAvat-hRdayam-AgataH |
   bhūtakoṭiṃ viśed yogī piṇḍagrāha iti smṛtaḥ || Pk_4.26 ||	BUtakowim viSet yogI piNxa-grAhaH iti smRtaH || Pk_4.26 ||
   sthāvaraṃ jaṅgamaṃ caiva pūrvaṃ kṛtvā prabhāsvaram |	sTAvaram jaFgamam ca-eva pUrvam kRtvA praBAsvaram |
   paścāt kuryāt tathātmānam anubhedakramo hyayam || Pk_4.27 ||	paScAt kuryAt taTA-AtmAnam anuBeda-kramaH hi-ayam || Pk_4.27 ||
   śvāsavāto yathādarśe layaṃ gacchati sarvataḥ |	SvAsa-vAtaH yaTA-AdarSe layam gacCati sarvatas |
   bhūtakoṭiṃ tathā yogī praviśocca muhurmuhuḥ || Pk_4.28 ||	BUtakowim taTA yogI praviSa-ucca muhur-muhur || Pk_4.28 ||
   gacchaṃstiṣṭhan svapan bhuñjannunmiṣan nimiṣan hasan |	gacCan=-tizWan svapan BuQjan=-unmizan nimizan hasan |
   anena dhyānayogena sadā tiṣṭhati tattvavit || Pk_4.29 ||	anena DyAna-yogena sadA tizWati tattva-vid || Pk_4.29 ||
   sattvārtho 'pi kadācit syāt tattatsārūpyaraśminā |	sattva-arTaH api kadAcid syAt tad-tad-sArUpya-raSminA |
   vāyuvijñānayuktena svādhiṣṭhānakrameṇa tu || Pk_4.30 ||	vAyu-vijQAna-yuktena sva-aDizWAna-krameNa tu || Pk_4.30 ||
   yathā nadījalāt svacchānmīnamuttiṣṭhate drutam |	yaTA nadI-jalAt svacCAn-mInam-uttizWate drutam |
   sarvaśūnyāt tathā svacchānmāyājālamudīryate || Pk_4.31 ||	sarva-SUnyAt taTA svacCAn-mAyA-jAlam-udIryate || Pk_4.31 ||
   pañcabuddhakulāyattā mahāmudrādikalpanā |	paQca-budDa-kula-AyattA mahAmudrA-Adi-kalpanA |
   pañcaraśmisamucchreyā gagane śakracāpavat || Pk_4.32 ||	paQca-raSmi-samucCreyAH gagane Sakra-cApa-vat || Pk_4.32 ||
   mudrābandhaṃ prakuryād vā mantraṃ cāpi japed yadi |	mudrA-banDam prakuryAt vA mantram ca-api japet yadi |
   sarvamanyat prakuryācca sarvaśūnyapade sthitaḥ || Pk_4.33 ||	sarvam-anyat prakuryAt-ca sarva-SUnya-pade sTitaH || Pk_4.33 ||
   sarvabhuk sarvapaścaiva sarvavandī ca sarvagaḥ |	sarva-Buj sarvapaH-ca-eva sarva-vandI ca sarva-gaH |
   sarvakṛt sarvaliṅgī ca sarvaśūnyena sidhyati || Pk_4.34 ||	sarva-kRt sarva-liFgI ca sarva-SUnyena siDyati || Pk_4.34 ||
   prāptopadeśaḥ subhagaḥ suśiṣyo baudhau hi cittaṃ paramārthanāma |	prApta-upadeSaH suBagaH su-SizyaH bODO hi cittam paramArTa-nAma |
   guroḥ sakāśāt punarādadīta kṛtāñjalirdhāritapuṣpahastaḥ || Pk_4.35 ||	guroH sakASAt punar-AdadIta kRtAQjaliH-DArita-puzpa-hastaH || Pk_4.35 ||
   sarvabhāvavigataṃ skandhadhātvāyatanagrāhyagrāhakavarjitaṃ	sarva-BAva-vigatam skanDa-DAtu-Ayatana-grAhya-grAhaka-varjitam
   dharmanairātmyasamatayā svacittam ādyanutpannaṃ śūnyatāsvabhāvamiti |	Darma-nErAtmya-sama-tayA sva-cittam Adi-anutpannam SUnyatA-svaBAvam-iti |
   tatastu gurave dadyād dakṣiṇāṃ tvanurūpataḥ |	tatas-tu gurave dadyAt dakziNAm tu-anurUpataH |
   ratnaṃ gṛhaṃ vā hastyaśvaṃ grāmaṃ vā śayanāsanam || Pk_4.36 ||	ratnam gRham vA hasti-aSvam grAmam vA Sayana-Asanam || Pk_4.36 ||
   dāsaṃ dāsīṃ priyāṃ bhāryāṃ putrīṃ cāpyativarṇabhām |	dAsam dAsIm priyAm BAryAm putrIm ca-api-ativarNa-BAm |
   ātmānaṃ cāpi yaddadyāt kimanyadavaśiṣyate || Pk_4.37 ||	AtmAnam ca-api yat-dadyAt kim-anyat-avaSizyate || Pk_4.37 ||
   prāptācāryaprasādo vimaladṛḍhamatiḥ sarvabhāvasvabhāvaḥ	prApta-AcArya-prasAdaH vimala-dRXa-matiH sarva-BAva-svaBAvaH
   svacchaṃ śuddhaṃ susūkṣmaṃ paramaśivamayaṃ buddhanirvāṇadhātum |	svacCam SudDam su-sUkzmam parama-Siva-mayam budDa-nirvANa-DAtum |
   nirdvandvaṃ nirvikalpaṃ satatasukhamayaṃ bhāvayet tattvayogī	nirdvandvam nirvikalpam satata-suKa-mayam BAvayet tattva-yogI
   puṇyāpuṇyād vimuktaḥ svayamiha bhagavān jāyate vajrasattvaḥ || Pk_4.38 ||	puNya-apuNyAt vimuktaH svayam-iha BagavAn jAyate vajra-sattvaH || Pk_4.38 ||
   | paramarahasyasukhābhisambodhikramaścaturthaḥ samāptaḥ ||	| parama-rahasya-suKa-aBisamboDi-kramaH-caturTaH samAptaH ||
   kṛtiriyam ācāryanāgārjunapādānām |	kRtiH-iyam AcArya-nAgArjuna-pAdAnAm |
   granthapramāṇamasya ślokāścatvāriṃśat |	granTa-pramANam-asya SlokAH-catvAriMSat |
   yuganaddhakramaḥ pañcamaḥ	yuga-nadDa-kramaH paQcamaH
   namaḥ śrīvajradharāya	namaH SrI-vajraDarAya
   phalahetvātmakaṃ nāthaṃ sarvadvandvavivarjitam |	Pala-hetu-Atmakam nATam sarva-dvandva-vivarjitam |
   praṇamya likhyate samyag yuganaddhakramottamaḥ || Pk_5.1 ||	praNamya liKyate samyak yuga-nadDa-krama-uttamaH || Pk_5.1 ||
   saṃsāro nirvṛtiśceti kalpanādvayavarjanāt |	saMsAraH nirvRtiH-ca-iti kalpanA-dvaya-varjanAt |
   ekībhāvo bhaved yatra yuganaddhaṃ taducyate || Pk_5.2 ||	ekIBAvaH Bavet yatra yuga-nadDam tat-ucyate || Pk_5.2 ||
   saṅkleśaṃ vyavadānaṃ ca jñātvā tu paramārthataḥ |	saFkleSam vyavadAnam ca jQAtvA tu paramArTataH |
   ekībhāvaṃ tu yo vettiṃ sa vetti yuganaddhakam || Pk_5.3 ||	ekIBAvam tu yaH vettim sa vetti yuganadDakam || Pk_5.3 ||
   sākārabhāvasaṅkalpaṃ nirākāratvakalpanām |	sa-AkAra-BAva-saFkalpam nirAkAra-tva-kalpanAm |
   ekīkṛtya cerad yogī sa vetti yuganaddhakam || Pk_5.4 ||	ekIkRtya cerat yogI sa vetti yuganadDakam || Pk_5.4 ||
   grāhyaṃ ca grāhakaṃ caiva dvidhā buddhirna vidyate |	grAhyam ca grAhakam ca-eva dviDA budDiH-na vidyate |
   abhinnatā bhaved yatra tadāha yuganaddhakam || Pk_5.5 ||	aBinnatA Bavet yatra tat-Aha yuganadDakam || Pk_5.5 ||
   śāśvatocchedabuddhī tu yaḥ prahāya pravartate |	SASvata-ucCeda-budDI tu yaH prahAya pravartate |
   yuganaddhakramākhyaṃ vai tattvaṃ vetti sa paṇḍitaḥ || Pk_5.6 ||	yuganadDakrama-AKyam vE tattvam vetti sa paNxitaH || Pk_5.6 ||
   prajñākaruṇayoraikyaṃ jñātvā yatra pravartate |	prajQA-karuNayoH-Ekyam jQAtvA yatra pravartate |
   yuganaddha iti khyātaḥ kramo 'yaṃ buddhagocaraḥ || Pk_5.7 ||	yuganadDaH iti KyAtaH kramaH ayam budDa-gocaraH || Pk_5.7 ||
   prajñopāyasamāpattyā jñātvā sarvaṃ samāsataḥ |	prajQA-upAya-samApattyA jQAtvA sarvam samAsatas |
   yatra sthito mahāyogī tad bhaved yuganaddhakam || Pk_5.8 ||	yatra sTitaH mahA-yogI tat Bavet yuganadDakam || Pk_5.8 ||
   yatra sopadhiśeṣaṃ ca tathānupadhiśeṣakam |	yatra sa-upaDi-Sezam ca taTA-anupaDi-Sezakam |
   ityevaṃ kalpanā nāsti tat taddhi yuganaddhakam || Pk_5.9 ||	iti-evam kalpanA na-asti tat tat-hi yuganadDakam || Pk_5.9 ||
   yatra pudgalanairātmyaṃ dharmanairātmyamityapi |	yatra pudgala-nErAtmyam Darma-nErAtmyam-iti-api |
   kalpanāyā viviktatvaṃ yuganaddhasya lakṣaṇam || Pk_5.10 ||	kalpanAyAH vivikta-tvam yuga-nadDasya lakzaNam || Pk_5.10 ||
   jñātvā krameṇa tattvajñaḥ svādhiṣṭhānaprabhāsvaram |	jQAtvA krameNa tattva-jQaH svADizWAna-praBAsvaram |
   tayoreva samājaṃ yad yuganaddhakramo hyayam || Pk_5.11 ||	tayoH-eva samAjam yat yuga-nadDa-kramaH hi-ayam || Pk_5.11 ||
   piṇḍagrāhanubhedābhyāṃ praveśastathatālaye |	piNxa-grAha-nuBedAByAm praveSaH-taTatA-Alaye |
   utthānaṃ ca tato yatra samantād yuganaddhakam || Pk_5.12 ||	utTAnam ca tatas yatra samantAt yuganadDakam || Pk_5.12 ||
   saṃvṛtiṃ paramārthaṃ ca pṛthag jñātvā vibhāgataḥ |	saMvRtim parama-arTam ca pRTak jQAtvA viBAgataH |
   saṃmīlanaṃ bhaved yatra yuganaddhaṃ taducyate || Pk_5.13 ||	saMmIlanam Bavet yatra yuga-nadDam tat-ucyate || Pk_5.13 ||
   tathātalambanaṃ naiva vyutthānaṃ yatra naiva hi |	taTA-Ata-lambanam na-eva vyutTAnam yatra na-eva hi |
   yuganaddhaṃ bhavet tacca yogināṃ padamavyayam || Pk_5.14 ||	yuga-nadDam Bavet tat-ca yoginAm padam-avyayam || Pk_5.14 ||
   suptaḥ prabuddha ityetadavasthādvayavarjitam |	suptaH prabudDaH iti-etad-avasTA-dvaya-varjitam |
   yuganaddhaṃ vadecchāstā svāpabodhavivarjitam || Pk_5.15 ||	yuga-nadDam vadet-SAstA svApa-boDa-vivarjitam || Pk_5.15 ||
   samādhānāsamādhānaṃ yasya nāstyeva sarvathā |	samADAna-asamADAnam yasya na-asti-eva sarvaTA |
   yuganaddhe sthito yogī bhāvābhāvavivarjitaḥ || Pk_5.16 ||	yuga-nadDe sTitaH yogI BAva-aBAva-vivarjitaH || Pk_5.16 ||
   asmṛtismṛtinirmuktaḥ satatodayalakṣaṇaḥ |	asmRti-smRti-nirmuktaH satata-udaya-lakzaNaH |
   vicaredicchayā yogī yuganaddhakrame sthitaḥ || Pk_5.17 ||	vicaret-icCayA yogI yuganadDa-krame sTitaH || Pk_5.17 ||
   rāgārāgavinirmuktaḥ paramānandamūrtimān |	rAga-arAga-vinirmuktaH parama-Ananda-mUrtimAn |
   āsaṃsāraṃ sthitiṃ kuryād yuganaddhavibhāvakaḥ || Pk_5.18 ||	AsaMsAram sTitim kuryAt yuga-nadDa-viBAvakaH || Pk_5.18 ||
   kāryaṃ ca kāraṇaṃ caiva kṛtvābhinnaṃsvabhāvataḥ |	kAryam ca kAraNam ca-eva kRtvA-aBinnaMsvaBAvataH |
   yā sthitiryogināṃ buddhā yuganaddhaṃ vadanti tat || Pk_5.19 ||	yA sTitiH-yoginAm budDAH yuga-nadDam vadanti tat || Pk_5.19 ||
   utpattikrama eko 'yam utpannakrama ityapi |	utpatti-kramaH ekaH ayam utpanna-kramaH iti-api |
   ekatvaṃ tu dvayoryatra yuganaddhastaducyate || Pk_5.20 ||	eka-tvam tu dvayoH-yatra yuganadDaH-tat-ucyate || Pk_5.20 ||
   devatā pariśuddheyam aśuddheyaṃ bhavediti |	devatA pariSudDA-iyam aSudDA-iyam Bavet-iti |
   iti yā kalpanābhinnā yatra tad yuganaddhakam || Pk_5.21 ||	iti yA kalpanA-BinnAH yatra tat yuganadDakam || Pk_5.21 ||
   rūpīti cāpyarūpīti kalpanādvayavarjanāt |	rUpI-iti ca-api-arUpI-iti kalpanA-dvaya-varjanAt |
   yaḥśāntiṃ vetti yogīndraḥ sa prāpto yuganaddhakam || Pk_5.22 ||	yaH-SAntim vetti yogi-indraH sa prAptaH yuganadDakam || Pk_5.22 ||
   evaṃ vai yaḥ sthito yogī yuganaddhakrame sthitaḥ |	evam vE yaH sTitaH yogI yuganadDa-krame sTitaH |
   ucyate sa hi sarvajñaḥ tattvadarśī ca viśvadhṛk || Pk_5.23 ||	ucyate sa hi sarvajQaH tattva-darSI ca viSvaDRk || Pk_5.23 ||
   māyājālābhisambuddhaḥ saṃsārārṇavapāragaḥ |	mAyA-jAlA-aBisambudDaH saMsAra-arNava-pAragaH |
   kṛtakṛtyo mahāyogī satyadvayanaye sthitaḥ || Pk_5.24 ||	kRtakRtyaH mahA-yogI satya-dvaya-naye sTitaH || Pk_5.24 ||
   etadevādvayaṃ jñānam apratiṣṭhitanirvṛtiḥ |	etat-eva-advayam jQAnam apratizWita-nirvRtiH |
   buddhatvaṃ vajrasattvatvaṃ sarvaiśvaryaṃ tathaiva ca || Pk_5.25 |	budDa-tvam vajra-sattva-tvam sarva-ESvaryam taTA-eva ca || Pk_5.25 |
   vajropamasamādhistu niṣpannakrama eva ca |	vajra-upama-samADiH-tu nizpanna-kramaH eva ca |
   vajropamasamādhiścāpyadvayaṃ tacca kathyate || Pk_5.26 ||	vajra-upama-samADiH-ca-api-advayam tat-ca kaTyate || Pk_5.26 ||
   anutpādādayaḥ śabdā advayajñānasūcakāḥ |	anutpAda-AdayaH SabdAH advaya-jQAna-sUcakAH |
   asyaiva vācakāḥ sarve nānyat tatrābhidhīyate || Pk_5.27 ||	asya-eva vAcakAH sarve na-anyat tatra-aBiDIyate || Pk_5.27 ||
   mahāmudrātmikāṃ siddhiṃ sadasatpakṣavarjitām |	mahAmudrA-AtmikAm sidDim sat-asat-pakza-varjitAm |
   anenaiva gatā buddhā gaṅgāyāḥ sikatopamāḥ || Pk_5.28 ||	anena-eva gatAH budDAH gaFgAyAH sikatA-upamAH || Pk_5.28 ||
   ghaṭamāno mahāyogī yuganaddhapade sthitaḥ |	GawamAnaH mahA-yogI yuga-nadDa-pade sTitaH |
   bhāvayed yuganaddhaṃ tu caryāṃ cāpi tadanvayām || Pk_5.29 ||	BAvayet yuga-nadDam tu caryAm ca-api tad-anvayAm || Pk_5.29 ||
   yathātmani tathā śatrau yathā bhāryā tathātmajā |	yaTA-Atmani taTA SatrO yaTA BAryA taTA-AtmajAH |
   yathā mātā tathā vaiśyā yathā ḍombī tathā dvijā || Pk_5.30 ||	yaTA mAtA taTA vESyA yaTA xombI taTA dvijAH || Pk_5.30 ||
   yathā vastraṃ tathā carma yathā ratnaṃ tathā tuṣam |	yaTA vastram taTA carma yaTA ratnam taTA tuzam |
   yathā mūtraṃ tathā madyaṃ yathā bhaktaṃ tathā śakṛt || Pk_5.31 ||	yaTA mUtram taTA madyam yaTA Baktam taTA SakRt || Pk_5.31 ||
   yathā sugandhi karpūraṃ tathā gandhamamedhyajam |	yaTA suganDi karpUram taTA ganDam-ameDya-jam |
   yathā stutikaraṃ vākyaṃ tathā vākyaṃ jugupsitam || Pk_5.32 ||	yaTA stuti-karam vAkyam taTA vAkyam jugupsitam || Pk_5.32 ||
   yathā rudrastathā vajrī yathā rātrīstathā divā |	yaTA rudraH-taTA vajrI yaTA rAtrIH-taTA divA |
   yathā svapnaṃ tathā dṛṣṭaṃ yathā naṣṭaṃ tathā sthitam || Pk_5.33 ||	yaTA svapnam taTA dRzwam yaTA nazwam taTA sTitam || Pk_5.33 ||
   yathā saukhyaṃ tathā duḥkhaṃ yathā duṣṭastathā sutaḥ |	yaTA sOKyam taTA duHKam yaTA duzwaH-taTA sutaH |
   yathāvīcistathā svargastathā puṇyaṃ tu pāpakam || Pk_5.34 ||	yaTAvIciH-taTA svargaH-taTA puNyam tu pApakam || Pk_5.34 ||
   evaṃ jñātvā cared jñānī nirviśaṅkastu sarvakṛt |	evam jQAtvA caret jQAnI nirviSaFkaH-tu sarva-kRt |
   pracchannavratamāsādya sidhyante sarvasampadaḥ || Pk_5.35 ||	pracCanna-vratam-AsAdya siDyante sarva-sampadaH || Pk_5.35 ||
   prakāśya puṇyaṃ yat prāptaṃ pañcakramamanuttaram |	prakASya puNyam yat prAptam paQcakramam-anuttaram |
   anena krīḍatāṃ loko yuganaddhasamādhinā || iti || Pk_5.36 ||	anena krIxatAm lokaH yuga-nadDa-samADinA || iti || Pk_5.36 ||
   yuganaddhakramaḥ pañcamaḥ samāptaḥ ||	yuga-nadDa-kramaH paQcamaH samAptaH ||
   kṛtiriyam ācāryanāgārjunapādānām | granthapramāṇamasya ślokāḥ pañcatriṃśat	kRtiH-iyam AcArya-nAgArjuna-pAdAnAm | granTa-pramANam-asya SlokAH paQcatriMSat-
   || pañcakramaḥ samāptaḥ ||	|| paQcakramaH samAptaH ||
   prajñākaruṇayoraikyaṃ jñātvā yatra pravartate |	prajQA-karuNayoH-Ekyam jQAtvA yatra pravartate |
   yuganaddha iti khyātaḥ kramo 'yaṃ buddhagocaraḥ ||	yuganadDaH iti KyAtaH kramaH ayam budDa-gocaraH ||
   (pañcakramaḥ, 5-7)	(paQcakramaH, 5-7)
   atyudgāḍharayasthirākṛtighanadhvānabhramanmandara-	ati-udgAXa-raya-sTira-AkRti-Gana-DvAna-Braman-mandara-
   kṣubdhadhīradhivīcisañcayagataprāleyapādopamaḥ |	kzubDa-DIraDi-vIci-saQcaya-gata-prAleya-pAda-upamaH |
   śrīmatpotalake gabhīravivṛtidhvānapratidhvānite	SrImat-potalake gaBIra-vivRti-DvAna-pratiDvAnite
   sāndrasvāṃśucayaśriyā valayito lokeśvaraḥ pātu vaḥ ||	sAndra-sva-aMSu-caya-SriyA valayitaH loka-ISvaraH pAtu vaH ||
   (subhāṣitaratnakośe vidyākaraḥ)	(suBAzita-ratna-koSe vidyAkaraH)
   na satyā nāsatyā na ca tadubhayī nāpyanubhayī	na satyA na-asatyA na ca tad-uBayI na-api-anuBayI
   nirullekhā sarvākṛtivaramayī madhyamakadhīḥ |	nirulleKA sarva-AkRti-vara-mayI maDyamakaDIH |
   jinaḥ śāstā saiva sthira-calajagattattvamapi sā	jinaH SAstA sA-eva sTira-cala-jagat-tattvam-api sA
   svasaṃvittirdevī jayati sukhavajrapraṇayinī ||	sva-saMvittiH-devI jayati suKa-vajra-praNayinI ||
   (amṛtakaṇikābhidhāyāṃ nāmasaṃgītiṭikāyām, raviśrīḥ)	(amRta-kaNikA-aBiDAyAm nAma-saMgItiwikAyAm, ravi-SrIH)
   ye dharmā hetuprabhavā hetusteṣāṃ tathāgato hyavadat |	ye DarmAH hetu-praBavAH hetuH-tezAm taTAgataH hi-avadat |
   teṣāṃ ca yo nirodha evaṃvādī mahāśramaṇaḥ ||	tezAm ca yaH niroDaH evaMvAdI mahA-ASramaNaH ||
   śubhamastu	SuBam-astu
