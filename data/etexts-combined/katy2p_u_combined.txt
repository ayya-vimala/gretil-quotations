   Kātyāyanasmṛtisāroddhāraḥ	KAtyAyana-smRti-sAra-udDAraH
   [rājaguṇāḥ]	[rAja-guNAH]
   vinītaḥ śāstrasaṃpannaḥ kośaśauryasamanvitaḥ /	vinItaH SAstra-saMpannaH koSa-SOrya-samanvitaH /
   brahmaṇyo dānaśīlaḥ syāt satyadharmaparo nṛpaḥ // K_001 //	brahmaNyaH dAna-SIlaH syAt satya-Darma-paraH nRpaH // K_001 //
   stambhopatāpapaiśunya- cāpalakrodhavarjitaḥ /	stamBa-upatApa-pESunya cApala-kroDa-varjitaH /
   pragalbhaḥ sannatodagraḥ saṃbhāṣī priyadarśanaḥ // K_002 //	pragalBaH sannata-udagraH saMBAzI priya-darSanaH // K_002 //
   vaśyendriyaṃ jitātmānaṃ dhṛtadaṇḍaṃ vikāriṣu /	vaSya-indriyam jita-AtmAnam DRta-daNxam vikArizu /
   parīkṣyakāriṇaṃ dhīram atyantaṃ śrīr niṣevate // K_003 //	parIkzya-kAriNam DIram atyantam SrIH nizevate // K_003 //
   [rājadharmāḥ]	[rAja-DarmAH]
   śauryavidyārthabāhulyāt prabhutvāc ca viśeṣataḥ /	SOrya-vidyA-arTa-bAhulyAt praBu-tvAt ca viSezataH /
   sadā cittaṃ narendrāṇāṃ moham āyāti kāraṇāt // K_004 //	sadA cittam narendrANAm moham AyAti kAraNAt // K_004 //
   tasmāc cittaṃ praboddhavyaṃ rājadharme sadā dvijaiḥ /	tasmAt cittam prabodDavyam rAja-Darme sadA dvijEH /
   pavitraṃ paramaṃ puṇyaṃ smṛtivākyaṃ na laṅghayet // K_005 //	pavitram paramam puNyam smRti-vAkyam na laFGayet // K_005 //
   vedadhvaniprabhāveṇa devāḥ svarganivāsinaḥ /	veda-Dvani-praBAveNa devAH svarga-nivAsinaH /
   te 'pi tatra pramodante tṛptās tu dvijapūjanāt // K_006 //	te api tatra pramodante tRptAH tu dvija-pUjanAt // K_006 //
   tasmād yatnena kartavyā dvijapūjā sadā nṛpaiḥ /	tasmAt yatnena kartavyA dvija-pUjA sadA nRpEH /
   tena bhūyo 'pi śakratvaṃ narendratvaṃ punaḥ punaḥ // K_007 //	tena BUyas api Sakra-tvam narendra-tvam punar punar // K_007 //
   surādhyakṣaś cyutaḥ svargān nṛparūpeṇa tiṣṭhati /	surADyakzaH cyutaH svargAt nRpa-rUpeNa tizWati /
   kartavyaṃ tena tan nityaṃ yena tattvaṃ samāpnuyāt // K_008 //	kartavyam tena tat nityam yena tattvam samApnuyAt // K_008 //
   ātmīye saṃsthitā dharme nṛpāḥ śakratvam āpnuyuḥ /	AtmIye saMsTitAH Darme nRpAH Sakra-tvam ApnuyuH /
   avīcivāsino ye tu vyapetācāriṇaḥ sadā // K_009 //	avIci-vAsinaH ye tu vyapeta-AcAriNaH sadA // K_009 //
   gacchet samyagavijñāya vaśaṃ krodhasya yo nṛpaḥ /	gacCet samyak-avijQAya vaSam kroDasya yaH nRpaH /
   vaset sa narake ghore kalpārdhaṃ tu na saṃśayaḥ // K_010 //	vaset sa narake Gore kalpa-arDam tu na saMSayaH // K_010 //
   etair eva guṇair yuktam amātyaṃ kāryacintakam /	etEH eva guNEH yuktam amAtyam kArya-cintakam /
   brāhmaṇaṃ tu prakurvīta nṛpabhaktaṃ kulodvaham // K_011 //	brAhmaNam tu prakurvIta nRpa-Baktam kula-udvaham // K_011 //
   mantriṇo yatra sabhyāś ca vaidyāś ca priyavādinaḥ /	mantriNaH yatra saByAH ca vEdyAH ca priya-vAdinaH /
   rājyād dharmāt sukhāt tatra kṣipraṃ hīyeta pārthivaḥ // K_012 //	rAjyAt DarmAt suKAt tatra kzipram hIyeta pArTivaH // K_012 //
   na tasya vacane kopam eteṣāṃ tu pravartayet /	na tasya vacane kopam etezAm tu pravartayet /
   yasmād etaiḥ sadā vācyaṃ nyāyyaṃ supariniṣṭhitam // K_013 //	yasmAt etEH sadA vAcyam nyAyyam su-parinizWitam // K_013 //
   yatra karmāṇi nṛpatiḥ svayaṃ paśyati dharmataḥ /	yatra karmANi nRpatiH svayam paSyati DarmataH /
   tatra sādhusamācārā nivaseyuḥ sukhaṃ prajāḥ // K_014 //	tatra sADu-samAcArAH nivaseyuH suKam prajAH // K_014 //
   prajānāṃ rakṣaṇaṃ nityaṃ kaṇṭakānāṃ ca śodhanam /	prajAnAm rakzaNam nityam kaNwakAnAm ca SoDanam /
   dvijānāṃ pūjanaṃ caiva etad arthaṃ kṛto nṛpaḥ // K_015 //	dvijAnAm pUjanam ca-eva etat arTam kRtaH nRpaH // K_015 //
   bhūsvāmī tu smṛto rājā nānyadravyasya sarvadā /	BU-svAmI tu smRtaH rAjA na-anya-dravyasya sarvadA /
   tatphalasya hi ṣaḍbhāgaṃ prāpnuyān nānyathaiva tu // K_016 //	tad-Palasya hi zaz-BAgam prApnuyAt na-anyaTA-eva tu // K_016 //
   bhūtānāṃ tannivāsitvāt svāmitvaṃ tena kīrtitam /	BUtAnAm tat-nivAsi-tvAt svAmi-tvam tena kIrtitam /
   tatkriyā baliṣaḍbhāgaṃ śubhāśubhanimittajam // K_017 //	tad-kriyA bali-zaz-BAgam SuBa-aSuBa-nimitta-jam // K_017 //
   evaṃ pravartate yas tu lobhaṃ tyaktvā narādhipaḥ /	evam pravartate yaH tu loBam tyaktvA narADipaH /
   tasya putrāḥ prajāyante rāṣṭraṃ kośaś ca vardhate // K_018 //	tasya putrAH prajAyante rAzwram koSaH ca varDate // K_018 //
   anyāyena hi yo rāṣṭrāt karaṃ daṇḍaṃ ca pārthivaḥ /	anyAyena hi yaH rAzwrAt karam daNxam ca pArTivaH /
   sasyabhāgaṃ ca śulkaṃ cāpy ādadīta sa pāpabhāk // K_019 //	sasya-BAgam ca Sulkam ca-api AdadIta sa pApa-BAj // K_019 //
   arthaśāstroktam utsṛjya dharmaśāstroktam āvrajet // K_020 //	arTaSAstra-uktam utsRjya Darma-SAstra-uktam Avrajet // K_020 //
   duṣṭasyāpi narendrasya tadrāṣṭraṃ na vināśayet /	duzwasya-api narendrasya tat-rAzwram na vinASayet /
   na prajānumato yasmād anyāyeṣu pravartate // K_021 //	na prajA-anumataH yasmAt anyAyezu pravartate // K_021 //
   akleśenārthine yas tu rājā samyaṅ nivedayet /	akleSena-arTine yaH tu rAjA samyak nivedayet /
   tat tārayaty anantaṃ syād dharmārthaṃ dānam īdṛśam // K_022 //	tat tArayati anantam syAt Darma-arTam dAnam IdRSam // K_022 //
   nyāyenākramya yallabdhaṃ ripuṃ nirjitya pārthivaiḥ /	nyAyena-Akramya yat-labDam ripum nirjitya pArTivEH /
   tac chuddhaṃ tatpradeyaṃ tan nānyathopahṛtaṃ kvacit // K_023 //	tat SudDam tat-pradeyam tat na-anyaTA-upahRtam kvacid // K_023 //
   rājā purohitaṃ kuryād uditaṃ brāhmaṇaṃ hitam /	rAjA purohitam kuryAt uditam brAhmaNam hitam /
   kṛtādhyayanasaṃpannam alubdhaṃ satyavādinam // K_024 //	kRta-aDyayana-saMpannam alubDam satya-vAdinam // K_024 //
   [vyavahāralakṣaṇādi]	[vyavahAra-lakzaNa-Adi]
   prayatnasādhye vicchinne dharmākhye nyāyavistare /	prayatna-sADye vicCinne Darma-AKye nyAya-vistare /
   sādhyamūlas tu yo vādo vyavahāraḥ sa ucyate // K_025 //	sADya-mUlaH tu yaH vAdaH vyavahAraH saH ucyate // K_025 //
   vi nānārthe 'va saṃdehe haraṇaṃ hāra ucyate /	vi nAnA-arTe ava saMdehe haraNam hAraH ucyate /
   nānāsaṃdehaharaṇād vyavahāra iti smṛtaḥ // K_026 //	nAnA-saMdeha-haraNAt vyavahAraH iti smRtaH // K_026 //
   na rājā tu viśitvena dhanalobhena vā punaḥ /	na rAjA tu viSi-tvena Dana-loBena vA punar /
   svayaṃ kāryāṇi kurvīta narāṇām avivādinām // K_027 //	svayam kAryANi kurvIta narANAm avivAdinAm // K_027 //
   utpādayati yo hiṃsāṃ deyaṃ vā na prayacchati /	utpAdayati yaH hiMsAm deyam vA na prayacCati /
   yācam ānaya dauḥśīlyād ākṛṣyo 'sau nṛpājñayā // K_028 //	yAcam Anaya dOHSIlyAt AkRzyaH asO nRpa-AjQayA // K_028 //
   dvipade sādhyabhedāt tu padāṣṭādaśatāṃ gate /	dvipade sADya-BedAt tu pada-azwAdaSa-tAm gate /
   aṣṭādaśa kriyābhedād bhinnāny aṣṭasahasraśaḥ // K_029 //	azwAdaSa kriyA-BedAt BinnAni azwa-sahasraSas // K_029 //
   sādhyavādasya mūlaṃ syād vādinā yan niveditam /	sADya-vAdasya mUlam syAt vAdinA yat niveditam /
   deyāpradānaṃ hiṃsā cety utthānadvayam ucyate // K_030 //	deyA-pradAnam hiMsA ca-iti utTAna-dvayam ucyate // K_030 //
   pūrvapakṣaś cottaraṃ ca pratyākalitam eva ca /	pUrva-pakzaH ca-uttaram ca pratyAkalitam eva ca /
   kriyāpādaś ca tenāyaṃ catuṣpāt samudāhṛtaḥ // K_031 //	kriyA-pAdaH ca tena-ayam catuzpAd samudAhRtaH // K_031 //
   dharmaśāstrārthaśāstre tu skandhadvayam udāhṛtam /	Darma-SAstra-arTaSAstre tu skanDa-dvayam udAhRtam /
   jayaś caivāvasāyaś ca dve phale samudāhṛte // K_032 //	jayaH ca-eva-avasAyaH ca dve Pale samudAhRte // K_032 //
   śāstreṇa ninditaṃ tv artha- mukhyo rājñā pracoditaḥ /	SAstreNa ninditam tu arTa muKyaH rAjQA pracoditaH /
   āvedayati yaḥ pūrvaṃ stobhakaḥ sa udāhṛtaḥ // K_033 //	Avedayati yaH pUrvam stoBakaH saH udAhRtaH // K_033 //
   nṛpeṇaiva niyukto yaḥ padadoṣam avekṣitum /	nRpeNa-eva niyuktaH yaH pada-dozam avekzitum /
   nṛpasya sūcayej jñātvā sūcakaḥ sa udāhṛtaḥ // K_034 //	nRpasya sUcayet jQAtvA sUcakaH saH udAhRtaH // K_034 //
   [dharmavyavahāracaritrarājaśāsanādīṇāṃ balābalavicāraḥ]	[Darma-vyavahAra-caritra-rAja-SAsana-AdINAm bala-abala-vicAraH]
   doṣakārī tu kartṛtvaṃ dhanasvāmī svakaṃ dhanam /	doza-kArI tu kartR-tvam DanasvAmI svakam Danam /
   vivāde prāpnuyād yatra dharmeṇaiva sa nirṇayaḥ // K_035 //	vivAde prApnuyAt yatra DarmeNa-eva sa nirNayaH // K_035 //
   smṛtiśāstraṃ tu yat kiṃcit prathitaṃ dharmasādhakaiḥ /	smRti-SAstram tu yat kiMcid praTitam Darma-sADakEH /
   kāryāṇāṃ nirṇayārthe tu vyavahāraḥ smṛto hi saḥ // K_036 //	kAryANAm nirNaya-arTe tu vyavahAraH smRtaH hi saH // K_036 //
   yad yad ācaryate yena dharmyaṃ vādharmyam eva vā /	yat yat Acaryate yena Darmyam vA-aDarmyam eva vA /
   deśasyācaraṇān nityaṃ caritraṃ tatprakīrtitam // K_037 //	deSasya-AcaraNAt nityam caritram tat-prakIrtitam // K_037 //
   nyāyaśāstrāvirodhena deśadṛṣṭes tathaiva ca /	nyAya-SAstra-aviroDena deSa-dRzweH taTA-eva ca /
   yaṃ dharmaṃ sthāpayed rājā nyāyyaṃ tadrājaśāsanam // K_038 //	yam Darmam sTApayet rAjA nyAyyam tat-rAja-SAsanam // K_038 //
   yuktiyuktaṃ tu kāryaṃ syād divyaṃ yatra vivarjitam /	yukti-yuktam tu kAryam syAt divyam yatra vivarjitam /
   dharmas tu vyavahāreṇa bādhyate tatra nānyathā // K_039 //	DarmaH tu vyavahAreNa bADyate tatra na-anyaTA // K_039 //
   pratilomaprasūteṣu tathā durganivāsiṣu /	pratiloma-prasUtezu taTA durga-nivAsizu /
   viruddhaṃ niyataṃ prāhus taṃ dharmaṃ na vicālayet // K_040 //	virudDam niyatam prAhuH tam Darmam na vicAlayet // K_040 //
   nirṇayaṃ tu yadā kuryāt tena dharmeṇa pārthivaḥ /	nirNayam tu yadA kuryAt tena DarmeNa pArTivaH /
   vyavahāraś caritreṇa tadā tenaiva bādhyate // K_041 //	vyavahAraH caritreNa tadA tena-eva bADyate // K_041 //
   viruddhaṃ nyāyato yat tu caritraṃ kalpyate nṛpaiḥ /	virudDam nyAyataH yat tu caritram kalpyate nRpEH /
   evaṃ tatra nirasyeta caritraṃ tu nṛpājñayā // K_042 //	evam tatra nirasyeta caritram tu nRpa-AjQayA // K_042 //
   anena vidhinā yuktaṃ bādhakaṃ yad yad uttaram /	anena viDinA yuktam bADakam yat yat uttaram /
   anyathābādhanaṃ yatra tatra dharmo vihanyate // K_043 //	anyaTAbADanam yatra tatra DarmaH vihanyate // K_043 //
   asvargyā lokanāśāya parānīkabhayāvahā /	asvargyA loka-nASAya para-anIka-Baya-AvahAH /
   āyurbījaharī rājñāṃ sati vākye svayaṃ kṛtiḥ // K_044 //	AyuH-bIja-harI rAjQAm sati vAkye svayam kRtiH // K_044 //
   tasmāc chāstrānusāreṇa rājā kāryāṇi sādhayet /	tasmAt SAstra-anusAreNa rAjA kAryANi sADayet /
   vākyābhāve tu sarveṣāṃ deśadṛṣṭena sannayet // K_045 //	vAkya-aBAve tu sarvezAm deSa-dRzwena sannayet // K_045 //
   yasya deśasya yo dharmaḥ pravṛttaḥ sārvakālikaḥ /	yasya deSasya yaH DarmaH pravRttaH sArvakAlikaH /
   śrutismṛtyavirodhena deśadṛṣṭaḥ sa ucyate // K_046 //	Sruti-smRti-aviroDena deSa-dRzwaH saH ucyate // K_046 //
   deśapattanagoṣṭheṣu puragrāmeṣu vāsinām /	deSa-pattana-gozWezu pura-grAmezu vAsinAm /
   teṣāṃ svasamayair dharma- śāstrato 'nyeṣu taiḥ saha // K_047 //	tezAm sva-samayEH Darma SAstrataH anyezu tEH saha // K_047 //
   deśasyānumatenaiva vyavasthā yā nirūpitā /	deSasya-anumatena-eva vyavasTA yA nirUpitA /
   likhitā tu sadā dhāryā mudritā rājam udrayā // K_048 //	liKitA tu sadA DAryA mudritAH rAjam udrayA // K_048 //
   śāstravad yatnato rakṣyā tāṃ nirīkṣya vinirṇayet /	SAstra-vat yatnataH rakzyA tAm nirIkzya vinirNayet /
   naigamasthais tu yat kāryaṃ likhitaṃ yad vyavasthitam // K_049 //	nEgama-sTEH tu yat kAryam liKitam yat vyavasTitam // K_049 //
   tasmāt tat saṃpravarteta nānyathaiva pravartayet /	tasmAt tat saMpravarteta na-anyaTA-eva pravartayet /
   pramāṇadeśadṛṣṭaṃ tu yad evam iti niścitam // K_050 //	pramANa-deSa-dRzwam tu yat evam iti niScitam // K_050 //
   aprvṛttaṃ kṛtaṃ yatra śrutismṛtyanumoditam /	aprvRttam kRtam yatra Sruti-smRti-anumoditam /
   nānyathā tat punaḥ kāryaṃ nyāyāpetaṃ vivarjayet // K_051 //	na-anyaTA tat punar kAryam nyAya-apetam vivarjayet // K_051 //
   [dharmādhikaraṇam]	[Darma-aDikaraNam]
   dharmaśāstravicāreṇa mūlasāravivecanam /	Darma-SAstra-vicAreNa mUla-sAra-vivecanam /
   yatrādhikriyate sthāne dharmādhikaraṇaṃ hi tat // K_052 //	yatra-aDikriyate sTAne Darma-aDikaraNam hi tat // K_052 //
   prātar utthāya nṛpatiḥ śaucaṃ kṛtvā samāhitaḥ /	prAtar utTAya nRpatiH SOcam kRtvA samAhitaH /
   guruṃ jyotirvidaṃ vaidyān devān viprān purohitān // K_053 //	gurum jyotiH-vidam vEdyAn devAn viprAn purohitAn // K_053 //
   yathārham etān saṃpūjya supuṣpābharaṇāmbaraiḥ /	yaTArham etAn saMpUjya su-puzpa-ABaraNa-ambarEH /
   abhivandya ca gurvādīn sumukhāṃ praviśet sabhām // K_054 //	aBivandya ca guru-AdIn su-muKAm praviSet saBAm // K_054 //
   vinītaveṣo nṛpatiḥ sabhāṃ gatvā samāhitaḥ /	vinIta-vezaH nRpatiH saBAm gatvA samAhitaH /
   āsīnaḥ prāṅmukhaḥ sthitvā paśyet kāryāṇi kāryiṇām /	AsInaH prAFmuKaH sTitvA paSyet kAryANi kAryiNAm /
   saha traividyavṛddhaiś ca mantrajñaiś caiva mantribhiḥ // K_055 //	saha trEvidya-vRdDEH ca mantra-jQEH ca-eva mantriBiH // K_055 //
   saprāḍvivākaḥ sāmātyaḥ sabrāhmaṇapurohitaḥ /	sa-prAxvivAkaH sa-amAtyaH sa-brAhmaNa-purohitaH /
   sasabhyaḥ prekṣako rājā svarge tiṣṭhati dharmataḥ // K_056 //	sasaByaH prekzakaH rAjA svarge tizWati DarmataH // K_056 //
   saha sabhyaiḥ sthirair yuktaiḥ prājñair maulair dvijottamaiḥ /	saha saByEH sTirEH yuktEH prAjQEH mOlEH dvijottamEH /
   dharmaśāstrārthakuśalair arthaśāstraviśāradaiḥ // K_057 //	Darma-SAstra-arTa-kuSalEH arTa-SAstra-viSAradEH // K_057 //
   kulaśīlavayovṛtta- vittavadbhir amatsaraiḥ /	kula-SIla-vayaH-vRtta vittavadBiH amatsarEH /
   vaṇigbhiḥ syāt katipayaiḥ kulabhūtair adhiṣṭhitam // K_058 //	vaNigBiH syAt katipayEH kula-BUtEH aDizWitam // K_058 //
   śrotāro vaṇijas tatra kartavyā nyāyadarśinaḥ // K_059 //	SrotAraH vaNijaH tatra kartavyA nyAya-darSinaH // K_059 //
   [kāryadarśanakālaḥ]	[kArya-darSana-kAlaH]
   sabhāsthāneṣu pūrvāhṇe kāryāṇāṃ nirṇayaṃ nṛpaḥ /	saBA-sTAnezu pUrvAhNe kAryANAm nirNayam nRpaH /
   kuryāc chāstrapraṇītena mārgeṇāmitrakarṣaṇaḥ // K_060 //	kuryAt SAstra-praNItena mArgeNa-amitra-karzaNaH // K_060 //
   divasasyāṣṭamaṃ bhāgaṃ muktvā kālatrayaṃ tu yat /	divasasya-azwamam BAgam muktvA kAla-trayam tu yat /
   sa kālo vyavahārāṇāṃ śāstradṛṣṭaḥ paraḥ smṛtaḥ // K_061 //	sa kAlaH vyavahArANAm SAstra-dRzwaH paraH smRtaH // K_061 //
   ādyād ahno 'ṣṭabhāgād yad ūrdhvaṃ bhāgatrayaṃ bhavet /	AdyAt ahnaH azwa-BAgAt yat UrDvam BAga-trayam Bavet /
   sa kālo vyavahārasya śāstre dṛṣṭo manīṣibhiḥ // K_062 //	sa kAlaH vyavahArasya SAstre dRzwaH manIziBiH // K_062 //
   [prāḍvivākaḥ]	[prAxvivAkaH]
   yadā kuryān na nṛpatiḥ svayaṃ kāryavinirṇayam /	yadA kuryAt na nRpatiH svayam kArya-vinirNayam /
   tadā tatra niyuñjīta brāhmaṇaṃ śāstrapāragam // K_063 //	tadA tatra niyuQjIta brAhmaNam SAstra-pAragam // K_063 //
   dakṣaṃ kulīnamadhyastham anudvegakaraṃ sthiram /	dakzam kulIna-maDya-sTam anudvega-karam sTiram /
   paratra bhīruṃ dharmiṣṭham udyuktaṃ krodhavarjitam // K_064 //	paratra BIrum DarmizWam udyuktam kroDa-varjitam // K_064 //
   akrūro madhuraḥ snigdhaḥ kṣamāyāto vicakṣaṇaḥ /	akrUraH maDuraH snigDaH kzamA-AyAtaH vicakzaNaH /
   utsāhavān alubdhaś ca vāde yojyo nṛpeṇa tu // K_065 //	utsAhavAn alubDaH ca vAde yojyaH nRpeNa tu // K_065 //
   ekaśāstram adhīyāno na vidyāt kāryaniścayam /	eka-SAstram aDIyAnaH na vidyAt kArya-niScayam /
   tasmād bahvāgamaḥ kāryo vivādeṣūttamo nṛpaiḥ // K_066 //	tasmAt bahu-AgamaH kAryaH vivAdezu-uttamaH nRpEH // K_066 //
   brāhmaṇo yatra na syāt tu kṣatriyaṃ tatra yojayet /	brAhmaNaH yatra na syAt tu kzatriyam tatra yojayet /
   vaiśyaṃ vā dharmaśāstrajñaṃ śūdraṃ yatnena varjayet // K_067 //	vESyam vA Darma-SAstra-jQam SUdram yatnena varjayet // K_067 //
   ato 'nyair yat kṛtaṃ kāryam anyāyena kṛtaṃ tu tat /	atas anyEH yat kRtam kAryam anyAyena kRtam tu tat /
   niyuktair api vijñeyaṃ daivād yady api śāstrataḥ // K_068 //	niyuktEH api vijQeyam dEvAt yadi api SAstrataH // K_068 //
   vyavahārāśritaṃ praśnaṃ pṛcchati prāṅ iti sthitiḥ /	vyavahAra-ASritam praSnam pRcCati prAF iti sTitiH /
   vivecayati yas tasmin prāḍvivākas tataḥ smṛtaḥ // K_069 //	vivecayati yaH tasmin prAxvivAkaH tatas smRtaH // K_069 //
   anirṇīte tu yady arthe saṃbhāṣeta raho 'rthinā /	anirNIte tu yadi arTe saMBAzeta rahaH arTinA /
   prāḍvivāko 'tha daṇḍyaḥ syāt sabhyāś caiva viśeṣataḥ // K_070 //	prAxvivAkaH aTa daNxyaH syAt saByAH ca-eva viSezataH // K_070 //
   [sabhyāḥ]	[saByAH]
   alubdhā dhanavantaś ca dharmajñāḥ satyavādinaḥ /	alubDAH DanavantaH ca Darma-jQAH satya-vAdinaH /
   sarvaśāstrapravīṇāś ca sabhyāḥ kāryā dvijottamāḥ // K_071 //	sarva-SAstra-pravINAH ca saByAH kAryAH dvijottamAH // K_071 //
   nyāyaśāstram atikramya sabhyair yatra viniścitam /	nyAya-SAstram atikramya saByEH yatra viniScitam /
   tatra dharmo hy adharmeṇa hato hanti na saṃśayaḥ // K_072 //	tatra DarmaH hi aDarmeNa hataH hanti na saMSayaH // K_072 //
   yatra dharmo hy adharmeṇa satyaṃ yatrānṛtena ca /	yatra DarmaH hi aDarmeNa satyam yatra-anRtena ca /
   hanyate prekṣamāṇānāṃ hatās tatra sabhāsadaḥ // K_073 //	hanyate prekzamANAnAm hatAH tatra saBAsadaH // K_073 //
   adharmataḥ pravṛttaṃ tu nopekṣeran sabhāsadaḥ /	aDarmataH pravRttam tu na-upekzeran saBAsadaH /
   upekṣamāṇāḥ sanṛpā narakaṃ yānty adhomukhāḥ // K_074 //	upekzamANAH sa-nRpAH narakam yAnti aDomuKAH // K_074 //
   anyāyenāpi taṃ yāntaṃ ye 'nuyānti sabhāsadaḥ /	anyAyena-api tam yAntam ye anuyAnti saBAsadaH /
   te 'pi tadbhāginas tasmād bodhanīyaḥ sa tair nṛpaḥ // K_075 //	te api tad-BAginaH tasmAt boDanIyaH sa tEH nRpaH // K_075 //
   nyāyamārgād apetaṃ tu jñātvā cittaṃ mahīpateḥ /	nyAya-mArgAt apetam tu jQAtvA cittam mahIpateH /
   vaktavyaṃ tatpriyaṃ tatra na sabhyaḥ kilviṣī bhavet // K_076 //	vaktavyam tat-priyam tatra na saByaH kilvizI Bavet // K_076 //
   sabhyenāvaśyavaktavyaṃ dharmārthasahitaṃ vacaḥ /	saByena-avaSya-vaktavyam Darma-arTa-sahitam vacaH /
   śṛṇoti yadi no rājā syāt tu sabhyas tato 'naghaḥ // K_077 //	SRNoti yadi naH rAjA syAt tu saByaH tatas anaGaH // K_077 //
   adharmāya yadā rājā niyuñjīta vivādinām /	aDarmAya yadA rAjA niyuQjIta vivAdinAm /
   vijñāpya nṛpatiṃ sabhyas tadā kāryaṃ nivartayet // K_078 //	vijQApya nRpatim saByaH tadA kAryam nivartayet // K_078 //
   snehād ajñānato vāpi lobhād vā mohato 'pi vā /	snehAt ajQAnataH vA-api loBAt vA mohataH api vA /
   tatra sabhyo 'nyathāvādī daṇḍyo 'sabhyaḥ smṛto hi saḥ // K_079 //	tatra saByaH anyaTAvAdI daNxyaH asaByaH smRtaH hi saH // K_079 //
   kāryasya nirṇayaṃ samyag jñātvā sabhyas tato vadet /	kAryasya nirNayam samyak jQAtvA saByaH tatas vadet /
   anyathā naiva vaktavyaṃ vaktā dviguṇadaṇḍabhāk // K_080 //	anyaTA na-eva vaktavyam vaktA dviguNa-daNxa-BAj // K_080 //
   sabhyadoṣāt tu yan naṣṭaṃ deyaṃ sabhyena tat tadā /	saBya-dozAt tu yat nazwam deyam saByena tat tadA /
   kāryaṃ tu kāryiṇām eva niścitaṃ na vicālayet // K_081 //	kAryam tu kAryiNAm eva niScitam na vicAlayet // K_081 //
   [kāryanirṇetṝṇāṃ gurulāghavam]	[kArya-nirNetLNAm gurulAGavam]
   kulāni śreṇayaś caiva gaṇas tv adhikṛto nṛpaḥ /	kulAni SreNayaH ca-eva gaNaH tu aDikRtaH nRpaH /
   pratiṣṭhā vyavahārāṇāṃ gurvebhyas tūttarottaram // K_082 //	pratizWA vyavahArANAm guru-eByaH tu-uttara-uttaram // K_082 //
   tapasvināṃ tu kāryāṇi traividyair eva kārayet /	tapasvinAm tu kAryANi trEvidyEH eva kArayet /
   māyāyogavidāṃ caiva na svayaṃ kopakāraṇāt // K_083 //	mAyA-yoga-vidAm ca-eva na svayam kopa-kAraNAt // K_083 //
   samyagvijñānasaṃpanno nopadeśaṃ prakalpayet /	samyak-vijQAna-saMpannaH na-upadeSam prakalpayet /
   utkṛṣṭajātiśīlānāṃ gurvācāryatapasvinām // K_084 //	utkRzwa-jAti-SIlAnAm guru-AcArya-tapasvinAm // K_084 //
   gotrasthitis tu yā teṣāṃ kramād āyāti dharmataḥ /	gotra-sTitiH tu yA tezAm kramAt AyAti DarmataH /
   kuladharmaṃ tu taṃ prāhuḥ pālayet taṃ tathaiva tu // K_085 //	kula-Darmam tu tam prAhuH pAlayet tam taTA-eva tu // K_085 //
   [praśnaprakāraḥ]	[praSna-prakAraH]
   kāle kāryārthinaṃ pṛcchet praṇataṃ purataḥ sthitam /	kAle kArya-arTinam pRcCet praNatam puratas sTitam /
   kiṃ kāryaṃ kā ca te pīḍā mā bhaiṣīr brūhi mānava // K_086 //	kim kAryam kA ca te pIxA mA BEzIH brUhi mAnavaH // K_086 //
   kena kasmin kadā kasmāt pṛcched evaṃ sabhāgataḥ /	kena kasmin kadA kasmAt pRcCet evam saBA-gataH /
   evaṃ pṛṣṭaḥ sa yad brūyāt tat sabhyair brāhmaṇaḥ sahaḥ // K_087 //	evam pRzwaH sa yat brUyAt tat saByEH brAhmaNaH sahaH // K_087 //
   vimṛśya kāryaṃ nyāyyaṃ ced āhvānārtham ataḥ param /	vimRSya kAryam nyAyyam ced AhvAna-arTam atas param /
   mudrāṃ vā nikṣipet tasmin puruṣaṃ vā samādiśet // K_088 //	mudrAm vA nikzipet tasmin puruzam vA samAdiSet // K_088 //
   [pratinidhiḥ]	[pratiniDiH]
   samarpito 'rthinā yo 'nyaḥ paro dharmādhikāriṇi /	samarpitaH arTinA yaH anyaH paraH Darma-aDikAriNi /
   prativādī sa vijñeyaḥ pratipannaś ca yaḥ svayam // K_089 //	prativAdI sa vijQeyaH pratipannaH ca yaH svayam // K_089 //
   adhikāro 'bhiyuktasya netarasyāsty asaṅgateḥ /	aDikAraH aBiyuktasya na-itarasya-asti asaFgateH /
   itaro 'py abhiyuktena pratirodhikṛto mataḥ // K_090 //	itaraH api aBiyuktena pratiroDi-kRtaH mataH // K_090 //
   arthinā saṃniyukto vā pratyarthiprahito 'pi vā /	arTinA saMniyuktaH vA pratyarTi-prahitaH api vA /
   yo yasyārthe vivadate tayor jayaparājayau // K_091 //	yaH yasya-arTe vivadate tayoH jaya-parAjayO // K_091 //
   dāsāḥ karmakarāḥ śiṣyā niyuktā bāndhavās tathā /	dAsAH karmakarAH SizyAH niyuktAH bAnDavAH taTA /
   vādino na ca daṇḍyāḥ syuḥ yas tv ato 'nyaḥ sa daṇḍabhāk // K_092 //	vAdinaH na ca daNxyAH syuH yaH tu atas anyaH sa daNxa-BAj // K_092 //
   brahmahatyāsurāpāna- steyagurvaṅganāgame /	brahmahatyA-asurA-pAna steya-guru-aFganA-Agame /
   anyeṣu cātipāpeṣu prativādī na dīyate // K_093 //	anyezu ca-ati-pApezu prativAdI na dIyate // K_093 //
   manuṣyamāraṇe steye paradārābhimarśane /	manuzya-mAraNe steye para-dAra-aBimarSane /
   abhakṣyabhakṣaṇe caiva kanyāharaṇadūṣaṇe // K_094 //	aBakzya-BakzaNe ca-eva kanyA-haraNa-dUzaNe // K_094 //
   pāruṣye kūṭakaraṇe nṛpadrohe tathaiva ca /	pAruzye kUwa-karaNe nRpa-drohe taTA-eva ca /
   prativādī na dātavyaḥ kartā tu vivadet svayam // K_095 //	prativAdI na dAtavyaH kartA tu vivadet svayam // K_095 //
   [āhvānaṃ]	[a-AhvAnaM]
   dharmotsukān abhyudaye rogiṇo 'tha jaḍān api /	Darma-utsukAn aByudaye rogiNaH aTa jaxAn api /
   asvasthamattonmattārta- striyo nāhvānayen nṛpaḥ // K_096 //	asvasTa-matta-unmatta-Arta striyaH na-AhvA-Anayet nRpaH // K_096 //
   na hīnapakṣāṃ yuvatiṃ kule jātāṃ prasūtikām /	na hIna-pakzAm yuvatim kule jAtAm prasUtikAm /
   sarvavarṇottamāṃ kanyāṃ tā jñātiprabhukāḥ smṛtāḥ // K_097 //	sarva-varNa-uttamAm kanyAm tAH jQAti-praBukAH smRtAH // K_097 //
   tadadhīnakuṭumbinyaḥ svairiṇyo gaṇikāś ca yāḥ /	tad-aDIna-kuwumbinyaH svEriNyaH gaNikAH ca yAH /
   niṣkulā yāś ca patitās tāsām āhvānam iṣyate // K_098 //	nizkulAH yAH ca patitAH tAsAm AhvAnam izyate // K_098 //
   saśastro 'nuttarīyo vā muktakeśaḥ sahāsanaḥ /	sa-SastraH anuttarIyaH vA muktakeSaH saha-AsanaH /
   vāmahas tena vā vādaṃ vadan daṇḍam avāpnuyāt // K_099 //	vAma-har tena vA vAdam vadan daNxam avApnuyAt // K_099 //
   āhūtas tv avamanyeta yaḥ śakto rājaśāsanam /	AhUtaH tu avamanyeta yaH SaktaH rAja-SAsanam /
   tasya kuryān nṛpo daṇḍaṃ vidhidṛṣṭena karmaṇā // K_100 //	tasya kuryAt nRpaH daNxam viDi-dRzwena karmaNA // K_100 //
   hīne karmāṇi pañcāśan- madhyame dviśatāvaraḥ /	hIne karmANi paQcASan maDyame dvi-Sata-avaraH /
   gurukāryeṣu daṇḍaḥ syān nityaṃ pañcaśatāvaraḥ // K_101 //	guru-kAryezu daNxaH syAt nityam paQca-Sata-avaraH // K_101 //
   kalpito yasya yo daṇḍas tv aparādhasya yatnataḥ /	kalpitaH yasya yaH daNxaH tu aparADasya yatnatas /
   paṇānāṃ grahaṇaṃ tu syāt tanmūlyaṃ vātha rājani // K_102 //	paNAnAm grahaNam tu syAt tad-mUlyam vA-aTa rAjani // K_102 //
   [āsedhaḥ]	[AseDaH]
   utpādayati yo hiṃsāṃ deyaṃ vā na prayacchati /	utpAdayati yaH hiMsAm deyam vA na prayacCati /
   yācam ānāya dauḥśīlyād ākṛṣyo 'sau nṛpājñayā // K_103 //	yAcam AnAya dOHSIlyAt AkRzyaH asO nRpa-AjQayA // K_103 //
   āvedya tu nṛpe kāryam asaṃdigdhe pratiśrute /	Avedya tu nRpe kAryam asaMdigDe pratiSrute /
   tadāsedhaṃ prayuñjīta yāvad āhvānadarśanam // K_104 //	tad-AseDam prayuQjIta yAvat AhvAna-darSanam // K_104 //
   āsedhayogya āsiddha utkrāman daṇḍam arhati // K_105 //	AseDa-yogyaH AsidDaH utkrAman daNxam arhati // K_105 //
   [anāsedhyāḥ]	[anA-seDyAH]
   yas tv indriyanirodhena vyāhārocchvasanādibhiḥ /	yaH tu indriya-niroDena vyAhAra-ucCvasana-AdiBiH /
   āsedhayed anāsedhyaṃ sa daṇḍyo na tv atikramī // K_106 //	AseDayet anAseDyam sa daNxyaH na tu atikramI // K_106 //
   vṛkṣaparvatam ārūḍhā hastyaśvarathanausthitāḥ /	vRkza-parvatam ArUXAH hasti-aSva-raTa-nOsTitAH /
   viṣamasthāś ca te sarve nāsedhyāḥ kāryasādhakaiḥ // K_107 //	vizama-sTAH ca te sarve na-AseDyAH kArya-sADakEH // K_107 //
   vyādhyārtā vyasanasthāś ca yajamānās tathaiva ca /	vyADi-ArtAH vyasana-sTAH ca yajamAnAH taTA-eva ca /
   anuttīrṇāś ca nāsedhyā mattonmattajaḍās tathā // K_108 //	anuttIrNAH ca na-AseDyAH matta-unmatta-jaxAH taTA // K_108 //
   na karṣako bījakāle senākāle tu sainikaḥ /	na karzakaH bIja-kAle senA-kAle tu sEnikaH /
   pratijñāya prayātaś ca kṛtakālaś ca nāntarā // K_109 //	pratijQAya prayAtaH ca kRta-kAlaH ca na-antarA // K_109 //
   udyuktaḥ karṣakaḥ sasye toyasyāgamane tathā /	udyuktaH karzakaH sasye toyasya-Agamane taTA /
   ārambhāt saṃgrahaṃ yāvat tatkālaṃ na vivādayet /	AramBAt saMgraham yAvat tad-kAlam na vivAdayet /
   āsedhayaṃs tv anāsedhyaṃ rajñā śāsya iti sthitiḥ // K_110 //	AseDayan tu anAseDyam rajQA SAsyaH iti sTitiH // K_110 //
   abhiyuktaś ca ruddhaś ca tiṣṭheyuś ca nṛpājñayā /	aBiyuktaH ca rudDaH ca tizWeyuH ca nRpa-AjQayA /
   na tasyānyena kartavyam abhiyuktaṃ vidur budhāḥ // K_111 //	na tasya-anyena kartavyam aBiyuktam viduH buDAH // K_111 //
   ekāhadvyāhādyapekṣaṃ deśakālādyapekṣayā /	ekAhat-vyAha-Adi-apekzam deSa-kAla-Adi-apekzayA /
   dūtāya sādhite kārye tena bhaktaṃ pradāpayet // K_112 //	dUtAya sADite kArye tena Baktam pradApayet // K_112 //
   deśakālavayaḥśaktyādy- apekṣaṃ bhojanaṃ smṛtam /	deSa-kAla-vayaH-Sakti-Ady apekzam Bojanam smRtam /
   ākārakasya sarvatra iti tattvavido viduḥ // K_113 //	AkArakasya sarvatra iti tattva-vidaH viduH // K_113 //
   [pratibhūtvenāgrāhyāḥ]	[pratiBU-tvena-agrAhyAH]
   na svāmī na ca vai śatruḥ svāminādhikṛtas tathā /	na svAmI na ca vE SatruH svAminA-aDikRtaH taTA /
   niruddho daṇḍitaś caiva saṃśayasthāś ca na kvacit // K_114 //	nirudDaH daNxitaH ca-eva saMSaya-sTAH ca na kvacid // K_114 //
   naiva rikthī na riktaś ca na caivātyantavāsinaḥ /	na-eva rikTI na riktaH ca na ca-eva-atyanta-vAsinaH /
   rājakāryaniyuktaś ca ye ca pravrajitā narāḥ // K_115 //	rAja-kArya-niyuktaH ca ye ca pravrajitAH narAH // K_115 //
   nāśakto dhanine dātuṃ daṇḍaṃ rājñe ca tatsamam /	na-aSaktaH Danine dAtum daNxam rAjQe ca tad-samam /
   jīvan vāpi pitā yasya tathaivecchāpravartakaḥ /	jIvan vA-api pitA yasya taTA-eva-icCA-pravartakaH /
   nāvijñāto grahītavyaḥ pratibhūtvakriyāṃ prati // K_116 //	na-avijQAtaH grahItavyaH pratiBU-tva-kriyAm prati // K_116 //
   atha cet pratibhūr nāsti vādayogyasya vādinaḥ /	aTa ced pratiBUH na-asti vAda-yogyasya vAdinaH /
   sa rakṣito dinasyānte dadyād dūtāya vetanam // K_117 //	sa rakzitaH dinasya-ante dadyAt dUtAya vetanam // K_117 //
   dvijātiḥ pratibhūhīno rakṣyaḥ syād bāhyacāribhiḥ /	dvijAtiH pratiBU-hInaH rakzyaH syAt bAhya-cAriBiH /
   śūdrādīn pratibhūhīnān bandhayen nigaḍena tu // K_118 //	SUdra-AdIn pratiBU-hInAn banDayet nigaxena tu // K_118 //
   atikrame 'payāte ca daṇḍayet taṃ paṇāṣṭakam /	atikrame apayAte ca daNxayet tam paNAzwakam /
   nityakarmāparodhas tu kāryaḥ sarvavarṇinām // K_119 //	nityakarma-aparoDaH tu kAryaH sarva-varNinAm // K_119 //
   grahītagrahaṇo nyāye na pravartyo mahībhṛtā /	grahIta-grahaNaH nyAye na pravartyaH mahIBRtA /
   tasya vā tatsamarpyaṃ syāt sthāpayed vā parasya tat // K_120 //	tasya vA tat-samarpyam syAt sTApayet vA parasya tat // K_120 //
   [abhiyoktrādīnām uktikramaḥ]	[aBiyoktra-AdInAm ukti-kramaH]
   tatrābhiyoktā prāg brūyād abhiyuktas tv anantaram /	tatra-aBiyoktA prAk brUyAt aBiyuktaH tu anantaram /
   tayor ante sadasyāstu prāḍvivākas tataḥ param // K_121 //	tayoH ante sadasyAH-tu prAxvivAkaH tatas param // K_121 //
   yasya syād adhikā pīḍā kāryaṃ vāpy adhikaṃ bhavet /	yasya syAt aDikA pIxA kAryam vA-api aDikam Bavet /
   pūrvapakṣo bhavet tasya na yaḥ pūrvaṃ nivedayet // K_122 //	pUrva-pakzaH Bavet tasya na yaH pUrvam nivedayet // K_122 //
   yasya vārthagatā pīḍā śārīrī vādhikā bhavet /	yasya vA-arTa-gatA pIxA SArIrI vA-aDikA Bavet /
   tasyārthivādo dātavyo na yaḥ pūrvaṃ nivedayet // K_123 //	tasya-arTi-vAdaH dAtavyaH na yaH pUrvam nivedayet // K_123 //
   [pratijñāsvarūpam]	[pratijQA-svarUpam]
   niveśya kālaṃ varṣaṃ ca māsaṃ pakṣaṃ tirthi tathā /	niveSya kAlam varzam ca mAsam pakzam tirTi taTA /
   velāṃ pradeśaṃ viṣayaṃ sthānaṃ jātyākṛtī vayaḥ // K_124 //	velAm pradeSam vizayam sTAnam jAti-AkRtI vayaH // K_124 //
   sādhyapramāṇaṃ dravyaṃ ca saṃkhyāṃ nāma tathātmanaḥ /	sADya-pramANam dravyam ca saMKyAm nAma taTA-AtmanaH /
   rājñāṃ ca kramaśo nāma nivāsaṃ sādhyanāma ca // K_125 //	rAjQAm ca kramaSas nAma nivAsam sADya-nAma ca // K_125 //
   kramāt pitṝṇāṃ nāmāni pīḍāṃ cāhartṛdāyakau /	kramAt pitLNAm nAmAni pIxAm ca-AhartR-dAyakO /
   kṣamāliṅgāni cānyāni pakṣaṃ saṃkīrtya kalpayet // K_126 //	kzamA-liFgAni ca-anyAni pakzam saMkIrtya kalpayet // K_126 //
   deśaś caiva tathā sthānaṃ saṃniveśas tathaiva ca /	deSaH ca-eva taTA sTAnam saMniveSaH taTA-eva ca /
   jātiḥ saṃjñā nivāsaś ca pramāṇaṃ kṣetranāma ca // K_127 //	jAtiH saMjQA nivAsaH ca pramANam kzetra-nAma ca // K_127 //
   pitṛpaitāmahaṃ caiva pūrvarājānukīrtanam /	pitRpEtAmaham ca-eva pUrva-rAja-anukIrtanam /
   sthāvareṣu vivādeṣu daśaitāni niveśayet // K_128 //	sTAvarezu vivAdezu daSa-etAni niveSayet // K_128 //
   rāgādīnāṃ yad ekena kopitaḥ karaṇe vadet /	rAga-AdInAm yat ekena kopitaH karaNe vadet /
   tad om iti likhet sarvaṃ vādinaḥ phalakādiṣu // K_129 //	tat om iti liKet sarvam vAdinaH Palaka-Adizu // K_129 //
   adhikān śodhayed arthān nyūnāṃś ca pratipūrayet /	aDikAn SoDayet arTAn nyUnAn ca pratipUrayet /
   bhūmau niveśayet tāvad yāvat pakṣaḥ pratiṣṭhitaḥ // K_130 //	BUmO niveSayet tAvat yAvat pakzaH pratizWitaH // K_130 //
   pūrvapakṣaṃ svabhāvoktaṃ prāḍvivāko 'bhilekhayet /	pUrva-pakzam svaBAva-uktam prAxvivAkaH aBileKayet /
   pāṇḍulekhena phalake tataḥ patre viśodhitam // K_131 //	pANxu-leKena Palake tatas patre viSoDitam // K_131 //
   anyad uktaṃ likhed anyad yo 'rthipratyarthināṃ vacaḥ /	anyat uktam liKet anyat yaH arTi-pratyarTinAm vacaH /
   cauravac chāsayet taṃ tu dhārmikaḥ pṛthivīpatiḥ // K_132 //	cOra-vat SAsayet tam tu DArmikaH pRTivIpatiH // K_132 //
   sollekhanaṃ vā labhate try ahaṃ saptāham eva vā /	sa-ulleKanam vA laBate tri aham sapta-aham eva vA /
   matir utpadyate yāvad vivāde vaktum icchataḥ // K_133 //	matiH utpadyate yAvat vivAde vaktum icCataH // K_133 //
   yasmāt kāryasamārambhāc cirāt tena viniścayaḥ /	yasmAt kArya-samAramBAt cirAt tena viniScayaH /
   tasmāt na labhate kālam abhiyuktas tu kālabhāk // K_134 //	tasmAt na laBate kAlam aBiyuktaH tu kAla-BAj // K_134 //
   matir notsahate yatra vivāde kāryam icchatoḥ /	matiH na-utsahate yatra vivAde kAryam icCatoH /
   dātavyas tatra kālaḥ syād arthipratyarthinor api // K_135 //	dAtavyaH tatra kAlaH syAt arTi-pratyarTinoH api // K_135 //
   [pratijñādoṣāḥ : pūrvapakṣadoṣāḥ]	[pratijQA-dozAH : pUrva-pakza-dozAH]
   yaś ca rāṣṭraviruddhaś ca yaś ca rājñā vivarjitaḥ /	yaH ca rAzwra-virudDaH ca yaH ca rAjQA vivarjitaH /
   anekapadasaṃkīrṇaḥ pūrvapakṣo na siddhyati // K_136 //	aneka-pada-saMkIrNaH pUrva-pakzaH na sidDyati // K_136 //
   bahupratijñaṃ yat kāryaṃ vyavahāreṣu niścitam /	bahu-pratijQam yat kAryam vyavahArezu niScitam /
   kāmaṃ tad api gṛhṇīyād rājā tattvabubhutsayā // K_137 //	kAmam tat api gRhNIyAt rAjA tattva-buButsayA // K_137 //
   deśakālavihīnaś ca dravyasaṃkhyāvivarjitaḥ /	deSa-kAla-vihInaH ca dravya-saMKyA-vivarjitaH /
   sādhyapramāṇahīnaś ca pakṣo 'nādeya iṣyate // K_138 //	sADya-pramANa-hInaH ca pakzaH anAdeyaH izyate // K_138 //
   nyāyasthaṃ necchate kartum anyāyaṃ vā karoty ayam /	nyAya-sTam na-icCate kartum anyAyam vA karoti ayam /
   na lekhayati yat tv evaṃ tasya pakṣo na sidhyati // K_139 //	na leKayati yat tu evam tasya pakzaH na siDyati // K_139 //
   aprasiddhaṃ nirābādhaṃ nirarthaṃ niṣprayojanam /	aprasidDam nirAbADam nirarTam nizprayojanam /
   asādhyaṃ vā viruddhaṃ vā pakṣābhāsaṃ vivarjayet // K_140 //	asADyam vA virudDam vA pakza-ABAsam vivarjayet // K_140 //
   pratijñādoṣanirmuktaṃ sādhyaṃ satkāraṇānvitam /	pratijQA-doza-nirmuktam sADyam sat-kAraNa-anvitam /
   niścitaṃ lokasiddhaṃ ca pakṣaṃ pakṣavido viduḥ // K_141 //	niScitam loka-sidDam ca pakzam pakza-vidaH viduH // K_141 //
   svalpākṣaraḥ prabhūtārtho niḥsaṃdigdho nirākulaḥ /	su-alpa-akzaraH praBUta-arTaH niHsaMdigDaH nirAkulaH /
   virodhikāraṇair mukto virodhipratiṣedhakaḥ // K_142 //	viroDi-kAraNEH muktaH viroDi-pratizeDakaH // K_142 //
   yadā tv evaṃ vidhaḥ pakṣaḥ kalpitaḥ pūrvavādinā /	yadA tu evam viDaH pakzaH kalpitaH pUrvavAdinA /
   dadyāt tatpakṣasaṃbaddhaṃ prativādī tadottaram // K_143 //	dadyAt tad-pakza-saMbadDam prativAdI tadA-uttaram // K_143 //
   śrāvyamāṇo 'rthinā yatra yo hy artho na vighātitaḥ /	SrAvyamANaH arTinA yatra yaH hi arTaH na viGAtitaH /
   dānakāle 'thavā tūṣṇīṃ sthitaḥ so 'rtho 'numoditaḥ // K_144 //	dAna-kAle aTavA tUzNIm sTitaH saH arTaH anumoditaH // K_144 //
   [uttaraṃ sadyo dātavyaṃ kālāntareṇa vā dātavyam]	[uttaram sadyas dAtavyam kAla-antareNa vA dAtavyam]
   śrutvā lekhyagataṃ tv arthaṃ pratyarthī kāraṇād yadi /	SrutvA leKya-gatam tu arTam pratyarTI kAraNAt yadi /
   kālaṃ vivāde yāceta tasya deyo na saṃśayaḥ // K_145 //	kAlam vivAde yAceta tasya deyaH na saMSayaH // K_145 //
   sadyo vaikāhapañcāha- tryahaṃ vā gurulāghavāt /	sadyas vA-ekAhapaQca-aha tri-aham vA gurulAGavAt /
   labhetāsau tripakṣaṃ vā saptāhaṃ vā ṛṇādiṣu // K_146 //	laBeta-asO tri-pakzam vA sapta-aham vE RNa-Adizu // K_146 //
   kālaṃ śaktiṃ viditvā tu kāryāṇāṃ ca balābalam /	kAlam Saktim viditvA tu kAryANAm ca balAbalam /
   alpaṃ vā bahu vā kālaṃ dadyāt pratyarthine prabhuḥ // K_147 //	alpam vA bahu vA kAlam dadyAt pratyarTine praBuH // K_147 //
   dinaṃ māsārdhamāsau vā ṛtuḥ saṃvatsaro 'pi vā /	dinam mAsa-arDa-mAsO vE RtuH saMvatsaraH api vA /
   kriyāsthityanurūpas tu deyaṃ kālaḥ pareṇa tu // K_148 //	kriyA-sTiti-anurUpaH tu deyam kAlaH pareNa tu // K_148 //
   vyapaiti gauravaṃ yatra vināśas tyāga eva vā /	vyapEti gOravam yatra vinASaH tyAgaH eva vA /
   kālaṃ tatra na kurvīta kāryam ātyayikaṃ hi tat // K_149 //	kAlam tatra na kurvIta kAryam Atyayikam hi tat // K_149 //
   dhenāv anaḍuhi kṣetre strīṣu prajanane tathā /	DenO anaxuhi kzetre strIzu prajanane taTA /
   nyāse yācitake datte tathaiva krayavikraye // K_150 //	nyAse yAcitake datte taTA-eva kraya-vikraye // K_150 //
   kanyāyā dūṣaṇe steye kalahe sāhase nidhau /	kanyAyAH dUzaNe steye kalahe sAhase niDO /
   upadhau kauṭasākṣye ca sadya eva vivādayet // K_151 //	upaDO kOwa-sAkzye ca sadyas eva vivAdayet // K_151 //
   sāhasasteyapāruṣya- go'bhiśāpe tathātyaye /	sAhasa-steya-pAruzya go-aBiSApe taTA-atyaye /
   bhūmau vivādayet kṣipram akāle 'pi bṛhaspatiḥ // K_152 //	BUmO vivAdayet kzipram akAle api bRhaspatiH // K_152 //
   sadyaḥ kṛteṣu kāryeṣu sadya eva vivādayet /	sadyas kRtezu kAryezu sadyas eva vivAdayet /
   kālātīteṣu vā kālaṃ dadyāt pratyarthine prabhuḥ // K_153 //	kAla-atItezu vA kAlam dadyAt pratyarTine praBuH // K_153 //
   sadyaḥ kṛte sadya eva māsātīte dinaṃ bhavet /	sadyas kRte sadyas eva mAsa-atIte dinam Bavet /
   ṣaḍābdike trirātraṃ syāt saptāhaṃ dvādaśābdike // K_154 //	zaz-Abdike tri-rAtram syAt sapta-aham dvAdaSa-Abdike // K_154 //
   viṃśatyabde daśāhaṃ tu māsārdhaṃ vā labheta saḥ /	viMSati-abde daSa-aham tu mAsa-arDam vA laBeta saH /
   māsaṃ triṃśatsamātīte tripakṣaṃ parato bhavet // K_155 //	mAsam triMSat-samA-atIte tri-pakzam paratas Bavet // K_155 //
   kālaṃ saṃvatsarād arvāk svayam eva yathepsitam /	kAlam saMvatsarAt arvAk svayam eva yaTA-Ipsitam /
   saṃvatsaraṃ jaḍonmatta- manaske vyādhipīḍite // K_156 //	saMvatsaram jaxa-unmatta manaske vyADi-pIxite // K_156 //
   digantaraprapanne vā ajñātārthe ca vastuni /	digantara-prapanne vA ajQAta-arTe ca vastuni /
   mūlaṃ vā sākṣiṇo vātha paradeśe sthitā yadā // K_157 //	mUlam vA sAkziNaH vA-aTa para-deSe sTitAH yadA // K_157 //
   tatra kālo bhavet puṃsām ā svadeśasamāgamāt /	tatra kAlaH Bavet puMsAm A sva-deSa-samAgamAt /
   datte 'pi kāle deyaṃ syāt punaḥ kāryasya gauravāt // K_158 //	datte api kAle deyam syAt punar kAryasya gOravAt // K_158 //
   pūrvapakṣaśrutārthas tu pratyarthī tadanantaram /	pUrva-pakza-Sruta-arTaH tu pratyarTI tad-anantaram /
   pūrvapakṣārthasaṃbandhaṃ pratipakṣaṃ nivedayet // K_159 //	pUrva-pakza-arTa-saMbanDam pratipakzam nivedayet // K_159 //
   ācāradravyadāneṣṭa- kṛtyopasthānanirṇaye /	AcAra-dravya-dAna-izwa kRtya-upasTAna-nirNaye /
   nopasthito yadā kaścic chalaṃ tatra na kārayet // K_160 //	na-upasTitaH yadA kaScid Calam tatra na kArayet // K_160 //
   daivarājakṛto doṣas tasmin kāle yadā bhavet /	dEva-rAja-kRtaH dozaH tasmin kAle yadA Bavet /
   abādhatyāgamātreṇa na bhavet sa parājitaḥ // K_161 //	abADa-tyAga-mAtreNa na Bavet sa parAjitaH // K_161 //
   daivarājakṛtaṃ doṣaṃ sākṣibhiḥ pratipādayet /	dEva-rAja-kRtam dozam sAkziBiH pratipAdayet /
   jaihmyena vartamānasya daṇḍo dāpyas tu taddhanam // K_162 //	jEhmyena vartamAnasya daNxaH dApyaH tu tad-Danam // K_162 //
   abhiyukto 'bhiyoktāram abhiyuñjīta karhicit /	aBiyuktaH aBiyoktAram aBiyuQjIta karhicit /
   anyatra daṇḍapāruṣya- steyasaṃgrahaṇātyayāt // K_163 //	anyatra daNxa-pAruzya steya-saMgrahaNa-atyayAt // K_163 //
   yāvan yasmin samācāraḥ pāraṃparyakramāgataḥ /	yAvan yasmin samAcAraH pAraMparya-krama-AgataH /
   taṃ pratīkṣya yathānyāyam uttaraṃ dāpayen nṛpaḥ // K_164 //	tam pratIkzya yaTAnyAyam uttaram dApayet nRpaH // K_164 //
   [caturvidham uttaram]	[caturviDam uttaram]
   satyaṃ mithyottaraṃ caiva pratyavaskandanaṃ tathā /	satyam miTyA-uttaram ca-eva pratyavaskandanam taTA /
   pūrvanyāyavidhiś caivam uttaraṃ syāc caturvidham // K_165 //	pUrva-nyAya-viDiH ca-evam uttaram syAt caturviDam // K_165 //
   śrutvā bhāṣārtham anyas tu yadā taṃ pratiṣedhati /	SrutvA BAzA-arTam anyaH tu yadA tam pratizeDati /
   arthataḥ śabdato vāpi mithyā tajjñeyam uttaraṃ // K_166 //	arTataH SabdataH vA-api miTyA tat-jQeyam uttaram // K_166 //
   abhiyukto 'bhiyogasya yadi kuryāt tu nihnavam /	aBiyuktaH aBiyogasya yadi kuryAt tu nihnavam /
   mithyā tat tu vijānīyād uttaraṃ vyavahārataḥ // K_167 //	miTyA tat tu vijAnIyAt uttaram vyavahArataH // K_167 //
   sādhyasya satyavacanaṃ pratipattir udāhṛtā // K_168 //	sADyasya satya-vacanam pratipattiH udAhRtA // K_168 //
   mithyaitan nābhijānāmi tadā tatra na saṃnidhiḥ /	miTyA-etat na-aBijAnAmi tadA tatra na saMniDiH /
   ajātaś cāsmi tatkāla iti mithyā caturvidham // K_169 //	ajAtaH ca-asmi tad-kAle iti miTyA caturviDam // K_169 //
   yo 'rthinārthaḥ samuddiṣṭaḥ pratyarthī yadi taṃ tathā /	yaH arTinA-arTaH samuddizwaH pratyarTI yadi tam taTA /
   prapadya kāraṇaṃ brūyād ādharyaṃ gurur abravīt // K_170 //	prapadya kAraNam brUyAt ADaryam guruH abravIt // K_170 //
   ācāreṇāvasanno 'pi punar lekhayate yadi /	AcAreNa-avasannaH api punar leKayate yadi /
   so 'bhidheyo jitaḥ pūrvaṃ prāṅnyāyas tu sa ucyate // K_171 //	saH aBiDeyaH jitaH pUrvam prAFnyAyaH tu saH ucyate // K_171 //
   vibhāvayāmi kulikaiḥ sākṣibhir likhitena vā /	viBAvayAmi kulikEH sAkziBiH liKitena vA /
   jitaś caiva mayāyaṃ prāk prāṅnyāyastriprakārakaḥ // K_172 //	jitaH ca-eva mayA-ayam prAk prAFnyAyaH-tri-prakArakaH // K_172 //
   [uttarābhāsā uttaradoṣā vā]	[uttara-ABAsAH uttara-dozAH vA]
   aprasiddhaṃ viruddhaṃ yad atyalpam atibhūri ca /	aprasidDam virudDam yat ati-alpam ati-BUri ca /
   saṃdigdhāsaṃbhavāvyaktam anyārthaṃ cātidoṣavat // K_173 //	saMdigDa-asaMBava-avyaktam anya-arTam ca-ati-dozavat // K_173 //
   avyāpakaṃ vyastapadaṃ nigūḍhārthaṃ tathākulam /	avyApakam vyasta-padam nigUXa-arTam taTA-Akulam /
   vyākhyāgamyam asāraṃ ca nottaraṃ śasyate budhaiḥ // K_174 //	vyAKyA-agamyam asAram ca na-uttaram Sasyate buDEH // K_174 //
   yadvyastapadam avyāpi nigūḍhārthaṃ tathākulam /	yat-vyasta-padam avyApi nigUXa-arTam taTA-Akulam /
   vyākhyāgamyam asāraṃ ca nottaraṃ svārthasiddhaye // K_175 //	vyAKyA-agamyam asAram ca na-uttaram sva-arTa-sidDaye // K_175 //
   cihnākārasahasraṃ tu samayaṃ cāvijānatā /	cihna-AkAra-sahasram tu samayam ca-avijAnatA /
   bhāṣāntareṇa vā proktam aprasiddhaṃ tad uttaram // K_176 //	BAzA-antareNa vA proktam aprasidDam tat uttaram // K_176 //
   pratidattaṃ mayā bālye pratidattaṃ mayā na hi /	pratidattam mayA bAlye pratidattam mayA na hi /
   yad evam āha vijñeyaṃ viruddhaṃ tad ihottaraṃ // K_177 //	yat evam Aha vijQeyam virudDam tat iha-uttaram // K_177 //
   jitaḥ purā mayāyaṃ ca tv arthe 'sminn iti bhāṣitum /	jitaH purA mayA-ayam ca tu arTe asmin iti BAzitum /
   purā mayāyam iti yat tad ūnaṃ cottaraṃ smṛtam // K_178 //	purA mayA-ayam iti yat tat Unam ca-uttaram smRtam // K_178 //
   gṛhītam iti vācye tu kāryaṃ tena kṛtaṃ mayā /	gRhItam iti vAcye tu kAryam tena kRtam mayA /
   purā gṛhītaṃ yad dravyam iti yac cātibhūri tat // K_179 //	purA gRhItam yat dravyam iti yat ca-ati-BUri tat // K_179 //
   deyaṃ mayeti vaktavye mayādeyam itīdṛśam /	deyam mayA-iti vaktavye mayA-Adeyam iti-IdRSam /
   saṃdigdham uttaraṃ jñeyaṃ vyavahāre budhais tadā // K_180 //	saMdigDam uttaram jQeyam vyavahAre buDEH tadA // K_180 //
   balābalena caitena sāhasaṃ sthāpitaṃ purā /	bala-abalena ca-etena sAhasam sTApitam purA /
   anuktam etan manyante tad anyārtham itīritam // K_181 //	anuktam etat manyante tat anya-arTam iti-Iritam // K_181 //
   asmai dattaṃ mayā sārdhaṃ sahasram iti bhāṣite /	asmE dattam mayA sArDam sahasram iti BAzite /
   pratidattaṃ tadardhaṃ yat tad ihāvyāpakaṃ smṛtam // K_182 //	pratidattam tad-arDam yat tat iha-avyApakam smRtam // K_182 //
   pūrvavādī kriyāṃ yāvat samyaṅ naiva niveśayet /	pUrvavAdI kriyAm yAvat samyak na-eva niveSayet /
   mayā gṛhītaṃ pūrvaṃ no tad vyastapadam ucyate // K_183 //	mayA gRhItam pUrvam no tat vyasta-padam ucyate // K_183 //
   tatkiṃ tāmarasaṃ kaścid agṛhītaṃ pradāsyati /	tat-kim tAmarasam kaScid agRhItam pradAsyati /
   nigūḍhārthaṃ tu tat proktam uttaraṃ vyavahārataḥ // K_184 //	nigUXa-arTam tu tat proktam uttaram vyavahArataH // K_184 //
   kiṃ tenaiva sadā deyaṃ mayā deyaṃ bhaved iti /	kim tena-eva sadA deyam mayA deyam Bavet iti /
   etad akulam ity uktam uttaraṃ tadvido viduḥ // K_185 //	etat akulam iti uktam uttaram tad-vidaH viduH // K_185 //
   kākasya dantā no santi santītyādi yad uttaram /	kAkasya dantAH no santi santi-ityAdi yat uttaram /
   asāram iti tattvena samyaṅ nottaram iṣyate // K_186 //	asAram iti tattvena samyak na-uttaram izyate // K_186 //
   prastutād alpam avyaktaṃ nyūnādhikam asaṅgatam /	prastutAt alpam avyaktam nyUna-aDikam asaFgatam /
   avyāpyasāraṃ saṃdigdhaṃ pratipakṣaṃ na laṅghayet // K_187 //	avyApi-asAram saMdigDam pratipakzam na laFGayet // K_187 //
   saṃdigdham anyatprakṛtād atyalpam atibhūri ca /	saMdigDam anyat-prakRtAt ati-alpam ati-BUri ca /
   pakṣaikadeśavyāpyeva tat tu naivottaraṃ bhavet // K_188 //	pakza-eka-deSa-vyApi-a-iva tat tu na-eva-uttaram Bavet // K_188 //
   pakṣaikadeśe yat satyam ekadeśe ca kāraṇam /	pakza-eka-deSe yat satyam eka-deSe ca kAraNam /
   mithyā caivaikadeśe ca saṅkarāt tad anuttaram // K_189 //	miTyA ca-eva-eka-deSe ca saFkarAt tat anuttaram // K_189 //
   na caikasmin vivāde tu kriyā syād vādinor dvayoḥ /	na ca-ekasmin vivAde tu kriyA syAt vAdinoH dvayoH /
   na cārthasiddhir ubhayor na caikatra kriyādvayam // K_190 //	na ca-arTa-sidDiH uBayoH na ca-ekatra kriyA-dvayam // K_190 //
   [vādahānikarāṇi]	[vAda-hAni-karANi]
   prapadya kāraṇaṃ pūrvam anyadgurutaraṃ yadi /	prapadya kAraNam pUrvam anyat-gurutaram yadi /
   prativākyagataṃ brūyāt sādhyate tad dhi netarat // K_191 //	prativAkya-gatam brUyAt sADyate tat Di na-itarat // K_191 //
   yathārtham uttaraṃ dadyād ayacchantaṃ ca dāpayet /	yaTArTam uttaram dadyAt ayat-Cantam ca dApayet /
   sāmabhedādibhir mārgair yāvat so 'rthaḥ samutthitaḥ // K_192 //	sAma-Beda-AdiBiH mArgEH yAvat saH arTaH samutTitaH // K_192 //
   mohād vā yadi vā śāṭhyād yan noktaṃ pūrvavādinā /	mohAt vA yadi vA SAWyAt yat na-uktam pUrvavAdinA /
   uttarāntargataṃ cāpi tadgrāhyam ubhayor api // K_193 //	uttara-antargatam ca-api tat-grAhyam uBayoH api // K_193 //
   upāyaiś codyamānas tu na dadyād uttaraṃ tu yaḥ /	upAyEH codyamAnaH tu na dadyAt uttaram tu yaH /
   atikrānte saptarātre jito 'sau dātum arhati // K_194 //	atikrAnte sapta-rAtre jitaH asO dAtum arhati // K_194 //
   śrāvayitvā yathākāryaṃ tyajed anyad vaded asau /	SrAvayitvA yaTAkAryam tyajet anyat vadet asO /
   anyapakṣāśrayas tena kṛto vādī sa hīyate // K_195 //	anya-pakza-ASrayaH tena kRtaH vAdI sa hIyate // K_195 //
   na mayābhihitaṃ kāryam abhiyujya paraṃ vadet /	na mayA-aBihitam kAryam aBiyujya param vadet /
   vibruvaṃś ca bhaved evaṃ hīnaṃ tam api nirdiśet // K_196 //	vibruvan ca Bavet evam hInam tam api nirdiSet // K_196 //
   lekhayitvā tu yo vākyaṃṃ hīnaṃ vāpy adhikaṃ punaḥ /	leKayitvA tu yaH vAkyaMm hInam vA-api aDikam punar /
   vaded vādī sa hīyeta nābhiyogaṃ tu so 'rhati // K_197 //	vadet vAdI sa hIyeta na-aBiyogam tu saH arhati // K_197 //
   sabhyāś ca sākṣiṇaś caiva kriyā jñeyā manīṣibhiḥ /	saByAH ca sAkziNaH ca-eva kriyA jQeyAH manIziBiH /
   tāṃ kriyāṃ dveṣṭi yo mohāt kriyādveṣī sa ucyate // K_198 //	tAm kriyAm dvezwi yaH mohAt kriyA-dvezI saH ucyate // K_198 //
   āhvānād anupasthānāt sadya eva prahīyate // K_199 //	AhvAnAt anupasTAnAt sadyas eva prahIyate // K_199 //
   brūhīt yukto 'pi na brūyāt sadyo bandhanam arhati /	brUhIt yuktaH api na brUyAt sadyas banDanam arhati /
   dvitīye 'hani durbuddher vidyāt tasya parājayam // K_200 //	dvitIye ahani durbudDeH vidyAt tasya parAjayam // K_200 //
   vyājenaiva tu yatrāsau dīrghakālam abhīpsati /	vyAjena-eva tu yatra-asO dIrGa-kAlam aBIpsati /
   sāpadeśaṃ tu tad vidyād vādahānikaraṃ smṛtam // K_201 //	sa-apadeSam tu tat vidyAt vAda-hAni-karam smRtam // K_201 //
   anyavādī paṇān pañca kriyādveṣī paṇān daśa /	anya-vAdI paNAn paQca kriyA-dvezI paNAn daSa /
   nopasthātā daśa dvau ca ṣoḍaśaiva niruttaraḥ /	na-upasTAtAH daSa dvO ca zoxaSa-eva niruttaraH /
   āhūtaprapalāyī ca paṇān grāhyas tu viṃśatim // K_202 //	AhUta-prapalAyI ca paNAn grAhyaH tu viMSatim // K_202 //
   trir āhūtam anāyāntam āhūtaprapalāyinam /	tris AhUtam anAyAntam AhUta-prapalAyinam /
   pañcarātram atikrāntaṃ vinayet taṃ mahīpatiḥ // K_203 //	paQca-rAtram atikrAntam vinayet tam mahIpatiH // K_203 //
   śrāvitavyavahārāṇām ekaṃ yatra prabhedayet /	SrAvita-vyavahArANAm ekam yatra praBedayet /
   vādinaṃ lobhayec caiva hīnaṃ tam iti nirdiśet // K_204 //	vAdinam loBayet ca-eva hInam tam iti nirdiSet // K_204 //
   bhayaṃ karoti bhedaṃ vā bhīṣaṇaṃ vā nirodhanam /	Bayam karoti Bedam vA BIzaNam vA niroDanam /
   etāni vādinor arthasya vyavahāre sa hīyate // K_205 //	etAni vAdinoH arTasya vyavahAre sa hIyate // K_205 //
   doṣānurūpaṃ saṃgrāhyaḥ punarvādo na vidyate /	doza-anurUpam saMgrAhyaH punar-vAdaH na vidyate /
   ubhayor likhite vācye prārabdhe kāryaniścaye /	uBayoH liKite vAcye prArabDe kArya-niScaye /
   ayuktaṃ tatra yo brūyāt tasmād arthāt sa hīyate // K_206 //	ayuktam tatra yaH brUyAt tasmAt arTAt sa hIyate // K_206 //
   sākṣiṇo yas tu nirdiśya kāmato na vivādayet /	sAkziNaH yaH tu nirdiSya kAmataH na vivAdayet /
   sa vādī hīyate tasmāt triṃśadrātrāt pareṇa tu // K_207 //	sa vAdI hIyate tasmAt triMSat-rAtrAt pareNa tu // K_207 //
   palāyanānuttaratvād anyapakṣāśrayeṇa ca /	palAyana-anuttara-tvAt anya-pakza-ASrayeNa ca /
   hīnasya gṛhyate vādo na svavākyajitasya tu // K_208 //	hInasya gRhyate vAdaH na sva-vAkya-jitasya tu // K_208 //
   yo hīnavākyena jitas tasyoddhāraṃ vidur budhāḥ /	yaH hIna-vAkyena jitaH tasya-udDAram viduH buDAH /
   svavākyahīno yas tu syāt tasyoddhāro na vidyate // K_209 //	sva-vAkya-hInaH yaH tu syAt tasya-udDAraH na vidyate // K_209 //
   āvedya pragṛhītārthāḥ praśamaṃ yānti ye mithaḥ /	Avedya pragRhIta-arTAH praSamam yAnti ye miTas /
   sarve dviguṇadaṇḍyāḥ syuḥ vipralambhān nṛpasya te // K_210 //	sarve dviguNa-daNxyAH syuH vipralamBAt nRpasya te // K_210 //
   [kriyāpādaḥ]	[kriyA-pAdaH]
   kāraṇāt pūrvapakṣo 'pi hy uttaratvaṃ prapadyate /	kAraNAt pUrva-pakzaH api hi uttara-tvam prapadyate /
   ataḥ kriyā tadā proktā pūrvapakṣaprasādhinī // K_211 //	atas kriyA tadA proktA pUrva-pakza-prasADinI // K_211 //
   śodhite likhite samyag iti nirdoṣa uttare /	SoDite liKite samyak iti nirdozaH uttare /
   pratyarthino 'rthino vāpi kriyākaraṇam iṣyate // K_212 //	pratyarTinaH arTinaH vA-api kriyA-karaNam izyate // K_212 //
   vādinā yad abhipretaṃ svayaṃ sādhayitum sphuṭam /	vAdinA yat aBipretam svayam sADayitum sPuwam /
   tat sādhyaṃ sādhanaṃ yena tat sādhyaṃ sādhyate 'khilam // K_213 //	tat sADyam sADanam yena tat sADyam sADyate aKilam // K_213 //
   [pramāṇāni, teṣāṃ ca balābalādivicāraḥ]	[pramANAni, tezAm ca bala-abala-Adi-vicAraH]
   likhitaṃ sākṣiṇo bhuktiḥ pramāṇaṃ trividhaṃ viduḥ /	liKitam sAkziNaH BuktiH pramANam triviDam viduH /
   leśoddeśas tu yuktiḥ syād divyānīha viṣādayaḥ // K_214 //	leSa-uddeSaH tu yuktiH syAt divyAni-iha viza-AdayaH // K_214 //
   pūrvavāde 'pi likhite yathākṣaram aśeṣataḥ /	pUrvavAde api liKite yaTAkzaram aSezatas /
   arthī tṛtīyapāde tu kriyayā pratipādayet // K_215 //	arTI tRtIya-pAde tu kriyayA pratipAdayet // K_215 //
   kāryaṃ hi sādhyam ity uktaṃ sādhanaṃ tu kriyocyate /	kAryam hi sADyam iti uktam sADanam tu kriyA-ucyate /
   dvibhedā sā punarjñeyā daivikī mānuṣī tathā /	dvi-BedA sA punar-jQeyA dEvikI mAnuzI taTA /
   mānuṣī likhyasākṣyādir vadhādir daivikī matā // K_216 //	mAnuzI liKya-sAkzyAdiH vaDa-AdiH dEvikI matA // K_216 //
   saṃbhave sākṣiṇāṃ prājño daivikīṃ varjayet kriyāṃ /	saMBave sAkziNAm prAjQaH dEvikIm varjayet kriyAm /
   saṃbhave tu prayuñjāno daivikīṃ hīyate tataḥ // K_217 //	saMBave tu prayuQjAnaH dEvikIm hIyate tatas // K_217 //
   yady eko mānuṣīṃ brūyād anyo brūyāt tu daivikīm /	yadi ekaH mAnuzIm brUyAt anyaH brUyAt tu dEvikIm /
   mānuṣīṃ tatra gṛhṇīyān na tu daivīṃ kriyāṃ nṛpaḥ // K_218 //	mAnuzIm tatra gRhNIyAt na tu dEvIm kriyAm nRpaH // K_218 //
   yady ekadeśavyāptāpi kriyā vidyeta mānuṣī /	yadi eka-deSa-vyAptA-api kriyA vidyeta mAnuzI /
   sā grāhyā na tu pūrṇāpi daivikī vadatāṃ nṛṇām // K_219 //	sA grAhyA na tu pUrNA-api dEvikI vadatAm nRNAm // K_219 //
   pañcaprakāraṃ daivaṃ syān mānuṣaṃ trividhaṃ smṛtam // K_220 //	paQca-prakAram dEvam syAt mAnuzam triviDam smRtam // K_220 //
   kriyāṃ balavatīṃ muktvā durbalāṃ yo 'valambate /	kriyAm balavatIm muktvA durbalAm yaH avalambate /
   sa jaye 'vadhṛte sabhyaiḥ punas tāṃ nāpnuyāt kriyām // K_221 //	sa jaye avaDRte saByEH punar tAm na-ApnuyAt kriyAm // K_221 //
   sārabhūtaṃ padaṃ muktvā asārāṇi bahūny api /	sAra-BUtam padam muktvA asArANi bahUni api /
   saṃsādhayet kriyā yā tu tāṃ jahyāt sāravarjitām /	saMsADayet kriyA yA tu tAm jahyAt sAra-varjitAm /
   pakṣadvayaṃ sādhayed yā tāṃ jahyād dūrataḥ kriyām // K_222 //	pakza-dvayam sADayet yA tAm jahyAt dUratas kriyAm // K_222 //
   kriyā na daivikī proktā vidyāmāneṣu sākṣiṣu /	kriyA na dEvikI proktA vidyA-mAnezu sAkzizu /
   lekhye ca sati vādeṣu na divyaṃ na ca sākṣiṇaḥ // K_223 //	leKye ca sati vAdezu na divyam na ca sAkziNaH // K_223 //
   kālena hīyate lekhyaṃ dūṣitaṃ nyāyatas tathā /	kAlena hIyate leKyam dUzitam nyAyataH taTA /
   alekhyasākṣike daivīṃ vyavahāre vinirdiśet /	aleKya-sAkzike dEvIm vyavahAre vinirdiSet /
   daivasādhye pauruṣeyīṃ na lekhyaṃ vā prayojayet // K_224 //	dEva-sADye pOruzeyIm na leKyam vA prayojayet // K_224 //
   pūgaśreṇigaṇādīnāṃ yā sthitiḥ parikīrtitā /	pUga-SreNi-gaNa-AdInAm yA sTitiH parikIrtitA /
   tasyās tu sādhanaṃ lekhyaṃ na divyaṃ na ca sākṣiṇaḥ // K_225 //	tasyAH tu sADanam leKyam na divyam na ca sAkziNaH // K_225 //
   dvāramārgakriyābhoga- jalavāhādike tathā /	dvAra-mArga-kriyA-Boga jala-vAha-Adike taTA /
   bhuktir eva hi gurvī syān na lekhyaṃ na ca sākṣiṇaḥ // K_226 //	BuktiH eva hi gurvI syAt na leKyam na ca sAkziNaH // K_226 //
   dattādatte 'tha bhṛtyānāṃ svāminā nirṇaye sati /	datta-Adatte aTa BRtyAnAm svAminA nirNaye sati /
   vikrayādānasaṃbandhe krītvā dhanam ayacchati // K_227 //	vikraya-AdAna-saMbanDe krItvA Danam ayacCati // K_227 //
   dyūte samāhvaye caiva vivāde samupasthite /	dyUte samAhvaye ca-eva vivAde samupasTite /
   sākṣiṇaḥ sādhanaṃ proktaṃ na divyaṃ na ca lekhyakam // K_228 //	sAkziNaH sADanam proktam na divyam na ca leKyakam // K_228 //
   prakrānte sāhase vāde pāruṣye daṇḍavācike /	prakrAnte sAhase vAde pAruzye daNxa-vAcike /
   balodbhūteṣu kāryeṣu sākṣiṇo divyam eva vā // K_229 //	bala-udBUtezu kAryezu sAkziNaH divyam eva vA // K_229 //
   gūḍhasāhasikānāṃ tu prāptaṃ divyaiḥ parīkṣaṇam /	gUXa-sAhasikAnAm tu prAptam divyEH parIkzaNam /
   yukticihneṅgitākāra- vākcakṣuśceṣṭitair nṛṇām // K_230 //	yukti-cihna-iFgita-AkAra vAc-cakzuH-cezwitEH nRNAm // K_230 //
   uttameṣu ca sarveṣu sāhaseṣu vicārayet /	uttamezu ca sarvezu sAhasezu vicArayet /
   sadbhāvaṃ divyadṛṣṭena satsu sākṣiṣu vai bhṛguḥ // K_231 //	sadBAvam divya-dRzwena satsu sAkzizu vE BRguH // K_231 //
   samatvaṃ sākṣiṇāṃ yatra divyais tatrāpi śodhayet /	sama-tvam sAkziNAm yatra divyEH tatra-api SoDayet /
   prāṇāntikavivādeṣu vidyāmāneṣu sākṣiṣu /	prANAntika-vivAdezu vidyA-mAnezu sAkzizu /
   divyam ālambate vādī na pṛcchet tatra sākṣiṇaḥ // K_232 //	divyam Alambate vAdI na pRcCet tatra sAkziNaH // K_232 //
   ṛṇe lekhyaṃ sākṣiṇo vā yuktileśādayo 'pi vā /	RNe leKyam sAkziNaH vA yukti-leSa-AdayaH api vA /
   daivikī vā kriyā proktā prajānāṃ hitakāmyayā // K_233 //	dEvikI vA kriyA proktA prajAnAm hita-kAmyayA // K_233 //
   codanā pratikālaṃ ca yuktileśas tathaiva ca /	codanA pratikAlam ca yukti-leSaH taTA-eva ca /
   tṛtīyaḥ śapathaḥ proktaḥ tair ṛṇaṃ sādhayet kramāt // K_234 //	tRtIyaH SapaTaH proktaH tEH RNam sADayet kramAt // K_234 //
   abhīkṣṇaṃ codyamāno 'pi pratihanyān na tadvacaḥ /	aBIkzNam codyamAnaH api pratihanyAt na tad-vacaH /
   triḥ catuḥ pañcakṛtvo vā parato 'rthaṃ samācaret // K_235 //	tris catuH paQca-kRtvas vA paratas arTam samAcaret // K_235 //
   codanāpratighāte tu yuktileśaiḥ samanviyāt /	codanA-pratiGAte tu yukti-leSEH samanviyAt /
   deśakālārthasaṃbandha- parimāṇakriyādibhiḥ // K_236 //	deSa-kAla-arTa-saMbanDa parimANa-kriyA-AdiBiH // K_236 //
   yuktiṣv apy asamarthāsu śapathair eva niṇayet /	yuktizu api asamarTAsu SapaTEH eva niNayet /
   arthakālabalāpekṣair agnyambusukṛtādibhiḥ // K_237 //	arTa-kAla-bala-apekzEH agni-ambu-sukRta-AdiBiH // K_237 //
   yatra syāt sopadhaṃ lekhyaṃ tadrājñaḥ śrāvitaṃ yadi /	yatra syAt sa-upaDam leKyam tat-rAjQaH SrAvitam yadi /
   divyena śodhayet tatra rājā dharmāsanasthitaḥ // K_238 //	divyena SoDayet tatra rAjA Darma-Asana-sTitaH // K_238 //
   vākpāruṣye ca bhūmau ca divyaṃ na parikalpayet // K_239 //	vAc-pAruzye ca BUmO ca divyam na parikalpayet // K_239 //
   sthāvareṣu vivādeṣu divyāni paridhārayet /	sTAvarezu vivAdezu divyAni pariDArayet /
   sākṣibhir likhitenārthe bhuktyā caiva prasādhayet // K_240 //	sAkziBiH liKitena-arTe BuktyA ca-eva prasADayet // K_240 //
   pramāṇair hetunā vāpi divyenaiva tu niścayam /	pramANEH hetunA vA-api divyena-eva tu niScayam /
   sarveṣv eva vivādeṣu sadā kuryān narādhipaḥ // K_241 //	sarvezu eva vivAdezu sadA kuryAt narADipaH // K_241 //
   likhitaṃ sākṣiṇo bhuktiḥ pramāṇaṃ trividhaṃ smṛtam /	liKitam sAkziNaH BuktiH pramANam triviDam smRtam /
   anumānaṃ vidur hetuṃ tarkaṃ caiva manīṣiṇaḥ // K_242 //	anumAnam viduH hetum tarkam ca-eva manIziNaH // K_242 //
   pūrvābhāve pareṇaiva nānyathaiva kadācana /	pUrva-aBAve pareNa-eva na-anyaTA-eva kadAcana /
   pramāṇair vādinirdiṣṭair bhuktyā likhitasākṣibhiḥ // K_243 //	pramANEH vAdi-nirdizwEH BuktyA liKita-sAkziBiH // K_243 //
   na kaścid abhiyoktāraṃ divyeṣu viniyojayet /	na kaScid aBiyoktAram divyezu viniyojayet /
   abhiyuktāya dātavyaṃ divyaṃ divyaviśāradaiḥ // K_244 //	aBiyuktAya dAtavyam divyam divya-viSAradEH // K_244 //
   mithyoktau sa catuṣpāt syāt pratyavaskandane tathā /	miTyA-uktO sa catuzpAd syAt pratyavaskandane taTA /
   prāṅnyāye sa ca vijñeyo dvipāt saṃpratipattiṣu // K_245 //	prAc-nyAye sa ca vijQeyaH dvipAt saMpratipattizu // K_245 //
   parājayaś ca dvividhaḥ paroktaḥ svokta eva ca /	parAjayaH ca dviviDaH para-uktaH sva-uktaH eva ca /
   paroktaḥ syād daśavidhaḥ svokta ekavidhaḥ smṛtaḥ // K_246 //	para-uktaH syAt daSaviDaH sva-uktaH ekaviDaH smRtaH // K_246 //
   vivādāntarasaṃkrāntiḥ pūrvottaraviruddhatā /	vivAda-antara-saMkrAntiH pUrva-uttara-virudDa-tA /
   dūṣaṇaṃ svakriyotpatteḥ paravākyopapādanam // K_247 //	dUzaNam sva-kriyA-utpatteH para-vAkya-upapAdanam // K_247 //
   anirdeśaś ca deśasya nirdeśo 'deśakālayoḥ /	anirdeSaH ca deSasya nirdeSaH adeSa-kAlayoH /
   sākṣiṇām upajāpaś ca vidveṣo vacanasya ca // K_248 //	sAkziNAm upajApaH ca vidvezaH vacanasya ca // K_248 //
   [lekhyam]	[leKyam]
   lekhyaṃ tu dvividhaṃ proktaṃ svahastānyakṛtaṃ tathā /	leKyam tu dviviDam proktam sva-hasta-anya-kRtam taTA /
   asākṣimatsākṣimac ca siddhir deśasthites tayoḥ // K_249 //	asAkzimat-sAkzimat ca sidDiH deSa-sTiteH tayoH // K_249 //
   grāhakeṇa svahastena likhitaṃ sākṣivarajitam /	grAhakeNa sva-hastena liKitam sAkzi-varajitam /
   svahastalekhyaṃ vijñeyaṃ pramāṇaṃ tatsmṛtaṃ budhaiḥ // K_250 //	sva-hasta-leKyam vijQeyam pramANam tat-smRtam buDEH // K_250 //
   utpattijātisaṃjñāṃ ca dhanasaṃkhyāṃ ca lekhayet /	utpatti-jAti-saMjQAm ca Dana-saMKyAm ca leKayet /
   smaraty evaṃ prayuktasya naśyed arthas tv alekhitaḥ // K_251 //	smarati evam prayuktasya naSyet arTaH tu aleKitaH // K_251 //
   lekhyaṃ tu sākṣimatkāryam aviluptākṣarakramam /	leKyam tu sAkzimat-kAryam avilupta-akzara-kramam /
   deśācārasthitiyutaṃ samagraṃ sarvavastuṣu // K_252 //	deSa-AcAra-sTiti-yutam samagram sarva-vastuzu // K_252 //
   varṇavākyakriyāyuktam asaṃdigdhaṃ sphuṭākṣaram /	varNa-vAkya-kriyA-yuktam asaMdigDam sPuwa-akzaram /
   ahīnakramacihnaṃ ca lekhyaṃ tat siddhim āpnuyāt // K_253 //	ahIna-krama-cihnam ca leKyam tat sidDim ApnuyAt // K_253 //
   cātruvidyapuraśreṇī- gaṇapaurādikasthitiḥ /	ca-atru-vidya-pura-SreNI gaNa-pOra-Adika-sTitiH /
   tatsidhyarthaṃ tu yal lekhyaṃ tad bhavet sthitipatrakam // K_254 //	tat-siDi-arTam tu yat leKyam tat Bavet sTiti-patrakam // K_254 //
   abhiśāpe samuttīrṇe prāyaścitte kṛte janaiḥ /	aBiSApe samuttIrNe prAyaScitte kRte janEH /
   viśuddhipatrakaṃ jñeyaṃ tebhyaḥ sākṣisamanvitam // K_255 //	viSudDi-patrakam jQeyam teByaH sAkzi-samanvitam // K_255 //
   uttameṣu samasteṣu abhiśāpe samāgate /	uttamezu samastezu aBiSApe samAgate /
   vṛttānuvādalekhyaṃ yat taj jñeyaṃ sandhipatrakam // K_256 //	vRtta-anuvAda-leKyam yat tat jQeyam sanDi-patrakam // K_256 //
   sīmāvivāde nirṇīte sīmāpatraṃ vidhīyate // K_257 //	sImA-vivAde nirNIte sImA-patram viDIyate // K_257 //
   rājñaḥ svahastasaṃyuktaṃ samudrācihnitaṃ tathā /	rAjQaH sva-hasta-saMyuktam samudrA-cihnitam taTA /
   rājakīyaṃ smṛtaṃ lekhyaṃ sarveṣv artheṣu sākṣimat // K_258 //	rAjakI-iyam smRtam leKyam sarvezu arTezu sAkzimat // K_258 //
   arthipratyarthivākyāni pratijñā sākṣivāk tathā /	arTi-pratyarTi-vAkyAni pratijQA sAkzi-vAc taTA /
   nirṇayaś ca yathā tasya yathā cāvadhṛtaṃ svayam // K_259 //	nirNayaH ca yaTA tasya yaTA ca-avaDRtam svayam // K_259 //
   etad yathākṣaraṃ lekhye yathāpūrvaṃ niveśayet /	etat yaTAkzaram leKye yaTApUrvam niveSayet /
   abhiyoktṛabhiyuktānāṃ vacanaṃ prāṅ niveśayet // K_260 //	aBiyoktR-aBiyuktAnAm vacanam prAk niveSayet // K_260 //
   sabhyānāṃ prāḍvivākasya kulānāṃ vā tataḥ param /	saByAnAm prAxvivAkasya kulAnAm vA tatas param /
   niścayaṃ smṛtiśāstrasya mataṃ tatraiva lekhayet // K_261 //	niScayam smRti-SAstrasya matam tatra-eva leKayet // K_261 //
   siddhenārthena saṃyojyo vādī satkārapūrvakam /	sidDena-arTena saMyojyaH vAdI satkAra-pUrvakam /
   lekhyaṃ svahastasaṃyuktaṃ tasmai dadyāt tu pārthivaḥ // K_262 //	leKyam sva-hasta-saMyuktam tasmE dadyAt tu pArTivaH // K_262 //
   sabhāsadaś ca ye tatra smṛtiśāstravidaḥ sthitāḥ /	saBAsadaH ca ye tatra smRti-SAstra-vidaH sTitAH /
   yathālekhyavidhhau tadvat svahastaṃ tatra dāpayet // K_263 //	yaTA-leKya-viDhO tadvat sva-hastam tatra dApayet // K_263 //
   anena vidhinā lekhyaṃ paścātkāraṃ vidur budhāḥ /	anena viDinA leKyam paScAtkAram viduH buDAH /
   nirastā tu kriyā yatra pramāṇenaiva vādinā /	nirastA tu kriyA yatra pramANena-eva vAdinA /
   paścātkāro bhavet tatra na sarvāsu vidhīyate // K_264 //	paScAtkAraH Bavet tatra na sarvAsu viDIyate // K_264 //
   anyavādīādihīnebhya itareṣāṃ pradīyate /	anya-vAdIAdi-hIneByaH itarezAm pradIyate /
   vṛttānuvādasaṃsiddhaṃ tac ca syāj jayapatrakam // K_265 //	vRtta-anuvAda-saMsidDam tat ca syAt jaya-patrakam // K_265 //
   [lekhyaparīkṣā]	[leKya-parIkzA]
   rājājñayā samāhūya yathānyāyaṃ vicārayet /	rAja-AjQayA samAhUya yaTAnyAyam vicArayet /
   lekhyācāreṇa likhitaṃ sākṣyācāreṇa sākṣiṇaḥ // K_266 //	leKya-AcAreNa liKitam sAkzi-AcAreNa sAkziNaH // K_266 //
   varṇavākyakriyāyuktam asaṃdigdhaṃ sphuṭākṣaram /	varNa-vAkya-kriyA-yuktam asaMdigDam sPuwa-akzaram /
   ahīnakramacihnaṃ ca lekhyaṃ tatsiddhim āpnuyāt // K_267 //	ahIna-krama-cihnam ca leKyam tad-sidDim ApnuyAt // K_267 //
   deśācārayutaṃ varṣam āsapakṣādivṛddhimat /	deSa-AcAra-yutam varzam Asapakza-Adi-vRdDimat /
   ṛṇisākṣilekhakānām hastāṅgam lekhyam ucyate // K_268 //	RNi-sAkzi-leKakAnAm hasta-aFgam leKyam ucyate // K_268 //
   sthānabhraṣṭās tv apaṅktisthāḥ saṃdigdhā lakṣaṇacyutāḥ /	sTAna-BrazwAH tu apaFkti-sTAH saMdigDAH lakzaNa-cyutAH /
   yadā tu saṃsthitā varṇāḥ kūṭalekhyaṃ tadā bhavet // K_269 //	yadA tu saMsTitAH varNAH kUwa-leKyam tadA Bavet // K_269 //
   deśācāraviruddhaṃ yat saṃdigdhaṃ kramavarjitam /	deSa-AcAra-virudDam yat saMdigDam krama-varjitam /
   kṛtam asvāminā yac ca sādhyahīnaṃ ca duṣyati // K_270 //	kRtam asvAminA yat ca sADya-hInam ca duzyati // K_270 //
   mattenopādhibhītena tathonmattena pīḍitaiḥ /	mattena-upADi-BItena taTA-unmattena pIxitEH /
   strībhir bālāsvatantraiś ca kṛtaṃ lekhyaṃ na sidhyati // K_271 //	strIBiH bAla-asvatantrEH ca kRtam leKyam na siDyati // K_271 //
   khyāpitaṃ ced dvitīye 'hni na kaścid vinivartayet /	KyApitam ced dvitIye ahni na kaScid vinivartayet /
   tathā tat syāt pramāṇaṃ tu mattonmattakṛtād ṛte // K_272 //	taTA tat syAt pramANam tu matta-unmatta-kRtAt Rte // K_272 //
   sākṣidoṣād bhaved duṣṭaṃ patraṃ vai lekhakasya vā /	sAkzi-dozAt Bavet duzwam patram vE leKakasya vA /
   dhanikasyopadhādoṣāt tathā dhāraṇikasya vā // K_273 //	Danikasya-upaDA-dozAt taTA DAraNikasya vA // K_273 //
   duṣṭair duṣṭaṃ bhavel lekhyaṃ śuddhaṃ śuddhair vinirdiśet /	duzwEH duzwam Bavet leKyam SudDam SudDEH vinirdiSet /
   tat patram upadhāduṣṭaiḥ sākṣilekhakakārakaiḥ // K_274 //	tat patram upaDA-duzwEH sAkzi-leKaka-kArakEH // K_274 //
   pramāṇasya hi ye doṣā vaktavyās te vivādinā /	pramANasya hi ye dozAH vaktavyAH te vivAdinA /
   gūḍhās tu prakaṭāḥ sabhyaiḥ kāle śāstrapradarśanāt // K_275 //	gUXAH tu prakawAH saByEH kAle SAstra-pradarSanAt // K_275 //
   sākṣilekhakakartāraḥ kūṭatāṃ yānti te yathā /	sAkzi-leKaka-kartAraH kUwa-tAm yAnti te yaTA /
   tathā doṣāḥ prayoktavyā duṣṭair lekhyaṃ praduṣyāta // K_276 //	taTA dozAH prayoktavyA duzwEH leKyam praduzyAtas // K_276 //
   na lekhakena likhitaṃ na dṛṣṭaṃ sākṣibhis tathā /	na leKakena liKitam na dRzwam sAkziBiH taTA /
   evaṃ pratyarthinokte tu kūṭalekhyaṃ prakīrtitam // K_277 //	evam pratyarTinA-ukte tu kUwa-leKyam prakIrtitam // K_277 //
   nātathyena pramāṇaṃ tu doṣeṇaiva tu dūṣayet /	na-ataTyena pramANam tu dozeNa-eva tu dUzayet /
   mithyābhiyoge daṇḍyaḥ syāt sādhyārthāc cāpi hīyate // K_278 //	miTyA-aBiyoge daNxyaH syAt sADya-arTAt ca-api hIyate // K_278 //
   evaṃ duṣṭaṃ nṛpasthāne yasmiṃs tad dhi vicāryate /	evam duzwam nRpa-sTAne yasmin tat Di vicAryate /
   vimṛśya brāhmaṇaiḥ sārdhaṃ patradoṣān nirūpayet // K_279 //	vimRSya brAhmaNEH sArDam patra-dozAn nirUpayet // K_279 //
   yena te kūṭatāṃ yānti sākṣilekhakakārakāḥ /	yena te kUwa-tAm yAnti sAkzi-leKaka-kArakAH /
   tena duṣṭaṃ bhavel lekhyaṃ śuddhaiḥ śuddhiṃ vinirdiśet // K_280 //	tena duzwam Bavet leKyam SudDEH SudDim vinirdiSet // K_280 //
   dhanikena svahastena likhitaṃ sākṣivarjitam /	Danikena sva-hastena liKitam sAkzi-varjitam /
   bhavet kūṭaṃ na cet kartā kṛtaṃ hīti vibhāvayet // K_281 //	Bavet kUwam na ced kartA kRtam hi-iti viBAvayet // K_281 //
   dattaṃ lekhye svahastaṃ tu ṛṇiko yadi nihnate /	dattam leKye sva-hastam tu RNikaH yadi nihnate /
   patrasthaiḥ sākṣibhir vācyo lekhakasya matena vā // K_282 //	patra-sTEH sAkziBiH vAcyaH leKakasya matena vA // K_282 //
   kṛtākṛtavivādeṣu sākṣibhiḥ patranirṇayaḥ /	kRta-akRta-vivAdezu sAkziBiH patra-nirNayaH /
   dūṣite patrake vādī tadārūḍhāṃs tu nirdiśet // K_283 //	dUzite patrake vAdI tad-ArUXAn tu nirdiSet // K_283 //
   trividhasyāpi lekhyasya bhrāntiḥ sañjāyate nṛṇām /	triviDasya-api leKyasya BrAntiH san-jAyate nRNAm /
   ṛṇisākṣilekhakānāṃ hastoktyā sādhayet tataḥ // K_284 //	RNi-sAkzi-leKakAnAm hasta-uktyA sADayet tatas // K_284 //
   atha pañcatvam āpanno lekhakaḥ saha sākṣibhiḥ /	aTa paQcatvam ApannaH leKakaH saha sAkziBiH /
   tatsvahastādibhis teṣāṃ viśudhyet tu na saṃśayaḥ // K_285 //	tad-sva-hasta-AdiBiH tezAm viSuDyet tu na saMSayaH // K_285 //
   ṛṇisvahastasaṃdehe jīvato vā mṛtasya vā /	RNi-sva-hasta-saMdehe jIvataH vA mRtasya vA /
   tatsvahastakṛtair anyaiḥ patrais tallekhyanirṇayaḥ // K_286 //	tad-sva-hasta-kRtEH anyEH patrEH tat-leKya-nirNayaH // K_286 //
   samudre 'pi lekhye mṛtāḥ sarve 'pi te sthitāḥ (?) /	samudre api leKye mRtAH sarve api te sTitAH (?) /
   likhitaṃ tatpramāṇaṃ tu mṛteṣv api hi teṣu ca // K_287 //	liKitam tad-pramANam tu mRtezu api hi tezu ca // K_287 //
   pratyakṣam anumānena na kadācit prabādhyate /	pratyakzam anumAnena na kadAcid prabADyate /
   tasmāl lekhyasya duṣṭasya vacobhiḥ sākṣiṇāṃ bhavet // K_288 //	tasmAt leKyasya duzwasya vacoBiH sAkziNAm Bavet // K_288 //
   nirṇayaḥ svadhanārthaṃ hi patraṃ dūṣayati svayam /	nirNayaH sva-Dana-arTam hi patram dUzayati svayam /
   likhitaṃ likhitenaiva sākṣimatsākṣibhir haret // K_289 //	liKitam liKitena-eva sAkzimat-sAkziBiH haret // K_289 //
   kūṭoktau sākṣiṇāṃ vākyāl lekhakasya ca patrakam /	kUwa-uktO sAkziNAm vAkyAt leKakasya ca patrakam /
   nayec chuddhiṃ na yaḥ kūṭaṃ sa dāpyo damam uttamam // K_290 //	nayet SudDim na yaH kUwam sa dApyaH damam uttamam // K_290 //
   āḍhyasya nikaṭasthasya yac chaktena na yācitam /	AXyasya nikawa-sTasya yat Saktena na yAcitam /
   śuddharṇaśaṅkayā tat tu lekhyaṃ durbalatām iyāt // K_291 //	SudDa-RNa-SaFkayA tat tu leKyam durbala-tAm iyAt // K_291 //
   lekhyaṃ triṃśatsamātītam adṛṣṭāśrāvitaṃ ca yat /	leKyam triMSat-samA-atItam adRzwa-aSrAvitam ca yat /
   na tat siddhim avāpnoti tiṣṭhatsv api hi sākṣiṣu // K_292 //	na tat sidDim avApnoti tizWatsu api hi sAkzizu // K_292 //
   prayukte śāntalābhe tu likhitaṃ yo na darśayet /	prayukte SAnta-lABe tu liKitam yaH na darSayet /
   naiva yāceta ṛṇikaṃ na tat siddhim avāpnuyāt // K_293 //	na-eva yAceta RNikam na tat sidDim avApnuyAt // K_293 //
   paścāt kāranibaddhaṃ yat tad yatnena vicārayet /	paScAt kAra-nibadDam yat tat yatnena vicArayet /
   yadi syād yuktiyuktaṃ tu pramāṇaṃ likhitaṃ tadā // K_294 //	yadi syAt yukti-yuktam tu pramANam liKitam tadA // K_294 //
   anyathā dūrataḥ kāryaṃ punar eva vinirṇayet /	anyaTA dUratas kAryam punar eva vinirNayet /
   atathyaṃ tathyabhāvena sthāpitaṃ jñānavibhramāt /	ataTyam taTya-BAvena sTApitam jQAna-viBramAt /
   nivartyaṃ tatpramāṇaṃ syād yatnenāpi kṛtaṃ nṛpaiḥ // K_295 //	nivartyam tad-pramANam syAt yatnena-api kRtam nRpEH // K_295 //
   mudrāśuddhaṃ kriyāśuddhaṃ bhuktiśuddhaṃ sacihnakam /	mudrA-SudDam kriyA-SudDam Bukti-SudDam sa-cihnakam /
   rājñaḥ svahastasaṃśuddhaṃ śuddhim āyāti śāsanam // K_296 //	rAjQaH sva-hasta-saMSudDam SudDim AyAti SAsanam // K_296 //
   nirdoṣaṃ prathitaṃ yat tu lekhyaṃ tat siddhim āpnuyāt // K_297 //	nirdozam praTitam yat tu leKyam tat sidDim ApnuyAt // K_297 //
   dṛṣṭe patre sphuṭān doṣān noktav ānṛṇiko yadi /	dRzwe patre sPuwAn dozAn na-uktau AnRNikaH yadi /
   tato viṃśativarṣāṇi sthitaṃ patraṃ sthiraṃ bhavet // K_298 //	tatas viMSati-varzANi sTitam patram sTiram Bavet // K_298 //
   śaktasya saṃnidhāv arthe yena lekhyena bhujyate /	Saktasya saMniDO arTe yena leKyena Bujyate /
   varṣāṇi viṃśatiṃ yāvat tat patraṃ doṣavarjitam // K_299 //	varzANi viMSatim yAvat tat patram doza-varjitam // K_299 //
   atha viṃśativarṣāṇi ādhir bhuktaḥ suniścitam /	aTa viMSati-varzANi ADiH BuktaH su-niScitam /
   tena lekhyena tat siddhir lekhyadoṣavivarjitā // K_300 //	tena leKyena tat sidDiH leKya-doza-vivarjitAH // K_300 //
   sīmāvivāde nirṇīte sīmāpatraṃ vidhīyate /	sImA-vivAde nirNIte sImA-patram viDIyate /
   tasya doṣāḥ pravaktavyā yāvad varṣāṇi viṃśatiḥ // K_301 //	tasya dozAH pravaktavyA yAvat varzANi viMSatiH // K_301 //
   ādhānasahitaṃ yatra ṛṇaṃ lekhye niveśitam /	ADAna-sahitam yatra RNam leKye niveSitam /
   mṛtasākṣi pramāṇaṃ tu svalpabhogeṣu tadviduḥ // K_302 //	mRta-sAkzi pramANam tu su-alpa-Bogezu tat-viduH // K_302 //
   prāptaṃ vānena cet kiñcid dānaṃ cāpy anirūpitam /	prAptam vA-anena ced kiQcid dAnam ca-api anirUpitam /
   vināpi mudrayā lekhyaṃ pramāṇaṃ mṛtasākṣikam // K_303 //	vinA-api mudrayA leKyam pramANam mRta-sAkzikam // K_303 //
   yadi labdhaṃ bhavet kiñcit prajñaptir vā kṛtā bhavet /	yadi labDam Bavet kiQcid prajQaptiH vA kRtA Bavet /
   pramāṇam eva likhitaṃ mṛtā yady api sākṣiṇaḥ // K_304 //	pramANam eva liKitam mRtAH yadi api sAkziNaH // K_304 //
   darśitaṃ pratikālaṃ yad grāhitaṃ smāritaṃ tathā /	darSitam pratikAlam yat grAhitam smAritam taTA /
   lekhyaṃ sidhyati sarvatra mṛteṣv api ca sākṣiṣu // K_305 //	leKyam siDyati sarvatra mRtezu api ca sAkzizu // K_305 //
   na divyaiḥ sākṣibhir vāpi hīyate likhitaṃ kvacit /	na divyEH sAkziBiH vA-api hIyate liKitam kvacid /
   lekhyadharmaḥ sadā śreṣṭho hy ato nānyena hīyate // K_306 //	leKya-DarmaH sadA SrezWaH hi atas na-anyena hIyate // K_306 //
   tadyuktapratilekhyena tadviśiṣṭena vā sadā /	tad-yukta-pratileKyena tad-viSizwena vA sadA /
   lekhyakriyā nirasyeta nirasyānyena na kvacit // K_307 //	leKya-kriyA nirasyeta nirasya-anyena na kvacid // K_307 //
   darpaṇasthaṃ yathā bimbam asatsad iva dṛśyate /	darpaNa-sTam yaTA bimbam asat-sat iva dRSyate /
   tathā lekhyasya bimbāni kurvanti kuśalā janāḥ // K_308 //	taTA leKyasya bimbAni kurvanti kuSalAH janAH // K_308 //
   dravyaṃ gṛhītvā yal lekhyaṃ parasmai saṃpradīyate /	dravyam gRhItvA yat leKyam parasmE saMpradIyate /
   channam anyena cārūḍhaṃ saṃyataṃ cānyaveśmani // K_309 //	Cannam anyena ca-ArUXam saMyatam ca-anya-veSmani // K_309 //
   datte vṛtte 'tha vā dravye kvacillikhitapūrvake /	datte vRtte aTa vA dravye kvacid-liKita-pUrvake /
   eṣa eva vidhir jñeyo lekhyaśuddhivinirṇaye // K_310 //	ezaH eva viDiH jQeyaH leKya-SudDi-vinirNaye // K_310 //
   sthāvare vikrayādhāne lekhyaṃ kūṭaṃ karoti yaḥ /	sTAvare vikraya-ADAne leKyam kUwam karoti yaH /
   sa samyagbhāvitaḥ kāryo jihvāpāṇyaṅghrivarjitaḥ // K_311 //	sa samyak-BAvitaH kAryaH jihvA-pANi-aFGri-varjitaH // K_311 //
   malair yad bheditaṃ dagdhaṃ chidritaṃ vītam eva vā /	malEH yat Beditam dagDam Cidritam vItam eva vA /
   tad anyat kārayel lekhyaṃ svedenollikhitaṃ tathā // K_312 //	tat anyat kArayet leKyam svedena-ulliKitam taTA // K_312 //
   [bhuktiḥ]	[BuktiH]
   likhitaṃ sākṣiṇo bhuktiḥ pramāṇatrayam iṣyate /	liKitam sAkziNaH BuktiH pramANa-trayam izyate /
   pramāṇeṣu smṛtā bhukteḥ sal lekhasamatā nṛṇām // K_313 //	pramANezu smRtA BukteH sat leKa-sama-tA nRNAm // K_313 //
   rathyānirgamanadvāra- jalavāhādisaṃśaye /	raTyA-nirgamana-dvAra jala-vAha-Adi-saMSaye /
   bhuktir eva tu gurvī syāt pramāṇeṣv iti niścayaḥ // K_314 //	BuktiH eva tu gurvI syAt pramANezu iti niScayaH // K_314 //
   anumānād guruḥ sakṣī sākṣibhyo likhitaṃ guru /	anumAnAt guruH sakzI sAkziByaH liKitam guru /
   avyāhatā tripuruṣī bhuktir ebhyo garīyasī // K_315 //	avyAhatA tripuruzI BuktiH eByaH garIyasI // K_315 //
   nopabhoge balaṃ kāryam āhartrā tatsutena vā /	na-upaBoge balam kAryam AhartrA tad-sutena vA /
   paśustrīpuruṣādīnām iti dharmo vyavasthitaḥ // K_316 //	paSu-strI-puruza-AdInAm iti DarmaH vyavasTitaH // K_316 //
   bhuktis tu dvividhā proktā sāgamānāgamā tathā /	BuktiH tu dviviDA proktA sa-Agama-anAgamA taTA /
   tripuruṣī yā svatantrā sā ced alpā tu sāgamā // K_317 //	tripuruzI yA svatantrA sA ced alpA tu sa-AgamA // K_317 //
   mukhyā paitāmahī bhuktiḥ paitṛkī cāpi saṃmatā /	muKyA pEtAmahI BuktiH pEtRkI ca-api saMmatAH /
   tribhir etair avicchinnā sthirā ṣaṣṭyābdikī matā // K_318 //	triBiH etEH avicCinnA sTirA zazwyAbdikI matAH // K_318 //
   sāgamena tu bhuktena samyagbhuktaṃ yadā tu yat /	sa-Agamena tu Buktena samyak-Buktam yadA tu yat /
   āhartā labhate tat tu nāpahāryaṃ tu tat kvacit // K_319 //	AhartA laBate tat tu na-apahAryam tu tat kvacid // K_319 //
   pranaṣṭāgamalekhyena bhogārūḍhena vādinā /	pranazwa-Agama-leKyena Boga-ArUXena vAdinA /
   kālaḥ pramāṇaṃ dānaṃ ca kīrtanīyāni saṃsadi // K_320 //	kAlaH pramANam dAnam ca kIrtanIyAni saMsadi // K_320 //
   smārtakāle kriyā bhūmeḥ sāgamā bhuktir iṣyate /	smArta-kAle kriyA BUmeH sa-AgamA BuktiH izyate /
   asmārte 'nugamābhāvāt kramāt tripuruṣāgatā // K_321 //	asmArte anugama-aBAvAt kramAt tri-puruza-AgatAH // K_321 //
   ādau tu kāraṇaṃ madhye bhuktis tu sāgamā (?) /	AdO tu kAraNam maDye BuktiH tu sa-AgamA (?) /
   kāraṇaṃ bhuktir evaikā saṃtatā yā tripauruṣī // K_322 //	kAraNam BuktiH eva-ekA saMtatA yA tri-pOruzI // K_322 //
   āhartā bhuktiyukto 'pi lekhyadoṣān viśodhayet /	AhartA Bukti-yuktaH api leKya-dozAn viSoDayet /
   tatsuto bhuktidoṣāṃs tu lekhyadoṣāṃs tu nāpnuyāt // K_323 //	tad-sutaH Bukti-dozAn tu leKya-dozAn tu na-ApnuyAt // K_323 //
   yenopāttaṃ hi yad dravyaṃ so 'bhiyuktas tad uddharet /	yena-upAttam hi yat dravyam saH aBiyuktaH tat udDaret /
   cirakālopabhoge 'pi bhuktis tasyaiva neṣyate // K_324 //	cira-kAla-upaBoge api BuktiH tasya-eva na-izyate // K_324 //
   cirantanam avijñātaṃ bhogaṃ lobhān na cālayet // K_325 //	cirantanam avijQAtam Bogam loBAt na cAlayet // K_325 //
   pitrā bhuktaṃ tu yad dravyaṃ bhuktyācāreṇa dharmataḥ /	pitrA Buktam tu yat dravyam Bukti-AcAreNa DarmataH /
   tasmin prete na vācyo 'sau bhuktyā prāptaṃ hi tasya tat // K_326 //	tasmin prete na vAcyaH asO BuktyA prAptam hi tasya tat // K_326 //
   tribhir eva tu yā bhuktā puruṣair bhū yathāvidhi /	triBiH eva tu yA BuktA puruzEH BU yaTAviDi /
   lekhyābhāve 'pi tāṃ tatra caturthaḥ samavāpnuyāt // K_327 //	leKya-aBAve api tAm tatra caturTaH samavApnuyAt // K_327 //
   yathā kṣīraṃ janayati dadhi kālād rasānvitam /	yaTA kzIram janayati daDi kAlAt rasa-anvitam /
   dānahetus tathā kālād bhogas tripuruṣāgataḥ // K_328 //	dAna-hetuH taTA kAlAt BogaH tri-puruza-AgataH // K_328 //
   bhuktir balavatī śāstre saṃtatā yā cirantanī /	BuktiH balavatI SAstre saMtatA yA cirantanI /
   vicchinnāpi sā jñeyā yā tu pūrvaprasādhitā // K_329 //	vicCinnA-api sA jQeyA yA tu pUrva-prasADitAH // K_329 //
   na bhogaṃ kalpayet strīṣu devarājadhaneṣu ca /	na Bogam kalpayet strIzu devarAja-Danezu ca /
   bālaśrotriyavit te ca mātṛtaḥ pitṛtaḥ kramāt // K_330 //	bAla-Srotriya-vid te ca mAtRtaH pitRtaH kramAt // K_330 //
   brahmacarī caret kaścid avrataṃ ṣaṭtriṃśadābdikam /	brahmacarI caret kaScid avratam zawtriMSat-Abdikam /
   arthārthī cānyaviṣaye dīrghakālaṃ vasen naraḥ // K_331 //	arTa-arTI ca-anya-vizaye dIrGa-kAlam vaset naraH // K_331 //
   samāvṛtto 'vratī kuryāt svadhanānveṣaṇaṃ tataḥ /	samAvRttaH avratI kuryAt sva-Dana-anvezaNam tatas /
   pañcāśadābdiko bhogas tad dhanasyāpahārakaḥ // K_332 //	paQcASat-AbdikaH BogaH tat Danasya-apahArakaH // K_332 //
   pravivedaṃ dvādaśābdaḥ kālo vidyārthināṃ smṛtaḥ /	pravivedam dvAdaSa-abdaH kAlaH vidyA-arTinAm smRtaH /
   śilpavidyārthināṃ caiva grahaṇāntaḥ prakīrtitaḥ // K_333 //	Silpa-vidyA-arTinAm ca-eva grahaNa-antar prakIrtitaH // K_333 //
   suhṛdbhir bandhubhiś caiṣāṃ yat svaṃ bhuktam apaśyatām /	suhRdBiH banDuBiH ca-ezAm yat svam Buktam apaSyatAm /
   nṛpāparādhināṃ caiva na tat kālena hīyate // K_334 //	nRpa-aparADinAm ca-eva na tat kAlena hIyate // K_334 //
   sanābhibhir bāndhavaiś ca yad bhuktaṃ svajanais tathā /	sanABiBiH bAnDavEH ca yat Buktam sva-janEH taTA /
   bhogāt tatra na siddhiḥ syād bhogam anyatra kalpayet // K_335 //	BogAt tatra na sidDiH syAt Bogam anyatra kalpayet // K_335 //
   [yuktiḥ]	[yuktiH]
   arthinābhyarthito yas tu vighātaṃ na prayojayet /	arTinA-aByarTitaH yaH tu viGAtam na prayojayet /
   tricatuḥpañcakṛtvo vā paras tad ṛṇī bhavet (?) // K_336 //	tri-catur-paQca-kRtvas vA paraH tat RNI Bavet (?) // K_336 //
   dānaṃ prajñāpanā bhedaḥ saṃpralobhakriyā ca yā /	dAnam prajQApanA BedaH saMpraloBa-kriyA ca yA /
   cittāpanayanaṃ caiva hetavo hi vibhāvakāḥ // K_337 //	citta-apanayanam ca-eva hetavaH hi viBAvakAH // K_337 //
   eṣām anyatamo yatra vādinā bhāvito bhavet /	ezAm anyatamaH yatra vAdinA BAvitaH Bavet /
   mūlakriyā tu tatra syād bhāvite vādinihnave // K_338 //	mUla-kriyA tu tatra syAt BAvite vAdi-nihnave // K_338 //
   [sākṣiṇaḥ]	[sAkziNaH]
   na kālaharaṇaṃ kāryaṃ rājñā sākṣiprabhāṣaṇe /	na kAla-haraNam kAryam rAjQA sAkzi-praBAzaNe /
   mahān doṣo bhavet kālād dharmavyāvṛttilakṣaṇaḥ // K_339 //	mahAn dozaH Bavet kAlAt Darma-vyAvRtti-lakzaNaH // K_339 //
   upasthitān parīkṣeta sākṣiṇo nṛpatiḥ svayam /	upasTitAn parIkzeta sAkziNaH nRpatiH svayam /
   sākṣibhir bhāṣitaṃ vākyaṃ sabhyaiḥ saha parīkṣayet // K_340 //	sAkziBiH BAzitam vAkyam saByEH saha parIkzayet // K_340 //
   samyakkriyāparijñāne deyaḥ kālas tu sākṣiṇām /	samyak-kriyA-parijQAne deyaH kAlaH tu sAkziNAm /
   saṃdigdhaṃ yatra sākṣyaṃ syāt sadyaḥ spaṣṭaṃ vivādayet // K_341 //	saMdigDam yatra sAkzyam syAt sadyas spazwam vivAdayet // K_341 //
   sabhāntaḥ sākṣiṇaḥ sarvān arthipratyarthisaṃnidhau /	saBA-antar sAkziNaH sarvAn arTi-pratyarTi-saMniDO /
   prāṅvivāko niyuñjīta vidhinānena sāntvayan // K_342 //	prAFvivAkaH niyuQjIta viDinA-anena sAntvayan // K_342 //
   yad dvayor anayor vettha kārye 'smiṃś ceṣṭitaṃ mithaḥ /	yat dvayoH anayoH vetTa kArye asmin cezwitam miTas /
   tad brūta sarvaṃ satyena yuṣmākaṃ hy atra sākṣitā // K_343 //	tat brUta sarvam satyena yuzmAkam hi atra sAkzitAH // K_343 //
   devabrāhmanasānnidhye sākṣyaṃ pṛcched ṛtaṃ dvijān /	deva-brAhmanasAn-niDye sAkzyam pRcCet Rtam dvijAn /
   udaṅmukhān prāṅmukhān vā pūrvāhṇe vai śuciḥ śucīn // K_344 //	udaFmuKAn prAFmuKAn vA pUrvAhNe vE SuciH SucIn // K_344 //
   āhūya sākṣiṇaḥ pṛcchen niyamya śapathair bhṛśam /	AhUya sAkziNaH pRcCet niyamya SapaTEH BRSam /
   samastān viditācārān vijñātārthān pṛthakpṛthak // K_345 //	samastAn vidita-AcArAn vijQAta-arTAn pRTak-pRTak // K_345 //
   arthipratyarthisāṃnidhyād anubhūtaṃ tu yad bhavet /	arTi-pratyarTi-sAMniDyAt anuBUtam tu yat Bavet /
   tad grāhyaṃ sākṣiṇo vākyam anyathā na bṛhaspatiḥ // K_346 //	tat grAhyam sAkziNaH vAkyam anyaTA na bRhaspatiH // K_346 //
   prakhyātakulaśīlāś ca lobhamohavivarjitāḥ /	praKyAta-kula-SIlAH ca loBa-moha-vivarjitAH /
   āptāḥ śuddhā viśiṣṭā ye teṣāṃ sākṣyam asaṃśayam // K_347 //	AptAH SudDAH viSizwAH ye tezAm sAkzyam asaMSayam // K_347 //
   vibhāvyo vādinā yādṛk sadṛśair eva bhāvayet /	viBAvyaH vAdinA yAdRS sadRSEH eva BAvayet /
   notkṛṣṭaś cāvakṛṣṭas tu sākṣibhir bhāvayet sadā // K_348 //	na-utkRzwaH ca-avakRzwaH tu sAkziBiH BAvayet sadA // K_348 //
   liṅginaḥ śreṇipūgāś ca vaṇigvrātās tathāpare /	liFginaH SreNi-pUgAH ca vaNij-vrAtAH taTA-apare /
   samūhasthāś ca ye cānye vargās tān abravīd bhṛguḥ // K_349 //	samUha-sTAH ca ye ca-anye vargAH tAn abravIt BRguH // K_349 //
   dāsacāraṇamallānāṃ hastyaśvāyudhajīvinām /	dAsa-cAraNa-mallAnAm hasti-aSva-AyuDa-jIvinAm /
   pratyekaikaṃ samūhānāṃ nāyakā vargiṇas tathā /	pratyeka-ekam samUhAnAm nAyakAH vargiNaH taTA /
   teṣāṃ vādaḥ svavargeṣu vargiṇas teṣu sākṣiṇaḥ // K_350 //	tezAm vAdaH sva-vargezu vargiNaH tezu sAkziNaH // K_350 //
   strīṇāṃ sākṣyaṃ striyaḥ kuryur dvijānāṃ sadṛśā dvijāḥ /	strINAm sAkzyam striyaH kuryuH dvijAnAm sadRSAH dvijAH /
   śūdrāś ca santaḥ śūdrāṇām antyānām antyayonayaḥ // K_351 //	SUdrAH ca santaH SUdrANAm antyAnAm antya-yonayaH // K_351 //
   aśakya āgamo yatra videśaprativāsinām /	aSakyaH AgamaH yatra videSa-prativAsinAm /
   traividyaprahitaṃ tatra lekhyasākṣyaṃ pravādayet // K_352 //	trEvidya-prahitam tatra leKya-sAkzyam pravAdayet // K_352 //
   abhyantaras tu nikṣepe sākṣyam eko 'pi vācyate /	aByantaraH tu nikzepe sAkzyam ekaH api vAcyate /
   arthinā prahitaḥ sākṣī bhavaty eko 'pi dūtakaḥ // K_353 //	arTinA prahitaH sAkzI Bavati ekaH api dUtakaH // K_353 //
   saṃskṛtaṃ yena yat paṇyaṃ tat tenaiva vibhāvayet /	saMskRtam yena yat paNyam tat tena-eva viBAvayet /
   eka eva pramāṇaṃ sa vivāde tatra kīrtitaḥ // K_354 //	ekaH eva pramANam sa vivAde tatra kIrtitaH // K_354 //
   lekhakaḥ prāṅvivākaś ca sabhyāś caivānupūrvaśaḥ /	leKakaH prAFvivAkaH ca saByAH ca-eva-anupUrvaSas /
   nṛpe paśyati yat kāryaṃ sākṣiṇaḥ samudāhṛtāḥ // K_355 //	nRpe paSyati yat kAryam sAkziNaH samudAhRtAH // K_355 //
   anye punar anirdiṣṭāḥ sākṣiṇaḥ samudāhṛtāḥ /	anye punar anirdizwAH sAkziNaH samudAhRtAH /
   grāmaś ca prāṅvivākaś ca rājā ca vyavahāriṇām // K_356 //	grAmaH ca prAFvivAkaH ca rAjA ca vyavahAriNAm // K_356 //
   kāryeṣv abhyantaro yaś ca arthinā prahitaś ca yaḥ /	kAryezu aByantaraH yaH ca arTinA prahitaH ca yaH /
   kulyāḥ kulavivādeṣu bhaveyus te 'pi sākṣiṇaḥ // K_357 //	kulyAH kula-vivAdezu BaveyuH te api sAkziNaH // K_357 //
   rikthabhāgavivāde tu saṃdehe samupasthite /	rikTa-BAga-vivAde tu saMdehe samupasTite /
   kulyānāṃ vacanaṃ tatra pramāṇaṃ tadviparyaye // K_358 //	kulyAnAm vacanam tatra pramANam tad-viparyaye // K_358 //
   sākṣiṇāṃ likhitānāṃ tu nirdiṣṭānāṃ ca vādinā /	sAkziNAm liKitAnAm tu nirdizwAnAm ca vAdinA /
   teṣām eko 'nyathāvādī bhedāt sarve na sākṣiṇaḥ // K_359 //	tezAm ekaH anyaTAvAdI BedAt sarve na sAkziNaH // K_359 //
   anyena hi kṛtaḥ sākṣī naivānyastaṃ vivādayet /	anyena hi kRtaH sAkzI na-eva-anyaH-tam vivAdayet /
   tadabhāve niyukto vā bāndhavo vā vivādayet // K_360 //	tad-aBAve niyuktaH vA bAnDavaH vA vivAdayet // K_360 //
   tadvṛttijīvino ye ca tatsevāhitakāriṇaḥ /	tad-vRtti-jIvinaH ye ca tad-sevA-hita-kAriNaH /
   tadbandhusuhṛdo bhṛtyā āptās te tu na sākṣiṇaḥ // K_361 //	tad-banDu-suhRdaH BRtyAH AptAH te tu na sAkziNaH // K_361 //
   mātṛṣvasṛsutāś caiva sodaryāsutamātulāḥ /	mAtRzvasR-sutAH ca-eva sodaryA-suta-mAtulAH /
   ete sanābhayas tūktāḥ sākṣyaṃ teṣu na yojayet // K_362 //	ete sanABayaH tu-uktAH sAkzyam tezu na yojayet // K_362 //
   kulyāḥ saṃbandhinaś caiva vivāhyo bhaginīpatiḥ /	kulyAH saMbanDinaH ca-eva vivAhyaH BaginI-patiH /
   pitā bandhuḥ pitṛvyaś ca śvaśuro guravas tathā // K_363 //	pitA banDuH pitRvyaH ca SvaSuraH guravaH taTA // K_363 //
   nagaragrāmadeśeṣu niyuktā ye padeṣu ca /	nagara-grAma-deSezu niyuktAH ye padezu ca /
   vallabhāś ca na pṛccheyur bhaktās te rājapūruṣāḥ // K_364 //	vallaBAH ca na pRcCeyuH BaktAH te rAja-pUruzAH // K_364 //
   ṛṇādiṣu parīkṣeta sākṣiṇaḥ sthirakarmasu /	RNa-Adizu parIkzeta sAkziNaH sTira-karmasu /
   sāhasātyayike caiva parīkṣā kutracit smṛtā // K_365 //	sAhasa-Atyayike ca-eva parIkzA kutracid smRtA // K_365 //
   vyāghāteṣu nṛpājñāyāḥ saṃgrahe sāhaseṣu ca /	vyAGAtezu nRpa-AjQAyAH saMgrahe sAhasezu ca /
   steyapāruṣyayoś caiva na parīkṣeta sākṣiṇaḥ // K_366 //	steya-pAruzyayoH ca-eva na parIkzeta sAkziNaH // K_366 //
   antarveśmani rātrau ca bahirgrāmāc ca yad bhavet /	antarveSmani rAtrO ca bahis-grAmAt ca yat Bavet /
   eteṣv evābhiyogaś cen na parīkṣeta sākṣiṇaḥ // K_367 //	etezu eva-aBiyogaH ced na parIkzeta sAkziNaH // K_367 //
   na sākṣyaṃ sākṣibhir vācyam apṛṣṭair arthinā sadā /	na sAkzyam sAkziBiH vAcyam apRzwEH arTinA sadA /
   na sākṣyaṃ teṣu vidyeta svayam ātmani yojayet // K_368 //	na sAkzyam tezu vidyeta svayam Atmani yojayet // K_368 //
   lekhyārūḍhaś cottaraś ca sākṣī mārgadvayānvitaḥ // K_369 //	leKya-ArUXaH ca-uttaraH ca sAkzI mArga-dvaya-anvitaH // K_369 //
   atha svahastenārūḍhas tiṣṭhaṃś caikaḥ sa eva tu /	aTa sva-hastena-ArUXaH tizWan ca-ekaH saH eva tu /
   na cet pratyabhijānīyāt tatsvahastaiḥ prasādhayet // K_370 //	na ced pratyaBijAnIyAt tad-sva-hastEH prasADayet // K_370 //
   arthinā svayam ānīto yo lekhye saṃniveśyate /	arTinA svayam AnItaH yaH leKye saMniveSyate /
   sa sākṣī likhito nāma smāritaḥ patrakād ṛte // K_371 //	sa sAkzI liKitaH nAma smAritaH patrakAt Rte // K_371 //
   yas tu kāryaprasiddhyarthaṃ dṛṣṭvā kāryaṃ punaḥ punaḥ /	yaH tu kArya-prasidDi-arTam dRzwvA kAryam punar punar /
   smāryate hy arthinā sākṣī sa smārita ihocyate // K_372 //	smAryate hi arTinA sAkzI sa smAritaH iha-ucyate // K_372 //
   prayojanārtham ānītaḥ prasaṅgād āgataś ca yaḥ /	prayojana-arTam AnItaH prasaFgAt AgataH ca yaH /
   dvau sākṣiṇau tv alikhitau pūrvapakṣasya sādhakau // K_373 //	dvO sAkziNO tu aliKitO pUrva-pakzasya sADakO // K_373 //
   arthinā svārthasiddyarthaṃ pratyarthivacanaṃ sphuṭam /	arTinA sva-arTa-siddI-arTam pratyarTi-vacanam sPuwam /
   yaḥ śrāvitaḥ sthito gūḍho gūḍhasākṣī sa ucyate // K_374 //	yaH SrAvitaH sTitaH gUXaH gUXa-sAkzI saH ucyate // K_374 //
   sākṣiṇām api yaḥ sākṣyam uparyupari bhāṣate /	sAkziNAm api yaH sAkzyam upari-upari BAzate /
   śravaṇāc chrāvaṇād vāpi sa sākṣyuttarasaṃjñitaḥ // K_375 //	SravaNAt SrAvaNAt vA-api sa sAkzI-uttara-saMjQitaH // K_375 //
   ullapyaṃ yasya viśrambhāt kāryaṃ vā viniveditam /	ullapyam yasya viSramBAt kAryam vA viniveditam /
   gūḍhacārī sa vijñeyaḥ kāryam adhyagatas tathā // K_376 //	gUXa-cArI sa vijQeyaH kAryam aDyagataH taTA // K_376 //
   arthī yatra vipannaḥ syāt tatra sākṣī mṛtāntaraḥ /	arTI yatra vipannaH syAt tatra sAkzI mRta-antaraH /
   pratyarthī ca mṛto yatra tatrāpy evaṃ prakalpyate // K_377 //	pratyarTI ca mRtaH yatra tatra-api evam prakalpyate // K_377 //
   [sākṣidoṣodbhāvanam]	[sA-akzi-doza-udBAvanam]
   lekhyadoṣās tu ye kecit sākṣiṇāṃ caiva ye smṛtāḥ /	leKya-dozAH tu ye kecid sAkziNAm ca-eva ye smRtAH /
   vādakāle tu vaktavyāḥ paścād uktān na dūṣayet // K_378 //	vAda-kAle tu vaktavyAH paScAt uktAn na dUzayet // K_378 //
   ukter arthe sākṣiṇo yas tu dūṣayet prāgdūṣitān /	ukteH arTe sAkziNaH yaH tu dUzayet prAk-dUzitAn /
   na ca tatkāraṇaṃ brūyāt prāpnuyāt pūrvasāhasam // K_379 //	na ca tad-kAraNam brUyAt prApnuyAt pUrva-sAhasam // K_379 //
   nātathyena pramāṇaṃ tu doṣeṇaiva tu dūṣayet /	na-ataTyena pramANam tu dozeNa-eva tu dUzayet /
   mithyābhiyoge daṇḍyaḥ syāt sādhyārthāc cāpi hīyate // K_380 //	miTyA-aBiyoge daNxyaH syAt sADya-arTAt ca-api hIyate // K_380 //
   pratyarthinārthinā vāpi sākṣidūṣaṇasādhane /	pratyarTinA-arTinA vA-api sAkzi-dUzaNa-sADane /
   prastutārthopayogitvād vyavahārāntaraṃ na ca // K_381 //	prastuta-arTa-upayogi-tvAt vyavahAra-antaram na ca // K_381 //
   sākṣidoṣāḥ pravaktavyāḥ saṃsadi prativādinā /	sAkzi-dozAH pravaktavyAH saMsadi prativAdinA /
   patre vilikhya tān sarvān vācyaḥ pratyuttaraṃ tataḥ // K_382 //	patre viliKya tAn sarvAn vAcyaH pratyuttaram tatas // K_382 //
   pratipattau tu sākṣitvam arhanti na kadācana /	pratipattO tu sAkzi-tvam arhanti na kadAcana /
   ato 'nyathā bhāvanīyāḥ kriyayā prativādinā // K_383 //	atas anyaTA BAvanIyAH kriyayA prativAdinA // K_383 //
   abhāvayan dhanam dāpyaḥ pratyarthī sākṣiṇaḥ sphuṭam /	aBAvayan Danam dApyaH pratyarTI sAkziNaH sPuwam /
   bhāvitāḥ sākṣiṇaḥ sarve sākṣidharmanirākṛtāḥ // K_384 //	BAvitAH sAkziNaH sarve sAkzi-Darma-nirAkRtAH // K_384 //
   ākāro 'ṅgitaceṣṭābhis tasya bhāvaṃ vibhāvayet /	AkAraH aFgita-cezwABiH tasya BAvam viBAvayet /
   prativādī bhaved dhīnaḥ so 'numānena lakṣyate // K_385 //	prativAdI Bavet DInaH saH anumAnena lakzyate // K_385 //
   kampaḥ svedo 'tha vaikalyam oṣṭhaśoṣābhimarśane /	kampaH svedaH aTa vEkalyam ozWa-Soza-aBimarSane /
   bhūlekhanaṃ sthānahānis tiryagūrdhvanirīkṣaṇam /	BU-leKanam sTAna-hAniH tiryak-UrDva-nirIkzaNam /
   svarabhedaś ca duṣṭasya cihnāny āhur manīṣiṇaḥ // K_386 //	svaraBedaH ca duzwasya cihnAni AhuH manIziNaH // K_386 //
   sabhāntaḥsthais tu vaktavyaṃ sākṣyaṃ nānyatra sākṣibhiḥ /	saBA-antar-sTEH tu vaktavyam sAkzyam na-anyatra sAkziBiH /
   sarvasākṣyeṣv ayaṃ dharmo hy anyatra sthāvareṣu tu // K_387 //	sarva-sAkzyezu ayam DarmaH hi anyatra sTAvarezu tu // K_387 //
   arthipratyarthisāṃnidhye sādhyārthasya ca saṃnidhau /	arTi-pratyarTi-sAMniDye sADya-arTasya ca saMniDO /
   pratyakṣaṃ deśayet sakṣyaṃ parokṣaṃ na kathaṃcana // K_388 //	pratyakzam deSayet sakzyam parokzam na kaTaMcana // K_388 //
   arthasyopari vaktavyaṃ tayor api vinā kvacit /	arTasya-upari vaktavyam tayoH api vinA kvacid /
   catuṣpadeṣv ayaṃ dharmo dvipadasthāvareṣu ca // K_389 //	catuzpadezu ayam DarmaH dvipada-sTAvarezu ca // K_389 //
   taulyagaṇimameyānām abhāve 'pi vivādayet /	tOlya-gaNima-meyAnAm aBAve api vivAdayet /
   kriyākāreṣu sarveṣu sākṣitvaṃ na tato 'nyathā // K_390 //	kriyAkArezu sarvezu sAkzi-tvam na tatas anyaTA // K_390 //
   vadhe cet prāṇināṃ sākṣyaṃ vādayec chivasaṃnidhau /	vaDe ced prANinAm sAkzyam vAdayet Siva-saMniDO /
   tadabhāve tu cihnasya nānyathaiva pravādayet // K_391 //	tad-aBAve tu cihnasya na-anyaTA-eva pravAdayet // K_391 //
   svabhāvoktaṃ vacas teṣāṃ grāhyaṃ yad doṣavarjitam /	svaBAva-uktam vacaH tezAm grAhyam yat doza-varjitam /
   ukte tu sākṣiṇo rājñā na praṣṭavyāḥ punaḥ punaḥ // K_392 //	ukte tu sAkziNaH rAjQA na prazwavyAH punar punar // K_392 //
   svabhāvenaiva yad brūyus tad grāhyaṃ vyāvahārikam /	svaBAvena-eva yat brUyuH tat grAhyam vyAvahArikam /
   ato yad anyad vibrūyur dharmārthaṃ tad apārthakam // K_393 //	atas yat anyat vibrUyuH Darma-arTam tat apArTakam // K_393 //
   samavetais tu yad dṛṣṭaṃ vaktavyaṃ tat tathaiva tu /	samavetEH tu yat dRzwam vaktavyam tat taTA-eva tu /
   vibhinnaikaikakāryaṃ yad vaktavyaṃ tat pṛthak pṛthak // K_394 //	viBinna-eka-eka-kAryam yat vaktavyam tat pRTak pRTak // K_394 //
   bhinnakāle tu yat kāryaṃ vijñātaṃ tatra sākṣibhiḥ /	Binna-kAle tu yat kAryam vijQAtam tatra sAkziBiH /
   ekaikaṃ vādayet tatra bhinnakālaṃ tu tad bhṛguḥ // K_395 //	ekEkam vAdayet tatra Binna-kAlam tu tat BRguH // K_395 //
   ṛṇādiṣu vivādeṣu sthiraprāyeṣu niścitam /	RNa-Adizu vivAdezu sTira-prAyezu niScitam /
   ūne vāpy adhike vārthe prokte sādhyaṃ na sidhyati // K_396 //	Une vA-api aDike vA-arTe prokte sADyam na siDyati // K_396 //
   sādhyārthāṃśe 'pi gadite sākṣibhiḥ sakalaṃ bhavet /	sADya-arTa-aMSe api gadite sAkziBiH sakalam Bavet /
   strīsaṅge sāhase caurye yat sādhyaṃ parikalpitam // K_397 //	strI-saFge sAhase cOrye yat sADyam parikalpitam // K_397 //
   ūnādhikaṃ tu yatra syāt tat sākṣyaṃ tatra varjayet /	Una-aDikam tu yatra syAt tat sAkzyam tatra varjayet /
   sākṣī tatra na daṇḍyaḥ syād abruvan daṇḍam arhati // K_398 //	sAkzI tatra na daNxyaH syAt abruvan daNxam arhati // K_398 //
   deśaṃ kālaṃ dhanaṃ saṃkhyāṃ rūpaṃ jātyākṛtī vayaḥ /	deSam kAlam Danam saMKyAm rUpam jAti-AkRtI vayaH /
   visaṃvaded yatra sākṣye tad anuktaṃ vidur budhāḥ // K_399 //	visaMvadet yatra sAkzye tat anuktam viduH buDAH // K_399 //
   nirdiṣṭeṣv arthajāteṣu sākṣī cet sākṣya āgate /	nirdizwezu arTa-jAtezu sAkzI ced sAkzyaH Agate /
   na brūyād akṣarasamaṃ na tan nigaditaṃ bhavet // K_400 //	na brUyAt akzara-samam na tat nigaditam Bavet // K_400 //
   ūnam abhyadhikaṃ vārthaṃ vibrūyur yatra sākṣiṇaḥ /	Unam aByaDikam vA-arTam vibrUyuH yatra sAkziNaH /
   tad apy ayuktaṃ vijñeyam eṣa sākṣiviniścayaḥ // K_401 //	tat api ayuktam vijQeyam eza sAkzi-viniScayaH // K_401 //
   [sākṣiṇāṃ doṣā daṇḍāś ca]	[sAkziNAm dozAH daNxAH ca]
   apṛṣṭaḥ sarvavacane pṛṣṭasyākathane tathā /	apRzwaH sarva-vacane pRzwasya-akaTane taTA /
   sākṣiṇaḥ saṃniroddhavyā garhyā daṇḍyāś ca dharmataḥ // K_402 //	sAkziNaH saMnirodDavyAH garhyAH daNxyAH ca DarmataH // K_402 //
   vākpāruṣye chale vāde dapyāḥ syur triśataṃ damam /	vAc-pAruzye Cale vAde dapyAH syuH tri-Satam damam /
   ṛṇādivādeṣu dhanaṃ te syur dāpyā ṛṇaṃ tathā // K_403 //	RNa-Adi-vAdezu Danam te syuH dApyAH RNam taTA // K_403 //
   yaḥ sākṣī naiva nirdiṣṭā nāhūto nāpi darśitaḥ /	yaH sAkzI na-eva nirdizwA na-AhUtaH na-api darSitaH /
   brūyān mithyeti tathyaṃ vā daṇḍyaḥ so 'pi narādhamaḥ // K_404 //	brUyAt miTyA-iti taTyam vA daNxyaH saH api nara-aDamaH // K_404 //
   sākṣī sākṣyaṃ na ced brūyāt samadaṇḍaṃ vahed ṛṇam /	sAkzI sAkzyam na ced brUyAt sama-daNxam vahet RNam /
   ato 'nyeṣu vivādeṣu triśataṃ daṇḍam arhati // K_405 //	atas anyezu vivAdezu tri-Satam daNxam arhati // K_405 //
   uktvānyathā bruvāṇāś ca daṇḍyāḥ syur vākchalānvitāḥ // K_406 //	uktvA-anyaTA bruvANAH ca daNxyAH syuH vAc-Cala-anvitAH // K_406 //
   yena kāryasya lobhena nirdiṣṭāḥ kūṭasākṣiṇaḥ /	yena kAryasya loBena nirdizwAH kUwa-sAkziNaH /
   gṛhītvā tasya sarvasvaṃ kuryān nirviṣayaṃ tataḥ // K_407 //	gRhItvA tasya sarva-svam kuryAt nirvizayam tatas // K_407 //
   yatra vai bhāvitaṃ kāryaṃ sākṣibhir vādinā bhavet /	yatra vE BAvitam kAryam sAkziBiH vAdinA Bavet /
   prativādī yadā tatra bhāvayet kāryam anyathā /	prativAdI yadA tatra BAvayet kAryam anyaTA /
   bahubhiś ca kulīnair vā pūrvāḥ syuḥ kūṭasākṣiṇaḥ // K_408 //	bahuBiH ca kulInEH vA pUrvAH syuH kUwa-sAkziNaH // K_408 //
   yadā śuddhā kriyā nyāyāt tadā tadvākyaśodhanam /	yadA SudDA kriyA nyAyAt tadA tad-vAkya-SoDanam /
   śuddhāc ca vākyād yaḥ śuddhaḥ sa śuddho 'rtha iti sthitiḥ // K_409 //	SudDAt ca vAkyAt yaH SudDaH sa SudDaH arTaH iti sTitiH // K_409 //
   saptāhāt tu pratīyeta yatra sākṣy anṛtaṃ vadet /	sapta-ahAt tu pratIyeta yatra sAkzI anRtam vadet /
   rogo 'gnir jñātimaraṇaṃ dvisaptāhāt trisapta vā /	rogaH agniH jQAti-maraNam dvi-sapta-ahAt tri-sapta vA /
   ṣaṭcatvāriṃśake vāpi dravyajātyādibhedataḥ // K_410 //	zawcatvAriMSake vA-api dravya-jAti-Adi-BedataH // K_410 //
   [divyāni teṣāṃ ca vivādapadaviṣayiṇī vyavasthā]	[divyAni tezAm ca vivAda-pada-vizayiNI vyavasTA]
   na kaścid abhiyoktāraṃ divyeṣu viniyojayet /	na kaScid aBiyoktAram divyezu viniyojayet /
   abhiyuktāya dātavyaṃ divyaṃ divyaviśāradaiḥ // K_411 //	aBiyuktAya dAtavyam divyam divya-viSAradEH // K_411 //
   pārthivaiḥ śaṅkitānāṃ tu tulādīni niyojayet /	pArTivEH SaFkitAnAm tu tulA-AdIni niyojayet /
   ātmaśuddhividhāne ca na śiras tatra kalpayet // K_412 //	Atma-SudDi-viDAne ca na SiraH tatra kalpayet // K_412 //
   lokāpavādaduṣṭānāṃ śaṅkitānāṃ ca dasyubhiḥ /	loka-apavAda-duzwAnAm SaFkitAnAm ca dasyuBiH /
   tulādīni niyojyāni na śiras tatra vai bhṛguḥ // K_413 //	tulA-AdIni niyojyAni na SiraH tatra vE BRguH // K_413 //
   na śaṅkāsu śiraḥ kośe kalpayet tu kadācana /	na SaFkAsu SiraH koSe kalpayet tu kadAcana /
   aśirāṃsi ca divyāni rājabhṛtyeṣu dāpayet // K_414 //	aSirAMsi ca divyAni rAja-BRtyezu dApayet // K_414 //
   śaṅkāviśvāsasaṃdhāne vibhāge rikthināṃ sadā /	SaFkA-viSvAsa-saMDAne viBAge rikTinAm sadA /
   kriyāsamūhakartṛtve kośam eva pradāpayet // K_415 //	kriyA-samUha-kartR-tve koSam eva pradApayet // K_415 //
   dattasyāpahnavo yatra pramāṇaṃ tatra kalpayet /	dattasya-apahnavaH yatra pramANam tatra kalpayet /
   steyasāhasayor divyaṃ svalpe 'py arthe pradāpayet // K_416 //	steya-sAhasayoH divyam su-alpe api arTe pradApayet // K_416 //
   sarvadravyapramāṇaṃ tu jñātvā hema prakalpayet /	sarva-dravya-pramANam tu jQAtvA hema prakalpayet /
   hemapramāṇayuktaṃ tu tadā divyaṃ niyojayet // K_417 //	hema-pramANa-yuktam tu tadA divyam niyojayet // K_417 //
   jñātvā saṃkhyāṃ suvarṇānāṃ śatanāśe viṣaṃ smṛtam /	jQAtvA saMKyAm suvarNAnAm Sata-nASe vizam smRtam /
   aśītes tu vināśe vai dadyāc caiva hutāśanam // K_418 //	aSIteH tu vinASe vE dadyAt ca-eva hutASanam // K_418 //
   ṣaṣṭyā nāśe jalaṃ deyaṃ catvāriṃśati vai ghaṭam /	zazwyA nASe jalam deyam catvAriMSati vE Gawam /
   viṃśaddaśavināśe vai kośapānaṃ vidhīyate // K_419 //	viMSat-daSa-vinASe vE koSa-pAnam viDIyate // K_419 //
   pañcādhikasya vā nāśe tadardhārdhasya tandulāḥ /	paQca-aDikasya vA nASe tad-arDa-arDasya tandulAH /
   tadardhārdhasya nāśe tu spṛśet putrādimastakam // K_420 //	tad-arDa-arDasya nASe tu spRSet putra-Adi-mastakam // K_420 //
   tadardhārdhasya nāśe tu laukikāś ca kriyāḥ smṛtāḥ /	tad-arDa-arDasya nASe tu lOkikAH ca kriyAH smRtAH /
   evaṃ vicārayan rājā dharmārthābhyāṃ na hīyate // K_421 //	evam vicArayan rAjA Darma-arTAByAm na hIyate // K_421 //
   [divyānām arthipratyarthijātiśilpānusāriṇyo vyavasthāḥ]	[divyAnAm arTi-pratyarTi-jAti-Silpa-anusAriNyaH vyavasTAH]
   rājanye 'gniṃ ghaṭaṃ vipre vaiśye toyaṃ niyojayet /	rAjanye agnim Gawam vipre vESye toyam niyojayet /
   sarveṣu sarvadivyaṃ vā viṣaṃ varṃjya dviyottame // K_422 //	sarvezu sarva-divyam vA vizam varMjya dviyottame // K_422 //
   gorakṣakān vāṇijakāṃs tathā kārukuśīlavān /	gorakzakAn vANijakAn taTA kAru-kuSIlavAn /
   preṣyān vārdhuṣikāṃś caiva grāhayec śūdravad dvijān // K_423 //	prezyAn vArDuzikAn ca-eva grAhayet SUdra-vat dvijAn // K_423 //
   na lohaśilpinām agniṃ salilaṃ nāmbusevinām /	na loha-SilpinAm agnim salilam na-ambu-sevinAm /
   mantrayogavidāṃ caiva viṣaṃ dadyāc ca na kvacit /	mantra-yoga-vidAm ca-eva vizam dadyAt ca na kvacid /
   taṇḍulair na niyuñjīta vratinaṃ mukharogiṇam // K_424 //	taNxulEH na niyuQjIta vratinam muKa-rogiNam // K_424 //
   kuṣṭhināṃ varjayed agniṃ salilaṃ śvāsakāsinām /	kuzWinAm varjayet agnim salilam SvAsa-kAsinAm /
   pittaśleṣmavatāṃ nityaṃ viṣaṃ tu parivarjayet // K_425 //	pitta-SlezmavatAm nityam vizam tu parivarjayet // K_425 //
   madyapastrīvyasanināṃ kitavānāṃ tathaiva ca /	madyapa-strI-vyasaninAm kitavAnAm taTA-eva ca /
   kośaḥ prājñair na dātavyo ye ca nāstikavṛttayaḥ // K_426 //	koSaH prAjQEH na dAtavyaH ye ca nAstika-vRttayaH // K_426 //
   mātāpitṛdvijaguru- bālastrīrājaghātinām /	mAtA-pitR-dvija-guru bAla-strI-rAja-GAtinAm /
   mahāpātakayuktānāṃ nāstikānāṃ viśeṣataḥ // K_427 //	mahApAtaka-yuktAnAm nAstikAnAm viSezataH // K_427 //
   liṅgināṃ praśaṭhānāṃ tu mantrayogakriyāvidām /	liFginAm praSaWAnAm tu mantra-yoga-kriyA-avidAm /
   varṇasaṃkarajātānāṃ pāpābhyāsapravartinām // K_428 //	varNa-saMkara-jAtAnAm pApa-aByAsa-pravartinAm // K_428 //
   eteṣv evābhiyogeṣu nindyeṣv eva ca yatnataḥ /	etezu eva-aBiyogezu nindyezu eva ca yatnatas /
   divyaṃ prakalpyen naiva rājā dharmaparāyaṇaḥ // K_429 //	divyam prakalpyet na-eva rAjA Darma-parAyaNaH // K_429 //
   etair eva niyuktānāṃ sādhūnāṃ divyam arhati /	etEH eva niyuktAnAm sADUnAm divyam arhati /
   necchanti sādhavo yatra tatra śodhyāḥ svakair naraiḥ // K_430 //	na-icCanti sADavaH yatra tatra SoDyAH svakEH narEH // K_430 //
   mahāpātakayukteṣu nāstikeṣu viśeṣataḥ /	mahApAtaka-yuktezu nAstikezu viSezataH /
   na deyaṃ teṣu divyaṃ tu pāpābhyāsarateṣu ca // K_431 //	na deyam tezu divyam tu pApa-aByAsa-ratezu ca // K_431 //
   eṣu vādeṣu divyāni pratiṣiddhāni yatnataḥ /	ezu vAdezu divyAni pratizidDAni yatnatas /
   kārayet sajjanais tāni nābhiśastaṃ tyajen manuḥ // K_432 //	kArayet sat-janEH tAni na-aBiSastam tyajet manuH // K_432 //
   aspṛśyādhamadāsānāṃ mlecchānāṃ pāpakāriṇām /	aspRSya-aDama-dAsAnAm mlecCAnAm pApa-kAriNAm /
   prātilomyapasūtānāṃ niścayo na tu rājani /	prAtilomyapasUtAnAm niScayaH na tu rAjani /
   tatprasiddhāni divyāni saṃśaye teṣu nirdiśet // K_433 //	tad-prasidDAni divyAni saMSaye tezu nirdiSet // K_433 //
   [divyadeśāḥ]	[divya-deSAH]
   indrasthāne 'bhiśastānāṃ mahāpātakināṃ nṛṇām /	indra-sTAne aBiSastAnAm mahApAtakinAm nRNAm /
   nṛpadrohe pravṛttānāṃ rājadvāre prayojayet // K_434 //	nRpa-drohe pravRttAnAm rAjadvAre prayojayet // K_434 //
   prātilomyaprasūtānāṃ divyaṃ deyaṃ catuṣpathe /	prAtilomya-prasUtAnAm divyam deyam catuzpaTe /
   ato 'nyeṣu sabhāmadhye divyaṃ deyaṃ vidur budhāḥ // K_435 //	atas anyezu saBA-maDye divyam deyam viduH buDAH // K_435 //
   kāladeśavirodhe tu yathāyuktaṃ prakalpayet /	kAla-deSa-viroDe tu yaTA-yuktam prakalpayet /
   anyena hārayed divyaṃ vidhir eṣa viparyaye // K_436 //	anyena hArayet divyam viDiH eza viparyaye // K_436 //
   adeśakāladattāni bahirvāsakṛtāni ca /	adeSa-kAla-dattAni bahis-vAsa-kRtAni ca /
   vyabhicāraṃ sadārtheṣu kurvantīha na saṃśayaḥ // K_437 //	vyaBicAram sadA-arTezu kurvanti-iha na saMSayaH // K_437 //
   sādhayet tat punaḥ sādhyaṃ vyāghāte sādhanasya hi /	sADayet tat punar sADyam vyAGAte sADanasya hi /
   dattāny api yathoktāni rājā divyāni varjayet /	dattAni api yaTA-uktAni rAjA divyAni varjayet /
   mūrkhair lubdhaiś ca duṣṭaiś ca punar deyāni tāni vai // K_438 //	mUrKEH lubDEH ca duzwEH ca punar deyAni tAni vE // K_438 //
   tasmād yathoktavidhinā divyaṃ deyaṃ viśāradaiḥ /	tasmAt yaTA-ukta-viDinA divyam deyam viSAradEH /
   ayathoktaprayuktaṃ tu na śaktaṃ tasya sādhane // K_439 //	ayaTA-ukta-prayuktam tu na Saktam tasya sADane // K_439 //
   śikyac chede tulābhaṅge tathā vāpi guṇasya vā /	Sikyat Cede tulA-BaFge taTA vA-api guNasya vA /
   śuddhes tu saṃśaye caiva parīkṣeta punar naram // K_440 //	SudDeH tu saMSaye ca-eva parIkzeta punar naram // K_440 //
   [agnidivyavidhiḥ]	[agni-divya-viDiH]
   praskhalaty abhiyuktaś cet sthānād anyatra dahyate /	prasKalati aBiyuktaH ced sTAnAt anyatra dahyate /
   na dagdhaṃ tu vidur devās tasya bhūyo 'pi dāpayet // K_441 //	na dagDam tu viduH devAH tasya BUyas api dApayet // K_441 //
   [udakadivyavidhiḥ]	[udaka-divya-viDiH]
   śarāṃs tv anāyasair agraiḥ prakurvīta viśuddhaye /	SarAn tu anAyasEH agrEH prakurvIta viSudDaye /
   veṇakāṇḍamayāṃś caiva kṣeptā ca sudṛḍhaṃ kṣipet // K_442 //	veNa-kANxa-mayAn ca-eva kzeptA ca su-dRXam kzipet // K_442 //
   kṣipte tu majjanaṃ kāryaṃ gamanaṃ samakālikam /	kzipte tu majjanam kAryam gamanam sama-kAlikam /
   gamane tv āgamaḥ kāryaḥ pumān anyo jale viśet // K_443 //	gamane tu AgamaH kAryaH pumAn anyaH jale viSet // K_443 //
   śiromānaṃ tu dṛśyeta na karṇau nāpi nāsikā /	SiraH-mAnam tu dRSyeta na karNO na-api nAsikA /
   apsu praveśane yasya śuddhaṃ tam api nirdiśet // K_444 //	apsu praveSane yasya SudDam tam api nirdiSet // K_444 //
   nimajjyotplavate yas tu dṛṣṭaś cet prāṇibhir naraḥ /	nimajjya-utplavate yaH tu dRzwaH ced prANiBiH naraH /
   punas tatra nimajjet sa deśacihnavibhāvite // K_445 //	punar tatra nimajjet sa deSa-cihna-viBAvite // K_445 //
   [viṣadivyavidhiḥ]	[viza-divya-viDiH]
   ajāśṛṅganibhaṃ śyāmaṃ supīnaṃ śṛṅgasaṃbhavam /	ajA-SRFga-niBam SyAmam su-pInam SRFga-saMBavam /
   bhaṅge ca śṛṅgaverābhaṃ khyātaṃ tacśṛṅgiṇāṃ viṣam // K_446 //	BaFge ca SRFgavera-ABam KyAtam tat-SRFgiNAm vizam // K_446 //
   raktaṃ tadasitaṃ kuryāt kaṭinaṃ caiva tallakṣaṇāt /	raktam tat-asitam kuryAt kawinam ca-eva tad-lakzaNAt /
   anena vidhinā jñeyaṃ divyaṃ divyaviśāradaiḥ // K_447 //	anena viDinA jQeyam divyam divya-viSAradEH // K_447 //
   vatsanābhanibhaṃ pītaṃ varṇajñānena niścayaḥ /	vatsanABa-niBam pItam varNa-jQAnena niScayaH /
   śuktiśaṅkhākṛtir bhaṅge vidyāt tadvatsanābhakam // K_448 //	Sukti-SaFKa-AkRtiH BaFge vidyAt tad-vatsanABakam // K_448 //
   madhukṣīrasamāyuktaṃ svacchaṃ kurvīta tatkṣaṇāt /	maDu-kzIra-samAyuktam svacCam kurvIta tad-kzaNAt /
   bāhyam evaṃ samākhyātaṃ lakṣaṇaṃ dharmasādhakaiḥ // K_449 //	bAhyam evam samAKyAtam lakzaNam Darma-sADakEH // K_449 //
   pūrvāhṇe śītale deśe viṣaṃ dadyāt tu dehinām /	pUrvAhNe SItale deSe vizam dadyAt tu dehinAm /
   ghṛtena yojitaṃ ślakṣṇaṃ piṣṭaṃ triṃśadguṇena tu // K_450 //	GRtena yojitam SlakzNam pizwam triMSat-guNena tu // K_450 //
   viṣasya palaṣaḍbhāgād bhāgo viṃśatim astu yaḥ /	vizasya pala-zaz-BAgAt BAgaH viMSatim astu yaH /
   tam aṣṭabhāgahīnaṃ śodhye deyaṃ ghṛtāplutam // K_451 //	tam azwa-BAga-hInam SoDye deyam GRta-Aplutam // K_451 //
   [kośadivyavidhiḥ]	[koSa-divya-viDiH]
   svalpe 'parādhe devānāṃ snāpayitvāyudhodakam /	su-alpe aparADe devAnAm snApayitvA-AyuDa-udakam /
   pāyyo vikāre cāśuddho niyamyaḥ śucir anyathā // K_452 //	pAyyaH vikAre ca-aSudDaH niyamyaH SuciH anyaTA // K_452 //
   [taṇḍulavidhiḥ]	[taNxula-viDiH]
   devatāsnānapānīya- divye taṇḍulabhakṣaṇe /	devatA-snAna-pAnIya divye taNxula-BakzaNe /
   śuddhaniṣṭhīvanāc śuddho niyamyo 'śucir anyathā // K_453 //	SudDa-nizWIvanAt SudDaH niyamyaH aSuciH anyaTA // K_453 //
   avaṣṭambhābhiyuktasya viśuddhasyāpi kośataḥ /	avazwamBa-aBiyuktasya viSudDasya-api koSataH /
   sadaṇḍam abhiyogaṃ ca dāpayed abhiyojakam /	sa-daNxam aBiyogam ca dApayet aBiyojakam /
   divyena śuddhaṃ puruṣaṃ sat kuryād dhārmiko nṛpaḥ // K_454 //	divyena SudDam puruzam sat kuryAt DArmikaH nRpaH // K_454 //
   śoṇitaṃ dṛśyate yatra hanuvālaṃ ca sīdati /	SoNitam dRSyate yatra hanu-vAlam ca sIdati /
   gātraṃ ca kampate yasya tam aśuddhaṃ vinirdiśet // K_455 //	gAtram ca kampate yasya tam aSudDam vinirdiSet // K_455 //
   atha daivavisaṃvādāt trisaptāhāt tu dāpayet /	aTa dEva-visaMvAdAt tri-sapta-ahAt tu dApayet /
   abhiyuktaṃ tu yatnena tam arthaṃ daṇḍam eva ca // K_456 //	aBiyuktam tu yatnena tam arTam daNxam eva ca // K_456 //
   tasyaikasya na sarvasya janasya yadi tad bhavet /	tasya-ekasya na sarvasya janasya yadi tat Bavet /
   rogo 'gnir jñātimaraṇam ṛṇaṃ dāpyo damaṃ ca saḥ // K_457 //	rogaH agniH jQAti-maraNam RNam dApyaH damam ca saH // K_457 //
   kṣayātisāravisphoṭās tālvasthiparipīḍanam /	kzaya-atisAra-visPowAH tAlu-asTi-paripIxanam /
   netraruggalarogaś ca tathonmādaḥ prajāyate /	netra-ruj-gala-rogaH ca taTA-unmAdaH prajAyate /
   śirorugbhujabhaṅgaś ca daivikā vyādhayo nṛṇām // K_458 //	SiraH-ruj-Buja-BaFgaH ca dEvikAH vyADayaH nRNAm // K_458 //
   śatārdhaṃ dāpayec śuddham aśuddho daṇḍabhāg bhavet // K_459 //	Sata-arDam dApayet SudDam aSudDaH daNxa-BAj Bavet // K_459 //
   viṣe toye hutāśe ca tulākośe ca taṇḍule /	vize toye hutASe ca tulA-koSe ca taNxule /
   taptamāṣakadivye ca kramād daṇḍaṃ prakalpayet // K_460 //	tapta-mAzaka-divye ca kramAt daNxam prakalpayet // K_460 //
   sahasraṃ ṣaṭśataṃ caiva tathā pañca śatāni ca /	sahasram zaz-Satam ca-eva taTA paQca SatAni ca /
   catustridvyekam evaṃ ca hīnaṃ hīneṣu kalpayet // K_461 //	catur-tri-dvi-ekam evam ca hInam hInezu kalpayet // K_461 //
   [śapathavidhiḥ]	[SapaTa-viDiH]
   yatropadiśyate karma kartur aṅgaṃ na tūcyate /	yatra-upadiSyate karma kartuH aFgam na tu-ucyate /
   dakṣiṇas tatra vijñeyaḥ karmaṇāṃ pāragaḥ karaḥ // K_462 //	dakziNaH tatra vijQeyaH karmaNAm pAragaH karaH // K_462 //
   ācaturdaśakād ahno yasya no rājadaivikam /	AcaturdaSakAt ahnaH yasya naH rAja-dEvikam /
   vyasanaṃ jāyate ghoraṃ sa jñeyaḥ śapathe śuciḥ // K_463 //	vyasanam jAyate Goram sa jQeyaH SapaTe SuciH // K_463 //
   [unmattāsvatantrādikṛtānāṃ vicāraḥ]	[unmatta-asvatantra-Adi-kRtAnAm vicAraH]
   unmattenaiva mattena tathā bhāvāntareṇa vā /	unmattena-eva mattena taTA BAva-antareNa vA /
   yad dattaṃ yat kṛtaṃ vātha pramāṇaṃ naiva tad bhavet // K_464 //	yat dattam yat kRtam vA-aTa pramANam na-eva tat Bavet // K_464 //
   asvatantrakṛtaṃ kāryaṃ tasya svāmī nivartayet /	asvatantra-kRtam kAryam tasya svAmI nivartayet /
   na bhartrā vivadetānyo bhītonmattakṛtād ṛte // K_465 //	na BartrA vivadeta-anyaH BIta-unmatta-kRtAt Rte // K_465 //
   pitāsvatantraḥ pitṛmān bhrātā bhātṛvya eva vā /	pitA-asvatantraH pitRmAn BrAtA BAtRvyaH eva vA /
   kaniṣṭho vāvibhaktasvo dāsaḥ karmakaras tathā // K_466 //	kanizWaH vA-aviBakta-svaH dAsaH karmakaraH taTA // K_466 //
   na kṣetragṛhadāsānāṃ dānādhamanavikrayāḥ /	na kzetra-gRha-dAsAnAm dAna-ADamana-vikrayAH /
   asvatantrakṛtāḥ siddhiṃ prāpnuyur nānuvarṇitāḥ // K_467 //	asvatantra-kRtAH sidDim prApnuyuH na-anuvarNitAH // K_467 //
   pramāṇaṃ sarva evaite paṇyānāṃ krayavikraye /	pramANam sarve eva-ete paNyAnAm kraya-vikraye /
   yadi saṃvyavahāraṃ te kurvanto 'py anumoditāḥ // K_468 //	yadi saMvyavahAram te kurvantaH api anumoditAH // K_468 //
   kṣetrādīṇāṃ tathaiva syur bhrātā bhrātṛsutaḥ sutaḥ /	kzetra-AdINAm taTA-eva syuH BrAtA BrAtR-sutaH sutaH /
   nisṛṣṭāḥ kṛtyakaraṇe guruṇā yadi gacchatā // K_469 //	nisRzwAH kRtya-karaNe guruNA yadi gacCatA // K_469 //
   nisṛṣṭārthas tu yo yasmin tasminn arthe prabhus tu saḥ /	nisRzwa-arTaH tu yaH yasmin tasmin arTe praBuH tu saH /
   tadbhartā tatkṛtaṃ kāryaṃ nānyathā kartum arhati // K_470 //	tad-BartA tat-kRtam kAryam na-anyaTA kartum arhati // K_470 //
   sutasya sutadārāṇāṃ vaśitvaṃ tv anuśāsane /	sutasya suta-dArANAm vaSitvam tu anuSAsane /
   vikraye caiva dāne ca vaśitvaṃ na sute pituḥ // K_471 //	vikraye ca-eva dAne ca vaSitvam na sute pituH // K_471 //
   [nirṇayakṛtyam]	[nirNaya-kRtyam]
   śuddhis tu śāstratattvajñaiś cikitsā samudāhṛtā /	SudDiH tu SAstra-tattva-jQEH cikitsA samudAhRtA /
   prāyaścittaṃ ca daṇḍaṃ ca tābhyāṃ sā dvividhā smṛtā // K_472 //	prAyaScittam ca daNxam ca tAByAm sA dviviDA smRtA // K_472 //
   anekārthābhiyoge 'pi yāvat saṃsādhayed dhanī /	aneka-arTa-aBiyoge api yAvat saMsADayet DanI /
   sākṣibhis tāvad evāsau labhate sādhitaṃ dhanam // K_473 //	sAkziBiH tAvat eva-asO laBate sADitam Danam // K_473 //
   sarvāpalāpaṃ yaḥ kṛtvā mitho 'lpam api saṃvadet /	sarva-apalApam yaH kRtvA miTas alpam api saMvadet /
   sarvam eva tu dāpyaḥ syād abhiyukto bṛhaspatiḥ // K_474 //	sarvam eva tu dApyaH syAt aBiyuktaH bRhaspatiH // K_474 //
   evaṃ dharmāsanasthena samenaiva vivādinā /	evam Darma-Asana-sTena samena-eva vivAdinA /
   kāryāṇāṃ nirṇayo dṛśyo brāhmaṇaiḥ saha nānyathā // K_475 //	kAryANAm nirNayaH dRSyaH brAhmaNEH saha na-anyaTA // K_475 //
   vyavahārān svayaṃ dṛṣṭvā śrutvā vā prāṅvivākataḥ /	vyavahArAn svayam dRzwvA SrutvA vA prAFvivAkataH /
   jayapatraṃ tato dadyāt parijñānāya pārthivaḥ // K_476 //	jaya-patram tatas dadyAt parijQAnAya pArTivaH // K_476 //
   [daṇḍavidhiḥ]	[daNxa-viDiH]
   rājā tu svāmine vipraṃ sāntvenaiva pradāpayet /	rAjA tu svAmine vipram sAntvena-eva pradApayet /
   deśācāreṇa cānyāṃs tu duṣṭān saṃpīḍya dāpayet // K_477 //	deSa-AcAreNa ca-anyAn tu duzwAn saMpIxya dApayet // K_477 //
   rikthinaṃ suhṛdaṃ vāpi cchalenaiva pradāpayet /	rikTinam suhRdam vA-api cCalena-eva pradApayet /
   vaṇijaḥ karṣakāṃś cāpi śilpinaś cābravīd bhṛguḥ // K_478 //	vaNijaH karzakAn ca-api SilpinaH ca-abravIt BRguH // K_478 //
   dhanadānāsahaṃ buddhvā svādhīnaṃ karma kārayet /	Dana-dAna-asaham budDvA svADInam karma kArayet /
   aśaktau bandhanāgāraṃ praveśyo brāhmaṇād ṛte // K_479 //	aSaktO banDana-AgAram praveSyaH brAhmaNAt Rte // K_479 //
   karṣakān kṣatraviśśūdrān samīhānāṃs tu dāpayet // K_480 //	karzakAn kzatra-viS-SUdrAn samIhAnAn tu dApayet // K_480 //
   ācāryasya pitur mātur bāndhavānāṃ tathaiva ca /	AcAryasya pituH mAtuH bAnDavAnAm taTA-eva ca /
   eteṣām aparādheṣu daṇḍo naiva vidhīyate // K_481 //	etezAm aparADezu daNxaH na-eva viDIyate // K_481 //
   prāṇātyaye tu yatra syād akāryakaraṇaṃ kṛtam /	prANa-atyaye tu yatra syAt akArya-karaNam kRtam /
   daṇḍas tatra tu naiva syād eṣa dharmo bhṛgusmṛtaḥ // K_482 //	daNxaH tatra tu na-eva syAt eza DarmaH BRgu-smRtaH // K_482 //
   na jātu brāhmaṇaṃ hanyāt sarvapāpeṣv avasthitam /	na jAtu brAhmaNam hanyAt sarva-pApezu avasTitam /
   rāṣṭrāc cainaṃ bahiḥ kuryāt samagradhanam akṣatam // K_483 //	rAzwrAt ca-enam bahis kuryAt samagra-Danam akzatam // K_483 //
   caturṇām api varṇānāṃ prāyaścittam akurvatām /	caturNAm api varNAnAm prAyaScittam akurvatAm /
   śarīradhanasaṃyuktaṃ daṇḍaṃ dharmyaṃ prakalpayet // K_484 //	SarIra-Dana-saMyuktam daNxam Darmyam prakalpayet // K_484 //
   yena doṣeṇa śūdrasya daṇḍo bhavati dharmataḥ /	yena dozeNa SUdrasya daNxaH Bavati DarmataH /
   tena cet kṣatraviprāṇāṃ dviguṇo dviguṇo bhavet // K_485 //	tena ced kzatra-viprANAm dviguNaH dviguNaH Bavet // K_485 //
   pravrajyāvasitaṃ śūdraṃ japahomaparāyaṇam /	pravrajyA-vasitam SUdram japa-homa-parAyaNam /
   vadhena śāsayet pāpaṃ daṇḍyo vā dviguṇaṃ damam // K_486 //	vaDena SAsayet pApam daNxyaH vA dviguNam damam // K_486 //
   sarveṣu cāparādheṣu puṃso yo 'rthadamaḥ smṛtaḥ /	sarvezu ca-aparADezu puMsaH yaH arTa-damaH smRtaH /
   tadardhaṃ yoṣito dadyur vadhe puṃso 'ṅga kartanam // K_487 //	tad-arDam yozitaH dadyuH vaDe puMsaH aFga kartanam // K_487 //
   nāsvatantrāḥ striyo grāhyāḥ pumāṃs tatrāparādhyati /	na-asvatantrAH striyaH grAhyAH pumAn tatra-aparADyati /
   prabhuṇā śāsanīyās tā rājā tu puruṣaṃ nayet // K_488 //	praBuNA SAsanIyAH tAH rAjA tu puruzam nayet // K_488 //
   proṣitasvāmikā nārī prāpitā yady api grahe /	prozita-svAmikA nArI prApitA yadi api grahe /
   tāvat sā bandhane sthāpyā yāvat pratyāgataḥ prabhuḥ // K_489 //	tAvat sA banDane sTApyAH yAvat pratyAgataH praBuH // K_489 //
   kalpito yasya yo daṇḍas tv aparādhasya yatnataḥ /	kalpitaH yasya yaH daNxaH tu aparADasya yatnatas /
   paṇānāṃ grahaṇaṃ tu syāt tanmūlyaṃ vātha rājani // K_490 //	paNAnAm grahaNam tu syAt tad-mUlyam vA-aTa rAjani // K_490 //
   māṣapādo dvipādo vā daṇḍo yatra pravartitaḥ /	mAzapAdaH dvi-pAdaH vA daNxaH yatra pravartitaH /
   anirdiṣṭaṃ tu vijñeyaṃ māṣakaṃ tu prakalpayet // K_491 //	anirdizwam tu vijQeyam mAzakam tu prakalpayet // K_491 //
   yatrokto māṣakair daṇḍo rājataṃ tatra nirdiśeta /	yatra-uktaH mAzakEH daNxaH rAjatam tatra nirdiSeta /
   kṛṣṇalaiś coktam eva syād uktadaṇḍaviniścayaḥ // K_492 //	kRzNalEH ca-uktam eva syAt ukta-daNxa-viniScayaH // K_492 //
   māṣo viṃśatibhāgas tu jñeyaḥ kārṣāpaṇasya tu /	mAzaH viMSati-BAgaH tu jQeyaH kArzApaNasya tu /
   kākaṇī tu caturbhāgā māṣakasya paṇasya ca // K_493 //	kAkaNI tu catur-BAgAH mAzakasya paNasya ca // K_493 //
   pañcanadyāḥ pradeśe tu saṃjñeyaṃ vyavahārikī /	paQcanadyAH pradeSe tu saMjQA-iyam vyavahArikI /
   kārṣāpaṇoṇḍikā jñeyās tāś catasras tu dhānakaḥ /	kArzApaNa-uNxikAH jQeyAH tAH catasraH tu DAnakaH /
   te dvādaśa suvarṇās tu dīnāraś citrakaḥ smṛtaḥ // K_494 //	te dvAdaSa suvarNAH tu dInAraH citrakaH smRtaH // K_494 //
   [punarnyāyaḥ]	[punar-nyAyaH]
   asat sad iti yaḥ pakṣaḥ sabhyair evāvadhāryate /	asat sat iti yaH pakzaH saByEH eva-avaDAryate /
   tīritaḥ so 'nuśiṣṭas tu sākṣivākyāt prakīrtitaḥ // K_495 //	tIritaH saH anuSizwaH tu sAkzi-vAkyAt prakIrtitaH // K_495 //
   kulādibhir niścite 'pi santoṣaṃ na gatas tu yaḥ /	kula-AdiBiH niScite api santozam na gataH tu yaH /
   vicārya tat kṛtaṃ rājā kukṛtaṃ punar uddharet // K_496 //	vicArya tat kRtam rAjA kukRtam punar udDaret // K_496 //
   [ṛṇādāne vṛddhivicāraḥ]	[RNa-AdAne vRdDi-vicAraH]
   na strībhyo dāsabālebhyaḥ prayacchet kvacid uddhṛtam /	na strIByaH dAsa-bAleByaH prayacCet kvacid udDRtam /
   dātā na labhate tat tu tebhyo dadyāt tu yad vasu // K_497 //	dAtA na laBate tat tu teByaH dadyAt tu yat vasu // K_497 //
   ṛṇikena tu yā vṛddhir adhikā saṃprakalpitā /	RNikena tu yA vRdDiH aDikA saMprakalpitA /
   āpatkālakṛtā nityaṃ dātavyā kāritā tu sā /	Apad-kAla-kRtA nityam dAtavyA kAritA tu sA /
   anyathā kāritā vṛddhir na dātavyā kathaṃcana // K_498 //	anyaTA kAritA vRdDiH na dAtavyA kaTaMcana // K_498 //
   ekāntenaiva vṛddhiṃ tu śodhayed yatra carṇikam /	ekAntena-eva vRdDim tu SoDayet yatra ca-RNikam /
   pratikālaṃ dadāty eva śikhāvṛddhis tu sā smṛtā // K_499 //	pratikAlam dadAti eva SiKA-vRdDiH tu sA smRtA // K_499 //
   gṛhāt toṣaḥ phalaṃ kṣetrād bhogalābhaḥ prakīrtitaḥ // K_500 //	gRhAt tozaH Palam kzetrAt Boga-lABaH prakIrtitaH // K_500 //
   ādhibhogas tv aśeṣo yo vṛddhis tu parikalpitaḥ /	ADi-BogaH tu aSezaH yaH vRdDiH tu parikalpitaH /
   prayogo yatra caivaṃ syād ādhibhogaḥ sa ucyate // K_501 //	prayogaH yatra ca-evam syAt ADiBogaH saH ucyate // K_501 //
   [ākṛtavṛddhiḥ]	[a-akRtavRdDiH]
   yo yācitakam ādāya tam adattvā diśaṃ vrajet /	yaH yAcitakam AdAya tam adattvA diSam vrajet /
   ūrdhvaṃ saṃvatsarāt tasya taddhanaṃ vṛddhim āpnuyāt // K_502 //	UrDvam saMvatsarAt tasya tat-Danam vRdDim ApnuyAt // K_502 //
   kṛtvoddhāram adattvā yo yācitas tu diśaṃ vrajet /	kRtvA-udDAram adattvA yaH yAcitaH tu diSam vrajet /
   ūrdhvaṃ māsatrayāt tasya taddhanaṃ vṛddhim āpnuyāt // K_503 //	UrDvam mAsa-trayAt tasya tat-Danam vRdDim ApnuyAt // K_503 //
   svadeśe 'pi sthito yas tu na dadyād yācitaḥ kvacit /	sva-deSe api sTitaH yaH tu na dadyAt yAcitaH kvacid /
   taṃ tato 'kāritāṃ vṛddhim anicchantaṃ ca dāpayet // K_504 //	tam tatas akAritAm vRdDim anicCantam ca dApayet // K_504 //
   prītidattaṃ na vardheta yāvan na pratiyācitam /	prIti-dattam na varDeta yAvat na pratiyAcitam /
   yācyamānam adattaṃ ced vardhate pañcakaṃ śatam // K_505 //	yAcyamAnam adattam ced varDate paQcakam Satam // K_505 //
   nikṣiptaṃ vṛddhiśeṣaṃ ca krayavikrayam eva ca /	nikziptam vRdDi-Sezam ca kraya-vikrayam eva ca /
   yācyamānam adattaṃ ced vardhate pañcakaṃ śatam // K_506 //	yAcyamAnam adattam ced varDate paQcakam Satam // K_506 //
   paṇyaṃ gṛhītvā yo mūlyam adattvaiva diśaṃ vrajet /	paNyam gRhItvA yaH mUlyam adattvA-eva diSam vrajet /
   ṛtutrayasyāpariṣṭāt taddhanaṃ vṛddhim āpnuyāt // K_507 //	Rtu-trayasya-aparizwAt tat-Danam vRdDim ApnuyAt // K_507 //
   carmasasyāsavadyūte paṇyamūlye ca sarvadā /	carma-sasya-Asava-dyUte paNya-mUlye ca sarvadA /
   strīśulkeṣu na vṛddhiḥ syāt prātibhāvyāgateṣu ca // K_508 //	strI-Sulkezu na vRdDiH syAt prAtiBAvya-Agatezu ca // K_508 //
   [vṛddheḥ parimāṇaṃ]	[vRdDeH parimANaM]
   grāhyaṃ syād dviguṇaṃ dravyaṃ prayuktaṃ dhanināṃ sadā /	grAhyam syAt dviguNam dravyam prayuktam DaninAm sadA /
   labhate cen na dviguṇaṃ punar vṛddhiṃ prakalpayet // K_509 //	laBate ced na dviguNam punar vRdDim prakalpayet // K_509 //
   maṇimuktāpravālānāṃ suvarṇarajatasya ca /	maNi-muktA-pravAlAnAm suvarNa-rajatasya ca /
   tiṣṭhati dviguṇā vṛddhiḥ phālakaiṭāvikasya ca // K_510 //	tizWati dviguNA vRdDiH PAla-kEwa-Avikasya ca // K_510 //
   tailānāṃ caiva sarveṣāṃ madyānām atha sarpiṣām /	tElAnAm ca-eva sarvezAm madyAnAm aTa sarpizAm /
   vṛddhir aṣṭaguṇā jñeyā guḍasya lavaṇasya ca // K_511 //	vRdDiH azwaguNAH jQeyAH guxasya lavaNasya ca // K_511 //
   kupyaṃ pañcaguṇaṃ bhūmis tathaivāṣṭaguṇā matā /	kupyam paQcaguNam BUmiH taTA-eva-azwaguNA matA /
   sadya eveti vacanāt sadya eva pradīyate // K_512 //	sadyas eva-iti vacanAt sadyas eva pradIyate // K_512 //
   [ṛṇoddharaṇaṃ]	[RNot-haraNaM]
   [anekarṇasamavāye vidhiḥ]	[anekarNa-samavAye viDiH]
   ekāhe likhitaṃ yat tu tat tu kuryād ṛṇaṃ samam /	eka-ahe liKitam yat tu tat tu kuryAt RNam samam /
   grahaṇaṃ rakṣaṇaṃ lābham anyathā tu yathākramam // K_513 //	grahaNam rakzaNam lABam anyaTA tu yaTAkramam // K_513 //
   nānāṛṇasamavāye tu yad yat pūrvakṛtaṃ bhavet /	nAnA-aRNa-samavAye tu yat yat pUrva-kRtam Bavet /
   tat tad evāgrato deyaṃ rājñaḥ syāc śrotriyād anu // K_514 //	tat tat eva-agratas deyam rAjQaH syAt SrotriyAt anu // K_514 //
   yasya dravyeṇa yat paṇyaṃ sādhitaṃ yo vibhāvayet /	yasya dravyeNa yat paNyam sADitam yaH viBAvayet /
   tad dravyam ṛṇikenaiva dātavyaṃ tasya nānyathā // K_515 //	tat dravyam RNikena-eva dAtavyam tasya na-anyaTA // K_515 //
   [ādhiḥ]	[ADiH]
   dravyaṃ gṛhītvā vṛddhyarthaṃ bhogayogyaṃ dadāti cet /	dravyam gRhItvA vRdDi-arTam Boga-yogyam dadAti ced /
   jaṅgamaṃ sthāvaraṃ vāpi bhogyādhiḥ sa tu kathyate /	jaFgamam sTAvaram vA-api Bogya-ADiH sa tu kaTyate /
   mūlyaṃ tadādhikaṃ dattvā svakṣetrādikam āpnuyāt // K_516 //	mUlyam tadA-aDikam dattvA sva-kzetra-Adikam ApnuyAt // K_516 //
   ādhim ekaṃ dvayor yas tu kuryāt kā pratipad bhavet /	ADim ekam dvayoH yaH tu kuryAt kA pratipad Bavet /
   tayoḥ pūrvakṛtaṃ grāhyaṃ tatkartā coradaṇḍabhāk // K_517 //	tayoH pUrva-kRtam grAhyam tad-kartA cora-daNxa-BAj // K_517 //
   ādhānaṃ vikrayo dānaṃ lekhyasākṣyakṛtaṃ yadā /	ADAnam vikrayaH dAnam leKya-sAkzya-kRtam yadA /
   ekakriyāviruddhaṃ tu lekhyaṃ tatrāpahārakam // K_518 //	eka-kriyA-virudDam tu leKyam tatra-apahArakam // K_518 //
   anirdiṣṭaṃ ca nirdiṣṭam ekatra ca vilekhitam /	anirdizwam ca nirdizwam ekatra ca vileKitam /
   viśeṣalikhitaṃ jyāya iti kātyāyano 'bravīt // K_519 //	viSeza-liKitam jyAyaH iti kAtyAyanaH abravIt // K_519 //
   yo 'vidyamānaṃ prathamam anirdiṣṭasvarūpakam /	yaH avidyamAnam praTamam anirdizwa-svarUpakam /
   ākāśabhūtam ādadhyād anirdiṣṭaṃ ca tad bhavet /	AkASa-BUtam AdaDyAt anirdizwam ca tat Bavet /
   yad yat tadāsya vidyeta tad ādiṣṭaṃ vinirdiśet // K_520 //	yat yat tadA-asya vidyeta tat Adizwam vinirdiSet // K_520 //
   yas tu sarvasvam ādiśya prāk paścān nāmacihnitam /	yaH tu sarva-svam AdiSya prAk paScAt nAma-cihnitam /
   ādadhyāt tat kathaṃ na syāc cihnitaṃ balavattaram // K_521 //	AdaDyAt tat kaTam na syAt cihnitam balavattaram // K_521 //
   maryādācihnitaṃ kṣetraṃ grāmaṃ vāpi yadā bhavet /	maryAdA-cihnitam kzetram grAmam vA-api yadA Bavet /
   grāmādayaś ca likhyante tadā siddhim avāpnuyāt // K_522 //	grAma-AdayaH ca liKyante tadA sidDim avApnuyAt // K_522 //
   ādhīkṛtaṃ tu yat kiṃcid vinaṣṭaṃ daivarājataḥ /	ADIkRtam tu yat kiMcid vinazwam dEva-rAjataH /
   tatra ṛṇaṃ sodayaṃ dāpyo dhaninām adhamarṇakaḥ // K_523 //	tatra RNam sa-udayam dApyaH DaninAm aDamarNakaH // K_523 //
   na ced dhanikadoṣeṇa nipated vā mriyeta vā /	na ced Danika-dozeNa nipatet vA mriyeta vA /
   ādhim anyaṃ sa dāpyaḥ syād ṛṇān mucyeta narṇikaḥ // K_524 //	ADim anyam sa dApyaH syAt RNAt mucyeta na-RNikaH // K_524 //
   akāmam ananujñātam adhiṃ yaḥ karma kārayet /	akAmam ananujQAtam aDim yaH karma kArayet /
   bhoktā karmaphalaṃ dāpyo vṛddhiṃ vā labhate na saḥ // K_525 //	BoktA karma-Palam dApyaH vRdDim vA laBate na saH // K_525 //
   yas tv ādhiṃ karma kurvāṇaṃ vācā daṇḍena karmabhiḥ /	yaH tu ADim karma kurvANam vAcA daNxena karmaBiH /
   pīḍayed bhatsayec caiva prāpnuyāt pūrvasāhasam // K_526 //	pIxayet Batsayet ca-eva prApnuyAt pUrva-sAhasam // K_526 //
   balādakāmaṃ yatrādhim anisṛṣṭaṃ praveśayet /	balAt-akAmam yatra-ADim anisRzwam praveSayet /
   prāpnuyāt sāhasaṃ pūrvam ādhātā cādhim āpnuyāt // K_527 //	prApnuyAt sAhasam pUrvam ADAtA ca-ADim ApnuyAt // K_527 //
   ādhiṃ duṣṭena lekhyena bhuṅkte yam ṛṇikād dhanī /	ADim duzwena leKyena BuFkte yam RNikAt DanI /
   nṛpo damaṃ dāpayitvā ādhikekhyaṃ vināśayet // K_528 //	nRpaH damam dApayitvA ADikeKyam vinASayet // K_528 //
   ādhātā yatra na syāt tu dhanī bandhaṃ nivedayet /	ADAtA yatra na syAt tu DanI banDam nivedayet /
   rājñas tataḥ sa vikhyāto vikreya iti dhāraṇā /	rAjQaH tatas sa viKyAtaH vikreyaH iti DAraNA /
   savṛddhikaṃ gṛhītvā tu śeṣaṃ rājan yathārpayet // K_529 //	sa-vRdDikam gRhItvA tu Sezam rAjan yaTA-arpayet // K_529 //
   [pratibhūvidhānam]	[pratiBU-viDAnam]
   dānopasthānavādeṣu viśvāsaśapathāya ca /	dAna-upasTAna-vAdezu viSvAsa-SapaTAya ca /
   lagnakaṃ kārayed evaṃ yathāyogaṃ viparyaye // K_530 //	lagnakam kArayet evam yaTAyogam viparyaye // K_530 //
   darśanapratibhūryas taṃ deśe kāle na darśayet /	darSana-pratiBUH-yaH tam deSe kAle na darSayet /
   nibandham āvahet tatra daivarājakṛtād ṛte // K_531 //	nibanDam Avahet tatra dEva-rAja-kRtAt Rte // K_531 //
   naṣṭasyānveṣaṇārthaṃ tu deyaṃ pakṣatrayaṃ param /	nazwasya-anvezaNa-arTam tu deyam pakza-trayam param /
   yady asau darśayet tatra moktavyaḥ pratibhūr bhavet // K_532 //	yadi asO darSayet tatra moktavyaH pratiBUH Bavet // K_532 //
   kāle vyatīte pratibhūr yadi taṃ naiva darśayet /	kAle vyatIte pratiBUH yadi tam na-eva darSayet /
   sa tam arthaṃ pradāpyaḥ syāt prete caivaṃ vidhīyate // K_533 //	sa tam arTam pradApyaH syAt prete ca-evam viDIyate // K_533 //
   gṛhītvā bandhakaṃ yatra darśane 'sya sthito bhavet /	gRhItvA banDakam yatra darSane asya sTitaH Bavet /
   vinā pitrā dhanaṃ tasmād dāpyaḥ syāt tad ṛṇaṃ sutaḥ // K_534 //	vinA pitrA Danam tasmAt dApyaH syAt tat RNam sutaH // K_534 //
   yo yasya pratibhūs tiṣṭhed darśanāyeha mānavaḥ /	yaH yasya pratiBUH tizWet darSanAya-iha mAnavaH /
   adarśayan sa taṃ tasmai prayacchet svadhanād ṛṇam // K_535 //	adarSayan sa tam tasmE prayacCet sva-DanAt RNam // K_535 //
   ādyau tu vitathe dāpyau tatkālāveditaṃ dhanam /	AdyO tu vitaTe dApyO tad-kAla-Aveditam Danam /
   uttarau tu visaṃvāde tau vinā tatsutau tathā // K_536 //	uttarO tu visaMvAde tO vinA tad-sutO taTA // K_536 //
   ekacchāyāśrite sarvaṃ dadyāt tu proṣite sutaḥ /	ekacCAyA-ASrite sarvam dadyAt tu prozite sutaH /
   mṛte pitari pitṛaṃśaṃ pararṇaṃ na bṛhaspatiḥ // K_537 //	mRte pitari pitR-aMSam para-RNam na bRhaspatiH // K_537 //
   ekacchāyāpraviṣṭānāṃ dāpyo tas tatra dṛśyate /	eka=-CAyA-pravizwAnAm dApyaH tas tatra dRSyate /
   proṣite tatsutaḥ sarvaṃ pitraṃśaṃ tu mṛte sutaḥ // K_538 //	prozite tad-sutaH sarvam pitR-aMSam tu mRte sutaH // K_538 //
   prātibhāvyaṃ tu yo dadyāt pīḍitaḥ pratibhāvitaḥ /	prAtiBAvyam tu yaH dadyAt pIxitaH pratiBAvitaH /
   tripakṣāt parataḥ so 'rthaṃ dviguṇaṃ labdhum arhati // K_539 //	tri-pakzAt paratas saH arTam dviguNam labDum arhati // K_539 //
   yasyārthe yena yad dattaṃ vidhinābhyarthitena tu /	yasya-arTe yena yat dattam viDinA-aByarTitena tu /
   sākṣibhir bhāvitenaiva pratibhūs tat samāpnuyāt // K_540 //	sAkziBiH BAvitena-eva pratiBUH tat samApnuyAt // K_540 //
   satyaṃkāravisaṃvāde dviguṇaṃ pratidāpayet /	satyaMkAra-visaMvAde dviguNam pratidApayet /
   akurvatas tu tad dhāni satyaṃkāraprayojanam // K_541 //	akurvataH tu tat DAni satyaMkAra-prayojanam // K_541 //
   [pitrādibhiḥ kṛtam ṛṇaṃ kena pratideyam]	[pitR-AdiBiH kRtam RNam kena pratideyam]
   kuṭumbārtham aśaktena gṛhītaṃ vyādhitena vā /	kuwumba-arTam aSaktena gRhItam vyADitena vA /
   upaplavanimitte ca vidyād āpatkṛte tu tat // K_542 //	upaplava-nimitte ca vidyAt Apad-kRte tu tat // K_542 //
   kanyāvaivāhikaṃ caiva pretakārye ca yatkṛtam /	kanyA-vEvAhikam ca-eva pretakArye ca yat-kRtam /
   etat sarvaṃ pradātavyaṃ kuṭumbena kṛtaṃ prabhoḥ // K_543 //	etat sarvam pradAtavyam kuwumbena kRtam praBoH // K_543 //
   ṛṇaṃ putrakṛtaṃ pitrā na deyam iti dharmataḥ /	RNam putra-kRtam pitrA na deyam iti DarmataH /
   deyaṃ pratiśrutaṃ yat syāt yac ca syād anumoditam // K_544 //	deyam pratiSrutam yat syAt yat ca syAt anumoditam // K_544 //
   proṣitasyāmatenāpi kuṭumbārtham ṛṇaṃ kṛtam /	prozitasya-Amatena-api kuwumba-arTam RNam kRtam /
   dāsastrīmātṛśiṣyair vā dadyāt putreṇa vā bhṛguḥ // K_545 //	dAsa-strI-mAtR-SizyEH vA dadyAt putreNa vA BRguH // K_545 //
   bhartrā putreṇa vā sārdhaṃ kevalenātmanā kṛtam /	BartrA putreNa vA sArDam kevalena-AtmanA kRtam /
   ṛṇam evaṃvidhaṃ deyaṃ nānyathā tatkṛtaṃ striyā // K_546 //	RNam evaMviDam deyam na-anyaTA tat-kRtam striyAH // K_546 //
   martukāmena yā bhartrā proktā deyam ṛṇaṃ tvayā /	martu-kAmena yA BartrA proktA deyam RNam tvayA /
   aprapannāpi sā dāpyā dhanaṃ yady āśritaṃ striyām // K_547 //	aprapannA-api sA dApyAH Danam yadi ASritam striyAm // K_547 //
   vidyamāneapi rogārte svadeśāt proṣite 'pi vā /	vidyamAnA-iapi roga-Arte sva-deSAt prozite api vA /
   viṃśāt saṃvatsarād deyaṃ ṛṇaṃ pitṛkṛtaṃ sutaiḥ // K_548 //	viMSAt saMvatsarAt deyam RNam pitR-kRtam sutEH // K_548 //
   vyādhitonmattavṛddhānāṃ tathā dīrghapravāsinām /	vyADita-unmatta-vRdDAnAm taTA dIrGa-pravAsinAm /
   ṛṇam evaṃvidhaṃ putrāñ jīvatām api dāpayet // K_549 //	RNam evaMviDam putrAn jIvatAm api dApayet // K_549 //
   sāṃnidhye 'pi pituḥ putrair ṛṇaṃ deyaṃ vibhāvitam /	sAMniDye api pituH putrEH RNam deyam viBAvitam /
   jātyandhapatitonmatta- kṣayaśvitrādirogiṇaḥ // K_550 //	jAti-anDa-patita-unmatta kzaya-Svitra-Adi-rogiNaH // K_550 //
   pitṝṇāṃ sūnubhir jātair dānenaivādhamād ṛṇāt /	pitLNAm sUnuBiH jAtEH dAnena-eva-aDamAt RNAt /
   vimokṣas tu yatas tasmād icchanti pitaraḥ sutān // K_551 //	vimokzaH tu yatas tasmAt icCanti pitaraH sutAn // K_551 //
   nāprāptavyavahāreṇa pitary uparate kvacit /	na-aprApta-vyavahAreNa pitari uparate kvacid /
   kāle tu vidhinā deyaṃ vaseyur narake 'nyathā // K_552 //	kAle tu viDinA deyam vaseyuH narake anyaTA // K_552 //
   aprāptavyavahāraś cet svatantro 'pīha narṇabhāk /	aprApta-vyavahAraH ced svatantraH api-iha na-RNa-BAj /
   svātantryaṃ hi smṛtaṃ jyeṣṭhe jyaiṣṭhe guṇavayaḥkṛtam // K_553 //	svAtantryam hi smRtam jyezWe jyEzWe guNa-vayaH-kRtam // K_553 //
   yad dṛṣṭaṃ dattaśeṣaṃ vā deyaṃ paitāmahaṃ tu tat /	yat dRzwam datta-Sezam vA deyam pEtAmaham tu tat /
   sadoṣaṃ vyāhataṃ pitrā naiva deyam ṛṇaṃ kvacit // K_554 //	sa-dozam vyAhatam pitrA na-eva deyam RNam kvacid // K_554 //
   pitrā dṛṣṭam ṛṇaṃ yat tu kramāyātaṃ pitāmahāt /	pitrA dRzwam RNam yat tu krama-AyAtam pitAmahAt /
   nirdoṣaṃ noddhṛtaṃ putrair deyaṃ pautrais tu tadbhṛguḥ // K_555 //	nirdozam na-udDRtam putrEH deyam pOtrEH tu tad-BRguH // K_555 //
   paitāmahaṃ tu yat putrair na dattaṃ rogibhiḥ sthitaiḥ /	pEtAmaham tu yat putrEH na dattam rogiBiH sTitEH /
   tasmād evaṃvidhaṃ pautrair deyaṃ paitāmahaṃ samam // K_556 //	tasmAt evaMviDam pOtrEH deyam pEtAmaham samam // K_556 //
   ṛṇaṃ tu dāpayet putraṃ yadi syān nirupadravaḥ /	RNam tu dApayet putram yadi syAt nirupadravaH /
   draviṇārhaś ca dhuryaś ca nānyathā dāpayet sutam // K_557 //	draviNa-arhaH ca DuryaH ca na-anyaTA dApayet sutam // K_557 //
   yad deyaṃ pitṛbhir nityaṃ tadabhāve tu taddhanāt /	yat deyam pitRBiH nityam tad-aBAve tu tad-DanAt /
   tad dhanaṃ putraputrair vā deyaṃ tatsvāmine tadā // K_558 //	tat Danam putra-putrEH vA deyam tad-svAmine tadA // K_558 //
   pitrarṇe vidyamāne tu na ca putro dhanaṃ haret /	pitrA-RNe vidyamAne tu na ca putraH Danam haret /
   deyaṃ taddhanike dravyaṃ mṛte gṛhṇaṃs tu dāpyate // K_559 //	deyam tat-Danike dravyam mRte gRhNan tu dApyate // K_559 //
   putrābhāve tu dātavyam ṛṇaṃ pautreṇa yatnataḥ /	putra-aBAve tu dAtavyam RNam pOtreNa yatnatas /
   caturthena na dātavyaṃ tasmāt tad vinirvartate // K_560 //	caturTena na dAtavyam tasmAt tat vinirvartate // K_560 //
   prātibhāvyāgataṃ pautrair dātavyaṃ na tu tatkvacit /	prAtiBAvya-Agatam pOtrEH dAtavyam na tu tad-kvacid /
   putreṇāpi samaṃ deyam ṛṇaṃ sarvatra paitṛkam // K_561 //	putreNa-api samam deyam RNam sarvatra pEtRkam // K_561 //
   rikthahartrā ṛṇaṃ deyaṃ tadabhāve ca yoṣitaḥ /	rikTa-hartrA RNam deyam tad-aBAve ca yozitaH /
   putraiś ca tadabhāve 'nyai rikthabhāgbhir yathākramam // K_562 //	putrEH ca tad-aBAve anyEH rikTa-BAgBiH yaTAkramam // K_562 //
   yāvan na paitṛkaṃ dravyaṃ vidyamānaṃ labhet sutaḥ /	yAvat na pEtRkam dravyam vidyamAnam laBet sutaH /
   susamṛddo 'pi dāpyaḥ syāt tāvan naivādhamarṇikaḥ // K_563 //	su-samRddaH api dApyaH syAt tAvat na-eva-aDamarNikaH // K_563 //
   likhitaṃ muktakaṃ vāpi deyaṃ yat tu pratiśrutam /	liKitam muktakam vA-api deyam yat tu pratiSrutam /
   parapūrvastriyai yat tu vidyāt kāmakṛtaṃ nṛṇām // K_564 //	parapUrva-striyE yat tu vidyAt kAma-kRtam nRNAm // K_564 //
   yatra hiṃsāṃ samutpādya krodhād dravyaṃ vināśya vā /	yatra hiMsAm samutpAdya kroDAt dravyam vinASya vA /
   uktaṃ tuṣṭikaraṃ yat tu vidyād krodhakṛtaṃ tu tat // K_565 //	uktam tuzwi-karam yat tu vidyAt kroDa-kRtam tu tat // K_565 //
   svasthenārtena vā deyaṃ bhāvitaṃ dharmakāraṇāt /	svasTena-Artena vA deyam BAvitam Darma-kAraNAt /
   adattvā tu mṛte dāpyas tatsuto nātra saṃśayaḥ // K_566 //	adattvA tu mRte dApyaH tad-sutaH na-atra saMSayaH // K_566 //
   nirdhanair anapatyais tu yat kṛtaṃ śauṇḍikādibhiḥ /	nirDanEH anapatyEH tu yat kRtam SONxikA-AdiBiH /
   tatstrīṇām upabhoktā tu dadyāt tadṛṇam eva hi // K_567 //	tad-strINAm upaBoktA tu dadyAt tad-RNam eva hi // K_567 //
   śauṇḍikavyādhajanaka- gopanāvikayoṣitām /	SONxika-vyADa-janaka gopa-nAvika-yozitAm /
   adhiṣṭhātā ṛṇaṃ dāpyas tāsāṃ bhartṛkriyāsu tat // K_568 //	aDizWAtAH RNam dApyaH tAsAm BartR-kriyAsu tat // K_568 //
   na ca bhāryākṛtam ṛṇaṃ kathaṃcit patyur ābhavet /	na ca BAryA-akRtam RNam kaTaMcid patyuH ABavet /
   āpatkṛtād ṛte puṃsāṃ kuṭumbārthe hi vistaraḥ // K_569 //	Apad-kRtAt Rte puMsAm kuwumba-arTe hi vistaraH // K_569 //
   anyatra rajakavyādha- gopaśauṇḍikayoṣitām /	anyatra rajaka-vyADa gopa-SONxika-yozitAm /
   teṣāṃ tu tatparā vṛttiḥ kuṭumbaṃ ca tadāśrayam // K_570 //	tezAm tu tad-parA vRttiH kuwumbam ca tad-ASrayam // K_570 //
   amatenaiva putrasya pradhanā yānyam āśrayet /	amatena-eva putrasya praDanAH yA-anyam ASrayet /
   putreṇaivāpahāryaṃ tad- dhanaṃ duhitṛbhir vinā // K_571 //	putreNa-eva-apahAryam tad Danam duhitRBiH vinA // K_571 //
   ṛṇārtham āharet tantuṃ na sukhārthaṃ kadācana /	RNa-arTam Aharet tantum na suKa-arTam kadAcana /
   ayukte kāraṇe yasmāt pitarau tu na dāpayet // K_572 //	ayukte kAraNe yasmAt pitarO tu na dApayet // K_572 //
   yā svaputraṃ tu jahyāt strī samartham api putriṇī /	yA sva-putram tu jahyAt strI samarTam api putriNI /
   āhṛtya strīdhanaṃ tatra pitryarṇaṃ śodhayen manuḥ // K_573 //	AhRtya strIDanam tatra pitrya-RNam SoDayet manuH // K_573 //
   bālaputrādhikārthā ca bhartāraṃ yānyam āśritā /	bAla-putra-aDika-arTA ca BartAram yA-anyam ASritA /
   āśritas tadṛṇaṃ dadyād bālaputrāvidhiḥ smṛtaḥ // K_574 //	ASritaH tat-RNam dadyAt bAla-putrA-viDiH smRtaH // K_574 //
   dīrghapravāsinirbandhu- jaḍonmattārtaliṅginām /	dIrGa-pravAsi-nirbanDu jaxa-unmatta-Arta-liFginAm /
   jīvatām api dātavyaṃ tatstrīdravyasamāśritaiḥ // K_575 //	jIvatAm api dAtavyam tad-strI-dravya-samASritEH // K_575 //
   vyasanābhiplute putre bālo vā yatna dṛśyate /	vyasana-aBiplute putre bAlaH vA yatna dRSyate /
   dravyahṛd dāpyate tatra tasyābhāve purandhrihṛt // K_576 //	dravya-hRt dApyate tatra tasya-aBAve puranDri-hRt // K_576 //
   pūrvaṃ dadyād dhanagrāhaḥ putras tasmād anantaram /	pUrvam dadyAt Dana-grAhaH putraH tasmAt anantaram /
   yoṣidgrāhaḥ sutābhāve putro vātyantanirdhanaḥ // K_577 //	yozit-grAhaH suta-aBAve putraH vA-atyanta-nirDanaH // K_577 //
   deyaṃ bhāryākṛtam ṛṇaṃ bhartrā putreṇa mātṛkam /	deyam BAryA-akRtam RNam BartrA putreNa mAtRkam /
   bhartur arthe kṛtaṃ yat syād abhidhāya gate diśam // K_578 //	BartuH arTe kRtam yat syAt aBiDAya gate diSam // K_578 //
   deyaṃ putrakṛtaṃ tat syād yac ca syād anuvarṇitam /	deyam putra-kRtam tat syAt yat ca syAt anuvarNitam /
   kṛtāsaṃvāditaṃ yac ca śrutvā caivānucoditam // K_579 //	kRtA-saMvAditam yat ca SrutvA ca-eva-anucoditam // K_579 //
   [adharmaṇikasyāvarodhādinā dhanoddhāravicāra]	[aDarmaNikasya-avaroDa-AdinA Dana-udDAra-vicAra]
   dhāryo 'varuddhas tv ṛṇikaḥ prakāśaṃ janasaṃsadi /	DAryaH avarudDaH tu RNikaH prakASam jana-saMsadi /
   yāvan na dadyād deyaṃ ca deśācārasthitir yathā // K_580 //	yAvat na dadyAt deyam ca deSa-AcAra-sTitiH yaTA // K_580 //
   viṇmūtraśaṅkā yasya syād dhāryamāṇasya dehinaḥ /	viz-mUtra-SaFkA yasya syAt DAryamANasya dehinaH /
   pṛṣṭhato vānugantavyo nibaddhaṃ vā samutsṛjet // K_581 //	pRzWatas vA-anugantavyaH nibadDam vA samutsRjet // K_581 //
   sa kṛtapratibhūś caiva moktavyaḥ syād dine dine /	sa kRta-pratiBUH ca-eva moktavyaH syAt dine dine /
   āhārakāle rātrau ca nibandhe pratibhūḥ sthitaḥ // K_582 //	AhAra-kAle rAtrO ca nibanDe pratiBUH sTitaH // K_582 //
   yo darśanapratibhuvaṃ nādhigacchen na cāśrayet /	yaH darSana-pratiBuvam na-aDigacCet na ca-ASrayet /
   sa cārake niroddhavyaḥ sthāpyo vāvedya rakṣiṇaḥ // K_583 //	sa cArake nirodDavyaH sTApyaH vA-Avedya rakziNaH // K_583 //
   na cārake niroddhavya āryaḥ prātyayikaḥ śuciḥ /	na cArake nirodDavyaH AryaH prAtyayikaH SuciH /
   so 'nibaddhaḥ pramoktavyo nibaddhaḥ śapathena vā // K_584 //	saH anibadDaH pramoktavyaH nibadDaH SapaTena vA // K_584 //
   pīḍanenoparodhena sādhayed ṛṇikaṃ dhanī /	pIxanena-uparoDena sADayet RNikam DanI /
   karmaṇā vyavahāreṇa sāntvenādau vibhāvitaḥ // K_585 //	karmaNA vyavahAreNa sAntvena-AdO viBAvitaH // K_585 //
   ādadītārtham evaṃ tu vyājenācaritena ca /	AdadIta-arTam evam tu vyAjena-Acaritena ca /
   karmaṇā kṣatraviśśūdrān samahīnāṃś ca dāpayet // K_586 //	karmaNA kzatra-viS-SUdrAn sama-hInAn ca dApayet // K_586 //
   rājānaṃ svāminaṃ vipraṃ sāntvenaiva pradāpayet /	rAjAnam svAminam vipram sAntvena-eva pradApayet /
   rikthinaṃ suhṛdaṃ vāpi cchalenaiva prasādhayet // K_587 //	rikTinam suhRdam vA-api cCalena-eva prasADayet // K_587 //
   vaṇijaḥ karṣakāś caiva śilpinaś cābravīd bhṛguḥ /	vaNijaH karzakAH ca-eva SilpinaH ca-abravIt BRguH /
   deśācāreṇa dāpyāḥ syur duṣṭān saṃpīḍya dāpayet // K_588 //	deSa-AcAreNa dApyAH syuH duzwAn saMpIxya dApayet // K_588 //
   pīḍayet tu dhanī yatra ṛṇikaṃ nyāyavādinam /	pIxayet tu DanI yatra RNikam nyAya-vAdinam /
   tasmād arthāt sa hīyeta tatsamaṃ cāpnuyād damam // K_589 //	tasmAt arTAt sa hIyeta tad-samam ca-ApnuyAt damam // K_589 //
   yadi hy ādāv anādiṣṭam aśubhaṃ karma kārayet /	yadi hi AdO anAdizwam aSuBam karma kArayet /
   prāpnuyāt sāhasaṃ pūrvam ṛṇān mucyeta carṇikaḥ // K_590 //	prApnuyAt sAhasam pUrvam RNAt mucyeta ca-RNikaH // K_590 //
   uddhārādikam ādāya svāmine na dadāti yaḥ /	udDAra-Adikam AdAya svAmine na dadAti yaH /
   sa tasya dāso bhṛtyaḥ strī paśur vā jāyate gṛhe // K_591 //	sa tasya dAsaH BRtyaH strI paSuH vA jAyate gRhe // K_591 //
   [upanidhiḥ]	[upaniDiH]
   trayaproṣitanikṣipta- bandhānvāhitayācitam /	traya-prozita-nikzipta banDa-anvAhita-yAcitam /
   vaiśyavṛttyarpitaṃ caiva so 'rthas tūpanidhiḥ smṛtaḥ // K_592 //	vESya-vRtti-arpitam ca-eva saH arTaH tu-upaniDiH smRtaH // K_592 //
   nikṣiptaṃ yasya yat kiṃcit tatprayatnena pālayet /	nikziptam yasya yat kiMcid tat-prayatnena pAlayet /
   daivarājakṛtād anyo vināśas tasya kīrtyate // K_593 //	dEva-rAja-kRtAt anyaH vinASaH tasya kIrtyate // K_593 //
   yasya doṣeṇa yat kiṃcid vināśyeta hriyeta vā /	yasya dozeNa yat kiMcid vinASyeta hriyeta vA /
   tad dravyaṃ sodayaṃ dāpyo daivarājakṛtād vinā // K_594 //	tat dravyam sa-udayam dApyaH dEva-rAja-kRtAt vinA // K_594 //
   yācitānantaraṃ nāśe daivarājakṛte 'pi saḥ /	yAcita-anantaram nASe dEva-rAja-kRte api saH /
   grahītā pratidāpyaḥ syān mūlyamātraṃ na saṃśayaḥ // K_595 //	grahItA pratidApyaH syAt mUlya-mAtram na saMSayaH // K_595 //
   nyāsādikaṃ paradravyaṃ prabhakṣitam upekṣitam /	nyAsa-Adikam para-dravyam praBakzitam upekzitam /
   ajñānanāśitaṃ caiva yena dāpyaḥ sa eva tat // K_596 //	ajQAna-nASitam ca-eva yena dApyaH saH eva tat // K_596 //
   bhakṣitaṃ sodayaṃ dāpyaḥ samaṃ dāpya upekṣitam /	Bakzitam sa-udayam dApyaH samam dApya upekzitam /
   kiṃcin nyūnaṃ pradāpyaḥ syād dravyam ajñānanāśitam // K_597 //	kiMcid nyUnam pradApyaH syAt dravyam ajQAna-nASitam // K_597 //
   arājadaivikenāpi nikṣiptaṃ yatra nāśitam /	arAja-dEvikena-api nikziptam yatra nASitam /
   grahītuḥ saha bhāṇḍena dātur naṣṭaṃ tad ucyate // K_598 //	grahItuH saha BANxena dAtuH nazwam tat ucyate // K_598 //
   jñātvā dravyaviyogaṃ tu dātā yatra vinikṣipet /	jQAtvA dravya-viyogam tu dAtA yatra vinikzipet /
   sarvopāyavināśe 'pi grahītā naiva dāpyate // K_599 //	sarva-upAya-vinASe api grahItA na-eva dApyate // K_599 //
   grāhakasya hi yad doṣān naṣṭaṃ tu grāhakasya tat /	grAhakasya hi yat dozAn nazwam tu grAhakasya tat /
   tasmin naṣṭe hṛte vāpi grahītā mūlyam āharet // K_600 //	tasmin nazwe hRte vA-api grahItA mUlyam Aharet // K_600 //
   grāhyas tūpanidhiḥ kāle kālahīnaṃ tu varjayet /	grAhyaH tu-upaniDiH kAle kAla-hInam tu varjayet /
   kālahīnaṃ dadaddaṇḍaṃ dviguṇaṃ ca pradāpyate // K_601 //	kAla-hInam dadat-daNxam dviguNam ca pradApyate // K_601 //
   sarveṣūpanidhiṣv ete vidhayaḥ parikīrtitāḥ // K_602 //	sarvezu-upaniDizu ete viDayaH parikIrtitAH // K_602 //
   yaiś ca saṃskriyate nyāso divasaiḥ pariniścitaiḥ /	yEH ca saMskriyate nyAsaH divasEH pariniScitEH /
   tadūrdhvaṃ sthāpayec śilpī dāpyo daivahate 'pi tat // K_603 //	tad-UrDvam sTApayet SilpI dApyaH dEva-hate api tat // K_603 //
   nyāsadoṣād vināśaḥ syāc śilpinaṃ tan na dāpayet /	nyAsa-dozAt vinASaH syAt Silpinam tat na dApayet /
   dāpayec śilpidoṣāt tat saṃskārārthaṃ yad arpitam // K_604 //	dApayet Silpi-dozAt tat saMskAra-arTam yat arpitam // K_604 //
   svalpenāpi ca yat karma naṣṭaṃ ced bhṛtakasya tat /	su-alpena-api ca yat karma nazwam ced BRtakasya tat /
   paryāptaṃ ditsatas tasya vinaśyet tad agṛhṇataḥ // K_605 //	paryAptam ditsataH tasya vinaSyet tat agRhNataH // K_605 //
   yadi tat kāryam uddiśya kālaṃ pariniyamya vā /	yadi tat kAryam uddiSya kAlam pariniyamya vA /
   yācito 'rdhakṛte tasminn aprāpte na tu dāpyate // K_606 //	yAcitaH arDa-kRte tasmin aprApte na tu dApyate // K_606 //
   prāptakāle kṛte kārye na dadyād yācito 'pi san /	prApta-kAle kRte kArye na dadyAt yAcitaH api san /
   tasmin naṣṭe vāpi grahītā mūlyam āharet // K_607 //	tasmin nazwe vA-api grahItA mUlyam Aharet // K_607 //
   yācyamāno na dadyād vā dāpyas tat sodayaṃ bhavet // K_608 //	yAcyamAnaH na dadyAt vA dApyaH tat sa-udayam Bavet // K_608 //
   atha kāryavipattis tu tasyaiva svāmino bhavet /	aTa kArya-vipattiH tu tasya-eva svAminaH Bavet /
   aprāpte vai sa kāle tu dāpyas tv ardhakṛte 'pi tat // K_609 //	aprApte vE sa kAle tu dApyaH tu arDa-kRte api tat // K_609 //
   yo yācitakam ādāya na dadyāt pratiyācitaḥ /	yaH yAcitakam AdAya na dadyAt pratiyAcitaH /
   sa nigṛhya balād dāpyo daṇḍyaś ca na dadāti yaḥ // K_610 //	sa nigRhya balAt dApyaH daNxyaH ca na dadAti yaH // K_610 //
   anumārgeṇa kāryeṣu anyasmin vacanān mama /	anumArgeNa kAryezu anyasmin vacanAt mama /
   dadyās tvam iti yo dattaḥ sa ihānvādhir ucyate // K_611 //	dadyAH tvam iti yaH dattaH saH iha-anvADiH ucyate // K_611 //
   [asvāmivikrayaḥ]	[asvAmi-vikrayaH]
   asvāmivikrayaṃ dānam ādhiṃ ca vinivartayet // K_612 //	asvAmi-vikrayam dAnam ADim ca vinivartayet // K_612 //
   abhiyoktā dhanaṃ kuryāt prathamaṃ jñātibhiḥ svakam /	aBiyoktA Danam kuryAt praTamam jQAtiBiH svakam /
   paścād ātmaviśudhyarthaṃ krayaṃ ketā svabandhubhiḥ // K_613 //	paScAt Atma-viSuDi-arTam krayam ketA sva-banDuBiH // K_613 //
   nāṣṭikas tu prakurvīta tad dhanaṃ jñātṛbhiḥ svakam /	nAzwikaH tu prakurvIta tat Danam jQAtRBiH svakam /
   adattatyaktavikrītaṃ kṛtvā svaṃ labhate dhanam // K_614 //	adatta-tyakta-vikrItam kRtvA svam laBate Danam // K_614 //
   prakāśaṃ vā krayaṃ kuryān mūlaṃ vāpi samarpayet /	prakASam vA krayam kuryAt mUlam vA-api samarpayet /
   mūlānayanakālas tu deyo yojanasaṃkhyayā // K_615 //	mUla-Anayana-kAlaH tu deyaH yojana-saMKyayA // K_615 //
   prakāśaṃ ca krayaṃ kuryāt sādhubhir jñātibhiḥ svakaiḥ /	prakASam ca krayam kuryAt sADuBiH jQAtiBiH svakEH /
   na tatrānyā kriyā proktā daivikī na ca mānuṣī // K_616 //	na tatra-anyA kriyA proktA dEvikI na ca mAnuzI // K_616 //
   yadā mūlam upanyasya punar vādī krayaṃ vadet /	yadA mUlam upanyasya punar vAdI krayam vadet /
   āharen mūlam evāsau na krayeṇa prayojanam // K_617 //	Aharet mUlam eva-asO na krayeNa prayojanam // K_617 //
   asamāhāryamūlas tu krayam eva viśodhayet /	asamAhArya-mUlaH tu krayam eva viSoDayet /
   viśodhite kraye rājñā na vaktavyaḥ sa kiṃcana // K_618 //	viSoDite kraye rAjQA na vaktavyaH sa kiMcana // K_618 //
   anupasthāpayan mūlaṃ krayaṃ vāpy aviśodhayan /	anupasTApayan mUlam krayam vA-api aviSoDayan /
   yathābhiyogaṃ dhanine dhanaṃ dāpyo damaṃ ca saḥ // K_619 //	yaTA-aBiyogam Danine Danam dApyaH damam ca saH // K_619 //
   yadi svaṃ naiva kurute jñātibhir nāṣṭiko dhanam /	yadi svam na-eva kurute jQAtiBiH nAzwikaH Danam /
   prasaṅgavinivṛttyarthaṃ coravaddaṇḍam arhati // K_620 //	prasaFga-vinivRtti-arTam cora-vat-daNxam arhati // K_620 //
   vaniṅvīthīparigataṃ vijñātaṃ rājapuruṣaiḥ /	vaniFvITI-parigatam vijQAtam rAja-puruzEH /
   avijñātāśrayāt krītaṃ vikretā yatra vā mṛtaḥ // K_621 //	avijQAta-ASrayAt krItam vikretA yatra vA mRtaH // K_621 //
   svāmī datvārdhamūlyaṃ tu pragṛhṇīta svaka dhanam /	svAmI datvA-arDa-mUlyam tu pragRhNIta svaka Danam /
   ardhaṃ dvayor apahṛtaṃ tatra syād vyavahārataḥ // K_622 //	arDam dvayoH apahRtam tatra syAt vyavahArataH // K_622 //
   avijñātakrayo doṣas tathā cāparipālanam /	avijQAta-krayaH dozaH taTA ca-aparipAlanam /
   etad dvayaṃ samākhyātaṃ dravyahānikaraṃ buddhaiḥ // K_623 //	etat dvayam samAKyAtam dravya-hAni-karam budDEH // K_623 //
   [sambhūyasamutthānam]	[samBUyasamutTAnam-]
   samavetās tu ye kecic śalpino vaṇijo 'pi vā /	samavetAH tu ye kecid SalpinaH vaNijaH api vA /
   avibhajya pṛthagbhūtaiḥ prāptaṃ tatra phalaṃ samam // K_624 //	aviBajya pRTak-BUtEH prAptam tatra Palam samam // K_624 //
   bhāṇḍapiṇḍavyayoddhāra- bhārasārārthavīkṣaṇam /	BANxa-piNxa-vyayodDAra BArasAra-arTa-vIkzaNam /
   kuryus te 'vyabhicāreṇa samayena vyavasthitāḥ // K_625 //	kuryuH te avyaBicAreNa samayena vyavasTitAH // K_625 //
   prayogaṃ kurvate ye tu hemadhānyarasādinā /	prayogam kurvate ye tu hema-DAnya-rasa-AdinA /
   samanyūnādhikair aṃśair lābhas teṣāṃ tathāvidhaḥ // K_626 //	sama-nyUna-aDikEH aMSEH lABaH tezAm taTAviDaH // K_626 //
   bahūnāṃ saṃmato yas tu dadyād eko dhanaṃ naraḥ /	bahUnAm saMmataH yaH tu dadyAt ekaH Danam naraH /
   ṛṇaṃ ca kārayed vāpi sarvair eva kṛtaṃ bhavet // K_627 //	RNam ca kArayet vA-api sarvEH eva kRtam Bavet // K_627 //
   jñātisaṃbandhisuhṛdām ṛṇaṃ deyaṃ sabandhakam /	jQAti-saMbanDi-suhRdAm RNam deyam sa-banDakam /
   anyeṣāṃ lagnakopetaṃ lekhyasākṣiyutaṃ tathā // K_628 //	anyezAm lagnaka-upetam leKya-sAkzi-yutam taTA // K_628 //
   svecchādeyaṃ hiraṇyaṃ tu rasā dhānyaṃ ca sāvidhi /	sva-icCA-deyam hiraNyam tu rasAH DAnyam ca sAviDi /
   deśasthityā pradātavyaṃ grahītavyaṃ tathaiva ca // K_629 //	deSa-sTityA pradAtavyam grahItavyam taTA-eva ca // K_629 //
   samavetais tu yad dattaṃ prārthanīyaṃ tathaiva tat /	samavetEH tu yat dattam prArTanIyam taTA-eva tat /
   na ca yāceta yaḥ kaścil lābhāt sa parihīyate // K_630 //	na ca yAceta yaH kaScid lABAt sa parihIyate // K_630 //
   corataḥ salilād agner dravyaṃ yas tu samāharet /	corataH salilAt agneH dravyam yaH tu samAharet /
   tasyāṃśo daśamo deyaḥ sarvavādeṣv ayaṃ vidhiḥ // K_631 //	tasya-aMSaH daSamaH deyaH sarva-vAdezu ayam viDiH // K_631 //
   śikṣakābhijñakuśalā ācāryaś ceti śilpinaḥ /	Sikzaka-aBijQa-kuSalAH AcAryaH ca-iti SilpinaH /
   ekadvitricaturbhāgān hareyus te yathottaram // K_632 //	eka-dvi-tri-catur-BAgAn hareyuH te yaTottaram // K_632 //
   pararāṣṭrād dhanaṃ yat syāc cauraiḥ svāmyājñayāhṛtam /	para-rAzwrAt Danam yat syAt cOrEH svAmi-AjQayA-AhRtam /
   rājño daśāṃśam uddhṛtya vibhajeran yathāvidhi // K_633 //	rAjQaH daSa-aMSam udDRtya viBajeran yaTAviDi // K_633 //
   corāṇāṃ mukhyabhūtas tu caturo 'ṃśāṃs tato haret /	corANAm muKya-BUtaH tu caturaH aMSAn tatas haret /
   śūro 'ṃśāṃs trīn samartho dvau śoṣās tv ekaikam eva ca // K_634 //	SUraH aMSAn trIn samarTaH dvO SozAH tu ekEkam eva ca // K_634 //
   teṣāṃ cet prasṛtānāṃ yo grahaṇaṃ samavāpnuyāt /	tezAm ced prasRtAnAm yaH grahaNam samavApnuyAt /
   tanmokṣaṇārthaṃ yad dattaṃ vaheyus te yathāṃśataḥ // K_635 //	tad-mokzaNa-arTam yat dattam vaheyuH te yaTA-aMSataH // K_635 //
   nartakānām eṣa eva dharmaḥ sadbhir udāhṛtaḥ /	nartakAnAm ezaH eva DarmaH sadBiH udAhRtaH /
   tālajño labhate hy ardhaṃ gāyanās tu samāṃśinaḥ /	tAla-jQaH laBate hi arDam gAyanAH tu sama-aMSinaH /
   pramukhā dvyaṃśam arhanti so 'yaṃ saṃbhūya kurvatām // K_636 //	pramuKAH dvi-aMSam arhanti saH ayam saMBUya kurvatAm // K_636 //
   vaṇijāṃ karṣakāṇāṃ ca corāṇāṃ śilpināṃ tathā /	vaNijAm karzakANAm ca corANAm SilpinAm taTA /
   aniyamyāṃśakartṝṇāṃ sarveṣām eṣa nirṇayaḥ // K_637 //	aniyamya-aMSa-kartLNAm sarvezAm eza nirNayaH // K_637 //
   [dattānapākarma dattāpradānikaṃ vā]	[dattAn-apAkarma datta-apradAnikam vA]
   vikrayaṃ caiva dānaṃ ca na neyāḥ syur anicchavaḥ /	vikrayam ca-eva dAnam ca na neyAH syuH anicCavaH /
   dārāḥ putrāś ca sarvasvam ātmanaiva tu yojayet // K_638 //	dArAH putrAH ca sarva-svam AtmanA-eva tu yojayet // K_638 //
   āpatkāle tu kartavyaṃ dānaṃ vikraya eva vā /	Apad-kAle tu kartavyam dAnam vikrayaH eva vA /
   anyathā na pravarteta iti śāstraviniścayaḥ // K_639 //	anyaTA na pravarteta iti SAstra-viniScayaH // K_639 //
   sarvasvagṛhavarjaṃ tu kuṭumbabharaṇādhikam /	sarva-sva-gRha-varjam tu kuwumba-BaraNa-aDikam /
   yad dravyaṃ tat svakaṃ deyam adeyaṃ syād ato 'nyathā // K_640 //	yat dravyam tat svakam deyam adeyam syAt atas anyaTA // K_640 //
   ataś ca sutadārāṇāṃ vaśitvaṃ tv anuśāsane /	atas ca suta-dArANAm vaSitvam tu anuSAsane /
   vikraye caiva dāne ca vaśitvaṃ na sute pituḥ // K_641 //	vikraye ca-eva dAne ca vaSitvam na sute pituH // K_641 //
   svecchayā yaḥ pratiśrutya brāhmaṇāya pratigraham /	sva-icCayA yaH pratiSrutya brAhmaNAya pratigraham /
   na dadyād ṛṇava dāpyaḥ prāpnuyāt pūrvasāhasam // K_642 //	na dadyAt RNava dApyaH prApnuyAt pUrva-sAhasam // K_642 //
   pratiśrutasyādānena dattasyācchādanena ca /	pratiSrutasya-AdAnena dattasya-AcCAdanena ca /
   kalpakoṭiśataṃ martyas tiryagyonau ca jāyate // K_643 //	kalpa-kowi-Satam martyaH tiryagyonO ca jAyate // K_643 //
   avijñātopalabdhyarthaṃ dānaṃ yatra nirūpitam /	avijQAta-upalabDi-arTam dAnam yatra nirUpitam /
   upalabdhikriyālabdhaṃ sā bhṛtiḥ parikīrtitā // K_644 //	upalabDi-kriyA-labDam sA BRtiH parikIrtitAH // K_644 //
   bhayatrāṇāya rakṣārthaṃ tathā kāryaprasādhanāt /	Baya-trANAya rakzA-arTam taTA kArya-prasADanAt /
   anena vidhinā labdhaṃ vidyāt pratyupakārataḥ // K_645 //	anena viDinA labDam vidyAt pratyupakArataH // K_645 //
   prāṇasaṃśayam āpannaṃ yo mām uttārayed itaḥ /	prANa-saMSayam Apannam yaH mAm uttArayet itas /
   sarvasvaṃ tasya dāsyāmīty ukte 'pi na tathā bhavet // K_646 //	sarva-svam tasya dAsyAmi-iti ukte api na taTA Bavet // K_646 //
   kāmakrodhāsvatantrārta- klībonmattapramohitaiḥ /	kAma-kroDa-asvatantra-Arta klIba-unmatta-pramohitEH /
   vyatyāsaparihāsāc ca yad dattaṃ tat punar haret // K_647 //	vyatyAsa-parihAsAt ca yat dattam tat punar haret // K_647 //
   yā tu kāryasya siddhyartham utkocā syāt pratiśrutā /	yA tu kAryasya sidDi-arTam utkocA syAt pratiSrutAH /
   tasminn api pasiddhe 'rthe na deyā syāt kathaṃcana // K_648 //	tasmin api pasidDe arTe na deyA syAt kaTaMcana // K_648 //
   atha prāg eva dattā syāt pratidāpyas tathā balāt /	aTa prAk eva dattA syAt pratidApyaH taTA balAt /
   daṇḍaṃ caikādaśaguṇam āhur gārgīyamānavāḥ // K_649 //	daNxam ca-ekAdaSaguNam AhuH gArgIya-mAnavAH // K_649 //
   stenasāhasikodvṛtta- pārajāyikaśaṃsanāt /	stena-sAhasika-udvRtta pArajAyika-SaMsanAt /
   darśanād vṛttanaṣṭasya tathāsatyapravartanāt // K_650 //	darSanAt vRtta-nazwasya taTA-asatya-pravartanAt // K_650 //
   prāptam etais tu yat kiṃcit tad utkocākhyam ucyate /	prAptam etEH tu yat kiMcid tat utkoca-AKyam ucyate /
   na dātā tatra daṇḍyaḥ syān madhyasthaś caiva doṣabhāk // K_651 //	na dAtA tatra daNxyaH syAt maDyasTaH ca-eva doza-BAj // K_651 //
   niyukto yas tu kāryeṣu sa ced utkocam āpnuyāt /	niyuktaH yaH tu kAryezu sa ced utkocam ApnuyAt /
   sa dāpyas taddhanaṃ kṛtsnaṃ damaś caikādaśādhikam // K_652 //	sa dApyaH tad-Danam kRtsnam damaH ca-ekAdaSa-aDikam // K_652 //
   aniyuktas tu kāryārtham utkocaṃ yam avāpnuyāt /	aniyuktaH tu kArya-arTam utkocam yam avApnuyAt /
   kṛtapratyupakārārthas tasya doṣo na vidyate // K_653 //	kRta-pratyupakAra-arTaH tasya dozaH na vidyate // K_653 //
   svasthenārtena vā dattaṃ śrāvritaṃ dharmakāraṇāt /	svasTena-Artena vA dattam SrAvritam Darma-kAraNAt /
   adattvā tu mṛte dāpyas tatsuto nātra saṃśayaḥ // K_654 //	adattvA tu mRte dApyaH tad-sutaH na-atra saMSayaH // K_654 //
   yogādhamanavikrītaṃ yogadānapatigraham /	yoga-ADamana-vikrItam yoga-dAna-pati-graham /
   yasya vāpy upadhiṃ paśyet tat sarvaṃ vinivartayet // K_655 //	yasya vA-api upaDim paSyet tat sarvam vinivartayet // K_655 //
   bhṛtāvaniścitāyāṃ tu daśabhāgam avāpnuyāt /	BRta-avaniScitAyAm tu daSa-BAgam avApnuyAt /
   lābhagovīryasasyānāṃ vaṇiggopakṛṣīvalāḥ // K_656 //	lABa-go-vIrya-sasyAnAm vaNiggopa-kRzIvalAH // K_656 //
   [vetanasyānapākarma]	[vetanasya-anapAkarma]
   karmārambhaṃ tu yaḥ kṛtvā siddhaṃ naiva tu kārayet /	karma-AramBam tu yaH kRtvA sidDam na-eva tu kArayet /
   balāt kārayitavyo 'sau akurvan daṇḍam arhati // K_657 //	balAt kArayitavyaH asO akurvan daNxam arhati // K_657 //
   vighnayan vāhako dāpyaḥ prasthāne dviguṇāṃ bhṛtim // K_658 //	viGnayan vAhakaH dApyaH prasTAne dviguNAm BRtim // K_658 //
   na tu dāpyo hṛtaṃ corair dagdhamūḍhaṃ jalena vā // K_659 //	na tu dApyaH hRtam corEH dagDa-mUXam jalena vA // K_659 //
   tyajet pathi sahāyaṃ yaḥ śrāntaṃ rogārtam eva vā /	tyajet paTi sahAyam yaH SrAntam roga-Artam eva vA /
   prāpnuyāt sāhasaṃ pūrvaṃ grāme tryaham apālayan // K_660 //	prApnuyAt sAhasam pUrvam grAme tri-aham apAlayan // K_660 //
   yadā tu pathi tadbhāṇḍam āsidhyeta hriyeta vā /	yadA tu paTi tat-BANxam AsiDyeta hriyeta vA /
   yāvān adhvā gatas tena prāpnuyāt tāvatīṃ bhṛtim // K_661 //	yAvAn aDvA gataH tena prApnuyAt tAvatIm BRtim // K_661 //
   hastyaśvagokharoṣṭrādīn gṛhītvā bhāṭakena yaḥ /	hasti-aSva-go-Kara-uzwra-AdIn gRhItvA BAwakena yaH /
   nārpayet kṛtakṛtyārthaḥ sa tu dāpyaḥ sabhāṭakam // K_662 //	na-arpayet kRtakRtya-arTaH sa tu dApyaH sa-BAwakam // K_662 //
   gṛhavāryāpaṇādīṇi gṛhītvā bhāṭakena yaḥ /	gRha-vAri-ApaNa-AdINi gRhItvA BAwakena yaH /
   svāmine nārpayed yāvat tāvad dāpyaḥ sabhāṭakam // K_663 //	svAmine na-arpayet yAvat tAvat dApyaH sa-BAwakam // K_663 //
   [svāmipālavivādaḥ]	[sva-Ami-pAla-vivAdaH]
   kṣetrārāmavivīteṣu gṛheṣu paśuvāṭiṣu /	kzetra-ArAma-vivItezu gRhezu paSu-vAwizu /
   grahaṇaṃ tatpraviṣṭānāṃ tāḍanaṃ vā bṛhaspatiḥ // K_664 //	grahaNam tad-pravizwAnAm tAxanam vA bRhaspatiH // K_664 //
   adhamottamamadhyānāṃ paśūnāṃ caiva tāḍane /	aDama-uttama-maDyAnAm paSUnAm ca-eva tAxane /
   svāmī tu vivaded yatra daṇḍaṃ tatra prakalpayet // K_665 //	svAmI tu vivadet yatra daNxam tatra prakalpayet // K_665 //
   ajāteṣv eva sasyeṣu kuryād āvaraṇaṃ mahat /	ajAtezu eva sasyezu kuryAt AvaraNam mahat /
   duḥkheneha nivāryante labdhasvādurasā mṛgāḥ // K_666 //	duHKena-iha nivAryante labDa-svAdu-rasAH mRgAH // K_666 //
   dāpayet paṇapādaṃ gāṃ dvau pādau mahiṣīṃ tathā /	dApayet paNa-pAdam gAm dvO pAdO mahizIm taTA /
   tathājāvikavatsānāṃ pādo daṇḍaḥ prakīrtitaḥ // K_667 //	taTA-aja-Avika-vatsAnAm pAdaH daNxaH prakIrtitaH // K_667 //
   [samayasyānapākarma saṃvidvyatikramo vā]	[samayasya-anapAkarma saMvid-vyatikramaH vA]
   samūhināṃ tu yo dharmas tena dharmeṇa te sadā /	samUhinAm tu yaH DarmaH tena DarmeNa te sadA /
   prakuryuḥ sarvakarmāṇi svadharmeṣu vyavasthitāḥ // K_668 //	prakuryuH sarva-karmANi svaDarmezu vyavasTitAH // K_668 //
   avirodhena dharmasya nirgataṃ rājaśāsanam /	aviroDena Darmasya nirgatam rAja-SAsanam /
   tasyaivācaraṇaṃ pūrvaṃ kartavyaṃ tu nṛpājñayā // K_669 //	tasya-eva-AcaraNam pUrvam kartavyam tu nRpa-AjQayA // K_669 //
   rājapravartitān dharmān yo naro nānupālayet /	rAja-pravartitAn DarmAn yaH naraH na-anupAlayet /
   garhyaḥ sa pāpo daṇḍyaś ca lopayan rājaśāsanam // K_670 //	garhyaH sa pApaH daNxyaH ca lopayan rAja-SAsanam // K_670 //
   yuktiyuktaṃ ca yo hanyād vaktur yo 'navakāśadaḥ /	yukti-yuktam ca yaH hanyAt vaktuH yaH anavakASa-daH /
   ayuktaṃ caiva yo brūte sa dāpyaḥ pūrvasāhasam // K_671 //	ayuktam ca-eva yaH brUte sa dApyaH pUrva-sAhasam // K_671 //
   sāhasī bhedakārī ca gaṇadravyavināśakaḥ /	sAhasI Beda-kArI ca gaNa-dravya-vinASakaH /
   ucchedyāḥ sarva evaite vikhyāpyaivaṃ nṛpe bhṛguḥ // K_672 //	ucCedyAH sarve eva-ete viKyApya-evam nRpe BRguH // K_672 //
   ekapātre ca vā paṅktyāṃ saṃbhoktā yasya yo bhavet /	eka-pAtre ca vA paFktyAm saMBoktA yasya yaH Bavet /
   akurvaṃs tat tathā daṇḍyas tasya doṣam adarśayan // K_673 //	akurvan tat taTA daNxyaH tasya dozam adarSayan // K_673 //
   gaṇam uddiśya yat kiṃcit kṛtvarṇaṃ bhakṣitaṃ bhavet /	gaNam uddiSya yat kiMcid kRtvA-RNam Bakzitam Bavet /
   ātmārthaṃ viniyuktaṃ vā deyaṃ tair eva tad bhavet // K_674 //	Atma-arTam viniyuktam vA deyam tEH eva tat Bavet // K_674 //
   gaṇānāṃ śreṇivargāṇāṃ gatāḥ syur ye tu madhyatām /	gaNAnAm SreNi-vargANAm gatAH syuH ye tu maDya-tAm /
   prāktanasya dhanarṇasya samāṃśāḥ sarva eva te // K_675 //	prAktanasya Dana-RNasya sama-aMSAH sarve eva te // K_675 //
   tathaiva bhojyavaibhājya- dānadharmakriyāsu ca /	taTA-eva Bojya-vEBAjya dAna-Darma-kriyAsu ca /
   samūhastho 'ṃśabhāgī syāt pragatas tv aṃśabhāṅ na tu // K_676 //	samUha-sTaH aMSa-BAgI syAt pragataH tu aMSa-BAj na tu // K_676 //
   yat taiḥ prāptaṃ rakṣitaṃ vā gaṇārthe vā ṛṇaṃ kṛtam /	yat tEH prAptam rakzitam vA gaNa-arTe vE RNam kRtam /
   rājaprasādalabdhaṃ ca sarveṣām eva tatsamam // K_677 //	rAja-prasAda-labDam ca sarvezAm eva tad-samam // K_677 //
   [naigamādisaṃjñālakṣaṇam]	[nEgama-Adi-saMjQA-lakzaNam]
   nānāpaurasamūhas tu naigamaḥ parikīrtitaḥ /	nAnA-pOra-samUhaH tu nEgamaH parikIrtitaH /
   nānāyudhadharā vrātāḥ samavetāḥ prakīrtitāḥ // K_678 //	nAnA-AyuDa-DarAH vrAtAH samavetAH prakIrtitAH // K_678 //
   samūho vaṇijādīnāṃ pūgaḥ saṃparikīrtitaḥ /	samUhaH vaNija-AdInAm pUgaH saMparikIrtitaH /
   pravrajyāvasitā ye tu pāṣaṇḍāḥ parikīrtitāḥ // K_679 //	pravrajyA-vasitAH ye tu pAzaNxAH parikIrtitAH // K_679 //
   brāhmaṇānāṃ samūhas tu gaṇaḥ saṃparikīrtitaḥ /	brAhmaNAnAm samUhaH tu gaNaH saMparikIrtitaH /
   śilpopajīvino ye tu śilpinaḥ parikīrtitāḥ // K_680 //	Silpa-upajIvinaH ye tu SilpinaH parikIrtitAH // K_680 //
   ārhatasaugatānāṃ tu samūhaḥ saṅgha ucyate /	Arhata-sOgatAnAm tu samUhaH saFGaH ucyate /
   cāṇḍālaśvapacādīnāṃ samūho gulma ucyate // K_681 //	cANxAla-Svapaca-AdInAm samUhaH gulmaH ucyate // K_681 //
   gaṇapāṣaṇḍapūgāś ca vrātāś ca śreṇayas tathā /	gaNa-pAzaNxa-pUgAH ca vrAtAH ca SreNayaH taTA /
   samūhasthāś ca ye cānye vargākhyās te bṛhaspatiḥ // K_682 //	samUha-sTAH ca ye ca-anye varga-AKyAH te bRhaspatiH // K_682 //
   [krayakikrayānuśayaḥ krīsvānuśayo vikrīye saṃpradānaṃ vā]	[kraya-kikraya-anuSayaH krIsva-anuSayaH vikrIye saMpradAnam vA]
   krītvā prāptaṃ na gṛhṇīyād yo na dadyād adūṣitam /	krItvA prAptam na gRhNIyAt yaH na dadyAt adUzitam /
   sa mūlyād daśamaṃ bhāgaṃ dattvā svadravyam āpnuyāt // K_683 //	sa mUlyAt daSamam BAgam dattvA sva-dravyam ApnuyAt // K_683 //
   aprāpte 'rthakriyākāle kṛte naiva pradāpayet /	aprApte arTa-kriyA-kAle kRte na-eva pradApayet /
   evaṃ dharmo daśāhāt tu parato 'nuśayo na tu // K_684 //	evam DarmaH daSa-ahAt tu paratas anuSayaH na tu // K_684 //
   bhūmer daśāhe vikretur āyas tatkretur eva ca /	BUmeH daSa-ahe vikretuH AyaH tad-kretuH eva ca /
   dvādaśāhaḥ sapiṇḍānām api cālpam ataḥ param // K_685 //	dvAdaSa-ahaH sapiNxAnAm api ca-alpam atas param // K_685 //
   krītvānuśayavān paṇyaṃ tyajed dohyādi yo naraḥ /	krItvA-anuSayavAn paNyam tyajet dohya-Adi yaH naraH /
   aduṣṭam eva kāle tu sa mūlyād daśamaṃ vahet // K_686 //	aduzwam eva kAle tu sa mUlyAt daSamam vahet // K_686 //
   krītvā gacchann anuśayaṃ krayī hastam upāgate /	krItvA gacCan anuSayam krayI hastam upAgate /
   ṣaḍbhāgaṃ tatra mūlyasya dattvā krītaṃ tyajed budhaḥ // K_687 //	zaz-BAgam tatra mUlyasya dattvA krItam tyajet buDaH // K_687 //
   avijñātaṃ tu yat krītaṃ duṣṭaṃ paścād vibhāvitam /	avijQAtam tu yat krItam duzwam paScAt viBAvitam /
   krītaṃ tat svāmine deyaṃ kāle ced anyathā na tu // K_688 //	krItam tat svAmine deyam kAle ced anyaTA na tu // K_688 //
   nirdoṣaṃ darśayitvā tu yaḥ sadoṣaṃ prayacchati /	nirdozam darSayitvA tu yaH sa-dozam prayacCati /
   mūlyaṃ tad dviguṇaṃ dāpyo vinayaṃ tāvad eva ca // K_689 //	mUlyam tat dviguNam dApyaH vinayam tAvat eva ca // K_689 //
   upahanyeta vā paṇyaṃ dahyetāpahriyeta vā /	upahanyeta vA paNyam dahyeta-apahriyeta vA /
   vikretur eva so 'nartho vikrīyāsaṃprayacchataḥ // K_690 //	vikretuH eva saH anarTaH vikrIya-asaMprayacCataH // K_690 //
   dīyamānaṃ na gṛhṇāti krīta paṇyaṃ ca yaḥ krayī /	dIyamAnam na gRhNAti krIta paNyam ca yaH krayI /
   vikrītaṃ ca tad anyatra vikretā nāparādhruyāt // K_691 //	vikrItam ca tat anyatra vikretA na-aparADruyAt // K_691 //
   mattonmattena vikrītaṃ hīnamūlyaṃ bhayena vā /	matta-unmattena vikrItam hIna-mUlyam Bayena vA /
   asvatantreṇa mugdhena tyājyaṃ tasya punar bhavet // K_692 //	asvatantreNa mugDena tyAjyam tasya punar Bavet // K_692 //
   tryahaṃ dohyaṃ parīkṣeta patrcāhad vāhyam eva tu /	tri-aham dohyam parIkzeta patrca-ahat vAhyam eva tu /
   muktāvajrapravālānāṃ saptāhaṃ syāt pravīkṣaṇam // K_693 //	muktA-vajra-pravAlAnAm sapta-aham syAt pravIkzaNam // K_693 //
   dvipadām ardhamāsaṃ tu puṃsāṃ tad dviguṇaṃ striyāḥ /	dvipadAm arDa-mAsam tu puMsAm tat dviguNam striyAH /
   daśāhaṃ sarvabījānām ekāhaṃ lohavāsasām // K_694 //	daSa-aham sarva-bIjAnAm eka-aham loha-vAsasAm // K_694 //
   ato 'rvākpaṇyadoṣas tu yadi saṃjāyate kvacit /	atas arvAk-paNya-dozaH tu yadi saMjAyate kvacid /
   vikretuḥ pratideyaṃ tat kretā mūlyam avāpnuyāt // K_695 //	vikretuH pratideyam tat kretA mUlyam avApnuyAt // K_695 //
   paribhuktaṃ tu yad vāsaḥ kliṣṭarūpaṃ malīmasam /	pariBuktam tu yat vAsaH klizwa-rUpam malImasam /
   sadoṣam api tat krītaṃ viketur na bhavet punaḥ // K_696 //	sa-dozam api tat krItam viketuH na Bavet punar // K_696 //
   sādhāraṇaṃ tu yat krītaṃ naiko dadyān narādhamaḥ /	sADAraNam tu yat krItam na-ekaH dadyAt nara-aDamaH /
   nādadyān na ca gṛhṇīyād vikrīyāc ca na caiva hi // K_697 //	na-AdadyAt na ca gRhNIyAt vikrIyAt ca na ca-eva hi // K_697 //
   krītvā mūlyena yat paṇyaṃ duṣkrītaṃ manyate krayī /	krItvA mUlyena yat paNyam duzkrItam manyate krayI /
   vikretuḥ pratideyaṃ tat tasminn evāhnyavīkṣitam // K_698 //	vikretuH pratideyam tat tasmin eva-ahni-avIkzitam // K_698 //
   dvitīye 'hni dadat kretā mūlyāt tryaṃśāṃśam āharet /	dvitIye ahni dadat kretA mUlyAt tri-aMSa-aMSam Aharet /
   dviguṇaṃ tṛtīye 'hni parataḥ kretur eva tat // K_699 //	dviguNam tRtIye ahni paratas kretuH eva tat // K_699 //
   dravyasvaṃ pañcadhā kṛtvā tribhāgo mūlyam ucyate /	dravya-svam paQcaDA kRtvA tri-BAgaH mUlyam ucyate /
   lābhaś caturtho bhāgaḥ syāt pañcamaḥ satyam ucyate // K_700 //	lABaH caturTaH BAgaH syAt paQcamaH satyam ucyate // K_700 //
   sandhiś ca parivṛttiś ca viṣamā vā tribhogataḥ /	sanDiH ca parivRttiH ca vizamAH vA tri-BogataH /
   ājñayāpi krayaś cāpi daśābdaṃ vinivartayet // K_701 //	AjQayA-api krayaH ca-api daSa-abdam vinivartayet // K_701 //
   jñātyādīn ananujñāpya samīpasthānaninditān /	jQAti-AdIn ananujQApya samIpa-sTAn-aninditAn /
   krayavikrayadharmo 'pi bhūmer nāstīti nirṇayaḥ // K_702 //	kraya-vikraya-DarmaH api BUmeH na-asti-iti nirNayaH // K_702 //
   svagrāme daśarātraṃ syād anyagrāme tripakṣakam /	sva-grAme daSa-rAtram syAt anya-grAme tri-pakzakam /
   rāṣṭrāntareṣu ṣaṇmāsaṃ bhāṣābhede tu vatsaram // K_703 //	rAzwra-antarezu zaz-mAsam BAzA-Bede tu vatsaram // K_703 //
   palāyite tu karade karapratibhuvā saha /	palAyite tu kara-de kara-pratiBuvA saha /
   karārthaṃ karadakṣetraṃ vikrīṇīyuḥ sabhāsadaḥ // K_704 //	kara-arTam karada-kzetram vikrINIyuH saBAsadaH // K_704 //
   samavetais tu sāmantair abhijñaiḥ pāpabhīrubhiḥ /	samavetEH tu sAmantEH aBijQEH pApa-BIruBiH /
   kṣetrārāmagṛhādīnāṃ dvipadāṃ ca catuṣpadām // K_705 //	kzetra-ArAma-gRha-AdInAm dvipadAm ca catuzpadAm // K_705 //
   kalpitaṃ mūlyam ity āhur bhāgaṃ kṛtvā tad aṣṭadhā /	kalpitam mUlyam iti AhuH BAgam kRtvA tat azwaDA /
   ekabhāgātiriktaṃ vā hīnaṃ vānucitaṃ smṛtam // K_706 //	eka-BAga-atiriktam vA hInam vA-anucitam smRtam // K_706 //
   samāḥ śatam atīte 'pi sarvaṃ tad vinivartate /	samAH Satam atIte api sarvam tat vinivartate /
   krayavikrayaṇe krayyaṃ yan mūlyaṃ dharmato 'rhati // K_707 //	kraya-vikrayaNe krayyam yat mUlyam DarmataH arhati // K_707 //
   tat turye pañcame ṣaṣṭe saptame 'ṃśe 'ṣṭame 'pi vā /	tat turye paQcame zazwe saptame aMSe azwame api vA /
   hīne yadi vinirvṛtte krayavikrāyaṇe sati // K_708 //	hIne yadi vinirvRtte kraya-vikrAyaNe sati // K_708 //
   hīnamūlyaṃ tu tat sarvaṃ kṛtam apy akṛtaṃ bhavet /	hIna-mUlyam tu tat sarvam kRtam api akRtam Bavet /
   uktād alpatare hīne krayo naiva praduṣyati // K_709 //	uktAt alpatare hIne krayaH na-eva praduzyati // K_709 //
   tenāpy aṃśena hīyeta mūlyataḥ krayavikraye /	tena-api aMSena hIyeta mUlyataH kraya-vikraye /
   katam apy akṛtaṃ prāhur anye dharmavido janāḥ // K_710 //	katam api akRtam prAhuH anye Darma-vidaH janAH // K_710 //
   ardhādhike krayaḥ sidhyed uktalābho daśādhikaḥ /	arDa-aDike krayaH siDyet ukta-lABaH daSa-aDikaH /
   avakrayas tribhāgena sadya eva rucikrayaḥ // K_711 //	avakrayaH tri-BAgena sadyas eva ruci-krayaH // K_711 //
   mūlyāt svalpapradāne 'pi krayasiddhiḥ kṛtā bhavet /	mUlyAt su-alpa-pradAne api kraya-sidDiH kRtA Bavet /
   cakravṛddyāṃ pradātavyaṃ deyaṃ tat samayād ṛte // K_712 //	cakravRddyAm pradAtavyam deyam tat samayAt Rte // K_712 //
   [abhyupetyāśuśrūṣā]	[aByupetya-aSuSrUzA]
   yas tu na grāhayec śilpaṃ karmāṇy anyāni kārayet /	yaH tu na grAhayet Silpam karmANi anyAni kArayet /
   prāpnuyāt sāhasaṃ pūrvaṃ tasmāc śiṣyo nivartate // K_713 //	prApnuyAt sAhasam pUrvam tasmAt SizyaH nivartate // K_713 //
   śikṣito 'pi śritaṃ kāmam antevāsī samācaret /	SikzitaH api Sritam kAmam antevAsI samAcaret /
   tatra karma ca yat kuryād ācāryasyaiva tat phalam // K_714 //	tatra karma ca yat kuryAt AcAryasya-eva tat Palam // K_714 //
   svatantrasyātmano dānād dāsatvaṃ dāravad bhṛguḥ /	svatantrasya-AtmanaH dAnAt dAsa-tvam dAra-vat BRguH /
   triṣu varṇeṣu vijñeyaṃ dāsyaṃ viprasya na kvacit // K_715 //	trizu varNezu vijQeyam dAsyam viprasya na kvacid // K_715 //
   varṇānām anulāmyena dāsyaṃ na pratilomataḥ /	varNAnAm anulAmyena dAsyam na pratilomataH /
   rājanyavaiśyaśūdrāṇāṃ tyajatāṃ hi svatantratām // K_716 //	rAjanya-vESya-SUdrANAm tyajatAm hi svatantra-tAm // K_716 //
   samavarṇo 'pi vipraṃ tu dāsatvaṃ naiva kārayet /	samavarNaH api vipram tu dAsa-tvam na-eva kArayet /
   brāhmaṇasya hi dāsatvān nṛpatejo vihanyate // K_717 //	brAhmaNasya hi dAsa-tvAt nRpa-tejaH vihanyate // K_717 //
   kṣatraviśśūdradharmas tu samavarṇe kadācana /	kzatra-viS-SUdra-DarmaH tu sama-varNe kadAcana /
   kārayed dāsakarmāṇi brāhmaṇaṃ na bṛhaspatiḥ // K_718 //	kArayet dAsa-karmANi brAhmaNam na bRhaspatiH // K_718 //
   śīlādhyayanasaṃpanne tadūnaṃ karma kāmataḥ /	SIla-aDyayana-saMpanne tat-Unam karma kAmataH /
   tatrāpi nāśubhaṃ kiṃcit prakurvīta dvijottamaḥ // K_719 //	tatra-api na-aSuBam kiMcid prakurvIta dvijottamaH // K_719 //
   viṇmūtronmārjanaṃ caiva nagnatvaparimardanam /	viz-mUtra-unmArjanam ca-eva nagna-tva-parimardanam /
   prāyo dāsīsutāḥ kuryur gavādigrahaṇaṃ ca yat // K_720 //	prAyas dAsI-sutAH kuryuH gavA-Adi-grahaNam ca yat // K_720 //
   pravrajyāvasitā yatra trayo varṇā dvijādayaḥ /	pravrajyA-vasitAH yatra trayaH varNAH dvija-AdayaH /
   nirvāsaṃ kārayed vipraṃ dāsatvaṃ kṣatraviḍ nṛpaḥ // K_721 //	nirvAsam kArayet vipram dAsa-tvam kzatra-viz nRpaH // K_721 //
   śūdraṃ tu kārayed dāsaṃ krītam akrītam eva vā /	SUdram tu kArayet dAsam krItam akrItam eva vA /
   dāsyāyaiva hi sṛṣṭaḥ sa svayam eva svayam bhuvā // K_722 //	dAsyAya-eva hi sRzwaH sa svayam eva svayam BuvA // K_722 //
   svadāsīṃ yas tu saṃgacchet prasūtā ca bhavet tataḥ /	sva-dAsIm yaH tu saMgacCet prasUtA ca Bavet tatas /
   avekṣya bījaṃ kāryā syān na dāsī sānvayā tu sā // K_723 //	avekzya bIjam kAryA syAt na dAsI sa-anvayA tu sA // K_723 //
   dāsasya tu dhanaṃ yat syāt svāmī tasya prabhuḥ smṛtaḥ /	dAsasya tu Danam yat syAt svAmI tasya praBuH smRtaH /
   prakāśaṃ vikrayād yat tu na svāmī dhanam arhati // K_724 //	prakASam vikrayAt yat tu na svAmI Danam arhati // K_724 //
   dāsenoḍhā svadāsī yā sāpi dāsītvam āpnuyāt /	dAsena-UXA sva-dAsI yA sA-api dAsI-tvam ApnuyAt /
   yasmād bhartā prabhus tasyāḥ svāmyadhīnaḥ prabhur yataḥ // K_725 //	yasmAt BartA praBuH tasyAH svAmi-aDInaH praBuH yatas // K_725 //
   ādadyād brāhmaṇīṃ yas tu cikrīṇīta tathaiva ca /	AdadyAt brAhmaNIm yaH tu cikrINIta taTA-eva ca /
   rājñā tad akṛtaṃ kāryaṃ daṇḍyā syuḥ sarva eva te // K_726 //	rAjQA tat akRtam kAryam daNxyA syuH sarve eva te // K_726 //
   kāmāt tu saṃśritāṃ yas tu dāsīṃ kuryāt kulastriyam /	kAmAt tu saMSritAm yaH tu dAsIm kuryAt kula-striyam /
   saṃkrāmayeta vānyatra daṇḍyas tac cākṛtaṃ bhavet // K_727 //	saMkrAmayeta vA-anyatra daNxyaH tat ca-akRtam Bavet // K_727 //
   bāladhātrīm adāsīṃ ca dāsīm iva bhunakti yaḥ /	bAla-DAtrIm adAsIm ca dAsIm iva Bunakti yaH /
   paricārakapatnīṃ vā prāpnuyāt pūrvasāhasam // K_728 //	paricAraka-patnIm vA prApnuyAt pUrva-sAhasam // K_728 //
   vikrośamānāṃ yo bhaktāṃ dāsīṃ vikretum icchati /	vikroSamAnAm yaH BaktAm dAsIm vikretum icCati /
   anāpadisthaḥ śaktaḥ san prāpnuyād dviśataṃ damam // K_729 //	anApadi-sTaH SaktaH san prApnuyAt dvi-Satam damam // K_729 //
   tavāham iti cātmānaṃ yo 'svatantraḥ prayacchati /	tava-aham iti ca-AtmAnam yaH asvatantraH prayacCati /
   na sa taṃ prāpnuyāt kāmaṃ pūrvasvāmī labheta tam // K_730 //	na sa tam prApnuyAt kAmam pUrva-svAmI laBeta tam // K_730 //
   pravrajyāvasito dāso moktavyaś ca na kenacit /	pravrajyA-vasitaH dAsaH moktavyaH ca na kenacid /
   anākālabhṛto dāsyān mucyate goyugaṃ dadat // K_731 //	anAkAla-BRtaH dAsyAt mucyate go-yugam dadat // K_731 //
   [sīmāvivādaḥ]	[sImA-vivAdaH]
   ādhikyaṃ nyūnatā cāṃśe astināstitvam eva ca /	ADikyam nyUna-tA ca-aMSe astinA-astitvam eva ca /
   abhogabhuktiḥ sīmā ca ṣaṭ bhūvād asya hetavaḥ // K_732 //	aBoga-BuktiH sImA ca zaw BUvAt asya hetavaH // K_732 //
   tasmin bhogaḥ prayoktavyaḥ sarvasākṣiṣu tiṣṭhati /	tasmin BogaH prayoktavyaH sarva-sAkzizu tizWati /
   lekhyārūḍhaś cetaraś ca sākṣī mārgadvayānvitaḥ // K_733 //	leKya-ArUXaH ca-itaraH ca sAkzI mArga-dvaya-anvitaH // K_733 //
   kṣetravāstutaḍāgeṣu kūpopavanasetuṣu /	kzetra-vAstu-taxAgezu kUpa-upavana-setuzu /
   dvayor vivāde sāmantaḥ pratyayaḥ sarvavastuṣu // K_734 //	dvayoH vivAde sAmantaH pratyayaH sarva-vastuzu // K_734 //
   sāmantabhāve 'sāmantaiḥ kuryāt kṣetrādinirṇayam /	sAmanta-BAve asAmantEH kuryAt kzetra-Adi-nirNayam /
   grāmasīmāsu ca tathā tadvan nagaradeśayoḥ // K_735 //	grAma-sImAsu ca taTA tadvat nagara-deSayoH // K_735 //
   grāmo grāmasya sāmantaḥ kṣetraṃ kṣetrasya kīrtitam /	grAmaH grAmasya sAmantaH kzetram kzetrasya kIrtitam /
   gṛhaṃ gṛhasya nirdiṣṭa samantāt parirabhya hi // K_736 //	gRham gRhasya nirdizwa samantAt pariraBya hi // K_736 //
   teṣām abhāve sāmanta- maulavṛddhoddhṛtādayaḥ /	tezAm aBAve sAmanta mOla-vRdDa-udDRta-AdayaH /
   sthāvare ṣaṭprakāre 'pi nātra kāryā vicāraṇā // K_737 //	sTAvare zaz-prakAre api na-atra kAryA vicAraNA // K_737 //
   saṃsaktās tv atha sāmantās tat saṃsaktās tathottarāḥ /	saMsaktAH tu aTa sAmantAH tat saMsaktAH taTA-uttarAH /
   saṃsaktasaktasaṃsaktāḥ padmākārāḥ prakīrtitāḥ // K_738 //	saMsakta-sakta-saMsaktAH padma-AkArAH prakIrtitAH // K_738 //
   svārthasiddhau praduṣṭeṣu sāmanteṣv arthagauravāt /	sva-arTa-sidDO praduzwezu sAmantezu arTa-gOravAt /
   tatsaṃsaktais tu kartavya uddhāro nātra saṃśayaḥ // K_739 //	tad-saMsaktEH tu kartavyaH udDAraH na-atra saMSayaH // K_739 //
   saṃsaktasaktadoṣe tu tatsaṃsaktāḥ prakīrtitāḥ /	saMsakta-sakta-doze tu tad-saMsaktAH prakIrtitAH /
   kartavyā na praduṣṭās tu rājñā dharmaṃ vijānatā // K_740 //	kartavyAH na praduzwAH tu rAjQA Darmam vijAnatA // K_740 //
   nājñānena hi mucyante sāmantā nirṇayaṃ prati /	na-ajQAnena hi mucyante sAmantAH nirNayam prati /
   ajñānoktau daṇḍayitvā punaḥ sīmāṃ vicārayet /	ajQAna-uktO daNxayitvA punar sImAm vicArayet /
   kīrtite yadi bhedaḥ syād daṇḍyās tūttamasāhasam // K_741 //	kIrtite yadi BedaH syAt daNxyAH tu-uttamasAhasam // K_741 //
   tyaktvā duṣṭāṃs tu sāmantān anyān maulādibhiḥ saha /	tyaktvA duzwAn tu sAmantAn anyAn mOla-AdiBiH saha /
   saṃmiśraya kārayet sīmām evaṃ dharmavido viduḥ // K_742 //	saMmiSraya kArayet sImAm evam Darma-vidaH viduH // K_742 //
   ye tatra pūrvaṃ sāmantāḥ paścād deśāntaraṃ gatāḥ /	ye tatra pUrvam sAmantAH paScAt deSa-antaram gatAH /
   tanmūlatvāt tu te maulā ṛṣibhiḥ saṃprakīrtitāḥ // K_743 //	tad-mUla-tvAt tu te mOlAH RziBiH saMprakIrtitAH // K_743 //
   niṣpādyamānaṃ yair dṛṣṭaṃ tat kāryaṃ nṛguṇānvitaiḥ /	nizpAdyamAnam yEH dRzwam tat kAryam nR-guNa-anvitEH /
   vṛddhā vā yadi vāvṛddhās te vṛddhāḥ parikīrtitāḥ // K_744 //	vRdDAH vA yadi vA-avRdDAH te vRdDAH parikIrtitAH // K_744 //
   upaśravaṇasaṃbhoga- kāryākhyānopacihnitāḥ /	upaSravaNa-saMBoga kArya-AKyAna-upacihnitAH /
   uddharanti tato yasmād uddhṛtās te tataḥ smṛtaḥ // K_745 //	udDaranti tatas yasmAt udDRtAH te tatas smRtaH // K_745 //
   sāmantāḥ sādhanaṃ pūrvam aniṣṭoktau guṇānvitāḥ /	sAmantAH sADanam pUrvam anizwa-uktO guNa-anvitAH /
   dviguṇās tūttarā jñeyā tato 'nye triguṇā matāḥ // K_746 //	dviguNAH tu-uttarA jQeyA tatas anye triguNAH matAH // K_746 //
   eko yadvan nayet sīmām ubhayor īpsitaḥ kvacit /	ekaH yadvat nayet sImAm uBayoH IpsitaH kvacid /
   mastake kṣitim āropya raktavāsāḥ samāhitāḥ // K_747 //	mastake kzitim Aropya rakta-vAsAH samAhitAH // K_747 //
   bhayavarjitabhūpena sarvābhāve svayaṃkṛtā // K_748 //	Baya-varjita-BUpena sarva-aBAve svayaMkRtAH // K_748 //
   kṣetrakūpataḍāgānāṃ kedārārāmayor api /	kzetra-kUpa-taxAgAnAm kedAra-ArAmayoH api /
   gṛhaprāsādāvasatha- nṛpadevagṛheṣu ca // K_749 //	gRha-prAsAda-AvasaTa nRpa-deva-gRhezu ca // K_749 //
   bahūnāṃ tu gṛhītānāṃ na sarve nirṇayaṃ yadi /	bahUnAm tu gRhItAnAm na sarve nirNayam yadi /
   kuryur bhayād vā lobhād vā dāpyās tūttamasāhasam // K_750 //	kuryuH BayAt vA loBAt vA dApyAH tu-uttamasAhasam // K_750 //
   sīmācaṅkramaṇe kośe pādasparśe tathaiva ca /	sImA-caFkramaNe koSe pAda-sparSe taTA-eva ca /
   tripakṣapakṣasaptāhaṃ daivarājikam iṣyate // K_751 //	tri-pakza-pakza-sapta-aham dEva-rAjikam izyate // K_751 //
   mekhalābhramaniṣkāsa- gavākṣān noparodhayet /	meKalA-Brama-nizkAsa gavAkzAt na-uparoDayet /
   praṇālīṃ gṛhavāstuṃ ca pīḍayan daṇḍabhāg bhavet // K_752 //	praNAlIm gRha-vAstum ca pIxayan daNxa-BAj Bavet // K_752 //
   niveśasamayād ūrdhvaṃ naite yojyāḥ kadācana /	niveSa-samayAt UrDvam na-ete yojyAH kadAcana /
   dṛṣṭipātaṃ praṇālīṃ ca na kuryāt paraveśmamu // K_753 //	dRzwi-pAtam praNAlIm ca na kuryAt para-veSmamu // K_753 //
   viṇmūtrodakavapraṃ ca vahniśvabhraniveśanam /	viz-mUtra-udaka-vapram ca vahni-SvaBra-niveSanam /
   aratnidvayam utsṛjya parakuḍyān niveśayet // K_754 //	aratni-dvayam utsRjya para-kuxyAt niveSayet // K_754 //
   sarve janāḥ sadā yena prayānti sa catuṣpathaḥ /	sarve janAH sadA yena prayAnti sa catuzpaTaH /
   aniruddho yathākālaṃ rājamārgaḥ sa ucyate // K_755 //	anirudDaH yaTAkAlam rAjamArgaH saH ucyate // K_755 //
   na tatra ropayet kiṃcin nopahanyāt tu kenacit /	na tatra ropayet kiMcid na-upahanyAt tu kenacid /
   guruācāryanṛpādīnāṃ mārgādānāt tu daṇḍabhāk // K_756 //	guru-AcArya-nRpa-AdInAm mArga-AdAnAt tu daNxa-BAj // K_756 //
   yas tatra saṃkaraśvabhrān vṛkṣāropaṇam eva ca /	yaH tatra saMkara-SvaBrAn vRkza-AropaNam eva ca /
   kāmāt purīṣaṃ kuryāc ca tasya daṇḍas tu māṣakaḥ // K_757 //	kAmAt purIzam kuryAt ca tasya daNxaH tu mAzakaH // K_757 //
   taṭākodyānatīrthāni yo 'medhyena vināśayet /	tawAka-udyAna-tIrTAni yaH ameDyena vinASayet /
   amedhyaṃ śodhayitvā tu daṇḍayet pūrvasāhasam // K_758 //	ameDyam SoDayitvA tu daNxayet pUrva-sAhasam // K_758 //
   dūṣayet siddhatīrthāni sthāpitāni mahātmabhiḥ /	dUzayet sidDa-tIrTAni sTApitAni mahAtmaBiH /
   puṇyāni pāvanīyāni prāpnuyāt pūrvasāhasam // K_759 //	puNyAni pAvanIyAni prApnuyAt pUrva-sAhasam // K_759 //
   sīmāmadhye tu jātānāṃ vṛkṣāṇāṃ kṣetrayor dvayoḥ /	sImA-maDye tu jAtAnAm vRkzANAm kzetrayoH dvayoH /
   phalaṃ puṣpaṃ ca sāmānyaṃ kṣetrasvāmiṣu nirdiśet // K_760 //	Palam puzpam ca sAmAnyam kzetra-svAmizu nirdiSet // K_760 //
   anyakṣetre tu jātānāṃ śākhā yatrānyasaṃśritāḥ /	anya-kzetre tu jAtAnAm SAKAH yatra-anya-saMSritAH /
   svāminaṃ taṃ vijānīyād yasya kṣetreṣu saṃśritāḥ // K_761 //	svAminam tam vijAnIyAt yasya kzetrezu saMSritAH // K_761 //
   asvāmyanumatenaiva saṃskāraṃ kurute tu yaḥ /	asvAmi-anumatena-eva saMskAram kurute tu yaH /
   gṛhodyānataṭākānāṃ saṃskartā labhate na tu // K_762 //	gRha-udyAna-tawAkAnAm saMskartA laBate na tu // K_762 //
   vyayaṃ svāmini cāyāte na nivedya nṛpe yadi /	vyayam svAmini ca-AyAte na nivedya nRpe yadi /
   athāvedya prayuktas tu tadgataṃ labhate vyayam // K_763 //	aTa-Avedya prayuktaH tu tad-gatam laBate vyayam // K_763 //
   aśaktito na dadyāc cet khilārtho yat kṛto vyayaḥ /	aSaktitaH na dadyAt ced Kila-arTaH yat kRtaH vyayaH /
   tadaṣṭabhāgahīnaṃ tu karṣakaḥ phalam āpnuyāt /	tad-azwa-BAga-hInam tu karzakaH Palam ApnuyAt /
   varṣāṇy aṣṭau sa bhoktā syāt parataḥ svāmine tu tat // K_764 //	varzANi azwO sa BoktA syAt paratas svAmine tu tat // K_764 //
   aśaktapretanaṣṭeṣu kṣetrikeṣv anivāritaḥ /	aSakta-preta-nazwezu kzetrikezu anivAritaH /
   kṣetraṃ ced vikṛṣet kaścid aśnuvīta sa tatphalam // K_765 //	kzetram ced vikRzet kaScid aSnuvIta sa tad-Palam // K_765 //
   vikṛṣyamāṇe kṣetre ca kṣetrikaḥ punar āvrajet /	vikRzyamANe kzetre ca kzetrikaH punar Avrajet /
   śīlopacāraṃ tat sarvaṃ dattvā kṣetramavāpnuyāt // K_766 //	SIla-upacAram tat sarvam dattvA kzetram-avApnuyAt // K_766 //
   tadaṣṭabhāgāpacayād yāvat sapta gatāḥ samāḥ /	tad-azwa-BAga-apacayAt yAvat sapta gatAH samAH /
   samāpte 'ṣṭame varṣe bhuktakṣetraṃ labheta saḥ // K_767 //	samApte azwame varze Bukta-kzetram laBeta saH // K_767 //
   [vākpāruṣyam]	[vAc-pAruzyam]
   huṅkāraḥ kāsanaṃ caiva loke yac ca vigarhitam /	huFkAraH kAsanam ca-eva loke yat ca vigarhitam /
   anukuryād anubrūyād vākpāruṣyaṃ tad ucyate // K_768 //	anukuryAt anubrUyAt vAc-pAruzyam tat ucyate // K_768 //
   niṣṭhurāślīlatīvratvāt tad api trividhaṃ smṛtam /	nizWura-aSlIla-tIvra-tvAt tat api triviDam smRtam /
   ākṣepo niṣṭhuraṃ jñeyam aślīlaṃ nyaṅgasaṃjñitam /	AkzepaH nizWuram jQeyam aSlIlam nyaFga-saMjQitam /
   patanīyair upākrośais tīvram āhur manīṣiṇaḥ // K_769 //	patanIyEH upAkroSEH tIvram AhuH manIziNaH // K_769 //
   yat tv asatsaṃjñitair aṅgaiḥ paramākṣipati kvacit /	yat tu asat-saMjQitEH aFgEH parama-Akzipati kvacid /
   abhūtair vātha bhūtair vā niṣṭhurā vāksmṛtā budhaiḥ // K_770 //	aBUtEH vA-aTa BUtEH vA nizWurAH vAc-smRtAH buDEH // K_770 //
   nyagbhāvakaraṇaṃ vācā krodhāt tu kurute yadā /	nyagBAva-karaNam vAcA kroDAt tu kurute yadA /
   vṛttadeśakulādīnām aślīlā sā budhaiḥ smṛtā // K_771 //	vRtta-deSa-kula-AdInAm aSlIlA sA buDEH smRtA // K_771 //
   mahāpātakayoktrī ca rāgadveṣakarī ca yā /	mahApAtaka-yoktrI ca rAga-dveza-karI ca yA /
   jātibhraṃśakārī vātha tīvrā sā prathitā tu vāk // K_772 //	jAti-BraMSa-kArI vA-aTa tIvrA sA praTitA tu vAc // K_772 //
   yo 'guṇān kīrtayet krodhān niguṇo vā guṇajñatām /	yaH aguNAn kIrtayet kroDAt niguNaH vA guNa-jQa-tAm /
   anyasaṃjñānuyogī vā vāgduṣṭaṃ taṃ naraṃ viduḥ // K_773 //	anya-saMjQA-anuyogI vA vAgduzwam tam naram viduH // K_773 //
   aduṣṭasyaiva yo doṣān kīrtayed doṣakāraṇāt /	aduzwasya-eva yaH dozAn kIrtayet doza-kAraNAt /
   anyāpadeśavādī ca vāgduṣṭaṃ taṃ naraṃ viduḥ // K_774 //	anya-apadeSa-vAdI ca vAgduzwam tam naram viduH // K_774 //
   mohāt pramādāt saṅgharṣāt prītyā coktaṃ mayeti yat /	mohAt pramAdAt saFGarzAt prItyA ca-uktam mayA-iti yat /
   nāham evaṃ punar vakṣye daṇḍārdhaṃ tasya kalpayet // K_775 //	na-aham evam punar vakzye daNxa-arDam tasya kalpayet // K_775 //
   yatra syāt parihārārthaṃ patitas tena kīrtanam /	yatra syAt parihAra-arTam patitaH tena kIrtanam /
   vacanāt tatra na syāt tu doṣo yatra vibhāvayet // K_776 //	vacanAt tatra na syAt tu dozaH yatra viBAvayet // K_776 //
   anyathā tulyadoṣaḥ syān mithyoktau tūttamaḥ smṛtaḥ /	anyaTA tulya-dozaH syAt miTyA-uktO tu-uttamaH smRtaH /
   mahatā praṇidhānena vāgduṣṭaṃ sādhayen naram // K_777 //	mahatA praNiDAnena vAgduzwam sADayet naram // K_777 //
   atathyaṃ śrāvitaṃ rājā prayatnena vicārayet /	ataTyam SrAvitam rAjA prayatnena vicArayet /
   anṛtākhyānaśīlānāṃ jihvācchedo viśodhanam // K_778 //	anRta-AKyAna-SIlAnAm jihvAcCedaH viSoDanam // K_778 //
   [daṇḍapāruṣyam]	[daNxa-pAruzyam]
   hetuādibhir na paśyec ced daṇḍapāruṣyakāraṇam /	hetua-AdiBiH na paSyet ced daNxa-pAruzya-kAraNam /
   tatra sākṣikṛtaṃ caiva divyaṃ vā viniyojayet // K_779 //	tatra sAkzi-kRtam ca-eva divyam vA viniyojayet // K_779 //
   ābhīṣaṇena daṇḍena prahared yas tu mānavaḥ /	ABIzaNena daNxena praharet yaH tu mAnavaH /
   pūrvaṃ cāpīḍito vātha sa daṇḍyaḥ parikīrtitaḥ // K_780 //	pUrvam ca-apIxitaH vA-aTa sa daNxyaH parikIrtitaH // K_780 //
   karṇauṣṭhaghrāṇapādākṣi- jihvāśiśnakarasya ca /	karNa-ozWa-GrANa-pAda-akzi jihvA-SiSna-karasya ca /
   chedane cottamo daṇḍo bhedane madhyamo bhṛguḥ // K_781 //	Cedane ca-uttamaH daNxaH Bedane maDyamaH BRguH // K_781 //
   manuṣyāṇāṃ paśūnāṃ ca duḥkhāya prahate sati /	manuzyANAm paSUnAm ca duHKAya prahate sati /
   yathā yathā bhaved duḥkhaṃ daṇḍaṃ kuryāt tathā tathā // K_782 //	yaTA yaTA Bavet duHKam daNxam kuryAt taTA taTA // K_782 //
   aspṛśyadhūrtadāsānāṃ mlecchānāṃ pāpakāriṇām /	aspRSya-DUrta-dAsAnAm mlecCAnAm pApa-kAriNAm /
   pratilomaprasūtānāṃ tāḍanaṃ nārthato damaḥ // K_783 //	pratiloma-prasUtAnAm tAxanam na-arTataH damaH // K_783 //
   chardimūtrapurīṣādyair āpādyaḥ sa caturguṇaḥ /	Cardi-mUtra-purIza-AdyEH ApAdyaH sa caturguNaH /
   ṣaḍguṇaḥ kāyamadhye syān mūrdhni tv aṣṭaguṇaḥ smṛtaḥ // K_784 //	zaxguNaH kAya-maDye syAt mUrDni tu azwaguNaH smRtaH // K_784 //
   udgūraṇe tu hastasya kāryo dvādaśako damaḥ /	udgUraNe tu hastasya kAryaH dvAdaSakaH damaH /
   sa eva dviguṇaḥ proktaḥ pātaneṣu svajātiṣu // K_785 //	saH eva dviguNaH proktaH pAtanezu sva-jAtizu // K_785 //
   vākpāruṣye yathaivoktāḥ prātilomyānulomataḥ /	vAc-pAruzye yaTA-eva-uktAH prAtilomya-anulomataH /
   tathaiva daṇḍapāruṣye pātyā daṇḍā yathākramam // K_786 //	taTA-eva daNxa-pAruzye pAtyAH daNxAH yaTAkramam // K_786 //
   dehendriyavināśe tu yathā daṇḍaṃ prakalpayet /	deha-indriya-vinASe tu yaTA daNxam prakalpayet /
   tathā tuṣṭikaraṃ deyaṃ samutthānaṃ ca paṇḍitaiḥ /	taTA tuzwi-karam deyam samutTAnam ca paNxitEH /
   samutthānavyayaṃ cāsau dadyād āvraṇaropaṇāt // K_787 //	samutTAna-vyayam ca-asO dadyAt AvraNa-ropaNAt // K_787 //
   vāgdaṇḍas tāḍanaṃ caiva yeṣūktam aparādhiṣu /	vAgdaNxaH tAxanam ca-eva yezu-uktam aparADizu /
   hṛtaṃ bhagnaṃ pradāpyās te śodhyaṃ niḥsvais tu karmaṇā // K_788 //	hRtam Bagnam pradApyAH te SoDyam niHsvEH tu karmaNA // K_788 //
   śrāntāṃs tṛṣārtān kṣudhitān akāle vāhayen naraḥ /	SrAntAn tRzA-ArtAn kzuDitAn akAle vAhayet naraH /
   kharagomahiṣoṣṭrādīn prāpnuyāt pūrvasāhasam // K_789 //	Kara-go-mahiza-uzwra-AdIn prApnuyAt pUrva-sAhasam // K_789 //
   dvipaṇo dvādaśapaṇo vadhe tu mṛgapakṣiṇām /	dvi-paNaH dvAdaSa-paNaH vaDe tu mRga-pakziNAm /
   sarpamārjāranakula- śvasūkaravadhe nṛṇām // K_790 //	sarpa-mArjAra-nakula Sva-sUkara-vaDe nRNAm // K_790 //
   gokumārīdevapaśu- mukṣāṇaṃ vṛṣabhaṃ tathā /	gokumArI-deva-paSu mukzANam vRzaBam taTA /
   vāhayan sāhasaṃ pūrvaṃ prāpnuyād uttamaṃ vadhaḥ // K_791 //	vAhayan sAhasam pUrvam prApnuyAt uttamam vaDaH // K_791 //
   pramāpaṇe prāṇabhṛtāṃ dadyāt tatpratirūpakam /	pramApaNe prANaBRtAm dadyAt tad-pratirUpakam /
   tasyānurūpaṃ mūlyaṃ vā dadyād ity abravīn manuḥ // K_792 //	tasya-anurUpam mUlyam vA dadyAt iti abravIt manuH // K_792 //
   vanaspatīnāṃ sarveṣām upabhogo yathā yathā /	vanaspatInAm sarvezAm upaBogaH yaTA yaTA /
   tathā tathā damaḥ kāryo hiṃsāyām iti dhāraṇā // K_793 //	taTA taTA damaH kAryaH hiMsAyAm iti DAraNA // K_793 //
   śiṣyaṃ krodhena hanyāc ced ācāryo latayā vinā /	Sizyam kroDena hanyAt ced AcAryaH latayA vinA /
   yenātyarthaṃ bhavet pīḍā vādaḥ syāc śiṣyataḥ pituḥ // K_794 //	yena-atyarTam Bavet pIxA vAdaH syAt SizyataH pituH // K_794 //
   [sāhasam]	[sAhasam]
   sahasā yat kṛtaṃ karma tat sāhasam udāhṛtam // K_795 //	sahasA yat kRtam karma tat sAhasam udAhRtam // K_795 //
   sānvayas tv apahāro yaḥ prasahya haraṇaṃ ca yat /	sa-anvayaH tu apahAraH yaH prasahya haraNam ca yat /
   sāhasaṃ ca bhaved evaṃ steyam uktaṃ vinihnavaḥ // K_796 //	sAhasam ca Bavet evam steyam uktam vinihnavaH // K_796 //
   vinā cihnais tu yat kāryaṃ sāhasākhyaṃ pravartate /	vinA cihnEH tu yat kAryam sAhasa-AKyam pravartate /
   śapathaiḥ sa viśodhyaḥ syāt sarvavādeṣv ayaṃ vidhiḥ // K_797 //	SapaTEH sa viSoDyaH syAt sarva-vAdezu ayam viDiH // K_797 //
   ekaṃ ced vahavo hanyuḥ saṃrabdhāḥ puruṣaṃ narāḥ /	ekam ced vahavaH hanyuH saMrabDAH puruzam narAH /
   marmaghāto tu yas teṣāṃ sa ghātaka iti smṛtaḥ // K_798 //	marma-GAtaH tu yaH tezAm sa GAtakaH iti smRtaH // K_798 //
   vyāpādanena tatkārī vadhaṃ citram avāpnuyāt /	vyApAdanena tad-kArI vaDam citram avApnuyAt /
   vināśahetum āyāntaṃ hanyād evāvicārayan // K_799 //	vinASa-hetum AyAntam hanyAt eva-avicArayan // K_799 //
   udyatānāṃ tu pāpānāṃ hantur doṣo na vidyate /	udyatAnAm tu pApAnAm hantuH dozaH na vidyate /
   nivṛttās tu yad ārambhād grahaṇaṃ na vadhaḥ smṛtaḥ // K_800 //	nivRttAH tu yat AramBAt grahaNam na vaDaH smRtaH // K_800 //
   ātatāyini cotkṛṣṭe tapaḥsvādhyāyajanmataḥ /	AtatAyini ca-utkRzwe tapaH-svADyAya-janmataH /
   vadhas tatra tu naiva syāt pāpe hīne vadho bhṛguḥ // K_801 //	vaDaH tatra tu na-eva syAt pApe hIne vaDaH BRguH // K_801 //
   udyatāsiviṣāgniś ca cāpodyatakaras tathā /	udyata-asi-viza-agniH ca cApa-udyata-karaH taTA /
   ātharvaṇena hantā ca piśunaś caiva rājani // K_802 //	ATarvaNena hantA ca piSunaH ca-eva rAjani // K_802 //
   bhāryātikramakārī ca randhrānveṣaṇatatparaḥ /	BAryA-atikrama-kArI ca ranDra-anvezaNa-tatparaH /
   evam ādyān vijānīyāt sarvān evātatāyinaḥ // K_803 //	evam AdyAn vijAnIyAt sarvAn eva-AtatAyinaH // K_803 //
   yaśovṛttaharān pāpān āhur dharmārthahārakān /	yaSaH-vRtta-harAn pApAn AhuH Darma-arTa-hArakAn /
   anākṣāritapūrvo yas tv aparādhe pravartate /	anAkzArita-pUrvaH yaH tu aparADe pravartate /
   prāṇadravyāpahāre ca taṃ vidyād ātatāyinam // K_804 //	prANa-dravya-apahAre ca tam vidyAt AtatAyinam // K_804 //
   nakhināṃ śṛṇgiṇāṃ caiva daṃṣṭriṇāṃ cātatāyinām /	naKinAm SRNgiNAm ca-eva daMzwriNAm ca-AtatAyinAm /
   hastyaśvānāṃ tathānyeṣāṃ vadhe hantā na doṣabhāk // K_805 //	hasti-aSvAnAm taTA-anyezAm vaDe hantA na doza-BAj // K_805 //
   garbhasya pātane steno brāhmaṇyāṃ śastrapātena /	garBasya pAtane stenaH brAhmaNyAm Sastra-pAtena /
   aduṣṭāṃ yoṣitaṃ hatvā hantvyo brāhmaṇo 'pi hi // K_806 //	aduzwAm yozitam hatvA hantvyaH brAhmaNaH api hi // K_806 //
   kṣataṃ bhaṅgopamardau ca kuryād dravyeṣu yo naraḥ /	kzatam BaFga-upamardO ca kuryAt dravyezu yaH naraH /
   prāpnuyāt sāhasaṃ pūrvaṃ dravyabhāksvāmyudāhṛtaḥ // K_807 //	prApnuyAt sAhasam pUrvam dravya-BAj-svAmI-udAhRtaH // K_807 //
   hared bhindyād dahed vāpi devānāṃ pratimāṃ yadi /	haret BindyAt dahet vA-api devAnAm pratimAm yadi /
   taggṛhaṃ caiva yo bhindyāt prāpnuyāt pūrvasāhasam // K_808 //	tak-gRham ca-eva yaH BindyAt prApnuyAt pUrva-sAhasam // K_808 //
   prākāraṃ bhedayed yas tu pātayec chātayet tathā /	prAkAram Bedayet yaH tu pAtayet SAtayet taTA /
   badhnīyād ambhaso mārgaṃ prāpnuyāt pūrvasāhasam // K_809 //	baDnIyAt amBasaH mArgam prApnuyAt pUrva-sAhasam // K_809 //
   [steyam]	[steyam]
   pracchannaṃ vā prakāśaṃ vā niśāyām atha vā divā /	pracCannam vA prakASam vA niSAyAm aTa vA divA /
   yat paradravyaharaṇaṃ steyaṃ tat parikīrtitam // K_810 //	yat para-dravya-haraNam steyam tat parikIrtitam // K_810 //
   anyahastāt paribhraṣṭam akāmād uddhṛtaṃ bhuvi /	anya-hastAt pariBrazwam akAmAt udDRtam Buvi /
   caureṇa vā parikṣiptaṃ loptraṃ yatnāt parīkṣayet // K_811 //	cOreNa vA parikziptam loptram yatnAt parIkzayet // K_811 //
   tulāmānapratimāna- pratirūpakalakṣitaiḥ /	tulA-mAna-pratimAna pratirUpaka-lakzitEH /
   carann alakṣitair vāpi prāpnuyāt pūrvasāhasam // K_812 //	caran alakzitEH vA-api prApnuyAt pUrva-sAhasam // K_812 //
   gṛhe tu muṣitaṃ rājā cauragrāhāṃs tu dāpayet /	gRhe tu muzitam rAjA cOra-grAhAn tu dApayet /
   ārakṣakāṃś ca dikpālān yadi cauro na labhyate // K_813 //	ArakzakAn ca dikpAlAn yadi cOraH na laByate // K_813 //
   grāmāntare hṛtaṃ dravyaṃ grāmādhyakṣaṃ pradāpayet /	grAma-antare hRtam dravyam grAma-aDyakzam pradApayet /
   vivīte svāminā deyaṃ cauroddhartā vivītake // K_814 //	vivIte svAminA deyam cOra-udDartA vivItake // K_814 //
   svadeśe yasya yat kiṃcid dhṛtaṃ deyaṃ nṛpeṇa tu /	sva-deSe yasya yat kiMcid DRtam deyam nRpeNa tu /
   gṛhṇīyāt tat svayaṃ naṣṭaṃ prāptam anviṣya pārthivaḥ // K_815 //	gRhNIyAt tat svayam nazwam prAptam anvizya pArTivaH // K_815 //
   caurair hṛtaṃ prayatnena svarūpaṃ pratipādayet /	cOrEH hRtam prayatnena svarUpam pratipAdayet /
   tadabhāve tu mūlyaṃ syād anyathā kilviṣī nṛpaḥ // K_816 //	tad-aBAve tu mUlyam syAt anyaTA kilvizI nRpaH // K_816 //
   labdhe 'pi caure yadi tu moṣas tasmān na labhyate /	labDe api cOre yadi tu mozaH tasmAt na laByate /
   dadyāt tam atha vā cauraṃ dāpayet tu yatheṣṭataḥ // K_817 //	dadyAt tam aTa vA cOram dApayet tu yaTezwataH // K_817 //
   tasmiṃś ced dāpyamānānāṃ bhaved doṣe tu saṃśayaḥ /	tasmin ced dApyamAnAnAm Bavet doze tu saMSayaH /
   muṣitaḥ śapathaṃ dāpyo bandhubhir vā viśodhayet // K_818 //	muzitaH SapaTam dApyaH banDuBiH vA viSoDayet // K_818 //
   yasmād apahṛtāl labdhaṃ dravyāt svalpaṃ tu svāminā /	yasmAt apahRtAt labDam dravyAt su-alpam tu svAminA /
   tac śeṣam āpnuyāt tasmāt pratyaye svāminā kṛte // K_819 //	tat Sezam ApnuyAt tasmAt pratyaye svAminA kRte // K_819 //
   svadeśaghātino ye syus tathā mārganirodhakāḥ /	sva-deSa-GAtinaH ye syuH taTA mArga-niroDakAH /
   teṣāṃ sarvasvam ādāya rājā śūle niveśayet // K_820 //	tezAm sarva-svam AdAya rAjA SUle niveSayet // K_820 //
   acorād dāpitaṃ dravyaṃ caurānveṣaṇatatparaiḥ /	acorAt dApitam dravyam cOra-anvezaNa-tatparEH /
   upalabdhe labheraṃs te dviguṇaṃ tatra dāpayet // K_821 //	upalabDe laBeran te dviguNam tatra dApayet // K_821 //
   yena yena paradrohaṃ karoty aṅgena taskaraḥ /	yena yena para-droham karoti aFgena taskaraH /
   chindyād aṅgaṃ nṛpas tasya na karoti yathā punaḥ // K_822:1 //	CindyAt aFgam nRpaH tasya na karoti yaTA punar // K_822:1 //
   trapuṣe vāruke dve tu pañcāmraṃ pañcadāḍimam /	trapuze vAruke dve tu paQca-Amram paQca-dAximam /
   kharjūrabadarādīnāṃ muṣṭiṃ gṛhṇan na duṣyati // K_822:2 //	KarjUra-badara-AdInAm muzwim gRhNan na duzyati // K_822:2 //
   mānavāḥ sadya evāhuḥ sahoḍhānāṃ pravāsanam /	mAnavAH sadyas eva-AhuH sahoXAnAm pravAsanam /
   gautamānām aniṣṭaṃ yat prāṇyucchedad vigarhitam // K_823 //	gOtamAnAm anizwam yat prANi-ucCedat vigarhitam // K_823 //
   sahoḍham asahoḍhaṃ vā tattvāgamitasāhasam /	sahoXam asahoXam vA tattva-Agamita-sAhasam /
   pragṛhyāc chinnam āvedya sarvasvair viprayojayet // K_824 //	pragRhyAt Cinnam Avedya sarva-svEH viprayojayet // K_824 //
   ayaḥsandānaguptās tu mandabhaktā balānvitāḥ /	ayaH-sandAna-guptAH tu manda-BaktAH bala-anvitAH /
   kuryuḥ karmāṇi nṛpater āmṛtyor iti kauśikaḥ // K_825 //	kuryuH karmANi nRpateH AmRtyoH iti kOSikaH // K_825 //
   paradeśād dhṛtaṃ dravyaṃ vaideśyena yadā bhavet /	para-deSAt DRtam dravyam vEdeSyena yadA Bavet /
   gṛhītvā tasya taddravyam adaṇḍaṃ taṃ visarjayet // K_826 //	gRhItvA tasya tat-dravyam adaNxam tam visarjayet // K_826 //
   corāṇāṃ bhaktadā ye syus tathāgnyudakadāyakāḥ /	corANAm Bakta-dAH ye syuH taTA-agni-udaka-dAyakAH /
   kretāraś caiva bhāṇḍānāṃ pratigrāhiṇa eva ca /	kretAraH ca-eva BANxAnAm pratigrAhiNaH eva ca /
   samadaṇḍāḥ smṛtā hy ete ye ca pracchādayanti tān // K_827 //	sama-daNxAH smRtAH hi ete ye ca pracCAdayanti tAn // K_827 //
   avidvān yājako vā syāt pravaktā cānavasthitaḥ /	avidvAn yAjakaH vA syAt pravaktA ca-anavasTitaH /
   tau ubhau coradaṇḍena vinīya sthāpayet pathi // K_828 //	tO uBO cora-daNxena vinIya sTApayet paTi // K_828 //
   [strīsaṃgrahaṇam]	[strI-saMgrahaNam]
   dūtopacārayuktaś ced avelāsthānasaṃsthitiḥ /	dUta-upacAra-yuktaH ced avelA-sTAna-saMsTitiH /
   kṇṭhakeśāṇ calagrāhaḥ karṇanāsākarādiṣu /	kNWa-keSAN cala-grAhaH karNa-nAsA-kara-Adizu /
   ekasthānāsanāhārāḥ saṃgraho navadhā smṛtaḥ // K_829 //	eka-sTAna-Asana-AhArAH saMgrahaH navaDA smRtaH // K_829 //
   strīṣu vṛttopabhogaḥ syāt prasahya puruṣo yadā /	strIzu vRtta-upaBogaH syAt prasahya puruzaH yadA /
   vadhe tatra pravarteta kāryātikramaṇaṃ hi tat // K_830 //	vaDe tatra pravarteta kArya-atikramaNam hi tat // K_830 //
   kāmārtā svairiṇī yā tu svayam eva prakāmayet /	kAma-ArtA svEriNI yA tu svayam eva prakAmayet /
   rājādeśena moktavyā vikhyāpya janasaṃnidhau // K_831 //	rAja-AdeSena moktavyA viKyApya jana-saMniDO // K_831 //
   ārambhakṛtsahāyaś ca tathā mārgānudeśakaḥ /	AramBa-kRt-sahAyaH ca taTA mArga-anudeSakaH /
   āśrayaḥ śastradātā ca bhaktadātā vikarmiṇām // K_832 //	ASrayaH Sastra-dAtA ca Bakta-dAtA vikarmiNAm // K_832 //
   yuddhopadeśakaś caiva tadvināśapradarśakaḥ /	yudDa-upadeSakaH ca-eva tad-vinASa-pradarSakaH /
   upekṣākāryayuktaś ca doṣavaktranumokakaḥ // K_833 //	upekzA-kArya-yuktaH ca doza-vaktra-numokakaH // K_833 //
   aniṣeddhākṣamo yaḥ syāt sarve tatkāryakāriṇaḥ /	anizedDa-akzamaH yaH syAt sarve tad-kArya-kAriNaH /
   yathāśaktyanurūpaṃ tu daṇḍam eṣāṃ prakalpayet // K_834 //	yaTASakti-anurUpam tu daNxam ezAm prakalpayet // K_834 //
   [strīpuṃdharmaḥ]	[strI-puMDarmaH]
   patyā cāpy aviyoginyā śuśrūṣyo 'gnir vinītayā /	patyA ca-api aviyoginyA SuSrUzyaH agniH vinItayA /
   saubhāgyavad avvaidhavya- kāmyayā bhartṛbhaktayā // K_835 //	sOBAgya-vat avvEDavya kAmyayA BartR-BaktayA // K_835 //
   matiśuśrūṣayaiva strī sarvān kāmān samaśnute /	mati-SuSrUzayA-eva strI sarvAn kAmAn samaSnute /
   divaḥ punar ihāyātā sukhānāṃ śevadhir bhavet // K_836 //	divaH punar iha-AyAtA suKAnAm SevaDiH Bavet // K_836 //
   mṛte bhartari yā sādhvī brahmacarye vyavasthitā /	mRte Bartari yA sADvI brahmacarye vyavasTitAH /
   sārundhatīsamācārā brahmaloke mahīyate // K_837 //	sa-arunDatI-sama-AcArA brahma-loke mahIyate // K_837 //
   [dāyavibhāgaḥ]	[dAya-viBAgaH]
   sakalaṃ dravyajātaṃ yad bhāgair gṛhṇanti tat samaiḥ /	sakalam dravya-jAtam yat BAgEH gRhNanti tat samEH /
   pitaro bhrātaraś caiva vibhāgo dharmya ucyate // K_838 //	pitaraH BrAtaraH ca-eva viBAgaH DarmyaH ucyate // K_838 //
   paitāmahaṃ samānaṃ syāt pituḥ putrasya cobhayoḥ /	pEtAmaham samAnam syAt pituH putrasya ca-uBayoH /
   svayaṃ copārjite pitrā na putraḥ svāmyam arhati // K_839 //	svayam ca-upArjite pitrA na putraH svAmyam arhati // K_839 //
   paitāmahaṃ ca pitryaṃ ca yac cānyat svayam arjitam /	pEtAmaham ca pitryam ca yat ca-anyat svayam arjitam /
   dāyādānāṃ vibhāge tu sarvam etad vibhajyate // K_840 //	dAyAdAnAm viBAge tu sarvam etat viBajyate // K_840 //
   dṛśyamānaṃ vibhajyeta gṛhaṃ kṣetraṃ catuṣpadam /	dRSyamAnam viBajyeta gRham kzetram catuzpadam /
   gūḍhadravyābhiśaṅkāyāṃ pratyayas tatra kīrtitaḥ // K_841 //	gUXa-dravya-aBiSaFkAyAm pratyayaH tatra kIrtitaH // K_841 //
   gṛhopaskaravāhyāś ca dohyābharaṇakarmiṇaḥ /	gRha-upaskara-vAhyAH ca dohya-ABaraNa-karmiNaH /
   dṛśyamānā vibhajyante kośaṃ gūḍhe 'bravīd bhṛguḥ // K_842 //	dRSyamAnAH viBajyante koSam gUXe abravIt BRguH // K_842 //
   jīvadvibhāge tu pitā naikaṃ putraṃ viśeṣayet /	jIvat-viBAge tu pitA na-ekam putram viSezayet /
   nirbhājayen na caivaikam akasmāt kāraṇaṃ vinā // K_843 //	nirBAjayet na ca-eva-ekam akasmAt kAraNam vinA // K_843 //
   saṃprāptavyavahārāṇāṃ vibhāgaś ca vidhīyate /	saMprApta-vyavahArANAm viBAgaH ca viDIyate /
   puṃsāṃ ca ṣoḍaśe varṣe jāyate vyavahāritā // K_844 //	puMsAm ca zoxaSe varze jAyate vyavahAritA // K_844 //
   aprāptavyavahārāṇāṃ ca dhanaṃ vyayavivarjitam /	aprApta-vyavahArANAm ca Danam vyaya-vivarjitam /
   nyaseyur bandhumitreṣu proṣitānāṃ tathaiva ca // K_845:1 //	nyaseyuH banDu-mitrezu prozitAnAm taTA-eva ca // K_845:1 //
   proṣitasya tu yo bhāgo rakṣeyuḥ sarva eva tam /	prozitasya tu yaH BAgaH rakzeyuH sarve eva tam /
   bālaputre mṛte rikthaṃ rakṣyaṃ tat tantubandhubhiḥ /	bAla-putre mRte rikTam rakzyam tat tantu-banDuBiH /
   paugaṇḍāḥ paratas taṃ tu vibhajeran yathāṃśataḥ // K_845:2 //	pOgaNxAH paratas tam tu viBajeran yaTA-aMSataH // K_845:2 //
   bhrātrā pitṛvyamātṛbhyāṃ kuṭumbārtham ṛṇaṃ kṛtam /	BrAtrA pitRvya-mAtRByAm kuwumba-arTam RNam kRtam /
   vibhāgakāle deyaṃ tad- rikthibhiḥ sarvam eva tu // K_846 //	viBAga-kAle deyam tad rikTiBiH sarvam eva tu // K_846 //
   tad ṛṇaṃ dhanine deyaṃ nānyathaiva pradāpayet /	tat RNam Danine deyam na-anyaTA-eva pradApayet /
   bhāvitaṃ cet pramāṇena virodhāt parato yadā // K_847 //	BAvitam ced pramANena viroDAt paratas yadA // K_847 //
   dharmārthaṃ prītidattaṃ ca yad ṛṇaṃ syān niyojitam /	Darma-arTam prIti-dattam ca yat RNam syAt niyojitam /
   tad dṛśyamānaṃ vibhajen na dānaṃ paitṛkād dhanāt // K_848 //	tat dRSyamAnam viBajet na dAnam pEtRkAt DanAt // K_848 //
   pitryaṃ pitryarṇasaṃśuddham ātmīyaṃ cātmanā kṛtam /	pitryam pitrya-RNa-saMSudDam AtmIyam ca-AtmanA kRtam /
   ṛṇam evaṃvidhaṃ śodhyaṃ vibhāge bandhubhiḥ saha // K_849 //	RNam evaMviDam SoDyam viBAge banDuBiH saha // K_849 //
   ṛṇaṃ prītipradānaṃ ca dattvā śeṣaṃ vibhājayet // K_850 //	RNam prIti-pradAnam ca dattvA Sezam viBAjayet // K_850 //
   dvyaṃśaharo 'rdhaharo vā putravittārjanāt pitā /	dvi-aMSa-haraH arDa-haraH vA putra-vitta-arjanAt pitA /
   mātāpi pitari prete putratulyāṃśabhāginī // K_851 //	mAtA-api pitari prete putra-tulya-aMSa-BAginI // K_851 //
   yathā yathā vibhāgāptaṃ dhanaṃ yāgārthatām iyāt /	yaTA yaTA viBAga-Aptam Danam yAga-arTa-tAm iyAt /
   tathā tathā vidhātavyaṃ vidvadbhir bhāgagauravam // K_852 //	taTA taTA viDAtavyam vidvadBiH BAga-gOravam // K_852 //
   loke rikthavibhāge 'pi na kaścit prabhutām iyāt /	loke rikTa-viBAge api na kaScid praBu-tAm iyAt /
   bhoga eva tu kartavyo na dānaṃ na ca vikrayaḥ // K_853 //	BogaH eva tu kartavyaH na dAnam na ca vikrayaH // K_853 //
   vibhaktā avibhaktā vā dāyādāḥ sthāvare samāḥ /	viBaktAH aviBaktAH vA dAyAdAH sTAvare samAH /
   eko hy anīśaḥ sarvatra dānādhamanavikraye // K_854 //	ekaH hi anISaH sarvatra dAna-ADamana-vikraye // K_854 //
   avibhakte 'nuje prete tat sutaṃ rikthabhāginam /	aviBakte anuje prete tat sutam rikTa-BAginam /
   kurvīta jīvanaṃ yena labdhaṃ naiva pitāmahāt // K_855 //	kurvIta jIvanam yena labDam na-eva pitAmahAt // K_855 //
   labhetāṃśaṃ sa pitryaṃ tu pitṛvyāt tasya vā sutāt /	laBeta-aMSam sa pitryam tu pitRvyAt tasya vA sutAt /
   sa evāṃśas tu sarveṣā bhrātṝṇāṃ nyāyato bhavet /	saH eva-aMSaH tu sarvezA BrAtLNAm nyAyataH Bavet /
   labheta tat suto vāpi nivṛttiḥ parato bhavet // K_856 //	laBeta tat sutaH vA-api nivRttiH paratas Bavet // K_856 //
   utpanne caurase putre caturthāṃśaharāḥ sutāḥ /	utpanne ca-Orase putre caturTa-aMSa-harAH sutAH /
   savarṇā asavarṇās tu grāsācchādanabhājanāḥ // K_857 //	savarNAH asavarNAH tu grAsa-AcCAdana-BAjanAH // K_857 //
   kanyakānāṃ tv adattānāṃ caturto bhāga iṣyate /	kanyakAnAm tu adattAnAm caturtaH BAgaH izyate /
   putrāṇāṃ tu trayo bhāgāḥ sāmyaṃ tv alpadhane smṛtam // K_858 //	putrANAm tu trayaH BAgAH sAmyam tu alpa-Dane smRtam // K_858 //
   kṣetrikasya matenāpi phalam utpādayet tu yaḥ /	kzetrikasya matena-api Palam utpAdayet tu yaH /
   tasyeha bhāginau tau tu na phalaṃ hi vinaikataḥ // K_859 //	tasya-iha BAginO tO tu na Palam hi vinA-ekataH // K_859 //
   klībaṃ vihāya patitaṃ yā punar labhate patim /	klIbam vihAya patitam yA punar laBate patim /
   tasyāṃ paunarbhavo jāto vyaktam utpādakasya saḥ // K_860 //	tasyAm pOnarBavaH jAtaH vyaktam utpAdakasya saH // K_860 //
   na mūtraṃ phenilaṃ yasya viṣṭhā cāpsu nimajjati /	na mUtram Penilam yasya vizWA ca-apsu nimajjati /
   meḍhraś conmādaśukrābhyāṃ hīnaḥ klībaḥ sa ucyate // K_861 //	meXraH ca-unmAda-SukrAByAm hInaH klIbaH saH ucyate // K_861 //
   akramoḍhāsutaś caiva sagotrādyas tu jāyate /	akrama-UXA-sutaH ca-eva sagotra-AdyaH tu jAyate /
   pravrajyāvasitaś caiva na rikthaṃ teṣu cārhati // K_862 //	pravrajyA-vasitaH ca-eva na rikTam tezu ca-arhati // K_862 //
   akramoḍhāsutas tv ṛkthī savarṇaś ca yadā pituḥ /	akrama-UXA-sutaH tu RkTI savarNaH ca yadA pituH /
   asavarṇaprasūtaś ca kramoḍhāyāṃ ca yo bhavet // K_863 //	asavarNa-prasUtaH ca krama-UXAyAm ca yaH Bavet // K_863 //
   pratilomaprasūtā yā tasyāḥ putro na rikthabhāk /	pratiloma-prasUtA yA tasyAH putraH na rikTa-BAj /
   grāsācchādanam atyantaṃ deyaṃ tadbandhubhir matam // K_864 //	grAsa-AcCAdanam atyantam deyam tad-banDuBiH matam // K_864 //
   bandhūnām apy abhāve tu pitṛdravyaṃ tad āpnuyāt /	banDUnAm api aBAve tu pitR-dravyam tat ApnuyAt /
   apitryaṃ draviṇaṃ prāptaṃ dāpanīyā na bāndhavāḥ // K_865 //	apitryam draviNam prAptam dApanIyAH na bAnDavAH // K_865 //
   [avibhājyāni]	[aviBAjya-ani]
   svaśaktyapahṛtaṃ naṣṭaṃ svayam āptaṃ ca yad bhavet /	sva-Sakti-apahRtam nazwam svayam Aptam ca yat Bavet /
   etat sarvaṃ pitā putrair vibhāge naiva dāpyate // K_866 //	etat sarvam pitA putrEH viBAge na-eva dApyate // K_866 //
   parabhaktopayogena vidyā prāptān yatas tu yā /	para-Bakta-upayogena vidyA prAptAn yatas tu yA /
   tayā prāptaṃ dhanaṃ yat tu vidyāprāptaṃ tad ucyate // K_867 //	tayA prAptam Danam yat tu vidyA-prAptam tat ucyate // K_867 //
   upanyaste tu yal labdhaṃ vidyayā paṇapūrvakam /	upanyaste tu yat labDam vidyayA paNa-pUrvakam /
   vidyādhanaṃ tu tad vidyād vibhāge na vibhajyate // K_868 //	vidyA-Danam tu tat vidyAt viBAge na viBajyate // K_868 //
   śiṣyād ārtvijyataḥ praśnāt saṃdigdhapraśnanirṇayāt /	SizyAt ArtvijyataH praSnAt saMdigDa-praSna-nirNayAt /
   svajñānaśaṃsanād vādāl labdhaṃ prādhyayanāc ca yat /	sva-jQAna-SaMsanAt vAdAt labDam prADyayanAt ca yat /
   vidyādhanaṃ tu tat prāhur vibhāge na vibhajyate // K_869 //	vidyA-Danam tu tat prAhuH viBAge na viBajyate // K_869 //
   śilpiṣv api hi dharmo 'yaṃ mūlyāc yac cādhikaṃ bhavet // K_870 //	Silpizu api hi DarmaH ayam mUlyAt yat ca-aDikam Bavet // K_870 //
   paraṃ nirasya yal labdhaṃ vidyāto dyūtapūrvakam /	param nirasya yat labDam vidyAtaH dyUta-pUrvakam /
   vidyādhanaṃ tu tad vidyān na vibhājyaṃ bṛhaspatiḥ // K_871 //	vidyA-Danam tu tat vidyAt na viBAjyam bRhaspatiH // K_871 //
   vidyāpratijñayā labdhaṃ śiṣyād āptaṃ ca yad bhavet /	vidyA-pratijQayA labDam SizyAt Aptam ca yat Bavet /
   ṛtviṅnyāyena yal labdham etad vidyādhanaṃ bhṛguḥ // K_872 //	Rtvij-nyAyena yat labDam etat vidyA-Danam BRguH // K_872 //
   vidyābalakṛtaṃ caiva yājyataḥ śiṣyatas tathā /	vidyA-bala-kRtam ca-eva yAjyataH SizyataH taTA /
   etad vidyādhanaṃ prāhuḥ sāmānyaṃ yad ato 'nyathā // K_873 //	etat vidyA-Danam prAhuH sAmAnyam yat atas anyaTA // K_873 //
   kule vinītavidyānāṃ bhrātṝṇāṃ pitṛto 'pi vā /	kule vinIta-vidyAnAm BrAtLNAm pitRtaH api vA /
   śauryaprāptaṃ tu yad vittaṃ vibhājyaṃ tad bṛhaspatiḥ // K_874 //	SOrya-prAptam tu yat vittam viBAjyam tat bRhaspatiH // K_874 //
   nāvidyānāṃ tu vaidyena deyaṃ vidyādhanāt kvacit /	na-avidyAnAm tu vEdyena deyam vidyA-DanAt kvacid /
   samavidyādhikānāṃ tu deyaṃ vaidyena tad dhanam // K_875 //	sama-vidyA-aDikAnAm tu deyam vEdyena tat Danam // K_875 //
   āruhya saṃśayaṃ yatra prasabhaṃ karma kurvate /	Aruhya saMSayam yatra prasaBam karma kurvate /
   tasmin karmaṇi tuṣṭena prasādaḥ svāminā kṛtaḥ /	tasmin karmaNi tuzwena prasAdaH svAminA kRtaH /
   tatra labdhaṃ tu yat kiñcit dhanaṃ śauryeṇa tad bhavet // K_876 //	tatra labDam tu yat kiQcid Danam SOryeNa tat Bavet // K_876 //
   śauryaprāptaṃ vidyayā ca strīdhanaṃ caiva yat smṛtam /	SOrya-prAptam vidyayA ca strIDanam ca-eva yat smRtam /
   etat sarvaṃ vibhāge tu vibhājyaṃ naiva rikthibhiḥ // K_877 //	etat sarvam viBAge tu viBAjyam na-eva rikTiBiH // K_877 //
   dhvajāhṛtaṃ bhaved yat tu vibhājyaṃ naiva tat smṛtam /	Dvaja-AhRtam Bavet yat tu viBAjyam na-eva tat smRtam /
   saṃgrāmād āhṛtaṃ yat tu vidrāvya dviṣatāṃ valam /	saMgrAmAt AhRtam yat tu vidrAvya dvizatAm valam /
   svāmyarthe jīvitaṃ tyaktvā tad dhvajāhṛtam ucyate // K_878 //	svAmi-arTe jIvitam tyaktvA tat Dvaja-AhRtam ucyate // K_878 //
   yal labdhaṃ dānakāle tu svajātyā kanyayā saha /	yat labDam dAna-kAle tu sva-jAtyA kanyayA saha /
   kanyāgataṃ tu tad vittaṃ śuddhaṃ vṛddhikaraṃ smṛtam // K_879 //	kanyA-gatam tu tat vittam SudDam vRdDi-karam smRtam // K_879 //
   vaivāhikaṃ tu tad vidyād bhāryayā yat sahāgatam /	vEvAhikam tu tat vidyAt BAryayA yat saha-Agatam /
   dhanam evaṃvidhaṃ sarvaṃ vijñeyaṃ dharmasādhakam // K_880 //	Danam evaMviDam sarvam vijQeyam Darma-sADakam // K_880 //
   vivāhakāle yat kiṃcid varāyoddiśya dīyate /	vivAha-kAle yat kiMcid varAya-uddiSya dIyate /
   kanyāyās tad dhanaṃ sarvam avibhājyaṃ ca bandhubhiḥ // K_881 //	kanyAyAH tat Danam sarvam aviBAjyam ca banDuBiH // K_881 //
   dhanaṃ patraniviṣṭaṃ tu dharmārthaṃ ca nirūpitam /	Danam patra-nivizwam tu Darma-arTam ca nirUpitam /
   udakaṃ caiva dāsaś ca nibandho yaḥ kramāgataḥ // K_882 //	udakam ca-eva dAsaH ca nibanDaH yaH krama-AgataH // K_882 //
   dhṛtaṃ vastram alaṃkāro nānurūpaṃ tu yad bhavet /	DRtam vastram alaMkAraH na-anurUpam tu yat Bavet /
   yathā kālopayogyāni tathā yojyāni bandhubhiḥ // K_883 //	yaTA kAla-upayogyAni taTA yojyAni banDuBiH // K_883 //
   gopracāraś ca rakṣā ca vastraṃ yac cāṅgayojitam /	go-pracAraH ca rakzA ca vastram yat ca-aFga-yojitam /
   prayojyaṃ na vibhajyeta dharmārthaṃ ca bṛhaspatiḥ // K_884:1 //	prayojyam na viBajyeta Darma-arTam ca bRhaspatiH // K_884:1 //
   deśasya jāteḥ saṅghasya dharmo grāmasya yo bhṛguḥ /	deSasya jAteH saFGasya DarmaH grAmasya yaH BRguH /
   uditaḥ syāt sa tenaiva dāyabhāgaṃ prakalpayet // K_884:2 //	uditaH syAt sa tena-eva dAya-BAgam prakalpayet // K_884:2 //
   [pracchāditarikthasya punarvibhāgaḥ]	[pracCAdita-rikTasya punar-viBAgaH]
   pracchāditaṃ yadi dhanaṃ punar āsādya tat samam /	pracCAditam yadi Danam punar AsAdya tat samam /
   bhajeran bhrātṛbhiḥ sārdham abhāve hi pituḥ sutāḥ // K_885 //	Bajeran BrAtRBiH sArDam aBAve hi pituH sutAH // K_885 //
   anyonyāpahṛtaṃ dravyaṃ durvibhaktaṃ ca yad bhavet /	anyonya-apahRtam dravyam durviBaktam ca yat Bavet /
   paścāt prāptaṃ vibhajyeta samabhāgena tad bhṛguḥ // K_886 //	paScAt prAptam viBajyeta sama-BAgena tat BRguH // K_886 //
   vibhaktenaiva yat prāptaṃ dhanaṃ tasyaiva tad bhavet /	viBaktena-eva yat prAptam Danam tasya-eva tat Bavet /
   hṛtaṃ naṣṭaṃ ca yal labdhaṃ prāg uktaṃ ca punar bhajet // K_887 //	hRtam nazwam ca yat labDam prAk uktam ca punar Bajet // K_887 //
   bandhunāpahṛtaṃ dravyaṃ balān naiva pradāpayet /	banDunA-apahRtam dravyam balAt na-eva pradApayet /
   bandhūnām avibhaktānāṃ bhogaṃ naiva pradāpayet // K_888 //	banDUnAm aviBaktAnAm Bogam na-eva pradApayet // K_888 //
   kṣetraṃ sādhāraṇaṃ tyaktvā yo 'nyadeśaṃ samāśritaḥ /	kzetram sADAraNam tyaktvA yaH anya-deSam samASritaH /
   tad vaṃśyasyāgatasyāṃśaḥ pradātavyo na saṃśayaḥ // K_889 //	tat vaMSyasya-Agatasya-aMSaH pradAtavyaH na saMSayaH // K_889 //
   tṛtīyaḥ pañcamo vāpi saptamaś cāpi yo bhavet /	tRtIyaH paQcamaH vA-api saptamaH ca-api yaH Bavet /
   janmanām aparijñāne labhetāṃśaṃ kramāgatam // K_890 //	janmanAm aparijQAne laBeta-aMSam krama-Agatam // K_890 //
   yaṃ paraṃparayā maulāḥ sāmantāḥ svāminaṃ viduḥ /	yam paraMparayA mOlAH sAmantAH svAminam viduH /
   tad anvayasyāgatasya dātavyā gotajair mahī // K_891 //	tat anvayasya-Agatasya dAtavyA gota-jEH mahI // K_891 //
   vibhaktāḥ pitṛvittāc ced akatra prativāsinaḥ (?) /	viBaktAH pitR-vittAt ced akatra prativAsinaH (?) /
   vibhajeyuḥ punar dvyaṃśaṃ sa labhetodayo yataḥ // K_892 //	viBajeyuH punar dvi-aMSam sa laBeta-udayaH yatas // K_892 //
   [vibhaktacihnādi]	[viBakta-cihna-Adi]
   vaseyur daśa varṣāṇi pṛthagdharmāḥ pṛthakkriyāḥ /	vaseyuH daSa varzANi pRTak-DarmAH pRTakkriyAH /
   bhrātaras te 'pi vijñeyā vibhaktāḥ paitṛkād dhanāt // K_893 //	BrAtaraH te api vijQeyAH viBaktAH pEtRkAt DanAt // K_893 //
   [strīdhanalakṣaṇaṃ strīdhanaprakārāś ca]	[strIDana-lakzaNam strIDana-prakArAH ca]
   adhyagnyadhyāvāhanikaṃ dattaṃ ca prītitaḥ striyaiḥ /	aDyagni-aDyAvAhanikam dattam ca prItitaH striyEH /
   bhrātṛmātṛpitṛprāptaṃ ṣaḍvidhaṃ strīdhanaṃ smṛtam // K_894 //	BrAtR-mAtR-pitR-prAptam zaxviDam strIDanam smRtam // K_894 //
   vivāhakāle yat strībhyo dīyate hy agnisaṃnidhau /	vivAha-kAle yat strIByaH dIyate hi agni-saMniDO /
   tad adhyagnikṛtaṃ sadbhiḥ strīdhanaṃ parikīrtitam // K_895 //	tat aDyagni-kRtam sadBiH strIDanam parikIrtitam // K_895 //
   yat punar labhate nārī nīyamānā pitur gṛhāt /	yat punar laBate nArI nIyamAnA pituH gRhAt /
   adhyāvahanikaṃ caiva strīdhanaṃ tad udāhṛtam // K_896 //	aDyAvahanikam ca-eva strIDanam tat udAhRtam // K_896 //
   prītyā dattaṃ tu yat kiṃcit śvaśrvā vā śvaśureṇa vā /	prItyA dattam tu yat kiMcid SvaSrvA vA SvaSureNa vA /
   pādavandanikaṃ caiva prītidattaṃ tad ucyate // K_897 //	pAdavandanikam ca-eva prIti-dattam tat ucyate // K_897 //
   gṛhopaskaravāhyānāṃ dohyābharaṇakarmiṇām /	gRha-upaskara-vAhyAnAm dohya-ABaraNa-karmiNAm /
   mūlyaṃ labdhaṃ tu yat kiṃcic śulkaṃ tat parikīrtitam // K_898 //	mUlyam labDam tu yat kiMcid Sulkam tat parikIrtitam // K_898 //
   vivāhāt parato yat tu labdhaṃ bhartṛkulāt striyā /	vivAhAt paratas yat tu labDam BartR-kulAt striyAH /
   anvādheyaṃ tad uktaṃ tu labhdaṃ bandhukulāt tathā // K_899 //	anvADeyam tat uktam tu laBdam banDu-kulAt taTA // K_899 //
   ūrdhvaṃ labdhaṃ tu yat kiṃcit saṃskārāt prītitaḥ striyā /	UrDvam labDam tu yat kiMcid saMskArAt prItitaH striyAH /
   bhartuḥ pitroḥ sakāśād vā anvādheyaṃ tu tad bhṛguḥ // K_900 //	BartuH pitroH sakASAt vA anvADeyam tu tat BRguH // K_900 //
   ūḍhayā kanyayā vāpi bhartuḥ pitṛgṛhe 'pi vā /	UXayA kanyayA vA-api BartuH pitR-gRhe api vA /
   bhrātuḥ sakāśāt pitror vā labdhaṃ saudāyikaṃ smṛtam // K_901 //	BrAtuH sakASAt pitroH vA labDam sOdAyikam smRtam // K_901 //
   [strīdhane svāmyādivicāraḥ]	[strIDane svAmi-Adi-vicAraH]
   pitṛmātṛpatibhrātṛ- jñātibhiḥ strīdhanaṃ striyai /	pitR-mAtR-pati-BrAtR jQAtiBiH strIDanam striyE /
   yathāśaktyā dvisāhasrād dātavyaṃ sthāvarād ṛte // K_902 //	yaTASaktyA dvi-sAhasrAt dAtavyam sTAvarAt Rte // K_902 //
   yat tu sopādhikaṃ dattaṃ yac ca yogavaśena vā /	yat tu sa-upADikam dattam yat ca yoga-vaSena vA /
   pitrā bhrātrātha vā patyā na tat strīdhanam iṣyate // K_903 //	pitrA BrAtrA-aTa vA patyA na tat strIDanam izyate // K_903 //
   prāptaṃ śilpais tu yad vittaṃ prītyā caiva yad anyataḥ /	prAptam SilpEH tu yat vittam prItyA ca-eva yat anyatas /
   bhartuḥ svāmyaṃ tadā tatra śeṣaṃ tu strīdhanaṃ smṛtam // K_904 //	BartuH svAmyam tadA tatra Sezam tu strIDanam smRtam // K_904 //
   saudāyikaṃ dhanaṃ prāpya strīṇāṃ svātantryam iṣyate /	sOdAyikam Danam prApya strINAm svAtantryam izyate /
   yasmāt tadānṛśasyārthaṃ tair dattam upajīvanam // K_905 //	yasmAt tadA-anRSasya-arTam tEH dattam upajIvanam // K_905 //
   saudāyike sadā strīṇāṃ svātantryaṃ parikīrtitam /	sOdAyike sadA strINAm svAtantryam parikIrtitam /
   vikraye caiva dāne ca yatheṣṭaṃ sthāvareṣv api // K_906 //	vikraye ca-eva dAne ca yaTezwam sTAvarezu api // K_906 //
   bhartṛdāyaṃ mṛte patyau vinyaset strī yatheṣṭataḥ /	BartR-dAyam mRte patyO vinyaset strI yaTezwataH /
   vidyamāne tu saṃrakṣet kṣapayet tat kule 'nyathā // K_907 //	vidyamAne tu saMrakzet kzapayet tat kule anyaTA // K_907 //
   atha cet sa dvibhāryaḥ syān na ca tāṃ bhajate punaḥ /	aTa ced sa dvi-BAryaH syAt na ca tAm Bajate punar /
   prītyā nisṛṣṭam api cet pratidāpyaḥ sa tadbalāt // K_908 //	prItyA nisRzwam api ced pratidApyaH sa tad-balAt // K_908 //
   grāsācchādanavāsānām ācchedo yatra yoṣitaḥ /	grAsa-AcCAdana-vAsAnAm AcCedaH yatra yozitaH /
   tatra svam ādadīta strī vibhāgaṃ rikthināṃ tathā // K_909 //	tatra svam AdadIta strI viBAgam rikTinAm taTA // K_909 //
   likhitasyeti dharmo 'yaṃ prāpte bhartṛkule vaset /	liKitasya-iti DarmaH ayam prApte BartR-kule vaset /
   vyādhitā pretakāle tu gacched bandhujanaṃ tataḥ // K_910 //	vyADitA pretakAle tu gacCet banDu-janam tatas // K_910 //
   na bhartā naiva ca suto na pitā bhrātaro na ca /	na BartA na-eva ca sutaH na pitA BrAtaraH na ca /
   ādāne vā visarge vā strīdhane prabhaviṣṇavaḥ // K_911 //	AdAne vA visarge vA strIDane praBavizNavaH // K_911 //
   yadi hy ekataro 'py eṣāṃ strīdhanaṃ bhakṣayed balāt /	yadi hi ekataraH api ezAm strIDanam Bakzayet balAt /
   savṛddhikaṃ pradāpyaḥ syād daṇḍaṃ caiva samāpnuyāt // K_912 //	sa-vRdDikam pradApyaH syAt daNxam ca-eva samApnuyAt // K_912 //
   tad eva yady anujñāpya bhakṣayet prītipūrvakam /	tat eva yadi anujQApya Bakzayet prIti-pUrvakam /
   mūlyam eva pradāpyaḥ syād yady asau dhanavān bhavet // K_913 //	mUlyam eva pradApyaH syAt yadi asO DanavAn Bavet // K_913 //
   vyādhitaṃ vyasanasthaṃ ca dhanikair vopapīḍitam /	vyADitam vyasana-sTam ca DanikEH vA-upapIxitam /
   jñātvā nisṛṣṭaṃ yat prītyā dadyād ātmecchayā tu saḥ // K_914 //	jQAtvA nisRzwam yat prItyA dadyAt Atma-icCayA tu saH // K_914 //
   jīvantyāḥ patiputrās tu devarāḥ pitṛbāndhavāḥ /	jIvantyAH pati-putrAH tu devarAH pitR-bAnDavAH /
   anīśāḥ strīdhanasyoktā daṇḍyās tv apaharanti ye // K_915 //	anISAH strIDanasya-uktAH daNxyAH tu apaharanti ye // K_915 //
   bhartrā pratiśrutaṃ deyam ṛṇavat strīdhanaṃ sutaiḥ /	BartrA pratiSrutam deyam RNa-vat strIDanam sutEH /
   tiṣṭhed bhartṛkule yā tu na sā pitṛkule vaset // K_916 //	tizWet BartR-kule yA tu na sA pitR-kule vaset // K_916 //
   [mṛtāyāḥ striyā dhanādhikāriṇaḥ]	[mRtAyAH striyAH Dana-aDikAriNaH]
   bhaginyo bāndhavaiḥ sārdhaṃ vibhajeran sabhartṛkāḥ /	BaginyaH bAnDavEH sArDam viBajeran sa-BartRkAH /
   strīdhanasyeti dharmo 'yaṃ vibhāgas tu prakalpitaḥ // K_917 //	strIDanasya-iti DarmaH ayam viBAgaH tu prakalpitaH // K_917 //
   duhitṝṇām abhāve tu rikthaṃ putreṣu tad bhavet /	duhitLNAm aBAve tu rikTam putrezu tat Bavet /
   bandhudattaṃ tu bandhūnām abhāve bhrtṛgāmi tat // K_918 //	banDu-dattam tu banDUnAm aBAve BrtR-gAmi tat // K_918 //
   pitṛbhyāṃ caiva yad dattaṃ duhituḥ sthāvaraṃ dhanam /	pitRByAm ca-eva yat dattam duhituH sTAvaram Danam /
   aprajāyām atātāyāṃ bhrātṛgāmi tu sarvadā // K_919 //	aprajAyAm atAtAyAm BrAtR-gAmi tu sarvadA // K_919 //
   āsurādiṣu yal labdhaṃ strīdhanaṃ paitṛkaṃ striyā /	Asura-Adizu yat labDam strIDanam pEtRkam striyAH /
   abhāve tad apatyānāṃ mātāpitros tad iṣyate // K_920 //	aBAve tat apatyAnAm mAtA-pitroH tat izyate // K_920 //
   [aputradhane patnyādayo dhanādhikāriṇaḥ]	[a-putra-Dane patnI-AdayaH Dana-aDikAriNaH]
   aputrā śayanaṃ bhartuḥ pālayantī gurau sthitā /	aputrA Sayanam BartuH pAlayantI gurO sTitA /
   bhuñjītāmaraṇāt kṣāntā dāyādā ūrdhvam āpnuyuḥ // K_921 //	BuQjIta-amaraNAt kzAntAH dAyAdAH UrDvam ApnuyuH // K_921 //
   svaryāte svāmini strī tu grāsācchādanabhāginī /	svaryAte svAmini strI tu grAsa-AcCAdana-BAginI /
   avibhakte dhanāṃśe tu prāpnoty āmaraṇāntikam // K_922 //	aviBakte Dana-aMSe tu prApnoti AmaraNa-antikam // K_922 //
   bhoktum arhati klṛptāṃśaṃ guruśuśrūṣaṇe ratā /	Boktum arhati klRpta-aMSam guru-SuSrUzaNe ratAH /
   na kuryād yadi śuśrūṣāṃ cailapiṇḍe niyojyet // K_923 //	na kuryAt yadi SuSrUzAm cEla-piNxe niyojyet // K_923 //
   mṛte bhartari bhartṛaṃśaṃ labheta kulapālikā /	mRte Bartari BartR-aMSam laBeta kulapAlikA /
   yāvaj jīvaṃ na hi svāmyaṃ dānādhamanavikraye // K_924 //	yAvat jIvam na hi svAmyam dAna-ADamana-vikraye // K_924 //
   vratopavāsaniratā brahmacarye vyavasthitā /	vrata-upavAsa-niratAH brahmacarye vyavasTitAH /
   damadānaratā nityam aputrāpi divaṃ vrajet // K_925 //	dama-dAna-ratA nityam aputrA-api divam vrajet // K_925 //
   patnī bhartur dhanaharī yā syād avyabhicāriṇī /	patnI BartuH DanaharI yA syAt avyaBicAriNI /
   tadabhāve tu duhitā yady anūḍhā bhavet tadā // K_926 //	tad-aBAve tu duhitA yadi anUXA Bavet tadA // K_926 //
   aputrasyātha kulajā patnī duhitaro 'pi vā /	aputrasya-aTa kula-jA patnI duhitaraH api vA /
   tadabhāve pitā mātā bhrātā putrāś ca kīrtitāḥ // K_927 //	tad-aBAve pitA mAtA BrAtA putrAH ca kIrtitAH // K_927 //
   vibhakte saṃsthite dravyaṃ putrābhāve pitā haret /	viBakte saMsTite dravyam putra-aBAve pitA haret /
   bhrātā vā jananī vātha mātā vā tat pituḥ kramāt /	BrAtA vA jananI vA-aTa mAtA vA tat pituH kramAt /
   apacārakriyyayuktā nirlajjā vārthanāśikā // K_928 //	apacAra-kriyya-yuktA nirlajjA vA-arTa-nASikAH // K_928 //
   vyabhicāraratā yā ca strī dhanaṃ sā na cārhati // K_929 //	vyaBicAra-ratA yA ca strI Danam sA na ca-arhati // K_929 //
   nārī khalv ananujñātā pitrā bhartrā sutena vā /	nArI Kalu ananujQAtA pitrA BartrA sutena vA /
   viphalaṃ tad bhavet tasyā yat karoty aurdhvadehikam // K_930 //	viPalam tat Bavet tasyAH yat karoti OrDvadehikam // K_930 //
   adāyikaṃ rājagāmi yoṣidbhṛtyordhvadehikam /	adAyikam rAja-gAmi yozit-BRtya-UrDvadehikam /
   apāsya śrotriyadravyaṃ śrotriyebhyas tad arpayet // K_931 //	apAsya Srotriya-dravyam SrotriyeByaH tat arpayet // K_931 //
   saṃsṛṣṭānāṃ tu saṃsṛṣṭāḥ pṛthaksthānāṃ pṛthaksthitāḥ /	saMsRzwAnAm tu saMsRzwAH pRTak-sTAnAm pRTak-sTitAH /
   abhāve 'rthaharā jñeyā nirbījānyonyabhāginaḥ // K_932 //	aBAve arTa-harA jQeyAH nirbIja-anyonya-BAginaH // K_932 //
   [dyūtasamāhvayau]	[dyUta-samAhvayO]
   dyūtaṃ naiva tu seveta krodhalobhavivardhakam /	dyUtam na-eva tu seveta kroDa-loBa-vivarDakam /
   asādhujananaṃ krūraṃ narāṇāṃ dravyanāśanam // K_933 //	asADu-jananam krUram narANAm dravya-nASanam // K_933 //
   dhruvaṃ dyūtāt kalir yasmād viṣaṃ sarpamukhād iva /	Druvam dyUtAt kaliH yasmAt vizam sarpa-muKAt iva /
   tasmād rājā nivarteta viṣaye vyasanaṃ hi tat // K_934 //	tasmAt rAjA nivarteta vizaye vyasanam hi tat // K_934 //
   varteta cet prakāśaṃ tu dvārāvasthitatoraṇam /	varteta ced prakASam tu dvAra-avasTita-toraNam /
   asaṃmohārtham āryāṇāṃ kārayet tat karapadam // K_935 //	asaMmoha-arTam AryANAm kArayet tat kara-padam // K_935 //
   sabhikaḥ kārayed dyūtaṃ deyaṃ dadyāt svayaṃ nṛpe /	saBikaH kArayet dyUtam deyam dadyAt svayam nRpe /
   daśakaṃ tu śate vṛddhiṃ gṛhṇīyāc ca parājayāt // K_936 //	daSakam tu Sate vRdDim gRhNIyAt ca parAjayAt // K_936 //
   jetur dadyāt svakaṃ dravyaṃ jitād grāhyaṃ tripakṣakam /	jetuH dadyAt svakam dravyam jitAt grAhyam tri-pakzakam /
   sadyo vā sabhikenaiva kitāvāt tu na saṃśayaḥ // K_937 //	sadyas vA saBikena-eva kitAvAt tu na saMSayaH // K_937 //
   ekarūpā dvirūpā vā dyūte yasyākṣadevinaḥ /	eka-rUpAH dvi-rUpAH vA dyUte yasya-akza-devinaH /
   dṛśyate ca jayas tasya yasmin rakṣā vyavasthitā // K_938 //	dRSyate ca jayaH tasya yasmin rakzA vyavasTitAH // K_938 //
   atha vā kitavo rājñe dattvā bhāgaṃ yathoditam /	aTa vA kitavaH rAjQe dattvA BAgam yaTA-uditam /
   prakāśaṃ devanaṃ kuryād evaṃ doṣo na vidyate // K_939 //	prakASam devanam kuryAt evam dozaH na vidyate // K_939 //
   prasahya dāpayed deyaṃ tasmin sthāne na cānyathā /	prasahya dApayet deyam tasmin sTAne na ca-anyaTA /
   jitaṃ vai sabhikas tatra sabhikapratyayā kriyā // K_940 //	jitam vE saBikaH tatra saBika-pratyayA kriyA // K_940 //
   anabhijño jito mocyo 'mocyo 'bhijño jito rahaḥ /	anaBijQaH jitaH mocyaH amocyaH aBijQaH jitaH rahaH /
   sarvasve vijite 'bhijñe na sarvasvaṃ pradāpayet // K_941 //	sarva-sve vijite aBijQe na sarva-svam pradApayet // K_941 //
   vigrahe 'tha jaye lābhe karaṇe kūṭadevinām /	vigrahe aTa jaye lABe karaNe kUwa-devinAm /
   pramāṇaṃ sabhikas tatra śuciś ca sabhiko yadi // K_942 //	pramANam saBikaH tatra SuciH ca saBikaH yadi // K_942 //
   mlecchaśvapākadhūrtānāṃ kitavānāṃ tapasminām /	mlecCa-Sva-pAka-DUrtAnAm kitavAnAm tapasminAm /
   tatkṛtācāram etṝṇāṃ niścayo na tu rājani // K_943 //	tad-kRta-AcAram etLNAm niScayaH na tu rAjani // K_943 //
   [prakīrṇakam]	[prakIrNakam]
   pūrvoktād uktaśeṣaṃ syād adhikāracyutaṃ ca yat /	pUrva-uktAt ukta-Sezam syAt aDikAra-cyutam ca yat /
   āhṛtya paratantrārhta- nibaddham asamañjasam // K_944 //	AhRtya paratantra-arhta nibadDam asamaQjasam // K_944 //
   dṛṣṭāntatvena śāstrānte punar uktakriyāsthitam /	dRzwAnta-tvena SAstra-ante punar ukta-kriyA-sTitam /
   anena vidhinā yac ca vākyaṃ tat syāt prakīrṇakam // K_945 //	anena viDinA yat ca vAkyam tat syAt prakIrNakam // K_945 //
   rājadharmān svadharmāṃś ca saṃdigdhānāṃ ca bhāṣaṇam /	rAja-DarmAn svaDarmAn ca saMdigDAnAm ca BAzaNam /
   pūrvoktād uktaśeṣaṃ ca sarvaṃ tat syāt prakīrṇakam // K_946 //	pUrva-uktAt ukta-Sezam ca sarvam tat syAt prakIrNakam // K_946 //
   sadbhāgakaraśulkaṃ ca garte deyaṃ tathaiva ca /	sat-BAga-kara-Sulkam ca garte deyam taTA-eva ca /
   saṃgrāmacaurabhedī ca paradārābhimardanam // K_947 //	saMgrAma-cOra-BedI ca para-dAra-aBimardanam // K_947 //
   gobrāhmaṇajighāṃsā ca śasyavyāghātakṛt tathā /	go-brAhmaNa-jiGAMsA ca Sasya-vyAGAta-kRt taTA /
   etān daśāparādhāṃs tu nṛpatiḥ svayam anviṣet // K_948 //	etAn daSa-aparADAn tu nRpatiH svayam anvizet // K_948 //
   niṣkṛtīnām akaraṇam ājñāsedhavyatikramaḥ /	nizkRtInAm akaraNam AjQA-seDa-vyatikramaH /
   varṇāśramavilopaś ca prarṇasaṅkaralopanam // K_949 //	varNa-ASrama-vilopaH ca prarNa-saFkara-lopanam // K_949 //
   nidhir niṣphalavittaṃ ca daridrasya dhanāgamaḥ /	niDiH nizPala-vittam ca daridrasya Dana-AgamaH /
   etāṃś cāraiḥ suviditān svayaṃ rājā nivārayet // K_950 //	etAn cArEH su-viditAn svayam rAjA nivArayet // K_950 //
   anāmnā tāni kāryāṇi kriyāvādāṃś ca vādinām /	anAmnA tAni kAryANi kriyA-vAdAn ca vAdinAm /
   prakṛtīnāṃ prakopaś ca saṅketaś ca parasparam // K_951 //	prakRtInAm prakopaH ca saFketaH ca parasparam // K_951 //
   aśāstravihitaṃ yac ca prajāyāṃ saṃpravartate /	aSAstra-vihitam yat ca prajAyAm saMpravartate /
   upāyaiḥ sāmabhedād yair etāni śamaye nṛpaḥ // K_952 //	upAyEH sAma-BedAt yEH etAni Samaye nRpaH // K_952 //
   mitrādiṣu prayuñjīta vāgdaṇḍaṃ dhik tapasvini /	mitra-Adizu prayuQjIta vAgdaNxam Dik tapasvini /
   yathoktaṃ tasya tat kuryād anuktaṃ sādhu kalpitam // K_953 //	yaTA-uktam tasya tat kuryAt anuktam sADu kalpitam // K_953 //
   pramāṇena tu kūṭena mudrayā vāpi kūṭayā /	pramANena tu kUwena mudrayA vA-api kUwayA /
   kāryaṃ tu sādhayed yo vai sa dāpyo damam uttamam // K_954 //	kAryam tu sADayet yaH vE sa dApyaH damam uttamam // K_954 //
   rājakrīḍāsu ye saktā rājavṛttyupajīvinaḥ /	rAja-krIxAsu ye saktAH rAja-vRtti-upajIvinaH /
   apriyasya ca yo vaktā vadhaṃ teṣāṃ pravartayet // K_955 //	apriyasya ca yaH vaktA vaDam tezAm pravartayet // K_955 //
   pratirūpasya kartāraḥ prekṣakāḥ prakarāś ca ye /	pratirUpasya kartAraH prekzakAH prakarAH ca ye /
   rājārthamoṣakāś caiva prāpnuyur vividhaṃ vadham // K_956 //	rAja-arTa-mozakAH ca-eva prApnuyuH viviDam vaDam // K_956 //
   pravrajyāvasitaṃ śūdraṃ japahomaparaṃ tathā /	pravrajyA-vasitam SUdram japa-homa-param taTA /
   vadhena śāsayet pāpaṃ daṇḍyo vā dviguṇaṃ damam // K_957 //	vaDena SAsayet pApam daNxyaH vA dviguNam damam // K_957 //
   sacihnam api pāpaṃ tu pṛcchet pāpasya kāraṇam /	sa-cihnam api pApam tu pRcCet pApasya kAraNam /
   tadā daṇḍaṃ prakalpeta doṣam āropya yatnataḥ // K_958 //	tadA daNxam prakalpeta dozam Aropya yatnatas // K_958 //
   sadvṛttānām tu sarveṣām aparādho yadā bhavet /	sat-vRttAnAm tu sarvezAm aparADaH yadA Bavet /
   avaśenaiva daivāt tu tatra daṇḍaṃ na kalpayet // K_959 //	avaSena-eva dEvAt tu tatra daNxam na kalpayet // K_959 //
   samyagdaṇḍapraṇetāro nṛpāḥ pūjyāḥ surair api /	samyak-daNxa-praNetAraH nRpAH pUjyAH surEH api /
   ārambhe pradhamaṃ dadyāt pravṛttau madhyamaḥ smṛtaḥ /	AramBe praDamam dadyAt pravRttO maDyamaH smRtaH /
   yasya yo vihito daṇḍaḥ paryāptasya sa vai bhavet // K_960 //	yasya yaH vihitaH daNxaH paryAptasya sa vE Bavet // K_960 //
   rājāno mantriṇaś caiva viśeṣād evam āpnuyuḥ /	rAjAnaH mantriNaH ca-eva viSezAt evam ApnuyuH /
   aśāsanāt tu pāpānāṃ natānāṃ daṇḍadhāraṇāt // K_961 //	aSAsanAt tu pApAnAm natAnAm daNxa-DAraNAt // K_961 //
   paratantrāś ca ye kecid dāsatvaṃ ye ca saṃsthitāḥ /	paratantrAH ca ye kecid dAsa-tvam ye ca saMsTitAH /
   anāthās te tu nirdiṣṭās teṣāṃ daṇḍas tu tāḍanam // K_962 //	anATAH te tu nirdizwAH tezAm daNxaH tu tAxanam // K_962 //
   tāḍanaṃ vandhanaṃ caiva tathaiva ca viḍambanam /	tAxanam vanDanam ca-eva taTA-eva ca vixambanam /
   eṣa daṇḍo hi dāsasya nārthadaṇḍo vidhīyate // K_963 //	eza daNxaH hi dAsasya na-arTa-daNxaH viDIyate // K_963 //
   suvarṇaśatam ekaṃ tu vadhārho daṇḍam arhati /	suvarNa-Satam ekam tu vaDa-arhaH daNxam arhati /
   aṅgacchede tad ardhaṃ tu vivāse pañcaviṃśatim // K_964 //	aFga=-Cede tat arDam tu vivAse paQcaviMSatim // K_964 //
   kulīnāryaviśiṣṭteṣu nikṛṣṭeṣv anusārataḥ /	kulIna-Arya-viSizwtezu nikRzwezu anusArataH /
   sarvasvaṃ vā nigṛhyaitān purāt śīghraṃ pravāsayet // K_965 //	sarva-svam vA nigRhya-etAn purAt SIGram pravAsayet // K_965 //
   nirdhanā bandhane sthāpyā vadhaṃ naiva pravartayet /	nirDanAH banDane sTApyAH vaDam na-eva pravartayet /
   sarveṣāṃ pāpayuktānāṃ viśeṣārthaś ca śāstrataḥ // K_966 //	sarvezAm pApa-yuktAnAm viSeza-arTaH ca SAstrataH // K_966 //
   vadhāṅgacchedārhavipro niḥsaṅge bandhane viśet /	vaDa-aFga=-Ceda-arha-vipraH niHsaFge banDane viSet /
   tad akarmaviyuto 'sau vṛttas tasya damo hi saḥ // K_967 //	tat akarma-viyutaH asO vRttaH tasya damaH hi saH // K_967 //
   kūṭasākṣy api nirvāsyo vikhyāpyo 'satpratigrahī /	kUwa-sAkzI api nirvAsyaH viKyApyaH asat-pratigrahI /
   aṅgacchedī viyojyaḥ syāt svadharme bandhanena tu // K_968 //	aFga=-CedI viyojyaH syAt svaDarme banDanena tu // K_968 //
   etaiḥ samāparādhānāṃ tatrāpy evaṃ prakalpayet /	etEH samAparADAnAm tatra-api evam prakalpayet /
   bālavṛddhāturastrīṇāṃ na daṇḍas tāḍanaṃ damaḥ // K_969 //	bAla-vRdDa-Atura-strINAm na daNxaH tAxanam damaH // K_969 //
   strīdhanaṃ dāpayed daṇḍaṃ dhārmikaḥ pṛthivīpatiḥ /	strIDanam dApayet daNxam DArmikaH pRTivIpatiH /
   nirdhanā prāptadoṣā strī tāḍanaṃ daṇḍam arhati // K_970 //	nirDanA prApta-dozA strI tAxanam daNxam arhati // K_970 //
   anyāyopārjitaṃ nyastaṃ koṣe koṣaṃ niveśayet /	anyAya-upArjitam nyastam koze kozam niveSayet /
   kāryārthe kāryanāśaḥ syād buddhimān nopapātayet // K_971 //	kArya-arTe kArya-nASaH syAt budDimAn na-upapAtayet // K_971 //
   dattvā dhanaṃ tad viprebhyaḥ sarvaṃ daṇḍasamutthitam /	dattvA Danam tat vipreByaH sarvam daNxa-samutTitam /
   putre rājyaṃ samāsajya kurvīta prāyaṇaṃ vane // K_972 //	putre rAjyam samAsajya kurvIta prAyaNam vane // K_972 //
   evaṃ caret sadā yukto rājā dharmeṣu pārthivaḥ /	evam caret sadA yuktaH rAjA Darmezu pArTivaH /
   hiteṣu caiva lokasya sarvān bhṛtyān niyojayet // K_973 //	hitezu ca-eva lokasya sarvAn BRtyAn niyojayet // K_973 //
