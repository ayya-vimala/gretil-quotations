   aśeṣacidacidvastuviśeṣiṇe śeṣaśāyine /	aSeza-cit-acit-vastu-viSeziNe Seza-SAyine /
   nirmalānantakalyāṇanidhaye viṣṇave namaḥ //(1)	nirmala-ananta-kalyANa-niDaye vizNave namaH //(1)
   paraṃ brahmaivājñaṃ bhramaparigataṃ saṃsarati tatparopādhyālīḍhaṃ	param brahma-eva-ajQam Brama-parigatam saMsarati tad-para-upADya-AlIXam
   vivaśamaśubhasyāspadam iti /	vivaSam-aSuBasya-Aspadam iti /
   śrutinyāyāpetaṃ jagati vitataṃ mohanam idaṃ tamo yenāpāstaṃ sa hi vijayate	Sruti-nyAya-apetam jagati vitatam mohanam idam tamaH yena-apAstam sa hi vijayate
   yāmunamuniḥ //(2)	yAmuna-muniH //(2)
   aśeṣajagaddhitānuśāsanaśrutinikaraśirasi samadhigato 'yam arthaḥ	aSeza-jagat-hita-anuSAsana-Sruti-nikara-Sirasi samaDigataH ayam arTaH
   jīvaparamātmayāthātmyajñānapūrvakavarṇāśramadharmetikartavyatākaparamapuruṣacaraṇayugaladhyānārcanapraṇāmādir	jIva-paramAtma-yATAtmya-jQAna-pUrvaka-varNa-ASrama-DarmA-iti-kartavya-tAka-parama-puruza-caraNa-yugala-DyAna-arcana-praNAma-AdiH-
   atyarthapriyas tatprāptiphalaḥ /	atyarTa-priyaH tad-prApti-PalaH /
   asya jīvātmano	asya jIva-AtmanaH-
   'nādyavidyāsaṃcitapuṇyapāparūpakarmapravāhahetukabrahmādisuranaratiryaksthāvarātmakacaturvidhadehapraveśakṛtatattadabhimānajanitāvarjanīyabhavabhayavidhvaṃsanāya	anAdya-vidyA-saMcita-puNya-pApa-rUpa-karma-pravAha-hetuka-brahma-Adi-sura-nara-tiryak-sTAvara-Atmaka-caturviDa-deha-praveSa-kRta-tad-tad-aBimAna-janitO=-
   dehātiriktātmasvarūpatatsvabhāvatadantarayāmiparamātmasvarūpatatsvabhāvatadupāsanatatphalabhūtātmasvarūpāvirbhāvapūrvakānavadhikātiśayānandabrahmānubhavajñāpane	deha-atirikta-Atma-svarUpa-tad-svaBAva-tad-antarayAmi-param-Atma-svarUpa-tad-svaBAva-tad-upAsana-tad-Pala-BUta-Atma-svarUpa-AvirBAva-pUrva-kAna-vaDikA-atiSa
   pravṛttaṃ hi vedāntavākyajātam, tat tvam asi / ayam ātmā brahma / ya	pravRttam hi vedAnta-vAkya-jAtam, tat tvam asi / ayam AtmA brahma / ya
   ātmani tiṣṭhann ātmano 'ntaro yam ātmā na veda yasyātmā śarīraṃ ya ātmānam	Atmani tizWan AtmanaH antaraH yam AtmA na veda yasya-AtmA SarIram yaH AtmAnam
   antaro yamayati sa ta ātmāntaryāmy amṛtaḥ / eṣa	antaraH yamayati sa te AtmA-antaryAmI amRtaH / eza
   sarvabhūtāntarātmāpahatapāpmā divyo deva eko nārāyaṇaḥ / tam etaṃ	sarva-BUta-antarAtma-apahata-pApmA divyaH devaH ekaH nArAyaNaH / tam etam
   vedānuvacanena brāhmaṇā vividiṣanti yajñena dānena tapasānāśakena /	veda-anuvacanena brAhmaNAH vividizanti yajQena dAnena tapasA-anASakena /
   brahmavid āpnoti param / tam evaṃ vidvān amṛta iha bhavati nānyaḥ panthā	brahma-vid Apnoti param / tam evam vidvAn amRtaH iha Bavati na-anyaH panTA
   ayanāya vidyata ityādikam /	ayanAya vidyate iti-Adikam /
   jīvātmanaḥ svarūpaṃ	jIvAtmanaH svarUpam
   devamanuṣyādiprakṛtipariṇāmaviśeṣarūpanānāvidhabhedarahitaṃ	deva-manuzya-Adi-prakRti-pariNAma-viSeza-rUpa-nAnAviDa-Beda-rahitam
   jñānānandaikaguṇaṃ, tasyaitasya karmakṛtadevādibhede 'padhvaste	jQAna-Ananda-eka-guNaM, tasya-etasya karma-kRta-deva-Adi-Bede apaDvaste
   svarūpabhedo vācām agocaraḥ svasaṃvedyaḥ, jñānasvarūpam ity etāvad eva	svarUpa-BedaH vAcAm agocaraH sva-saMvedyaH, jQAna-svarUpam iti etAvat eva
   nirdeśyam / tac ca sarveṣām ātmanāṃ samānam /	nirdeSyam / tat ca sarvezAm AtmanAm samAnam /
   evaṃvidhacidacidātmakaprapañcasyodbhavasthitipralayasaṃsāranirvartanaikahetubhūtaḥ	evaMviDa-cit-a-cit-Atmaka-prapaQcasya-udBava-sTiti-pralaya-saMsAra-nirvartana-eka-hetu-BUtaH
   samastaheyapratyanīkānantakalyāṇatayā ca	samasta-heya-pratyanIka-ananta-kalyANa-tayA ca
   svetarasamastavastuvilakṣaṇasvarūpo	sva-itara-samasta-vastu-vilakzaNa-svarUpaH-
   'navadhikātiśayāsaṃkhyeyakalyāṇaguṇagaṇaḥ	anavaDika-atiSaya-asaMKyeya-kalyANa-guNa-gaNaH
   sarvātmaparabrahmaparajyotiḥparatattvaparamātmasadādiśabdabhedair	sarva-Atma-para-brahma-para-jyotiH-para-tattva-paramAtma-sat-Adi-Sabda-BedEH-
   nikhilavedāntavedyo bhagavān nārāyaṇaḥ puruṣottama ity antaryāmisvarūpam /	niKila-vedAnta-vedyaH BagavAn nArAyaNaH puruzottamaH iti antaryAmi-svarUpam /
   asya ca vaibhavapratipādanaparāḥ śrutayaḥ	asya ca vEBava-pratipAdana-parAH SrutayaH
   svetarasamastacidacidvastujātāntarātmatayā nikhilaniyamanaṃ	sva-itara-samasta-cit-a-cit-vastu-jAtA-antarAtma-tayA niKila-niyamanam
   tacchaktitadaṃśatadvibhūtitadrūpataccharīratattanuprabhṛtibhiḥ śabdais	tad-Sakti-ta-d-aMSa-tad-viBUti-tad-rUpa-tad-SarIra-tad-tanu-praBRtiBiH SabdEH-
   tatsāmānādhikaraṇyena ca pratipādayanti /	tad-sAmAna-aDikaraNyena ca pratipAdayanti /
   tasya vaibhavapratipādanaparāṇām eṣāṃ sāmānādhikaraṇyādīnāṃ vivaraṇe	tasya vEBava-pratipAdana-parANAm ezAm sAmAnADikaraNya-AdInAm vivaraNe
   pravṛttāḥ kecana nirviśeṣajñānamātram eva brahma, tac ca	pravRttAH kecana nirviSeza-jQAna-mAtram eva brahma, tat ca
   nityamuktasvaprakāśasvabhāvam api tat tvam asy	nitya-m-ukta-sva-prakASa-svaBAvam api tat tvam asy
   ādisāmānādhikaraṇyāvagatajīvāikyaṃ, brahmaivājñaṃ badhyate mucyate ca,	Adi-sAmAna-aDikaraNyA-avagata-jIvAikyan, brahma-eva-AjQam baDyate mucyate ca,
   nirviśeṣacinmātrātirekeśvareśitavyādyanantavikalparūpaṃ kṛtsnaṃ	nirviSeza-cit-mAtra-atireka-ISvara-ISita-vyAdi-ananta-vikalpa-rUpam kRtsnam
   jaganmithyā, kaścid baddhaḥ, kaścin mukta ity iyam avasthā na vidyate /	jagat-miTyA, kaScid badDaH, kaScid muktaH iti iyam avasTA na vidyate /
   itaḥ pūrvaṃ kecana muktā ity ayam artho mithyā / ekam eva śarīraṃ jīvavan	itas pUrvam kecana muktAH iti ayam arTaH miTyA / ekam eva SarIram jIvavan
   nirjīvānītarāṇi, taccharīraṃ kim iti na vyavasthitam, ācāryo	nirjIva-AnIta-rANi, tat-SarIram kim iti na vyavasTitam, AcAryaH-
   jñānasyopadeṣṭā mithyā śāstraṃ ca mithyā śāstrapramātā ca mithyā	jQAnasya-upadezwA miTyA SAstram ca miTyA SAstra-pramAtA ca miTyA
   śāstrajanyaṃ jñānaṃ ca mithyā etat sarvaṃ mithyābhūtenaiva	SAstra-janyam jQAnam ca miTyA etat sarvam miTyABUtena-eva
   śāstreṇāvagamyata iti varṇayanti /	SAstreNa-avagamyate iti varNayanti /
   apare tv apahatapāpmatvādisamastakalyāṇaguṇopetam api	apare tu apahata-pApma-tva-Adi-samasta-kalyANa-guNa-upetam api
   brahmaitenaivāikyāvabodhena kenacid upādhiviśeṣeṇa saṃbaddhaṃ badhyate	brahma-etena-eva-aikya-avaboDena kenacid upADi-viSezeNa saMbadDam baDyate
   mucyate ca nānāvidhamalarūpapariṇāmāspadaṃ ceti vyavasthitāḥ /	mucyate ca nAnAviDa-mala-rUpa-pariNAma-Aspadam ca-iti vyavasTitAH /
   anye punar aikyāvabodhayāthātmyaṃ varṇayantaḥ	anye punar Ekya-avaboDa-yATAtmyam varNayantaH
   svābhāvikaniratiśayāparimitodāraguṇasāgaraṃ brahmaiva	svABAvika-niratiSaya-aparimita-udAra-guNa-sAgaram brahmA-eva
   suranaratiryaksthāvaranārakisvargyapavargicetaneṣu svabhāvato vilakṣaṇam	sura-nara-tiryak-sTAvara-nAraki-svargi-apavargi-cetanezu svaBAvataH vilakzaNam
   avilakṣaṇaṃ ca viyadādinānāvidhamalarūpapariṇāmāspadaṃ ceti	avilakzaNam ca viyat-Adi-nAnAviDa-mala-rUpa-pariNAma-Aspadam ca-iti
   pratyavatiṣṭhante /	pratyavatizWante /
   tatra prathamapakṣasya śrutyarthaparyālocanaparā duṣparihārān doṣān	tatra praTama-pakzasya Sruti-arTa-paryA-locana-parAH duzparihArAn dozAn
   udāharanti /	udAharanti /
   prakṛtaparāmarśitacchabdāvagatasvasaṃkalpakṛtajagadudayavibhavavilayādayas	prakRta-parAmarSi-tad-Cabda-avagata-sva-saMkalpa-kRta-jagat-udaya-viBava-vilaya-AdayaH-
   tad+aikṣata bahu syāṃ prajāyeyetyārabhya sanmūlāḥ somyemāḥ sarvāḥ prajāḥ	tat-+Ekzata bahu syAm prajAyeya-iti-AraBya sat-mUlAH somya-imAH sarvAH prajAH
   sadāyatanāḥ satpratiṣṭhā ityādibhiḥ padaiḥ pratipāditās tatsaṃbandhitayā	sat-AyatanAH sat-pratizWAH ityAdiBiH padEH pratipAditAH tad-saMbanDi-tayA
   prakaraṇāntaranirdiṣṭāḥ	prakaraNa-antara-nirdizwAH
   sarvajñatāsarvaśaktitvasarveśvaratvasarvaprakāratvasamābhyadhikanivṛttisatyakāmatvasatyasaṃkalpatvasarvāvabhāsakatvādyanavadhikātiśayāsaṃkhyeyakalyāṇaguṇagaṇā	sarvajQa-tA-sarva-Sakti-tva-sarva-ISvara-tva-sarva-prakAra-tva-sama-aByaDika-nivRtti-satya-kAma-tva-satya-saMkalpa-tva-sarva-avaBAsaka-tva-Adi-anavaDika-atiS
   apahatapāpmetyādyanekavākyāvagatanirastanikhiladoṣatā ca sarve tasmin	apahata-pApmA-ityAdi-aneka-vAkya-avagata-nirasta-niKila-doza-tA ca sarve tasmin
   pakṣe vihanyante /	pakze vihanyante /
   atha syāt upakrame 'py ekavijñānena sarvavijñānamukhena kāraṇasyaiva	aTa syAt upakrame api eka-vijQAnena sarva-vijQAna-muKena kAraNasya-eva
   satyatāṃ pratijñāya tasya kāraṇabhūtasyaiva brahmaṇaḥ satyatāṃ	satya-tAm pratijQAya tasya kAraNa-BUtasya-eva brahmaNaH satya-tAm
   vikārajātasyāsatyatāṃ mṛddṛṣṭāntena darśayitvā satyabhūtasyaiva brahmaṇaḥ	vikAra-jAtasya-asatyatAm mRd-dRzwAntena darSayitvA satya-BUtasya-eva brahmaNaH
   sad eva somyedam agra āsīd ekam evādvitīyam iti	sat eva somya-idam agre AsIt ekam eva-advitIyam iti
   sajātīyavijātīyanikhilabhedanirasanena nirviśeṣataiva pratipāditā / etac	sajAtIya-vijAtIya-niKila-Beda-nirasanena nirviSeza-tA-eva pratipAditA / etat-
   chodhakāni prakaraṇāntaragatavākyāny api satyaṃ jñānam anantaṃ brahma,	CoDakAni prakaraNa-antara-gata-vAkyAni api satyam jQAnam anantam brahma,
   niṣkalaṃ niṣkriyaṃ nirguṇaṃ, vijñānam ānandam ityādīni	nizkalam nizkriyam nirguNaM, vijQAnam Anandam ityAdIni
   sarvaviśeṣapratyanīkaikākāratāṃ bodhayanti / na caikākāratābodhane padānāṃ	sarva-viSeza-pratyanIka-eka-AkAra-tAm boDayanti / na ca-eka-AkAra-tA-boDane padAnAm
   paryāyatā / ekatve 'pi vastunaḥ sarvaviśeṣapratyanīkatopasthāpanena	paryAyatA / eka-tve api vastunaH sarva-viSeza-pratyanIka-tA-upa-sTApanena
   sarvapadānām arthavattvād iti /	sarva-padAnAm arTavat-tvAt iti /
   naitad evam / ekavijñānena sarvavijñānaṃ sarvasya mithyātve sarvasya	na-etat evam / eka-vijQAnena sarva-vijQAnam sarvasya miTyAtve sarvasya
   jñātavyasyābhāvān na setsyati / satyatvamithyātvayor ekatāprasaktir vā /	jQAtavyasya-aBAvAt na setsyati / satya-tva-miTyA-tvayoH ekatA-prasaktiH vA /
   api tv ekavijñānena sarvavijñānaṃ sarvasya tadātmakatvenaiva satyatve	api tu eka-vijQAnena sarva-vijQAnam sarvasya tad-Atmaka-tvena-eva satya-tve
   sidhyati /	siDyati /
   ayam arthaḥ śvetaketuṃ pratyāha stabdho 'sy uta tam ādeśam aprākṣya iti	ayam arTaH Svetaketum pratyAha stabDaH asi uta tam AdeSam aprAkzya iti
   paripūrṇa iva lakṣyase tān ācāryān prati tam apy ādeśaṃ pṛṣṭavān asīti /	paripUrNaH iva lakzyase tAn AcAryAn prati tam api AdeSam pRzwavAn asi-iti /
   ādiśyate 'nenety ādeśaḥ / ādeṣaḥ praśāsanam / etasya vā akṣarasya gārgi	AdiSyate anena-iti AdeSaH / AdezaH praSAsanam / etasya vE akzarasya gArgi
   sūryācandramasau vidhṛtau tiṣṭhata ity ādibhir aikyarthyāt / tathā ca	sUryAcandramasO viDRtO tizWate iti AdiBiH EkyarTyAt / taTA ca
   mānavaṃ vacaḥ praśāsitāraṃ sarveṣām ityādi / atrāpy ekam eveti	mAnavam vacaH praSAsitAram sarvezAm ityAdi / atra-api ekam eva-iti
   jagadupādānatāṃ pratipādyādvitīyapadenādhiṣṭhātaranivāraṇād	jagat-upAdAna-tAm pratipAdya-advitIya-padena-aDizWAtara-nivAraNAt-
   asyaivādhiṣṭhātṛtvam api pratipādyate /atas taṃ praśāsitāraṃ	asya-eva-aDizWAtR-tvam api pratipAdyate /ataH tam praSAsitAram
   jagadupādānabhūtam api pṛṣṭavān asi yena śrutena matena vijñātenāśrutam	jagat-upAdAna-BUtam api pRzwavAn asi yena Srutena matena vijQAtena-aSrutam
   amatam avijñānaṃ śrutaṃ mataṃ vijñātaṃ bhavatīty uktaṃ syāt /	amatam avijQAnam Srutam matam vijQAtam Bavati-iti uktam syAt /
   nikhilajagadudayavibhavavilayādikāraṇabhūtaṃ	niKila-jagat-udaya-viBava-vilaya-Adi-kAraNa-BUtam
   sarvajñatvasatyakāmatvasatyasaṃkalpatvaparimitodāraguṇagaṇasāgaraṃ kiṃ	sarvajQa-tva-satyakAma-tva-satya-saMkalpa-tva-parimita-udAra-guNa-gaNa-sAgaram kim
   brahmāpi tvayā śrutam iti hārdo bhāvaḥ / tasya nikhilakāraṇatayā kāraṇam	brahmA-api tvayA Srutam iti hArdaH BAvaH / tasya niKila-kAraNa-tayA kAraNam
   eva nānāsaṃsthānaviśeṣasaṃsthitaṃ kāryam ity ucyata iti	eva nAnA-saMsTAna-viSeza-saMsTitam kAryam iti ucyate iti
   kāraṇabhūtasūkṣmacidacidvastuśarīrakabrahmavijñānena kārrabhūtam akhilaṃ	kAraNa-BUta-sUkzma-cit-acit-vastu-SarIraka-brahma-vijQAnena kArra-BUtam aKilam
   jagad vijñātaṃ bhavatīti hṛdi nidhāya yenāśrutaṃ śrutaṃ bhavaty amataṃ	jagat vijQAtam Bavati-iti hRdi niDAya yena-aSrutam Srutam Bavati amatam
   matam avijñātaṃ vijñātaṃ syād iti putraṃ prati pṛṣṭavān pitā / tad	matam avijQAtam vijQAtam syAt iti putram prati pRzwavAn pitA / tat-
   etatsakalasya vastujātasyaikakāraṇatvaṃ pitṛhṛdi nihitam ajānan putraḥ	etat-sakalasya vastu-jAtasya-eka-kAraNa-tvam pitR-hRdi nihitam ajAnan putraH
   parasparavilakṣaṇeṣu vastuṣv anyasya jñānena tadanyavijñānasyāghaṭamānatāṃ	paraspara-vilakzaNezu vastuzu anyasya jQAnena tad-anya-vijQAnasya-aGawam-AnatAm
   buddhvā paricodayati kathaṃ nu bagavaḥ sa ādeśa iti /	budDvA paricodayati kaTam nu bagavaH saH AdeSaH iti /
   paricoditaḥ punas tad eva hṛdi nihitaṃ jñānānandāmalatvaikasvarūpam	paricoditaH punar tat eva hRdi nihitam jQAna-Ananda-amala-tva-eka-svarUpam
   aparicchedyamāhātmyaṃ satyasaṃkalpatvamiśrair	aparicCedya-mAhAtmyam satya-saMkalpa-tva-miSrEH-
   anavadhikātiśayāsaṃkhyeyakalyāṇaguṇagaṇair juṣṭam avikārasvarūpaṃ paraṃ	anavaDika-atiSaya-asaMKyeya-kalyANa-guNa-gaNEH juzwam avikAra-svarUpam param
   brahmaiva nāmarūpavibhāgānarhasūkṣmacidacidvastuśarīraṃ svalīlāyai	brahmA-eva nAma-rUpa-viBAga-anarha-sUkzma-cit-acit-vastu-SarIram sva-lIlAyE
   svasaṃkalpenānantavicitrasthiratrasasvarūpajagatsaṃsthānaṃ	sva-saMkalpena-ananta-vicitra-sTira-trasa-svarUpa-jagat-saMsTAnam
   svāṃśenāvasthitam iti /	sva-aMSena-avasTitam iti /
   tajjñānenāsya nikhilasya jñātatāṃ bruvaṃl lokadṛṣṭaṃ kāryakāraṇayor	tat-jQAnena-asya niKilasya jQAta-tAm bruvan loka-dRzwam kArya-kAraNayoH-
   ananyatvaṃ darśayituṃ dṛṣṭāntam āha yathā somyaikena mṛtpiṇḍena sarvaṃ	ananya-tvam darSayitum dRzwAntam Aha yaTA somya-ekena mRd-piNxena sarvam
   mṛnmayaṃ vijñātaṃ syād vācārambhaṇaṃ vikāro nāmadheyaṃ mṛttikety eva	mRd-mayam vijQAtam syAt vAcA-AramBaNam vikAraH nAmaDeyam mRttikA-iti eva
   satyam iti / ekam eva mṛddravyaṃ svaikadeśena nānāvyavahārāspadatvāya	satyam iti / ekam eva mRd-dravyam sva-eka-deSena nAnA-vyavahAra-Aspada-tvAya
   ghaṭaśarāvādinānāsaṃsthānāvasthārūpavikārāpannaṃ nānānāmadheyam api	Gawa-SarAva-Adi-nAnA-saMsTAna-avasTA-rUpa-vikAra-Apannam nAnA-nAmaDeyam api
   mṛttikāsaṃsthānaviśeṣatvān mṛddravyam evettham avasthitaṃ na vastvantaram	mRttikA-saMsTAna-viSeza-tvAt mRd-dravyam eva-itTam avasTitam na vastu-antaram
   iti / yathā mṛtpiṇḍavijñānena tatsaṃsthānaviśeṣarūpam ghaṭaśarāvādi sarvaṃ	iti / yaTA mRd-piNxa-vijQAnena tad-saMsTAna-viSeza-rUpam Gawa-SarAva-Adi sarvam
   jñātam eva bhavatītyarthaḥ /	jQAtam eva Bavati-iti-arTaH /
   tataḥ kṛtsnasya jagato brahmaikakāraṇatām ajānan putraḥ pṛcchati bhagavāṃs	tatas kRtsnasya jagataH brahma-eka-kAraNa-tAm ajAnan putraH pRcCati BagavAn=-
   tv eva me tad bravītv iti / tataḥ sarvajñaṃ sarvaśakti brahmaiva	tu eva me tat bravItu iti / tatas sarvajQam sarva-Sakti brahmA-eva
   sarvakāraṇam ity upadiśan sa hovāca sad eva somyedam agra āsīd ekam	sarva-kAraNam iti upadiSan sa ha-uvAca sat eva somya-idam agre AsIt ekam
   evādvitīyam iti / atredam iti jagan nirdiṣṭam / agra iti ca sṛṣṭeḥ	eva-advitIyam iti / atra-idam iti jagat nirdizwam / agre iti ca sRzweH
   pūrvakālaḥ / tasmin kāle jagataḥ sadātmakatāṃ sad eveti pratipādya,	pUrva-kAlaH / tasmin kAle jagataH sat-Atmaka-tAm sat eva-iti pratipAdya,
   tatsṛṣṭikāle 'py aviśiṣṭam iti kṛtvaikam eveti sadāpannasya jagatas	tad-sRzwi-kAle api aviSizwam iti kRtvA-ekam eva-iti sat-Apannasya jagata-s
   tadānīm avibhaktanāmarūpatāṃ pratipādya tatpratipādanenaiva sato	tadAnIm aviBakta-nAma-rUpa-tAm pratipAdya tad-pratipAdanena-eva sataH-
   jagadupādānatvaṃ pratipāditam iti svavyatiriktanimittakāraṇam	jagat-upAdAna-tvam pratipAditam iti sva-vyatirikta-nimitta-kAraNam
   advitīyapadena pratiṣiddham /	advitIya-padena pratizidDam /
   tam ādeśam prākṣyo yenāśrutaṃ śrutaṃ bhavatītyādāv eva praśāstitaiva	tam AdeSam prAkzyaH yena-aSrutam Srutam Bavati-iti-AdO eva praSAsti-tA-eva
   jagadupādānam iti hṛdi nihitam idānīm abhivyaktam / svayam eva	jagat-upAdAnam iti hRdi nihitam idAnIm aBivyaktam / svayam eva
   jagadupādānaṃ jagannimittaṃ ca sat tad aikṣata bahu syāṃ prajāyeyeti / tad	jagat-upAdAnam jagat-nimittam ca sat tat Ekzata bahu syAm prajAyeya-iti / tat-
   etacchabdavācyaṃ paraṃ brahma sarvajñaṃ sarvaśakti satyasaṅkalpam	etat-Sabda-vAcyam param brahma sarvajQam sarva-Sakti satya-saFkalpam
   avāptasamastakāmam api līlārthaṃ vicitrānantacidacinmiśrajagadrūpeṇāham	avApta-samasta-kAmam api lIlA-arTam vicitra-ananta-cit-acit-miSra-jagat-rUpeNa-aham
   eva bahu syāṃ tadarthaṃ prajāyeyeti svayam eva saṃkalpya svāṃśaikadeśād	eva bahu syAm tad-arTam prajAyeya-iti svayam eva saMkalpya sva-aMSa-eka-deSAt-
   eva viyadādibhūtāni sṛṣṭvā punar api saiva sacchabdābhihitā parā	eva viyat-Adi-BUtAni sRzwvA punar api sA-eva sat-Sabda-aBihitA parA
   devataivam aikṣata hantāham imās tisro devatā anena jīvenātmanānupraviśya	devatA-evam Ekzata hantA-aham imAH tisraH devatAH anena jIvena-AtmanA-anupraviSya
   nāmarūpe vyākaravāṇīti / anena jīvenātmaneti jīvasya brahmātmakatvaṃ	nAma-rUpe vyAkaravANi-iti / anena jIvena-AtmanA-iti jIvasya brahma-Atmaka-tvam
   pratipādya brahmātmajīvānupraveśād eva kṛtsnasyācidvastunaḥ padārthatvam	pratipAdya brahma-Atma-jIva-anupraveSAt eva kRtsnasya-acit-vastunaH padArTa-tvam
   evaṃbhūtasyaiva sarvasya vastuno nāmabhāktvam iti ca darśayati / etaduktaṃ	evaMBUtasya-eva sarvasya vastunaH nAma-BAj-tvam iti ca darSayati / etat-uktam
   bhavati jīvātmā tu brahmaṇaḥ śarīratayā prakāratvād brahmātmakaḥ /	Bavati jIvAtmA tu brahmaNaH SarIra-tayA prakAra-tvAt brahma-AtmakaH /
   yasyātmā śarīram iti śrutyantarāt / evaṃbhūtasya jīvasya śarīratayā	yasya-AtmA SarIram iti Sruti-antarAt / evaMBUtasya jIvasya SarIra-tayA
   prakārabhūtāni devamanuṣyādisaṃsthānāni vastūnīti brahmātmakāni tāni	prakAra-BUtAni deva-manuzya-Adi-saMsTAnAni vastUni-iti brahma-AtmakAni tAni
   sarvāṇi / ato devo manuṣyo rākṣasaḥ paśur mṛgaḥ pakṣī vṛkṣo latā kāṣṭhaṃ	sarvANi / atas devaH manuzyaH rAkzasaH paSuH mRgaH pakzI vRkzaH latA kAzWam
   śilā tṛṇaṃ ghaṭaḥ paṭa ityādayaḥ sarve prakṛtipratyayayogenābhidhāyakatayā	SilA tRNam GawaH pawaH ityAdayaH sarve prakRti-pratyaya-yogena-aBiDAyaka-tayA
   prasiddhāḥ śabdā loke tattadvācyatayā	prasidDAH SabdAH loke tad-tad-vAcya-tayA
   pratīyamānatattatsaṃsthānavastumukhena	pratIyamAna-tat-tad-saMsTAna-vastu-muKena
   tadabhimānijīvatadantaryāmiparamātmaparyantasaṃghātasyaiva vācakā iti /	tad-aBimAni-jIva-tad-antaryAmi-param-Atma-paryanta-saMGAtasya-eva vAcakAH iti /
   evaṃ samastacidacidātmakaprapañcasya	evam samasta-cit-a-cit-Atmaka-prapaQcasya
   sadupādānatāsannimittatāsadādhāratāsanniyamyatāsaccheṣatādi sarvaṃ ca	sat-upAda-Ana-tA-sannimitta-tA-sat-ADAratA-sanniyamya-tA-sat-SezatA-Adi sarvam ca
   sanmūlāḥ somyemāḥ sarvāḥ prajāḥ sadāyatanāḥ satpratiṣṭhā ityādinā	sat-mUlAH somya-imAH sarvAH prajAH sat-AyatanAH sat-pratizWA ityAdinA
   vistareṇa pratipādya kāryakāraṇabhāvādimukhenāitadātmyam idaṃ sarvaṃ	vistareNa pratipAdya kArya-kAraNa-BAva-Adi-muKena-AitadAtmyam idam sarvam
   tatsatyam iti kṛtsnasya jagato brahmātmakatvam eva satyam iti pratipādya	tat-satyam iti kRtsnasya jagataH brahma-Atmaka-tvam eva satyam iti pratipAdya
   kṛtsnasya jagataḥ sa evātmā kṛtsnaṃ jagat tasya śarīraṃ tasmāt	kRtsnasya jagataH saH eva-AtmA kRtsnam jagat tasya SarIram tasmAt-
   tvaṃśabdavācyam api jīvaprakāraṃ brahmaiveti sarvasya brahmātmakatvaṃ	tvaMSabda-vAcyam api jIva-prakAram brahma-eva-iti sarvasya brahma-Atmaka-tvam
   pratijñātaṃ tat tvam asīti jīvaviśeṣa upasaṃhṛtam /	pratijQAtam tat tvam asi-iti jIva-viSezaH upasaMhRtam /
   etad uktaṃ bhavati / aitadātmyam idaṃ sarvam iti cetanācetanaprapañcam	etat uktam Bavati / Etat-Atmyam idam sarvam iti cetana-acetana-prapaQcam
   idaṃ sarvam iti nirdiśya tasya prapañcasyaiṣa ātmeti pratipāditaḥ,	idam sarvam iti nirdiSya tasya prapaQcasya-ezaH AtmA-iti pratipAditaH,
   prapañcoddeśena brahmātmakatvaṃ patipāditam ityarthaḥ / tad idaṃ	prapaQca-uddeSena brahma-Atmaka-tvam pati-pAditam iti-arTaH / tat idam
   brahmātmakatvaṃ kim ātmaśarīrabhāvenota svarūpeṇeti vivecanīyam /	brahma-Atmaka-tvam kim Atma-SarIra-BAvena-uta sva-rUpeNa-iti vivecanIyam /
   svarūpeṇa ced brahmaṇaḥ satyasaṅkalpādyaḥ tad aikṣata bahu syaṃ	sva-rUpeNa ced brahmaNaH satya-saFkalpa-AdyaH tat Ekzata bahu syam
   prajāyeyety upakramāvagatā bādhitā bhavanti / śarīrātmabhāvena ca tad	prajAyeya-iti upakrama-avagatAH bADitAH Bavanti / SarIra-Atma-BAvena ca tat-
   ātmakatvaṃ śrutyantarād viśeṣato 'vagatam antaḥpraviṣṭaḥ śāstā janānāṃ	Atmaka-tvam Sruti-antarAt viSezataH avagatam antar-pravizwaH SAstA janAnAm
   sarvātmeti praśāsitṛtvarūpātmatvena sarveṣāṃ janānām antaḥpraviṣṭo 'taḥ	sarva-AtmA-iti praSAsitR-tva-rUpa-Atma-tvena sarvezAm janAnAm antar-pravizwaH atas-
   sarvātmā sarveṣāṃ janānām ātmā sarvaṃ cāsya śarīram iti viśeṣato jñāyate	sarvAtmA sarvezAm janAnAm AtmA sarvam ca-asya SarIram iti viSezataH jQAyate
   brahmātmakatvam / ya ātmani tiṣṭhann ātmano 'ntaro yam ātmā na veda	brahma-Atmaka-tvam / yaH Atmani tizWan AtmanaH antaraH yam AtmA na veda
   yasyātmā śarīraṃ ya ātmānam antaro yamayati sa ta ātmāntaryāmyamṛta iti ca	yasya-AtmA SarIram yaH AtmAnam antaraH yamayati sa te AtmA-antaryAmI-amRtaH iti ca
   / atrāpy anena jīvenātmanetīdam eva jñāyata iti pūrvam evoktam / ataḥ	/ atra-api anena jIvena-AtmanA-iti-idam eva jQAyate iti pUrvam eva-uktam / atas-
   sarvasya cidacidvastuno brahmaśarīratvāt sarvaprakāraṃ sarvaśabdair	sarvasya cit-acit-vastunaH brahma-SarIra-tvAt sarva-prakAram sarva-SabdEH-
   brahmaivābhidhīyata iti tat tvam iti sāmānādhikaraṇyena jīvaśarīratayā	brahma-eva-aBiDIyate iti tat tvam iti sAmAnADikaraNyena jIva-SarIra-tayA
   jīvaprakāraṃ brahmaivābhihitam /	jIva-prakAram brahma-eva-aBihitam /
   evam abhihite saty ayam artho jñāyate tvam iti yaḥ pūrvaṃ	evam aBihite sati ayam arTaH jQAyate tvam iti yaH pUrvam
   dehasyādhiṣṭhātṛtayā pratītaḥ sa paramātmaśarīratayā	dehasya-aDizWAtR-tayA pratItaH sa paramAtma-SarIra-tayA
   paramātmaprakārabhūtaḥ paramātmaparyantaḥ / atas tvam iti śabdas	paramAtma-prakAra-BUtaH paramAtma-paryantaH / atas tvam iti Sabdas
   tvatprakāraviśiṣṭaṃ tvadantaryāmiṇam evācaṣṭa iti / anena	tvad-prakAra-viSizwam tvad-antaryAmiNam eva-AcazwaH iti / anena
   jīvenātmanānupraviśya nāmarūpe vyākaravāṇīti brahmātmakatayaiva jīvasya	jIvena-AtmanA-anupraviSya nAma-rUpe vyAkaravANi-iti brahma-Atmaka-tayA-eva jIvasya
   śarīriṇaḥ svanāmabhāktvāt tat tvam iti sāmānādhikaraṇyapravṛttayor dvayor	SarIriNaH sva-nAma-BAj-tvAt tat tvam iti sAmAnADikaraNya-pravRttayoH dvayoH-
   api padayor brahmaiva vācyam / tatra ca tatpadaṃ jagatkāraṇabhūtaṃ	api padayoH brahma-eva vAcyam / tatra ca tat-padam jagat-kAraNa-BUtam
   sakalakalyāṇaguṇagaṇākaraṃ nirvadyaṃ nirvikāram ācaṣṭe / tvam iti ca tad	sakala-kalyANa-guNa-gaNa-Akaram nirvadyam nirvikAram Acazwe / tvam iti ca tat-
   eva brahma jīvāntaryāmirūpeṇa saśarīraprakāraviśiṣṭam ācaṣṭe / tad evaṃ	eva brahma jIva-antaryAmi-rUpeNa sa-SarIra-prakAra-viSizwam Acazwe / tat evam
   pravṛttinimittabhedenaikasmin brahmaṇy eva tat tvam iti dvayoḥ padayor	pravRtti-nimitta-Bedena-ekasmin brahmaNi eva tat tvam iti dvayoH padayoH-
   vṛttir uktā / brahmaṇo niravadyaṃ nirvikāraṃ sakalakalyāṇaguṇagaṇākaratvaṃ	vRttiH uktA / brahmaNaH niravadyam nirvikAram sakala-kalyANa-guNa-gaNa-Akara-tvam
   jagatkāraṇatvaṃ cābādhitam /	jagat-kAraNa-tvam ca-AbADitam /
   aśrutavedāntāḥ puruṣāḥ padārthāḥ sarve jīvātmanaś ca brahmātmakā iti na	aSruta-veda-antAH puruzAH padArTAH sarve jIvAtmanaH ca brahma-AtmakAH iti na
   paśyati sarvaśabdānāṃ ca kevaleṣu tattatpadārtheṣu vācyaikadeśeṣu	paSyati sarva-SabdAnAm ca kevalezu tad-tad-padArTezu vAcya-eka-deSezu
   vācyaparyavasānaṃ manyante / idānīṃ vedāntavākyaśravaṇena brahmakāryatayā	vAcya-paryavasAnam manyante / idAnIm vedAnta-vAkya-SravaNena brahma-kArya-tayA
   tadantaryāmitayā ca sarvasya brahmātmakatvaṃ sarvaśabdānāṃ	tad-antaryAmi-tayA ca sarvasya brahma-Atmaka-tvam sarva-SabdAnAm
   tattatprakārasaṃsthitabrahmavācitvaṃ ca jānanti / nanv evaṃ gavādiśabdānāṃ	tad-tad-prakAra-saMsTita-brahma-vAci-tvam ca jAnanti / nanu evam gavA-Adi-SabdAnAm
   tattatpadārthavācitayā vyutpattir bādhitā syāt / naivaṃ sarve śabdā	tad-tad-padArTa-vAcitayA vyutpattiH bADitA syAt / na-evam sarve SabdA
   acijjīvaviśiṣṭasya paramātmano vācakā ity uktam / nāmarūpe vyākaravāṇīty	acit-jIva-viSizwasya paramAtmanaH vAcakAH iti uktam / nAma-rUpe vyAkaravANi-iti-
   atra / tatra laukikāḥ puruṣāḥ śabdaṃ vyāharantaḥ śabdavācye pradhānāṃśasya	atra / tatra lOkikAH puruzAH Sabdam vyAharantaH Sabda-vAcye praDAna-aMSasya
   paramātmanaḥ pratyakṣādyaparicchedyatvād vācyaikadeśabhūte vācyasamāptiṃ	paramAtmanaH pratyakza-Adi-a-paricCedya-tvAt vAcya-eka-deSa-BUte vAcya-samAptim
   manyante / vedāntaśravaṇena ca vyutpattiḥ pūryate / evam eva vaidikāḥ	manyante / vedAnta-SravaNena ca vyutpattiH pUryate / evam eva vEdikAH
   sarve śabdāḥ paramātmaparyantān svārthān bodhayanti / vaidikā eva sarve	sarve SabdAH paramAtma-paryantAn sva-arTAn boDayanti / vEdikAH eva sarve
   śabdā vedādav uddhṛtyoddhṛtya pareṇaiva brahmaṇā sarvapadārthān pūrvavat	SabdAH veda-Ada udDRtya-udDRtya pareNa-eva brahmaNA sarva-padArTAn pUrvavat-
   sṛṣṭvā teṣu paramātmaparyanteṣu pūrvavan nāmatayā prayuktāḥ / tad āha	sRzwvA tezu paramAtma-paryantezu pUrvavat nAmatayA prayuktAH / tat Aha
   manuḥ	manuH
   sarveṣāṃ tu nāmāni karmāṇi ca pṛthak pṛthak /	sarvezAm tu nAmAni karmANi ca pRTak pRTak /
   vedaśabdebhya evādau pṛthaksaṃsthāś ca nirmame //	veda-SabdeByaH eva-AdO pRTak-saMsTAH ca nirmame //
   iti / saṃsthāḥ saṃsthānāni rūpāṇīti yāvat / āha ca bhagavān parāśaraḥ	iti / saMsTAH saMsTAnAni rUpANi-iti yAvat / Aha ca BagavAn parASaraH
   nāma rūpaṃ bhūtānāṃ kṛtyānāṃ prapañcanam /	nAma rUpam BUtAnAm kRtyAnAm prapaQcanam /
   vedaśabdebhya evādau daivādīnāṃ cakāra saḥ //	veda-SabdeByaH eva-AdO dEva-AdInAm cakAra saH //
   iti / śrutiś ca sūryācandramasau dhātā yathāpūrvam akalpayad iti /	iti / SrutiH ca sUryAcandramasO DAtA yaTApUrvam akalpayat iti /
   sūryādīn pūrvavat parikalpya nāmāni ca pūrvavac cakāra ityarthaḥ /	sUrya-AdIn pUrvavat parikalpya nAmAni ca pUrvavat cakAraH iti-arTaH /
   evaṃ jagadbrahmaṇor ananyatvaṃ prapañcitam / tenaikena jñātena sarvasya	evam jagat-brahmaNoH ananya-tvam prapaQcitam / tena-ekena jQAtena sarvasya
   jñātato 'papāditā bhavati / sarvasya brahmakāryatvapratipādanena	jQAtatas apapAditA Bavati / sarvasya brahma-kArya-tva-pratipAdanena
   tadātmakatayaiva satyatvaṃ nānyatheti tat satyam ityuktam / yathā dṛṣṭānte	tad-Atmaka-tayA-eva satya-tvam na-anyaTA-iti tat satyam iti-uktam / yaTA dRzwAnte
   sarvasya mṛdvikārasya mṛdātmanaiva satyatvam /	sarvasya mRd-vikArasya mRdA-AtmanA-eva satya-tvam /
   śodhakavākyāny api niravadyaṃ sarvakalyāṇaguṇākaraṃ paraṃ brahma	SoDaka-vAkyAni api niravadyam sarva-kalyANa-guNa-Akaram param brahma
   bodhayanti / sarvapratyanīkākāratābodhane 'pi tattatpratyanīkākāratāyāṃ	boDayanti / sarva-pratyanIka-AkAra-tA-boDane api tad-tad-pratyanIka-AkAra-tAyAm
   bhedasyāvarjanīyatvān na nirviśeṣavastusiddhiḥ /	Bedasya-AvarjanIya-tvAt na nirviSeza-vastu-sidDiH /
   nanu ca jñānamātraṃ brahmeti pratipādite nirviśeṣajñānamātraṃ brahmeti	nanu ca jQAna-mAtram brahma-iti pratipAdite nirviSeza-jQAna-mAtram brahma-iti
   niścīyate / naivaṃ / svarūpanirūpaṇadharmaśabdā hi dharmamukhena svarūpam	niScIyate / na-evam / svarUpa-nirUpaNa-Darma-SabdAH hi Darma-muKena svarUpam
   api pratipādayanti / gavādiśabdavat / tad āha sūtrakāraḥ tadguṇasāratvāt	api pratipAdayanti / gavA-Adi-Sabda-vat / tat Aha sUtrakAraH tad-guNa-sAra-tvAt
   tadvyapadeśaḥ prājñavat / yāvad ātmabhāvitatvāc ca na doṣa iti / jñānena	tad-vyapadeSaH prAjQa-vat / yAvat Atma-BAvita-tvAt ca na dozaH iti / jQAnena
   dharmeṇa svarūpam api nirūpitaṃ na jñānamātraṃ brahmeti / katham idam	DarmeNa sva-rUpam api nirUpitam na jQAna-mAtram brahma-iti / kaTam idam
   avagamyata iti ced yaḥ sarvajñaḥ sarvavid ityādijñātṛtvaśruteḥ parāsya	avagamyate iti ced yaH sarvajQaH sarva-vid ityAdi-jQAtR-tva-SruteH parAsya
   śaktir vividhaiva śrūyate svābhāvikī jñānabalakriyā ca / vijñātāram are	SaktiH viviDA-eva SrUyate svABAvikI jQAna-bala-kriyA ca / vijQAtAram are
   kena vijānīyād ityādiśrutiśatasamadhigatam idam / jñānasya dharmamātratvād	kena vijAnIyAt ityAdi-Sruti-Sata-samaDi-gatam idam / jQAnasya Darma-mAtra-tvAt-
   dharmamātrasyaikasya vastutvapratipādanānupapatteś ca / ataḥ	Darma-mAtrasya-ekasya vastu-tva-pratipAdana-anupapatteH ca / atas-
   satyajñānādipadāni svārthabhūtajñānādiviśiṣṭam eva brahma pratipādayanti /	satya-jQAna-Adi-padAni sva-arTa-BUta-jQAna-Adi-viSizwam eva brahma pratipAdayanti /
   tat tvam iti dvayor api padayoḥ svārthaprahāṇena	tat tvam iti dvayoH api padayoH sva-arTa-prahANena
   nirviśeṣavastusvarūpopasthāpanaparatve mukhyārthaparityāgaś ca /	nirviSeza-vastu-svarUpa-upasTApana-paratve muKya-arTa-parityAgaH ca /
   nanv aikye tātparyaniścayān na lakṣaṇādoṣaḥ / so 'yaṃ devadatta itivat /	nanu Ekye tAtparya-niScayAt na lakzaNA-dozaH / saH ayam devadattaH iti-vat /
   yathā so 'yam ity atra sa iti śabdena deśāntarakālāntarasaṃbandhī puruṣaḥ	yaTA saH ayam iti atra saH iti Sabdena deSa-antara-kAla-antara-saMbanDI puruzaH
   pratīyata ayam iti ca saṃnihitadeśavartamānakālasaṃbandhī, tayoḥ	pratIyate ayam iti ca saMnihita-deSa-vartamAna-kAla-saMbanDI, tayoH
   sāmānādhikaraṇyenāikyaṃ pratīyate / tatraikasya	sAmAnADikaraNyena-aikyam pratIyate / tatra-ekasya
   yugapadviruddhadeśakālasaṃbandhitayā pratītir na ghaṭata iti dvayor	yugapad-virudDa-deSa-kAla-saMbanDi-tayA pratItiH na GawataH iti dvayoH-
   padayoḥ svarūpamātropasthāpanaparatvaṃ svarūpasya cāikyaṃ pratipadyata iti	padayoH sva-rUpa-mAtra-upasTApana-paratvam svarUpasya ca-aikyam pratipadyate iti
   cen naitad evam / so 'yaṃ devadatta ity atrāpi lakṣaṇāgandho na vidyate /	ced na-etat evam / saH ayam devadattaH iti atra-api lakzaNa-aganDaH na vidyate /
   virodhābhāvāt / ekasya bhūtavartamānakriyādvayasaṃbaṃdho na viruddhaḥ /	viroDa-aBAvAt / ekasya BUta-vartamAna-kriyA-dvaya-saMbaMDaH na virudDaH /
   deśāntarasthitir bhūtvā saṃnihitadeśasthitir vartate / ato	deSa-antara-sTitiH BUtvA saMnihita-deSa-sTitiH vartate / atas-
   bhūtavartamānakriyādvayasaṃbandhitayāikyapratipādanam aviruddham /	BUta-vartamAna-kriyA-dvaya-saMbanDitayA-aikya-pratipAdanam avirudDam /
   deśadvayavirodhaś ca kālabhedena parihṛtaḥ / lakṣaṇāyām api na dvayor api	deSa-dvaya-viroDaH ca kAla-Bedena parihRtaH / lakzaNAyAm api na dvayoH api
   padayor lakṣaṇāsamāśrayaṇam / etenaiva lakṣitena virodhaparihārāt /	padayoH lakzaNa-asamASrayaNam / etena-eva lakzitena viroDa-parihArAt /
   lakṣaṇābhāva evoktaḥ / deśāntarasaṃbandhitayā	lakzaNa-aBAvaH eva-uktaH / deSa-antara-saMbanDi-tayA
   bhūtasyaivānyadeśasaṃbandhitayā vartamānatvāvirodhāt /	BUtasya-eva-anya-deSa-saMbanDi-tayA vartamAna-tva-aviroDAt /
   evam atrāpi jagatkāraṇabūtasyaiva parasya brahmaṇo jīvāntaryāmitayā	evam atra-api jagat-kAraNa-bUtasya-eva parasya brahmaNaH jIva-antaryAmitayA
   jīvātmatvam aviruddham iti pratipāditam / yathā bhūtayor eva hi dvayor	jIvAtma-tvam avirudDam iti pratipAditam / yaTA BUtayoH eva hi dvayoH-
   aikyaṃ sāmānādhikaraṇyena pratīyate / tatparityāgena svarūpamātrāikyaṃ na	Ekyam sAmAnADikaraNyena pratIyate / tad-parityAgena sva-rUpa-mAtrAikyam na
   sāmānādhikaraṇyārthaḥ bhinnapravṛttinimittānāṃ śabdānām ekasminn arthe	sAmAnADikaraNya-arTaH Binna-pravRtti-nimittAnAm SabdAnAm ekasmin arTe
   vṛttiḥ sāmānādhikaraṇyam iti hi tadvidaḥ / tathābhūtayor aikyam upapāditam	vRttiH sAmAnADikaraNyam iti hi tad-vidaH / taTABUtayoH Ekyam upapAditam
   asmābhiḥ / upakramavirodhyupasaṃhārapadena vākyatātparyaniścayaś ca na	asmABiH / upakrama-viroDi-upasaMhAra-padena vAkya-tAtparya-niScayaH ca na
   ghaṭate / upakrame hi tad aikṣata bahu syām ityādinā satyasaṃkalpatvaṃ	Gawate / upakrame hi tat Ekzata bahu syAm ityAdinA satya-saMkalpa-tvam
   jagadekakāraṇatvam apy uktam / tadvirodhi cāvidyāśrayatvādi brahmaṇaḥ /	jagat-eka-kAraNa-tvam api uktam / tad-viroDi ca-avidyA-Sraya-tva-Adi brahmaNaH /
   api cārthabhedatatsaṃsargaviśeṣabodhanakṛtapadavākyasya	api ca-arTa-Beda-tad-saMsarga-viSeza-boDana-kRta-pada-vAkyasya
   svarūpatālabdhapramāṇabhāvasya śabdasya nirviśeṣavastubodhanāsāmarthān na	sva-rUpa-tA-labDa-pramANa-BAvasya Sabdasya nirviSeza-vastu-boDana-asAm-arTAn na
   nirviśeṣavastuni śabdaḥ pramāṇam / nirviśeṣa ityādiśabdās tu kenacid	nirviSeza-vastuni SabdaH pramANam / nirviSezaH ityAdi-SabdAH tu kenacid-
   viśeṣeṇa viśiṣṭatayāvagatasya vastuno vastvantaragataviśeṣaniṣedhaparatayā	viSezeNa viSizwa-tayA-avagatasya vastunaH vastu-antara-gata-viSeza-nizeDa-para-tayA
   bodhakāḥ / itarathā teṣam apy anavabodhakatvam eva / prakṛtipratyayarūpeṇa	boDakAH / itaraTA tezam api anavaboDaka-tvam eva / prakRti-pratyaya-rUpeNa
   padasyaivānekaviśeṣagarbhatvād anekapadārthasaṃsargabodhakatvāc ca	padasya-eva-aneka-viSeza-garBa-tvAt aneka-padArTa-saMsarga-boDaka-tvAt ca
   vākyasya /	vAkyasya /
   atha syāt nāsmābhir nirviśeṣe svayaṃprakāśe vastuni śabdaḥ pramāṇam ity	aTa syAt na-asmABiH nirviSeze svayaMprakASe vastuni SabdaH pramANam iti-
   ucyate / svataḥsiddhasya pramāṇānapekṣatvāt / sarvaiḥ śabdais	ucyate / svatas-sidDasya pramANa-anapekza-tvAt / sarvEH SabdEH-
   taduparāgaviśeṣā jñātṛtvādayaḥ sarve nirasyante / sarveṣu viśeṣeṣu	tad-uparAga-viSezAH jQAtR-tva-AdayaH sarve nirasyante / sarvezu viSezezu
   nivṛtteṣu vastumātram anavacchinnaṃ svayaṃprakāśaṃ svata evāvatiṣṭhata iti	nivRttezu vastu-mAtram anavacCinnam svayaMprakASam svatas eva-avatizWate iti
   / naitad evam / kena śabdena tadvastu nirdiśya tadgataviśeṣā nirasyante /	/ na-etat evam / kena Sabdena tat-vastu nirdiSya tad-gata-viSezAH nirasyante /
   jñaptimātraśabdeneti cen na / so 'pi saviśeṣam eva vastvavalambate /	jQapti-mAtra-Sabdena-iti ced na / saH api sa-viSezam eva vastu-avalambate /
   prakṛtipratyayarūpeṇa viśeṣagarbhatvāt / jñā avabodhana iti sakarmakaḥ	prakRti-pratyaya-rUpeNa viSeza-garBa-tvAt / jQAH avaboDanaH iti sa-karmakaH
   sakartṛkaḥ kriyāviśeṣaḥ kriyāntaravyāvartakasvabhāvaviśeṣaś ca	sa-kartRkaH kriyA-viSezaH kriyA-antara-vyAvartaka-svaBAva-viSezaH ca
   prakṛtyāvagamyate / pratyayena ca liṅgasaṃkhyādayaḥ / svataḥsiddhāv apy	prakRtyA-avagamyate / pratyayena ca liFga-saMKyA-AdayaH / svatas-sidDO api-
   etatsvabhāvaviśeṣavirahe siddhir eva na syāt / anyasādhanasvabhāvatayā hi	etad-svaBAva-viSeza-virahe sidDiH eva na syAt / anya-sADana-svaBAva-tayA hi
   jñapteḥ svataḥsiddhir ucyate /	jQapteH svatas-sidDiH ucyate /
   brahmasvarūpaṃ kṛtsnaṃ sarvadā svayam eva prakāśate cen na tasminn	brahma-svarUpam kRtsnam sarvadA svayam eva prakASate ced na tasmin=-
   anyadharmādhyāsaḥ saṃbhavati / na hi rajjusvarūpe 'vabhāsamāne sarpatvādir	anya-Darma-aDyAsaH saMBavati / na hi rajju-svarUpe avaBAsamAne sarpa-tva-AdiH-
   adhyasyate / ata eva hi bhavadbhir ācchādikāvidyābhyupagamyate / tataś ca	aDyasyate / atas eva hi BavadBiH AcCAdikA-vidyA-aByupagamyate / tatas ca
   śāstrīyanivartakajñānasya brahmaṇi tirohitāṃśo viṣayaḥ / anyathā tasya	SAstrIya-nivartaka-jQAnasya brahmaNi tirohita-aMSaH vizayaH / anyaTA tasya
   nivartakatvaṃ ca na syāt / adhiṣṭhānātirekirajjutvaprakāśanena hi	nivartaka-tvam ca na syAt / aDizWAna-atireki-rajjutva-prakASanena hi
   sarpatvaṃ bādhyate / ekaś ced viśeṣo jñānamātre vastuni śabdenābhidhīyate	sarpa-tvam bADyate / ekaH ced viSezaH jQAna-mAtre vastuni Sabdena-aBiDIyate
   sa ca brahmaviśeṣaṇaṃ bhavatīti sarvaśrutipratipāditasarvaviśeṣaṇaviśiṣṭaṃ	sa ca brahma-viSezaNam Bavati-iti sarva-Sruti-pratipAdita-sarva-viSezaNa-viSizwam
   brahma bhavati /	brahma Bavati /
   ataḥ prāmāṇikānāṃ na kenāpi pramāṇena nirviśeṣavastusiddhiḥ /	atas prAmANikAnAm na kena-api pramANena nirviSeza-vastu-sidDiH /
   nirvikalpakapratyakṣe 'pi saviśeṣam eva vastu pratīyate / anyathā	nirvikalpaka-pratyakze api sa-viSezam eva vastu pratIyate / anyaTA
   savikalpake so 'yam iti pūrvāvagataprakāraviśiṣṭapratyayānupapatteḥ /	sa-vikalpake saH ayam iti pUrva-avagata-prakAra-viSizwa-pratyaya-anupapatteH /
   vastusaṃsthānaviśeṣarūpatvād gotvāder nirvikalpatadaśāyām api sasaṃsthānam	vastu-saMsTAna-viSeza-rUpa-tvAt go-tva-AdeH nirvikalpa-tadaSAyAm api sa-saMsTAnam
   eva vastv ittham iti pratīyate / dvitīyādipratyayeṣu tasya	eva vastu itTam iti pratIyate / dvitIya-Adi-pratyayezu tasya
   saṃsthānaviśeṣasyānekavastuniṣṭhatāmātraṃ pratīyate /	saMsTAna-viSezasya-aneka-vastu-nizWatA-mAtram pratIyate /
   saṃsthānarūpaprakārākhyasya	saMsTAna-rUpa-prakAra-AKyasya
   padārthasyānekavastuniṣṭhatayānekavastuviśeṣaṇatvaṃ	padArTasya-aneka-vastu-nizWatayA-aneka-vastu-viSezaNa-tvam
   dvitīyādipratyayāvagamyam iti dvitīyādipratyayāḥ savikalpakā ity ucyante /	dvitIya-Adi-pratyayO=-agamyam iti dvitIya-Adi-pratyayAH sa-vikalpakAH iti ucyante /
   ata evaikasya padārthasya bhinnābhinnatvarūpeṇa dvyātmakatvaṃ viruddhaṃ	atas eva-ekasya padArTasya Binna-aBinna-tva-rUpeNa dvi-Atmaka-tvam virudDam
   pratyuktam / saṃsthānasya saṃsthāninaḥ prakāratayā padārthāntaratvam /	pratyuktam / saMsTAnasya saMsTAninaH prakAra-tayA padArTa-antara-tvam /
   prakāratvād eva pṛthaksiddhyanarhatvaṃ pṛthaganupalambhaś ceti na	prakAra-tvAt eva pRTak-sidDi-anarha-tvam pRTak-anupalamBaH ca-iti na
   dvyātmakatvasiddhiḥ /	dvi-Atmaka-tva-sidDiH /
   api ca nirviśeṣavastvādinā svayaṃprakāśe vastuni taduparāgaviśeṣāḥ sarvaiḥ	api ca nirviSeza-vastu-AdinA svayaMprakASe vastuni tad-uparAga-viSezAH sarvEH
   śabdair nirasyanta iti vadatā ke te śabdā niṣedhakā iti vaktavyam /	SabdEH nirasyante iti vadatA ke te SabdAH nizeDakAH iti vaktavyam /
   vācārambhaṇaṃ vikāro nāmadheyaṃ mṛttikety eva satyam iti	vAcA-AramBaNam vikAraH nAmaDeyam mRttikA-iti eva satyam iti
   vikāranāmadheyayor vācārambhaṇamātratvāt / yat tatra kāraṇatayopalakṣyate	vikAra-nAmaDeyayoH vAcA-AramBaNa-mAtra-tvAt / yat tatra kAraNatayA-upalakzyate
   vastumātraṃ tad eva satyam anyad asatyam itīyaṃ śrutir vadatīti cen naitad	vastu-mAtram tat eva satyam anyat asatyam iti-iyam SrutiH vadati-iti ced na-etat-
   upapadyate / ekasmin vijñāte sarvaṃ vijñātaṃ bhavatīti pratijñāte	upapadyate / ekasmin vijQAte sarvam vijQAtam Bavati-iti pratijQAte
   'nyajñānenānyajñānāsaṃbhavaṃ manvānasyaikam eva vastu	anya-jQAnena-anya-jQAna-asaMBavam manvAnasya-ekam eva vastu
   vikārādyavasthāviśeṣeṇa pāramārthikenaiva nāmarūpam avasthitaṃ cet	vikAra-Adi-avasTA-viSezeNa pAramArTikena-eva nAma-rUpam avasTitam ced-
   tatraikasmin vijñāte tasmād vilakṣaṇasaṃsthānāntaram api tad eveti tatra	tatra-ekasmin vijQAte tasmAt vilakzaNa-saMsTAna-antaram api tat eva-iti tatra
   dṛṣṭānto 'yaṃ nidarśitaḥ / nātra kasyacid viśeṣasya niṣedhakaḥ ko 'pi	dRzwAntaH ayam nidarSitaH / na-atra kasyacid viSezasya nizeDakaH kaH api
   śabdo dṛśyate / vācārambhaṇam iti vācā vyavahāreṇārabhyata ity ārambhaṇam	SabdaH dRSyate / vAcA-AramBaNam iti vAcA vyavahAreNa-AraByate iti AramBaNam
   / piṇḍarūpeṇāvasthitāyāḥ mṛttikāyā nāma vānyadvyavahāraś cānyaḥ /	/ piNxa-rUpeNa-avasTitAyAH mRttikAyAH nAma vA-anyat-vyavahAraH ca-anyaH /
   ghaṭaśarāvādirūpeṇāvasthitāyās tasyā eva mṛttikāyā anyāni nāmadheyāni	Gawa-SarAva-Adi-rUpeNa-avasTitAyAH tasyAH eva mRttikAyAH anyAni nAmaDeyAni
   vyavahārāś cānyaddaśāḥ / tathāpi sarvatra mṛttikādravyam ekam eva	vyavahArAH ca-anyat-daSAH / taTA-api sarvatra mRttikA-dravyam ekam eva
   nānāsaṃsthānanānānāmadheyābhyāṃ nānāvyavahāreṇa cārabhyata ityetad eva	nAnA-saMsTAna-nAnA-nAmaDeyAByAm nAnA-vyavahAreNa ca-AraByate iti-etat eva
   satyam ity anenānyajñānenānyajñānasaṃbhavo nidarśitaḥ / nātra kiṃcid vastu	satyam iti anena-anya-jQAnena-anya-jQAna-saMBavaH nidarSitaH / na-atra kiMcid vastu
   niṣidhyata iti pūrvam evāyam arthaḥ prapañcitaḥ /	niziDyate iti pUrvam eva-ayam arTaH prapaQcitaH /
   api ca yenāśrutaṃ śrutam ityādinā brahmavyatiriktasya sarvasya mithyātvaṃ	api ca yena-aSrutam Srutam ityAdinA brahma-vyatiriktasya sarvasya miTyAtvam
   pratijñātaṃ ced yathā somyaikena mṛtpiṇḍenetyādidṛṣṭāntaḥ sādhyavikalaḥ	pratijQAtam ced yaTA somya-ekena mRd-piNxena-ityAdi-dRzwAntaH sADya-vikalaH
   syāt / rajjusarpādivan mṛttikāvikārasya ghaṭaśarāvāder asatyatvaṃ	syAt / rajju-sarpa-Adi-vat mRttikA-vikArasya Gawa-SarAva-AdeH asatya-tvam
   śvetaketoḥ śuśrūṣoḥ pramāṇāntareṇa yuktyā cāsiddham ity etad api	SvetaketoH SuSrUzoH pramANa-antareNa yuktyA ca-asidDam iti etat api
   siṣādhayiṣitam iti cet / yatheti dṛṣṭāntayopādānaṃ na ghaṭate /	sizA-Dayizitam iti ced / yaTA-iti dRzwAntaya-upAdAnam na Gawate /
   sad eva somyedam agra āsīd ekam evādvitīyam evādvitīyam ity atra sad	sat eva somya-idam agre AsIt ekam eva-advitIyam eva-advitIyam iti atra sat-
   evaikam evety avadhāraṇadvayenādvitīyam ity anena ca	eva-ekam eva-iti avaDAraNa-dvayena-advitIyam iti anena ca
   sanmātrātirekisajātīyavijātīyāḥ sarve viśeṣā niṣiddhā iti pratīyata iti	sanmAtra-atireki-sajAtIya-vijAtIyAH sarve viSezAH nizidDAH iti pratIyate iti
   cenn etad evam / kāryakāraṇabhāvāvasthādvayāvasthitasyaikasya vastuna	cen etat evam / kArya-kAraNa-BAva-avasTA-dvaya-avasTitasya-ekasya vastuna
   ekāvasthāvasthitasya jñānenāvasthāntarāvasthitasyāpi vastvaikyena jñātatāṃ	eka-avasTA-avasTitasya jQAnena-avasTA-antara-avasTitasya-api vastu-Ekyena jQAta-tAm
   dṛṣṭāntena darśayitvā śvetaketor aprajñātaṃ sarvasya brahmakāraṇatvaṃ ca	dRzwAntena darSayitvA SvetaketoH aprajQAtam sarvasya brahma-kAraNa-tvam ca
   vaktuṃ sad eva somyedam ity ārabdham / idam agre sad evāsīd iti / agra iti	vaktum sat eva somya-idam iti ArabDam / idam agre sat eva-AsIt iti / agre iti
   kālaviśeṣaḥ / idaṃśabdavācyasya prapañcasya sadāpattirūpāṃ kriyāṃ	kAla-viSezaH / idaMSabda-vAcyasya prapaQcasya sadApatti-rUpAm kriyAm
   sadravyatāṃ ca vadati / ekam eveti cāsya nānānāmarūpavikāraprahāṇam /	sa-dravya-tAm ca vadati / ekam eva-iti ca-asya nAnA-nAma-rUpa-vikAra-prahANam /
   etasmin pratipādite 'sya jagataḥ sadupādānatā pratipāditā bhavati /	etasmin pratipAdite asya jagataH sat-upAdAna-tA pratipAditA Bavati /
   anyatropādānakāraṇasya svavyatiriktādhiṣṭhātrapekṣādarśane 'pi	anyatra-upAdAna-kAraNasya sva-vyatirikta-aDizWAtra-pekzA-darSane api
   sarvavilakṣaṇatvād asya sarvajñasya brahmaṇaḥ sarvaśaktiyogo na viruddha	sarva-vilakzaNa-tvAt asya sarvajQasya brahmaNaH sarva-Sakti-yogaH na virudDa
   ity advitīyapadam adhiṣṭhātrantaraṃ nivārayati / sarvaśaktiyuktatvād eva	iti advitIya-padam aDizWAtR-antaram nivArayati / sarva-Sakti-yukta-tvAt eva
   brahmaṇaḥ / kāścana śrutayaḥ prathamam upādānakāraṇatvaṃ pratipādya	brahmaNaH / kAScana SrutayaH praTamam upAdAnakAraNa-tvam pratipAdya
   nimittakāraṇam api tad eveti pratipādayanti / yatheyaṃ śrutiḥ / anyāś ca	nimitta-kAraNam api tat eva-iti pratipAdayanti / yaTA-iyam SrutiH / anyAH ca
   śrutayo brahmaṇo nimittakāraṇatvam anujñāyāsyaivopādānatādi katham iti	SrutayaH brahmaNaH nimitta-kAraNa-tvam anujQAya-asya-eva-upAdAna-tA-Adi kaTam iti
   paricodya, sarvaśaktiyuktatvād upādānakāraṇaṃ taditarāśeṣopakaraṇaṃ ca	paricodya, sarva-Sakti-yukta-tvAt upAdAnakAraNam tad-itara-aSeza-upakaraNam ca
   brahmaiveti pariharanti kiṃsvid vanaṃ ka u sa vṛkṣa āsīd yato dyāvāpṛthivī	brahma-eva-iti pariharanti kiMsvid vanam kaH u sa vRkzaH AsIt yatas dyAvApRTivI
   niṣṭakṣurmaṇīṣiṇo manasā pṛcchated utdyad adhyatiṣṭhad bhuvanāni dhārayan	nizwakzuH-maNIziNaH manasA pRcCatet utdyat aDyatizWat BuvanAni DArayan
   / brahma vanaṃ brahma sa vṛkṣa āsīd yato dyāvāpṛthivī niṣṭatakṣur manīṣiṇo	/ brahma vanam brahma sa vRkzaH AsIt yatas dyAvApRTivI nizwatakzuH manIziNaH-
   manasā vibravīmi vaḥ brahmādhyatiṣṭhad bhuvanāni / dhārayann iti sāmānyato	manasA vibravImi vaH brahma-aDyatizWat BuvanAni / DArayan iti sAmAnyatas-
   dṛṣṭena virodham āśaṅkya brahmaṇaḥ sarvavilakṣaṇatvena parihāra uktaḥ /	dRzwena viroDam ASaFkya brahmaNaH sarva-vilakzaNa-tvena parihAraH uktaH /
   ataḥ sad eva somyedam agra āsīd ity atrāpy agra ityādyanekaviśeṣā brahmaṇo	atas sat eva somya-idam agre AsIt iti atra-api agre ityAdi-aneka-viSezAH brahmaNaH-
   pratipāditāḥ / bhavadabhimataviśeṣaniṣedhavācī ko 'pi śabdo na dṛśyate /	pratipAditAH / Bavat-aBimata-viSeza-nizeDa-vAcI kaH api SabdaH na dRSyate /
   praty uta jagadbrahmaṇoḥ kāryakāraṇabhāvajñāpanāyāgra iti	prati uta jagat-brahmaNoH kArya-kAraNa-BAva-jQApanAya-agraH iti
   kālaviśeṣasadbhāvaḥ / āsīd iti kriyāviśeṣo, jagadupādānatā jagannimittatā	kAla-viSeza-sadBAvaH / AsIt iti kriyA-viSezo, jagat-upAdAna-tA jagat-nimitta-tA
   ca, nimittopādānayor bhedanirasanena tasyaiva brahmaṇaḥ sarvaśaktiyogaś	ca, nimitta-upAdAnayoH Beda-nirasanena tasya-eva brahmaNaH sarva-Sakti-yogaH-
   cety aprajñātaḥ sahasraśo viśeṣā eva pratipāditāḥ /	ca-iti aprajQAtaH sahasraSas viSezAH eva pratipAditAH /
   yato vāstavakāryakāraṇabhāvādivijñāne pravṛttam ata evāsad evedam agra	yatas vAstava-kArya-kAraNa-BAva-Adi-vijQAne pravRttam atas eva-asat eva-idam agra
   āsīd ityārabhyāsatkāryavādaniṣedhaś ca kriyate kutas tu khalu somyaivaṃ	AsIt iti-AraBya-asat-kArya-vAda-nizeDaH ca kriyate kutas tu Kalu somya-evam
   syād iti / prāgasata utpattir ahetuketyarthaḥ / tad evopapādayati katham	syAt iti / prAk-asataH utpattiH ahetukA-iti-arTaH / tat eva-upapAdayati kaTam
   asataḥ saj jāyeteti / asata utpannam asadātmakam eva bhavatītyarthaḥ /	asataH sat jAyeta-iti / asataH utpannam asat-Atmakam eva Bavati-iti-arTaH /
   yathā mṛd utpannaṃ ghaṭādikaṃ mṛdātmakam / sata utpattir nāma	yaTA mRd utpannam Gawa-Adikam mRd-Atmakam / sataH utpattiH nAma
   vyavahāraviśeṣahetubhūto 'vasthāviśeṣayogaḥ /	vyavahAra-viSeza-hetu-BUtaH avasTA-viSeza-yogaH /
   etad uktaṃ bhavati / ekam eva kāraṇabhūtaṃ dravyam avasthāntarayogena	etat uktam Bavati / ekam eva kAraNa-BUtam dravyam avasTA-antara-yogena
   kāryam ity ucyata ity ekavijñānena sarvavijñānaṃ pratipipādayiṣitam / tad	kAryam iti ucyate iti eka-vijQAnena sarva-vijQAnam pratipipAdayizitam / tat-
   asatkāryavāde na setsyati / tathā hi nimittasamavāyyasamavāyiprabhṛtiḥ	asat-kArya-vAde na setsyati / taTA hi nimitta-sama-vAyi-asamavAyi-praBRtiH
   kāraṇair avayavyākhyaṃ kāryaṃ dravyāntaram evotpadyata iti kāraṇabhūtād	kAraNEH avayavi-AKyam kAryam dravya-antaram eva-utpadyate iti kAraNa-BUtAd
   vastunaḥ kāryasya vastvantaratvān na tajjñānenāsya jñātatā katham api	vastunaH kAryasya vastu-antara-tvAt na tat-jQAnena-asya jQAta-tA kaTam api
   saṃbhavatīti / katham avayavi dravyāntaraṃ nirasyata iti cet /	saMBavati-iti / kaTam avayavi dravya-antaram nirasyate iti ced /
   kāraṇagatāvasthāntarayogasya dravyāntarotpattivādinaḥ	kAraNa-gata-avasTA-antara-yogasya dravya-antara-utpatti-vAdinaH
   saṃpratipannasyaivaikatvanāmāntarāder upapādakatvād dravyāntarādarśanāc	saMpratipannasya-eva-eka-tva-nAma-antara-AdeH upapAdaka-tvAt dravya-antara-adarSanAt-
   ceti kāraṇam evāvasthāntarāpannaṃ kāryam ity ucyata ity uktam /	ca-iti kAraNam eva-avasTA-antara-Apannam kAryam iti ucyate iti uktam /
   nanu niradhiṣṭhānabhramāsaṃbhavajñāpanāyāsatkāryavādanirāsaḥ kriyate /	nanu niraDizWAna-Brama-asaMBava-jQApanAya-asat-kArya-vAda-nirAsaH kriyate /
   tathā hy ekaṃ cidrūpaṃ satyam evāvidyāc chāditaṃ jagadrūpeṇa vivartata ity	taTA hi ekam cit-rUpam satyam eva-avidyAt CAditam jagat-rUpeNa vivartate iti-
   avidyāśrayatvāya mūlakāraṇaṃ satyam ity abhyupagantavyam ity	avidyA-ASraya-tvAya mUla-kAraNam satyam iti aByupagantavyam iti-
   asatkāryavādanirāsaḥ / naitad evam / ekavijñānena	asat-kArya-vAda-nirAsaH / na-etat evam / eka-vijQAnena
   sarvavijñānapratijñādṛṣṭāntamukhena satkāryavādasyaiva prasaktatvād ity	sarva-vijQAna-pratijQA-dRzwAnta-muKena satkArya-vAdasya-eva prasakta-tvAt iti-
   uktam / bhavatpakṣe niradhiṣṭhānabhramāsaṃbhavasya durupapādatvāc ca /	uktam / Bavat-pakze niraDizWAna-Brama-asaMBavasya durupapAda-tvAt ca /
   yasya hi cetanagatadoṣaḥ pāramārthiko doṣāśrayatvaṃ ca pāramārthikaṃ tasya	yasya hi cetana-gata-dozaH pAramArTikaH doza-ASraya-tvam ca pAramArTikam tasya
   pāramārthikadoṣeṇa yuktasyāpāramārthikagandharvanagarādidarśanam	pAramArTika-dozeNa yuktasya-apAramArTika-ganDarva-nagara-Adi-darSanam
   upapannaṃ, yasya tu doṣaś cāpāramārthiko doṣāśrayatvaṃ cāpāramārthikaṃ	upapannan, yasya tu dozaH ca-apAram-ArTikaH doza-ASraya-tvam ca-apAram-ArTikam
   tasyāpāramārthikenāpy āśrayeṇa tad upapannam iti bhavatpakṣe na	tasya-apAramArTikena-api ASrayeNa tat upapannam iti Bavat-pakze na
   niradhiṣṭhānabhramāsaṃbhavaḥ /	niraDizWAna-Brama-asaMBavaH /
   śodhakeṣv api satyaṃ jñānam anantaṃ brahma, ānando brahmetyādiṣu vākyeṣu	SoDakezu api satyam jQAnam anantam brahma, AnandaH brahma-ityAdizu vAkyezu
   sāmānyādhikaraṇyavyutpattisiddhānekaguṇaviśiṣṭaikārthāvabodhanam	sAmAnya-aDikaraNya-vyutpatti-sidDa-an-eka-guNa-viSizwa-eka-arTa-avaboDanam
   aviruddham iti sarvaguṇaviśiṣṭaṃ brahmābhidhīyata iti pūrvam evoktam /	avirudDam iti sarva-guNa-viSizwam brahma-aBiDIyate iti pUrvam eva-uktam /
   athāta ādeśo neti netīti bahudhā niṣedho dṛṣyata iti cet / kim atra	aTa-atas AdeSaH na-iti na-iti-iti bahuDA nizeDaH dRzyate iti ced / kim atra
   niṣidhyata iti vaktavyam / dve vāva brahmaṇo rūpe mūrtaṃ caivāmūrtaṃ ceti	niziDyate iti vaktavyam / dve vAva brahmaNaH rUpe mUrtam ca-eva-amUrtam ca-iti
   mūrtāmūrtātmakaḥ prapañcaḥ sarvo 'pi niṣidhyata iti cen naivam / brahmaṇo	mUrta-amUrta-AtmakaH prapaQcaH sarvaH api niziDyate iti ced na-evam / brahmaNaH-
   rūpatayāprajñātaṃ sarvaṃ rūpatayopadiśya punar tad eva niṣeddhum ayuktam /	rUpa-tayA-aprajQAtam sarvam rUpa-tayA-upadiSya punar tat eva nizedDum ayuktam /
   prakṣālanād dhi paṅkasya dūrād asparśanaṃ varam iti nyāyāt / kas tarhi	prakzAlanAt Di paFkasya dUrAt asparSanam varam iti nyAyAt / kaH tarhi
   niṣedhavākyārthaḥ / sūtrakāraḥ svayam eva vadati prakṛtaitāvattvaṃ hi	nizeDa-vAkya-arTaH / sUtrakAraH svayam eva vadati prakRta-etAvat-tvam hi
   pratiṣedhati tato bravīti ca bhūya iti / uttaratra atha nāmadheyaṃ saty	pratizeDati tatas bravIti ca BUyaH iti / uttaratra aTa nAmaDeyam saty
   asya satyaṃ prāṇā vai satyaṃ teṣām eṣa satyam iti satyādiguṇagaṇasya	asya satyam prANAH vE satyam tezAm eza satyam iti satya-Adi-guNa-gaNasya
   pratipāditatvāt pūrvaprakṛtaitāvanmātraṃ na bhavati brahmeti, brahmaṇa	pratipAdita-tvAt pUrva-prakRta-etAvat-mAtram na Bavati brahma-iti, brahmaNa
   etāvanmātratā pratiṣidhyata iti sūtrārthaḥ /	etAvat-mAtra-tA pratiziDyate iti sUtra-arTaH /
   neha nānāsti kiṃcanetyādinā nānātvapratiṣedha eva dṛṣyata iti cet / atrāpy	na-iha nAnA-asti kiMcana-ityAdinA nAnA-tva-pratizeDaH eva dRzyate iti ced / atra-api-
   uttaratra sarvasya vaśī sarvasyeśana iti	uttaratra sarvasya vaSI sarvasya-ISanaH iti
   satyasaṅkalpatvasarveśvaratvapratipādanāc cetanavastuśarīra īśvara iti	satya-saFkalpa-tva-sarva-ISvara-tva-pratipAdanAt cetana-vastu-SarIraH ISvaraH iti
   sarvaprakārasaṃsthitaḥ sa eka eveti tatpratyanīkābrahmātmakanānātvaṃ	sarva-prakAra-saMsTitaH saH ekaH eva-iti tad-pratyanIkA-brahma-Atmaka-nAnAtvam
   pratiṣiddhaṃ na bhavadabhimatam / sarvāsv evaṃprakārāsu śrutiṣv iyam eva	pratizidDam na Bavat-aBimatam / sarvAsu evaMprakArAsu Srutizu iyam eva
   sthitir iti na kvacid api brahmaṇaḥ saviśeṣatvaniṣedhakavācī ko 'pi śabdo	sTitiH iti na kvacid api brahmaNaH sa-viSeza-tva-nizeDa-kavAcI kaH api SabdaH-
   dṛśyate /	dRSyate /
   api ca nirviśeṣajñānamātraṃ brahma tac cāchādikāvidyātirohitasvarūpaṃ	api ca nirviSeza-jQAna-mAtram brahma tat ca-ACAdikA-vidyA-atirohita-svarUpam
   svagatanānātvaṃ paśyatīty ayam artho na ghaṭate / tirodhānaṃ nāma	sva-gata-nAnA-tvam paSyati-iti ayam arTaH na Gawate / tiroDAnam nAma
   prakāśanivāraṇam / svarūpātirekiprakāśadharmānabhyupagamena prakāśasyaiva	prakASa-nivAraNam / svarUpa-atireki-prakASa-Darma-anaByupagamena prakASasya-eva
   svarūpatvāt svarūpanāśa eva syāt / prakāśaparyāyaṃ jñānaṃ nityaṃ sa ca	sva-rUpa-tvAt svarUpa-nASaH eva syAt / prakASa-paryAyam jQAnam nityam sa ca
   prakāśo 'vidyātirohita iti bāliśabhāṣitam idam / avidyayā prakāśatirohita	prakASaH avidyA-atirohitaH iti bAliSa-BAzitam idam / avidyayA prakASa-tirohita
   iti prakāśotpattipratibandho vidyamānasya vināśo vā /	iti prakASa-utpatti-pratibanDaH vidyamAnasya vinASaH vA /
   prakāśasyānutpādyatvād vināśa eva syāt / prakāśo nityo nirvikāras	prakASasya-anutpAdya-tvAt vinASaH eva syAt / prakASaH nityaH nirvikAra-s
   tiṣṭhatīti cet / satyām apy avidyāyāṃ brahmaṇi na kiṃcit tirohitam iti	tizWati-iti ced / satyAm api avidyAyAm brahmaNi na kiMcid tirohitam iti
   nānātvaṃ paśyatīti bhavatām ayaṃ vyavahāraḥ satsv anirvacanīya eva /	nAnAtvam paSyati-iti BavatAm ayam vyavahAraH satsu anirvacanIyaH eva /
   nanu ca bhavato 'pi vijñānasvarūpa ātmābhyupagantavyaḥ / sa ca	nanu ca BavataH api vijQAna-svarUpaH Atma-aByupagantavyaH / sa ca
   svayaṃprakāśaḥ / tasya ca devādisvarūpātmābhimāne svarūpaprakāśatirodhānam	svayaMprakASaH / tasya ca deva-Adi-svarUpa-Atma-aBimAne svarUpa-prakASa-tiroDAnam
   avaśyam āśrayaṇīyam / svarūpaprakāśe sati svātmany ākārāntarādhyāsāyogāt /	avaSyam ASrayaNIyam / sva-rUpa-prakASe sati sva-Atmani AkAra-antara-aDyAsa-ayogAt /
   ato bhavataś cāyaṃ samāno doṣaḥ / kiṃ cāsmākam ekasminn evātmani	atas BavataH ca-ayam samAnaH dozaH / kim ca-asmAkam ekasmin eva-Atmani
   bhavadudīritaṃ durghaṭatvam bhavatām ātmānantyābhyupagamāt sarveṣv ayaṃ	Bavat-udIritam durGawa-tvam BavatAm Atma-AnantyA-aByupagamAt sarvezu ayam
   doṣaḥ pariharaṇīyaḥ /	dozaH pariharaNIyaH /
   atrocyate svabhāvato malapratyanīkānantajñānānandaikasvarūpaṃ	atra-ucyate svaBAvataH mala-pratyanIka-ananta-jQAna-Ananda-eka-svarUpam
   svābhāvikānavadhikātiśayāparimitodāraguṇasāgaraṃ	svABAvikAna-vaDika-atiSaya-aparimita-udAra-guNa-sAgaram
   nimeṣakāṣṭhākalāmuhūrtādiparārdhaparyantāparimitavyavacchedasvarūpasarvotpattisthitivināśādisarvapariṇāmanimittabhūtakālakṛtapariṇāmāspaṣṭānantamahāvibhūti	nimeza-kAzWAkalA-muhUrta-Adi-parArDa-paryanta-aparimita-vyavacCeda-svarUpa-sarva-utpatti-sTiti-vinASa-Adi-sarva-pariNAma-nimitta-BUta-kAla-kRta-pariNAm
   svalīlāparikarasvāṃśabhūtānantabaddhamuktanānāvidhacetanatadbhogyabhūtānantavicitrapariṇāmaśakticetanetaravastujātāntaryāmitvakṛtasarvaśaktiśarīratvasarvaprakarśāvasthānāvasthitaṃ	sva-lIlA-parikara-sva-aMSa-BUta-ananta-badDa-mukta-nAnAviDa-cetana-tad-Bogya-BUta-ananta-vicitra-pariNAma-Sakti-cetanA-itara-vastu-jAtA-antar-yAmi-tva-kRta-sa
   paraṃ brahmaiva vedyaṃ,	param brahma-eva vedyaM,
   tatsākṣātkārakṣamabhagavaddvaipāyanaparāśaravālmīkimanuyājñavalkyagautamāpastambaprabhṛtimunigaṇapraṇītavidhyarthavādamantrasvarūpavedamūletihāsapurāṇadharmaśāstropabhṛṃhitaparamārthabhūtānādinidhanāvicchinnapāṭhasaṃpradāyargyajuḥsāmātharvarūpānantaśākhaṃ	tad-sAkzAt-kArakzamaBaga-vat-dvEpAyana-parASara-vAlmIkim-anuyAjQa-valkya-gOtama-apastamba-praBRti-muni-gaNa-praNIta-viDi-arTa-vAda-mantra-sva-rUpave
   vedaṃ cābhyupagacchatām asmākaṃ kiṃ na setsyati / yathoktaṃ bhagavatā	vedam ca-aByupagacCatAm asmAkam kim na setsyati / yaToktam BagavatA
   dvaipāyanena mahābhārate	dvEpAyanena mahABArate
   yo mām ajam anādiṃ ca vetti lokamaheśvaram /	yaH mAm ajam anAdim ca vetti loka-maheSvaram /
   dvāv imau puraṣau loke kṣaraś cākṣara eva ca /	dvO imO purazO loke kzaraH ca-akzaraH eva ca /
   kṣaraḥ sarvāṇi bhūtāni kūṭastho 'kṣara ucyate //	kzaraH sarvANi BUtAni kUwasTaH akzaraH ucyate //
   uttamaḥ puruṣas tv anyaḥ paramātmety udāhṛtaḥ /	uttamaH puruzaH tu anyaH paramAtmA-iti udAhRtaH /
   yo lokatrayam āviśya vibhartyavyaya īśvaraḥ //	yaH lokatrayam AviSya viBarti-avyayaH ISvaraH //
   kālaṃ ca pacate tatra na kālas tatra vai prabhūḥ /	kAlam ca pacate tatra na kAlaH tatra vE praBUH /
   ete vai nirayās tāta sthānasya paramātmanaḥ //	ete vE nirayAH tAta sTAnasya paramAtmanaH //
   avyaktādiviśeṣāntaṃ pariṇāmarddhisaṃyuktam /	avyakta-Adi-viSeza-antam pariNAma-RdDi-saMyuktam /
   krīḍā harer idaṃ sarvaṃ kṣaram ity avadhāryatām //	krIxA hareH idam sarvam kzaram iti avaDAryatAm //
   kṛṣṇa eva hi lokānām utpattir api cāpyayaḥ /	kRzNaH eva hi lokAnAm utpattiH api ca-api-ayaH /
   kṛṣṇasya hi kṛte bhūtam idaṃ viśvaṃ carācaram //	kRzNasya hi kRte BUtam idam viSvam carAcaram //
   iti / kṛṣṇasya hi kṛta iti kṛṣṇasya śeṣabhūtaṃ sarvam ityarthaḥ /	iti / kRzNasya hi kRtaH iti kRzNasya Seza-BUtam sarvam iti-arTaH /
   bhagavatā parāśareṇāpy uktam	BagavatA parASareNa-api uktam
   śuddhe mahāvibhūtyākhye pare brahmaṇi śabdyate /	SudDe mahA-viBUti-AKye pare brahmaNi Sabdyate /
   maitreya bhagavacchabdaḥ sarvakāraṇakāraṇe //	mEtreya Bagavat-SabdaH sarva-kAraNa-kAraNe //
   jñānaśaktibalāiśvaryavīryatejāṃsy aśeṣataḥ /	jQAna-Sakti-balAi-Svarya-vIrya-tejAMsi aSezatas /
   bhagavacchabdavācyāni vinā heyair guṇādibhiḥ //	Bagavat-Sabda-vAcyAni vinA heyEH guNa-AdiBiH //
   evam eṣa mahāśabdo maitreya bhagavān iti /	evam eza mahA-SabdaH mEtreya BagavAn iti /
   paramabrahmabhūtasya vāsudevasya nānyagaḥ //	parama-brahma-BUtasya vAsudevasya na-anya-gaH //
   tatra pūjyapadārthoktiparibhāṣāsamanvitaḥ /	tatra pUjya-padArTa-ukti-pariBAzA-samanvitaH /
   śabdo 'yaṃ nopacāreṇa tv anyatra hy upacārataḥ //	SabdaH ayam na-upacAreNa tu anyatra hi upacArataH //
   evaṃprakāram amalaṃ satyaṃ vyāpakam akṣayam /	evaMprakAram amalam satyam vyApakam akzayam /
   samastaheyarahitaṃ viṣṇvākhyaṃ paramaṃ padam //	samasta-heya-rahitam vizNu-AKyam paramam padam //
   kalāmuhūrtādimayaś ca kālo na yadvibhūteḥ pariṇāmahetuḥ //	kalA-muhUrta-Adi-mayaH ca kAlaH na yat-viBUteH pariNAma-hetuH //
   krīḍato bālakasyeva ceṣṭās tasya niśāmaya //	krIxataH bAlakasya-iva cezwAH tasya niSAmayaH //
   ityādi / manunāpi	ityAdi / manunA-api
   praśāsitāraṃ sarveṣām aṇīyāṃsam aṇīyasām /	praSAsitAram sarvezAm aNIyAMsam aNIyasAm /
   ityuktam / yājñavalkyenāpi	iti-uktam / yAjQavalkyena-api
   kṣetrasyeśvarajñānād viśuddhiḥ paramā matā /	kzetrasya-ISvara-jQAnAt viSudDiH paramA matA /
   iti / āpastambenāpi pūḥ prāṇinaḥ sarva eva guhāśayasyeti / sarve prāṇino	iti / Apastambena-api pUH prANinaH sarve eva guhA-ASayasya-iti / sarve prANinaH-
   guhāśayas paramātmanaḥ pūḥ puraṃ śarīram ityarthaḥ / prāṇina iti	guhA-ASayaH paramAtmanaH pUH puram SarIram iti-arTaH / prANinaH iti
   sajīvātmabhūtasaṃghātaḥ /	sa-jIva-Atma-BUta-saMGAtaH /
   nanu ca kim anenāḍambareṇa / codyaṃ tu na parihṛtam / ucyate / evam	nanu ca kim anena-AxambareNa / codyam tu na parihRtam / ucyate / evam
   abhyupagacchatām asmākam ātmadharmabhūtasya caitanyasya svābhāvikasyāpi	aByupagacCatAm asmAkam Atma-Darma-BUtasya cEtanyasya svABAvikasya-api
   karmaṇā pāramārthikaṃ saṃkocaṃ vikāsaṃ ca bruvatāṃ sarvam idaṃ parihṛtam /	karmaNA pAramArTikam saMkocam vikAsam ca bruvatAm sarvam idam parihRtam /
   bhavas tu prakāśa eva svarūpam iti prakāśo na dharmabhūtas tasya	BavaH tu prakASaH eva svarUpam iti prakASaH na Darma-BUtaH tasya
   saṃkocavikāsau vā nābyupagamyete / prakāśaprasārānutpattim eva	saMkoca-vikAsO vA na-abi-upagamyete / prakASa-prasAra-anutpattim eva
   tirodhānabhūtāḥ karmādayaḥ kurvanti / avidyā cet tirodhānaṃ	tiroDAna-BUtAH karma-AdayaH kurvanti / avidyA ced tiroDAnam
   tirodhānabhūtatayāvidyayā svarūpabhūtaprakāśanāśa iti pūrvam evoktam /	tiroDAna-BUta-tayA-avidyayA sva-rUpa-BUta-prakASa-nASaH iti pUrvam eva-uktam /
   asmākaṃ tv avidyārūpeṇa karmaṇā svarūpanityadharmabhūtaprakāśaḥ saṃkucitaḥ	asmAkam tu avidyA-rUpeNa karmaNA sva-rUpa-nitya-Darma-BUta-prakASaH saMkucitaH
   / tena devādisvarūpātmābhimāno bhavatīti viśeṣaḥ / yathoktam	/ tena deva-Adi-svarUpa-Atma-aBimAnaH Bavati-iti viSezaH / yaTA-uktam
   avidyā karmasaṃjñānyā tṛtīyā śaktir iṣyate //	avidyA karma-saMjQA-anyA tRtIyA SaktiH izyate //
   yathā kṣetraśaktiḥ sā veṣṭitā nṛpa sarvagā /	yaTA kzetra-SaktiH sA vezwitA nRpa sarvagAH /
   saṃsāratāpān akhilān avāpnoty atisaṃtatān //	saMsAra-tApAn aKilAn avApnoti ati-saMtatAn //
   tayā tirohitatvāc ca śaktiḥ kṣetrajñasaṃjñitā /	tayA tirohita-tvAt ca SaktiH kzetrajQa-saMjQitAH /
   sarvabhūteṣu bhūpāle tāratamyena vartate //	sarva-BUtezu BUpAle tAratamyena vartate //
   iti / kṣetrajñānāṃ svadharmabhūtasya jñānasya karmasaṃjñāvidyayā saṃkocaṃ	iti / kzetrajQAnAm svaDarma-BUtasya jQAnasya karma-saMjQA-avidyayA saMkocam
   vikāsaṃ ca darśayati /	vikAsam ca darSayati /
   api cācchādikāvidyā śrutibhiś cāikyopadeśabalāc ca	api ca-AcCAdikA-avidyA SrutiBiH cAikya-upadeSa-balAt ca
   brahmasvarūpatirodhānaheyadoṣarūpāśrīyate tasyāś ca mithyārūpatvena	brahma-svarUpa-tiroDAna-heya-doza-rUpa-ASrIyate tasyAH ca miTyA-rUpa-tvena
   prapañcavatsvadarśanamūladoṣāpekṣatvāt / na sā mithyā darśanamūladoṣaḥ	prapaQca-vat-sva-darSana-mUla-doza-apekza-tvAt / na sA miTyA darSana-mUla-dozaH
   syād iti brahmaiva mithyādarśanamūlaṃ syāt / tasyāś cānāditve 'pi	syAt iti brahma-eva miTyA-darSana-mUlam syAt / tasyAH ca-anAdi-tve api
   mithyārūpatvād eva brahmadṛśyatvenaivānāditvāt	miTyA-rUpa-tvAt eva brahma-dRSya-tvena-eva-anAdi-tvAt-
   taddarśanamūlaparamārthadoṣānabhyupagamāc ca brahmaiva taddarśanamūlaṃ	tad-darSana-mUla-parama-arTa-doza-anaByupagamAt ca brahma-eva tad-darSana-mUlam
   syāt / tasya nityatvād anirmokṣa eva /	syAt / tasya nitya-tvAt anirmokzaH eva /
   ata evedam api nirastam ekam eva śarīraṃ jīvavat, nirjīvānītarāṇi śarīrāṇi	atas eva-idam api nirastam ekam eva SarIram jIvavat, nirjIvAni-itarANi SarIrANi
   svapnadṛṣṭanānāvidhānantaśarīrāṇāṃ yathā nirjīvatvam / tatra svapne	svapna-dRzwa-nAnAviDa-ananta-SarIrANAm yaTA nirjIva-tvam / tatra svapne
   draṣṭuḥ śarīram ekam eva jīvavat / tasya svapnavelāyāṃ	drazwuH SarIram ekam eva jIva-vat / tasya svapna-velAyAm
   dṛśyabhūtanānāvidhaśarīrāṇāṃ nirjīvatvam eva / anenaikenaiva	dRSya-BUta-nAnAviDa-SarIrANAm nirjIva-tvam eva / anena-ekena-eva
   parikalpitatvāj jīvā mithyābhūtā iti brahmaṇā svasvarūpavyatiriktasya	parikalpita-tvAt jIvAH miTyA-BUtAH iti brahmaNA sva-svarUpa-vyatiriktasya
   jīvabhāvasya sarvaśarīrāṇāṃ ca kalpitatvād ekasminn api śarīre śarīravaj	jIva-BAvasya sarva-SarIrANAm ca kalpita-tvAt ekasmin api SarIre SarIra-vaj
   jīvabhāvasya ca mithyārūpatvāt sarvāṇi śarīrāṇi mithyārūpāṇi, tatra	jIva-BAvasya ca miTyA-rUpa-tvAt sarvANi SarIrANi miTyA-rUpANi, tatra
   jīvabhāvaś ca mithyārūpa ity ekasya śarīrasya tatra jīvabhāvasya ca na	jIva-BAvaH ca miTyA-rUpaH iti ekasya SarIrasya tatra jIva-BAvasya ca na
   kaścid viśeṣaḥ / asmākaṃ tu svapne draṣṭuḥ svaśarīrasya tasminn	kaScid viSezaH / asmAkam tu svapne drazwuH sva-SarIrasya tasmin=-
   ātmasadbhāvasya ca prabodhavelāyām abādhitatvān anyeṣāṃ śarīrāṇāṃ	Atma-sadBAvasya ca praboDa-velAyAm abADita-tvAn anyezAm SarIrANAm
   tadgatajīvānāṃ ca bādhitatvāt te sarve mithyābhūtāḥ svaśarīram ekaṃ tasmiñ	tad-gata-jIvAnAm ca bADita-tvAt te sarve miTyA-BUtAH sva-SarIram ekam tasmin-
   jīvabhāvaś ca paramārtha iti viśeṣaḥ /	jIva-BAvaH ca parama-arTaH iti viSezaH /
   api ca kena vā vidyānivṛttiḥ sā kīdṛśīti vivecanīyam / aikyajñānaṃ	api ca kena vA vidyA-nivRttiH sA kIdRSI-iti vivecanIyam / Ekya-jQAnam
   nivartakaṃ nivṛttiś cānirvacanīyapratyanīkākāreti cet /	nivartakam nivRttiH ca-anirvacanIya-pratyanIka-AkAra-iti ced /
   anirvacanīyapratyanīkaṃ nirvacanīyaṃ tac ca sad vāsad vā dvirūpaṃ vā	anirvacanIya-pratyanIkam nirvacanIyam tat ca sat vA-asat vA dvi-rUpam vA
   koṭyantaraṃ na vidyate / brahmavyatirekeṇaitadabhyupagame punar avidyā na	kowI-antaram na vidyate / brahma-vyatirekeNa-etat-aByupagame punar avidyA na
   nivṛttā syāt / brahmaiva cen nivṛttis tatprāg apy aviśiṣṭam iti	nivRttA syAt / brahmA-eva ced nivRttiH tad-prAc api aviSizwam iti
   vedāntajñānāt pūrvam eva nivṛttiḥ syāt / aikyajñānaṃ nivartakaṃ tadabhāvāt	vedAnta-jQAnAt pUrvam eva nivRttiH syAt / Ekya-jQAnam nivartakam tad-aBAvAt
   saṃsāra iti bhavaddarśanaṃ vihanyate /	saMsAraH iti Bavat-darSanam vihanyate /
   kiñ ca nivartakajñānasyāpy avidyārūparvāt tannivartanaṃ keneti vaktavyam /	kiQ ca nivartaka-jQAnasya-api avidyA-ru-uparvAt tad-nivartanam kena-iti vaktavyam /
   nivartakajñānaṃ svetarasamastabhedaṃ nivartya kṣaṇikatvād eva svayam eva	nivartaka-jQAnam svetara-samasta-Bedam nivartya kzaNika-tvAt eva svayam eva
   vinaśyati dāvānalaviṣanāśanaviṣāntaravad iti cen na / nivartakajñānasya	vinaSyati dAva-anala-viza-nASana-viza-antara-vat iti ced na / nivartaka-jQAnasya
   brahmavyatiriktatvena tatsvarūpatadutpattivināśānāṃ mithyārūpatvāt	brahma-vyatirikta-tvena tad-svarUpa-tad-utpatti-vinASAnAm miTyA-rUpa-tvAt-
   tadvināśarūpā vidyā tiṣṭhaty eveti tadvināśadarśanasya nivartakaṃ	tad-vinASa-rUpA vidyA tizWati eva-iti tad-vinASa-darSanasya nivartakam
   vaktacyam eva / dāvāgnyādīnām api	vaktacyam eva / dAva-agni-AdInAm api
   pūrvāvasthāvirodhipariṇāmaparaṃparāvarjanīyaiva /	pUrva-avasTA-viroDi-pariNAma-paraMpara-AvarjanIyA-eva /
   api ca cinmātrabrahmavyatiriktakṛtsnaniṣedhaviṣayajñānasya ko 'yaṃ jñātā /	api ca cit-mAtra-brahma-vyatirikta-kRtsna-nizeDa-vizaya-jQAnasya kaH ayam jQAtA /
   adhyāsarūpa iti cen na / tasya niṣedhatayā nivartakajñānakarmatvāt	aDyAsa-rUpaH iti ced na / tasya nizeDa-tayA nivartaka-jQAna-karma-tvAt-
   tatkartṛtvānupapatteḥ / brahmasvarūpa eveti cen na / brahmaṇo	tad-kartR-tva-anupapatteH / brahma-svarUpaH eva-iti ced na / brahmaNaH-
   nivartakajñānaṃ prati jñātṛtvaṃ kiṃ svarūpam utādhyastam / adhyastaṃ ced	nivartaka-jQAnam prati jQAtR-tvam kim svarUpam uta-aDyastam / aDyastam ced-
   ayam adhyāsas tanmūlavidyāntaraṃ ca nivartakajñānaviṣayatayā tiṣṭhaty eva	ayam aDyAsaH tad-mUla-vidyA-antaram ca nivartaka-jQAna-vizaya-tayA tizWati eva
   / tannivartakāntarābhyupagame tasyāpi trirūpatayānavasthaiva / sarvasya hi	/ tad-nivartaka-antara-aByupagame tasya-api trirUpa-tayA-anavasTA-eva / sarvasya hi
   jñānasya trirūpakatvavirahe jñānatvam eva hīyate / kasyacit	jQAnasya trirUpaka-tva-virahe jQAna-tvam eva hIyate / kasyacid-
   kaṃcanārthaviśeṣaṃ prati siddhirūpatvāt / jñānasya trirūpatvavirahe	kaMcana-arTa-viSezam prati sidDi-rUpa-tvAt / jQAnasya tri-rUpa-tva-virahe
   bhavatāṃ svarūpabhūtajñānavan nivartakajñānam apy anivartakaṃ syāt /	BavatAm svarUpa-BUta-jQAna-vat nivartaka-jQAnam api anivartakam syAt /
   brahmasvarūpasyaiva jñātṛtvābhyupagame 'smadīya eva pakṣaḥ parigṛhītaḥ	brahma-svarUpasya-eva jQAtR-tva-aByupagame asmadIyaH eva pakzaH parigRhItaH
   syāt / nivartakajñānasvarūpajñātṛtvaṃ ca svanivartyāntargatam iti vacanaṃ	syAt / nivartaka-jQAna-svarUpa-jQAtR-tvam ca sva-nivartya-antargatam iti vacanam
   bhūtalavyatiriktaṃ kṛtsnaṃ chinnaṃ devadattenety asyām eva chedanakriyāyām	BU-tala-vyatiriktam kRtsnam Cinnam devadattena-iti asyAm eva Cedana-kriyAyAm
   asyāś chedanakriyāyāś chettṛtvasya ca chedyāntarbhāvavacanavad upahāsyam /	asyAH Cedana-kriyAyAH CettR-tvasya ca Cedya-antar-BAva-vacana-vat upahAsyam /
   api ca nikhilabhedanivartakam idam aikyajñānaṃ kena jātam iti vimarśanīyam	api ca niKila-Beda-nivartakam idam Ekya-jQAnam kena jAtam iti vimarSanIyam
   / śrutyaiveti cen na / tasyā brahmavyatiriktāyā avidyāparikalpitatvāt	/ SrutyA-eva-iti ced na / tasyAH brahma-vyatiriktAyAH avidyA-parikalpita-tvAt
   prapañcabādhakajñānasyotpādakatvaṃ na saṃbhavati / tathā hi	prapaQca-bADaka-jQAnasya-utpAdaka-tvam na saMBavati / taTA hi
   duṣṭakāraṇajātam api rajjusarpajñānaṃ na duṣṭakāraṇajanyena rajjur iyaṃ na	duzwa-kAraNa-jAtam api rajju-sarpa-jQAnam na duzwa-kAraNa-janyena rajjuH iyam na
   sarpa iti jñānena bādhyate / rajjusarpajñānabhaye vartamāne	sarpaH iti jQAnena bADyate / rajju-sarpa-jQAna-Baye vartamAne
   kenacidbhrāntena puruṣeṇa rajjur iyaṃ na sarpa ityukte 'py ayaṃ bhrānta	kenacid-BrAntena puruzeNa rajjuH iyam na sarpaH iti-ukte api ayam BrAnta
   iti jñāte sati tadvacanaṃ rajjusarpajñānasya bādhakaṃ na bhavati bhayaṃ ca	iti jQAte sati tat-vacanam rajju-sarpa-jQAnasya bADakam na Bavati Bayam ca
   na nivartate / prayojakajñānavataḥ śravaṇavelāyām eva hi	na nivartate / prayojaka-jQAnavataH SravaNa-velAyAm eva hi
   brahmavyatiriktatvena śruter api bhrāntimūlatvaṃ jñātam iti /	brahma-vyatirikta-tvena SruteH api BrAnti-mUla-tvam jQAtam iti /
   nivartakajñānasya jñātus tatsāmagrībhūtaśāstrasya ca brahmavyatiriktatayā	nivartaka-jQAnasya jQAtuH tad-sAmagrI-BUta-SAstrasya ca brahma-vyatirikta-tayA
   yadi bādhyatvam ucyate hanta tarhi prapañcanivṛtter mithyātvam āpatatīti	yadi bADya-tvam ucyate hanta tarhi prapaQca-nivRtteH miTyAtvam Apatati-iti
   prapañcasya satyatā syāt / svapnadṛṣṭapuruṣavākyāvagatapitrādimaraṇasya	prapaQcasya satyatA syAt / svapna-dRzwa-puruza-vAkya-avagata-pitR-Adi-maraNasya
   mithyātvena pitrādisatyatāvat / kiñca tat tvam asy ādivākyaṃ na	miTyAtvena pitR-Adi-satyatA-vat / kiQca tat tvam asi Adi-vAkyam na
   prapañcasya bādhakam / bhrāntimūlatvād	prapaQcasya bADakam / BrAnti-mUla-tvAt-
   bhrāntaprayuktarajjusarpabādhakavākyavat /	BrAnta-prayukta-rajju-sarpa-bADaka-vAkya-vat /
   nanu ca svapne kasmiṃścid bhaye vartamāne svapnadaśāyām evāyaṃ svapna iti	nanu ca svapne kasmiMScid Baye vartamAne svapna-daSAyAm eva-ayam svapnaH iti
   jñāte sati pūrvabhayanivṛttir dṛṣṭā / tadvad atrāpi saṃbhavatīti / naivam	jQAte sati pUrva-Baya-nivRttiH dRzwA / tadvat atra-api saMBavati-iti / na-evam
   / svapnavelāyām eva so 'pi svapna iti jñāte sati punarbhayānivṛttir eva	/ svapna-velAyAm eva saH api svapnaH iti jQAte sati punar-Baya-anivRttiH eva
   dṛṣṭeti na kaścid viśeṣaḥ /	dRzwA-iti na kaScid viSezaH /
   śravaṇavelāyām eva so'pi svapna iti jñātam evetyuktam / yad api cedam	SravaNa-velAyAm eva saH-api svapnaH iti jQAtam eva-iti-uktam / yat api ca-idam
   uktaṃ bhrāntiparikalpitatvena mithyārūpam api śāstram advitīyaṃ brahmeti	uktam BrAnti-parikalpita-tvena miTyA-rUpam api SAstram advitIyam brahma-iti
   bodhayati tasya sato brahmaṇo viṣayasya paścāt tanabādhādarśanād brahma	boDayati tasya sataH brahmaNaH vizayasya paScAt tana-bADA-darSanAt brahma
   susthitam eveti / tad ayuktam / śūnyam eva tat tvam iti vākyena tasyāpi	susTitam eva-iti / tat ayuktam / SUnyam eva tat tvam iti vAkyena tasya-api
   bādhitatvāt / idaṃ bhrāntimūlavākyam iti cet / sad advitīyaṃ brahmeti	bADita-tvAt / idam BrAnti-mUla-vAkyam iti ced / sat advitIyam brahma-iti
   vākyam api bhrāntimūlam iti tvayaivoktam / paścāt tanabādhādarśanaṃ tu	vAkyam api BrAnti-mUlam iti tvayA-eva-uktam / paScAt tana-bADA-darSanam tu
   sarvaśūnyavākyasyaiveti viśeṣaḥ / sarvaśūnyavādino	sarva-SUnya-vAkyasya-eva-iti viSezaH / sarva-SUnya-vAdinaH-
   brahmavyatiriktavastumithyātvavādinaś ca	brahma-vyatirikta-vastu-miTyA-tva-vAdinaH ca
   svapakṣasādhanapramāṇapāramārthyānabyupagamenābhiyuktair vādānadhikāra eva	sva-pakza-sADana-pramANa-pAramArTya-anabyupagamena-aBiyuktEH vAdAn-aDikAraH eva
   pratipāditaḥ / adhikāro 'nabhyupāyatvān na vāde śūnyavādinaḥ / iti /	pratipAditaH / aDikAraH anaByupAya-tvAt na vAde SUnya-vAdinaH / iti /
   api ca pratyakṣadṛṣṭasya prapañcasya mithyātvaṃ kena pramāṇena sādhyate /	api ca pratyakza-dRzwasya prapaQcasya miTyAtvam kena pramANena sADyate /
   pratyakṣasya doṣamūlatvenānyathāsiddhisaṃbhavān nirdoṣaṃ śāstram	pratyakzasya doza-mUla-tvena-anyaTA-sidDi-saMBavAn nirdozam SAstram
   ananyathāsiddhaṃ pratyakṣasya bādhakam iti cet / kena doṣeṇa jātaṃ	ananyaTA-sidDam pratyakzasya bADakam iti ced / kena dozeNa jAtam
   pratyakṣam anantabhedaviṣayam iti vaktavyam /	pratyakzam ananta-Beda-vizayam iti vaktavyam /
   anādibhedavāsanākhyadoṣajātaṃ pratyakṣam iti cet / hanta tarhy anenaiva	anAdi-Beda-vAsanA-AKya-doza-jAtam pratyakzam iti ced / hanta tarhi anena-eva
   doṣeṇa jātaṃ śāstram apīty ekadoṣamūlatvāc chāstrapratyakṣayor na	dozeNa jAtam SAstram api-iti eka-doza-mUla-tvAt SAstra-pratyakzayoH na
   bādhyabādhakabhāvasiddhiḥ /	bADya-bADaka-BAva-sidDiH /
   ākāśavāyvādibhūtatadārabdhaśabdasparśādiyuktamanuṣyatvādisaṃsthānasaṃsthitapadārthagrāhi	AkASa-vAyu-Adi-BUta-tad-ArabDa-Sabda-sparSa-Adi-yuktam-anuzya-tva-Adi-saMsTAna-saMsTita-padArTa-grAhi
   pratyakṣam / śāstraṃ tu	pratyakzam / SAstram tu
   pratyakṣādyaparicchedyasarvāntarātmatvasatyatvādyanantaviśeṣaṇaviśiṣṭabrahmasvarūpatadupāsanādyārādhanaprakāratatprāptipūrvakatatprasādalabhyaphalaviśeṣatadaniṣṭakaraṇamūlanigrahaviśeṣaviṣayam	pratyakza-Adi-a-paricCedya-sarva-antarAtma-tva-satya-tva-Adi-ananta-viSezaNa-viSizwa-brahma-svarUpa-tad-upAsana-Adi-ArADana-prakAra-tad-prApti-pUrvakatat
   iti na śātrapratyakṣayor virodhaḥ /	iti na SAtra-pratyakzayoH viroDaH /
   anādinidhanāvicchinnapāṭasaṃpradāyatādyanekaguṇaviśiṣṭasya śāstrasya	anAdi-niDana-avicCinna-pAwa-saMpradAyata-Adi-aneka-guNa-viSizwasya SAstrasya
   balīyastvaṃ vadatā pratyakṣapāramārthyam avaśyam abhyupagantavyam ity alam	balIyaH-tvam vadatA pratyakza-pAramArTyam avaSyam aByupagantavyam iti alam
   anena śrutiśatavitativātavegaparāhatakudṛṣṭiduṣṭayuktijālatūlanirasanenety	anena Sruti-Sata-vitati-vAta-vega-parAhata-kudRzwi-duzwa-yukti-jAla-tUla-nirasanena-iti-
   uparamyate /	uparamyate /
   dvitīye tu pakṣa upādhibrahmavyatiriktavastvantarānabhyupagamād brahmaṇy	dvitIye tu pakzaH upADi-brahma-vyatirikta-vastu-antarA-anaByupagamAt brahmaNi-
   evopādhisaṃsargād aupādhikāḥ sarve doṣā brahmaṇy eva bhaveyuḥ / tataś	eva-upADi-saMsargAt OpADikAH sarve dozAH brahmaNi eva BaveyuH / tatas-
   cāpahatapāpmatvādinirdoṣatvaśrutayaḥ sarve vihanyante /	cApahata-pApma-tva-Adi-nirdoza-tva-SrutayaH sarve vihanyante /
   yathā ghaṭākāśādeḥ paricchinnatayā mahākāśād vailakṣaṇyaṃ parasparabhedaś	yaTA Gawa-AkASa-AdeH paricCinna-tayA mahA-AkASAt vElakzaNyam paraspara-BedaH-
   ca dṛśyate tatrasthā guṇā vā doṣā vānavacchinne mahākāśe na saṃbadhyante	ca dRSyate tatrasTAH guNAH vA dozAH vA-anavacCinne mahA-AkASe na saMbaDyante
   evam upādhikṛtabhedavyavasthitajīvagatā doṣā anupahite pare brahmaṇi na	evam upADi-kRta-Beda-vyavasTita-jIva-gatAH dozAH anupahite pare brahmaNi na
   saṃbadhyanta iti cet / naitad upapadyate /	saMbaDyante iti ced / na-etat upapadyate /
   niravayavasyākāśasyānavacchedyasya ghaṭādibhiś chedāsaṃbhavāt	niravayavasya-AkASasya-anavacCedyasya Gawa-AdiBiH Ceda-asaMBavAt-
   tenaivākāśena ghaṭādayaḥ saṃyuktā iti brahmaṇo 'py acchedyatvād	tena-eva-AkASena Gawa-AdayaH saMyuktAH iti brahmaNaH api acCedya-tvAt-
   brahmaivopādhisaṃyuktaṃ syāt / ghaṭasaṃyuktākāśapradeśo 'nyasmād	brahma-eva-upADi-saMyuktam syAt / Gawa-saMyukta-AkASa-pradeSaH anyasmAt-
   ākāśapradeśād bhidyata ic cet / ākāśasyaikasyaiva pradeśabhedena	AkASa-pradeSAt Bidyate id ced / AkASasya-ekasya-eva pradeSa-Bedena
   ghaṭādisaṃyogād ghaṭādau gacchati tasya ca pradeśabhedasyāniyama iti	Gawa-Adi-saMyogAt Gawa-AdO gacCati tasya ca pradeSa-Bedasya-aniyamaH iti
   tadvad brahmaṇy eva pradeśabhedāniyamenopādhisaṃsargād upādhau gacchati	tadvat brahmaNi eva pradeSa-Beda-aniyamena-upADi-saMsargAt upADO gacCati
   saṃyuktaviyuktabrahmapradeśabhedāc ca brahmaṇy evopādhisaṃsargaḥ kṣaṇe	saMyukta-viyukta-brahma-pradeSa-BedAt ca brahmaNi eva-upADi-saMsargaH kzaNe
   kṣaṇe bandhamokṣau syātām iti santaḥ parihasanti /	kzaNe banDa-mokzO syAtAm iti santaH parihasanti /
   niravayavasyaivākāśasya śrotrendriyatve 'pīndriyavyavasthāvad brahmaṇy api	niravayavasya-eva-AkASasya Srotra-indriya-tve api-indriya-vyavasTAvat brahmaNi api
   vyavasthopapadyata iti cet / na	vyavasTA-upapadyate iti ced / na
   vāyuviśeṣasaṃskṛtakarṇapradeśasaṃyuktasyaivākāśapradeśasyendriyatvāt tasya	vAyu-viSeza-saMskRta-karNa-pradeSa-saMyuktasya-eva-AkASa-pradeSasya-indriya-tvAt tasya
   ca pradeśāntarābhede 'pīndriyavyavasthopapadyate / ākāśasya tu sarveṣāṃ	ca pradeSa-antara-aBede api-indriya-vyavasTA-upapadyate / AkASasya tu sarvezAm
   śarīreṣu gacchat svaniyamena sarvapradeśasaṃyoga iti brahmaṇy	SarIrezu gacCat sva-niyamena sarva-pradeSa-saMyogaH iti brahmaNi-
   upādhisaṃyogapradeśāniyama eva /	upADi-saMyoga-pradeSa-aniyamaH eva /
   ākāśasya svarūpeṇaiva śrotrendriyatvam abhyupagamyāpīndriyavyavasthokatā /	AkASasya sva-rUpeNa-eva Srotra-indriya-tvam aByupagamya-api-indriya-vyavasTokatA /
   paramārthatas tv ākāśo na śrotrendriyam / vaikārikād ahaṃkārād	paramArTataH tu AkASaH na Srotra-indriyam / vEkArikAt ahaMkArAt-
   ekādaśendriyāṇi jāyanta iti hi vaidikāḥ / yathoktaṃ bhagavatā parāśareṇa	ekAdaSa-indriyANi jAyante iti hi vEdikAH / yaToktam BagavatA parASareNa
   taijasānīndriyāṇy āhur devā vaikārikā daśa /	tEjasAni-indriyANi AhuH devAH vEkArikAH daSa /
   ekādaśaṃ manaś cātra devā vaikārikāḥ smṛtāḥ // iti /	ekAdaSam manaH ca-atra devAH vEkArikAH smRtAH // iti /
   ayam arthaḥ / vaikārikas taijaso bhūtādir iti trividho 'haṃkāraḥ / sa ca	ayam arTaH / vEkArikaH tEjasaH BUtAdiH iti triviDaH ahaMkAraH / sa ca
   kramāt sāttviko rājasas tāmasaś ca / tatra tāmasād bhūtāder ākāśādīni	kramAt sAttvikaH rAjasaH tAmasaH ca / tatra tAmasAt BUtAdeH AkASa-AdIni
   bhūtāni jāyanta iti sṛṣṭikramam uktvā taijasād rājasād ahaṃkārād	BUtAni jAyante iti sRzwi-kramam uktvA tEjasAt rAjasAt ahaMkArAt-
   ekadaśendriyāṇi jāyanta iti paramatam upanyasya sāttvikāhaṃkārād	ekadaSa-indriyANi jAyante iti para-matam upanyasya sAttvika-ahaMkArAt-
   vaikārikānīndriyāṇi jāyanta iti svamatam ucyate devā vaikārikāḥ smṛtā iti	vEkArikAni-indriyANi jAyante iti sva-matam ucyate devAH vEkArikAH smRtAH iti
   / devā indriyāṇi / evam indriyāṇām āhaṃkārikāṇāṃ bhūtaiś cāpy āyanaṃ	/ devAH indriyANi / evam indriyANAm AhaMkArikANAm BUtEH ca-api Ayanam
   mahābhārata ucyate / bhautikatve 'pīndriyāṇām ākāśādibhūtavikāratvād	mahABArataH ucyate / BOtika-tve api-indriyANAm AkASa-Adi-BUta-vikAra-tvAt-
   evākāśādibhūtapariṇāmaviśeṣā vyavasthitā eva śarīravat puruṣāṇām indriyāṇi	eva-AkASa-Adi-BUta-pariNAma-viSezAH vyavasTitAH eva SarIra-vat puruzANAm indriyANi
   bhavantīti brahmaṇy acchedye niravayave nirvikāre tv	Bavanti-iti brahmaNi acCedye niravayave nirvikAre tu-
   aniyamenānantaheyopādhisaṃsargadoṣo duṣparihara eveti śraddadhānānām	aniyamena-ananta-heya-upADi-saMsarga-dozaH duzpariharaH eva-iti SraddaDAnAnAm
   evāyam pakṣa iti śāstravido na bahu manyante / svarūpapariṇāmābhyupagamād	eva-ayam pakzaH iti SAstra-vidaH na bahu manyante / svarUpa-pariNAma-aByupagamAt-
   avikāratvaśrutir bādhyate / niravadyatā ca brahmaṇaḥ śaktipariṇāma iti cet	avikAra-tva-SrutiH bADyate / niravadyatA ca brahmaNaH Sakti-pariNAmaH iti ced-
   / keyaṃ śaktir ucyate / kiṃ brahmapariṇāmarūpā / uta brahmaṇo 'nanyā	/ kA-iyam SaktiH ucyate / kim brahma-pariNAma-rUpA / uta brahmaNaH ananyA
   kāpīti / ubhayapakṣe 'pi svarūpapariṇāmo 'varjanīya eva /	kApi-iti / uBaya-pakze api svarUpa-pariNAmaH avarjanIyaH eva /
   tṛtīye 'pi pakṣe jīvabrahmaṇor bhedavad abhedasya cābhyupagamāt tasya ca	tRtIye api pakze jIva-brahmaNoH Beda-vat aBedasya ca-aByupagamAt tasya ca
   tadbhāvāt saubharibhedavac ca svāvatārabhedavac ca sarvasyeśvarabhedatāt	tad-BAvAt sOBari-Beda-vat ca sva-avatAra-Beda-vat ca sarvasya-ISvara-Beda-tAt
   sarve jīvagatā doṣās tasyaiva syuḥ / etad uktaṃ bhavati / īśvaraḥ	sarve jIva-gatAH dozAH tasya-eva syuH / etat uktam Bavati / ISvaraH
   svarūpeṇaiva suranaratiryaksthāvarādibhedenāvasthita iti hi	sva-rUpeNa-eva sura-nara-tiryak-sTAvara-Adi-Bedena-avasTitaH iti hi
   tadātmakatvavarṇanaṃ kriyate / tathā saty	tad-Atmaka-tva-varNanam kriyate / taTA saty
   ekamṛtpiṇḍārabdhaghaṭaśarāvādigatāny udakāharaṇādīni sarvakāryāṇi yathā	eka-mRd-piNxa-ArabDa-Gawa-SarAva-Adi-gatAni udaka-AharaNa-AdIni sarva-kAryANi yaTA
   tasyaiva bhavanti, evaṃ sarvajīvagatasukhaduḥkhādi sarvam īśvaragatam eva	tasya-eva Bavanti, evam sarva-jIva-gata-suKa-duHKa-Adi sarvam ISvara-gatam eva
   syāt /	syAt /
   ghaṭaśarāvādisaṃsthānānupayuktamṛddravyaṃ yathā kāryāntarānvitam evam eva	Gawa-SarAva-Adi-saMsTAna-anupayukta-mRd-dravyam yaTA kArya-antara-anvitam evam eva
   surapaśumanujādijīvatvānupayukteśvaraḥ sarvajñaḥ	sura-paSu-manuja-Adi-jIva-tva-anupayukta-ISvaraH sarvajQaH
   satyasaṃkalpatvādikalyāṇaguṇākara iti cet satyaṃ sa eveśvara ekenāṃśena	satya-saMkalpa-tva-Adi-kalyANa-guNa-AkaraH iti ced satyam saH eva-ISvaraH ekena-aMSena
   kalyāṇaguṇagaṇākaraḥ sa evānyenāṃśena heyaguṇākara ity uktam / dvayor	kalyANa-guNa-gaNa-AkaraH saH eva-anyena-aMSena heya-guNa-AkaraH iti uktam / dvayoH-
   aṃśayor īśvarāviśeṣāt / dvav aṃśau vyavasthitav iti cet / kas tena lābhaḥ	aMSayoH ISvara-aviSezAt / dva aMSO vyavasTitav iti ced / kaH tena lABaH
   / ekasyaivānekāṃśena nityaduḥkhitvād aṃśāntareṇa sukhitvam api	/ ekasya-eva-aneka-aMSena nitya-duHKi-tvAt aMSa-antareNa suKi-tvam api
   neśvaratvāya kalpate / yathā devadattasyaikasmin haste	na-ISvara-tvAya kalpate / yaTA devadattasya-ekasmin haste
   candanapaṅkānulepakeyūrakaṭakāṅgulīyālaṃkāras tasyaivānyasmin haste	candana-paFka-anulepa-keyUra-kawaka-aFgulIya-alaMkAraH tasya-eva-anyasmin haste
   mudgarābhighātaḥ kālānalajvālānupraveśaś ca tadvad eveśvarasya syād iti	mudgara-aBiGAtaH kAla-anala-jvAlA-anupraveSaH ca tadvat eva-ISvarasya syAt iti
   brahmājñānapakṣād api pāpīyān ayaṃ bhedābhedapakṣaḥ / aparimitaduḥkhasya	brahma-ajQAna-pakzAt api pApIyAn ayam Beda-aBeda-pakzaH / aparimita-duHKasya
   pāramārthikatvāt saṃsāriṇām anantatvena dustaratvāc ca /	pAramArTika-tvAt saMsAriNAm ananta-tvena dustara-tvAt ca /
   tasmād vilakṣaṇo 'yaṃ jīvāṃśa iti cet / āgato 'si tarhi madīyaṃ panthānam	tasmAt vilakzaNaH ayam jIvAMSaH iti ced / AgataH asi tarhi madIyam panTAnam
   / īśvarasya svarūpeṇa tādātmyavarṇane syād ayaṃ doṣaḥ / ātmaśarīrabhāvena	/ ISvarasya svarUpeNa tAdAtmya-varNane syAt ayam dozaH / Atma-SarIra-BAvena
   tu tādātmyapratipādane na kaścid doṣaḥ / praty uta	tu tAdAtmya-pratipAdane na kaScid dozaH / prati uta
   nikhilabhuvananiyamanādir mahān ayaṃ guṇagaṇaḥ pratipādito bhavati /	niKila-Buvana-niyamana-AdiH mahAn ayam guNa-gaNaH pratipAditaH Bavati /
   sāmānādhikaraṇyaṃ ca mukhyavṛttam /	sAmAnADikaraNyam ca muKya-vRttam /
   api caikasya vastuno bhinnābhinnatvaṃ viruddhatvān na saṃbhavatītyuktam /	api ca-ekasya vastunaH Binna-aBinna-tvam virudDa-tvAt na saMBavati-iti-uktam /
   ghaṭasya paṭād bhinnatve sati tasya tasminn abhāvaḥ / abhinnatve sati	Gawasya pawAt Binna-tve sati tasya tasmin aBAvaH / aBinna-tve sati
   tasya ca bhāva iti / ekasmin kāle caikasmin deśe caikasya hi padārthasya	tasya ca BAvaH iti / ekasmin kAle ca-ekasmin deSe ca-ekasya hi padArTasya
   yugapatsadbhāvo 'sadbhāvaś ca viruddhaḥ /	yugapad-sadBAvaH asadBAvaH ca virudDaH /
   jātyātmanā bhāvo vyaktyātmanā cābhāva iti cet / jāter muṇḍena cābhāve sati	jAti-AtmanA BAvaH vyakti-AtmanA ca-aBAvaH iti ced / jAteH muNxena ca-aBAve sati
   khaṇḍe muṇḍasyāpi sadbhāvaprasaṅgaḥ / khaṇḍena ca jāter abhinnatve	KaNxe muNxasya-api sadBAva-prasaFgaH / KaNxena ca jAteH aBinna-tve
   sadbhāvo bhinnatve cāsadbhāvaḥ aśve mahiśatvasyaiveti virodho duṣparihara	sadBAvaH Binna-tve ca-asadBAvaH aSve mahiSatu-asya-eva-iti viroDaH duzparihara
   eva / jātyāder vastusaṃsthānatayā vastunaḥ prakāratvāt prakāraprakāriṇoś	eva / jAti-AdeH vastu-saMsTAna-tayA vastunaH prakAra-tvAt prakAra-prakAriNa-uH-
   ca padārthāntaratvaṃ prakārasya pṛthaksiddhyanarhatvaṃ pṛthaganupalambhaś	ca padArTa-antara-tvam prakArasya pRTak-sidDi-anarha-tvam pRTak-anupalamBaH-
   ca tasya ca saṃsthānasya cānekavastuṣu prakāratayāvasthitaś cetyādi pūrvam	ca tasya ca saMsTAnasya ca-aneka-vastuzu prakAratayA-avasTitaH ca-ityAdi pUrvam
   uktam /	uktam /
   so 'yam iti buddhiḥ prakārāikyād ayam api daṇḍīti buddhimat / ayam ca	saH ayam iti budDiH prakAra-aikyAt ayam api daNxI-iti budDimat / ayam ca
   jātyādiprakāro vastuno bheda ity ucyate / tadyoga eva vastuno bhinnam iti	jAti-Adi-prakAraH vastunaH BedaH iti ucyate / tad-yogaH eva vastunaH Binnam iti
   vyavahārahetur ityarthaḥ / sa ca vastuno bhedavyavahārahetuḥ svasya ca	vyavahAra-hetuH iti-arTaH / sa ca vastunaH Beda-vyavahAra-hetuH svasya ca
   saṃvedanavat / yathā saṃvedanaṃ vastuno vyavahārahetuḥ svasya	saMvedana-vat / yaTA saMvedanam vastunaH vyavahAra-hetuH svasya
   vyavahārahetuś ca bhavati /	vyavahAra-hetuH ca Bavati /
   ata eva sanmātragrāhi pratyakṣaṃ na bhedagrāhītyādivādā nirastāḥ /	atas eva sat-mAtra-grAhi pratyakzam na Beda-grAhi-ityAdi-vAdAH nirastAH /
   jātyādisaṃsthānasaṃsthitasyaiva vastunaḥ pratyakṣeṇa gṛhītatvāt tasyaiva	jAti-Adi-saMsTAna-saMsTitasya-eva vastunaH pratyakzeNa gRhIta-tvAt tasya-eva
   saṃsthānarūpajātyādeḥ pratiyogyapekṣayā bhedavyavahārahetutvāc ca /	saMsTAna-rUpa-jAti-AdeH pratiyogi-apekzayA Beda-vyavahAra-hetu-tvAt ca /
   svarūpapariṇāmadoṣaś ca pūrvam evoktaḥ /	svarUpa-pariNAma-dozaH ca pUrvam eva-uktaH /
   yaḥ pṛthivyāṃ tiṣṭhan pṛthivyā antaro yaṃ pṛthivī na veda yasya pṛthivī	yaH pRTivyAm tizWan pRTivyAH antaraH yam pRTivI na veda yasya pRTivI
   śarīraṃ yaḥ pṛthivīm antaro yamayati eṣa ta ātmāntaryāmyamṛtaḥ / ya ātmani	SarIram yaH pRTivIm antaraH yamayati eza te AtmA-antaryAmI-amRtaH / yaH Atmani
   tiṣṭhann ātmano 'ntaro ya ātmā na veda yasyātmā śarīraṃ ya ātmānam antaro	tizWan AtmanaH antaraH yaH AtmA na veda yasya-AtmA SarIram yaH AtmAnam antaraH-
   yamayati eṣa ta ātmāntaryāmyamṛtaḥ / yaḥ pṛthivīm antare saṃcaran yasya	yamayati eza te AtmA-antaryAmI-amRtaH / yaH pRTivIm antare saMcaran yasya
   pṛthivī śarīraṃ yaṃ pṛthivī na vedetyādi yo 'kṣaram antare saṃcaran	pRTivI SarIram yam pRTivI na veda-ityAdi yaH akzaram antare saMcaran
   yasyākṣaraṃ śarīraṃ akṣaraṃ na veda yo mṛtyum antare saṃcaran yasya mṛtyuḥ	yasya-akzaram SarIram akzaram na veda yaH mRtyum antare saMcaran yasya mRtyuH
   śarīraṃ yaṃ mṛtyur na veda eṣa sarvabhūtāntarātmāpahatapāpmā divyo deva	SarIram yam mRtyuH na vedaH eza sarva-BUta-antarAtma-apahata-pApmA divyaH deva
   eko nārāyaṇaḥ / dvā suparṇā sayujā sakhāyā samānaṃ vṛkṣaṃ pariṣasvajāte /	ekaH nArAyaNaH / dvA suparNA sa-yujA saKAyA samAnam vRkzam parizasvajAte /
   tayor anyaḥ pippalaṃ svādv atty anaśnann anyo 'bhicākaśīti / antaḥ	tayoH anyaH pippalam svAdu atti anaSnan anyaH aBicAkaSIti / antar-
   praviṣṭaḥ śāstā janānāṃ sarvātmā / tatsṛṣṭvā tad evānuprāviśat /	pravizwaH SAstA janAnAm sarva-AtmA / tat-sRzwvA tat eva-anuprAviSat /
   tadanupraviśya sac ca tyac cānṛtaṃ ca satyam abhavat / anena	tad-anupraviSya sat ca tyat ca-anRtam ca satyam aBavat / anena
   jīvenātmanetyādi / pṛthagātmānaṃ preritāraṃ matvā jaṣṭas tatas	jIvena-AtmanA-ityAdi / pRTak-AtmAnam preritAram matvA jazwaH tatas-
   tenāmṛtatvam eti / bhoktā bhogyaṃ preritāraṃ ca matvā sarvaṃ proktaṃ	tena-amRta-tvam eti / BoktA Bogyam preritAram ca matvA sarvam proktam
   trividhaṃ brahma, etat / nityo nityānāṃ cetanaś cetanānām eko bahūnāṃ yo	triviDam brahma, etat / nityaH nityAnAm cetanaH cetanAnAm ekaH bahUnAm yaH-
   vidadhāti kāmān / pradhānakṣetrajñapatir guṇeśaḥ / jñājñau dvav ajav	vidaDAti kAmAn / praDAna-kzetrajQa-patiH guNeSaH / jQa-ajQO dva ajav
   īśānīśav ityādiśrutiśatais tadupabṛṃhaṇaiḥ	ISAni-ISav iti-Adi-Sruti-SatEH tad-upabRMhaNEH
   jagat sarvaṃ śarīraṃ te sthairyaṃ te vasudhātalam //	jagat sarvam SarIram te sTEryam te vasuDA-talam //
   yat kiṃcit sṛjyate yena sattvajātena vai dvija /	yat kiMcid sRjyate yena sattva-jAtena vE dvija /
   tasya sṛjyasya saṃbhūtau tatsarvaṃ vai hares tanuḥ //	tasya sRjyasya saMBUtO tat-sarvam vE hareH tanuH //
   aham ātmā guḍākeśa sarvabhūtāśayasthitaḥ //	aham AtmA guxAkeSa sarva-BUta-ASaya-sTitaH //
   sarvasya cāhaṃ hṛdi saṃniviṣṭo	sarvasya ca-aham hRdi saMnivizwaH-
   mattaḥ smṛtir jñānam apohanaṃ ca //	mattaH smRtiH jQAnam apohanam ca //
   ityādivedavidagresaravālmīkiparāśaradvaipāyanavacobhiś ca parasya	iti-Adi-veda-vidagresara-vAlmIki-parASara-dvEpAyana-vacoBiH ca parasya
   brahmaṇaḥ sarvasyātmatvāvagamāc cidacidātmakasya vastunas	brahmaNaH sarvasya-Atma-tva-avagamAt cit-acit-Atmakasya vastunaH-
   taccharīratvāvagamāc ca śarīrasya śarīriṇaṃ prati prakāratayaiva	tad-SarIra-tva-avagamAt ca SarIrasya SarIriNam prati prakAra-tayA-eva
   padārthatvāc śarīraśarīriṇoś ca dharmabhede 'pi tayor asaṃkarāt	padArTa-tvAt SarIra-SarIriNoH ca Darma-Bede api tayoH asaMkarAt-
   sarvaśarīraṃ brahmeti brahmaṇo vaibhavaṃ pratipādayadbhiḥ	sarva-SarIram brahma-iti brahmaNaH vEBavam pratipAdayadBiH
   sāmānādhikaraṇyādibhir mukhyavṛttaiḥ sarvacetanācetanaprakāraṃ	sAmAnADikaraNya-AdiBiH muKya-vRttEH sarva-cetana-acetana-prakAram
   brahmaivābhidhīyate / sāmānādhikaraṇyaṃ hi dvayoḥ padayoḥ	brahma-eva-aBiDIyate / sAmAnADikaraNyam hi dvayoH padayoH
   prakāradvayamukhenaikārthaniṣṭhatvaṃ / tasya caitasmin pakṣe mukhyatā /	prakAra-dvaya-muKena-eka-arTa-nizWa-tvam / tasya ca-etasmin pakze muKya-tA /
   tathā hi tat tvam iti sāmānādhikaraṇye tad ityanena jagatkāraṇaṃ	taTA hi tat tvam iti sAmAnADikaraNye tat iti-anena jagat-kAraNam
   sarvakalyāṇaguṇagaṇākaraṃ niravadyaṃ brahmocyate / tvam iti ca	sarva-kalyANa-guNa-gaNa-Akaram niravadyam brahmA-ucyate / tvam iti ca
   cetanasāmānādhikaraṇyavṛttena jīvāntaryānirūpi taccharīraṃ	cetanasA-mAnADikaraNya-vRttena jIva-antaryAnirUpi tat-SarIram
   tadātmatayāvasthitaṃ tatprakāraṃ brahmocyate / itareṣu pakṣeṣu	tad-Atma-tayA-avasTitam tad-prakAram brahmA-ucyate / itarezu pakzezu
   sāmānādhikaraṇyahānir brahmaṇaḥ sadeṣatā ca syāt /	sAmAnADikaraNya-hAniH brahmaNaH sadeza-tA ca syAt /
   etad uktaṃ bhavati / brahmaivam avasthitam ity	etat uktam Bavati / brahma-evam avasTitam iti-
   atraivaṃśabdārthabhūtaprakāratayaiva vicitracetanācetanātmakaprapañcasya	atra-evaMSabda-arTa-BUta-prakAra-tayA-eva vicitra-cetanA-acetana-Atmaka-prapaQcasya
   sthūlasya sūkṣmasya ca sadbhāvaḥ / tathā ca bahu syāṃ prajāyeyety ayam	sTUlasya sUkzmasya ca sadBAvaH / taTA ca bahu syAm prajAyeya-iti ayam
   arthaḥ saṃpanno bhavati / tasyaiveśvarasya kāryatayā kāraṇatayā ca	arTaH saMpannaH Bavati / tasya-eva-ISvarasya kArya-tayA kAraNa-tayA ca
   nānāsaṃsthānasaṃsthitasya saṃsthānatayā cidacidvastujātam avasthitam iti /	nAnA-saMsTAna-saMsTitasya saMsTAna-tayA cit-acit-vastu-jAtam avasTitam iti /
   nanu ca saṃsthānarūpeṇa prakāratayaivaṃśabdārthatvam jātiguṇayor eva	nanu ca saMsTAna-rUpeNa prakAratayA-evaMSabda-arTa-tvam jAti-guNayoH eva
   dṛṣṭaṃ na dravyasya / svatantrasiddhiyogyasya	dRzwam na dravyasya / svatantra-sidDi-yogyasya
   padārthasyaivaṃśabdārthatayeśvarasya prakāramātratvam ayuktaṃ / ucyate	padArTasya-evaMSabda-arTatayA-ISvarasya prakAra-mAtra-tvam ayuktam / ucyate
   dravyasyāpi daṇḍakuṇḍalāder dravyāntaraprakāratvaṃ dṛṣṭam eva / nanu ca	dravyasya-api daNxa-kuNxala-AdeH dravya-antara-prakAra-tvam dRzwam eva / nanu ca
   daṇḍādeḥ svatantrasya dravyāntaraprakāratve matvarthīyapratyayo dṛṣṭaḥ /	daNxa-AdeH svatantrasya dravya-antara-prakAra-tve matu-arTIya-pratyayaH dRzwaH /
   yathā daṇḍī kuṇḍalīti / ato gotvāditulyatayā cetanācetanasya	yaTA daNxI kuNxalI-iti / atas go-tva-Adi-tulya-tayA cetana-acetanasya
   dravyabhūtasya vastuna īśvaraprakāratayā sāmānādhikaraṇyena pratipādanaṃ	dravya-BUtasya vastunaH ISvara-prakAra-tayA sAmAnADikaraNyena pratipAdanam
   na yujyate / atrocyate gaur aśvo manuṣyo deva iti bhūtasaṃghātarūpāṇāṃ	na yujyate / atra-ucyate gOH aSvaH manuzyaH devaH iti BUta-saMGAta-rUpANAm
   dravyāṇām eva devadatto manuṣyo jātaḥ puṇyaviśeṣeṇa yajñadatto gaurjātaḥ	dravyANAm eva devadattaH manuzyaH jAtaH puNya-viSezeNa yajQadattaH gOH-jAtaH
   pāpena, anyaś cetanaḥ puṇyātirekeṇa devo jāta ityādidevādiśarīrāṇāṃ	pApena, anyaH cetanaH puNya-atirekeNa devaH jAtaH ityAdi-deva-Adi-SarIrANAm
   cetanaprakāratayā lokadevayoḥ sāmānādhikaraṇyena pratipādanaṃ dṛṣṭam /	cetana-prakAra-tayA loka-devayoH sAmAnADikaraNyena pratipAdanam dRzwam /
   ayam arthaḥ jātir vā guṇo vā dravyaṃ vā na tatrādaraḥ / kaṃcana	ayam arTaH jAtiH vA guNaH vA dravyam vA na tatra-AdaraH / kaMcana
   dravyaviśeṣaṃ prati viśeṣaṇatayaiva yasya sadbhāvas tasya	dravya-viSezam prati viSezaNa-tayA-eva yasya sadBAvaH tasya
   tadapṛthaksiddhes tatprakāratayā tatsāmānādhikaraṇyena pratipādanaṃ yuktam	tad-apRTak-sidDeH tad-prakAra-tayA tad-sAmAna-aDikaraNyena pratipAdanam yuktam
   / yasya punar dravyasya pṛthaksiddhasyaiva	/ yasya punar dravyasya pRTak-sidDasya-eva
   kadācitkvaciddravyāntaraprakāratvam iṣyate tatra matvarthīyapratyaya iti	kadAcid-kvacid-dravya-antara-prakAra-tvam izyate tatra matu-arTIya-pratyayaH iti
   viśeṣaḥ / evam eva sthāvarajaṅgamātmakasya sarvasya vastuna	viSezaH / evam eva sTAvara-jaFgama-Atmakasya sarvasya vastuna
   īśvaraśarīratvena tatprakāratayaiva svarūpasadbhāva iti / tatprakārīśvara	ISvara-SarIra-tvena tad-prakAra-tayA-eva svarUpa-sadBAvaH iti / tad-prakArI-ISvara
   eva tattacchabdenābhidhīyata iti tatsāmānādhikaraṇyena pratipādanaṃ yuktaṃ	eva tad-tad-Sabdena-aBiDIyate iti tad-sAmAna-aDikaraNyena pratipAdanam yuktam
   / tad evaitat sarvaṃ pūrvam eva nāmarūpavyākaraṇaśrutivivaraṇe prapañcitam	/ tat eva-etat sarvam pUrvam eva nAma-rUpa-vyAkaraNa-Sruti-vivaraNe prapaQcitam
   ataḥ	atas-
   prakṛtipuruṣamahadahaṃkāratanmātrabhūtendriyatadārabdhacaturdaśabhuvanātmakabrahmāṇḍatadantarvartidevatiryaṅmanuṣyasthāvarādisarvaprakārasaṃsthānasaṃsthitaṃ	prakRti-puruza-mahat-ahaMkAra-tanmAtra-BUta-indriya-tadArabDa-caturdaSa-Buvana-Atmaka-brahmANxa-tad-antarvarti-deva-tiryak-manuzya-sTAvara-Adi-sarva-p
   kāryam api sarvaṃ brahmaiveti kāraṇabhūtabrahmavijñānād eva sarvaṃ	kAryam api sarvam brahma-eva-iti kAraNa-BUta-brahma-vijQAnAt eva sarvam
   vijñātaṃ bhavatīty ekavijñānena sarvavijñānam upapannataram / tad evaṃ	vijQAtam Bavati-iti eka-vijQAnena sarva-vijQAnam upapannataram / tat evam
   kāryakāraṇabhāvādimukhena kṛtsnasya cidacidvastunaḥ parabrahmaprakāratayā	kArya-kAraNa-BAva-Adi-muKena kRtsnasya cit-acit-vastunaH para-brahma-prakAra-tayA
   tadātmakatvam uktam /	tad-Atmaka-tvam uktam /
   nanu ca parasya brahmaṇaḥ svarūpeṇa pariṇāmāspadatvaṃ	nanu ca parasya brahmaNaH svarUpeNa pariNAma-Aspada-tvam
   nirvikāratvaniravadyatvaśrutivyākopaprasañgena nivāritam / prakṛtiś ca	nirvikAra-tva-niravadya-tva-Sruti-vyAkopa-prasaQgena nivAritam / prakRtiH ca
   pratijñādṛṣṭāntānuparodhād ity ekavijñānena	pratijQA-dRzwAnta-anuparoDAt iti eka-vijQAnena
   sarvavijñānapratijñānamṛttatkāryadṛṣṭāntābhyāṃ paramapuruṣasya	sarva-vijQAna-pratijQAna-mRd-tad-kArya-dRzwAntAByAm parama-puruzasya
   jagadupādānakāraṇatvaṃ ca pratipāditam / upādānakāraṇatvaṃ ca	jagat-upAdAna-kAraNa-tvam ca pratipAditam / upAdAnakAraNa-tvam ca
   pariṇāmāspadatvam eva / katham idam upapadyate /	pariNAma-Aspada-tvam eva / kaTam idam upapadyate /
   atrocyate sajīvasya prapañcasyāviśeṣeṇa kāraṇatvam uktam / tatreśvarasya	atra-ucyate sa-jIvasya prapaQcasya-aviSezeNa kAraNa-tvam uktam / tatra-ISvarasya
   jīvarūpapariṇāmābhyupagamena nātmā śruter nityatvāc ca tābhya iti	jIva-rUpa-pariNAma-aByupagamena na-AtmA SruteH nitya-tvAt ca tAByaH iti
   virudhyate / vaiṣamyanairghṛṇyaparihāraś ca jīvanam anāditvābhyupagamena	viruDyate / vEzamyanEH-GRNya-parihAraH ca jIvanam anAdi-tva-aByupagamena
   tatkarmanimittatayā pratipāditaḥ vaiṣamyanairghṛṇye na sāpekṣatvān na	tad-karma-nimitta-tayA pratipAditaH vEzamyanEH-GRNye na sa-apekza-tvAt na
   karmavibhāgād iti cen na anāditvād upapadyate cāpy upalabhyate	karma-viBAgAt iti ced na anAdi-tvAt upapadyate ca-api upalaByate
   cetyakṛtābhyāgamakṛtavipraṇāśaprasaṅgaś cānityatve 'bhihitaḥ /	ca-iti-akRta-aByAgama-kRta-vipraNASa-prasaFgaH ca-anitya-tve aBihitaH /
   tathā prakṛter apy anāditā śrutibhiḥ pratipaditā	taTA prakRteH api anAditA SrutiBiH pratipaditA
   ajām ekāṃ lohitaśuklakṛṣṇāṃ bahnīṃ prajāṃ janayantīṃ sarūpām /	ajAm ekAm lohita-Sukla-kRzNAm bahnIm prajAm janayantIm sarUpAm /
   ajo hy eko juṣamāṇo 'nuśete jahāty enāṃ bhuktabhogām ajo 'nyaḥ //	ajaH hi ekaH juzamANaH anuSete jahAti enAm Bukta-BogAm ajaH anyaH //
   iti prakṛtipuruṣayor ajatvaṃ darśayati / asmān māyī sṛjate viśvam etat	iti prakRti-puruzayoH aja-tvam darSayati / asmAt mAyI sRjate viSvam etat-
   tasmiṃś cānyo māyayā saṃniruddhaḥ māyāṃ tu prakṛtiṃ vidyān māyinaṃ tu	tasmin ca-anyaH mAyayA saMnirudDaH mAyAm tu prakRtim vidyAt mAyinam tu
   maheśvaram iti prakṛtir eva svarūpeṇa vikārāspadam iti ca darśayati / gaur	maheSvaram iti prakRtiH eva svarUpeNa vikAra-Aspadam iti ca darSayati / gOH-
   anādyantavatī sā janitrī bhūtabhāvinīti ca / smṛtiś ca bhavati	anAdi-antavatI sA janitrI BUtaBAvinI-iti ca / smRtiH ca Bavati
   prakṛtiṃ puruṣaṃ caiva viddhy anādī ubhav api /	prakRtim puruzam ca-eva vidDi anAdI uBau api /
   vikārāṃś ca guṇāṃś caiva viddhi prakṛtisaṃbhavān //	vikArAn ca guNAn ca-eva vidDi prakRti-saMBavAn //
   bhūmir āpo 'nalo vāyuḥ khaṃ mano buddhir eva ca /	BUmiH ApaH analaH vAyuH Kam manaH budDiH eva ca /
   ahaṃkāra itīyaṃ me bhinnā prakṛtir aṣṭadhā //	ahaMkAraH iti-iyam me BinnA prakRtiH azwaDA //
   apareyam itas tv anyāṃ prakṛtiṃ viddhi me parām /	aparA-iyam itas tu anyAm prakRtim vidDi me parAm /
   jīvabhūtāṃ mahābāho yayedaṃ dhāryate jagat //	jIva-BUtAm mahA-bAho yayA-idam DAryate jagat //
   prakṛtiṃ svām avaṣṭabhya visṛjāmi punaḥ punaḥ /	prakRtim svAm avazwaBya visRjAmi punar punar /
   mayādhyakṣeṇa prakṛtiḥ sūyate sacarācaram //	mayA-aDyakzeNa prakRtiH sUyate sacarAcaram //
   ityādikā /	iti-AdikAH /
   evaṃ ca prakṛter apīśvaraśarīratvāt prakṛtiśabdo 'pi	evam ca prakRteH api-ISvara-SarIra-tvAt prakRti-SabdaH api
   tadātmabhūtasyeśvarasya tatprakārasaṃsthitasya vācakaḥ / puruṣaśabdo 'pi	tad-A-Atma-BUtasya-ISvarasya tad-prakAra-saMsTitasya vAcakaH / puruza-SabdaH api
   tadātmabhūtasyeśvarasya puruṣaprakārasaṃsthitasya vācakaḥ / atas	tad-A-Atma-BUtasya-ISvarasya puruza-prakAra-saMsTitasya vAcakaH / atas-
   tadvikārāṇām api tatheśvara evātmā / tad āha	tad-vikArANAm api taTA-ISvaraH eva-AtmA / tat Aha
   vyaktaṃ viṣṇus tathāvyaktaṃ puruṣaḥ kāla eva ca /	vyaktam vizNuH taTA-avyaktam puruzaH kAlaH eva ca /
   sā eva kṣobhako brahman kṣobhyaś ca parameśvaraḥ //	sA eva kzoBakaH brahman kzoByaH ca parameSvaraH //
   iti / ataḥ prakṛtiprakārasaṃsthite paramātmani prakārabhūtaprakṛtyaṃse	iti / atas prakRti-prakAra-saMsTite paramAtmani prakAra-BUta-prakRti-aMse
   vikāraḥ prakāryaṃse cāvikāraḥ / evam eva jīvaprakārasaṃsthite paramātmani	vikAraH prakAryaMse ca-avikAraH / evam eva jIva-prakAra-saMsTite paramAtmani
   ca prakārabhūtajīvāṃśe sarve cāpuruṣārthāḥ prakāryaṃśo niyantā niravadyaḥ	ca prakAra-BUta-jIva-aMSe sarve ca-apuruza-arTAH prakAryaMSaH niyantA niravadyaH
   sarvakalyāṇaguṇākaraḥ satyasaṃkalpa eva /	sarva-kalyANa-guNa-AkaraH satya-saMkalpaH eva /
   tathā ca sati kāraṇāvastha īśvara eveti tadupādānakajagatkāryāvastho 'pi	taTA ca sati kAraNa-avasTaH ISvaraH eva-iti tad-upAdAnaka-jagat-kArya-avasTaH api
   sa eveti kāryakāraṇayor ananyatvaṃ sarvaśrutyavirodhaś ca bhavati / tad	saH eva-iti kArya-kAraNayoH ananya-tvam sarva-Sruti-aviroDaH ca Bavati / tat-
   evaṃ nāmarūpavibhāgānarhasūkṣmadaśāpannaprakṛtipuruṣaśarīraṃ brahma	evam nAma-rUpa-viBAga-anarha-sUkzma-daSA-Apanna-prakRti-puruza-SarIram brahma
   kāraṇāvasthaṃ, jagatas tadāpattir eva ca pralayaḥ /	kAraNa-avasTaM, jagataH tad-ApattiH eva ca pralayaH /
   nāmarūpavibhāgavibhaktasthūlacidacidvastuśarīraṃ brahma kāryatvaṃ,	nAma-rUpa-viBAga-viBakta-sTUla-cit-acit-vastu-SarIram brahma kArya-tvaM,
   brahmaṇas tathāvidhasthūlabhāva eva jagataḥ sṛṣṭir ity ucyate / yathoktaṃ	brahmaNaH taTAviDa-sTUla-BAvaH eva jagataH sRzwiH iti ucyate / yaTA-uktam
   bhagavatā parāśareṇa	BagavatA parASareNa
   pradhānapuṃsor ajayoḥ kāraṇaṃ kāryabhūtayoḥ / iti /	praDAna-puMsoH ajayoH kAraNam kArya-BUtayoH / iti /
   tasmād īśvaraprakārabhūtasarvāvasthaprakṛtipuruṣavācinaḥ śabdās	tasmAt ISvara-prakAra-BUta-sarva-avasTa-prakRti-puruza-vAcinaH SabdAs
   tatprakāraviśiṣṭatayāvasthite paramātmani mukhyatayā vartante /	tad-prakAra-viSizwa-tayA-avasTite paramAtmani muKya-tayA vartante /
   jīvātmavācidevamanuṣyaśabdavat / yathā devamanuṣyādiśabdā	jIva-Atma-vAci-deva-manuzya-Sabda-vat / yaTA deva-manuzya-Adi-SabdA
   devamanuṣyādiprakṛtipariṇāmaviśeṣāṇāṃ jīvātmaprakāratayaiva padārthatvāt	deva-manuzya-Adi-prakRti-pariNAma-viSezANAm jIva-Atma-prakAra-tayA-eva padArTa-tvAt
   prakāriṇi jīvātmani mukhyatayā vartante / tasmāt sarvasya cidacidvastunaḥ	prakAriNi jIvAtmani muKya-tayA vartante / tasmAt sarvasya cit-acit-vastunaH
   paramātmaśarīratayā tatprakāratvāt paramātmani mukhyatayā vartante sarve	paramAtma-SarIra-tayA tad-prakAra-tvAt paramAtmani muKya-tayA vartante sarve
   vācakāḥ śabdāḥ /	vAcakAH SabdAH /
   ayam eva cātmaśarīrabhāvaḥ pṛthaksiddhyanarhādhārādheyabhāvo	ayam eva ca-Atma-SarIra-BAvaH pRTak-sidDi-anarha-ADAra-ADeya-BAvaH-
   niyantṛniyāmyabhāvaḥ śeṣaśeṣibhāvaś ca / sarvātmanādhāratayā niyantṛtayā	niyantR-niyAmya-BAvaH Seza-Sezi-BAvaH ca / sarva-AtmanA-ADAra-tayA niyantR-tayA
   śeṣitayā ca āpnotīty ātmā sarvātmanādheyatayā niyāmyatayā śeṣatayā ca	Sezi-tayA ca Apnoti-iti AtmA sarva-AtmanA-ADeya-tayA niyAmyatayA Seza-tayA ca
   apṛthaksiddhaṃ prakārabhūtam ity ākāraḥ śarīram iti cocyate / evam eva hi	apRTak-sidDam prakAra-BUtam iti AkAraH SarIram iti ca-ucyate / evam eva hi
   jīvātmanaḥ svaśarīrasaṃbandhaḥ / evam eva paramātmanaḥ sarvaśarīratvena	jIvAtmanaH sva-SarIra-saMbanDaH / evam eva paramAtmanaH sarva-SarIra-tvena
   sarvaśabdavācyatvam /	sarva-Sabda-vAcya-tvam /
   tad āha śrutigaṇaḥ sarve vedā yatpadam āmananti sarve vedā yatraikaṃ	tat Aha Sruti-gaNaH sarve vedAH yat-padam Amananti sarve vedAH yatra-ekam
   bhavantīti / tasyaikasya vācyatvād ekārthavācino bhavantītyarthaḥ / eko	Bavanti-iti / tasya-ekasya vAcya-tvAt eka-arTa-vAcinaH Bavanti-iti-arTaH / ekaH-
   devo bahudhā niviṣṭaḥ, sahaiva santaṃ na vijānanti devā ityādi / devā	devaH bahuDA nivizwaH, saha-eva santam na vijAnanti devAH ityAdi / devA
   indriyāṇi / devamanuṣyādīnām antaryāmitayātmatvena niviśya sahaiva santaṃ	indriyANi / deva-manuzya-AdInAm antaryAmitayA-Atma-tvena niviSya saha-eva santam
   teṣām indriyāṇi manaḥparyantāni na vijānantītyarthaḥ / tathā ca	tezAm indriyANi manaH-paryantAni na vijAnanti-iti-arTaH / taTA ca
   paurāṇikāni vacāṃsi	pOrANikAni vacAMsi
   natāḥ sma sarvavacasāṃ pratiṣṭhā yatra śaśvatī /	natAH sma sarva-vacasAm pratizWA yatra SaSvatI /
   vācye hi vacasaḥ pratiṣṭhā /	vAcye hi vacasaH pratizWA /
   kāryāṇāṃ kāraṇāṃ pūrvaṃ vacasāṃ vācyam uttamam /	kAryANAm kAraNAm pUrvam vacasAm vAcyam uttamam /
   vedaiś ca sarvair aham eva vedyaḥ /	vedEH ca sarvEH aham eva vedyaH /
   ityādīni sarvāṇi hi vacāṃsi saśarīrātmaviśiṣṭam antaryāmiṇam evācakṣate /	ityAdIni sarvANi hi vacAMsi sa-SarIra-Atma-viSizwam antaryAmiNam eva-Acakzate /
   hantāham imās tisro devatā anena jīvenātmānupraviśya nāmarūpe	hanta-aham imAH tisraH devatAH anena jIvena-Atma-anupraviSya nAma-rUpe
   vyākaravāṇīti hi śrutiḥ / tathā ca mānavaṃ vacaḥ	vyAkaravANi-iti hi SrutiH / taTA ca mAnavam vacaH
   praśāsitāraṃ sarveṣām aṇīyāṃsam aṇīyasām	praSAsitAram sarvezAm aNIyAMsam aNIyasAm
   rukmābhaṃ svapnadhīgamyaṃ vidyāt taṃ puruṣaṃ param //	rukma-ABam svapna-DI-gamyam vidyAt tam puruzam param //
   antaḥ praviśyāntaryāmitayā sarveṣāṃ praśāsitāraṃ niyantāram aṇīyāṃsa	antar praviSya-antaryAmitayA sarvezAm praSAsitAram niyantAram aNIyAMsa
   ātmānaḥ kṛtsnasyācetanasya vyāpakatayā sūkṣmabhūtās te teṣām api	AtmAnaH kRtsnasya-acetanasya vyApaka-tayA sUkzma-BUtAH te tezAm api
   vyāpakatvāt tebhyo 'pi sūkṣmatara ityarthaḥ rukmābhaḥ ādityavarṇaḥ	vyApaka-tvAt teByaH api sUkzmataraH iti-arTaH rukma-ABaH Aditya-varNaH
   svapnakalpabuddhiprāpyaḥ, viśadatamapratyakṣatāpannānudhyānaikalabhya	svapna-kalpabudDi-prApyaH, viSadatam-apratyakzata-Apanna-anuDyAna-ekalaBya
   ityarthaḥ /	iti-arTaH /
   enam eke vadanty agniṃ māruto 'nye prajāpatim /	enam eke vadanti agnim mArutaH anye prajApatim /
   indram eke pare pramāṇam apare brahma śāśvatam //	indram eke pare pramANam apare brahma SASvatam //
   iti / eke vedā ityarthaḥ / uktarītyā parasyaiva brahmaṇaḥ sarvasya	iti / eke vedAH iti-arTaH / ukta-rItyA parasya-eva brahmaNaH sarvasya
   praśāsitṛtvena sarvāntarātmatayā praviśyāvasthitatvād agnyādayaḥ śabdā api	praSAsitR-tvena sarva-antarAtma-tayA praviSya-avasTita-tvAt agni-AdayaH SabdAH api
   śāśvatabrahmaśabdavat tasyaiva vācakā bhavantītyarthaḥ / tathā ca	SASvata-brahma-Sabda-vat tasya-eva vAcakAH Bavanti-iti-arTaH / taTA ca
   smṛtyantaram	smRti-antaram
   ye yajanti pitQn devān brāhmaṇān sahutāśanān /	ye yajanti pitQn devAn brAhmaNAn sa-hutASanAn /
   sarvabhūtāntarātmānaṃ viṣṇum eva yajanti te //	sarva-BUta-antarAtmAnam vizNum eva yajanti te //
   iti / pitṛdevabrāhmaṇahutāśanādiśabdās tanmukhena tadantarātmabhūtasya	iti / pitR-deva-brAhmaNa-hutASana-Adi-SabdAH tad-muKena tad-antarAtma-BUtasya
   viṣṇor eva vācakā ityuktaṃ bhavati /	vizNoH eva vAcakAH iti-uktam Bavati /
   atredaṃ sarvaśāstrahṛdayam jīvātmānaḥ svayam	atra-idam sarva-SAstra-hRdayam jIvAtmAnaH svayam
   asaṃkucitāparicchinnanirmalajñānasvarūpāḥ santaḥ karmarūpāvidyāveṣṭitās	asaMkucita-aparicCinna-nirmala-jQAna-svarUpAH santaH karma-rUpa-avidyA-vezwitAH-
   tattatkarmānurūpajñānasaṃkocam āpannāḥ,	tad-tad-karma-anurUpa-jQAna-saMkocam ApannAH,
   brahmādistambaparyantavividhavicitradeheṣu praviśṭās	brahma-Adi-stamba-paryanta-viviDa-vicitra-dehezu praviSwAH-
   tattaddehocitalabdhajñānaprasarās tattaddehātmābhimāninas taducitakarmāṇi	tad-tad-deha-ucita-labDa-jQAna-prasarAH tad-tad-deha-AtmA-aBimAninaH tad-ucita-karmANi
   kurvāṇās tadanuguṇasukhaduḥkhopabhogarūpasaṃsārapravāhaṃ pratipadyante /	kurvANAH tad-anuguNa-suKa-duHKa-upaBoga-rUpa-saMsAra-pravAham pratipadyante /
   eteṣāṃ saṃsāramocanaṃ bhagavatprapattim antareṇa nopapadyata iti tadarthaḥ	etezAm saMsAra-mocanam Bagavat-prapattim antareNa na-upapadyate iti tad-arTaH
   prathamam eṣāṃ devādibhedarahitajñānaikākāratayā sarveṣāṃ sāmyaṃ	praTamam ezAm deva-Adi-Beda-rahita-jQAna-eka-AkAra-tayA sarvezAm sAmyam
   pratipādya, tasyāpi svarūpasya bhagavaccheṣataikarasatayā	pratipAdya, tasya-api svarUpasya Bagavat-Seza-tA-eka-rasa-tayA
   bhagavadātmakatām api pratipādya, bhagavatsvarūpaṃ ca	Bagavat-Atmaka-tAm api pratipAdya, Bagavat-svarUpam ca
   heyapratyanīlakalyāṇaikatānatayā sakaletaravisajātīyam	heya-pratyanIla-kalyANa-ekatAna-tayA sakala-itara-visajAtIyam
   anavadhikātiśayāsaṃkhyeyakalyāṇaguṇagaṇāśrayaṃ	anavaDika-atiSaya-asaMKyeya-kalyANa-guNa-gaNa-ASrayam
   svasaṃkalpapravṛttasamastacidacidvastujātatayā sarvasyātmabhūtaṃ	sva-saMkalpa-pravRtta-samasta-cit-acit-vastu-jAta-tayA sarvasya-Atma-BUtam
   pratipādya, tadupāsana sāṅgaṃ tatprāpakaṃ pratipadayanti śāstrāṇīti /	pratipAdya, tad-upAsana sAFgam tat-prApakam pratipadayanti SAstrANi-iti /
   yathoktam	yaTA-uktam
   nirvāṇamaya evāyam ātmā jñānamayo 'malaḥ /	nirvANa-mayaH eva-ayam AtmA jQAna-mayaH amalaH /
   duḥkhājñānamalā dharmā prakṛtes te na cātmanaḥ /	duHKa-ajQAna-malAH DarmA prakRteH te na ca-AtmanaH /
   iti prakṛtisaṃsargakṛtakarmamūlatvān nātmadvarūpaprayuktā dharmā ityarthaḥ	iti prakRti-saMsarga-kRta-karma-mUla-tvAt na-Atma-dva-rUpa-prayuktAH DarmAH iti-arTaH
   / prāptāprāptavivekena prakṛter eva dharmā ityuktam /	/ prApta-aprApta-vivekena prakRteH eva DarmAH iti-uktam /
   vidyāvinayasaṃpanne brāhmaṇe gavi hastini /	vidyA-vinaya-saMpanne brAhmaNe gavi hastini /
   śuni caiva śvapāke ca pāṇḍitāḥ samadarśinaḥ /	Suni ca-eva SvapAke ca pANxitAH sama-darSinaH /
   iti / devatiryaṅmanuṣyasthāvararūpaprakṛtisaṃsṛṣṭasyātmanaḥ	iti / deva-tiryak-manuzya-sTAvara-rUpa-prakRti-saMsRzwasya-AtmanaH
   svarūpavivecanī buddhir eṣāṃ te paṇḍitāḥ / tattat	svarUpa-vivecanI budDiH ezAm te paNxitAH / tat-tat-
   prakṛtiviśeṣaviyuktātmayāthātmyajñānavantas tatra tatrātyantaviṣamākāre	prakRti-viSeza-viyukta-Atma-yATAtmya-jQAnavantaH tatra tatra-atyanta-vizama-AkAre
   vartamānam ātmānaṃ samānākāraṃ paśyantīti samadarśina ity uktam / tad idam	vartamAnam AtmAnam samAna-AkAram paSyanti-iti sama-darSinaH iti uktam / tat idam
   āha	Aha
   ihaiva tair jitaḥ sargo yeṣāṃ sāmye sthitaṃ manaḥ /	iha-eva tEH jitaH sargaH yezAm sAmye sTitam manaH /
   nirdoṣaṃ hi samaṃ brahma tasmād brahmaṇi te sthitāḥ //	nirdozam hi samam brahma tasmAt brahmaNi te sTitAH //
   iti / nirdoṣaṃ devādiprakṛtiviśeṣasaṃsargarūpadoṣarahitaṃ	iti / nirdozam deva-Adi-prakRti-viSeza-saMsarga-rUpa-doza-rahitam
   svarūpeṇāvasthitaṃ sarvam ātmavastu nirvāṇarūpajñānaikākāratayā samam	sva-rUpeNa-avasTitam sarvam Atma-vastu nirvANa-rUpa-jQAna-eka-AkAra-tayA samam
   ityarthaḥ /	iti-arTaH /
   tasyaivaṃbhūtasyātmano bhagavaccheṣataikarasatā tanniyāmyatā tadekādhāratā	tasya-evaMBUtasya-AtmanaH Bagavat-Seza-tA-eka-rasa-tA tad-niyAmyatA tad-eka-ADAra-tA
   ca taccharīratattanuprabhṛtibhiḥ śabdais tatsamānādhikaraṇyena ca	ca tad-SarIra-tad-tanu-praBRtiBiH SabdEH tad-samAna-aDikaraNyena ca
   śrutismṛtītihāsapurāṇeṣu pratipādyata iti pūrvam evoktam /	Sruti-smRti-itihAsa-purANezu pratipAdyate iti pUrvam eva-uktam /
   daivī hy eṣā guṇamayī mama māyā duratyayā /	dEvI hi ezA guNa-mayI mama mAyA duratyayAH /
   mām eva ye prapadyante māyām etāṃ taranti te //	mAm eva ye prapadyante mAyAm etAm taranti te //
   iti tasyātmanaḥ karmakṛtavicitraguṇamayaprakṛtisaṃsargarūpāt saṃsārān	iti tasya-AtmanaH karma-kRta-vicitra-guNa-maya-prakRti-saMsarga-rUpAt saMsArAn
   mokṣo bhagavatprapattim antareṇa nopapadayata ityuktaṃ bhavati / nānyaḥ	mokzaH Bagavat-prapattim antareNa na-upapadayate iti-uktam Bavati / na-anyaH
   panthā ayanāya vidyata ityādiśrutibhiś ca /	panTAH ayanAya vidyate iti-Adi-SrutiBiH ca /
   mayā tatam idaṃ sarvaṃ jagad avyaktamūrtinā /	mayA tatam idam sarvam jagat avyakta-mUrtinA /
   matsthāni sarvabhūtāni na cāhaṃ teṣu avasthitaḥ //	mad-sTAni sarva-BUtAni na ca-aham tezu avasTitaH //
   na ca matsthāni bhūtāni paśya me yogam aiśvaram //	na ca mad-sTAni BUtAni paSya me yogam ESvaram //
   iti sarvaśaktiyogāt svāiśvaryavaicitryam uktam / tad āha	iti sarva-Sakti-yogAt svAi-Svarya-vEcitryam uktam / tat Aha
   viṣṭabhyāham idaṃ kṛtsnam ekāṃśena sthito jagat /	vizwaBya-aham idam kRtsnam eka-aMSena sTitaH jagat /
   iti anantavicitramahāścaryarūpaṃ jagan mamāyutāṃśenātmatayā praviśya	iti ananta-vicitra-mahA-AScarya-rUpam jagat mama-ayuta-aMSena-AtmatayA praviSya
   sarvaṃ matsaṃkalpena viṣṭabhyānena	sarvam mad-saMkalpena vizwaByAnena
   rūpeṇānantamahāvibhūtiparimitodāraguṇasāgaro niratiśayāścaryabhūtaḥ sthito	rUpeNa-ananta-mahA-viBUti-parimita-udAra-guNa-sAgaraH niratiSaya-AScarya-BUtaH sTitaH-
   'ham ityarthaḥ / tad idam āha	aham iti-arTaH / tat idam Aha
   ekatve sati nānātvaṃ nānātve sati caikatā /	eka-tve sati nAnAtvam nAnAtve sati ca-ekatA /
   acintyaṃ brahmaṇo rūpaṃ kutas tadveditum arhati //	acintyam brahmaNaH rUpam kutas tad-veditum arhati //
   iti / praśāsitṛtvenaika eva sanvicitracidacidvastuṣv antarātmatayā	iti / praSAsitR-tvena-ekaH eva san-vicitra-cit-acit-vastuzu antarAtma-tayA
   praviśya tattadrūpeṇa vicitraprakāro vicitrakarma kārayan nānārūpāṃ	praviSya tad-tad-rUpeNa vicitra-prakAraH vicitra-karma kArayat nAnA-rUpAm
   bhajate / evaṃ svalpāṃśena tu sarvāścaryaṃ nānārūpaṃ jagattadantarātmatayā	Bajate / evam su-alpa-aMSena tu sarva-AScaryam nAnA-rUpam jagat-tad-antara-Atma-tayA
   praviśya viṣṭabhya nānātvenāvasthito 'pi sann	praviSya vizwaBya nAnAtvena-avasTitaH api san=-
   anavadhikātiśayāsaṃkhyeyakalyāṇaguṇagaṇaḥ sarveśvaraḥ parabrahmabhūtaḥ	anavaDika-atiSaya-asaMKyeya-kalyANa-guNa-gaNaH sarva-ISvaraH para-brahma-BUtaH
   puruṣottamo nārāyaṇo niratiśayāścaryabhūto nīlatoyadasaṃkāśaḥ	puruzottamaH nArAyaNaH niratiSaya-AScarya-BUtaH nIla-toyada-saMkASaH
   puṇḍarīkadalāmalāyatekṣaṇaḥ sahasrāṃśusahasrakiraṇaḥ parame vyomni yo veda	puNxarIka-dalA-amala-Ayata-IkzaNaH sahasrAMSu-sahasra-kiraNaH parame vyomni yaH veda
   nihitaṃ guhāyāṃ parame vyomaṃs tadakṣare parame vyomann ityādiśrutisiddha	nihitam guhAyAm parame vyoman tad-akzare parame vyoman ityAdi-Sruti-sidDa-
   eka evātiṣṭhate /	ekaH eva-AtizWate /
   brahmavyatiriktasya kasyacid api vastuna	brahma-vyatiriktasya kasyacid api vastuna
   ekasvabhāvasyaikakāryaśaktiyuktasyaikarūpasya rūpāntarayogaḥ	eka-svaBAvasya-eka-kArya-Sakti-yuktasya-eka-rUpasya rUpa-antara-yogaH
   svabhāvāntarayogaḥ śaktyantarayogaś ca na ghaṭate / tasyaitasya	svaBAva-antara-yogaH Sakti-antara-yogaH ca na Gawate / tasya-etasya
   parabrahmaṇaḥ sarvavastuvijātīyatayā sarvasvabhāvatvaṃ sarvaśaktiyogaś	para-brahmaNaH sarva-vastu-vijAtIya-tayA sarva-svaBAva-tvam sarva-Sakti-yogaH-
   cety ekasyaiva vicitrānantarūpatā ca punar apy	ca-iti ekasya-eva vicitra-ananta-rUpa-tA ca punar api-
   anantāparimitāścaryayogenaikarūpatā ca na viruddheti vastumātrasāmyād	ananta-aparimita-AScarya-yogena-eka-rUpa-tA ca na virudDA-iti vastu-mAtra-sAmyAt-
   virodhacintā na yuktetyarthaḥ / yathoktaṃ	viroDa-cintA na yuktA-iti-arTaH / yaTA-uktam
   śaktayaḥ sarvabhāvānām acintyajñānagocarāḥ /	SaktayaH sarva-BAvAnAm acintya-jQAna-gocarAH /
   yato 'to brahmaṇas tās tu sargādyā bhāvaśaktayaḥ //	yatas atas brahmaNaH tAH tu sarga-AdyAH BAva-SaktayaH //
   bhavanti tapasāṃ śreṣṭa pāvakasya yathoṣṇatā //iti /	Bavanti tapasAm Srezwa pAvakasya yaTA-uzNatA //iti /
   etad uktaṃ bhavati sarveṣām agnijalādīnāṃ bhāvānām ekasminn api bhāve	etat uktam Bavati sarvezAm agni-jala-AdInAm BAvAnAm ekasmin api BAve
   dṛṣṭaiva śaktis tadvijātīyabhāvāntare 'pīti na cintayituṃ yuktā jalādāv	dRzwA-eva SaktiH tad-vijAtIya-BAva-antare api-iti na cintayitum yuktA jala-AdO=-
   adṛṣṭāpi tadvijātīyapāvake bhāsvaratvoṣṇatādiśaktir yathā dṛśyate, evam	adRzwA-api tad-vijAtIya-pAvake BAsvara-tva-uzNa-tA-Adi-SaktiH yaTA dRSyate, evam
   eva sarvavastuvisajātīye brahmaṇi sarvasāmyaṃ nānumātuṃ yuktam iti / ato	eva sarva-vastu-visajAtIye brahmaNi sarva-sAmyam na-anumAtum yuktam iti / atas-
   vicitrānantaśaktiyuktaṃ brahmaivetyarthaḥ tad āha	vicitra-ananta-Sakti-yuktam brahma-eva-iti-arTaH tat Aha
   jagad etan mahāścaryaṃ rūpaṃ yasya mahātmanaḥ /	jagat etat mahA-AScaryam rUpam yasya mahAtmanaH /
   tenāścaryavareṇāhaṃ bhavatā kṛṣṇa saṃgataḥ //	tena-AScarya-vareNa-aham BavatA kRzNa saMgataH //
   iti /	iti /
   tad etan nānāvidhānantaśrutinikaraśiṣṭaparigṛhītatadvyākhyānapariśramād	tat etat nAnAviDa-ananta-Sruti-nikara-Sizwa-parigRhIta-tad-vyAKyAna-pariSramAt-
   avadhāritam / tathā hi pramāṇāntarāparidṛṣṭāparimitapariṇāmān	avaDAritam / taTA hi pramANa-antara-aparidRzwa-aparimita-pariNAmAn
   ekatattvaniyatakramaviśiṣṭau sṛṣṭipralayau brahmaṇo 'nekavidhāḥ śrutayo	eka-tattva-niyata-krama-viSizwO sRzwi-pralayO brahmaNaH anekaviDAH Srutayo
   vadanti niravadyaṃ nirañjanaṃ vijñānam ānandaṃ nirvikāraṃ niṣkalaṃ	vadanti niravadyam niraQjanam vijQAnam Anandam nirvikAram nizkalam
   niṣkriyaṃ śāntaṃ nirguṇam ity ādikāḥ nirguṇaṃ jñānasvarūpaṃ brahmeti	nizkriyam SAntam nirguNam iti AdikAH nirguNam jQAna-svarUpam brahma-iti
   kāścana śrutayo 'bhidadhati / neha nānāsti kiṃcana mṛtyoḥ sa mṛtyum āpnoti	kAScana SrutayaH aBidaDati / na-iha nAnA-asti kiMcana mRtyoH sa mRtyum Apnoti
   ya iha nāneva paśyati yatra tv asya sarvam ātmaivābhūt tat kena kaṃ paśyet	yaH iha nAnA-iva paSyati yatra tu asya sarvam AtmA-eva-aBUt tat kena kam paSyet-
   tat kena kaṃ vijātīyād ityādikā nānātvaniṣedhavādinyaḥ santi kāścana	tat kena kam vijAtIyAt iti-AdikAH nAnA-tva-nizeDa-vAdinyaH santi kAScana
   śrutayaḥ / yaḥ sarvajñaḥ sarvavit yasya jñānamayaṃ tapaḥ sarvāṇi rūpāṇi	SrutayaH / yaH sarvajQaH sarva-vid yasya jQAna-mayam tapaH sarvANi rUpANi
   vicitya dhīro nāmāni kṛtvābhivadan yad āste sarve nimeṣā jajñire vidyutaḥ	vicitya DIraH nAmAni kRtvA-aBivadan yat Aste sarve nimezAH jajQire vidyutaH
   puruṣādadhi apahatapāpmā vijaro vimṛtyur viśoko vijaghatso 'pipāsaḥ	puruza-adaDi apahata-pApmA vijaraH vimRtyuH viSokaH vijaGat-saH apipAsaH
   satyakāmaḥ satyasaṃkalpa iti sarvasmiñ jagati heyatayāvagataṃ sarvaguṇaṃ	satyakAmaH satya-saMkalpaH iti sarvasmin jagati heya-tayA-avagatam sarva-guNam
   pratiṣidhya niratiśayakalyāṇaguṇānantyaṃ sarvajñatā sarvaśaktiyogaṃ	pratiziDya niratiSaya-kalyANa-guNa-Anantyam sarvajQa-tA sarva-Sakti-yogam
   sarvanāmarūpavyākaraṇaṃ sarvasyāvadhāratāṃ ca kāścana śrutayo bruvate /	sarva-nAma-rUpa-vyAkaraNam sarvasya-avaDAra-tAm ca kAScana SrutayaH bruvate /
   sarvaṃ khalv idaṃ brahma tajjalān iti aitadātmyam idaṃ sarvaṃ ekaḥ san	sarvam Kalu idam brahma tad-jalAn iti Etat-Atmyam idam sarvam ekaH san
   bahudhā vicāra ityādikā brahmasṛṣṭaṃ jagan nānākāraṃ pratipādya tadaikyaṃ	bahuDA vicAraH iti-AdikAH brahma-sRzwam jagat nAnA-AkAram pratipAdya tat-Ekyam
   ca pratipādayanti kāścana / pṛthagātmānaṃ preritāraṃ ca matvā bhoktā	ca pratipAdayanti kAScana / pRTak-AtmAnam preritAram ca matvA BoktA
   bhogyaṃ preritāraṃ ca matvā prajāpatir akāmayata prajāḥ sṛjeyeti patiṃ	Bogyam preritAram ca matvA prajApatiH akAmayata prajAH sRjeya-iti patim
   viśvasyātmeśvaraṃ śvāstaṃ śivam acyutaṃ tam īśvarāṇāṃ paraṃ maheśvaraṃ taṃ	viSvasya-Atma-ISvaram SvAstam Sivam acyutam tam ISvarANAm param maheSvaram tam
   devatānāṃ paraṃ ca daivataṃ sarvasya vaśī sarvasyeśāna ityādikā brahmaṇaḥ	devatAnAm param ca dEvatam sarvasya vaSI sarvasya-ISAnaH iti-AdikAH brahmaNaH
   sarvasmād anyatvaṃ sarvasyeśitavyam īśvaratvaṃ ca brahmaṇaḥ sarvasya	sarvasmAt anya-tvam sarvasya-ISitavyam ISvara-tvam ca brahmaNaH sarvasya
   śeṣatāṃ patitvaṃ ceśvarasya kāścana / antaḥ praviṣṭaḥ śāstā janānāṃ	Seza-tAm pati-tvam ca-ISvarasya kAScana / antar pravizwaH SAstA janAnAm
   sarvātmā eṣa ta ātmāntaryāmy amṛtaḥ yasya pṛthivī śarīraṃ yasyāpaḥ śarīraṃ	sarva-AtmA eza te AtmA-antaryAmI amRtaH yasya pRTivI SarIram yasya-apaH SarIram
   yasya tejaḥ śarīram ityādi yasyāvyaktaṃ śarīraṃ yasyākṣaraṃ śarīraṃ yasya	yasya tejaH SarIram ityAdi yasya-avyaktam SarIram yasya-akzaram SarIram yasya
   mṛtyuḥ śarīraṃ yasyātmā śarīram iti brahmavyatiriktasya sarvasya vastuno	mRtyuH SarIram yasya-AtmA SarIram iti brahma-vyatiriktasya sarvasya vastunaH-
   brahmaṇaś ca śarīrātmabhāvaṃ darśayanti kāścaneti /	brahmaNaH ca SarIra-Atma-BAvam darSayanti kAScana-iti /
   nānārūpāṇāṃ vākyānām avirodho mukhyārthāparityāgaś ca yathā saṃbhavati	nAnA-rUpANAm vAkyAnAm aviroDaH muKya-arTa-aparityAgaH ca yaTA saMBavati
   tathā varṇanīyam / varṇitaṃ ca avikāraśrutayaḥ svarūpapariṇāmaparihārād	taTA varNanIyam / varNitam ca avikAra-SrutayaH svarUpa-pariNAma-parihArAt-
   eva mukhyārthāḥ / nirguṇavādāś ca prākṛtaheyaguṇaniṣedhaparatayā	eva muKya-arTAH / nirguNa-vAdAH ca prAkRta-heya-guNa-nizeDa-para-tayA
   vyavasthitāḥ / nānātvaniṣedhavādāś caikasya brahmaṇaḥ śarīratayā	vyavasTitAH / nAnA-tva-nizeDa-vAdAH ca-ekasya brahmaNaH SarIra-tayA
   prakārabhūtaṃ sarvaṃ cetanācetanaṃ vastv iti sarvasyātmatayā sarvaprakāraṃ	prakAra-BUtam sarvam cetana-acetanam vastu iti sarvasya-AtmatayA sarva-prakAram
   brahmaivāvasthitam iti surakṣitāḥ /	brahma-eva-avasTitam iti su-rakzitAH /
   sarvaprakāravilakṣaṇatvapatitveśvaratvasarvakalyāṇaguṇagaṇākāratvasatyakāmatvasatyasaṃkalpatvādivākyaṃ	sarva-prakAra-vilakzaNa-tva-pati-tva-ISvara-tva-sarva-kalyANa-guNa-gaNa-AkAra-tva-satyakAma-tva-satya-saMkalpa-tva-Adi-vAkyam
   tadabhyupagamād eva surakṣitam / jñānānandamātravādi ca sarvasmād anyasya	tad-aByupagamAt eva su-rakzitam / jQAna-Ananda-mAtra-vAdi ca sarvasmAt anyasya
   sarvakalyāṇaguṇagaṇāśrayasya sarveśvarasya sarvaśeṣiṇaḥ sarvādhārasya	sarva-kalyANa-guNa-gaNa-ASrayasya sarva-ISvarasya sarva-SeziNaH sarva-ADArasya
   sarvotpattisthitipralayahetubhūtasya niravadyasya nirvikārasya	sarva-utpatti-sTiti-pralaya-hetu-BUtasya niravadyasya nirvikArasya
   sarvātmabhūtasya parasya brahmaṇaḥ svarūpanirūpakadharmo	sarva-Atma-BUtasya parasya brahmaNaH svarUpa-nirUpaka-DarmaH-
   malapratyanīkānandarūpajñānam eveti svaprakāśatayā svarūpam api jñānam	mala-pratyanIka-Ananda-rUpa-jQAnam eva-iti sva-prakASa-tayA sva-rUpam api jQAnam
   eveti ca pratipādanād anupālitam / aikyavādāś ca śarīrātmabhāvena	eva-iti ca pratipAdanAt anupAlitam / Ekya-vAdAH ca SarIra-Atma-BAvena
   sāmānādhikaraṇyamukhyārthatopapādanād eva susthitāḥ /	sAmAnADikaraNya-muKya-arTa-tA-upapAdanAt eva susTitAH /
   evaṃ ca saty abhedo vā bhedo vā dvyātmakatā vā vedāntavedyaḥ ko 'yam	evam ca sati aBedaH vA BedaH vA dvi-Atmaka-tA vA vedAnta-vedyaH kaH ayam
   arthaḥ samarthito bhavati / sarvasya vedavedyatvāt sarvaṃ samarthitam /	arTaH samarTitaH Bavati / sarvasya veda-vedya-tvAt sarvam samarTitam /
   sarvaśarīratayā sarvaprakāraṃ brahmaivāvasthitam ity abhedaḥ samarthitaḥ /	sarva-SarIra-tayA sarva-prakAram brahma-eva-avasTitam iti aBedaH samarTitaH /
   ekam eva brahma nānābhūtacidacidvastuprakāraṃ nānātvenāvasthitam iti	ekam eva brahma nAnA-BUta-cit-acit-vastu-prakAram nAnAtvena-avasTitam iti
   bhedābhedau / acidvastunaś cidvastunaś ceśvarasya ca	Beda-aBedO / acit-vastunaH cit-vastunaH ca-ISvarasya ca
   svarūpasvabhāvavailakṣaṇyād asaṃkarāc ca bhedaḥ samarthitaḥ /	sva-rUpa-svaBAva-vElakzaNyAt asaMkarAt ca BedaH samarTitaH /
   nanu ca tat tvam asi śvetaketo tasya tāvad eva ciram ity aikyajñānam eva	nanu ca tat tvam asi Svetaketo tasya tAvat eva ciram iti Ekya-jQAnam eva
   paramapuruṣārthalakṣaṇamokṣasādhanam iti gamyate / naitad evam /	parama-puruza-arTa-lakzaNa-mokza-sADanam iti gamyate / na-etat evam /
   pṛthagātmānaṃ preritāraṃ ca matvā juṣṭas tatas tenāmṛtatvam etīty ātmānaṃ	pRTak-AtmAnam preritAram ca matvA juzwaH tatas tena-amRta-tvam eti-iti AtmAnam
   preritāraṃ cāntaryāmiṇaṃ pṛthag matvā tataḥ pṛthaktvajñānād dhetos tena	preritAram ca-antaryAmiNam pRTak matvA tatas pRTaktva-jQAnAt DetoH tena
   paramātmanā juṣṭo 'mṛtatvam etīti sākṣādamṛtatvaprāptisādhanam ātmano	paramAtmanA juzwaH amRta-tvam eti-iti sAkzAt-amRta-tva-prApti-sADanam AtmanaH-
   niyantuś ca pṛthagbhāvajñānam evety avagamyate /	niyantuH ca pRTak-BAva-jQAnam eva-iti avagamyate /
   aikyavākyavirodhād etadaparamārthasaguṇabrahmaprāptiviṣayam ity	Ekya-vAkya-viroDAt etad-aparama-arTa-sa-guNa-brahma-prApti-vizayam iti-
   abhyupagantavyam iti cet / pṛthaktvajñānasyaiva	aByupagantavyam iti ced / pRTaktva-jQAnasya-eva
   sākṣādamṛtatvaprāptisādhanatvaśravaṇād viparītaṃ kasmān na bhavati /	sAkzAt-amRta-tva-prApti-sADana-tva-SravaNAt viparItam kasmAt na Bavati /
   etad uktaṃ bhavati / dvayor tulyayor virodhe saty avirodhena tayor viṣayo	etat uktam Bavati / dvayoH tulyayoH viroDe sati aviroDena tayoH vizayaH-
   vivecanīya iti / katham avirodha iti cet / antaryāmirūpeṇāvasthitasya	vivecanIyaH iti / kaTam aviroDaH iti ced / antaryAmi-rUpeNa-avasTitasya
   parasya brahmaṇaḥ śarīratayā prakāratvāj jīvātmanas tatprakāraṃ brahmaiva	parasya brahmaNaH SarIra-tayA prakAra-tvAt jIva-AtmanaH tad-prakAram brahmA-eva
   tvam iti śabdenābhidhīyate / tathaiva jñātavyam iti tasya vākyasya viṣayaḥ	tvam iti Sabdena-aBiDIyate / taTA-eva jQAtavyam iti tasya vAkyasya vizayaH
   / evaṃbhūtāj jīvāt tadātmatayāvasthitasya paramātmano	/ evaMBUtAt jIvAt tad-Atma-tayA-avasTitasya paramAtmanaH-
   nikhiladoṣarahitatayā satyasaṃkalpatvād	niKila-doza-rahita-tayA satya-saMkalpa-tvAt-
   anavadhikātiśayāsaṃkhyeyakalyāṇaguṇagaṇākaratvena ca yaḥ pṛthagbhāvaḥ so	anavaDika-atiSaya-asaMKyeya-kalyANa-guNa-gaNa-Akara-tvena ca yaH pRTak-BAvaH saH-
   'nusaṃdheya ity asya vākyasya viṣaya ity ayam arthaḥ pūrvam asakṛduktaḥ /	anusaMDeyaH iti asya vAkyasya vizayaH iti ayam arTaH pUrvam asakRt-uktaH /
   bhoktā bhogyaṃ preritāraṃ ca matveti bhogyarūpasya vastuno 'cetanatvaṃ	BoktA Bogyam preritAram ca matvA-iti Bogya-rUpasya vastunaH acetana-tvam
   paramārthatvaṃ satataṃ vikārāspadatvam ityādayaḥ svabhāvāḥ, bhoktur	paramArTa-tvam satatam vikAra-Aspada-tvam ityAdayaH svaBAvAH, BoktuH-
   jīvātmanaś	jIvAtmanaH-
   cāmalāparicchinnajñānānandasvabhāvasyaivānādikarmarūpāvidyākṛtanānāvidhajñānasaṃkocavikāsau	ca-amalA-paricCinna-jQAna-Ananda-svaBAvasya-eva-anAdi-karma-rUpa-avidyA-kRta-nAnAviDa-jQAna-saMkoca-vikAsO
   bhogyabhūtācidvastusaṃsargaś ca paramātmopāsanān mokṣaś cetyādayaḥ	Bogya-BUtAcid-vastu-saMsargaH ca paramAtma-upAsanAt mokzaH ca-ityAdayaH
   svabhāvāḥ, evaṃbhūtabhoktṛbhogyayor antaryāmirūpeṇāvasthānaṃ svarūpeṇa	svaBAvAH, evaMBUta-BoktR-BogyayoH antaryAmi-rUpeNa-avasTAnam sva-rUpeNa
   cāparimitaguṇaughāśrayatvenāvasthānam iti parasya brahmas	ca-aparimita-guNa-oGa-ASraya-tvena-avasTAnam iti parasya brahma-s
   trividhāvasthānaṃ jñātavyam ityarthaḥ //	triviDa-avasTAnam jQAtavyam iti-arTaH //
   tat tvam asīti sadvidyāyām upāsyaṃ brahma saguṇaṃ saguṇabrahmaprāptiś ca	tat tvam asi-iti sat-vidyAyAm upAsyam brahma sa-guNam sa-guNa-brahma-prAptiH ca
   phalam ity abhiyuktaiḥ pūrvācāryair vyākhyātam / yathoktaṃ vākyakāreṇa	Palam iti aBiyuktEH pUrva-AcAryEH vyAKyAtam / yaToktam vAkya-kAreNa
   yuktaṃ tadguṇakopāsanād iti / vyākhyātaṃ ca dramiḍācāryeṇa vidyāvikalpaṃ	yuktam tad-guNakopa-AsanAt iti / vyAKyAtam ca dramixA-AcAryeNa vidyA-vikalpam
   vadatā yady api saccito na nirbhugnadaivataṃ guṇagaṇaṃ manasānudhāvet	vadatA yadi api sat-citaH na nirBugna-dEvatam guNa-gaNam manasA-anuDAvet
   tathāpy antarguṇām eva devatāṃ bhajata iti tatrāpi saguṇaiva devatā	taTA-api antarguNAm eva devatAm Bajate iti tatra-api sa-guNA-eva devatA
   prāpyata iti / saccittaḥ sadvidyāniṣṭhaḥ / na nirbhugnadaivataṃ guṇagaṇaṃ	prApyate iti / sat-cittaH sat-vidyA-nizWaH / na nirBugna-dEvatam guNa-gaNam
   manasānudhāvet apahatapāpmatvādikalyāṇaguṇagaṇaṃ daivatād vibhaktaṃ yady	manasA-anuDAvet apahata-pApma-tva-Adi-kalyANa-guNa-gaNam dEvatAt viBaktam yadi-
   api daharavidyāniṣṭha iva saccito na smaret / tathāpy antarguṇām eva	api dahara-vidyA-nizWaH iva sat-citaH na smaret / taTA-api antarguNAm eva
   devatāṃ bhajate devatāsvarūpānubandhitvāt sakalakalyāṇaguṇagaṇasya kenacid	devatAm Bajate devatA-svarUpa-anubanDi-tvAt sakala-kalyANa-guNa-gaNasya kenacid-
   paradevatāsādhāraṇena nikhilajagatkāraṇatvādinā guṇenopāsyamānāpi devatā	para-devatA-sADAraNena niKila-jagat-kAraNa-tva-AdinA guNena-upAsyamAnA-api devatA
   vastutaḥ svarūpānubandhi sarvakalyāṇaguṇagaṇaviśiṣṭaivopāsyate / ataḥ	vastutas svarUpa-anubanDi sarva-kalyANa-guNa-gaNa-viSizwA-eva-upAsyate / atas-
   saguṇam eva brahma tatrāpi prāpyam iti sadvidyādaharavidyayor vikalpa	sa-guNam eva brahma tatra-api prApyam iti sat-vidyAt-aharavidyayoH vikalpa
   ityarthaḥ /	iti-arTaH /
   nanu ca sarvasya jantoḥ paramātmāntaryāmī tanniyāmyaṃ ca sarvam evety	nanu ca sarvasya jantoH paramAtmA-antaryAmI tad-niyAmyam ca sarvam eva-iti-
   uktam / evaṃ ca sati vidhiniṣedhaśāstrāṇām adhikārī na dṛśyate / yaḥ	uktam / evam ca sati viDi-nizeDa-SAstrANAm aDikArI na dRSyate / yaH
   svabuddhyaiva pravṛttinivṛttiśaktaḥ sa evaṃ kuryān na kuryād iti	sva-budDyA-eva pravRtti-nivRtti-SaktaH saH evam kuryAt na kuryAt iti
   vidhiniṣedhayogyaḥ / na caiṣa dṛśyate / sarvasmin pravṛttijāte sarvasya	viDi-nizeDa-yogyaH / na ca-eza dRSyate / sarvasmin pravRtti-jAte sarvasya
   prerakaḥ paramātmā kārayiteti tasya sarvaniyamanaṃ pratipāditam / tathā ca	prerakaH paramAtmA kArayitA-iti tasya sarva-niyamanam pratipAditam / taTA ca
   śrūyate eṣa eva sādhu karma kārayati te yam ebhyo lokebhya unninīṣati /	SrUyate ezaH eva sADu karma kArayati te yam eByaH lokeByaH unninIzati /
   eṣa evāsādhu karma kārayati taṃ yam adho ninīṣatīti /	ezaH eva-asADu karma kArayati tam yam aDas ninIzati-iti /
   sādhvasādhukarmakārayitṛtvān nairghṛṇyaṃ ca /	sADu-asADu-karma-kArayitR-tvAt nErGRNyam ca /
   atrocyate sarveṣām eva cetanānāṃ cicchaktiyogaḥ pravṛttiśaktiyoga ityādi	atra-ucyate sarvezAm eva cetanAnAm cicCakti-yogaH pravRtti-Sakti-yogaH ityAdi
   sarvaṃ pravṛttinivṛttiparikaraṃ sāmānyena saṃvidhāya tannirvahaṇāya	sarvam pravRtti-nivRtti-parikaram sAmAnyena saMviDAya tad-nirvahaNAya
   tadādhāro bhūtvāntaḥ praviśyānumantṛtayā ca niyamanaṃ kurvañ	tad-ADAraH BUtvA-antar praviSya-anumantR-tayA ca niyamanam kurvan-
   śeṣitvenāvasthitaḥ paramātmaitadāhitaśaktiḥ sanpravṛttinivṛttyādi svayam	Sezi-tvena-avasTitaH paramAtmA-etat-Ahita-SaktiH san-pravRtti-nivRtti-Adi svayam
   eva kurute / evaṃ kurvāṇam īkṣamāṇaḥ paramātmodāsīna āste / ataḥ sarvam	eva kurute / evam kurvANam IkzamANaH paramAtmA-udAsInaH Aste / atas sarvam
   upapannam / sādhvasādhukarmaṇoḥ kārayitṛtvaṃ tu vyavasthitaviṣayaṃ na	upapannam / sADu-asADu-karmaNoH kArayitR-tvam tu vyavasTita-vizayam na
   sarvasādhāraṇam / yas tu sarvaṃ svayam evātimātram ānukūlye pravṛttas taṃ	sarva-sADAraNam / yaH tu sarvam svayam eva-atimAtram AnukUlye pravRttaH tam
   prati prītaḥ svayam eva bhagavān kalyāṇabuddhiyogadānaṃ kurvan kalyāṇe	prati prItaH svayam eva BagavAn kalyANa-budDi-yoga-dAnam kurvan kalyANe
   pravartayati / yaḥ punar atimātraṃ prātikūlye pravṛttas tasya krūrāṃ	pravartayati / yaH punar atimAtram prAtikUlye pravRttaH tasya krUrAm
   buddhiṃ dadan svayam eva krūreṣv eva karmasu prerayati bhagavān /	budDim dadan svayam eva krUrezu eva karmasu prerayati BagavAn /
   yathoktaṃ bhagavatā	yaTA-uktam BagavatA
   teṣāṃ satatayuktānāṃ bhajatāṃ prītipūrvakam /	tezAm satata-yuktAnAm BajatAm prIti-pUrvakam /
   dadāmi buddhiyogaṃ taṃ yena mām upayānti te //	dadAmi budDi-yogam tam yena mAm upayAnti te //
   teṣām evānukampārtham aham ajñānajaṃ tamaḥ /	tezAm eva-anukampa-arTam aham ajQAna-jam tamaH /
   nāśayāmy ātmabhāvastho jñānadīpena bhāsvatā //	nASayAmi Atma-BAva-sTaH jQAna-dIpena BAsvatA //
   tān ahaṃ dviṣataḥ krūrān saṃsāreṣu narādhamān /	tAn aham dvizataH krUrAn saMsArezu nara-aDamAn /
   kṣipāmy ajasram aśubhān āsurīṣv eva yoniṣu // iti /	kzipAmi ajasram aSuBAn AsurIzu eva yonizu // iti /
   so 'yaṃ parabrahmabhūtaḥ puruṣottamo	saH ayam para-brahma-BUtaH puruzottamaH-
   niratiśayapuṇyasaṃcayakṣīṇāśeṣajanmopacitapāparāśeḥ	niratiSaya-puNya-saMcaya-kzINa-aSeza-janma-upacita-pApa-rASeH
   paramapuruṣacaraṇāravindaśaraṇāgatijanitatadabhimukhyasya	parama-puruza-caraNa-aravinda-SaraNa-Agati-janita-tad-aBi-muKyasya
   sadācāryopadeśopabṛṃhitaśāstrādhigatatattvayāthātmyāvabodhapūrvakāharaharupacīyamānaśamadamatapaḥśaucakṣamārjavabhayābhayasthānavivekadayāhiṃsādyātmaguṇopetasya	sat-AcArya-upadeSa-upabRMhita-SAstra-aDigata-tattva-yATAtmya-avaboDa-pUrvakAharahar-upacIyamAna-Sama-dama-tapaH-SOcakza-mArjava-Baya-aBaya-sTAna-viveka
   varṇāśramocitaparamapuruṣārādhanaveṣanityanaimittikakarmopasaṃhṛtiniṣiddhaparihāraniṣṭasya	varNa-ASrama-ucita-parama-puruza-ArADana-veza-nitya-nEmittika-karma-upasaMhRti-nizidDa-parihAra-nizwasya
   paramapuruṣacaraṇāravindayugalanyastātmātmīyasya	parama-puruza-caraNa-aravinda-yugala-nyasta-AtmA-AtmIyasya
   tadbhaktikāritānavaratastutismṛtinamaskṛtivandanayatanakīrtanaguṇaśravaṇavacanadhyānārcanapraṇāmādiprītaparamakāruṇikapuruṣottamaprasādavidhvastasvāntadhvāntasyānanyaprayojanānavarataniratiśayapriyaviśadatamapratyakṣatāpannānudhyānarūpabhaktyekalabhyaḥ	tad-Bakti-kAritAnavarata-stuti-smRti-namaskRti-vandana-yatana-kIrtana-guNa-SravaNa-vacana-DyAna-arcana-praNAma-Adi-prIta-parama-kAruNika-puruza-uttama
   / tad uktaṃ paramagurubhir bhagavadyāmunācāryapādaiḥ	/ tat uktam parama-guruBiH Bagavat-yAmunA-AcArya-pAdEH
   ubhayaparikarmitasvāntasyaikāntikātyantikabhaktiyogalabhya iti /	uBaya-parikarmita-sva-antasya-EkAntika-Atyantika-Bakti-yoga-laByaH iti /
   jñānayogakarmayogasaṃskṛtāntaḥkaraṇasyetyarthaḥ / tathā ca śrutiḥ /	jQAna-yoga-karma-yoga-saMskRta-antaHkaraNasya-iti-arTaH / taTA ca SrutiH /
   vidyāṃ cāvidyāṃ ca yas tad vedobhyaṃ saha /	vidyAm ca-avidyAm ca yaH tat vedoByam saha /
   avidyayā mṛtyuṃ tīrtvā vidyayāmṛtam aśnute //	avidyayA mRtyum tIrtvA vidyayA-amRtam aSnute //
   iti/ atrāvidyāśabdena vidyetaratvād varṇāśramācārādi pūrvoktaṃ karmocyate	iti/ atra-avidyA-Sabdena vidyA-itara-tvAt varNa-ASrama-AcAra-Adi pUrva-uktam karma-ucyate
   vidyāśabdena ca bhaktirūpāpannaṃ dhyānam ucyate / yathoktam	vidyA-Sabdena ca Bakti-rUpa-Apannam DyAnam ucyate / yaTA-uktam
   ijāya so 'pi subahūny ajñāñ jñānavyapāśrayaḥ /	ijAya saH api su-bahUni ajQAn jQAna-vyapASrayaH /
   brahmavidyām adhiṣṭhāya tartuṃ mṛtyum avidyayā //	brahma-vidyAm aDizWAya tartum mRtyum avidyayA //
   iti / tam evaṃ vidvān amṛta iha bhavati nānyaḥ panthā ayanāya vidyate / ya	iti / tam evam vidvAn amRtaH iha Bavati na-anyaH panTAH ayanAya vidyate / ya
   enaṃ vidur amṛtās te bhavanti / brahmavid āpnoti param / so yo ha vai tat	enam viduH amRtAH te Bavanti / brahma-vid Apnoti param / saH yaH ha vE tat-
   paraṃ veda brahma veda brahmaiva bhavatītyādi / vedanaśabdena dhyānam	param veda brahma veda brahmA-eva Bavati-ityAdi / vedana-Sabdena DyAnam
   evābhihitam / nididhyāsitavya ityādināikārthyāt / tad eva dhyānaṃ punar	eva-aBihitam / nidiDyAsitavyaH ityAdinAikA-arTyAt / tat eva DyAnam punar-
   api viśinaṣṭi nāyam ātmā pravacanena labhyo na medhayā na bahudhā śrutena	api viSinazwi na-ayam AtmA pravacanena laByaH na meDayA na bahuDA Srutena
   / yam evaiṣa vṛṇute tena labhyas tasyaiṣa ātmā vivṛṇute tanūṃ svām iti /	/ yam eva-eza vRNute tena laByaH tasya-ezaH AtmA vivRNute tanUm svAm iti /
   bhaktirūpāpannānudhyānenaiva labhyate na kevala,, vedanāmātreṇa na	Bakti-rUpa-Apanna-anuDyAnena-eva laByate na kevala,, vedanA-mAtreNa na
   medhayeti kevalasya niṣiddhatvāt /	meDayA-iti kevalasya nizidDa-tvAt /
   etad uktaṃ bhavati yo 'yaṃ mumukṣur vedāntavihitavedanarūpadhyānādiniṣṭho	etat uktam Bavati yaH ayam mumukzuH vedAnta-vihita-vedana-rUpa-DyAna-Adi-nizWaH-
   yadā tasya tasminn evānudhyāne niravadhikātiśayā prītir jāyate tadaiva	yadA tasya tasmin eva-anuDyAne niravaDikA-atiSayA prItiH jAyate tadA-eva
   tena labhyate paraḥ puruṣa iti / yathoktaṃ bhagavatā	tena laByate paraH puruzaH iti / yaToktam BagavatA
   puruṣaḥ sa paraḥ pārtha bhaktyā labhyas tv ananyayā /	puruzaH sa paraH pArTa BaktyA laByaH tu ananyayA /
   bhaktyā tv ananyayā śakyo 'ham evaṃvidho 'rjuna /	BaktyA tu ananyayA SakyaH aham evaMviDaH arjunaH /
   jñātuṃ draṣṭuṃ ca tattvena praveṣṭaṃ ca paraṃtapa //	jQAtum drazwum ca tattvena pravezwam ca paraMtapaH //
   bhaktyā mām abhijānāti yāvān yaś cāsmi tattvataḥ /	BaktyA mAm aBijAnAti yAvAn yaH ca-asmi tattvataH /
   tato māṃ tattvato jñātvā viśate tadanantaram //	tatas mAm tattvataH jQAtvA viSate tad-anantaram //
   iti / tadanantaraṃ tata eva bhaktito viśata ityarthaḥ / bhaktir api	iti / tad-anantaram tatas eva BaktitaH viSataH iti-arTaH / BaktiH api
   niratiśayapriyānanyaprayojanasakaletaravaitṛṇyāvahajñānaviśeṣa eveti / tad	niratiSaya-priyAnanya-prayojana-sakala-itara-vEtRNyAvaha-jQAna-viSezaH eva-iti / tat-
   yukta eva tena pareṇātmanā varaṇīyo bhavatīti tena labhyata iti	yuktaH eva tena pareNa-AtmanA varaNIyaH Bavati-iti tena laByate iti
   śrutyarthaḥ / evaṃvidhaparabhaktirūpajñānaviśeṣasyotpādakaḥ	Sruti-arTaH / evaMviDa-para-Bakti-rUpa-jQAna-viSezasya-utpAdakaH
   pūrvoktāharaharupacīyamānajñānapūrvakakarmānugṛhītabhaktiyoga eva /	pUrva-ukta-Ahara-har-upacIyamAna-jQAna-pUrvaka-karma-anugRhIta-Bakti-yogaH eva /
   yathoktaṃ bhagavatā parāśareṇa	yaTA-uktam BagavatA parASareNa
   varṇāśramācāravatā puruṣeṇa paraḥ pumān /	varNa-ASrama-AcAravatA puruzeNa paraH pumAn /
   viṣṇur ārādhyate panthā nānyas tattoṣakārakaḥ //	vizNuH ArADyate panTAH na-anyaH tad-toza-kArakaH //
   iti / nikhilajagaduddhāraṇāyāvanitale 'vatīrṇaḥ parabrahmabhūtaḥ	iti / niKila-jagat-udDAraNAya-avani-tale avatIrNaH para-brahma-BUtaH
   puruṣottamaḥ svayam evaitaduktavān	puruzottamaH svayam eva-etat-uktavAn
   svakarmanirataḥ siddhiṃ yathā vindati tacchṛṇu //	sva-karma-nirataH sidDim yaTA vindati tat-SRNu //
   yataḥ pravṛttir bhūtānāṃ yena sarvam idaṃ tatam /	yatas pravRttiH BUtAnAm yena sarvam idam tatam /
   svakarmaṇā tam abhyarcya siddhiṃ vindati mānavaḥ //	sva-karmaNA tam aByarcya sidDim vindati mAnavaH //
   iti / yathoditakramapariṇatabhaktyekalabhya eva /	iti / yaTA-udita-krama-pariNata-Bakti-ekalaByaH eva /
   bodhāyanaṭaṅkadramiḍaguhadevakapardibhāruciprabhṛtyavigītaśiṣṭaparigṛhītapurātanavedavedāntavyākhyānasuvyaktārthaśrutinikaranidarśito	boDAyana-waFka-dramixa-guha-devaka-pardiBAru-cipraBRti-avigIta-Sizwa-parigRhIta-purAtana-veda-vedAnta-vyAKyAna-su-vyakta-arTa-Sruti-nikara-nidarSit
   'yaṃ panthāḥ / anena	ayam panTAH / anena
   cārvākaśākyāulūkyākṣapādakṣapaṇakakapilapatañjalimatānusāriṇo vedabāhyā	cArvAka-SAkyAu-lUkya-akzapAda-kzapaNaka-kapila-pa-taQjali-mata-anusAriNaH veda-bAhyA
   vedāvalambikudṛṣṭibhiḥ saha nirastāḥ / vedāvalambinām api	veda-avalambi-kudRzwiBiH saha nirastAH / veda-avalambinAm api
   yathāvasthitavastuviparyayas tāḍṛśāṃ bāhyasāmyaṃ manunaivoktam	yaTA-avasTita-vastu-viparyayaH tAxRSAm bAhya-sAmyam manunA-eva-uktam
   yo vedabāhyāḥ smṛtayo yāś ca kāś ca kudṛṣṭayaḥ /	yaH veda-bAhyAH smRtayaH yAH ca kAH ca kudRzwayaH /
   sarvas tā niṣphalāḥ pretya tamoniṣṭhā hi tāḥ smṛtāḥ //	sarvaH tAH nizPalAH pretya tamaH-nizWAH hi tAH smRtAH //
   iti / rajastamobhyām aspṛṣṭam uttamaṃ sattvam eva yeṣāṃ svābhāviko guṇas	iti / rajaH-tamoByAm aspRzwam uttamam sattvam eva yezAm svABAvikaH guNa-s
   teṣām eva vaidikī rucir vedārthayāthātmyāvabodhaś cetyarthaḥ /	tezAm eva vEdikI ruciH veda-arTa-yATa-Atmya-avaboDaH ca-iti-arTaH /
   yathoktaṃ mātsye	yaToktam mAtsye
   saṃkīrṇāḥ sāttvikāś caiva rājasās tāmasās tathā /	saMkIrNAH sAttvikAH ca-eva rAjasAH tAmasAH taTA /
   iti / kecid brahmakalpāḥ saṃkīrṇāḥ kecit sattvaprāyāḥ kecid rajaḥprāyā	iti / kecid brahma-kalpAH saMkIrNAH kecid sattva-prAyAH kecid rajaH-prAyA
   kecit tamaḥprāyā iti kalpavibhāgam uktvā sattvarajastamomayānāṃ tattvānāṃ	kecid tamaH-prAyAH iti kalpa-viBAgam uktvA sattva-rajaH-tamaH-mayAnAm tattvAnAm
   māhātmyavarṇanaṃ ca tattatkalpaproktapurāṇeṣu sattvādiguṇamayena brahmaṇā	mAhAtmya-varNanam ca tad-tad-kalpa-prokta-purANezu sattva-Adi-guNa-mayena brahmaNA
   kriyata iti coktam	kriyate iti ca-uktam
   yasmin kalpe tu yat proktaṃ purāṇaṃ brahmaṇā purā /	yasmin kalpe tu yat proktam purANam brahmaNA purA /
   tasya tasya tu māhātmyaṃ tatsvarūpeṇa varṇyate //	tasya tasya tu mAhAtmyam tad-svarUpeNa varNyate //
   iti / viśeṣataś coktam	iti / viSezataH ca-uktam
   agneḥ śivasya māhātmyaṃ tāmaseṣu prakīrtyate /	agneH Sivasya mAhAtmyam tAmasezu prakIrtyate /
   rājaseṣu ca māhātmyam adhikaṃ brahmaṇo viduḥ //	rAjasezu ca mAhAtmyam aDikam brahmaNaH viduH //
   sāttvikeṣu ca kalpeṣu māhātmyam adhikaṃ hareḥ /	sAttvikezu ca kalpezu mAhAtmyam aDikam hareH /
   teṣv eva yogasaṃsiddhā gamiṣyanti parāṃ gatim //	tezu eva yoga-saMsidDAH gamizyanti parAm gatim //
   saṃkīrṇeṣu sarasvatyāḥ ....................... //	saMkIrNezu sarasvatyAH ....................... //
   ityādi / etaduktaṃ bhavati ādikṣetrajñatvād brahmaṇas tasyāpi keṣucid	ityAdi / etat-uktam Bavati Adi-kzetrajQa-tvAt brahmaNaH tasya-api kezucid-
   ahassu sattvamudrikaṃ keṣucid rajaḥ keṣucit tamaḥ / yathoktaṃ bhagavatā	ahassu sattva-mudrikam kezucid rajaH kezucid tamaH / yaToktam BagavatA
   na tad asti pṛthivyāṃ vā divi deveṣu vā punaḥ /	na tat asti pRTivyAm vA divi devezu vA punar /
   sattvaṃ prakṛtijair muktaṃ yad ebhiḥ syāt tribhir guṇaiḥ //	sattvam prakRti-jEH muktam yat eBiH syAt triBiH guNEH //
   iti / yo brahmaṇaṃ vidadhati pūrvaṃ yo vai vedāṃś ca prahiṇoti tasmā iti	iti / yaH brahmaNam vidaDati pUrvam yaH vE vedAn ca prahiNoti tasmE iti
   śruteḥ / brahmaṇo 'pi sṛjyatvena śāstravaśyatvena ca kṣetrajñatvaṃ gamyate	SruteH / brahmaNaH api sRjya-tvena SAstra-vaSya-tvena ca kzetrajQa-tvam gamyate
   / sattvaprāyeṣv ahassu taditareṣu yāni purāṇāni brahmaṇā proktāni teṣāṃ	/ sattva-prAyezu ahassu tad-itarezu yAni purANAni brahmaNA proktAni tezAm
   parasparavirodhe sati sāttvikāhaḥproktam eva purāṇaṃ yathārthaṃ	paraspara-viroDe sati sAttvika-ahaH-proktam eva purANam yaTArTam
   tadvirodhyanyad ayathārtham iti purāṇanirṇayāyaivedaṃ sattvaniṣṭhena	tat-viroDi-anyat ayaTArTam iti purANa-nirNayAya-eva-idam sattva-nizWena
   brahmaṇābhihitam iti vijñāyata iti /	brahmaNA-aBihitam iti vijQAyate iti /
   sattvādīnāṃ kāryaṃ ca bhagavataivoktam	sattva-AdInAm kAryam ca BagavatA-eva-uktam
   sattvāt saṃjāyate jñānaṃ rajaso lobha eva ca /	sattvAt saMjAyate jQAnam rajasaH loBaH eva ca /
   pramādamohau tamaso bhavato 'jñānam eva ca //	pramAda-mohO tamasaH BavataH ajQAnam eva ca //
   pravṛttiṃ ca nivṛttiṃ ca kāryākārye bhayābhaye /	pravRttim ca nivRttim ca kArya-akArye Baya-aBaye /
   bandhaṃ mokṣaṃ ca yā vetti buddhiḥ sā pārtha sāttvikī //	banDam mokzam ca yA vetti budDiH sA pArTa sAttvikI //
   yathā dharmam adharmaṃ ca kāryaṃ cākāryam eva ca /	yaTA Darmam aDarmam ca kAryam ca-akAryam eva ca /
   ayathāvat prajānāti buddhiḥ sā pārtha rājasī //	ayaTAvat prajAnAti budDiH sA pArTa rAjasI //
   adharmaṃ dharmam iti yā manyate tamasāvṛtā /	aDarmam Darmam iti yA manyate tamasA-AvRtA /
   sarvārthān viparītāṃś ca buddhiḥ sā pārtha tāmasī //	sarva-arTAn viparItAn ca budDiH sA pArTa tAmasI //
   iti /	iti /
   sarvān purāṇārthān brahmaṇaḥ sakāśād adhigamyaiva sarvāṇi purāṇāni	sarvAn purANa-arTAn brahmaNaH sakASAt aDigamya-eva sarvANi purANAni
   purāṇakārāś cakruḥ / yathoktam	purANakArAH cakruH / yaTA-uktam
   kathayāmi yathā pūrvaṃ dakṣādyair munisattamaiḥ /	kaTayAmi yaTA pUrvam dakza-AdyEH muni-sattamEH /
   pṛṣṭaḥ provāca bhagavān abjayoniḥ pitāmahaḥ //	pRzwaH provAca BagavAn abjayoniH pitAmahaH //
   iti /	iti /
   apauruṣeyeṣu vedavākyeṣu parasparaviruddheṣu katham iti cet /	apOruzeyezu veda-vAkyezu paraspara-virudDezu kaTam iti ced /
   tātparyaniścayād avirodhaḥ pūrvam evoktaḥ / yad api ced evaṃ viruddhavad	tAtparya-niScayAt aviroDaH pUrvam eva-uktaH / yat api ced evam virudDa-vat-
   dṛśyate prāṇaṃ manasi saha kāraṇair nādānte paramātmani saṃpratiṣṭhāya	dRSyate prANam manasi saha kAraNEH nAda-ante paramAtmani saMpratizWAya
   dhyāyītavyaṃ pradhyāyītavyaṃ sarvam idaṃ, brahmaviṣṇurudrās te sarve	DyAyItavyam praDyAyItavyam sarvam idaM, brahma-vizNu-rudrAH te sarve
   saṃprasūyante, na kāraṇaṃ, kāraṇaṃ tu dhyāyaḥ, sarvāiśvaryasaṃpannaḥ	saMprasUyante, na kAraNaM, kAraNam tu DyAyaH, sarvAiSvarya-saMpannaH
   sarveśvaraḥ śaṃbhur ākāśamadhye dhyeyaḥ yasmāt paraṃ nāparam asti kiṃcid	sarva-ISvaraH SaMBuH AkASa-maDye DyeyaH yasmAt param na-aparam asti kiMcid-
   yasmān nāṇīyo na jyāyo 'sti kaścit vṛkṣa iva stabdho divi tiṣṭhaty ekas	yasmAt na-aNIyaH na jyAyaH asti kaScid vRkzaH iva stabDaH divi tizWati ekas
   tenedaṃ pūrṇaṃ puruṣeṇa sarvam tato yaduttarataraṃ tadarūpam anāmayaṃ ya	tena-idam pUrNam puruzeNa sarvam tatas yat-uttarataram tat-arUpam anAmayam ya
   etadvidur amṛtās te bhavanti, athetare duḥkham evāpiyanti	etat-viduH amRtAH te Bavanti, aTa-itare duHKam eva-apiyanti
   sarvānanaśirogrīvaḥ sarvabhūtaguhāśayaḥ /	sarva-Anana-SiraH-grIvaH sarva-BUta-guhA-ASayaH /
   sarvavyāpī ca bhagavāṃs tasmāt sarvagataḥ śivaḥ //	sarva-vyApI ca BagavAn tasmAt sarva-gataH SivaH //
   yadā tamas tan na divā na rātrir na san na cāsac chiva eva kevalaḥ /	yadA tamaH tat na divA na rAtriH na san na ca-asat SivaH eva kevalaH /
   tadakṣaraṃ tatsavitur vareṇyaṃ prajñā ca tasmāt prasṛtā purāṇī //	tat-akzaram tat-savituH vareNyam prajQA ca tasmAt prasRtA purANI //
   ityādi nārāyaṇaḥ paraṃ brahmeti ca pūrvam eva pratipāditaṃ, tenāsya katham	ityAdi nArAyaNaH param brahma-iti ca pUrvam eva pratipAditaM, tena-asya kaTam
   avirodhaḥ /	aviroDaH /
   atyalpam etat	ati-alpam etat-
   vedavitpravaraproktavākyanyāyopabṛṃhitāḥ /	veda-vid-pravara-prokta-vAkya-nyAya-upabRMhitAH /
   vedāḥ sāṅgā hariṃ prāhur jagajjanmādikāraṇaṃ //	vedAH sa-aFgAH harim prAhuH jagat-janma-Adi-kAraNam //
   janmādyasya yataḥ yato vā imāni bhūtāni jāyante, yena jātāni jīvanti, yat	janma-Adyasya yatas yatas vA imAni BUtAni jAyante, yena jAtAni jIvanti, yat-
   prayanty abhisaṃviśanti, tad vijijñānasva tad brahmeti jagajjanmādikāraṇaṃ	prayanti aBisaMviSanti, tat vijijQAnasva tat brahma-iti jagat-janma-Adi-kAraNam
   brahmety avagamyate / tac ca jagatsṛṣṭipralayaprakaraṇeṣv avagantavyam /	brahma-iti avagamyate / tat ca jagat-sRzwi-pralaya-prakaraNezu avagantavyam /
   sad eva somyedam agra āsīd ekam evādvitīyam iti	sat eva somya-idam agre AsIt ekam eva-advitIyam iti
   jagadupādānatājagannimittatājagadantaryāmitādimukhena paramakāraṇaṃ	jagat-upAdAna-tA-jagat-nimitta-tA-jagat-antaryAmita-Adi-muKena parama-kAraNam
   sacchabdena praitpāditaṃ brahmety avagatam / ayam evārthaḥ brahma vā idam	sat-Sabdena prEtpAditam brahma-iti avagatam / ayam eva-arTaH brahma vE idam
   ekam evāgra āsīd iti śākhāntare brahmaśabdena pratipaditaḥ / anena	ekam eva-agre AsIt iti SAKA-antare brahma-Sabdena pratipaditaH / anena
   sacchabdenābhihitaṃ brahmety avagatam / ayam evārthas tathā śākhāntara	sat-Sabdena-aBihitam brahma-iti avagatam / ayam eva-arTaH taTA SAKA-antara
   ātmā vā idam eka evāgra āsīn nānyat kiṃcana miṣad iti sadbrahmaśabdābhyām	AtmA vE idam ekaH eva-agre AsIt na-anyat kiMcana mizat iti sat-brahma-SabdAByAm
   ātmaivābhihita ity avagamyate / tathā ca śākhāntara eko ha vai nārāyaṇa	AtmA-eva-aBihitaH iti avagamyate / taTA ca SAKA-antaraH ekaH ha vE nArAyaNa
   āsīn na brahma neśāno neme dyāvapṛthivī na nakṣatrāṇīti	AsIt na brahma na-ISAnaH na-ime dyAvapRTivI na nakzatrANi-iti
   sadbrahmātmādiparamakāraṇavādibhiḥ śabdair nārāyaṇa evābhidhīyata iti	sat-brahma-Atma-Adi-parama-kAraNa-vAdiBiH SabdEH nArAyaNaH eva-aBiDIyate iti
   niścīyate /	niScIyate /
   yam antaḥ samudre kavayo vayantītyādi nainam ūrdhvaṃ na tiryañcaṃ na	yam antar samudre kavayaH vayanti-ityAdi na-enam UrDvam na tiryaQcam na
   madhye parijagrabhat / na tasyeśe kaścana tasya nāma mahadyaśaḥ // na	maDye parijagraBat / na tasya-ISe kaScana tasya nAma mahat-yaSaH // na
   saṃdṛśe tiṣṭhati rūpam asya na cakṣuṣā paśyati kaścanainam, hṛdā manīṣā	saMdRSe tizWati rUpam asya na cakzuzA paSyati kaScana-enam, hRdA manIzA
   manasābhikḷpto ya evaṃ vidur amṛtās te bhavantīti sarvasmāt paratvam asya	manasA-aBik?ptaH yaH evam viduH amRtAH te Bavanti-iti sarvasmAt paratvam asya
   pratipādya, na tasyeśe kaścaneti tasmāt paraṃ kim api na vidyata iti ca	pratipAdya, na tasya-ISe kaScana-iti tasmAt param kim api na vidyate iti ca
   pratiṣidhya, adbhyaḥ sambhūto hiraṇyagarbha ityaṣṭāv iti tenaikavākyatāṃ	pratiziDya, adByaH samBUtaH hiraNyagarBaH iti-azwO iti tena-eka-vAkyatAm
   gamayati / tac ca mahāpuruṣaprakaraṇaṃ hrīś ca te lakṣmīś ca patnyāv iti	gamayati / tat ca mahApuruza-prakaraNam hrIH ca te lakzmIH ca patnyO iti
   ca nārāyaṇa eveti dyotayati /	ca nArAyaNaH eva-iti dyotayati /
   ayam artho nārāyaṇānuvāke prapañcitaḥ / sahasraśīrṣaṃ devam ityārabhya sa	ayam arTaH nArAyaNa-anuvAke prapaQcitaH / sahasra-SIrzam devam iti-AraBya sa
   brahma sa śivaḥ sendraḥ so 'kṣaraḥ paramaḥ svarāḍ iti / sarvaśākhāsu	brahma sa SivaH sa-indraH saH akzaraH paramaH svarAj iti / sarva-SAKAsu
   paratattvapratipādanaparān	para-tattva-pratipAdana-parAn
   akṣaraśivaśaṃbhuparabrahmaparajyotiḥparatattvaparāyaṇaparamātmādisarvaśabdāṃs	akzara-Siva-SaMBu-para-brahma-para-jyotiH-para-tattva-parAyaNa-paramAtma-Adi-sarva-SabdAn=-
   tattadguṇayogena nārāyaṇa eva prayujya tadvyatiriktasya samastasya	tad-tad-guNa-yogena nArAyaNaH eva prayujya tad-vyatiriktasya samastasya
   tadādhāratāṃ tanniyāmyatāṃ taccheṣatām tadātmakatāṃ ca pratipādya	tad-ADAra-tAm tat-niyAmyatAm tat-Seza-tAm tad-Atmaka-tAm ca pratipAdya
   brahmaśivayor apīndrādisamānākāratayā tadvibhūtitvaṃ ca pratipāditam /	brahma-SivayoH api-indra-Adi-samAna-AkAra-tayA tad-viBUti-tvam ca pratipAditam /
   idaṃ ca vākyaṃ kevalaparatattvapratipādanaikaparam anyat kiṃcid apy atra	idam ca vAkyam kevala-para-tattva-pratipAdana-eka-param anyat kiMcid api atra
   na vidhīyate /	na viDIyate /
   asmin vākye pratipāditasya sarvasmāt paratvenāvasthitasya brahmaṇo	asmin vAkye pratipAditasya sarvasmAt paratvena-avasTitasya brahmaNaH-
   vākyāntareṣu brahmavid āpnoti param ityādiṣūpāsanādi vidhīyate / ataḥ	vAkya-antarezu brahma-vid Apnoti param iti-Adizu-upAsana-Adi viDIyate / atas-
   prāṇaṃ manasi saha karaṇair ityādi vākyaṃ sarvakāraṇe paramātmani	prANam manasi saha karaNEH ityAdi vAkyam sarva-kAraNe paramAtmani
   karaṇaprāṇādi sarvaṃ vikārajātam upasaṃhṛtya tam eva paramātmānaṃ	karaNa-prANa-Adi sarvam vikAra-jAtam upasaMhRtya tam eva paramAtmAnam
   sarvasyeśānaṃ dhyāyīteti parabrahmabhūtanārāyaṇasyaiva dhyānaṃ vidadhāti /	sarvasya-ISAnam DyAyIta-iti para-brahma-BUta-nArAyaNasya-eva DyAnam vidaDAti /
   patiṃ viśvasyeti na tasyeśe kaścaneti ca tasyaiva sarvasyeśānatā	patim viSvasya-iti na tasya-ISe kaScana-iti ca tasya-eva sarvasya-ISAna-tA
   pratipāditā / ata eva sarvāiśvaryasaṃpannaḥ sarveśvaraḥ śaṃbhurākāśamadhye	pratipAditA / atas eva sarvAiSvarya-saMpannaH sarva-ISvaraH SaMBuH-AkASa-maDye
   dhyeya iti nārāyaṇasyaiva paramakāraṇasya śaṃbhuśabdavācyasya dhyānaṃ	DyeyaH iti nArAyaNasya-eva parama-kAraNasya SaMBu-Sabda-vAcyasya DyAnam
   vidhīyate / kaś ca dhyeya ityārabhya kāraṇaṃ tu dhyeya iti	viDIyate / kaH ca DyeyaH iti-AraBya kAraNam tu DyeyaH iti
   kāryasyādhyeyatāpūrvakakāraṇaikadhyeyatāparatvād vākyasya / tasyaiva	kAryasya-aDyeya-tA-pUrvaka-kAraNa-ekaDyeya-tA-paratvAt vAkyasya / tasya-eva
   nārāyaṇasya paramakāraṇatā śaṃbhuśabdavācyatā ca	nArAyaNasya parama-kAraNa-tA SaMBu-Sabda-vAcya-tA ca
   paramakāraṇapratipādanaikapare nārāyaṇānuvāka eva pratipanneti	parama-kAraNa-pratipAdana-eka-pare nArAyaNa-anuvAkaH eva pratipannA-iti
   tadvirodhyarthāntaraparikalpanaṃ kāraṇasyaiva dhyeyatvena vidhivākye na	tad-viroDi-arTa-antara-parikalpanam kAraNasya-eva Dyeya-tvena viDi-vAkye na
   yujyate /	yujyate /
   yad api tato yaduttaram ity atra puruṣād anyasya parataratvaṃ pratīyata	yat api tatas yat-uttaram iti atra puruzAt anyasya paratara-tvam pratIyata
   ityabhyadhāyi tad api yasmāt paraṃ nāparam asti kiṃcid yasmān nāṇīyo na	iti-aByaDAyi tat api yasmAt param na-aparam asti kiMcid yasmAt na-aNIyaH na
   jyāyo 'sti kaścit yasmād aparaṃ yasmād anyat kiṃcid api paraṃ nāsti kenāpi	jyAyaH asti kaScid yasmAt aparam yasmAt anyat kiMcid api param na-asti kena-api
   prakāreṇa puruṣavyatiriktasya paratvaṃ nāstītyarthaḥ / aṇīyastvaṃ	prakAreNa puruza-vyatiriktasya paratvam na-asti-iti-arTaH / aNIyaH-tvam
   sūkṣmatvam / jyāyastvaṃ sarveśvaratvam / sarvavyāpitvāt sarveśvaratvād	sUkzma-tvam / jyAyaH-tvam sarveSvara-tvam / sarva-vyApi-tvAt sarva-ISvara-tvAt-
   asyaitadvyatirikitasya kasyāpy aṇīyastvaṃ jyāyastvaṃ ca nāstītyarthaḥ /	asya-etat-vyatirikitasya kasya-api aNIyaH-tvam jyAyaH-tvam ca na-asti-iti-arTaH /
   yasmān nāṇīyo na jyāyo 'sti kaścid iti puruṣād anyasya kasyāpi jyāyastvaṃ	yasmAt na-aNIyaH na jyAyaH asti kaScid iti puruzAt anyasya kasya-api jyAyaH-tvam
   niṣiddham iti tasmād anyasya paratvaṃ na yujyata iti pratyuktam /	nizidDam iti tasmAt anyasya paratvam na yujyate iti pratyuktam /
   kas tarhy asya vākyasyārthaḥ / asya prakaraṇasyopakrame tam eva	kaH tarhi asya vAkyasya-arTaH / asya prakaraNasya-upakrame tam eva
   viditvātimṛtyum eti nānyaḥ panthā vidyate 'yanāyāiti	viditvA-atimRtyum eti na-anyaH panTAH vidyate ayanAya-aiti
   puruṣavedanasyāmṛtatvahetutāṃ tadvyatiriktasyāpathatāṃ ca pratijñāya	puruza-vedanasya-amRta-tva-hetu-tAm tad-vyatiriktasya-apaTatAm ca pratijQAya
   yasmāt paraṃ nāparam asti kiṃcit tenedaṃ pūrṇaṃ puruṣeṇa sarvam ity etad	yasmAt param na-aparam asti kiMcid tena-idam pUrNam puruzeNa sarvam iti etat-
   antena sarvasmāt paratvaṃ pratipāditam / yataḥ puruṣatattvam evottarataraṃ	antena sarvasmAt paratvam pratipAditam / yatas puruza-tattvam eva-uttarataram
   tato yaduttarataraṃ puruṣatattvaṃ tad evārūpam anāmayaṃ ya etadvidur	tatas yat-uttarataram puruza-tattvam tat eva-arUpam anAmayam yaH etat-viduH-
   amṛtās te bhavanti, athetare duḥkham evāpiyantīti	amRtAH te Bavanti, aTa-itare duHKam eva-apiyanti-iti
   puruṣavedanasyāmṛtatvahetutvaṃ taditarasyāpathatvaṃ pratijñātaṃ sahetukam	puruza-vedanasya-amRta-tva-hetu-tvam tad-itarasyApaTa-tvam pratijQAtam sa-hetukam
   upasaṃhṛtam / anyathopakramagatapratijñābhyāṃ virudhyate / puruṣasyaiva	upasaMhRtam / anyaTA-upakrama-gata-pratijQAByAm viruDyate / puruzasya-eva
   śuddhiguṇayogena śivaśabdābhiprāyatvaṃ śāśvataṃ śivam acyutam ityādinā	SudDi-guNa-yogena Siva-Sabda-aBiprAya-tvam SASvatam Sivam acyutam ityAdinA
   jñātam eva / puruṣa eva śivaśabdābhidheya ityanantaram eva vadati mahān	jQAtam eva / puruzaH eva Siva-Sabda-aBiDeyaH iti-anantaram eva vadati mahAn
   prabhur vai puruṣaḥ sattvasyaiṣa pravartaka iti / uktenaiva nyāyena na san	praBuH vE puruzaH sattvasya-eza pravartakaH iti / uktena-eva nyAyena na san
   na cāsac chiva eva kevala ityādi sarvaṃ neyam /	na ca-asat SivaH eva kevalaH ityAdi sarvam na-iyam /
   kiṃca na tasyeśe kaścaneti nirastasamābhyadhikasaṃbhāvanasya puruṣasyāṇor	kiMca na tasya-ISe kaScana-iti nirasta-sama-aByaDika-saMBAvanasya puruzasya-aNoH-
   aṇīyānityasminn anuvāke vedādyantarūpatayā vedabījabhūtapraṇavasya	aNIyAn-iti-asmin anuvAke veda-Adi-anta-rUpa-tayA veda-bIja-BUta-praNavasya
   prakṛtibhūtākāravācyatayā maheśvaratvaṃ pratipādya	prakRti-BUta-AkAra-vAcya-tayA maheSvara-tvam pratipAdya
   daharapuṇḍarīkamadhyasthākāśāntarvartitayopāsyatvam uktam / ayam arthaḥ	dahara-puNxarIka-maDya-sTa-AkASa-antar-varti-taya-upAsya-tvam uktam / ayam arTaH
   sarvasya vedajātasya prakṛtiḥ praṇava uktaḥ / praṇavasya ca prakṛtir	sarvasya veda-jAtasya prakRtiH praNavaH uktaH / praNavasya ca prakRtiH-
   akāraḥ / praṇavavikāro vedaḥ svaprakṛtibhūte praṇave līnaḥ / praṇavo 'py	akAraH / praNava-vikAraH vedaH sva-prakRti-BUte praNave lInaH / praNavaH api-
   akāravikārabhūtaḥ svaprakṛtāv akāre līnaḥ / tasya	akAra-vikAra-BUtaH sva-prakRtO akAre lInaH / tasya
   praṇavaprakṛtibhūtasyākārasya yaḥ paro vācyaḥ sa eva maheśvara iti	praNava-prakRti-BUtasya-AkArasya yaH paraH vAcyaH saH eva maheSvaraH iti
   sarvavācakajātaprakṛtibhūtākāravācyaḥ sarvavācyajātaprakṛtibhūtanārāyaṇo	sarva-vAcaka-jAta-prakRti-BUta-AkAra-vAcyaH sarva-vAcya-jAta-prakRti-BUta-nArAyaNaH-
   yaḥ sa maheśavara ityarthaḥ / yathoktaṃ bhagavatā	yaH sa maheSa-varaH iti-arTaH / yaToktam BagavatA
   ahaṃ kṛtsnasya jagataḥ prabhavaḥ pralayas tathā /	aham kRtsnasya jagataH praBavaH pralayaH taTA /
   mattaḥ parataraṃ nānyatkiṃcid asti dhanaṃjaya //	mattaH parataram na-anyat-kiMcid asti DanaMjaya //
   akṣaraṇām akāro 'smi //	akzaraNAm akAraH asmi //
   iti / a iti brahmeti ca śruteḥ / akāro vai sarvā vāg iti ca /	iti / aH iti brahma-iti ca SruteH / akAraH vE sarvA vAc iti ca /
   vācakajātasyākāraprakṛtitvaṃ vācyajātasya brahmaprakṛtitvaṃ ca suspaṣṭam /	vAcaka-jAtasya-AkAra-prakRti-tvam vAcya-jAtasya brahma-prakRti-tvam ca su-spazwam /
   ato brahmaṇo 'kāravācyatāpratipādanād akāravācyo nārāyaṇa eva maheśvara	atas brahmaNaH akAra-vAcya-tA-pratipAdanAt akAra-vAcyaH nArAyaNaH eva maheSvara
   iti siddham /	iti sidDam /
   tasyaiva sahasraśīrṣaṃ devam iti kevalaparatattvaviśeṣapratipādanapareṇa	tasya-eva sahasra-SIrzam devam iti kevala-para-tattva-viSeza-pratipAdana-pareNa
   nārāyaṇānuvākena sarvasmāt paratvaṃ prapañcitam / anenānanyapareṇa	nArAyaNa-anuvAkena sarvasmAt paratvam prapaQcitam / anena-ananya-pareNa
   pratipāditam eva paratattvam anyapareṣu sarvavākyeṣu kenāpi śabdena	pratipAditam eva para-tattvam anya-parezu sarva-vAkyezu kena-api Sabdena
   pratīyamānaṃ tad evety avagamya iti śāstradṛṣtyā tūpadeśo vāmadevavad iti	pratIyamAnam tat eva-iti avagamyaH iti SAstra-dRztyA tu-upadeSaH vAmadeva-vat iti
   sūtrakāreṇa nirṇītam / tad etat paraṃ brahma kvacid brahmaśivādiśabdād	sUtrakAreNa nirNItam / tat etat param brahma kvacid brahma-Siva-Adi-Sabda-At-
   avagatam iti kevalabrahmaśivayor na paratvaprasaṅgaḥ / asminn ananyapare	avagatam iti kevala-brahma-SivayoH na paratva-prasaFgaH / asmin ananya-pare
   'nuvāke tayor indrāditulyatayā tadvibhūtitvapratipādanāt / kvacid	anuvAke tayoH indra-Adi-tulya-tayA tad-viBUti-tva-pratipAdanAt / kvacid-
   ākāśaprāṇādiśabdena paraṃ brahmābhihitam iti bhūtākāśaprāṇāder yathā na	AkASa-prANa-Adi-Sabdena param brahma-aBihitam iti BUta-AkASa-prANa-AdeH yaTA na
   paratvam / yat punar idam āśaṅkitam atha yad idam asmin brahmapure daharaṃ	paratvam / yat punar idam ASaFkitam aTa yat idam asmin brahma-pure daharam
   puṇḍarīkaṃ veśma daharo 'sminn antarākāśas tasmin yad antas tad	puNxarIkam veSma daharaH asmin antara-AkASaH tasmin yat antar tat-
   anveṣṭavyaṃ tad vā va vijijñāsitavyam ity atrākāśaśabdena	anvezwavyam tat vA va vijijQAsitavyam iti atra-AkASa-Sabdena
   jagadupādānakāraṇaṃ pratipādya tadantarvartinaḥ kasyacit	jagat-upAdAna-kAraNam pratipAdya tad-antar-vartinaH kasyacid-
   tattvaviśeṣasyānveṣṭavyatā pratipādyate / asyākāśasya nāmarūpayor	tattva-viSezasya-anvezwavyatA pratipAdyate / asya-AkASasya nAma-rUpayoH-
   nivoḍhṛtvaśravaṇāt puruṣasūkte puruṣasya nāmarūpayoḥ kartṛtvadarśanāc	nivoXR-tva-SravaNAt puruzasUkte puruzasya nAma-rUpayoH kartR-tva-darSana-At-
   cākāśaparyāyabhūtāt puruṣād anyasyānveṣṭavyatayopāsyatvaṃ pratīyata	ca-AkASa-paryAya-BUtAt puruzAt anyasya-anvezwavyatayA-upAsya-tvam pratIyata
   ityanadhītavedānām adṛṣṭaśāstrāṇām idaṃ codyaṃ /	iti-anaDIta-vedAnAm adRzwa-SAstrANAm idam ca-udyam /
   yatas tatra śrutir evāsya parihāram āha / vākyakāraś ca daharo 'sminn	yatas tatra SrutiH eva-asya parihAram Aha / vAkya-kAraH ca daharaH asmin=-
   antarākāśaḥ kiṃ tad atra vidyate yad anveṣṭavyaṃ yad vā va vijijñāsitavyam	antarAkASaH kim tat atra vidyate yat anvezwavyam yat vA va vijijQAsitavyam
   iti codite yāvān vā ayam ākāśas tāvān eṣo 'ntarhṛdaya ākāśa	iti codite yAvAn vE ayam AkASaH tAvAn ezaH antar-hRdayaH AkASa
   ityādināsyākāśaśabdavācyasya paramapuruṣasyānavadhikamahattvaṃ	ityAdinA-asya-AkASa-Sabda-vAcyasya parama-puruzasya-anavaDika-mahat-tvam
   sakalajagadādhāratvaṃ ca pratipādya tasmin kāmāḥ samāhitā iti	sakala-jagat-ADAra-tvam ca pratipAdya tasmin kAmAH samAhitAH iti
   kāmaśabdenāpahatapāpmatvādisatyasaṃkalpaparyantaguṇāṣṭakaṃ nihitam iti	kAma-Sabdena-apahata-pApma-tva-Adi-satya-saMkalpa-paryanta-guNa-azwakam nihitam iti
   paramapuruṣavat paramapuruṣaguṇāṣṭakasyāpi	parama-puruza-vat parama-puruza-guNa-azwakasya-api
   pṛthivijijñāsitavyatāpratipādayiṣayā tasmin yad antas tadanveṣṭavyam	pRTivijijQAsitavya-tA-pratipAdayizayA tasmin yat antar tad-anvezwavyam
   ityuktam iti śrutyaiva sarvaṃ parihṛtam /	iti-uktam iti SrutyA-eva sarvam parihRtam /
   etad uktaṃ bhavati kiṃ tad atra vidyate yad aneṣṭavyam ity asya codyasya	etat uktam Bavati kim tat atra vidyate yat anezwavyam iti asya ca-udyasya
   tasmin sarvasya jagataḥ sraṣṭṛtvam ādhāratvaṃ niyantṛtvaṃ śeṣitvam	tasmin sarvasya jagataH srazwR-tvam ADAra-tvam niyantR-tvam Sezi-tvam
   apahatapāpmatvādayo guṇāś ca vidyanta iti parihāra iti / tathā ca	apahata-pApma-tva-AdayaH guNAH ca vidyante iti parihAraH iti / taTA ca
   vākyakāravacanam tasmin yad antar iti kāmavyapadeśa iti / kāmyanta iti	vAkya-kAra-vacanam tasmin yat antar iti kAma-vyapadeSaH iti / kAmyante iti
   kāmāḥ / apahatapāpmatvādayo guṇā ityarthaḥ / etad uktaṃ bhavati yad etad	kAmAH / apahata-pApma-tva-AdayaH guNAH iti-arTaH / etat uktam Bavati yat etat-
   daharākāśaśabdābhidheyaṃ nikhilajagadudayavaibhavalayalīlaṃ paraṃ brahma	dahara-AkASa-Sabda-aBiDeyam niKila-jagat-udaya-vEBavalaya-lIlam param brahma
   tasmin yad antar nihitam anavadhikātiśayam apahatapāpmatvādiguṇāṣṭakaṃ tad	tasmin yat antar nihitam anavaDika-atiSayam apahata-pApma-tva-Adi-guNa-azwakam tat-
   ubhayam apy anveṣṭavyaṃ vijijñāsitavyam iti / yathāha atha ya ihātmānam	uBayam api anvezwavyam vijijQAsitavyam iti / yaTA-Aha aTa yaH iha-AtmAnam
   anuvidya vrajanty etāṃś ca satyān kāmāṃs teṣāṃ sarveṣu lokeṣu kāmacāro	anuvidya vrajanti etAn ca satyAn kAmAn tezAm sarvezu lokezu kAma-cAraH-
   bhavantīti /	Bavanti-iti /
   yaḥ punaḥ kāraṇasyaiva dhyeyatāpratipādanapare vākye viṣṇor	yaH punar kAraNasya-eva Dyeya-tA-pratipAdana-pare vAkye vizNoH-
   ananyaparavākyapratipāditaparatattvabhūtasya kāryamadhye niveśaḥ sa	ananya-para-vAkya-pratipAdita-para-tattva-BUtasya kArya-maDye niveSaH sa
   svakāryabhūtatattvasaṃkhyāpūraṇaṃ kurvataḥ svalīlayā jagadupakārāya	sva-kArya-BUta-tattva-saMKyA-pUraNam kurvataH sva-lIlayA jagat-upakArAya
   svecchāvatāra ity avagantavyaḥ / yathā līlayā devasaṃkhyāpūrṇaṃ kurvata	sva-icCA-avatAraH iti avagantavyaH / yaTA lIlayA deva-saMKyA-pUrNam kurvata
   upendratvaṃ parasyaiva, yathā ca sūryavaṃśodbhavarājasaṃkhyāpūrṇaṃ	upendra-tvam parasya-eva, yaTA ca sUrya-vaMSa-udBava-rAja-saMKyA-pUrNam
   kurvataḥ parasyaiva brahmaṇo dāśarathirūpeṇa svecchāvatāraḥ, yathā ca	kurvataH parasya-eva brahmaNaH dASaraTi-rUpeNa sva-icCA-avatAraH, yaTA ca
   somavaṃśasaṃkhyāpūraṇaṃ kurvato bhagavato bhūbhārāvatāraṇāya svecchayā	soma-vaMSa-saMKyA-pUraNam kurvataH BagavataH BU-BAra-avatAraNAya sva-icCayA
   vasudevagṛhe 'vatāraḥ /	vasudeva-gRhe avatAraH /
   sṛṣṭipralayaprakaraṇeṣu nārāyaṇa eva paramakāraṇatayā pratipādyata iti	sRzwi-pralaya-prakaraNezu nArAyaNaH eva parama-kAraNa-tayA pratipAdyate iti
   pūrvam evoktam / yat punar atharvaśirasi rudreṇa svasarvāiśvaryaṃ	pUrvam eva-uktam / yat punar aTarvaSirasi rudreNa sva-sarvAiSvaryam
   prapañcitaṃ tat so 'ntarād antaraṃ prāviśad iti paramātmapraveśād uktam	prapaQcitam tat saH antarAt antaram prAviSat iti paramAtma-praveSAt uktam
   iti śrutyaiva vyaktam / śāstradṛṣṭyā tūpadeśo vāmadevavad iti	iti SrutyA-eva vyaktam / SAstra-dRzwyA tu-upadeSaH vAmadeva-vat iti
   sūtrakāreṇaivaṃvādinām arthaḥ pratipāditaḥ / yathoktaṃ prahlādenāpi	sUtra-kAreNa-evaMvAdinAm arTaH pratipAditaH / yaToktam prahlAdena-api
   sarvagatvād anantarasya sa evāham avasthitaḥ /	sarvaga-tvAt anantarasya saH eva-aham avasTitaH /
   mattaḥ sarvam ahaṃ sarvaṃ mayi sarvaṃ sanātane //	mattaH sarvam aham sarvam mayi sarvam sanAtane //
   ityādi / atra sarvagatvād anantasyeti hetur uktaḥ / svaśarīrabhūtasya	ityAdi / atra sarvaga-tvAt anantasya-iti hetuH uktaH / sva-SarIra-BUtasya
   sarvasya cidacidvastuna ātmatvena sarvagaḥ paramātmeti sarve śabdāḥ	sarvasya cit-acit-vastunaH Atma-tvena sarvagaH paramAtmA-iti sarve SabdAH
   sarvaśarīraṃ paramātmānam evābhidadhatīty uktam / ato 'ham iti śabdaḥ	sarva-SarIram paramAtmAnam eva-aBidaDati-iti uktam / atas aham iti SabdaH
   svātmaprakāraprakāriṇaṃ paramātmānam evācaṣṭe / ata idam ucyate / ātmety	sva-Atma-prakAra-prakAriNam paramAtmAnam eva-Acazwe / atas idam ucyate / AtmA-iti-
   eva tu gṛhṇīyāt sarvasya tanniṣpatter ityādināhaṃgrahaṇopāsanaṃ	eva tu gRhNIyAt sarvasya tat-nizpatteH ityAdinA-ahaMgrahaNa-upAsanam
   vākyakāreṇa kāryāvasthaḥ kāraṇāvasthaś ca sthūlasūkṣmacidacidvastuśarīraḥ	vAkyakAreNa kArya-avasTaH kAraNa-avasTaH ca sTUla-sUkzma-cit-acit-vastu-SarIraH
   paramātmaiveti sarvasya tanniṣpatter ity uktam / ātmeti tūpagacchanti	paramAtmA-eva-iti sarvasya tat-nizpatteH iti uktam / AtmA-iti tu-upagacCanti
   grāhayanti ceti sūtrakāreṇa ca / mahābhārate ca brahmarudrasaṃvāde brahmā	grAhayanti ca-iti sUtrakAreNa ca / mahABArate ca brahma-rudra-saMvAde brahmA
   rudraṃ prayāha	rudram prayAha
   tavāntarātmā mama ca ye cānye dehisaṃjñitāḥ /	tava-antarAtmA mama ca ye ca-anye dehi-saMjQitAH /
   iti / rudrasya brahmaṇaś cānyeṣāṃ ca dehināṃ parameśvaro nārāyaṇo	iti / rudrasya brahmaNaH ca-anyezAm ca dehinAm parameSvaraH nArAyaNaH-
   'ntarātmatayāvasthita iti / tathā tatraiva	antarAtma-tayA-avasTitaH iti / taTA tatra-eva
   viṣṇur ātmā bhagavato bhavasyāmitatejasaḥ /	vizNuH AtmA BagavataH Bavasya-amita-tejasaH /
   tasmād dhanurjyāsaṃsparśaṃ sa viṣehe maheśvaraḥ //	tasmAt DanuH-jyA-saMsparSam sa vizehe maheSvaraH //
   iti / tatraiva	iti / tatra-eva
   etau dvau vibudhaśreṣṭhau prasādakrodhajau smṛtau /	etO dvO vibuDa-SrezWO prasAda-kroDa-jO smRtO /
   tadādarśitapanthānau sṛṣṭisaṃhārakārakau //	tad-AdarSita-panTAnO sRzwi-saMhAra-kArakO //
   iti / antarātmatayāvasthitanārāyaṇadarśitapathau brahmarudrau	iti / antarAtma-tayA-avasTita-nArAyaNa-darSita-paTO brahma-rudrO
   sṛṣṭisaṃhārakāryakarāv ityarthaḥ /	sRzwi-saMhAra-kArya-karO iti-arTaH /
   nimittopādānayos tu bhedaṃ vadanto vedabāhyā eva syuḥ / janmādyasya yataḥ	nimitta-upAdAnayoH tu Bedam vadantaH veda-bAhyAH eva syuH / janma-Adyasya yatas-
   prakṛtiś ca pratijñādṛṣṭāntānuparodhād ityādi vedavitpraṇītasūtravirodhāt	prakRtiH ca pratijQA-dRzwAnta-anuparoDAt ityAdi veda-vid-praNIta-sUtra-viroDAt
   / sad eva somyedam agra āsīd ekam evādvitīyam tad aikṣata bahu syāṃ	/ sat eva somya-idam agre AsIt ekam eva-advitIyam tat Ekzata bahu syAm
   prajāyeyeti brahmavanaṃ brahma sa vṛkṣa āsīd yato dyāvāpṛthivī niṣṭatakṣuḥ	prajAyeya-iti brahma-vanam brahma sa vRkzaH AsIt yatas dyAvApRTivI nizwa-takzuH
   brahmādhyatiṣṭhadbhuvanāni dhārayan sarve nimeṣā jajñire vidyutaḥ	brahma-aDyatizWat-BuvanAni DArayan sarve nimezAH jajQire vidyutaH
   puruṣādadhi na tasyeśe kaścana tasya nāma mahadyaśaḥ neha nānāsti kiṃcana	puruza-adaDi na tasya-ISe kaScana tasya nAma mahat-yaSaH na-iha nAnA-asti kiMcana
   sarvasya vaśī sarvasyeśānaḥ puruṣa evedaṃ sarvaṃ yad bhūtaṃ yac ca bhavyam	sarvasya vaSI sarvasya-ISAnaH puruzaH eva-idam sarvam yat BUtam yat ca Bavyam
   utāmṛtattvasyeśānaḥ nānyaḥ panthā ayanāya vidyata ityādisarvaśrutivirodhāc	uta-amRtattvasya-ISAnaH na-anyaH panTAH ayanAya vidyate ityAdi-sarva-Sruti-viroDAt-
   ca /	ca /
   itihāsapurāṇeṣu ca sṛṣṭisthitipralayaprakaraṇayor idam eva paratattvam ity	itihAsa-purANezu ca sRzwi-sTiti-pralaya-prakaraNayoH idam eva para-tattvam iti-
   avagamyate / yathā mahābhārate	avagamyate / yaTA mahABArate
   kutaḥ sṛṣṭam idaṃ sarvaṃ jagatsthāvarajaṅgamam /	kutas sRzwam idam sarvam jagat-sTAvara-jaFgamam /
   pralaye ca kam abhyeti tan to brūhi pitāmaha //	pralaye ca kam aByeti tat taH brUhi pitAmaha //
   iti pṛṣṭo	iti pRzwaH-
   nārāyaṇo jaganmūrtir anantātmā sanātana /	nArAyaNaH jagat-mUrtiH ananta-AtmA sanAtana /
   ityādi ca vadati	ityAdi ca vadati
   ṛṣayaḥ pitaro devā mahābhūtāni dhātavaḥ /	RzayaH pitaraH devAH mahABUtAni DAtavaH /
   jaṅgamājaṅgamaṃ cedaṃ jagannārāyaṇodbhavam //	jaFgama-ajaFgamam ca-idam jagat-nArAyaNa-udBavam //
   iti ca / prācyodīcyadākṣiṇātyapāścātyasarvaśiṣṭaiḥ	iti ca / prAcya-udIcya-dAkziNA-atyapAH-cAtya-sarva-SizwEH
   sarvadharmasarvatattvavyavasthāyām idam eva paryāptam ity	sarva-Darma-sarva-tattva-vyavasTAyAm idam eva paryAptam iti-
   avigānaparigṛhītaṃ vaiṣṇavaṃ ca purāṇaṃ janmādy asya yata iti	avigAna-parigRhItam vEzNavam ca purANam janma-Adi asya yatas iti
   jagajjanmādikāraṇaṃ brahmety avagamyate / tajjanmādikāraṇaṃ kim iti	jagat-janma-Adi-kAraNam brahma-iti avagamyate / tad-janma-Adi-kAraNam kim iti
   praśnapūrvakaṃ viṣṇoḥ sakāśād bhūtam ityādinā	praSna-pUrvakam vizNoH sakASAt BUtam ityAdinA
   brahmasvarūpaviśeṣapratipādanaikaparatayā pravṛttam iti sarvasaṃmatam /	brahma-svarUpa-viSeza-pratipAdana-eka-para-tayA pravRttam iti sarva-saMmatam /
   tathā tatraiva	taTA tatra-eva
   prakṛtir yā khyātā vyaktāvyaktasvarūpiṇī /	prakRtiH yA KyAtA vyakta-avyakta-svarUpiNI /
   puruṣaś ca+py ubhāv etau līyete paramātmani //	puruzaH ca+pi uBO etO lIyete paramAtmani //
   paramātmā ca sarveṣām ādhāraḥ parameśvaraḥ /	paramAtmA ca sarvezAm ADAraH parameSvaraH /
   viṣṇunāmā sa vedeṣu vedānteṣu ca gīyate //	vizNu-nAmA sa vedezu vedAntezu ca gIyate //
   iti / sarvavedavedānteṣu sarvaiḥ śabdaiḥ paramakāraṇatayāyam eva gīyata	iti / sarva-veda-vedAntezu sarvEH SabdEH parama-kAraNa-tayA-ayam eva gIyata
   ityarthaḥ / yathā sarvāsu ṣrutiṣu	iti-arTaH / yaTA sarvAsu zrutizu
   kevalaparabrahmasvarūpaviśeṣapratipādanāyaiva pravṛtto nārāyaṇānuvākas	kevala-para-brahma-svarUpa-viSeza-pratipAdanAya-eva pravRttaH nArAyaNa-anuvAka-s
   tathedaṃ vaiṣṇavaṃ ca purāṇam	taTA-idam vEzNavam ca purANam
   so 'ham icchāmi dharmajña śrotuṃ tvatto yathā jagat /	saH aham icCAmi Darma-jQa Srotum tvattaH yaTA jagat /
   babhūva bhūyaś ca yathā mahābhāga bhaviṣyati //	baBUva BUyas ca yaTA mahABAga Bavizyati //
   yanmayaṃ ca jagadbrahmany ataś caitaccarācaram /	yad-mayam ca jagat-brahmani atas ca-etat-carAcaram /
   līnam āsīd yathā yatra layam eṣyati yatra ca //	lInam AsIt yaTA yatra layam ezyati yatra ca //
   iti paraṃ brahma kim iti prakramya	iti param brahma kim iti prakramya
   viṣṇoḥ sakāśād udbhūtaṃ jagat tatraiva ca sthitam /	vizNoH sakASAt udBUtam jagat tatra-eva ca sTitam /
   sthitisaṃyamakartāsau jagato 'sya jagac ca saḥ //	sTiti-saMyama-kartA-asO jagataH asya jagat ca saH //
   paraḥ parāṇāṃ paramaḥ paramātmātmasaṃsthitaḥ /	paraH parANAm paramaH paramAtmA-Atma-saMsTitaH /
   rūpavarṇādinirdeśaviśeṣaṇavivarjitaḥ //	rUpa-varNa-Adi-nirdeSa-viSezaNa-vivarjitaH //
   apakṣayavināśābhyāṃ pariṇāmarddhijanmabhiḥ /	apakzaya-vinASAByAm pariNAma-RdDi-janmaBiH /
   varjitaḥ śakyate vaktuṃ yaḥ sad astīti kevalam //	varjitaH Sakyate vaktum yaH sat asti-iti kevalam //
   sarvatrāsau samastaṃ ca vasaty atreti vai yataḥ /	sarvatra-asO samastam ca vasati atra-iti vE yatas /
   tataḥ sa vāsudeveti vidvadbhiḥ paripaṭhyate //	tatas sa vAsudeva-iti vidvadBiH paripaWyate //
   tadbrahma paraṃ nityam ajam akṣayam avyayam /	tat-brahma param nityam ajam akzayam avyayam /
   ekasvarūpaṃ ca sadā heyābhāvāc ca nirmalam //	eka-svarUpam ca sadA heya-aBAvAt ca nirmalam //
   tad eva sarvam evaitadvyaktāvyaktasvarūpavat /	tat eva sarvam eva-etat-vyakta-avyakta-svarUpa-vat /
   tathā puruṣarūpeṇa kālarūpeṇa ca sthitam //	taTA puruza-rUpeNa kAla-rUpeNa ca sTitam //
   sa sarvabhūtaprakṛtiṃ vikārān guṇādidoṣāṃś ca mune vyatītaḥ /	sa sarva-BUta-prakRtim vikArAn guNa-Adi-dozAn ca mune vyatItaH /
   atītasarvāvaraṇo 'khilātmā tenāstṛtaṃ yad bhuvanāntarāle //	atIta-sarva-AvaraNaH aKila-AtmA tena-AstRtam yat Buvana-antarAle //
   samastakalyāṇaguṇātmako 'sau svaśaktileśoddhṛtabhūtavargaḥ /	samasta-kalyANa-guNa-AtmakaH asO sva-Sakti-leSa-udDRta-BUta-vargaH /
   icchāgṛhītābhimatorudehaḥ saṃsādhitāśeṣajagaddhito 'sau //	icCA-gRhIta-aBimata-uru-dehaH saMsADita-aSeza-jagat-hitaH asO //
   tejobalāiśvaryamahāvabodhasuvīryaśaktyādiguṇaikarāśiḥ /	tejaH-balAi-Svarya-mahA-avaboDa-su-vIrya-Sakti-Adi-guNa-eka-rASiH /
   paraḥ parāṇāṃ sakalā na yatra kleśādayaḥ santi parāvareśe //	paraH parANAm sakalAH na yatra kleSa-AdayaH santi parAvara-ISe //
   sa īśvaro vyaṣṭisamaṣṭirūpo 'vyaktasvarūpaḥ prakaṭasvarūpaḥ /	saH ISvaraH vyazwi-samazwi-rUpaH avyakta-svarUpaH prakawa-svarUpaH /
   sarveśvaraḥ sarvadṛksarvavettā samastaśaktiḥ parameśvarākhyaḥ //	sarva-ISvaraH sarva-dRS-sarva-vettA samasta-SaktiH parameSvara-AKyaH //
   saṃjñāyate yena tad astadoṣaṃ śuddhaṃ paraṃ nirmalam ekarūpam /	saMjQAyate yena tat asta-dozam SudDam param nirmalam eka-rUpam /
   saṃdṛśyate vāpy adhigamyate vā tajjñānam ajñānam ato 'nyad uktam //	saMdRSyate vA-api aDigamyate vA tat-jQAnam ajQAnam atas anyat uktam //
   iti parabrahmasvarūpaviśeṣanirṇayāyaiva pravṛttam /	iti para-brahma-svarUpa-viSeza-nirNayAya-eva pravRttam /
   anyāni sarvāṇi purāṇāny etadavirodhena neyāni / anyaparatvaṃ ca	anyAni sarvANi purANAni etat-aviroDena neyAni / anya-paratvam ca
   tattadārambhaprakārair avagamyate / sarvātmanā viruddhāṃśas tāmasatvād	tad-tad-AramBa-prakArEH avagamyate / sarva-AtmanA virudDa-aMSaH tAmasa-tvAt-
   anādaraṇīyaḥ /	anAdaraNIyaH /
   nanv asminn api	nanu asmin api
   sṛṣṭisthityantakaraṇīṃ brahmaviṣnuśivātmikāṃ /	sRzwi-sTiti-anta-karaNIm brahma-viznu-Siva-AtmikAm /
   sa saṃjñā yāti bhagavān eka janārdanaḥ //	sa saMjQA yAti BagavAn eka janArdanaH //
   iti trimūrtosāmyaṃ pratīyate / naitad evam / eka eva janārdana iti jana	iti trimUrtosAmyam pratIyate / na-etat evam / ekaH eva janArdanaH iti jana
   ardanasyaiva brahmaśivādikṛtsnaprapañcatādātmyaṃ vidhīyate / jagac ca sa	ardanasya-eva brahma-Siva-Adi-kRtsna-prapaQca-tAdAtmyam viDIyate / jagat ca sa
   iti pūrvoktam eva vivṛṇoti sraṣṭā sṛjati cātmānaṃ viṣṇuḥ pālyaṃ ca pāti ca	iti pUrva-uktam eva vivRNoti srazwA sRjati ca-AtmAnam vizNuH pAlyam ca pAti ca
   upasaṃhriyate cānte saṃhartā ca svatyaṃprabhuḥ //	upasaMhriyate ca-ante saMhartA ca svati-aMpraBuH //
   iti ca sraṣṭṛtvenāvasthitaṃ brahmaṇaṃ sṛjyaṃ ca saṃhartāraṃ saṃhāryaṃ ca	iti ca srazwR-tvena-avasTitam brahmaNam sRjyam ca saMhartAram saMhAryam ca
   yugapan nirdiśya sarvasya viṣṇutādātmyopadeśāt sṛjyasaṃhāryabhūtād	yugapad nirdiSya sarvasya vizNu-tAdAtmya-upadeSAt sRjya-saMhArya-BUtAt-
   vastunaḥ sraṣṭṛsaṃhartror janārdanavibhūtitvena viśeṣo dṛśyate /	vastunaH srazwR-saMhartroH janArdana-viBUti-tvena viSezaH dRSyate /
   janārdanaviṣṇuśabdayoḥ paryāyatvena brahmaviṣṇuśivātmikām iti vibhūtim /	janArdana-vizNu-SabdayoH paryAya-tvena brahma-vizNu-Siva-AtmikAm iti viBUtim /
   ata eva svecchayā līlārthaṃ vibhūtyantarbhāva ucyate / yathedam anantaram	atas eva sva-icCayA lIlA-arTam viBUti-antarBAvaH ucyate / yaTA-idam anantaram
   evocyate	eva-ucyate
   pṛthivyāpas tathā tejo vāyur ākāśa eva ca /	pRTivI-ApaH taTA tejaH vAyuH AkASaH eva ca /
   sarvendriyāntaḥkaraṇaṃ puruṣākhyaṃ hi yaj jagat //	sarva-indriya-antaHkaraNam puruza-AKyam hi yat jagat //
   sa eva sarvabhūtātmā viśvarūpo yato 'vyayaḥ /	saH eva sarva-BUta-AtmA viSvarUpaH yatas avyayaH /
   sargādikaṃ tato 'syaiva bhūtastham upakārakam //	sarga-Adikam tatas asya-eva BUta-sTam upakArakam //
   sa eva sṛjyaḥ sa ca sarvakartā sa eva pātyatti ca pālyate ca /	saH eva sRjyaH sa ca sarva-kartA saH eva pAti-atti ca pAlyate ca /
   brahmādyavasthābhir aśeṣamūrtir viṣṇur variṣṭho varado vareṇyaḥ // iti /	brahma-Adi-avasTABiH aSeza-mUrtiH vizNuH varizWaH vara-daH vareNyaH // iti /
   atra sāmānādhikaraṇyanirdiṣṭaṃ heyamiśraprapañcatādātmyaṃ niravadyasya	atra sAmAnADikaraNya-nirdizwam heya-miSra-prapaQca-tAdAtmyam niravadyasya
   nirvikārasya samastakalyāṇaguṇātmakasya brahmaṇaḥ katham upapadyata ity	nirvikArasya samasta-kalyANa-guNa-Atmakasya brahmaNaH kaTam upapadyate iti-
   āśaṅkhya sa eva sarvabhūtātmā viśvarūpo yato 'vyaya iti svayam	ASaFKya saH eva sarva-BUta-AtmA viSvarUpaH yatas avyayaH iti svayam
   evopapādayati / sa eva sarveśvaraḥ parabrahmabhūto viṣṇur eva sarvaṃ jagad	eva-upapAdayati / saH eva sarva-ISvaraH para-brahma-BUtaH vizNuH eva sarvam jagad
   iti pratijñāya sarvabhūtātmā viśvarūpo yato 'vyaya iti hetur uktaḥ /	iti pratijQAya sarva-BUta-AtmA viSvarUpaH yatas avyayaH iti hetuH uktaH /
   sarvabhūtānām ayam ātmā viśvaśarīro yato 'vyaya ityarthaḥ / vakṣyati ca	sarva-BUtAnAm ayam AtmA viSva-SarIraH yatas avyayaH iti-arTaH / vakzyati ca
   satsarvaṃ vai hares tanur iti /	sat-sarvam vE hareH tanuH iti /
   etad uktaṃ bhavati / asyāvyayasyāpi parasya brahmaṇo viṣṇor	etat uktam Bavati / asya-avyayasya-api parasya brahmaNaH vizNoH-
   viśvaśarīratayā tādātmyaviruddham ity ātmaśarīrayoś ca svabhāvā	viSva-SarIra-tayA tAdAtmya-virudDam iti Atma-SarIrayoH ca svaBAvA
   vyavasthitā eva / evaṃbhūtasya sarveśvarasya viṣṇoḥ	vyavasTitAH eva / evaMBUtasya sarva-ISvarasya vizNoH
   prapañcāntarbhūtaniyāmyakoṭiniviṣṭabrahmādidevatiryaṅmanuṣyeṣu tat tat	prapaQca-antarBUta-niyAmya-kowi-nivizwa-brahma-Adi-deva-tiryak-manuzyezu tat tat-
   samāśrayaṇīyatvāya svecchāvatāraḥ pūrvoktaḥ / tad etad brahmādīnāṃ	samASrayaNIya-tvAya sva-icCA-avatAraH pUrva-uktaH / tat etat brahma-AdInAm
   bhāvanātrayānvayena karmavaśyatvaṃ bhagavataḥ parabrahmabhūtasya	BAvanA-traya-anvayena karma-vaSya-tvam BagavataH para-brahma-BUtasya
   vāsudevasya nikhilajagadupakārāya svecchayā svenaiva rūpeṇa devādiṣv	vAsudevasya niKila-jagat-upakArAya sva-icCayA svena-eva rUpeNa deva-Adizu-
   avatāra iti ca ṣaṣṭe 'ṃśe śubhāśrayaprakaraṇe suvyaktam uktam / asya	avatAraH iti ca zazwe aMSe SuBa-ASraya-prakaraNe su-vyaktam uktam / asya
   devādirūpeṇāvatāreṣv api na prākṛto deha iti mahābhārate na	deva-Adi-rUpeNa-avatArezu api na prAkRtaH dehaH iti mahABArate na
   bhūtasaṃghasaṃsthāno deho 'sya paramātmanaḥ / iti pratipāditaḥ / śrutibhiś	BUta-saMGa-saMsTAnaH dehaH asya paramAtmanaH / iti pratipAditaH / SrutiBiH-
   ca ajāyamāno bahudhā vijāyate tasya dhīrāḥ parijānanti yonim iti /	ca ajAyamAnaH bahuDA vijAyate tasya DIrAH parijAnanti yonim iti /
   karmavaśyānāṃ brahmādīnām anicchatām api	karma-vaSyAnAm brahma-AdInAm anicCatAm api
   tattatkarmānuguṇaprakṛtipariṇāmarūpabhūtasaṃghasaṃsthānaviśeṣadevādiśarīrapraveśarūpaṃ	tad-tad-karma-anuguNa-prakRti-pariNAma-rUpa-BUta-saMGa-saMsTAna-viSeza-deva-Adi-SarIra-praveSa-rUpam
   janmāvarjanīyam / ayaṃ tu sarveśvaraḥ satyasaṃkalpo bhagavān	janma-AvarjanIyam / ayam tu sarva-ISvaraH satya-saMkalpaH BagavAn
   evaṃbhūtaśubhetarajanmākurvann api svecchayā svenaiva	evaMBUta-SuBetara-janma-akurvan api sva-icCayA svena-eva
   niratiśayakalyāṇarūpeṇa devādiṣu jagadupakārāya bahudhā jāyate,	niratiSaya-kalyANa-rUpeNa deva-Adizu jagat-upakArAya bahuDA jAyate,
   tasyaitasya śubhetarajanmākurvato 'pi svakalyāṇaguṇānantyena bahudhā yoniṃ	tasya-etasya SuBetara-janma-akurvataH api sva-kalyANa-guNa-Anantyena bahuDA yonim
   bahuvidhajanma dhīrādhīramatām agresarā jānantītyarthaḥ /	bahuviDa-janma DIra-aDIramatAm agresarAH jAnanti-iti-arTaH /
   tadetannikhilajagannimittopādānabhūtāj janmādy asya yataḥ prakṛtiś ca	tat-etat-niKila-jagat-nimitta-upAdAna-BUtAt janma-Adi asya yatas prakRtiH ca
   pratijñādṛṣṭāntānuparodhādityādisūtraiḥ pratipāditāt parasmād brahmaṇaḥ	pratijQA-dRzwAnta-anuparoDAt-itya-Adi-sUtrEH pratipAditAt parasmAt brahmaNaH
   paramapuruṣād anyasya kasyacit parataratvaṃ paramataḥ setūn	parama-puruzAt anyasya kasyacid paratara-tvam paramatas setUn
   mānasaṃbandhabhedavyapadeśebhya ityāśaṅkya sāmānyāt tu buddhyarthaḥ	mAna-saMbanDa-Beda-vyapadeSeByaH iti-ASaFkya sAmAnyAt tu budDi-arTaH
   pādavat sthānaviśeṣāt prakāśādivat upapatteś ca tathānyapratiṣedhāt anena	pAda-vat sTAna-viSezAt prakASa-Adi-vat upapatteH ca taTA-anya-pratizeDAt anena
   sarvagatatvamāyām ādiśabdādibhya iti sūtrakāraḥ svayam eva nirākaroti /	sarva-gata-tva-mAyAm Adi-Sabda-AdiByaH iti sUtrakAraH svayam eva nirAkaroti /
   mānave ca śāstre	mAnave ca SAstre
   prādurāsīt tamonudaḥ sisṛkṣur vividhāḥ prajāḥ /	prAdurAsIt tamonudaH sisRkzuH viviDAH prajAH /
   apa eva sasarjādau tāsu vīryam apāsṛjat //	apaH eva sasarja-AdO tAsu vIryam apAsRjat //
   tasmiñ jajñe svayaṃ brahma	tasmin jajQe svayam brahma
   iti brahmaṇo janmaśravaṇāt kṣetrajñatvam evāvagamyate / tathā ca sraṣṭuḥ	iti brahmaNaH janma-SravaNAt kzetrajQa-tvam eva-avagamyate / taTA ca srazwuH
   paramapuruṣasya tadvisṛṣṭasya ca brahmaṇaḥ	parama-puruzasya tad-visRzwasya ca brahmaNaH
   ayaṃ tasya tāḥ pūrvaṃ tena nārāyaṇaḥ smṛtaḥ /	ayam tasya tAH pUrvam tena nArAyaNaH smRtaH /
   tadvisṛṣṭaḥ sa puruṣo loke brahmeti kīrtyate //	tad-visRzwaH sa puruzaH loke brahma-iti kIrtyate //
   iti nāmanirdeśāc ca / tathā ca vaiṣṇave purāṇe hiraṇyagarbhādīnāṃ	iti nAma-nirdeSAt ca / taTA ca vEzNave purANe hiraNyagarBa-AdInAm
   bhāvanātrayānvayād aśuddhatvena śubhāśrayatvānarhatopapādanāt	BAvanA-traya-anvayAt aSudDa-tvena SuBa-ASraya-tvAnarha-tA-upapAdanAt
   kṣetrajñatvaṃ niścīyate /	kzetrajQa-tvam niScIyate /
   yad api kaiścid uktam sarvasya śabdajātasya vidhyarthavādamantrarūpasya	yat api kEScid uktam sarvasya Sabda-jAtasya viDi-arTa-vAda-mantra-rUpasya
   kāryābhidhāyitvenaiva prāmāṇyaṃ varṇanīyam / vyavahārād anyatra śabdasya	kArya-aBiDAyi-tvena-eva prAmANyam varNanIyam / vyavahArAt anyatra Sabdasya
   bodhakatvaśaktyavadhāraṇāsaṃbhavād vyavahārasya ca kāryabuddhimūlatvāt	boDaka-tva-Sakti-avaDAraNa-asaMBavAt vyavahArasya ca kArya-budDi-mUla-tvAt-
   kāryarūpa eva śabdārthaḥ / na pariniṣpanne vastuni śabdaḥ pramāṇam iti /	kArya-rUpaH eva Sabda-arTaH / na parinizpanne vastuni SabdaH pramANam iti /
   atrocyate / pravartakavākyavyavahāra eva śabdānām	atra-ucyate / pravartaka-vAkya-vyavahAraH eva SabdAnAm
   arthabodhakatvaśaktyavadhāraṇaṃ kartavyam iti kim iyaṃ rājājñā /	arTa-boDaka-tva-Sakti-avaDAraNam kartavyam iti kim iyam rAjA-AjQA /
   siddhavastuṣu śabdasya bodhakatvaśaktigrahaṇam atyantasukaram / tathā hi	sidDa-vastuzu Sabdasya boDaka-tva-Sakti-grahaNam atyanta-sukaram / taTA hi
   kenacid dhastaceṣṭādināpavarake daṇḍaḥ sthita iti devadattāya jñāpayeti	kenacid Dasta-cezwA-AdinA-apavarake daNxaH sTitaH iti devadattAya jQApaya-iti
   preṣitaḥ kaścit tajjñāpane pravṛtto 'pavarake daṇḍaḥ sthita iti śabdaṃ	prezitaH kaScid tad-jQApane pravRttaH apavarake daNxaH sTitaH iti Sabdam
   prayuṅkte / mūkavad dhastaceṣṭām imāṃ jānan pārśvastho 'nyaḥ prāgvyutpanno	prayuFkte / mUka-vat Dasta-cezwAm imAm jAnan pArSva-sTaH anyaH prAc-vyutpannaH-
   'pi tasyārthasya bodhanāyāpavarake daṇḍaḥ sthita ityasya śabdasya	api tasya-arTasya boDanAya-apavarake daNxaH sTitaH iti-asya Sabdasya
   prayogadarśanād asyārthasyāyaṃ śabdo bodhaka iti jānātīti kim atra	prayoga-darSanAt asya-arTasya-ayam SabdaH boDakaH iti jAnAti-iti kim atra
   duṣkaram / tathā bālas tāto 'yam iyaṃ mātāyaṃ mātulo 'yaṃ manuṣyo 'yaṃ	duzkaram / taTA bAlaH tAtaH ayam iyam mAtA-ayam mAtulaH ayam manuzyaH ayam
   mṛgaś candro 'yam ayaṃ ca sarpa iti mātāpitṛprabhṛtibhiḥ śabdaiḥ śanaiḥ	mRgaH candraH ayam ayam ca sarpaH iti mAtA-pitR-praBRtiBiH SabdEH SanEs-
   śanair aṅgulyā nirdeśane tatra tatra bahuśaḥ śikṣitas tair eva śabdais	SanEs aFgulyA nirdeSane tatra tatra bahuSas SikzitaH tEH eva SabdEH-
   teṣv artheṣu svātmanaś ca buddhyutpattiṃ dṛṣṭvā teṣv artheṣu teṣāṃ	tezu arTezu sva-AtmanaH ca budDi-utpattim dRzwvA tezu arTezu tezAm
   śabdānām aṅgulyā nirdeśapūrvakaḥ prayogaḥ sambandhāntarābhāvāt	SabdAnAm aFgulyA nirdeSa-pUrvakaH prayogaH sambanDa-antara-aBAvAt
   saṃketayitṛpuruṣājñānāc ca bodhakatvanibandhana iti krameṇa niścitya punar	saMketayitR-puruza-ajQAnAt ca boDaka-tva-nibanDanaH iti krameNa niScitya punar-
   apy asya śabdasyāyam artha iti pūrvavṛddhaiḥ śikṣitaḥ sarvaśabdānām artham	api asya Sabdasya-ayam arTaH iti pUrva-vRdDEH SikzitaH sarva-SabdAnAm arTam
   avagamya svayam api sarvaṃ vākyajātaṃ prayuṅkte / evam eva sarvapadānāṃ	avagamya svayam api sarvam vAkya-jAtam prayuFkte / evam eva sarva-padAnAm
   svārthābhidhāyitvaṃ saṃghātaviśeṣaṇāṃ ca	sva-arTa-aBiDAyi-tvam saMGAta-viSezaNAm ca
   yathāvasthitasaṃsargaviśeṣavācitvaṃ ca jānātīti kāryārthaiva vyuttipattir	yaTA-avasTita-saMsarga-viSeza-vAci-tvam ca jAnAti-iti kArya-arTa-eva vyuttipattiH-
   ityādinirbandho nirbandhanaḥ / ataḥ pariṣpannaḥ vastuni	ityAdi-nirbanDaH nirbanDanaH / atas parizpannaH vastuni
   śabdasyabodhakatvaśaktyavadhāraṇāt sarvāṇi vedāntavākyāni	Sabdasya-boDaka-tva-Sakti-avaDAraNAt sarvANi vedAnta-vAkyAni
   sakalajagatkāraṇaṃ sarvakalyāṇaguṇākaramuktalakṣaṇaṃ brahma bodhayanty eva	sakala-jagat-kAraNam sarva-kalyANa-guNa-Akara-mukta-lakzaNam brahma boDayanti eva
   api ca kāryārtha eva vyutpattir astu / vedāndavākyāny apy	api ca kArya-arTaH eva vyutpattiH astu / vedAn-da-vAkyAni api-
   upāsanaviṣayakāryādhikṛtaviśeṣaṇabhūtaphalatvena	upAsana-vizaya-kArya-aDikRta-viSezaNa-BUta-Pala-tvena
   duḥkhāsaṃbhinnadeśaviśeṣarūpasvargādivad rātrisatrapratiṣṭhānādivad	duHKa-asaMBinna-deSa-viSeza-rUpa-svarga-Adi-vat rAtri-satra-pratizWAna-Adi-vat-
   apagoraṇaśatayātanāsādhyasādhanabhāvavac ca karyopayogitayaiva sarvaṃ	apagoraNa-Sata-yAtanA-sADya-sADana-BAva-vat ca karyA-upayogi-tayA-eva sarvam
   bodhayanti / tathā+hi brahmavid āpnoti param ityatra	boDayanti / taTA+hi brahma-vid Apnoti param iti-atra
   brahmopāsanaviṣayakāryādhikṛtaviśeṣaṇabhūtaphalatvena brahmaprāptiḥ	brahma-upAsana-vizaya-kArya-aDikRta-viSezaNa-BUta-Pala-tvena brahma-prAptiH
   śrūyate paraprāptikāmo brahma vidyād ityatra prāpyatayā pratīyamānaṃ	SrUyate para-prApti-kAmaH brahma vidyAt iti-atra prApya-tayA pratIyamAnam
   brahmasvarūpaṃ tadviśeṣaṇaṃ ca sarvaṃ kāryopayogitayaiva siddhaṃ bhavati /	brahma-svarUpam tad-viSezaNam ca sarvam kArya-upayogi-tayA-eva sidDam Bavati /
   tadantargatam eva jagatsraṣṭṛtvaṃ saṃhartṛtvam ādhāratvam antarātmatvam	tad-antargatam eva jagat-srazwR-tvam saMhartR-tvam ADAra-tvam antarAtma-tvam
   ityādy uktam anuktaṃ ca sarvam iti na kiṃcid anupapannam /	ityAdi uktam anuktam ca sarvam iti na kiMcid anupapannam /
   evaṃ ca sati mantrārthavādagatā hy aviruddhā apūrvāś cārthāḥ sarve	evam ca sati mantra-arTa-vAda-gatAH hi avirudDAH apUrvAH ca-arTAH sarve
   vidhiśeṣatayaiva siddhā bhavanti / yathoktaṃ dramiḍabhāṣye ṛṇaṃ hi vai	viDi-Seza-tayA-eva sidDAH Bavanti / yaToktam dramixa-BAzye RNam hi vE
   jāyata iti śruter ity upakramya yady apy avadānastutiparaṃ vākyaṃ tathāpi	jAyate iti SruteH iti upakramya yadi api avadAna-stuti-param vAkyam taTA-api
   nāsatā stutir upapadyata iti / etad uktaṃ bhavati sarvo hy arthavādabhāgo	na-asatA stutiH upapadyate iti / etat uktam Bavati sarvaH hi arTa-vAda-BAgaH-
   devatārādhanabhūtayāgādeḥ sāṅgasyārādhyadevatāyāś cādṛṣṭarūpān guṇān	devatA-ArADana-BUta-yAga-AdeH sAFgasya-ArADya-devatAyAH ca-adRzwa-rUpAn guNAn
   sahasraśo vadan sahasraśaḥ karmaṇi prāśastyabuddhim utpādayati / teṣām	sahasraSas vadan sahasraSas karmaNi prASasti-abudDim utpAdayati / tezAm
   asadbhāve prāśastyabuddhir eva na syād iti karmaṇi prāśastyabuddhyarthaṃ	asadBAve prASasti-abudDiH eva na syAt iti karmaNi prASasti-abudDi-arTam
   guṇasadbhāvam eva bodhayatīti / anayaiva diśā sarve mantrārthavādāvagatā	guNa-sadBAvam eva boDayati-iti / anayA-eva diSA sarve mantra-arTa-vAda-avagatA
   arthāḥ siddhāḥ /	arTAH sidDAH /
   api ca kāryavākyārthavādibhiḥ kim idaṃ kāryatvaṃ nāmeti vaktavyam /	api ca kArya-vAkya-arTa-vAdiBiH kim idam kAryatvam nAma-iti vaktavyam /
   kṛtibhāvabhāvitā kṛtyuddeśyatā ceti cet / kim idaṃ kṛtyuddeśyatvam / yad	kRti-BAva-BAvitA kRtI-uddeSya-tA ca-iti ced / kim idam kRti-uddeSya-tvam / yat-
   adhikṛtya kṛtir vartate tat kṛtyuddeśyatvam iti cet / puruṣavyāpārarūpāyāḥ	aDikRtya kRtiH vartate tat kRtyuddeSya-tvam iti ced / puruza-vyApAra-rUpAyAH
   kṛteḥ ko 'yam adhikāro nāma / yatprāptīcchayā kṛtim utpādayati puruṣaḥ tat	kRteH kaH ayam aDikAraH nAma / yad-prApti-icCayA kRtim utpAdayati puruzaH tat-
   kṛtyuddeśyatvam iti ced dhanta tarhīṣṭatvam eva kṛtyuddeśyatvam / athaivaṃ	kRtyuddeSya-tvam iti ced Danta tarhi-izwa-tvam eva kRtyuddeSya-tvam / aTa-evam
   manuṣe iṣṭasyaiva rūpadvayam asti / icchāviṣayatayā sthitiḥ	manuze izwasya-eva rUpa-dvayam asti / icCA-vizaya-tayA sTitiH
   puruṣaprerakatvaṃ ca / tatra prerakatvākāraḥ kṛtyuddeśyatvam iti so 'yaṃ	puruza-preraka-tvam ca / tatra preraka-tva-AkAraH kRtyuddeSya-tvam iti saH ayam
   svapakṣābhiniveśakārito vṛthāśramaḥ / tathā hīcchāviṣayatayā pratītasya	sva-pakza-aBiniveSa-kAritaH vRTA-ASramaH / taTA hi-icCA-vizaya-tayA pratItasya
   svaprayatnotpattim antareṇāsiddhir eva prerakatvam / tata eva pravṛtteḥ /	sva-prayatna-utpattim antareNa-asidDiH eva preraka-tvam / tatas eva pravRtteH /
   icchāyāṃ jātāyām iṣṭasya svaprayatnotpattim antareṇāsiddhiḥ pratīyate cet	icCAyAm jAtAyAm izwasya sva-prayatna-utpattim antareNa-asidDiH pratIyate ced-
   tataś cikīrṣā jāyate tataḥ pravartate puruṣa iti tattvavidāṃ prakriyā /	tatas cikIrzA jAyate tatas pravartate puruzaH iti tattva-vidAm prakriyA /
   tasmād iṣṭasya kṛtyadhīnātmalābhatvātireki kṛtyuddeśyatvaṃ nāma kim pi na	tasmAt izwasya kRtyaDInA-Atma-lABa-tvAtireki kRtI-uddeSya-tvam nAma kim pi na
   dṛṣyate / athocyate iṣṭatāhetuś ca puruṣānukūlatā / tatpuruṣānukūlatvaṃ	dRzyate / aTa-ucyate izwa-tA-hetuH ca puruza-anukUla-tA / tad-puruza-anukUla-tvam
   kṛtyuddeśyatvam iti cet / naivam / puruṣānukūlaṃ sukham ity anarthāntaram	kRtyuddeSya-tvam iti ced / na-evam / puruza-anukUlam suKam iti anarTa-antaram
   / tathā puruṣānukūlaṃ duḥkhaparyāyam / ataḥ sukhavyatiriktasya kasyāpi	/ taTA puruza-anukUlam duHKa-paryAyam / atas suKa-vyatiriktasya kasya-api
   puruṣānukūlatvaṃ na saṃbhavati /	puruza-anukUla-tvam na saMBavati /
   nanu ca duḥkhanivṛtter api sukhavyatiriktāyāḥ puruṣānukūlatā dṛṣṭā /	nanu ca duHKa-nivRtteH api suKa-vyatiriktAyAH puruza-anukUla-tA dRzwAH /
   naitat / ātmānukūlaṃ sukham ātmapratikūlaṃ duḥkham iti hi sukhaduḥkhayor	na-etat / Atma-anukUlam suKam Atma-pratikUlam duHKam iti hi suKa-duHKayoH-
   vivekaḥ / tatrātmānukūlaṃ sukham iṣṭaṃ bhavati / tatpratikūlaṃ duḥkhaṃ	vivekaH / tatra-Atma-anukUlam suKam izwam Bavati / tad-pratikUlam duHKam
   cāniṣṭam / ato duḥkhasaṃyogasyāsahyatayā tannivṛttir apīṣṭā bhavati / tata	ca-anizwam / atas duHKa-saMyogasya-asahya-tayA tad-nivRttiH api-izwA Bavati / tata
   eveṣṭatāsāmyād anukūlatābhramaḥ / tathā hi prakṛtisaṃsṛṣṭasya saṃsāriṇaḥ	eva-izwatA-sAmyAt anukUla-tA-BramaH / taTA hi prakRti-saMsRzwasya saMsAriNaH
   puruṣasyānukūlasaṃyogaḥ pratikūlasaṃyogaḥ svarūpeṇāvasthitir iti ca tisro	puruzasya-anukUla-saMyogaH pratikUla-saMyogaH sva-rUpeNa-avasTitiH iti ca tisraH-
   'vasthāḥ / tatra pratikūlasaṃbandhanivṛttiś cānukūlasaṃbandhanivṛttiś ca	avasTAH / tatra pratikUla-saMbanDa-nivRttiH ca-anukUla-saMbanDa-nivRttiH ca
   svarūpeṇāvasthitir eva / tasmāt pratikūlasaṃyoge vartamāne tannivṛttirūpā	sva-rUpeNa-avasTitiH eva / tasmAt pratikUla-saMyoge vartamAne tad-nivRtti-rUpA
   svarūpeṇāvasthitir apīṣṭā bhavati / tatreṣṭatāsāmyād anukūlatābhramaḥ /	sva-rUpeNa-avasTitiH api-izwA Bavati / tatra-izwatA-sAmyAt anukUla-tA-BramaH /
   ataḥ sukharūpatvād anukūlatāyāḥ niyogasyānukūlatāṃ vadantaṃ prāmāṇikāḥ	atas suKa-rUpa-tvAt anukUla-tAyAH niyogasya-anukUla-tAm vadantam prAmANikAH
   parihasanti / iṣṭasyārthaviśeṣasya nivartakatayaiva hi niyogasya	parihasanti / izwasya-arTa-viSezasya nivartaka-tayA-eva hi niyogasya
   niyogatvaṃ sthiratvam apūrvatvaṃ ca pratīyate / svargakāmo yajetety atra	niyoga-tvam sTira-tvam apUrva-tvam ca pratIyate / svarga-kAmaH yajeta-iti atra
   kāryasya kriyātiriktā svargakāmapadasamabhivyāhāreṇa	kAryasya kriyA-atiriktA svarga-kAma-pada-samaBivyAhAreNa
   svargasādhanatvaniścayād eva bhavanti / na ca vācyaṃ yajetety atra	svarga-sADana-tva-niScayAt eva Bavanti / na ca vAcyam yajeta-iti atra
   prathamaṃ niyogaḥ svapradhānatayaiva pratīyate	praTamam niyogaH sva-praDAna-tayA-eva pratIyate
   svargakāmapadasamabhivyāhārāt svasiddhaye svargasiddhyanukūlatā ca	svarga-kAma-pada-samaBivyAhArAt sva-sidDaye svarga-sidDi-anukUla-tA ca
   niyogasyeti / yajeteti hi dhātvarthasya puruṣaprayatnasādhyatā pratīyate /	niyogasya-iti / yajeta-iti hi DAtu-arTasya puruza-prayatna-sADyatA pratIyate /
   svargakāmapadasamabhivyāhārād eva dhātvarthātirekiṇo niyogatvaṃ sthiratvam	svarga-kAma-pada-samaBivyAhArAt eva DAtu-arTa-atirekiNaH niyoga-tvam sTira-tvam
   apūrvatvaṃ cetyādi / tac ca svargasādhanatvapratītinibandhanam /	apUrva-tvam ca-ityAdi / tat ca svarga-sADanatva-pratIti-nibanDanam /
   samabhivyāhṛtasvargakāmapadārthānvayayogyaṃ svargasādhanam eva kāryaṃ	samaBivyAhRta-svarga-kAma-padArTa-anvaya-yogyam svarga-sADanam eva kAryam
   liṅādayo 'bhidadhatīti lokavyutpattir api tiraskṛtā / etad uktaṃ bhavati	liFA-AdayaH aBidaDati-iti loka-vyutpattiH api tiraskRtA / etat uktam Bavati
   samabhivyahṛtapadāntaravācyārthānvayayogyam evetarapadapratipādyam	samaBivyahRta-pada-antara-vAcyA-arTa-anvaya-yogyam eva-itara-pada-pratipAdyam
   ityanvitābhidhāyipadasaṃghātarūpavākyaśravaṇasaman antaram eva pratīyate /	iti-anvita-aBiDAyi-pada-saMGAta-rUpa-vAkya-SravaNa-saman antaram eva pratIyate /
   tac ca svargasādhanarūpam / ataḥ kriyāvad ananyārthatāpi virodhād eva	tat ca svarga-sADana-rUpam / atas kriyAvat ananyArTa-tA-api viroDAt eva
   parityakteti / ata eva gaṅgāyāṃ ghoṣa ityādau	parityakta-iti / atas eva gaFgAyAm GozaH iti-AdO
   ghoṣaprativāsayogyārthopasthāpanaparatvaṃ gaṅgāpadasyāśrīyate / prathamaṃ	Goza-prativAsa-yogya-arTa-upasTApana-paratvam gaFgA-padasya-ASrIyate / praTamam
   gaṅgāpadena gaṅgārthaḥ smṛta iti gaṅgāpadārthasya peyatvaṃ na	gaFgA-padena gaFgA-arTaH smRtaH iti gaFgA-padArTasya peya-tvam na
   vākyārthānvayībhavati / evam atra api yajetetyetāvanmātraśravaṇe kāryam	vAkya-arTa-anvayIBavati / evam atra api yajeta-iti-etAvat-mAtra-SravaNe kAryam
   ananyārthaṃ smṛtam iti vākyārthānvayasamaye kāryasyānanyārthatā	ananya-arTam smRtam iti vAkya-arTa-anvaya-samaye kAryasya-ananya-arTa-tA
   nāvatiṣṭhate / kāryābhidhāyipadaśravaṇavelāyāṃ prathamaṃ kāryam	na-avatizWate / kArya-aBiDAyi-pada-SravaNa-velAyAm praTamam kAryam
   ananyārthaṃ pratītam ity etad api na saṃgacchate / vyutpattikāle	ananya-arTam pratItam iti etat api na saMgacCate / vyutpatti-kAle
   gavānayanādikriyāyā duḥkharūpāyā iṣṭaviśeṣasādhanatayaiva kāryatāpratīteḥ	gavAnayana-Adi-kriyAyAH duHKa-rUpAyAH izwa-viSeza-sADana-tayA-eva kArya-tA-pratIteH
   / ato niyogasya puruṣānukūlatvaṃ sarvalokaviruddhaṃ niyogasya	/ atas niyogasya puruza-anukUla-tvam sarva-loka-virudDam niyogasya
   sukharūpapuruṣānukūlatāṃ vadataḥ svānubhavavirodhaś ca / karīryā vṛṣṭikāmo	suKa-rUpa-puruza-anukUla-tAm vadataH sva-anuBava-viroDaH ca / karIryA vRzwi-kAmaH-
   yajeytetyādiṣu siddhe 'pi niyoge vṛṣṭyādisiddhinimittasya vṛṣṭivyatirekeṇa	yajeyta-ityAdizu sidDe api niyoge vRzwi-Adi-sidDi-nimittasya vRzwi-vyatirekeNa
   niyogasyānukūlatā nānubhūyate / yady apy asmiñ janmani vṛṣṭyādisiddher	niyogasya-anukUla-tA na-anuBUyate / yadi api asmin janmani vRzwi-Adi-sidDeH-
   aniyamas tathāpy aniyamād eva niyogasiddhir avaśyāśrayaṇīyā / tasminn	aniyamaH taTA-api aniyamAt eva niyoga-sidDiH avaSya-ASrayaNIyAH / tasmin=-
   anukūlatāparyāyasukhānubhūtir na dṛśyate / evam uktarītyā	anukUla-tA-paryAya-suKa-anuBUtiH na dRSyate / evam ukta-rItyA
   kṛtisādhyeṣṭatvātireki kṛtyuddeśyatvaṃ na dṛśyate /	kRti-sADya-izwa-tva-atireki kRti-uddeSya-tvam na dRSyate /
   kṛtiṃ prati śeṣitvaṃ kṛtyuddeśyatvam iti cet / kim idaṃ śeṣitvaṃ kiṃ ca	kRtim prati Sezi-tvam kRtyuddeSya-tvam iti ced / kim idam Sezi-tvam kim ca
   śeṣatvam iti vaktavyam / kāryaṃ prati saṃbandhī śeṣaḥ /	Seza-tvam iti vaktavyam / kAryam prati saMbanDI SezaH /
   tatpratisaṃbandhitvaṃ śeṣitvam iti cet / evaṃ tarhi kāryatvam eva śeṣitvam	tad-pratisaMbanDi-tvam Sezi-tvam iti ced / evam tarhi kAryatvam eva Sezi-tvam
   ity uktaṃ bhavati / kāryatvam eva vicāryate /	iti uktam Bavati / kAryatvam eva vicAryate /
   paroddeśapravṛttakṛtivyāptyarhatvam śeṣatvam iti cet / ko 'yaṃ paroddeśo	para-uddeSa-pravRtta-kRti-vyApti-arha-tvam Seza-tvam iti ced / kaH ayam para-uddeSaH-
   nāmeti / ayam eva hi vicāryate / uddeśyatvaṃ nāmepsitatvasādhyatvam iti	nAma-iti / ayam eva hi vicAryate / uddeSya-tvam nAma-Ipsita-tva-sADya-tvam iti
   cet / kim idam īpsitatvam / kṛtiprayojanatvam iti cet puruṣasya	ced / kim idam Ipsita-tvam / kRti-prayojana-tvam iti ced puruzasya
   kṛtyārambhaprayojanam eva hi kṛtiprayojanam / sa cecchāviṣayaḥ	kRtyA-AramBa-prayojanam eva hi kRti-prayojanam / sa ca-icCA-vizayaH
   kṛtyadhīnātmalābha iti pūrvokta eva / ayam eva hi sarvatra śeṣaśeṣibhāvaḥ	kRtyaDInA-Atma-lABaH iti pUrva-uktaH eva / ayam eva hi sarvatra Seza-Sezi-BAvaH
   / paragatātiśayādhānecchopādeyatvam eva yasya svarūpaṃ sa śeṣaḥ paraḥ śeṣī	/ para-gata-atiSaya-ADAna-icCA-upAdeya-tvam eva yasya svarUpam sa SezaH paraH SezI
   / phalotpattīcchayā yāgādes tatprayatnasya copādeyatvaṃ	/ Pala-utpatti-icCayA yAga-AdeH tat-prayatnasya ca-upAdeya-tvam
   yāgādisiddhīcchayānyat sarvam upādeyam /	yAga-Adi-sidDi-icCayA-anyat sarvam upAdeyam /
   evaṃ garbhadāsādīnām api puruṣaviśeṣātiśayādhānopādeyatvam eva svarūpam /	evam garBa-dAsa-AdInAm api puruza-viSeza-atiSaya-ADAna-upAdeya-tvam eva svarUpam /
   evam īśvaragatātiśayādhānecchayopādeyatvam eva cetanācetanātmakasya	evam ISvara-gata-atiSaya-ADAna-icCayA-upAdeya-tvam eva cetana-acetana-Atmakasya
   nityasyānityasya ca sarvasya vastunaḥ svarūpam iti sarvam īśvaraśeṣatvam	nityasya-anityasya ca sarvasya vastunaH sva-rUpam iti sarvam ISvara-Seza-tvam
   eva sarvasya ceśvaraḥ śeṣīti sarvasya vaśī sarvasyeśānaḥ patiṃ	eva sarvasya ca-ISvaraH SezI-iti sarvasya vaSI sarvasya-ISAnaH patim
   viśvasyetyādyuktam / kṛtisādhyaṃ pradhānaṃ yat tatkāryam abhidhīyata ity	viSvasya-ityAdi-uktam / kRti-sADyam praDAnam yat tad-kAryam aBiDIyate iti-
   ayam arthaḥ śraddadhāneṣv eva śobhate /	ayam arTaH SraddaDAnezu eva SoBate /
   api ca svargakāmo yajetetyādiṣu lakāravācyakartṛviśeṣasamarpaṇaparāṇāṃ	api ca svarga-kAmaH yajeta-ityAdizu lakAra-vAcya-kartR-viSeza-samarpaNa-parANAm
   svargakāmādipadānāṃ niyojyaviśeṣasamarpaṇaparatvaṃ śabdānuśāsanaviruddhaṃ	svarga-kAma-Adi-padAnAm niyojya-viSeza-samarpaNa-paratvam Sabda-anuSAsana-virudDam
   kenāvagamyate / sādhyasvargaviśiṣṭasya svargasādhane kartṛtvānvayo na	kena-avagamyate / sADya-svarga-viSizwasya svarga-sADane kartR-tva-anvayaH na
   ghaṭata iti cet / niyojyatvānvayo 'pi na ghaṭata iti hi	Gawate iti ced / niyojya-tva-anvayaH api na GawataH iti hi
   svargasādhanatvaniścayaḥ / sa tu śāstrasiddhe kartṛtvānvaye	svarga-sADanatva-niScayaH / sa tu SAstra-sidDe kartR-tva-anvaye
   svargasādhanatvaniścayaḥ kriyate / yathā bhoktukāmo devadattagṛhaṃ gacched	svarga-sADana-tva-niScayaH kriyate / yaTA Boktu-kAmaH devadatta-gRham gacCet-
   ityukte bhojanakāmasya devadattagṛhagamane kartṛtvaśravaṇād eva	iti-ukte Bojana-kAmasya devadatta-gRha-gamane kartR-tva-SravaNAt eva
   prāgajñātam api bhojanasādhanatvaṃ devadattagṛhagamanasyāvagamyate / evam	prAc-ajQAtam api Bojana-sADana-tvam devadatta-gRha-gamanasya-avagamyate / evam
   atrāpi bhavati / na kriyāntaraṃ prati kartṛtayā śrutasya kriyāntare	atra-api Bavati / na kriyA-antaram prati kartR-tayA Srutasya kriyA-antare
   kartṛtvakalpanaṃ yuktam yajeteti hi yāgakartṛtayā śrutasya biddhau	kartR-tva-kalpanam yuktam yajeta-iti hi yAga-kartR-tayA Srutasya bidDO
   kartṛtvakalpanaṃ kriyate / buddheḥ kartṛtvakalpanam eva hi niyojyatvam /	kartR-tva-kalpanam kriyate / budDeH kartR-tva-kalpanam eva hi niyojya-tvam /
   yathoktaṃ	yaTA-uktam
   niyojya sarvakāryaṃ yaḥ svakīyatvena budhyate /	niyojya sarva-kAryam yaH svakIya-tvena buDyate /
   iti / yaṣṭṛtvānuguṇaṃ tadbodhṛtvam iti cet / devadattaḥ paced iti pāke	iti / yazwR-tva-anuguNam tat-boDR-tvam iti ced / devadattaH pacet iti pAke
   kartṛtayā śrutasya devadattasya pākārthagamanaṃ pākānuguṇam iti gamane	kartR-tayA Srutasya devadattasya pAka-arTa-gamanam pAka-anuguNam iti gamane
   kartṛtvakalpanaṃ na yujyate /	kartR-tva-kalpanam na yujyate /
   kiṃ ca liṅādiśabdavācyaṃ sthāyirūpaṃ kim ity apūrvam āśrīyate /	kim ca liFA-Adi-Sabda-vAcyam sTAyi-rUpam kim iti apUrvam ASrIyate /
   svargakāmapadasamabhivyāhārānupapatter iti cet / kātrānupapattiḥ /	svarga-kAma-pada-samaBivyAhAra-anupapatteH iti ced / kAtra-anupapattiH /
   siṣādhayiṣitasvargo hi svargakāmaḥ / tasya svargakāmasya	sizA-Dayizita-svargaH hi svarga-kAmaH / tasya svarga-kAmasya
   kālāntarabhāvisvargasiddhau kṣaṇabhaṅginī yāgādikriyā na samartheti cet /	kAla-antara-BAvi-svarga-sidDO kzaNa-BaFginI yAga-Adi-kriyA na samarTa-iti ced /
   anāghrātavedasiddhāntānām iyam anupapattiḥ / sarvaiḥ karmabhir ārādhitaḥ	anAGrAtaveda-sidDAntAnAm iyam anupapattiH / sarvEH karmaBiH ArADitaH
   parameśvaro bhagavān nārāyaṇas tattadiṣṭaṃ phalaṃ dadātīti vedavido	parameSvaraH BagavAn nArAyaNaH tat-tat-izwam Palam dadAti-iti veda-vidaH-
   vadanti / yathāhur vedavidagresarā dramiḍācāryāḥ phalasaṃbibhatsayā hi	vadanti / yaTA-AhuH veda-vid-agresarAH dramixA-AcAryAH Pala-saMbiBat-sayA hi
   karmabhir ātmānaṃ piprīṣanti sa prīto 'laṃ phalāyeti śāstramaryādā iti /	karmaBiH AtmAnam piprIzanti sa prItaH alam PalAya-iti SAstra-maryAdAH iti /
   phalasaṃbandhecchayā karmabhir yāgadānahomādibhir indriyādidevatāmukhena	Pala-saMbanDa-icCayA karmaBiH yAga-dAna-homa-AdiBiH indriya-Adi-devatA-muKena
   tattadantaryāmirūpeṇāvasthitam indrādiśabdavācyaṃ paramātmānaṃ bhagavantaṃ	tad-tad-antaryAmi-rUpeNa-avasTitam indra-Adi-Sabda-vAcyam paramAtmAnam Bagavantam
   vāsudevam ārirādhayiṣanti, sa hi karmabhir ārādhitas teṣām iṣṭāni phalāni	vAsudevam ArirADayizanti, sa hi karmaBiH ArADitaH tezAm izwAni PalAni
   prayacchatītyarthaḥ / tathā ca śrutiḥ iṣṭāpūrtaṃ bahudhā jātaṃ jāyamānaṃ	prayacCati-iti-arTaH / taTA ca SrutiH izwApUrtam bahuDA jAtam jAyamAnam
   viśvaṃ bibharti bhuvanasya nābhir iti / iṣṭāpūrtam iti	viSvam biBarti Buvanasya nABiH iti / izwApUrtam iti
   sakalaśrutismṛticoditaṃ karmocyate / tadviśvaṃ bibharti	sakala-Sruti-smRti-coditam karma-ucyate / tad-viSvam biBarti
   indrāgnivaruṇādisarvadevatāsaṃbandhitayā pratīyamānaṃ	indra-agni-varuNa-Adi-sarva-devatA-saMbanDi-tayA pratIyamAnam
   tattadantarātmatayāvasthitaḥ paramapuruṣaḥ svayam eva bibharti svayam eva	tad-tad-antarAtma-tayA-avasTitaH parama-puruzaH svayam eva biBarti svayam eva
   svīkaroti / bhuvanasya nābhiḥ brahmakṣatrādisarvavarṇapūrṇasya bhuvanasya	svIkaroti / Buvanasya nABiH brahma-kzatra-Adi-sarva-varNa-pUrNasya Buvanasya
   dhārakaḥ tais taiḥ karmabhir ārādhitas tattadiṣṭaphalapradānena bhuvanānāṃ	DArakaH tEH tEH karmaBiH ArADitaH tad-tad-izwa-Pala-pradAnena BuvanAnAm
   dhāraka iti nābhir ityuktaḥ / agnivāyuprabhṛtidevatāntarātmatayā	DArakaH iti nABiH iti-uktaH / agni-vAyu-praBRti-devatA-antara-Atma-tayA
   tattacchabdābhidheyo 'yam evety āha tad evāgnis tadvāyus tatsūryas tad u	tad-tad-Sabda-aBiDeyaH ayam eva-iti Aha tat eva-agniH tad-vAyuH tad-sUryaH tat u
   candramā iti / yathoktaṃ bhagavatā	candramAH iti / yaToktam BagavatA
   yo yo yām yāṃ tanuṃ bhaktaḥ śraddhayārcitum icchati /	yaH yaH yAm yAm tanum BaktaH SradDayA-arcitum icCati /
   tasya tasyācalāṃ śraddhāṃ tām eva vidadhāmy aham //	tasya tasya-acalAm SradDAm tAm eva vidaDAmi aham //
   sa tasya śraddhayā yuktas tasyārādhanam īhate /	sa tasya SradDayA yuktaH tasya-ArADanam Ihate /
   labhate ca tataḥ kāmān mayaiva vihitān iha tān // iti /	laBate ca tatas kAmAn mayA-eva vihitAn iha tAn // iti /
   yāṃ yāṃ tanum itīndrādidevatāviśeṣās tattadantaryāmitayāvasthitasya	yAm yAm tanum iti-indra-Adi-devatA-viSezAH tat-tad-antaryAmi-tayA-avasTitasya
   bhagavatas tanavaḥ śarīrāṇītyarthaḥ /	BagavataH tanavaH SarIrANi-iti-arTaH /
   ahaṃ hi sarvayajñānāṃ bhoktā ca prabhur eva ca /	aham hi sarva-yajQAnAm BoktA ca praBuH eva ca /
   ityādi / prabhur eva ceti sarvaphalānāṃ pradātā cetyarthaḥ / yathā ca	ityAdi / praBuH eva ca-iti sarva-PalAnAm pradAtA ca-iti-arTaH / yaTA ca
   yajñais tvam ijyase nityaṃ sarvadevamayācyuta /	yajQEH tvam ijyase nityam sarva-deva-maya-acyuta /
   yaiḥ svadharmaparair nātha narair ādādhito bhavān /	yEH svaDarma-parEH nATa narEH AdADitaH BavAn /
   te taranty akhilām etāṃ mayām ātmavimuktaye //	te taranti aKilAm etAm mayAm Atma-vimuktaye //
   iti / setihāsapurāṇeṣu sarveṣv eva vedeṣu sarvāṇi karmāṇi	iti / sa-itihAsa-purANezu sarvezu eva vedezu sarvANi karmANi
   sarveśvarārādhanarūpāṇi, tais taiḥ karmabhir ārādhitaḥ puruṣottamas	sarva-ISvara-ArADana-rUpANi, tEH tEH karmaBiH ArADitaH puruzottamas
   tattadiṣṭaṃ phalaṃ dadātīti tatra tatra prapañcitam / evam hi sarvaśaktiṃ	tat-tat-izwam Palam dadAti-iti tatra tatra prapaQcitam / evam hi sarva-Saktim
   sarvajñaṃ sarveśvaraṃ bhagavantam indrādidevatāntaryāmirūpeṇa	sarvajQam sarveSvaram Bagavantam indra-Adi-devatA-antaryAmi-rUpeNa
   yāgadānahomādivedoditasarvakarmaṇāṃ bhoktāraṃ sarvaphalānāṃ pradātāraṃ ca	yAga-dAna-homa-Adi-veda-udita-sarva-karmaNAm BoktAram sarva-PalAnAm pradAtAram ca
   sarvāḥ śrutayo vadanti / caturhotāro yatra saṃpadaṃ gacchanti devair	sarvAH SrutayaH vadanti / catur-hotAraH yatra saMpadam gacCanti devEH-
   ityādyāḥ / caturhotāro yajñāḥ, yatra paramātmani deveṣv	ityAdyAH / catur-hotAraH yajQAH, yatra paramAtmani devezu-
   antaryāmirūpeṇāvasthite, devaiḥ saṃpadaṃ gacchanti devaiḥ saṃbandhaṃ	antaryAmi-rUpeNa-avasTite, devEH saMpadam gacCanti devEH saMbanDam
   gacchanti yajñā ityarthaḥ / antaryāmirūpeṇāvasthitasya paramātmanaḥ	gacCanti yajQAH iti-arTaH / antaryAmi-rUpeNa-avasTitasya paramAtmanaH
   śarīratayāvasthitānām indrādīnāṃ yāgādisaṃbandha ity uktaṃ bhavati /	SarIra-tayA-avasTitAnAm indra-AdInAm yAga-Adi-saMbanDaH iti uktam Bavati /
   yathoktaṃ bhagavatā	yaTA-uktam BagavatA
   bhoktāraṃ yajñatapasāṃ sarvalokamaheśvaram /	BoktAram yajQa-tapasAm sarva-loka-maheSvaram /
   iti / tasmād agnyādidevatāntarātmabhūtaparamapuruṣārādhanarūpabhūtāni	iti / tasmAt agni-Adi-devatA-antarAtma-BUta-parama-puruza-ArADana-rUpa-BUtAni
   sarvāṇi karmāṇi, sa eva cābhilaṣitaphalapradāteti kim atrāpūrveṇa	sarvANi karmANi, saH eva ca-aBilazita-Pala-pradAtA-iti kim atra-apUrveNa
   vyutpattipathadūravartinā vācyatayābhyupagatena kalpitena vā prayojanam /	vyutpatti-paTa-dUra-vartinA vAcya-tayA-aByupagatena kalpitena vA prayojanam /
   evaṃ ca sati liṅādeḥ ko 'yam arthaḥ parigṛhīto bhavati / yaja devapūjāyām	evam ca sati liFA-AdeH kaH ayam arTaH parigRhItaH Bavati / yaja deva-pUjAyAm
   iti devatārādhanabhūtayāgādeḥ prakṛtyarthasya kartṛvyāpārasādhyatāṃ	iti devatA-ArADana-BUta-yAga-AdeH prakRti-arTasya kartR-vyA-pAra-sADyatAm
   vyutpattisiddhāṃ liṅādayo 'bhidadhatīti na kiṃcid anupapannam /	vyutpatti-sidDAm liFA-AdayaH aBidaDati-iti na kiMcid anupapannam /
   kartṛvācināṃ pratyayānāṃ prakṛtyarthasya kartṛvyāpārasaṃbandhaprakāro hi	kartR-vAcinAm pratyayAnAm prakRti-arTasya kartR-vyApAra-saMbanDa-prakAraH hi
   vācyaḥ / bhūtavartamānādikam anye vadanti / liṅādayas tu	vAcyaH / BUta-vartamAna-Adikam anye vadanti / liFa-AdayaH tu
   kartṛvyāpārasādhyatāṃ vadanti /	kartR-vyApAra-sADya-tAm vadanti /
   api ca kāminaḥ kartavyatā karma vidhāya karmaṇo devatārādhanarūpatāṃ	api ca kAminaH kartavyatA karma viDAya karmaNaH devatA-ArADana-rUpa-tAm
   taddvārā phalasaṃbhavaṃ ca tattatkarmavidhivākyāny eva vadanti / vāyavyaṃ	tad-dvArA Pala-saMBavam ca tad-tad-karma-viDi-vAkyAni eva vadanti / vAyavyam
   śvetam ālabhata bhūtikāmo vāyur vai kṣepiṣṭhā devatā vāyum eva svena	Svetam AlaBata BUti-kAmaH vAyuH vE kzepizWAH devatAH vAyum eva svena
   bhāgadheyenopadhāvati sa evainaṃ bhūtiṃ gamayatītyādīni / nātra	BAgaDeyena-upaDAvati saH eva-enam BUtim gamayati-ityAdIni / na-atra
   phalasiddhyanupapattiḥ kāpi dṛśyata iti phalasādhanatvāvagatir	Pala-sidDi-anupapattiH kA-api dRSyate iti Pala-sADanatva-avagatiH-
   aupādānikīty api na saṃgacchati / vidhyapekṣitaṃ yāgādeḥ	OpAdAnikI-iti api na saMgacCati / viDi-apekzitam yAga-AdeH
   phalasādhanatvaprakāraṃ vākyaśeṣa eva bodhayatītyarthaḥ / tasmād	Pala-sADana-tva-prakAram vAkya-SezaH eva boDayati-iti-arTaH / tasmAt-
   brāhmaṇāya nāpaguretety atrāpagoraṇaniṣedhavidhiparavākyaśeṣe śrūyamāṇaṃ	brAhmaNAya na-apagureta-iti atra-apagoraNa-nizeDa-viDi-para-vAkya-Seze SrUyamANam
   niṣedhyasyāpagoraṇasya śatayātanāsādhanatvaṃ niṣedhavidhyupayogīti hi	nizeDyasya-apagoraNasya Sata-yAtanA-sA-Dana-tvam nizeDa-viDi-upayogI-iti hi
   svīkriyate / atra punaḥ kāminaḥ kartavyatayā vihitasya yāgādeḥ	svIkriyate / atra punar kAminaH kartavya-tayA vihitasya yAga-AdeH
   kāmyasvargādisādhanatvaprakāraṃ vākyaśeṣāvagatam anādṛtya kim ity	kAmya-svarga-Adi-sADana-tva-prakAram vAkya-Seza-avagatam anAdRtya kim iti-
   upādānena yāgādeḥ phalasādhanatvaṃ parikalpyate / hiraṇyanidhim apavarake	upAdAnena yAga-AdeH Pala-sADana-tvam parikalpyate / hiraNya-niDim apavarake
   nidhāya yācate kodravādilubdhaḥ kṛpaṇaṃ janam iti śrūyate tad etad yuṣmāsu	niDAya yAcate kodrava-Adi-lubDaH kRpaNam janam iti SrUyate tat etat yuzmAsu
   dṛśyate / śatayātanāsādhanatvam api nādṛṣṭadvāreṇa / coditāny anutiṣṭho	dRSyate / Sata-yAtanA-sA-Dana-tvam api na-adRzwa-dvAreNa / coditAni anutizWaH-
   vihitaṃ karmākurvato ninditāni ca kurvataḥ sarvāṇi sukhāni duḥkhāni ca	vihitam karma-akurvataH ninditAni ca kurvataH sarvANi suKAni duHKAni ca
   paramapuruṣānugrahanigrahābhyām eva bhavanti / eṣa hy evānandayati atho so	parama-puruza-anugraha-nigrahAByAm eva Bavanti / eza hi eva-Anandayati aTo saH-
   'bhayaṃ gato bhavati atha tasya bhayaṃ bhavati bhīṣāsmād vātaḥ pavate	aBayam gataH Bavati aTa tasya Bayam Bavati BIzA-asmAt vAtaH pavate
   bhīṣodeti sūryo bhīṣāsmād agniś candraś ca mṛtyur dhāvati pañcamaḥ iti /	BIzA-udeti sUryaH BIzA-asmAt agniH candraH ca mRtyuH DAvati paQcamaH iti /
   etasya vā akṣarasya praśāsane gārgi sūryācandramasau vidhṛtau tiṣṭhataḥ	etasya vE akzarasya praSAsane gArgi sUryAcandramasO viDRtO tizWataH
   etasya vā akṣarasya praśāsane gārgi dadato manuṣyāḥ praśaṃsanti yajamānaṃ	etasya vE akzarasya praSAsane gArgi dadataH manuzyAH praSaMsanti yajamAnam
   devā darvīṃ pitaro 'nvāyattā ityādyanekavidhāḥ śrutayaḥ santi / yathoktaṃ	devAH darvIm pitaraH anvAyattAH ityAdi-anekaviDAH SrutayaH santi / yaTA-uktam
   dramiḍabhāṣye tasyājñayā dhāvati vāyur nadyaḥ sravanti tena ca kṛtasīmāno	dramixa-BAzye tasya-AjQayA DAvati vAyuH nadyaH sravanti tena ca kRta-sImAnaH-
   jalāśayāḥ samadā iva meṣavirsapitaṃ kurvantīti / tatsaṃkalpanibandhanā	jalASayAH sa-madAH iva meza-virsapitam kurvanti-iti / tad-saMkalpa-nibanDanA
   hīme loke na cyavante na sphuṭante / svaśāsanānuvartināṃ jñātvā kāruṇyāt	hi-ime loke na cyavante na sPuwante / sva-SAsana-anuvartinAm jQAtvA kAruNyAt-
   sa bhagavān vardhayeta vidvān karmadakṣa iti ca /	sa BagavAn varDayeta vidvAn karma-dakzaH iti ca /
   paramapuruṣayāthātmyajñānapūrvakatadupāsanādivihitakarmānuṣṭhāyinas	parama-puruza-yATAtmya-jQAna-pUrvaka-tad-upAsana-Adi-vihita-karma-anuzWAyinas
   tatprasādāt tatprāptiparyantāni sukhāny abhayaṃ ca yathādhikāraṃ bhavanti	tad-prasAdAt tad-prApti-paryantAni suKAni aBayam ca yaTA-aDikAram Bavanti
   / tajjñānapūrvakaṃ tadupāsanādivihitaṃ karmākurvato ninditāni ca kurvatas	/ tat-jQAna-pUrvakam tad-upAsana-Adi-vihitam karma-akurvataH ninditAni ca kurvatas
   tannigrahād eva tadaprāptipūrvakāparimitaduḥkhāni bhayaṃ ca bhavanti /	tad-nigrahAt eva tad-aprApti-pUrvakA-parimita-duHKAni Bayam ca Bavanti /
   yathoktaṃ bhagavatā	yaTA-uktam BagavatA
   niyataṃ kuru karma tvaṃ karma jyāyo hy akarmaṇaḥ /	niyatam kuru karma tvam karma jyAyaH hi akarmaNaH /
   ityādinā kṛtsnaṃ karma jñānapūrvakam anuṣṭheyaṃ vidhāya	ityAdinA kRtsnam karma jQAna-pUrvakam anuzWeyam viDAya
   mayi sarvāṇi karmāṇi saṃnyasya	mayi sarvANi karmANi saMnyasya
   iti sarvasya karmaṇaḥ svārādhanatām ātmanāṃ svaniyāmyatāṃ ca pratipādya	iti sarvasya karmaNaH sva-ArADana-tAm AtmanAm sva-niyAmyatAm ca pratipAdya
   ye me matam idaṃ nityam anutiṣṭhanti mānavāḥ /	ye me matam idam nityam anutizWanti mAnavAH /
   śraddhāvanto 'nasūyanto mucyante te 'pi karmabhiḥ //	SradDAvantaH anasUyantaH mucyante te api karmaBiH //
   ye tv etadabhyasūyanto nānutiṣṭhanti me matam /	ye tu etat-aByasUyantaH na-anutizWanti me matam /
   sarvajñānavimūḍhāṃs tān viddhi naṣṭān acetasaḥ //	sarva-jQAna-vimUXAn tAn vidDi nazwAn acetasaH //
   iti svājñānuvartinaḥ praśasya viparītān vinindya punar api svājñānupālanam	iti sva-AjQA-anuvartinaH praSasya viparItAn vinindya punar api su-a-AjQA-anupAlanam
   akurvatām āsur aprakṛtyantarbhāvam abhidhāyādhamā gatiś coktā	akurvatAm AsuH aprakRti-antarBAvam aBiDAya-aDamA gatiH ca-uktA
   tān ahaṃ dviṣataḥ krūrān saṃsāreṣu narādhamān /	tAn aham dvizataH krUrAn saMsArezu nara-aDamAn /
   kṣipāmy ajasram aśubhān āsurīṣv eva yoniṣu //	kzipAmi ajasram aSuBAn AsurIzu eva yonizu //
   āsurīṃ yonim āpannā mūḍhā janmani janmani /	AsurIm yonim ApannA mUXAH janmani janmani /
   mām aprāpyaiva kaunteya tato yānty adhamāṃ gatim // iti /	mAm aprApya-eva kOnteya tatas yAnti aDamAm gatim // iti /
   sarvakarmāṇy api sadā kurvāṇo madvypāśrayaḥ /	sarva-karmANi api sadA kurvANaH mad-vypASrayaH /
   matprasādād avāpnoti śāśvataṃ padam avyayam //	mad-prasAdAt avApnoti SASvatam padam avyayam //
   iti ca svājñānuvartināṃ śāśvataṃ padaṃ coktam / aśrutavedāntānāṃ karmaṇy	iti ca su-a-AjQA-anuvartinAm SASvatam padam ca-uktam / aSruta-veda-antAnAm karmaNi-
   aśraddhā mā bhūd iti devatādhikaraṇe 'tivādāḥ kṛtāḥ karmamātre yathā	aSradDA mA BUt iti devatA-aDikaraNe ativAdAH kRtAH karma-mAtre yaTA
   śraddhā syād iti sarvam ekaśāstram iti vedavitsiddhāntaḥ /	SradDA syAt iti sarvam eka-SAstram iti veda-vid-sidDAntaH /
   tasyaitasya parasya brahmaṇo	tasya-etasya parasya brahmaNaH-
   nārāyaṇasyāparicchedyajñānānandāmalatvasvarūpavajjñānaśaktibalāiśvaryavīryatejaḥprabhṛtyanavadhikātiśayāsaṃkhyeyakalyāṇaguṇavatsvasaṃkalpapravartyasvetarasamastacidacidvastujātavatsvābhimatasvānurūpaikarūpadivyarūpataducitaniratiśayakalyāṇavividhānaṃtabhūṣaṇasvaśaktisadṛśāparimitānantāścaryanānāvidhāyudhasvābhimatānurūpasvarūpaguṇavibhavāiśvaryaśīlādyanavadhikamahimamahisīsvānurūpakalyāṇajñānakriyādyaparimeyaguṇānantaparijanaparicchedasvocitanikhilabhogyabhogopakaraṇādyanantamahāvibhavāvāṅmanasagocarasvarūpasvabhāvadivyasthānādinityatāniravadyatāgocarāś	nArAyaNasya-aparicCedya-jQAna-Ananda-amala-tva-svarUpa-vat-jQAna-Sakti-balAi-Svarya-vIrya-tejaH-praBRti-anavaDika-atiSaya-asaMKyeya-kalyANa-guNavatsvas
   ca sahasraśaḥ śrutayaḥ santi / vedāham etaṃ puruṣaṃ mahāntam ādityavarṇaṃ	ca sahasraSas SrutayaH santi / veda-aham etam puruzam mahAntam Aditya-varNam
   tamasaḥ parastāt / ya eṣo 'ntarāditye hiraṇmayaḥ puruṣaḥ / tasya yathā	tamasaH parastAt / yaH ezaH antarAditye hiraNmayaH puruzaH / tasya yaTA
   kapyāsaṃ puṇḍarīkam evam akṣiṇī / ya eṣo 'ntarhṛdaya ākāśas tasminn ayaṃ	kapyAsam puNxarIkam evam akziNI / yaH ezaH antar-hRdayaH AkASaH tasmin ayam
   puruṣo manomayo 'mṛto hiraṇmayaḥ manomaya iti manasaiva viśuddhena gṛhyata	puruzaH manaH-mayaH amRtaH hiraNmayaH manaH-mayaH iti manasA-eva viSudDena gRhyata
   ityarthaḥ sarve nimeṣā jajñire vidyutaḥ puruṣād adhi vidyudvarṇāt puruṣād	iti-arTaH sarve nimezAH jajQire vidyutaH puruzAt aDi vidyut-varNAt puruzAt-
   ityarthaḥ nīlatoyadamadhyasthā vidyullekheva bhāsvarā madhyasthanīlatoyadā	iti-arTaH nIla-toyada-maDya-sTA vidyut-leKA-iva BAsvarA maDyasTa-nIla-toyadA
   vidyullekheva seyaṃ daharapuṇḍarīkamadhyasthākāśavartinī vahnirśikhā	vidyut-leKA-iva sA-iyam dahara-puNxarIka-maDya-sTa-AkASa-vartinI vahniH-SiKA
   svāntarnihitanīlatoyadābhaparamātmasvarūpā avāntarnihitanīlatoyadā visyud	sva-antar-nihita-nIla-toyada-ABa-param-Atma-svarUpAH avAntar-nihita-nIla-toyadAH visyud
   ivābhātītyarthaḥ / manomayaḥ prāṇaśarīro bhārūpaḥ / satyakāmaḥ	iva-aBAti-iti-arTaH / manaH-mayaH prANa-SarIraH BA-rUpaH / satyakAmaH
   satyasaṃkalpaḥ / ākāśātmā sarvakāmā sarvakāmaḥ sarvagandhaḥ sarvarasaḥ	satya-saMkalpaH / AkASa-AtmA sarva-kAmA sarva-kAmaH sarvaganDaH sarva-rasaH
   sarvam idam abhyātto 'vākyānādaraḥ / māhārajanaṃ vāsa ityādyāḥ / asyeśānā	sarvam idam aByAttaH avAkyAnAdaraH / mAhArajanam vAsaH ityAdyAH / asya-ISAnA
   jagato viṣṇupatnī / hrīś ca te lakṣmīś ca patnyau /tadviṣṇoḥ paramaṃ padaṃ	jagataH vizNu-patnI / hrIH ca te lakzmIH ca patnyO /tad-vizNoH paramam padam
   sadā paśyanti sūrayaḥ / kṣayantam asya rajasaḥ parāke / yad ekam avyaktam	sadA paSyanti sUrayaH / kzayantam asya rajasaH parAke / yat ekam avyaktam
   anantarūpaṃ viśvaṃ purāṇaṃ tamasaḥ parastāt / yo veda nihitaṃ guhāyāṃ	ananta-rUpam viSvam purANam tamasaH parastAt / yaH veda nihitam guhAyAm
   parame vyoman / yo 'syādhyakṣaḥ parame vyoman / tad eva tad u bhavyamā	parame vyoman / yaH asya-aDyakzaH parame vyoman / tat eva tat u Bavyam-A
   idaṃ tadakṣare parame vyoman nityādiśrutiśataniścito 'yam arthaḥ /	idam tat-akzare parame vyoman nitya-Adi-Sruti-Sata-niScitaH ayam arTaH /
   tadviṣṇoḥ paramaṃ padam iti viṣṇoḥ parasya brahmaṇaḥ paraṃ padaṃ sadā	tat-vizNoH paramam padam iti vizNoH parasya brahmaNaH param padam sadA
   paśyanti sūraya iti vacanāt sarvakāladarśanavantaḥ paripūrṇajñānāḥ kecana	paSyanti sUrayaH iti vacanAt sarva-kAla-darSanavantaH paripUrNa-jQAnAH kecana
   santīti vijñāyate / ye sūrayas te sadā paśyantīti vacanavyaktiḥ, ye sadā	santi-iti vijQAyate / ye sUrayaH te sadA paSyanti-iti vacana-vyaktiH, ye sadA
   paśyanti te sūraya iti vā / ubhayapakṣe 'py anekavidhānaṃ na saṃbhavatīti	paSyanti te sUrayaH iti vA / uBaya-pakze api aneka-viDAnam na saMBavati-iti
   cet / na / aprāptatvāt sarvasya sarvaviśiṣṭaṃ paramasthānaṃ vidhīyate /	ced / na / aprApta-tvAt sarvasya sarva-viSizwam parama-sTAnam viDIyate /
   yathoktaṃ tadguṇās te vidhīyerann avibhāgād vidhānārthe na ced anyena	yaTA-uktam tad-guNAH te viDIyeran aviBAgAt viDAna-arTe na ced anyena
   śiṣṭā iti / yathā yadāgneyo 'ṣṭākapāla ityādikarmavidhau karmaṇo guṇānāṃ	SizwAH iti / yaTA yat-AgneyaH azwAkapAlaH ityAdi-karma-viDO karmaNaH guNAnAm
   cāprāptatvena sarvaguṇaviśiṣṭaṃ karma vidhīyate tathātrāpi sūribhiḥ sadā	ca-aprApta-tvena sarva-guNa-viSizwam karma viDIyate taTA-atra-api sUriBiH sadA
   dṛśyatvena viṣṇoḥ paramasthānam aprāptaṃ pratipādayatīti na kaścid	dRSya-tvena vizNoH parama-sTAnam aprAptam pratipAdayati-iti na kaScid-
   virodhaḥ / karaṇamantrāḥ kriyamāṇānuvādinaḥ stotraśastrarūpā japādiṣu	viroDaH / karaNa-mantrAH kriyamANa-anuvAdinaH stotra-Sastra-rUpAH japa-Adizu
   viniyuktāś ca prakaraṇapathitāś cāprakaraṇapathitāś ca svārthaṃ sarvaṃ	viniyuktAH ca prakaraNa-paTitAH ca-aprakaraNa-paTitAH ca sva-arTam sarvam
   yathāvasthitam evāprāptam aviruddhaṃ brāhmaṇavad bodhayantīti hi vaidikāḥ	yaTA-avasTitam eva-aprAptam avirudDam brAhmaNa-vat boDayanti-iti hi vEdikAH
   / pragītamantrasādhyaguṇaguṇiabhimānaṃ stotram /	/ pragIta-mantra-sADya-guNa-guNi-aBimAnam stotram /
   apragītamantrasādhyaguṇaguṇiniṣṭhaguṇābhidhānaṃ śastram /	apragIta-mantra-sADya-guNa-guNi-nizWa-guNa-aBiDAnam Sastram /
   niyuktārthaprakāśanāṃ ca devatādiṣv aprāptāviruddhaguṇaviśeṣaprtipādanaṃ	niyukta-arTa-prakASanAm ca devatA-Adizu aprApta-avirudDa-guNa-viSeza-prti-pAdanam
   viniyogānuguṇam eva / neyaṃ śrutir muktajanaviṣayā / teśāṃ	viniyoga-anuguNam eva / na-iyam SrutiH mukta-jana-vizayA / teSAm
   sadādarśanānupapatteḥ / na+pi muktapravāhaviṣayā / sadā paśyantīty	sadA-adarSana-anupapatteH / na+pi mukta-pravAha-vizayAH / sadA paSyanti-iti-
   ekaikakartṛkaviṣayatayā pratīteḥ śrutibhaṅgaprasaṅgāt / mantrārthavādagatā	ekEka-kartRka-vizaya-tayA pratIteH Sruti-BaFga-prasaFgAt / mantra-arTa-vAda-gatA
   hy arthāḥ kāryaparatve 'pi siddhyantītyuktam / kiṃ punaḥ siddhavastuny eva	hi arTAH kArya-paratve api sidDyanti-iti-uktam / kim punar sidDa-vastuni eva
   tātparye vyutpattisiddha iti sarvam upapannam / nanu cātra tadviṣṇoḥ	tAtparye vyutpatti-sidDaH iti sarvam upapannam / nanu ca-atra tat-vizNoH
   paramaṃ padam iti parasvarūpam eva paramapadaśabdenābhidhīyate /	paramam padam iti para-svarUpam eva parama-pada-Sabdena-aBiDIyate /
   samastaheyarahitaṃ viṣṇvākhyaṃ paraṃ padam ityādiṣv avyatirekadarśanāt /	samasta-heya-rahitam vizNu-AKyam param padam iti-Adizu avyatireka-darSanAt /
   naivam / kṣayantam asya rajataḥ parāke, tadakṣare parame vyoman, yo	na-evam / kzayantam asya rajataH parAke, tat-akzare parame vyoman, yaH-
   asyādhyākṣaḥ parame vyoman, yo veda nihitaṃ guhāyāṃ parame vyoman	asya-aDyAkzaH parame vyoman, yaH veda nihitam guhAyAm parame vyoman
   nityādiṣu paramasthānasyaiva darśanam / tadviṣṇoḥ paramaṃ padam iti	nitya-Adizu parama-sTAnasya-eva darSanam / tat-vizNoH paramam padam iti
   vyatirekanirdeśāc ca / viṣṇvākhyaṃ paramaṃ padam iti viśeṣaṇād anyad api	vyatireka-nirdeSAt ca / vizNu-AKyam paramam padam iti viSezaNAt anyat api
   paramaṃ padaṃ vidyata iti ca tenaiva jñāyate / tad idaṃ parasthānaṃ	paramam padam vidyate iti ca tena-eva jQAyate / tat idam para-sTAnam
   sūribhiḥ sadādṛśyatvena pratipādyate /	sUriBiH sadA-adRSya-tvena pratipAdyate /
   etaduktaṃ bhavati kvacitparasthānaṃ paramapadaśabdena pratipādyate,	etat-uktam Bavati kvacid-para-sTAnam parama-pada-Sabdena pratipAdyate,
   kvacitprakṛtiviyuktātmasvarūpaṃ, kvacidbhagavatsvarūpam / tadviṣṇoḥ	kvacid-prakRti-viyukta-Atma-svarUpaM, kvacid-Bagavat-sva-rUpam / tat-vizNoH
   paramaṃ padaṃ sadā paśyanti sūraya iti parasthānam /	paramam padam sadA paSyanti sUrayaH iti para-sTAnam /
   sargasthityantakāleṣu trividhaiva pravartate /	sarga-sTiti-anta-kAlezu triviDA-eva pravartate /
   guṇapravṛttyā paramaṃ padaṃ tasyāguṇaṃ mahat //	guNa-pravRttyA paramam padam tasya-aguNam mahat //
   ityatra prakṛtiviyuktātmasvarūpam /	iti-atra prakRti-viyukta-Atma-svarUpam /
   samastaheyarahitaṃ viṣṇvākhyaṃ paramaṃ padam /	samasta-heya-rahitam vizNu-AKyam paramam padam /
   ityatra bhagavatsvarūpam / trīṇy apy etāni paramaprāptatvena	iti-atra Bagavat-svarUpam / trINi api etAni parama-prApta-tvena
   paramapadaśabdena pratipādyante / kathaṃ trayāṇāṃ paramaprāpyatvam iti cet	parama-pada-Sabdena pratipAdyante / kaTam trayANAm parama-prApya-tvam iti ced-
   / bhagavatsvarūpaṃ paramaprāpyatvād eva paramaṃ padam / itarayor api	/ Bagavat-svarUpam parama-prApya-tvAt eva paramam padam / itarayoH api
   bhagavatprāptigarbhatvād eva paramapadatvam /	Bagavat-prApti-garBa-tvAt eva parama-pada-tvam /
   sarvakarmabandhavinirmuktātmasvarūpāvāptir bhagavatprāptigarbhā / ta ime	sarva-karma-banDa-vinirmukta-Atma-svarUpa-avAptiH Bagavat-prApti-garBAH / te ime
   satyāḥ kāmā anṛtāpidhānā iti bhagavato guṇagaṇasya	satyAH kAmAH anRta-apiDAnAH iti BagavataH guNa-gaNasya
   tirodhāyakatvenānṛtaśabdena svakarmaṇaḥ pratipādanam /	tiroDAyaka-tvena-anRta-Sabdena sva-karmaNaH pratipAdanam /
   anṛtarūpatirodhānaṃ kṣetrajñakarmeti katham avagamyata iti cet /	anRta-rUpa-tiroDAnam kzetrajQa-karma-iti kaTam avagamyate iti ced /
   avidyā karmasaṃjñānyā tṛtīyā śaktir iṣyate /	avidyA karma-saMjQA-anyA tRtIyA SaktiH izyate /
   yathā kṣetrajñaśaktiḥ sā veṣṭitā nṛpa sarvagā //	yaTA kzetrajQa-SaktiH sA vezwitA nRpa sarvagAH //
   saṃsāratāpān akhilān avāpnoty atisaṃtatān /	saMsAra-tApAn aKilAn avApnoti ati-saMtatAn /
   tayā tirohitatvāc ca	tayA tirohita-tvAt ca
   ityādivacanāt /	ityAdi-vacanAt /
   parasthānaprāptir api bhagavatprāptigarbhaiveti suvyaktam / kṣayantam asya	para-sTAna-prAptiH api Bagavat-prApti-garBA-eva-iti su-vyaktam / kzayantam asya
   rajasaḥ parāka iti rajataḥśabdena triguṇātmikā prakṛtir ucyate kevalasya	rajasaH parAkaH iti rajataH-Sabdena triguNa-AtmikA prakRtiH ucyate kevalasya
   rajaso 'navasthānāt / imāṃ triguṇātmikāṃ prakṛtim atikramya sthite sthāne	rajasaH anavasTAnAt / imAm triguNa-AtmikAm prakRtim atikramya sTite sTAne
   kṣayantam vasantam ityarthaḥ / anena triguṇātmakāt kṣetrajñasya	kzayantam vasantam iti-arTaH / anena triguNa-AtmakAt kzetrajQasya
   bhogyabhūtād vastunaḥ parastād viṣṇor vāsasthānam iti gamyate / vedāham	Bogya-BUtAt vastunaH parastAt vizNoH vAsasTAnam iti gamyate / veda-aham
   etaṃ	etam
   puruṣaṃ mahāntam ādityavarṇaṃ tamasaḥ parastād ityatrāpi tamaḥśabdena	puruzam mahAntam Aditya-varNam tamasaH parastAt iti-atra-api tamaH-Sabdena
   saiva prakṛtir ucyate / kevalasya tamaso 'navasthānād eva / rajasaḥ parāke	sA-eva prakRtiH ucyate / kevalasya tamasaH anavasTAnAt eva / rajasaH parAke
   kṣayantam ityanenaikavākyatvāt tamasaḥ parastād vasantaṃ mahāntam	kzayantam iti-anena-eka-vAkya-tvAt tamasaH parastAt vasantam mahAntam
   ādityavarṇaṃ puruṣam ahaṃ vedety ayam artho 'vagamyate / satyaṃ jñānam	Aditya-varNam puruzam aham veda-iti ayam arTaH avagamyate / satyam jQAnam
   anantaṃ brahma / yo veda nihitaṃ guhāyāṃ parame vyoman / tadakṣare parame	anantam brahma / yaH veda nihitam guhAyAm parame vyoman / tad-akzare parame
   vyomann iti tatsthānam avikārarūpaṃ paramavyomaśabdābhidheyam iti ca	vyoman iti tad-sTAnam avikAra-rUpam parama-vyoma-Sabda-aBiDeyam iti ca
   gamyate / akṣare parame vyoman nityasya sthānasyākṣaratvaśravaṇāt	gamyate / akzare parame vyoman nityasya sTAnasya-akzara-tva-SravaNAt
   kṣararūpādityamaṇḍalādayo na paramavyomaśabdābhidheyāḥ / yatra pūrve	kzara-rUpa-Aditya-maNxala-AdayaH na parama-vyoma-Sabda-aBiDeyAH / yatra pUrve
   sādhyāḥ santi devāḥ, yatra rṣayaḥ prathamajā ye purāṇā ityādiṣu ca ta eva	sADyAH santi devAH, yatra rzayaH praTama-jAH ye purANAH ityAdizu ca te eva
   sūraya ity avagamyate / tadviprāso vipanyavo jāgṛvāṃsaḥ samindhate viṣṇor	sUrayaH iti avagamyate / tad-viprAsaH vipanyavaH jAgRvAMsaH saminDate vizNoH-
   yatparaṃ padam ityatrāpi viprāso medhāvinaḥ, vipanyavaḥ stutiśīlāḥ,	yat-param padam iti-atra-api viprAsaH meDAvinaH, vipanyavaH stuti-SIlAH,
   jāgṛvāṃsaḥ askhalitajñānās ta evāskhalitajñānās tadviṣṇoḥ paramaṃ padaṃ	jAgRvAMsaH asKalita-jQAnAH te eva-asKalita-jQAnAH tat-vizNoH paramam padam
   sadā stuvantaḥ samindhata ityarthaḥ /	sadA stuvantaH saminDate iti-arTaH /
   eteṣāṃ parijanasthānādīnāṃ sad eva somyedam agra āsīd ityatra	etezAm parijana-sTAna-AdInAm sat eva somya-idam agre AsIt iti-atra
   jñānabalāiśvaryādikalyāṇaguṇagaṇavatparabrahmasvarūpāntarbhūtatvāt sad	jQAna-balAi-SvaryA-Adi-kalyANa-guNa-gaNavatpara-brahma-svarUpa-antarBUta-tvAt sat-
   evaikam evādvitīyam iti brahmāntarbhāvo 'vagamyate / eṣām api	eva-ekam eva-advitIyam iti brahma-antarBAvaH avagamyate / ezAm api
   kalyāṇaguṇaikadeśatvād eva sad eva somyedam agra āsīd ity atredam iti	kalyANa-guNa-eka-deSa-tvAt eva sat eva somya-idam agre AsIt iti atra-idam iti
   śabdasya karmavaśyabhoktṛvargamiśratadbhogyabhūtaprapañcaviṣayatvāc ca	Sabdasya karma-vaSya-BoktR-varga-miSra-tad-Bogya-BUta-prapaQca-vizaya-tvAt ca
   sadā paśyanti sūraya iti sadādarśitvena ca teṣāṃ karmavaśyānantarbhāvāt /	sadA paSyanti sUrayaH iti sadAdarSi-tvena ca tezAm karma-vaSyA-anantarBAvAt /
   apahatapāpmetyādy apipāsa ityantena	apahata-pApmA-ityAdi apipAse iti-antena
   salīlopakaraṇabhūtatriguṇaprakṛtiprākṛtatatsaṃsṛṣṭapuruṣagataṃ	sa-lIlA-upakaraNa-BUta-triguNa-prakRti-prAkRta-tad-saMsRzwa-puruza-gatam
   heyasvabhāvaṃ sarvaṃ pratiṣidhya satyakāma ityanena	heya-svaBAvam sarvam pratiziDya satyakAmaH iti-anena
   svabhogyabhogopakaraṇajātasya sarvasya satyatā pratipāditā / asatyāḥ kāmā	sva-Bogya-Boga-upakaraNa-jAtasya sarvasya satya-tA pratipAditA / asatyAH kAmA
   yasyāsau satyakāmaḥ / kāmyanta iti kāmāḥ / tena pareṇa brahmaṇā	yasya-asO satyakAmaH / kAmyante iti kAmAH / tena pareNa brahmaNA
   svabhogyatadupakaraṇādayaḥ svābhimatā ye kāmyante te satyāḥ nityā	sva-Bogya-tad-upakaraNa-AdayaH sva-aBimatAH ye kAmyante te satyAH nityA
   ityarthaḥ / anyasya līlopakaraṇasyāpi vastunaḥ pramāṇasaṃbandhayogyatve	iti-arTaH / anyasya lIlA-upakaraNasya-api vastunaH pramANa-saMbanDa-yogya-tve
   saty api vikārāspadatvenāsthiratvād tadviparītaṃ sthiratvam eṣāṃ	sati api vikAra-Aspada-tvena-asTira-tvAt tad-viparItam sTira-tvam ezAm
   satyapadenocyate / satyasaṃkalpa ityeteṣu bhogyatadupakaraṇādiṣu nityeṣu	satya-padena-ucyate / satya-saMkalpaH iti-etezu Bogya-tad-upakaraNa-Adizu nityezu
   niratiśayeṣv ananteṣu satsvapyapūrvāṇām aparimitānām arthānām api	niratiSayezu anantezu satsu-api-apUrvANAm aparimitAnAm arTAnAm api
   saṃkalpamātreṇa siddhiṃ vadati / eṣāṃ ca bhogopakaraṇānāṃ līlopakaraṇānāṃ	saMkalpa-mAtreNa sidDim vadati / ezAm ca Boga-upakaraNAnAm lIlA-upakaraNAnAm
   cetanānām acetanānāṃ sthirāṇām asthirāṇām ca	cetanAnAm acetanAnAm sTirANAm asTirANAm ca
   tatsaṃkalpāyattasvarūpasthitipravṛttibhedādi sarvaṃ vāti satyasaṃkalpa iti	tad-saMkalpa-Ayatta-svarUpa-sTiti-pravRtti-Beda-Adi sarvam vAti satya-saMkalpaH iti
   itihāsapurāṇayor vedopabṛṃhaṇayoś cāyam artha ucyate	itihAsa-purANayoH veda-upabRMhaNayoH ca-ayam arTaH ucyate
   tau te medhāvinau dṛṣṭvā vedeṣu pariniṣṭhitau /	tO te meDAvinO dRzwvA vedezu parinizWitO /
   vedopabṛṃhaṇārthāya tāv agrāhayata prabhuḥ //	veda-upabRMhaNa-arTAya tO agrAhayata praBuH //
   iti vedopabṛṃhaṇatayā prārabdhe śrīmadrāmāyaṇe	iti veda-upabRMhaNa-tayA prArabDe SrImat-rAmAyaNe
   vyaktam eṣa mahāyogī paramātmā sanātanaḥ /	vyaktam eza mahA-yogI paramAtmA sanAtanaH /
   anādimadhyanidhano mahataḥ paramo mahān //	anAdi-maDya-niDanaH mahataH paramaH mahAn //
   tamasaḥ paramo dhātā śaṅkhacakragadādharaḥ /	tamasaH paramaH DAtA SaFKa-cakra-gadA-DaraH /
   śrīvatsavakṣā nityaśrīr ajayyaḥ śāśvato dhruvaḥ //	SrIvatsa-vakzAH nitya-SrIH ajayyaH SASvataH DruvaH //
   śārā nānāvidhāś cāpi dhanur āyatavigraham /	SArAH nAnAviDAH ca-api DanuH Ayata-vigraham /
   anvagacchanta kākutsthaṃ sarve puruṣavigrahāḥ //	anvagacCanta kAkutsTam sarve puruza-vigrahAH //
   viveśa vaiṣṇavaṃ tejaḥ saśarīraḥ sahānugaḥ //	viveSa vEzNavam tejaH sa-SarIraH saha-anugaH //
   śrīmadvaiṣṇavapurāṇe	SrImat-vEzNavapurANe
   samastāḥ śaktayaś caitā nṛpa yatra pratiṣṭhitāḥ /	samastAH SaktayaH ca-etAH nRpa yatra pratizWitAH /
   tadviśvairūpyaṃ rūpam antyaddharer mahat //	tad-viSvErUpyam rUpam antyat-hareH mahat //
   mūrtaṃ brahma mahābhāga sarvabrahmamayo hariḥ //	mUrtam brahma mahABAga sarva-brahma-mayaH hariH //
   nityaivaiṣā jaganmātā viṣṇoḥ śrīr anapāyinī /	nityA-eva-ezA jaganmAtA vizNoH SrIH anapAyinI /
   yathā sarvagato viṣṇus tathaiveyaṃ dvijottama //	yaTA sarva-gataH vizNuH taTA-eva-iyam dvijottamaH //
   devatve devadeheyaṃ manuṣyatve ca mānuṣī /	deva-tve deva-dehA-iyam manuzya-tve ca mAnuzI /
   viṣṇor dehānurūpāṃ vai karoty eṣātmanas tanum //	vizNoH deha-anurUpAm vE karoti ezA-AtmanaH tanum //
   ekāntinaḥ sadā brahmadhyāyino yogino hi ye /	ekAntinaH sadA brahma-DyAyinaH yoginaH hi ye /
   teṣāṃ tatparaṃ sthānaṃ yad vai paśyanti sūrayaḥ //	tezAm tat-param sTAnam yat vE paSyanti sUrayaH //
   kalāmuhūrtādimayaś ca kālo na yadvibhūteḥ pariṇāmahetuḥ //	kalA-muhUrta-Adi-mayaH ca kAlaH na yat-viBUteH pariNAma-hetuH //
   mahābhārate ca	mahABArate ca
   divyaṃ sthānam ajaraṃ cāprameyaṃ durvijñeya, cāgamair gamyamādyam /	divyam sTAnam ajaram ca-aprameyam durvijQeya, ca-AgamEH gamyam-Adyam /
   gaccha prabho rakṣa cāsmān prapannān kalpe kalpe jāyamānaḥ svamūrtyā //	gacCa praBo rakza ca-asmAn prapannAn kalpe kalpe jAyamAnaH sva-mUrtyA //
   kālaḥ sa pacate tatra na kālas tatra vai prabhuḥ /	kAlaH sa pacate tatra na kAlaH tatra vE praBuH /
   iti / parasya brahmaṇo rūpavattvaṃ sūtrakāraś ca vadati antas	iti / parasya brahmaNaH rUpavat-tvam sUtrakAraH ca vadati antar-
   taddharmopadeśād iti	tad-Darma-upadeSAt iti
   yo 'sāv ādityamaṇḍalāntarvartī taptakārtasvaragirivaraprabhaḥ	yaH asO Aditya-maNxala-antar-vartI taptakArta-svara-giri-vara-praBaH
   sahasrāṃśuśatasahasrakiraṇo	sahasrAMSu-Sata-sahasra-kiraNaH-
   gambhīrāmbhaḥsamudbhūtasumṛṣṭanālavikaravikasitapuṇḍarīkadalāmalāyatekṣaṇaḥ	gamBIra-amBaH-samudBUta-su-mRzwa-nAla-vikara-vikasita-puNxarIka-dala-amala-Ayata-IkzaNaH
   subhrūlalāṭaḥ sunāsaḥ susmitādharavidrumaḥ surucirakomalagaṇḍaḥ	suBrU-lalAwaH su-nAsaH su-smita-aDara-vidrumaH su-rucira-komala-gaNxaH
   kambugrīvaḥ samunnatāṃsavilambicārurūpadivyakarṇakisalayaḥ	kambu-grIvaH samunnata-aMsa-vilambi-cAru-rUpa-divya-karNa-kisalayaH
   pīnavṛttāyatabhujaś cārutarātamrakaratalānuraktāṅgulībhir alaṃkṛtas	pIna-vRtta-Ayata-BujaH cArutarAtamra-kara-tala-anurakta-aFgulIBiH alaMkRtas
   tanumadhyo viśālavakṣaḥsthalaḥ samavibhaktasarvāṅgo	tanu-maDyaH viSAla-vakzaH-sTalaH sama-viBakta-sarva-aFgaH-
   'nirdeśyadivyarūpasaṃhananaḥ snigdhavarṇaḥ	anirdeSya-divya-rUpa-saMhananaH snigDa-varNaH
   prabuddhapuṇḍarīkacārucaraṇayugalaḥ svānurūpapītāmbaradho	prabudDa-puNxarIka-cAru-caraNa-yugalaH sva-anurUpa-pIta-ambaraDas-
   'malakirīṭakuṇḍalahārakaustubhakeyūrakaṭakanūpurodarabandhanādyaparimitāścaryānantadivyabhūṣaṇaḥ	amala-kirIwa-kuNxala-hAra-kOstuBa-keyUra-kawaka-nUpura-udara-banDa-na-Adya-parimita-AScaryA-ananta-divya-BUzaNaH
   śaṅkhacakragadāsiśrīvatsavanamālālaṅkṛto	SaFKa-cakra-gadA-siSrI-vatsavana-mAlA-alaFkRtaH-
   'navadhikātiśayasaundaryāhṛtāśeṣamanodṛṣṭivṛttir	anavaDika-atiSaya-sOndarya-AhRta-aSeza-manaH-dRzwi-vRttiH-
   lāvaṇyāmṛtapūritāśeṣacarācarabhūtajāto 'tyadbhutācintyanityayauvanaḥ	lAvaNya-amRta-pUrita-aSeza-carAcara-BUta-jAtaH ati-adButa-acintya-nitya-yOvanaH
   puṣpahāsasukumāraḥ puṇyagandhavāsitānantadigantarālas	puzpahAsa-sukumAraH puNya-ganDa-vAsita-ananta-diS-antarAlas
   trailokyākramaṇapravṛttagambhīrabhāvaḥ	trElokya-AkramaNa-pravRtta-gamBIra-BAvaH
   karuṇānurāgamadhuralocanāvalokitāśritavargaḥ puruṣavaro darīdṛśyate / sa	karuNA-anurAga-maDura-locana-avalokita-ASrita-vargaH puruza-varaH darIdRSyate / sa
   ca nikhilajagadudayavibhavalayalīlo nirastasamastaheyaḥ	ca niKila-jagat-udaya-viBava-laya-lIlaH nirasta-samasta-heyaH
   samastakalyāṇaguṇagaṇanidhiḥ svetarasamastavastuvilakṣaṇaḥ paramātmā paraṃ	samasta-kalyANa-guNa-gaNa-niDiH sva-itara-samasta-vastu-vilakzaNaH paramAtmA param
   brahma nārāyaṇa ity avagamyate / taddharmopadeśāt sa eṣa sarveṣāṃ lokānām	brahma nArAyaNaH iti avagamyate / tad-Darma-upadeSAt saH eza sarvezAm lokAnAm
   īṣṭe sarveṣāṃ kāmānām sa eṣa sarvebhyaḥ pāpabhya udita ityādidarśanāt /	Izwe sarvezAm kAmAnAm saH eza sarveByaH pApaByaH uditaH ityAdi-darSanAt /
   tasyaite guṇāḥ sarvasya vaśī sarvasyeśānaḥ apahatapāpmā vijara ityādi	tasya-ete guNAH sarvasya vaSI sarvasya-ISAnaH apahata-pApmA vijaraH ityAdi
   satyasaṃkalpa ityantam viśvataḥ paramaṃ nityaṃ viśvaṃ nārāyaṇaṃ harim /	satya-saMkalpaH iti-antam viSvatas paramam nityam viSvam nArAyaNam harim /
   patiṃ viśvasyātmeśvaram ityādivākyapratipāditāḥ /	patim viSvasya-Atma-ISvaram ityAdi-vAkya-pratipAditAH /
   vākyakāraiś caitatsarvaṃ suspaṣṭam āha hiraṇyamayaḥ puruṣo dṛśyata iti	vAkya-kArEH ca-etat-sarvam su-spazwam Aha hiraNya-mayaH puruzaH dRSyate iti
   prājñaḥ sarvāntaraḥ syāl lokakāmeśopadeśāt tathodayāt pāpmanām ityādinā /	prAjQaH sarva-antaraH syAt lokaka-Ama-ISa-upadeSAt taTA-udayAt pApmanAm ityAdinA /
   tasya ca rūpasyānityatādi vākyakāreṇaiva pratiṣiddham syāt tadrūpaṃ	tasya ca rUpasya-anitya-tA-Adi vAkya-kAreNa-eva pratizidDam syAt tad-rUpam
   kṛtakam anugrahārthaṃ taccetanānām aiśvaryād ity upāsitur anugrahārthaḥ	kRtakam anugraha-arTam tad-cetanAnAm ESvaryAt iti upAsituH anugraha-arTaH
   paramapuruṣasya rūpasaṃgraha iti pūrvapakṣaṃ kṛtvā, rūpaṃ vātīndriyam	parama-puruzasya rUpa-saMgrahaH iti pUrva-pakzam kRtvA, rUpam vA-ati-indriyam
   antaḥkaraṇapratyakṣaṃ tannirdeśād iti / yathā jñānādayaḥ parasya brahmaṇaḥ	antaHkaraNa-pratyakzam tat-nirdeSAt iti / yaTA jQAna-AdayaH parasya brahmaNaH
   svarūpatayā nirdeśāt svarūpabhūtaguṇās tathedam api rūpaṃ śrutyā	sva-rUpa-tayA nirdeSAt sva-rUpa-BUta-guNAH taTA-idam api rUpam SrutyA
   svarūpatayā nirdeśāt svarūpabhūtam ityarthaḥ / bhāṣyakāreṇaitad vyākhyātam	sva-rUpa-tayA nirdeSAt svarUpa-BUtam iti-arTaH / BAzya-kAreNa-etat vyAKyAtam
   añjasaiva viśvasṛjo rūpaṃ tat tu na cakṣuṣā grāhyaṃ manasā tv akaluṣeṇa	aQjasA-eva viSvasRjaH rUpam tat tu na cakzuzA grAhyam manasA tu akaluzeNa
   sādhanāntaravatā gṛhyate, na cakṣuṣā gṛhyate nāpi vācā manasā tu	sADana-antaravatA gRhyate, na cakzuzA gRhyate na-api vAcA manasA tu
   viśuddheneti śruteḥ, na hy rūpāyā devatāyā rūpam upadiśyate,	viSudDena-iti SruteH, na hi rUpAyAH devatAyAH rUpam upadiSyate,
   yathābhūtavādi hi śāstram, mahārajanaṃ vāsaḥ vedāham etaṃ puruṣaṃ mahāntam	yaTABUta-vAdi hi SAstram, mahArajanam vAsaH veda-aham etam puruzam mahAntam
   ādityavarṇaṃ tamasaḥ parastād iti prakaraṇāntaranirdeśāc ca sākṣiṇa	Aditya-varNam tamasaH parastAt iti prakaraNa-antara-nirdeSAt ca sAkziNa
   ityādinā hiraṇyamaya iti rūpasāmānyāc candramukhavat, na mayaḍ atra	ityAdinA hiraNya-mayaH iti rUpa-sAmAnyAt candra-muKavat, na mayax atra
   vikāram ādāya prayujyate, anārabhyatvād ātmana iti / yathā	vikAram AdAya prayujyate, anAraBya-tvAt AtmanaH iti / yaTA
   jñānādikalyāṇaguṇagaṇānantaryanirdeśād aparimitakalyāṇaguṇagaṇaviśiṣṭaṃ	jQAna-Adi-kalyANa-guNa-gaNa-Anantari-anirdeSAt aparimita-kalyANa-guNa-gaNa-viSizwam
   paraṃ brahmety avagamyata evam ādityavarṇaṃ puruṣam ityādinirdeśāt	param brahma-iti avagamyate evam Aditya-varNam puruzam ityAdi-nirdeSAt
   svābhimatasvānurūpakalyāṇatamarūpaḥ parabrahmabhūtaḥ puruṣottamo nārāyaṇa	sva-aBimata-sva-anurUpa-kalyANatama-rUpaH para-brahma-BUtaH puruzottamaH nArAyaNa
   iti jñāyate / tathāsyeśanā jagato viṣṇupatnī hrīś ca te lakṣmīś ca patnyau	iti jQAyate / taTA-asya-ISanA jagataH vizNu-patnI hrIH ca te lakzmIH ca patnyO
   sadā paśyanti sūrayaḥ tamasaḥ parastāt kṣayantam asya rajasaḥ parāka	sadA paSyanti sUrayaH tamasaH parastAt kzayantam asya rajasaH parAka
   ityādinā patnīparijanasthānādīnāṃ nirdeśād eva tathaiva santīty avagamyate	ityAdinA patnI-parijana-sTAna-AdInAm nirdeSAt eva taTA-eva santi-iti avagamyate
   / yathāha bhāṣyakāra yathābhūtavādi hi śāstram iti /	/ yaTA-Aha BAzya-kAra yaTABUta-vAdi hi SAstram iti /
   etaduktaṃ bhavati yathā satyaṃ jñānaṃ anantaṃ brahmeti nirdeśāt	etat-uktam Bavati yaTA satyam jQAnam anantam brahma-iti nirdeSAt-
   paramātmasvarūpaṃ	paramAtma-svarUpam
   samastaheyapratyanīkānavadhikānantaikatānatayāparicchedyatayā ca	samasta-heya-pratyanIkAna-vaDika-ananta-eka-tAna-tayA-paricCedya-tayA ca
   sakaletaravilakṣaṇaṃ tathā yaḥ sarvajñaḥ sarvavit parāsya śaktir	sakala-itara-vilakzaNam taTA yaH sarvajQaH sarva-vid parA-asya SaktiH-
   vividhaiva śrūyate svābhāvikī jñānabalakriyā ca tam eva bhāntam anubhāti	viviDA-eva SrUyate svABAvikI jQAna-bala-kriyA ca tam eva BAntam anuBAti
   sarvaṃ tasya bhāsā sarvam idaṃ vibhātītyādinirdeśān niratiśayāsaṃkhyeyāś	sarvam tasya BAsA sarvam idam viBAti-ityAdi-nirdeSAt niratiSaya-asaMKyeyAH-
   ca guṇāḥ sakaletaravilakṣaṇāḥ / tathādityavarṇam ityādinirdeśād	ca guNAH sakala-itara-vilakzaNAH / taTA-Aditya-varNam ityAdi-nirdeSAt-
   rūpaparijanasthānādayaś ca sakaletaravilakṣaṇāḥ svāsādhāraṇā	rUpa-parijana-sTAna-AdayaH ca sakala-itara-vilakzaNAH svAsADAraNA
   anirdeśyasvarūpasvabhāvā iti /	anirdeSya-svarUpa-svaBAvAH iti /
   vedāḥ pramāṇaṃ ced vidhyarthavādamantragataṃ sarvam apūrvam aviruddham	vedAH pramANam ced viDi-arTa-vAda-mantra-gatam sarvam apUrvam avirudDam
   arthajātaṃ yathāvasthitam eva bodhayanti / prāmāṇyaṃ ca vedānām	arTa-jAtam yaTA-avasTitam eva boDayanti / prAmANyam ca vedAnAm
   autpattikas tu śabdasyārthena saṃbandha ityuktam / yathāgnijalādīnām	OtpattikaH tu Sabdasya-arTena saMbanDaH iti-uktam / yaTA-agni-jala-AdInAm
   auṣṇyādiśaktiyogaḥ svābhāvikaḥ, yathā ca cakṣurādīnām indriyāṇāṃ	OzNya-Adi-Sakti-yogaH svABAvikaH, yaTA ca cakzuH-AdInAm indriyANAm
   buddhiviśeṣajanaśaktiḥ svābhāvikī tathā śabdasyāpi bodhanaśaktiḥ	budDi-viSeza-jana-SaktiH svABAvikI taTA Sabdasya-api boDana-SaktiH
   svābhāvikī / na ca hastaceṣṭādivat saṃketamūlaṃ śabdasya bodhakatvam iti	svABAvikI / na ca hasta-cezwA-Adi-vat saMketa-mUlam Sabdasya boDaka-tvam iti
   vaktuṃ śakyam / anādyanusaṃdhānāvicchede 'pi saṃketayitṛpuruṣājñānāt /	vaktum Sakyam / anAdi-anusaMDAna-avicCede api saMketayitR-puruza-ajQAnAt /
   yāni saṃketamūlāni tāni sarvāṇi sākṣād vā paraṃparayā vā jñāyante / na ca	yAni saMketa-mUlAni tAni sarvANi sAkzAt vA paraMparayA vA jQAyante / na ca
   devadattādiśabdavat kalpayituṃ yuktam / teṣu ca sākṣād vā paraṃparayā vā	devadatta-Adi-Sabda-vat kalpayitum yuktam / tezu ca sAkzAt vA paraMparayA vA
   saṃketo jñāyate / gavādiśabdānāṃ tv anādyanusaṃdhānāvicchede 'pi	saMketaH jQAyate / gavA-Adi-SabdAnAm tu anAdi-anusaMDAna-avicCede api
   saṃketājñānād eva bodhakatvaśaktiḥ svābhāvikī / ato 'gnyādīnāṃ	saMketa-ajQAnAt eva boDaka-tva-SaktiH svABAvikI / atas agni-AdInAm
   dāhakatvādiśaktivad indriyāṇāṃ bodhakatvaśaktivac ca śabdasyāpi	dAhaka-tva-Adi-Sakti-vat indriyANAm boDaka-tva-Sakti-vat ca Sabdasya-api
   bodhakatvaśaktir āśrayaṇīyā //	boDaka-tva-SaktiH ASrayaNIyAH //
   nanu cen indriyavac chabdasyāpi bodhakatvaṃ svābhāvikaṃ saṃbandhagrahaṇaṃ	nanu ced indriya-vat Sabdasya-api boDaka-tvam svABAvikam saMbanDa-grahaNam
   bodhakatvāya kim ity apekṣate, liṅgādivad iti ucyate yathā	boDaka-tvAya kim iti apekzate, liFga-Adi-vat iti ucyate yaTA
   jñātasaṃbandhaniyamaṃ dhūmādyagnyādivijñānajanakaṃ tathā	jQAta-saMbanDa-niyamam DUma-Adi-agni-Adi-vijQAna-janakam taTA
   jñātasaṃbandhaniyamaḥ śabdo 'py arthaviśeṣabuddhijanakaḥ / evaṃ tarhi	jQAta-saMbanDa-niyamaH SabdaH api arTa-viSeza-budDi-janakaH / evam tarhi
   śabdo 'py arthaviśeṣasya liṅgam ity anumānaṃ syāt naivam / śabdārthayoḥ	SabdaH api arTa-viSezasya liFgam iti anumAnam syAt na-evam / Sabda-arTayoH
   saṃbandho bodhyabodhkabhāva eva dhūmādīnāṃ tu saṃbandhāntara iti tasya	saMbanDaH boDya-boDka-BAvaH eva DUma-AdInAm tu saMbanDa-antaraH iti tasya
   saṃbandhasya jñānadvāreṇa buddhijanakatvam iti viśeṣaḥ / evaṃ	saMbanDasya jQAna-dvAreNa budDi-janaka-tvam iti viSezaH / evam
   gṛhītasaṃbandhasya bodhakatvadarśanād anādyanusaṃdhānāvicchede 'pi	gRhIta-saMbanDasya boDaka-tva-darSanAt anAdi-anusaMDAna-avicCede api
   saṃketājñānād bodhakatvaśaktir eveti niścīyate /	saMketa-ajQAnAt boDaka-tva-SaktiH eva-iti niScIyate /
   evaṃ bodhakānāṃ padasaṃghātānāṃ saṃsargaviśeṣabodhakatvena	evam boDakAnAm pada-saMGAtAnAm saMsarga-viSeza-boDaka-tvena
   vākyaśabdābhidheyānām uccāraṇakramo yatra puruṣabuddhipūrvakas te	vAkya-Sabda-aBiDeyAnAm uccAraNa-kramaH yatra puruza-budDi-pUrvakaH te
   pauruṣeyāḥ śabdā ity ucyante / yatra tu taduccāraṇakramaḥ	pOruzeyAH SabdAH iti ucyante / yatra tu tad-uccAraNa-kramaH
   pūrvapūrvoccaraṇakramajanitasaṃskārapūrvakaḥ sarvadāpauruṣeyās te ca vedā	pUrva-pUrva-uccaraNa-krama-janita-saMskAra-pUrvakaH sarvadA-pOruzeyAH te ca vedAH-
   ity+ucyante / etad eva vedānām apauruṣeyatvaṃ nityatvaṃ ca	iti-+ucyante / etat eva vedAnAm apOruzeya-tvam nitya-tvam ca
   yatpūrvoccāraṇakramajanitasaṃskāreṇa tam eva kramaviśeṣaṃ smṛtvā tenaiva	yat-pUrva-uccAraNa-krama-janita-saMskAreNa tam eva krama-viSezam smRtvA tena-eva
   krameṇoccāryamāṇatvam / te cānupūrvīviśeṣeṇa saṃsthitā akṣararāśayo vedā	krameNa-uccAryamANa-tvam / te ca-AnupUrvI-viSezeNa saMsTitAH akzara-rASayaH vedAH-
   ṛgyajuḥsāmātharvabhedabhinnā anantaśākhā vartante / te ca	Rc-yajuH-sAma-aTarva-Beda-BinnAH ananta-SAKAH vartante / te ca
   vidhyarthavādamantrarūpā vedāḥ parabrahmabhūtanārāyaṇasvarūpaṃ	viDi-arTa-vAda-mantra-rUpAH vedAH para-brahma-BUta-nArAyaNa-svarUpam
   tadārādhanaprakārādhitāt phalaviśeṣaṃ ca bodhayanti / paramapuruṣavat	tad-ArADana-prakAra-ADitAt Pala-viSezam ca boDayanti / parama-puruza-vat
   tatsvarūpatadārādhanatatphalajñāpakavedākhyaśabdajātaṃ nityam eva /	tad-svarUpa-tad-ArADana-tad-Pala-jQApaka-veda-AKya-Sabda-jAtam nityam eva /
   vedānām anantatvād duravagāhatvāc ca paramapuruṣaniyuktāḥ paramarṣayaḥ	vedAnAm ananta-tvAt duravaga-aha-tvAt ca parama-puruza-niyuktAH parama-RzayaH
   kalpe kalpe nikhilajagadupakārārthaṃ vedārthaṃ smṛtvā	kalpe kalpe niKila-jagat-upakAra-arTam veda-arTam smRtvA
   vidhyarthavādamantramūlāni dharmaśāstrāṇītihāsapurāṇāni ca cakruḥ /	viDi-arTa-vAda-mantra-mUlAni Darma-SAstrANi-itihAsa-purANAni ca cakruH /
   laukikāś ca śabdā vedarāśer uddhṛtyaiva tattadarthaviśeṣanāmatayā pūrvavat	lOkikAH ca SabdAH veda-rASeH udDRtya-eva tad-tad-arTa-viSeza-nAmatayA pUrvavat-
   prayuktāḥ pāraṃparyeṇa prayujyante / nanu ca vaidika eva sarve vācakāḥ	prayuktAH pAraMparyeNa prayujyante / nanu ca vEdikaH eva sarve vAcakAH
   śabdāś cec chandasyaivaṃ bhāṣāyām evam iti lakṣaṇabhedaḥ katham upapadyate	SabdAH ced Candasya-evam BAzAyAm evam iti lakzaNa-BedaH kaTam upapadyate
   / ucyate teṣām eva śabdānāṃ tasyām evānupūrvyāṃ vartamānāṃ tathaiva	/ ucyate tezAm eva SabdAnAm tasyAm eva-AnupUrvyAm vartamAnAm taTA-eva
   prayogaḥ / anyatra prayujyamānānām anyatheti na kaścid doṣaḥ /	prayogaH / anyatra prayujyamAnAnAm anyaTA-iti na kaScid dozaH /
   evam itihāsapurāṇadharmaśāstropabṛṃhitasāṅgavedavedyaḥ parabrahmabhūto	evam itihAsa-purANa-Darma-SAstra-upabRMhita-sAFga-veda-vedyaH para-brahma-BUtaH-
   nārāyaṇo nikhilaheyapratyanīkaḥ sakaletaravilakṣaṇo	nArAyaNaH niKila-heya-pratyanIkaH sakala-itara-vilakzaNaH-
   'paricchinnajñānānandaikasvarūpaḥ	aparicCinna-jQAna-Ananda-eka-svarUpaH
   svābhāvikānavadhikātiśayāsaṃkhyeyakalyāṇaguṇagaṇākaraḥ	svABAvikAna-vaDika-atiSaya-asaMKyeya-kalyANa-guNa-gaNa-AkaraH
   svasaṃkalpānuvidhāyisvarūpasthitipravṛttibhedacidacidvastujāto	sva-saMkalpa-anuviDAyi-svarUpa-sTiti-pravRtti-Beda-cit-acit-vastu-jAtaH-
   'paricchedyasvarūpasvabhāvānantamahāvibhūtir	aparicCedya-sva-rUpa-svaBAva-ananta-mahA-viBUtiH-
   nānāvidhānantacetanācetanātmakaprapañcalīlopakaraṇa iti pratipāditam /	nAnAviDa-ananta-cetana-acetana-Atmaka-prapaQca-lIlA-upakaraNaH iti pratipAditam /
   sarvaṃ khalv idaṃ brahma aitadātmyam idaṃ sarvaṃ tat tvam asi śvetaketo	sarvam Kalu idam brahma Etat-Atmyam idam sarvam tat tvam asi Svetaketo
   enam eke vadanty agniṃ maruto 'nyo prajāpatim /	enam eke vadanti agnim marutaH anyaH prajApatim /
   indram eke pare prāṇam apare brahma śāśvatam //	indram eke pare prANam apare brahma SASvatam //
   jyotīṃṣi śuklāni ca yāni loke trayo lokā lokapālās trayī ca /	jyotIMzi SuklAni ca yAni loke trayaH lokAH lokapAlAH trayI ca /
   trayo 'gnayaś cāhutayaś ca pañca sarve deva devakīputra eva //	trayaH agnayaH ca-AhutayaH ca paQca sarve deva devakIputraH eva //
   tvaṃ yajñas tvaṃ vaṣaṭkāras tvam oṃkāraḥ paraṃtapaḥ /	tvam yajQaH tvam vazawkAraH tvam oMkAraH paraMtapaH /
   ṛtudhāmā vasuḥ pūrvo vasūnāṃ tvaṃ prajāpatiḥ //	RtuDAmA vasuH pUrvaH vasUnAm tvam prajApatiH //
   jagatsarvaṃ śarīraṃ te sthairyaṃ te vasudhātalam /	jagat-sarvam SarIram te sTEryam te vasuDA-talam /
   agniḥ kopaḥ prasādas te somaḥ śrīvatsalakṣaṇaḥ //	agniH kopaH prasAdaH te somaH SrIvatsa-lakzaNaH //
   jyotīṃṣi viṣṇur bhuvanāni viṣṇur vanāni viṣṇur girayo diśaś ca /	jyotIMzi vizNuH BuvanAni vizNuH vanAni vizNuH girayaH diSaH ca /
   nadyaḥ samudrāś ca sa eva sarvaṃ yad asti yan nāsti ca vipravarya //	nadyaH samudrAH ca saH eva sarvam yat asti yat na-asti ca vipra-varyaH //
   ityādisāmānādhikaraṇyaprayogeṣu sarvaiḥ śabdaiḥ sarvaśarīratayā	ityAdi-sAmAna-aDikaraNya-prayogezu sarvEH SabdEH sarva-SarIra-tayA
   sarvaprakāraṃ brahmaivābhidhīyata iti coktam / satyasaṃkalapaṃ paraṃ	sarva-prakAram brahma-eva-aBiDIyate iti ca-uktam / satya-saMkalapam param
   brahma svayam eva bahuprakāraṃ syām iti	brahma svayam eva bahu-prakAram syAm iti
   saṃkalpyācitsamaṣṭirūpamahābhūtasūkṣmavastu bhoktṛvargasamūhaṃ ca svasmin	saMkalpya-Acid-samazwi-rUpa-mahABUta-sUkzma-vastu BoktR-varga-samUham ca svasmin
   pralīnaṃ svayam eva vibhajya tasmād bhūtasūkṣmād vāstuno mahābhūtāni	pralInam svayam eva viBajya tasmAt BUta-sUkzmAt vAstunaH mahABUtAni
   sṛṣṭvā teṣu ca bhoktṛvargātmatayā praveśya taiścid adhiṣṭhitair	sRzwvA tezu ca BoktR-varga-Atma-tayA praveSya tEScid aDizWitEH-
   mahābhūtair anyonyasaṃsṛṣṭaiḥ kṛtsnaṃ jagad vidhāya svayam api	mahABUtEH anyonya-saMsRzwEH kRtsnam jagat viDAya svayam api
   sarvasyātmatayā praviśya paramātmatvenāvasthitaṃ sarvaśarīraṃ bahuprakāram	sarvasya-AtmatayA praviSya paramAtma-tvena-avasTitam sarva-SarIram bahu-prakAram
   avatiṣṭhate / yad idaṃ mahābhūtasūkṣmaṃ vastu tad eva	avatizWate / yat idam mahABUta-sUkzmam vastu tat eva
   prakṛtiśabdenābhidhīyate / bhoktṛvargasamūha eva puruṣaśabdena cocyate /	prakRti-Sabdena-aBiDIyate / BoktR-varga-samUhaH eva puruza-Sabdena ca-ucyate /
   tau ca prakṛtipuruṣau paramātmaśarīratayā paramātmaprakārabhūtau /	tO ca prakRti-puruzO paramAtma-SarIra-tayA paramAtma-prakAra-BUtO /
   tatprakāraḥ paramātmaiva prakṛtipuruṣaśabdābhideyaḥ / so 'kāmayata bahu	tad-prakAraH paramAtmA-eva prakRti-puruza-Sabda-aBideyaH / saH akAmayata bahu
   syāṃ prajāyeyeti tatsṛṣṭvā tad evānupraviśat tad anupraviśya sac ca tyac	syAm prajAyeya-iti tat-sRzwvA tat eva-anupraviSat tat anupraviSya sat ca tyac
   cābhavan niruktaṃ cāniruktaṃ ca nilayanaṃ cānilayanaṃ ca vijñānaṃ	ca-aBavat niruktam ca-aniruktam ca nilayanam ca-anilayanam ca vijQAnam
   cāvijñānaṃ ca satyaṃ cānṛtaṃ ca satyam abhavad iti pūrvoktaṃ sarvam	ca-avijQAnam ca satyam ca-anRtam ca satyam aBavat iti pUrva-uktam sarvam
   anayaiva śrutyā vyaktam /	anayA-eva SrutyA vyaktam /
   brahmaprāptyupāyaś ca	brahma-prApti-upAyaH ca
   śāstrādhigatatattvajñānapūrvakasvakarmānugṛhītabhaktiniṣṭhāsādhyānavadhikātiśayapriyaviśadatamapratyakṣatāpannānudhyānarūpaparabhaktir	SAstra-aDigata-tattva-jQAna-pUrvaka-sva-karma-anugRhIta-Bakti-nizWAsA-DyAna-vaDika-atiSaya-priya-viSadatama-pratyakza-ta-Apanna-anuDyAna-rUpa-para-BaktiH-
   evetyuktam / bhaktiśabdaś ca prītiviśeṣe vartate / prītiś ca jñānaviśeṣa	eva-iti-uktam / Bakti-SabdaH ca prIti-viSeze vartate / prItiH ca jQAna-viSeza
   eva / nanu ca sukhaṃ prītir ityanarthāntaram / sukhaṃ ca	eva / nanu ca suKam prItiH iti-anarTa-antaram / suKam ca
   jñānaviśeṣasādhyaṃ padārthāntaram iti hi laukikāḥ / naivam / yena	jQAna-viSeza-sADyam padArTa-antaram iti hi lOkikAH / na-evam / yena
   jñānaviśeṣeṇa tatsādhyam ity ucyate sa eva jñānaviśeṣaḥ sukham /	jQAna-viSezeNa tat-sADyam iti ucyate saH eva jQAna-viSezaH suKam /
   etad uktaṃ bhavati viṣayajñānāni sukhaduḥkhamadhyasādhāraṇāni / tāni ca	etat uktam Bavati vizaya-jQAnAni suKa-duHKa-maDya-sADAraNAni / tAni ca
   viṣayādhīnaviśeṣāṇi tathā bhavanti / yena ca viṣayaviśeṣeṇa viśeṣitaṃ	vizaya-aDIna-viSezANi taTA Bavanti / yena ca vizaya-viSezeNa viSezitam
   jñānaṃ sukhasya janakam ity abhimataṃ tadviṣayaṃ jñānam eva sukhaṃ,	jQAnam suKasya janakam iti aBimatam tat-vizayam jQAnam eva suKaM,
   tadatireki padārthāntaraṃ nopalabhyate / tenaiva sukhitvavyavahāropapatteś	tat-atireki padArTa-antaram na-upalaByate / tena-eva suKitva-vyavahAra-upapatteH-
   ca / evaṃvidhasukhasvarūpajñānasya viśeṣakatvaṃ brahmavyatiriktasya	ca / evaMviDa-suKa-svarUpa-jQAnasya viSezaka-tvam brahma-vyatiriktasya
   vastunaḥ sātiśayam asthiraṃ ca / brahmaṇas tv anavadhikātiśayaṃ sthiraṃ	vastunaH sa-atiSayam asTiram ca / brahmaNaH tu anavaDika-atiSayam sTiram
   ceti / ānando brahmety ucyate / viṣayāyattatvāj jñānasya sukhasvarūpatayā	ca-iti / AnandaH brahma-iti ucyate / vizaya-Ayatta-tvAt jQAnasya suKa-svarUpa-tayA
   brahmaiva sukham / tad idam āha raso vai saḥ rasaṃ he evāyaṃ labdhvānandī	brahma-eva suKam / tat idam Aha rasaH vE saH rasam he eva-ayam labDvA-AnandI
   bhavatīti brahmaiva sukham iti brahma labdhvā sukhī bhavatītyarthaḥ /	Bavati-iti brahmA-eva suKam iti brahma labDvA suKI Bavati-iti-arTaH /
   paramapuruṣaḥ svenaiva svayam anavadhikātiśayasukhaḥ san parasyāpi sukhaṃ	parama-puruzaH svena-eva svayam anavaDika-atiSaya-suKaH san parasya-api suKam
   bhavati / sukhasvarūpatvāviśeṣāt / brahma yasya jñānaviṣayo bhavati sa	Bavati / suKa-svarUpa-tva-aviSezAt / brahma yasya jQAna-vizayaH Bavati sa
   sukhī bhavatītyarthaḥ / tad evaṃ parasya brahmaṇo	suKI Bavati-iti-arTaH / tat evam parasya brahmaNaH-
   'navadhikātiśayāsaṃkhyeyakalyāṇaguṇagaṇākarasya	anavaDika-atiSaya-asaMKyeya-kalyANa-guNa-gaNa-Akarasya
   niravadyasyānantamahāvibhūter	niravadyasya-ananta-mahA-viBUteH-
   anavadhikātiśayasauśīlyasaundaryavātsalyajaladheḥ sarvaśeṣitvād ātmanaḥ	anavaDika-atiSaya-sOSIlya-sOndarya-vAtsalya-jalaDeH sarva-Sezi-tvAt AtmanaH
   śeṣatvāt pratibaṃdhitayānusaṃdhīyamānam anavadhikātiśayaprītiviṣayaṃ sat	Seza-tvAt pratibaMDitayA-anusaMDIyamAnam anavaDika-atiSaya-prIti-vizayam sat-
   paraṃ brahmaivainam ātmānaṃ prāpayatīti /	param brahma-eva-enam AtmAnam prApayati-iti /
   nanu cātyantaśeṣataivātmano 'navadhikātiśayasukham ityuktaṃ bhavati / tad	nanu ca-atyanta-Seza-tA-eva-AtmanaH anavaDika-atiSaya-suKam iti-uktam Bavati / tat-
   etat sarvalokaviruddham / tathā hi sarveṣām eva cetanānāṃ svātantryam eva	etat sarva-loka-virudDam / taTA hi sarvezAm eva cetanAnAm svAtantryam eva
   iṣṭatamaṃ dṛśyate, pāratantryaṃ duḥkhataram / smṛtiś ca	izwatamam dRSyate, pAratantryam duHKataram / smRtiH ca
   sarvaṃ paravaśam duḥkhaṃ sarvam ātmavaśaṃ sukham /	sarvam para-vaSam duHKam sarvam Atma-vaSam suKam /
   tathā hi	taTA hi
   sevā śvavṛttir ākhyātā tasmāt tāṃ parivarjayet /	sevA SvavRttiH AKyAtA tasmAt tAm parivarjayet /
   iti / tad idam anadhigatadehātiriktātmarūpāṇāṃ śarīrātmābhimānavijṛmbhitam	iti / tat idam anaDigata-deha-atirikta-Atma-rUpANAm SarIra-Atma-aBimAna-vijRmBitam
   / tathā hi śarīraṃ hi manuṣyatvādijātiguṇāśrayapiṇḍabhūtaṃ svatantraṃ	/ taTA hi SarIram hi manuzya-tva-Adi-jAti-guNa-ASraya-piNxa-BUtam svatantram
   pratīyate / tasminn evāham iti saṃsāriṇāṃ pratītiḥ / ātmābhimāno yādṛśas	pratIyate / tasmin eva-aham iti saMsAriNAm pratItiH / Atma-aBimAnaH yAdRSas
   tadanuguṇaiva puruṣārthapratītiḥ /	tad-anuguNA-eva puruza-arTa-pratItiH /
   siṃhavyāghravarāhamanuṣyayakṣarakṣaḥpiśācadevadānavastrīpuṃsavyavasthitātmābhimānānāṃ	siMha-vyAGra-varAha-manuzya-yakza-rakzaH-piSAca-deva-dAnava-strIpuMsa-vyavasTita-Atma-aBimAnAnAm
   sukhāni vyavasthitāni / tāni ca parasparaviruddhāni / tasmād	suKAni vyavasTitAni / tAni ca paraspara-virudDAni / tasmAt-
   ātmābhimānānuguṇapuruṣārthavyavasthayā sarvaṃ samāhitam / ātmasvarūpaṃ tu	Atma-aBimAna-anuguNa-puruza-arTa-vyavasTayA sarvam samAhitam / Atma-svarUpam tu
   devādidehavilakṣaṇaṃ jñānaikākāram / tac ca paraśeṣataikasvarūpam /	deva-Adi-deha-vilakzaNam jQAna-eka-AkAram / tat ca paraSezatA-eka-svarUpam /
   yathāvasthitātmābhimāne tadanuguṇaiva puruṣārthapratītiḥ / ātmā jñānamayo	yaTA-avasTita-Atma-aBimAne tad-anuguNA-eva puruza-arTa-pratItiH / AtmA jQAnam-ayaH-
   'mala iti smṛter jñānaikākāratā pratipannā / patiṃ viśvasyetyādi	amalaH iti smRteH jQAna-eka-AkAra-tA pratipannAH / patim viSvasya-ityAdi
   śrutiguṇaiḥ paramātmaśeṣataikākāratā ca pratītā / ataḥ	Sruti-guNEH paramAtma-Seza-tA-eka-AkAra-tA ca pratItAH / atas-
   siṃhavyāghrādiśarīrātmābhimānavat svātantryābhimāno 'pi	siMha-vyAGra-Adi-SarIra-Atma-aBimAna-vat svAtantrya-aBimAnaH api
   karmakṛtaviparītātmajñānarūpo veditavyaḥ / ataḥ karmakṛtam eva	karma-kRta-viparIta-Atma-jQAna-rUpaH veditavyaH / atas karma-kRtam eva
   paramapuruṣavyatiriktaviṣayāṇāṃ sukhatvam / ata eva teṣām alpatvam	parama-puruza-vyatirikta-vizayANAm suKa-tvam / atas eva tezAm alpa-tvam
   asthiratvaṃ ca paramapuruṣasyaiva svata eva sukhatvam / atas tad eva	asTira-tvam ca parama-puruzasya-eva svatas eva suKa-tvam / atas tat eva
   sthiram anavadhikātiśayaṃ ca kaṃ brahma khaṃ brahma ānando brahma satyaṃ	sTiram anavaDika-atiSayam ca kam brahma Kam brahma AnandaH brahma satyam
   jñānam anantaṃ brahmeti śruteḥ / brahmavyatiriktasya kṛtsnasya vastunaḥ	jQAnam anantam brahma-iti SruteH / brahma-vyatiriktasya kRtsnasya vastunaH
   svarūpeṇa sukhatvābhāvaḥ karmakṛtatvena cāsthiratvaṃ bhagavatā	svarUpeNa suKa-tva-aBAvaH karma-kRta-tvena ca-asTira-tvam BagavatA
   parāśareṇoktam	parASareNa-uktam
   narakasvargasaṃjñe vai pāpapuṇye dvijottama /	naraka-svarga-saMjQe vE pApa-puNye dvijottamaH /
   vastv ekam eva duḥkhāya sukhāyerṣyāgamāya ca /	vastu ekam eva duHKAya suKAya-Irzi-A-AgamAya ca /
   kopāya ca yatas tasmād vastu vastvātmakaṃ kutaḥ //	kopAya ca yatas tasmAt vastu vastu-Atmakam kutas //
   sukhaduḥkhādyekāntarūpiṇo vastuno vastutvaṃ kutaḥ / tadekāntatā	suKa-duHKa-Adi-ekAnta-rUpiNaH vastunaH vastu-tvam kutas / tad-ekAnta-tA
   puṇyapāpakṛtetyarthaḥ / evam anekapuruṣāpekṣayā kasyacit sukham eva	puNya-pApa-kRtA-iti-arTaH / evam aneka-puruza-apekzayA kasyacid suKam eva
   kasyacid duḥkhaṃ bhavatītyavasthāṃ pratipādya, ekasminn api puruṣe na	kasyacid duHKam Bavati-iti-avasTAm pratipAdya, ekasmin api puruze na
   vyavasthitam ityāha	vyavasTitam iti-Aha
   tad eva prīyate bhūtvā punarsuḥkhāya jāyate /	tat eva prIyate BUtvA punar-suHKAya jAyate /
   tad eva kopāya yataḥ prasādāya ca jāyate //	tat eva kopAya yatas prasAdAya ca jAyate //
   tasmād duḥkhātmakaṃ nāsti na ca kiṃcit sukhātmakam /	tasmAt duHKa-Atmakam na-asti na ca kiMcid suKa-Atmakam /
   iti sukhaduḥkhātmakatvaṃ sarvasya vastunaḥ karmakṛtaṃ na vastusvarūpakṛtam	iti suKa-duHKa-Atmaka-tvam sarvasya vastunaH karma-kRtam na vastu-svarUpa-kRtam
   / ataḥ karmāvasāne tad apaitītyarthaḥ /	/ atas karma-avasAne tat apEti-iti-arTaH /
   yat tu sarvaṃ paravaśaṃ duḥkham ityuktaṃ tatparamapuruṣavyatiriktānāṃ	yat tu sarvam para-vaSam duHKam iti-uktam tad-parama-puruza-vyatiriktAnAm
   parasparaśeṣaśeṣibhāvābhāvāt tadvyatiriktaṃ prati śeṣatā duḥkham	paraspara-Seza-Sezi-BAva-aBAvAt tad-vyatiriktam prati Seza-tA duHKam
   evetyuktam / sevā śvavṛttir ākhyātety atrāpy asevyasevā śvavṛttir	eva-iti-uktam / sevA SvavRttiH AKyAtA-iti atra-api asevya-sevA SvavRttiH-
   evetyuktam / sa hy āśramaiḥ sadopāsyaḥ samastair eka eva tv iti sarvair	eva-iti-uktam / sa hi ASramEH sadA-upAsyaH samastEH ekaH eva tu iti sarvEH-
   ātmayāthātmyavedibhiḥ sevyaḥ puruṣottama eka eva / yathoktaṃ bhagavatā	Atma-yATAtmya-vediBiH sevyaH puruzottamaH ekaH eva / yaToktam BagavatA
   māṃ ca yo 'vyabhicāreṇa bhaktiyogena sevate /	mAm ca yaH avyaBicAreNa Bakti-yogena sevate /
   sa guṇān samatītyaitān brahmabhūyāya kalpate //	sa guNAn samatItya-etAn brahma-BUyAya kalpate //
   itīyam eva bhaktirūpā sevā brahmavid āpnoti param tam evaṃ vidvān amṛta	iti-iyam eva Bakti-rUpA sevA brahma-vid Apnoti param tam evam vidvAn amRta
   iha bhavati brahma veda brahmaiva bhavatītyādiṣu vedanaśabdenābhidhīyata	iha Bavati brahma veda brahmA-eva Bavati-ityAdizu vedana-Sabdena-aBiDIyata
   ityuktam / yam evaiṣa vṛṇute tena labhya iti viśeṣaṇād yam evaiṣa vṛṇuta	iti-uktam / yam eva-eza vRNute tena laByaH iti viSezaNAt yam eva-eza vRNuta
   iti bhavagatā varaṇīyatvaṃ pratīyate / varaṇīyaś ca priyatamaḥ / yasya	iti Bava-gatA varaNIya-tvam pratIyate / varaNIyaH ca priyatamaH / yasya
   bhagavaty anavadhikātiśayā prītir jāyate sa eva bhagavataḥ priyatamaḥ /	Bagavati anavaDika-atiSayA prItiH jAyate saH eva BagavataH priyatamaH /
   tad uktaṃ bhagavatā	tat uktam BagavatA
   priyo hi jñānino 'tyartham ahaṃ sa ca mama priyaḥ /	priyaH hi jQAninaH atyarTam aham sa ca mama priyaH /
   iti / tasmāt parabhaktirūpāpannam eva vedanaṃ tattvato	iti / tasmAt para-Bakti-rUpa-Apannam eva vedanam tattvataH-
   bhagavatprāptisādhanam / yathoktaṃ bhagavatā dvaipāyanena mokṣadharme	Bagavat-prApti-sADanam / yaToktam BagavatA dvEpAyanena mokza-Darme
   sarvopaniṣadvyākhyānarūpam	sarva-upanizad-vyAKyAna-rUpam
   na saṃdṛśo tiṣṭhati rūpam asya na cakṣuṣā paśyati kaścanainam /	na saMdRSaH tizWati rUpam asya na cakzuzA paSyati kaScana-enam /
   bhaktyā ca dhṛtyā ca samāhitātmā jñānasvarūpaṃ paripaśyatītīha //	BaktyA ca DRtyA ca samAhita-AtmA jQAna-svarUpam paripaSyati-iti-iha //
   dhṛtyā samāhitātmā bhaktyā puruṣottamaṃ paśyati sākṣātkaroti	DRtyA samAhita-AtmA BaktyA puruzottamam paSyati sAkzAtkaroti
   prāpnotītyarthaḥ / bhaktyā tv anannyayā śakya ityanenāikārthyāt / bhaktiś	prApnoti-iti-arTaH / BaktyA tu anannyayA SakyaH iti-anena-aikA-arTyAt / BaktiH-
   ca jñānaviśeṣa eveti sarvam upapannam /	ca jQAna-viSezaH eva-iti sarvam upapannam /
   sārāsāravivekajñā garīyāṃso vimatsarāḥ /	sAra-asAra-viveka-jQAH garIyAMsaH vimatsarAH /
   pramāṇatantrāḥ santīti kṛto vedārthasaṅgrahaḥ //	pramANa-tantrAH santi-iti kRtaH veda-arTa-saFgrahaH //
