   śrīrāghavacaitanyaviracitaṃ mahāgaṇapatistotram |	SrI-rAGava-cEtanya-viracitam mahAgaNapati-stotram |
   tacchiṣyakṛtayā ṭippaṇyā sametam |	tad-Sizya-kRtayA wippaNyA sametam |
        yogaṃ yogavidāṃ	yogam yoga-vidAm
   vidhūtavividhavyāsaṅgaśuddhāśayaprādurbhūtasudhārasaprasṛmaradhyānāspadādhyāsinām	viDUta-viviDa-vyAsaFga-SudDa-ASaya-prAdurBUta-suDA-rasa-prasRmaraDyAna-Aspada-aDyAsinAm
        ānandaplavamānabodhamadhurāmodacchaṭāmeduraṃ taṃ bhūmānamupāsmahe	Ananda-plavamAna-boDa-maDura-Amoda=-CawA-meduram tam BUmAnam-upAsmahe
   pariṇataṃ dantāvalasyātmanā // RMgan_1 //	pariNatam dantAvalasya-AtmanA // RMgan_1 //
   dantāvalo gajastasyevāsyaṃ mukhaṃ yasya sa gajānanastadātmanā tadrūpeṇa	dantAvalaH gajaH-tasya-iva-Asyam muKam yasya sa gajAnanaH-tad-AtmanA tad-rUpeNa
   pariṇataṃ taṃ bhūmānaṃ paraṃ brahmopāsmahe |	pariNatam tam BUmAnam param brahma-upAsmahe |
   kīdṛśaṃ tam |	kIdRSam tam |
   ānando brahmānandastena plavamānaḥ |	AnandaH brahma-AnandaH-tena plavamAnaH |
   lakṣaṇayā pūrṇānandābhinna ityarthaḥ |	lakzaNayA pUrNa-Ananda-aBinnaH iti-arTaH |
   īdṛśo yo bodhastena cidānandamayaṃ svarūpamuktam |	IdRSaH yaH boDaH-tena cit-Ananda-mayam svarUpam-uktam |
   tadvivartarūpaḥ prapañca eva madhurāmodacchaṭātvena rūpitastena meduram |	tad-vivarta-rUpaH prapaQcaH eva maDura-Amoda=-CawA-tvena rUpitaH-tena meduram |
   punaḥ kīdṛśam |	punar kIdRSam |
   yogavidāṃ yogam |	yoga-vidAm yogam |
   kīdṛśāṃ yogavidām |	kIdRSAm yoga-vidAm |
   vidhūto vividho vyāsaṅgo yairata eva śuddho ya āśayastasminprādurbhūtaḥ	viDUtaH viviDaH vyAsaFgaH yEH-atas eva SudDaH yaH ASayaH-tasmin-prAdurBUtaH
   sudhārasaḥ śāntisukhaṃ yeṣāṃ te ca te prasṛmaraṃ prasāri dhyānaṃ	suDA-rasaH SAnti-suKam yezAm te ca te prasRmaram prasAri DyAnam
   yasminnīdṛśaṃ yadāspadaṃ kaṃdarādi tadadhyāsinaśca teṣām ||	yasmin=-i-IdRSam yat-Aspadam kaMdara-Adi tad-aDyAsinaH-ca tezAm ||
        tāraśrīparaśaktikāmavasudhārūpānugāṃ yaṃ vidustasmai	tAra-SrI-para-Sakti-kAma-vasuDA-rUpa-anugAm yam viduH-tasmE
   stātpraṇatirgaṇādhipataye yo rāgiṇābhyarthyate /	stAd-praNatiH-gaNa-aDipataye yaH rAgiNA-aByarTyate /
        āmantrya prathamaṃ vareti varadetyārtena sarvaṃ janaṃ svāminme	Amantrya praTamam vara-iti vara-dA-iti-Artena sarvam janam svAmin-me
   vaśamānayeti satataṃ svāhādibhiḥ pūjitaḥ // RMgan_2 //	vaSamAnayA-iti satatam svAhA-AdiBiH pUjitaH // RMgan_2 //
   mahāgaṇapatimantramuddharati - tāraḥ praṇavaḥ, śrīrlakṣmībījam,	mahAgaNapati-mantram-udDarati  tAraH praNavaH, SrIH-lakzmI-bIjam,
   paraśaktirmāyābījam, kāmaḥ kāmabījam, vasudhā bhūmibījam, iti pañcarūpāṇāṃ	para-SaktiH-mAyA-bIjam, kAmaH kAma-bIjam, vasuDA BUmibIjam, iti paQca-rUpANAm
   bījānāmanu gamityakṣarametādṛśaṃ yaṃ sādhakā vidustasmai gaṇādhipataye	bIjAnAm-anu gam-iti-akzaram-etAdRSam yam sADakAH viduH-tasmE gaNADipataye
   praṇatiḥ stāditi yojanā |	praNatiH stAd-iti yojanA |
   yaḥ satataṃ svāhāsvadhādibhiḥ śaktibhiḥ pūjitaḥ |	yaH satatam svAhA-svaDAdiBiH SaktiBiH pUjitaH |
   ārtena rāgiṇā prathamaṃ vareti tato varadetyāmantryābhyarthyate |	Artena rAgiNA praTamam vara-iti tatas vara-dA-iti-Amantrya-aByarTyate |
   abhyarthanāmevāha - sarvaṃ janaṃ svāminme vaśamānayeti |	aByarTanAm-eva-Aha  sarvam janam svAmin-me vaSamAnayA-iti |
   svāhādibhirityanena svāhānto mantraḥ |	svAhA-AdiBiH-iti-anena svAhA-antaH mantraH |
   atrādhipadaṃ sarvamiti ca padaṃ chandonurodhāduktam |	atra-aDipadam sarvam-iti ca padam CandonuroDAt-uktam |
   mantre tu gaṇapataye tathā sarvajanamityekameva padam |	mantre tu gaNapataye taTA sarva-janam-iti-ekam-eva padam |
   svāminniti ca mantrādbahirbhūtam ||	svAmin=-iti ca mantrAt-bahis-BUtam ||
        kallolāñcalacumbitāmbudatatāvikṣudravāmbhonidhau dvīpe ratnamaye	kallola-aQcala-cumbita-ambuda-tatA-vikzudrava-amBoniDO dvIpe ratna-maye
   suradrumavanāmodaikamedasvini /	suradruma-vanAma-uda-eka-medasvini /
        mūle kalpatarormahāmaṇimaye pīṭhe 'kṣarāmbhoruhe	mUle kalpa-taroH-mahA-maNi-maye pIWe akzara-amBoruhe
   ṣaṭkoṇākalitatrikoṇaracanasatkarṇike 'muṃ bhaje // RMgan_3 //	zaz-koNA-kalita-trikoNa-racana-sat-karNike amum Baje // RMgan_3 //
   kallolānāṃ mahormīṇāmañcalāḥ prāntāstairāśliṣṭā meghatatiryenaitādṛśa	kallolAnAm mahA-UrmINAm-aQcalAH prAntAH-tEH-ASlizwAH meGatatiryena-etAdRSa
   ikṣurasasamudre suradrumāṇāṃ pārijātādīnāṃ vanaṃ tadāmodena paripuṣṭe |	ikzu-rasa-samudre suradrumANAm pArijAta-AdInAm vanam tadAmodena paripuzwe |
   ratnamayaṃ dvīpaṃ vārimadhyasthalaṃ tadgatasya kalpatarormūle	ratna-mayam dvIpam vAri-maDya-sTalam tad-gatasya kalpa-taroH-mUle
   mahāmaṇimayaṃ pīṭhaṃ tatra ṣaṭkoṇayuktatrikoṇakarṇīkāyukte 'kṣarāmbhoruhe	mahA-maNi-mayam pIWam tatra zaz-koNa-yukta-tri-koNa-karNIkA-yukte akzara-amBoruhe
   tantraprasiddhe mātṛkākamale 'muṃ mahāgaṇapatiṃ bhaje ||	tantra-prasidDe mAtRkA-kamale amum mahAgaNapatim Baje ||
        cakraprāsarasālakārmukagadāsadbījapūradvijavrīhyagrotpalapāśapaṅkajakaraṃ	cakra-prAsa-rasAla-kArmuka-gadA-sat-bIjapUra-dvija-vrIhi-agra-utpala-pASa-paFkaja-karam
   śuṇḍāgrajāgradghaṭam /	SuNxa-agraja-agrat-Gawam /
        āśliṣṭaṃ priyayā sarojakarayā ratnasphuradbhūṣayā māṇikyapratimaṃ	ASlizwam priyayA saroja-karayA ratna-sPurat-BUzayA mANikya-pratimam
   mahāgaṇapatiṃ viśveśamāśāsmahe // RMgan_4 //	mahAgaNapatim viSveSam-ASAsmahe // RMgan_4 //
   cakraṃ prasiddham, prāsastriśūlaḥ, rasālakārmukamikṣudhanuḥ, gadā	cakram prasidDam, prAsaH-triSUlaH, rasAla-kArmukam-ikzu-DanuH, gadA
   prasiddhā, bījapūro mātuliṅgam, dvijaḥ svakīyo dantaḥ, vrīhyagraṃ	prasidDA, bIjapUraH mAtuliFgam, dvijaH svakIyaH dantaH, vrIhi-agram
   śālimañjarī, utpalaṃ prasiddham, pāśapaṅkaje ca prasiddhe, evaṃ	SAli-maQjarI, utpalam prasidDam, pASa-paFkaje ca prasidDe, evam
   daśāyudhāni kareṣu yasya |	daSa-AyuDAni karezu yasya |
   śuṇḍāgre puṣkare jāgratsthito ghaṭo ratnapūrṇo hemakumbho yasya |	SuNxa-agre puzkare jAgrat-sTitaH GawaH ratna-pUrNaH hema-kumBaH yasya |
   kamalahastayā priyayā dakṣiṇahastenāliṅgitaṃ māṇikyapratimaṃ śoṇacchaviṃ	kamala-hastayA priyayA dakziNa-hastena-AliFgitam mANikya-pratimam SoNa=-Cavim
   sarveśvaraṃ mahāgaṇapatimāśāsmahe ||	sarveSvaram mahAgaNapatim-ASAsmahe ||
        dānāmbhaḥparimeduraprasṛmaravyālambirolambabhṛtsindūrāruṇagaṇḍamaṇḍalayugavyājātpraśastidvayam	dAna-amBaH-parimeduraprasRma-ravya-AlambiraH-lamba-BRt-sindUra-aruNa-gaNxa-maNxala-yuga-vyAjAt-praSasti-dvayam
        trailokyeṣṭāvidhānavarṇasubhagaṃ yaḥ padmarāgopamaṃ dhatte sa	trElokya-izwA-viDAna-varNa-suBagam yaH padmarAga-upamam Datte sa
   śriyamātanotu satataṃ devo gaṇānāṃ patiḥ // RMgan_5 //	Sriyam-Atanotu satatam devaH gaNAnAm patiH // RMgan_5 //
   dānāmbhasā madāmbunā parimeduraṃ vyāptaṃ prasṛmarānvyālambino	dAna-amBasA mada-ambunA parimeduram vyAptam prasRmarAn-vyAlambino
   rolambānbhramarānbibhartīti prasṛmaravyālambirolambabhṛt |	rolambAn-BramarAn-biBarti-iti prasRmara-vyAlambiraH-lamba-BRt |
   sindūreṇāruṇametādṛśaṃ kumbhapradeśadvayaṃ tasya	sindUreNa-aruNam-etAdRSam kumBa-pradeSa-dvayam tasya
   miṣāttrailokyeṣṭavidhānvarṇasubhagaṃ tribhuvanaśubhavidhyakṣaramanojñam |	mizAt-trElokya-izwaviDAn-varNa-suBagam triBuvana-SuBa-viDi-akzara-manojQam |
   padmarāgopamaṃ padmarāgo lohitakastadupamaṃ praśastidvayaṃ yo dhatte sa	padmarAga-upamam padmarAgaH lohitakaH-tad-upamam praSasti-dvayam yaH Datte sa
   gaṇānāṃ patirdevaḥ satataṃ śriyamātanotu |	gaNAnAm patiH-devaH satatam Sriyam-Atanotu |
   yathā mṛdambulipte dāruphalake raktacūrṇaṃ dattvākṣarāṇi, tathā	yaTA mRd-ambu-lipte dAru-Palake rakta-cUrNam dattvA-akzarANi, taTA
   dānāmbulipte sindūravati kumbhasthale bhramarā ityuktaṃ bhavati ||	dAna-ambu-lipte sindUravati kumBa-sTale BramarAH iti-uktam Bavati ||
        bhrāmyanmandaraghūrṇanāparavaśakṣīrābdhivīcicchaṭāsacchāyāścalacāmaravyatikaraśrīgarvasarvaṃkṛṣāḥ	BrAmyat-mandara-GUrNanA-para-va-Sa-kzIra-abDi-vIci=-CawA-sa=-CAyAH-cala-cAmara-vyatikara-SrI-garva-sarvaMkRzAH
        dikkāntāghanasāracandanarasāsārāḥ śrayantāṃ manaḥ	diS-kAnta-aGana-sAra-candana-rasa-AsArAH SrayantAm manaH
   svacchandaprasarapraliptaviyato herambadantatviṣaḥ // RMgan_6 //	svacCanda-prasara-pralipta-viyataH heramba-danta-tvizaH // RMgan_6 //
   herambadantatviṣo manaḥ śrayantām |	heramba-danta-tvizaH manaH SrayantAm |
   kiṃbhūtāḥ |	kiMBUtAH |
   bhrāmyato mandarasya ghūrṇanāvṛttayastadāyattasya kṣīrābdhervīcayo	BrAmyataH mandarasya GUrNana-AvRttayaH-tat-Ayattasya kzIrAbDeH-vIcayaH-
   laharyastāsāṃ chaṭā agrabhāgāstaiḥ sadṛśāḥ |	laharyaH-tAsAm CawAH agra-BAgAH-tEH sadRSAH |
   punaḥ kīdṛśāḥ |	punar kIdRSAH |
   calacāmaravyatikaraśrīgarvasarvaṃkakṛṣāḥ |	cala-cAmara-vyatikara-SrI-garva-sarvaMka-kRzAH |
   vyatikaro vyatiṣaṅgaḥ |	vyatikaraH vyatizaFgaH |
   dikkāntetyādirūpakam |	dikkA-anta-ityAdirUpakam |
   ghanasāraḥ karpūraḥ |	GanasAraH karpUraH |
   tathā svacchandaprasarapraliptaviyato 'nalpasaṃcārākīrṇākāśāḥ |	taTA svacCanda-prasara-pralipta-viyataH analpa-saMcAra-AkIrNa-AkASAH |
   etena tviṣāṃ bahutvaṃ vyajyate ||	etena tvizAm bahu-tvam vyajyate ||
        muktājālakarambitapravikasanmāṇikyapuñjacchaṭākāntāḥ	muktA-jAla-karambita-pravikasat-mANikya-puQja=-CawA-kAntAH
   kambukadambacumbitaghanābhogapravālopamāḥ /	kambu-kadamba-cumbita-Gana-ABoga-pravAla-upamAH /
        jyotsnāpūrataraṅgamantharataratsaṃdhyāvayasyāściraṃ herambasya	jyotsnA-pUra-taraFga-manTaratarat-saMDyA-vayasyAH-ciram herambasya
   jayanti dantakiraṇākīrṇāḥ śarīratviṣaḥ // RMgan_7 //	jayanti dantakiraNa-AkIrNAH SarIra-tvizaH // RMgan_7 //
   mauktikasamūhamiśritapradīptamāṇikyasamūhacchaṭāvatkāntā manoharāḥ |	mOktika-samUha-miSrita-pradIpta-mANikya-samUha=-CawA-vat-kAntAH manoharAH |
   śaṅkhasamūhasaṃgatavistīrṇavidrumasamāḥ |	SaFKa-samUha-saMgata-vistIrNa-vidruma-samAH |
   jyotsnāpūrataraṅge mantharaṃ tarantī cāsau saṃdhyā ca tasyā vayasyāḥ	jyotsnA-pUra-taraFge manTaram tarantI ca-asO saMDyA ca tasyAH vayasyAH
   sāmyātsakhyaḥ |	sAmyAt-saKyaH |
   etādṛśā herambasya dantakiraṇairvyāptāḥ śarīratviṣaściraṃ jayanti ||	etAdRSAH herambasya danta-kiraNEH-vyAptAH SarIra-tvizaH-ciram jayanti ||
        śuṇḍāgrākalitena hemakalaśenāvarjitena kṣarannānāratnacayena	SuNxa-agrA-kalitena hema-kalaSena-Avarjitena kzarat-nAnA-ratna-cayena
   sādhakajanānsaṃbhāvayankoṭiśaḥ /	sADaka-janAn-saMBAvayan-kowiSas /
        dānāmodavinodalubdhamadhupaprotsāraṇāvirbhavatkarṇāndolanakhelano	dAnAmoda-vinoda-lubDa-maDupa-protsAraNa-AvirBavat-karNa-Andolana-KelanaH-
   vijayate devo gaṇagrāmaṇīḥ // RMgan_8 //	vijayate devaH gaNa-grAmaNIH // RMgan_8 //
         śuṇḍāpradhṛtasuvarṇakalaśasaṃgṛhītena kṣaratā bahutvādbahirapi	SuNxA-praDRta-suvarNa-kalaSa-saMgRhItena kzaratA bahu-tvAt-bahis-api
   nirgacchatā muktāmāṇikyādiratnasamūhena koṭiśaḥ	nirgacCatA muktAmANikya-Adi-ratna-samUhena kowiSas-
   sādhakajanānsaṃbhāvayannasaṃkhyātānupāsakānsaṃpadā vardhayan /	sADaka-janAn-saMBAvayan=-asaMKyAta-an-upAsakAn-saMpadA varDayan /
   dānetyādi |	dAna-ityAdi |
   āmodo gandhaharṣayoḥ |	AmodaH ganDa-harzayoH |
   protsāraṇamuccāṭanaṃ tadarthamāvirbhavatkarṇāndolanakrīḍaḥ |	protsAraNam-uccAwanam tad-arTam-AvirBavat-karNa-Andolana-krIxaH |
   gaṇānāmīśvaro devo vijayate ||	gaNAnAm-ISvaraH devaH vijayate ||
        herambaṃ praṇamāmi yasya purataḥ śāṇḍilyamūle śriyā bibhratyāmburuhe	herambam praNamAmi yasya puratas SANxilya-mUle SriyA biBratyA-amburuhe
   samaṃ madhuripuste śaṅkhacakre vahan /	samam maDuripuH-te SaFKa-cakre vahan /
        nyagrodhasya tale sahādrisutayā śaṃbhustayā dakṣiṇe bibhrāṇaḥ paraśuṃ	nyagroDasya tale saha-adrisutayA SaMBuH-tayA dakziNe biBrANaH paraSum
   triśūlamitayā pāśāṅkuśābhyāṃ śubham // RMgan_9 //	triSUla-mitayA pASa-aFkuSAByAm SuBam // RMgan_9 //
   śāṇḍilyamūle bilvavṛkṣasyādho yasya mahāgaṇapateḥ purato 'grabhāge padme	SANxilya-mUle bilva-vRkzasya-aDas yasya mahAgaNapateH puratas agra-BAge padme
   bibhratyā śriyā samaṃ te prasiddhe śaṅkhacakre vahanmadhuripurviṣṇurasti |	biBratyA SriyA samam te prasidDe SaFKa-cakre vahan-maDuripuH-vizNuH-asti |
   tathā yasya dakṣiṇe nyagrodhasya tale vaṭavṛkṣādhaḥ pāśāṅkuśābhyāmitayā	taTA yasya dakziNe nyagroDasya tale vawa-vRkza-aDas pASa-aFkuSa-aByAmitayA
   sahitayādrisutayā pārvatyā saha paraśuṃ triśūlaṃ ca bibhrāṇaḥ śaṃbhuḥ śivo	sahitayA-adrisutayA pArvatyA saha paraSum triSUlam ca biBrANaH SaMBuH SivaH-
   'sti ||	asti ||
        paścātpippalamāśrito ratipatirdevasya ratyotpale bibhratyā	paScAt-pippalam-ASritaH ratipatiH-devasya ratyA-utpale biBratyA
   samamaikṣavaṃ dhanuriṣūnpauṣpānvahanpañca ca /	samam-Ekzavam DanuH-izu-unpOzpa-anvahan-paQca ca /
        vāme cakragadādharaḥ sa bhagavānkroḍaḥ priyaṃgostale	vAme cakra-gadA-DaraH sa BagavAn-kroxaH priyaMgoH-tale
   hastodyacchukaśālimañjarikayā devyā dharaṇyā saha // RMgan_10 //	hasta-udyat-Suka-SAli-maQjarikayA devyA DaraNyA saha // RMgan_10 //
         devasya paścime pippalavṛkṣasyādha utpale bibhratyā ratyā	devasya paScime pippala-vRkzasya-aDas utpale biBratyA ratyA
   samamaikṣavaṃ dhanuḥ pañca pauṣpāniṣūṃśca vahan ratipatiḥ kāmadevo 'sti /	samam-Ekzavam DanuH paQca pOzpa-anizUn=-ca vahan rati-patiH kAmadevaH asti /
   asya ca vāme priyaṃguvṛkṣādho hastodyacchukaśālimañjarikayaikasminkare	asya ca vAme priyaMgu-vRkza-aDas hasta-udyat-Suka-SAli-maQjarikayA-ekasmin-kare
   kīramanyatra kalamakaṇiśaṃ bibhratyā dharaṇyā saha sa prasiddho	kIram-anyatra kalama-kaNiSam biBratyA DaraNyA saha sa prasidDaH-
   bhagavānkroḍo varāho 'sti taṃ herambaṃ praṇamāmīti pūrveṇānvayaḥ ||	BagavAn-kroxaH varAhaH asti tam herambam praNamAmi-iti pUrveNa-anvayaH ||
        ṣaṭkoṇāśriṣu ṣaṭsu ṣaḍ gajamukhāḥ pāśāṅkuśābhīvarānbibhrāṇāḥ	zaz-koNa-aSrizu zawsu zaw gaja-muKAH pASa-aFkuSa-aBIvarAn-biBrANAH
   pramadāsakhāḥ pṛthumahāśoṇāśmapuñjatviṣaḥ /	pramadA-saKAH pRTu-mahA-SoNa-aSma-puQja-tvizaH /
        āmodaḥ purataḥ pramodasumukhau taṃ cābhito durmukhaḥ paścātpārśvagato	AmodaH puratas pramoda-su-muKO tam ca-aBitas durmuKaH paScAt-pArSva-gataH-
   'sya vighna iti yo vighnakarteti ca // RMgan_11 //	asya viGnaH iti yaH viGna-kartA-iti ca // RMgan_11 //
   ṣaṭkoṇasya pīṭhasya ṣaṭsvaśriṣu pālīṣu ṣaḍ gajamukhā dhyeyāḥ |	zaz-koNasya pIWasya zawsu-aSrizu pAlIzu zaw gaja-muKAH DyeyAH |
   kīdṛśāste |	kIdRSAH-te |
   pāśāṅkuśābhayavarānhasteṣu bibhrāṇāḥ |	pASa-aFkuSa-aBaya-varAn-hastezu biBrANAH |
   pramadānāṃ sakhāya iti pramadāsakhāḥ |	pramadAnAm saKAyaH iti pramadA-saKAH |
   bhāryāsahitā ityarthaḥ |	BAryA-sahitAH iti-arTaH |
   pṛthuścāsau mahāśoṇāśmanāṃ padmarāgāṇāṃ puñjastadvattviṭ kāntiryeṣāṃ te |	pRTuH-ca-asO mahA-SoNa-aSmanAm padmarAgANAm puQjaH-tadvat-tviz kAntiH-yezAm te |
   yadi 'pṛthumahāḥ'; iti visargāntaḥ pāṭhastadā bhinnaṃ padam |	yadi apRTu-mahAH-a; iti visarga-antaH pAWaH-tadA Binnam padam |
   pṛthurmaho yeṣāṃ te |	pRTuH-mahaH yezAm te |
   akārānto 'pi mahaśabdo 'sti |	akAra-antaH api maha-SabdaH asti |
   teṣāṃ nāmānyāha - purato 'grakoṇa āmodaḥ |	tezAm nAmAni-Aha  puratas agra-koNaH AmodaH |
   taṃ cāmodamabhitaḥ pramodasumukhau |	tam ca-Amodam-aBitas pramoda-su-muKO |
   puraḥ kalpitapūrvadigapekṣayāgnikoṇe pramodaḥ, evamīśānakoṇe sumukha	puras kalpita-pUrva-diS-apekzayA-agni-koNe pramodaH, evam-ISAna-koNe sumuKa
   ityarthaḥ |	iti-arTaH |
   paścātpaścimakoṇe durmukhaḥ |	paScAt-paScima-koNe durmuKaH |
   asya durmukhasya vighna iti yasya nāma sa ekasminpārśve vighnakarteti	asya durmuKasya viGnaH iti yasya nAma saH ekasmin-pArSve viGna-kartA-iti
   yasya nāma sa dvitīyapārśve 'sti |	yasya nAma sa dvitIya-pArSve asti |
   arthādeko nairṛtyakoṇe, aparo vāyavye vartate ||	arTAt-ekaH nErRtya-koNe, aparaH vAyavye vartate ||
        āmodādigaṇeśvarapriyatamāstatraiva nityaṃ sthitāḥ	AmodAdi-gaNa-ISvara-priyatamAH-tatra-eva nityam sTitAH
   kāntāśleṣarasajñamantharadṛśaḥ siddhiḥ samṛddhistataḥ /	kAnta-ASleza-rasa-jQa-manTara-dRSaH sidDiH samRdDiH-tatas /
        kāntiryā madanāvatītyapi tathā kalpeṣu yā gīyate sānyā yāpi madadravā	kAntiH-yA madanAvatI-iti-api taTA kalpezu yA gIyate sA-anyA yA-api mada-dravA
   tadaparā drāviṇyamūḥ pūjitāḥ // RMgan_12 //	tad-aparA drAviNI-amUH pUjitAH // RMgan_12 //
   kāntasya svasvabharturāliṅganarasaṃ jānantyata eva mantharā rāgiṇī	kAntasya sva-sva-BartuH-AliFgana-rasam jAnanti-atas eva manTarA rAgiNI
   dṛgyāsāṃ tāḥ |	dRS-yAsAm tAH |
   āmodādīnāṃ pūrvaślokoktānāṃ ṣaṇṇāṃ bhāryāsteṣāṃ samīpe sthitā dhyeyāḥ |	Amoda-AdInAm pUrva-Sloka-uktAnAm zaNNAm BAryAH-tezAm samIpe sTitAH DyeyAH |
   tāsāṃ nāmāni ca - siddhiḥ, samṛddhiḥ, kāntiḥ, madanāvatī, madadravā,	tAsAm nAmAni ca  sidDiH, samRdDiH, kAntiH, madanAvatI, mada-dravA,
   drāviṇī ceti ||	drAviNI ca-iti ||
        āśliṣṭau vasudhetyatho vasumatī tābhyāṃ sitālohitau varṣantau vasu	ASlizwO vasuDA-iti-aTo vasumatI tAByAm sitA-lohitO varzantO vasu
   pārśvayorvilasatastau śaṅkhapadmau nidhī /	pArSvayoH-vilasataH-tO SaFKa-padmO niDI /
        aṅgānyanvatha mātaraśca paritaḥ śakrādayo 'bjāśrayāstadbāhye	aFgAni-anvaTa mAtaraH-ca paritas Sakra-AdayaH abja-ASrayAH-tad-bAhye
   kuliśādayaḥ paripatatkālānalajyotiṣaḥ // RMgan_13 //	kuliSa-AdayaH paripatat-kAla-anala-jyotizaH // RMgan_13 //
         vasudhayā vasumatyā ca krameṇāliṅgitau śuklaraktavarṇau dhanaṃ	vasuDayA vasumatyA ca krameNa-AliFgitO Sukla-rakta-varNO Danam
   varṣantau tau śaṅkhapadmasaṃjñau prasiddhau nidhī	varzantO tO SaFKa-padma-saMjQO prasidDO niDI
   ṣaṭkoṇapārśvayorvilasataḥ /	zaz-koNa-pArSvayoH-vilasataH /
   tayordhyānaṃ kuryādityarthaha |	tayoH-DyAnam kuryAt-iti-arTaha |
   anu nidhidhyānānantaraṃ hṛdayāni ṣaḍaṅgāni dhyāyet |	anu niDi-DyAna-anantaram hRdayAni zaz-aFgAni DyAyet |
   parito brāhmyādyā aṣṭa mātaro dhyeyāḥ |	paritas brAhmI-AdyAH azwa mAtaraH DyeyAH |
   ṣaṭkoṇādbahiḥsthite 'ṣṭadalakamala indrādayo dikpālāstadbāhye teṣāṃ samīpa	zaz-koNAt-bahis-sTite azwa-dala-kamale indra-AdayaH dikpAlAH-tad-bAhye tezAm samIpa
   eva paripatatkālānalajyotiṣaḥ pradīptasvarūpā indrādīnāṃ hetayo vajrādyā	eva paripatat-kAla-anala-jyotizaH pradIpta-svarUpAH indra-AdInAm hetayaH vajra-AdyA
   dhyeyāḥ ||	DyeyAH ||
        ithaṃ viṣṇuśivāditattvatanave śrīvakratuṇḍāya	iTam vizNu-Siva-Adi-tattva-tanave SrIvakratuNxAya
   huṃkārākṣiptasamastadaityapṛtanāvrātāya dīptatviṣe /	huMkAra-Akzipta-samasta-dEtya-pRtanA-vrAtAya dIpta-tvize /
        ānandaikarasāvabodhalaharīvidhvastasarvormaye sarvatra	Ananda-eka-rasa-avaboDa-la-harI-viDvasta-sarva-Urmaye sarvatra
   prathamānamugdhamahase tasmai parasmai namaḥ // RMgan_14 //	praTamAna-mugDa-mahase tasmE parasmE namaH // RMgan_14 //
   'herambaṃ praṇamāmi'; (9/10) iti ślokābhyāṃ	aherambam praNamAmi-a; (9/10) iti SlokAByAm
   viṣṇuśivādisvarūpaistanurmūrtiryasya sa tasmai |	vizNu-Siva-Adi-svarUpEH-tanuH-mUrtiH-yasya sa tasmE |
   ādipadātsmarakroḍau |	Adi-padAt-smara-kroxO |
   huṃkāramātreṇa nirastasamastāsurasainyasamūhāya dīptakāntaye |	huMkAra-mAtreNa nirasta-samasta-asura-sEnya-samUhAya dIpta-kAntaye |
   ānandeti |	Ananda-iti |
   niratiśayasukhasphuraṇataraṅgairdūrīkṛtasaṃpūrṇormaye |	niratiSaya-suKa-sPuraNa-taraFgEH-dUrIkRta-saMpUrNa-UH-maye |
   ūrmayaḥ ṣaḍbhāvavikārāḥ |	UrmayaH zaz-BAva-vikArAH |
   te ca - jāyate, asti, vardhate, vipariṇamate, apakṣīyate, naśyatīti ca |	te ca  jAyate, asti, varDate, vipariNamate, apakzIyate, naSyati-iti ca |
   ānandaikarasāvayodhalaharībhirvidhvastāḥ sarveṣāṃ sādhakānāmūrmayaḥ	Ananda-eka-rasa-avayoDa-la-harIBiH-viDvastAH sarvezAm sADakAnAm-UrmayaH
   ṣaḍindriyajanyā vṛttayo yasmādityeke |	zaz-indriya-janyA vRttayaH yasmAt-iti-eke |
   ūrmiśabdenāvidyādayo yogaśāstraprasiddhāḥ kleśāḥ |	Urmi-Sabdena-avidyA-AdayaH yoga-SAstra-prasidDAH kleSAH |
   sarvatra prathamānaṃ mugdhaṃ sundaraṃ maho yasya tasmai parasmai jagato	sarvatra praTamAnam mugDam sundaram mahaH yasya tasmE parasmE jagataH-
   'nyasmai namaḥ ||	anyasmE namaH ||
        sevāhevākidevāsuranaranikarasphārakoṭīrakoṭīkoṭivyāṭīkamānadyumaṇisamamaṇiśreṇibhāveṇikānām	sevA-hA-ivAki-deva-asura-nara-nikara-sPAra-kowIra-kowI-kowi-vyAwIka-mAnat-yumaNi-sama-maNi-SreNi-BA-veNikAnAm
        rājannīrājanaśrīsakhacaraṇanakhadyotavidyotamānaḥ śreyaḥ stheyaḥ sa	rAjan-nIrA-jana-SrI-saKa-caraNa-naKa-dyota-vidyotamAnaH SreyaH sTeyaH sa
   deyānmama vimaladṛśo bandhuraṃ sindhurāsyaḥ // RMgan_15 //	deyAn-mama vimala-dRSaH banDuram sinDurAsyaH // RMgan_15 //
   sevāyāṃ hevāko 'bhilāṣo yeṣām |	sevAyAm hevAkaH aBilAzaH yezAm |
   ahamagre 'hamagre bhavāmītīcchā |	aham-agre aham-agre BavAmi-iti-icCA |
   ahaṃpūrviketi yāvat |	ahaMpUrvikA-iti yAvat |
   te ca te devāsuranarāṇāṃ samūhāsteṣāṃ dedīpyamānamukuṭāgrāṇāṃ yā koṭiḥ	te ca te deva-asura-narANAm samUhAH-tezAm dedIpyamAna-mukuwa-agrANAm yA kowiH
   saṃkhyāviśeṣastatra vyāṭīkamānāḥ susaṃgatāḥ	saMKyA-viSezaH-tatra vyAwI-kamAnAH su-saMgatAH
   sūryatulyaratnapaṅktikāntipravāhāsteṣām |	sUrya-tulya-ratna-paFkti-kAnti-pravAhAH-tezAm |
   rājantī nīrājanaśrīrārātrikaśobhā tasyāḥ sakhāyaste ca te caraṇanakhāśca	rAjantI nIrAjana-SrI-rArAtrika-SoBA tasyAH saKAyaH-te ca te caraNa-naKAH-ca
   teṣāṃ dyotena prakāśena vidyotamānaḥ sa prasiddhaḥ sindhurāsyo gajamukhaḥ	tezAm dyotena prakASena vidyotamAnaH sa prasidDaH sinDurAsyaH gajamuKaH
   he vimaladṛśaḥ paṇḍitāḥ |	he vimala-dRSaH paNxitAH |
   mama bandhuraṃ ramyaṃ stheyaḥ sthirataraṃ śreyaḥ kalyāṇaṃ deyāt |	mama banDuram ramyam sTeyaH sTirataram SreyaH kalyANam deyAt |
   mametyasya vā vimaladṛśa iti viśeṣaṇam |	mama-iti-asya vA vimala-dRSaH iti viSezaNam |
   'vimaladṛśā'; iti pāṭhe tu saumyāvalokanena śreyo dadyādityarthaḥ ||	avimala-dRSA-a; iti pAWe tu sOmya-avalokanena SreyaH dadyAt-iti-arTaH ||
        etena prakaṭarahasyamantramālāgarbheṇa sphuṭatarasaṃvidā stavena /	etena prakawa-rahasya-mantra-mAlA-garBeNa sPuwatara-saMvidA stavena /
        yaḥ stauti pracurataraṃ mahāgaṇeśaṃ tasyeyaṃ bhavati vaśaṃvadā	yaH stOti pracurataram mahA-gaNeSam tasya-iyam Bavati vaSaMvadA
   trilokī // RMgan_16 //	trilokI // RMgan_16 //
   sphuṭatarasaṃvidetyanena stotre prasādaguṇaḥ sūcitaḥ |	sPuwatara-saMvidA-iti-anena stotre prasAda-guNaH sUcitaH |
   pracurataraḥ muhurmuhuḥ |	pracurataraH muhur-muhur |
   anyatspaṣṭam ||	anyat-spazwam ||
   || iti śrīmatparamahaṃsaparivrājakācāryavaryaśrīrāghavacaitanyaviracitaṃ	|| iti SrImat-paramahaMsa-parivrAjaka-AcArya-varya-SrI-rAGava-cEtanya-viracitam
   mahāgaṇapatistotraṃ tacchiṣyakṛtayā ṭippaṇyā sametaṃ samāptam ||	mahAgaNapati-stotram tat-Sizya-kRtayA wippaNyA sametam samAptam ||
