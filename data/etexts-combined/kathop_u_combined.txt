   kaṭhopaniṣat	kaWopanizad-
   uśan ha vai vājaśravasaḥ sarvavedasaṃ dadau /	uSan ha vE vAjaSravasaH sarva-vedasam dadO /
   tasya ha naciketā nāma putra āsa // KaU_1.1 //	tasya ha naciketAH nAma putraH Asa // KaU_1.1 //
   taṃ ha kumāraṃ santaṃ dakṣiṇāsu nīyamānāsu śraddhāviveśa /	tam ha kumAram santam dakziNAsu nIyamAnAsu SradDA-AviveSa /
   so 'manyata // KaU_1.2 //	saH amanyate // KaU_1.2 //
   pītodakā jagdhatṛṇā dugdhadohā nirindriyāḥ /	pIta-udakAH jagDa-tRNAH dugDa-dohAH nirindriyAH /
   anandā nāma te lokās tān sa gacchati tā dadat // KaU_1.3 //	anandAH nAma te lokAH tAn sa gacCati tAH dadat // KaU_1.3 //
   sa hovāca pitaraṃ tata kasmai māṃ dāsyasīti /	sa ha-uvAca pitaram tata kasmE mAm dAsyasi-iti /
   dvitīyaṃ tṛtīyam /	dvitIyam tRtIyam /
   taṃ hovāca mṛtyave tvā dadāmīti // KaU_1.4 //	tam ha-uvAca mRtyave tvA dadAmi-iti // KaU_1.4 //
   bahūnām emi prathamo bahūnām emi madhyamaḥ /	bahUnAm emi praTamaH bahUnAm emi maDyamaH /
   kiṃ svid yamasya kartavyaṃ yan mayādya kariṣyati // KaU_1.5 //	kim svid yamasya kartavyam yat mayA-adya karizyati // KaU_1.5 //
   anupaśya yathā pūrve pratipaśya tathāpare /	anupaSya yaTA pUrve pratipaSya taTA-apare /
   sasyam iva martyaḥ pacyate sasyam ivājāyate punaḥ // KaU_1.6 //	sasyam iva martyaH pacyate sasyam iva-AjAyate punar // KaU_1.6 //
   vaiśvānaraḥ praviśati atithir brāhmaṇo gṛhān /	vESvAnaraH praviSati atiTiH brAhmaNaH gRhAn /
   tasyaitāṃ śāntiṃ kurvanti hara vaivasvatodakam // KaU_1.7 //	tasya-etAm SAntim kurvanti hara vEvasvata-udakam // KaU_1.7 //
   āśāpratīkṣe saṃgataṃ sūnṛtāṃ ca iṣṭāpūrte putrapaśūṃś ca sarvān /	ASA-pratIkze saMgatam sUnRtAm ca izwApUrte putra-paSUn ca sarvAn /
   etad vṛṅkte puruṣasyālpamedhaso yasyānaśnan vasati brāhmaṇo gṛhe //	etat vRFkte puruzasya-alpa-meDasaH yasya-anaSnan vasati brAhmaNaH gRhe //
   KaU_1.8 //	KaU_1.8 //
   tisro rātrīr yad avatsīr gṛhe me anaśnan brahmann atithir namasyaḥ /	tisraH rAtrIH yat avatsIH gRhe me anaSnan brahman atiTiH namasyaH /
   namas te 'stu brahman svasti me 'stu tasmāt prati trīn varān vṛṇīṣva //	namaH te astu brahman svasti me astu tasmAt prati trIn varAn vRNIzva //
   KaU_1.9 //	KaU_1.9 //
   śāntasaṅkalpaḥ sumanā yathā syād vītamanyur gautamo mābhi mṛtyo /	SAnta-saFkalpaH sumanAH yaTA syAt vIta-manyuH gOtamaH mA-aBi mRtyo /
   tvatprasṛṣṭaṃ mābhivadet pratīta etat trayāṇāṃ prathamaṃ varaṃ vṛṇe //	tvad-prasRzwam mA-aBivadet pratItaH etat trayANAm praTamam varam vRNe //
   KaU_1.10 //	KaU_1.10 //
   yathā purastād bhavitā pratīta auddālakir āruṇir matprasṛṣṭaḥ /	yaTA purastAt BavitA pratItaH OddAlakiH AruNiH mad-prasRzwaH /
   sukhaṃ rātrīḥ śayitā vītamanyus tvāṃ dadṛśivān mṛtyumukhāt pramuktam //	suKam rAtrIH SayitA vIta-manyuH tvAm dadRSivAn mRtyu-muKAt pramuktam //
   KaU_1.11 //	KaU_1.11 //
   svarge loke na bhayaṃ kiṃcanāsti na tatra tvaṃ na jarayā bibheti /	svarge loke na Bayam kiMcana-asti na tatra tvam na jarayA biBeti /
   ubhe tīrtvā aśanāyāpipāse śokātigo modate svargaloke // KaU_1.12 //	uBe tIrtvA aSanAyA-pipAse Soka-atigaH modate svarga-loke // KaU_1.12 //
   sa tvam agniṃ svargyam adhyeṣi mṛtyo prabrūhi taṃ śraddadhānāya mahyam /	sa tvam agnim svargyam aDyezi mRtyo prabrUhi tam SraddaDAnAya mahyam /
   svargalokā amṛtatvaṃ bhajanta etad dvitīyena vṛṇe vareṇa // KaU_1.13 //	svarga-lokAH amRta-tvam Bajante etat dvitIyena vRNe vareNa // KaU_1.13 //
   pra te bravīmi tad u me nibodha svargyam agniṃ naciketaḥ prajānan /	pra te bravImi tat u me niboDa svargyam agnim naciketaH prajAnan /
   anantalokāptim atho pratiṣṭhāṃ viddhi tvam etaṃ nihitaṃ guhāyām //	ananta-loka-Aptim aTo pratizWAm vidDi tvam etam nihitam guhAyAm //
   KaU_1.14 //	KaU_1.14 //
   lokādim agniṃ tam uvāca tasmai yā iṣṭakā yāvatīr vā yathā vā /	loka-Adim agnim tam uvAca tasmE yAH izwakAH yAvatIH vA yaTA vA /
   sa cāpi tat pratyavadad yathoktam athāsya mṛtyuḥ punar āha tuṣṭaḥ //	sa ca-api tat pratyavadat yaToktam aTa-asya mRtyuH punar Aha tuzwaH //
   KaU_1.15 //	KaU_1.15 //
   tam abravīt prīyamāṇo mahātmā varaṃ tavehādya dadāmi bhūyaḥ /	tam abravIt prIyamANaH mahAtmA varam tava-iha-adya dadAmi BUyas /
   tavaiva nāmnā bhavitāyam agniḥ sṛṅkāṃ cemām anekarūpāṃ gṛhāṇa // KaU_1.16	tava-eva nAmnA BavitA-ayam agniH sRFkAm ca-imAm aneka-rUpAm gRhANa // KaU_1.16
   triṇāciketas tribhir etya sandhiṃ trikarmakṛt tarati janmamṛtyū /	triNAciketaH triBiH etya sanDim tri-karma-kRt tarati janma-mRtyU /
   brahmajajñaṃ devam īḍyaṃ viditvā nicāyyemāṃ śāntim atyantam eti //	brahma-jajQam devam Ixyam viditvA nicAyya-imAm SAntim atyantam eti //
   KaU_1.17 //	KaU_1.17 //
   triṇāciketas trayam etad viditvā ya evaṃ vidvāṃś cinute nāciketam /	triNAciketaH trayam etat viditvA yaH evam vidvAn cinute nAciketam /
   sa mṛtyupāśān purataḥ praṇodya śokātigo modate svargaloke // KaU_1.18 //	sa mRtyu-pASAn puratas praNodya Soka-atigaH modate svarga-loke // KaU_1.18 //
   eṣa te 'gnir naciketaḥ svargyo yam avṛṇīthā dvitīyena vareṇa /	eza te agniH naciketaH svargyaH yam avRNITAH dvitIyena vareNa /
   etam agniṃ tavaiva pravakṣyanti janāsas tṛtīyaṃ varaṃ naciketo vṛṇīṣva //	etam agnim tava-eva pravakzyanti janAsaH tRtIyam varam naciketaH vRNIzva //
   KaU_1.19 //	KaU_1.19 //
   yeyaṃ prete vicikitsā manuṣye astīty eke nāyam astīti caike /	yA-iyam prete vicikitsA manuzye asti-iti eke na-ayam asti-iti ca-eke /
   etad vidyām anuśiṣṭas tvayāhaṃ varāṇām eṣa varas tṛtīyaḥ // KaU_1.20 //	etat vidyAm anuSizwaH tvayA-aham varANAm eza varaH tRtIyaH // KaU_1.20 //
   devair atrāpi vicikitsitaṃ purā na hi sujñeyam aṇur eṣa dharmaḥ /	devEH atra-api vicikitsitam purA na hi su-jQeyam aNuH eza DarmaH /
   anyaṃ varaṃ naciketo vṛṇīṣva mā moparotsīr ati mā sṛjainam // KaU_1.21 //	anyam varam naciketaH vRNIzva mA mA-uparotsIH ati mA sRja-enam // KaU_1.21 //
   devair atrāpi vicikitsitaṃ kila tvaṃ ca mṛtyo yan na sujñeyam āttha /	devEH atra-api vicikitsitam kila tvam ca mRtyo yat na su-jQeyam AtTa /
   vaktā cāsya tvādṛg anyo na labhyo nānyo varas tulya etasya kaścit //	vaktA ca-asya tvAdRS anyaH na laByaH na-anyaH varaH tulyaH etasya kaScid //
   KaU_1.22 //	KaU_1.22 //
   śatāyuṣaḥ putrapautrān vṛṇīṣva bahūn paśūn hastihiraṇyam aśvān /	Sata-AyuzaH putra-pOtrAn vRNIzva bahUn paSUn hasti-hiraNyam aSvAn /
   bhūmer mahad āyatanaṃ vṛṇīṣva svayaṃ ca jīva śarado yāvad icchasi //	BUmeH mahat Ayatanam vRNIzva svayam ca jIva SaradaH yAvat icCasi //
   KaU_1.23 //	KaU_1.23 //
   etat tulyaṃ yadi manyase varaṃ vṛṇīṣva vittaṃ cirajīvikāṃ ca /	etat tulyam yadi manyase varam vRNIzva vittam cira-jIvikAm ca /
   mahābhūmau naciketas tvam edhi kāmānāṃ tvā kāmabhājaṃ karomi // KaU_1.24	mahA-BUmO naciketaH tvam eDi kAmAnAm tvA kAma-BAjam karomi // KaU_1.24
   ye ye kāmā durlabhā martyaloke sarvān kāmāṃś chandataḥ prārthayasva /	ye ye kAmAH durlaBAH martya-loke sarvAn kAmAn CandataH prArTayasva /
   imā rāmāḥ sarathāḥ satūryā na hīdṛśā lambhanīyā manuṣyaiḥ /	imAH rAmAH sa-raTAH sa-tUryAH na hi-IdRSAH lamBanIyAH manuzyEH /
   ābhir matprattābhiḥ paricārayasva naciketo maraṇaṃ mānuprākṣīḥ // KaU_1.25	ABiH mad-prattABiH paricArayasva naciketaH maraNam mA-anuprAkzIH // KaU_1.25
   śvobhāvā martyasya yad antakaitat sarvendriyāṇāṃ jarayanti tejaḥ /	SvoBAvAH martyasya yat antaka-etat sarva-indriyANAm jarayanti tejaH /
   api sarvaṃ jīvitam alpam eva tavaiva vāhās tava nṛtyagīte // KaU_1.26 //	api sarvam jIvitam alpam eva tava-eva vAhAH tava nRtya-gIte // KaU_1.26 //
   na vittena tarpaṇīyo manuṣyo lapsyāmahe vittam adrākṣma cet tvā /	na vittena tarpaNIyaH manuzyaH lapsyAmahe vittam adrAkzma ced tvA /
   jīviṣyāmo yāvad īśiṣyasi tvaṃ varas tu me varaṇīyaḥ sa eva // KaU_1.27 //	jIvizyAmaH yAvat ISizyasi tvam varaH tu me varaNIyaH saH eva // KaU_1.27 //
   ajīryatām amṛtānām upetya jīryan martyaḥ kvadhaḥsthaḥ prajānan /	ajIryatAm amRtAnAm upetya jIryan martyaH ku-aDaHsTaH prajAnan /
   abhidhyāyan varṇaratipramodān atidīrghe jīvite ko rameta // KaU_1.28 //	aBiDyAyan varNa-rati-pramodAn ati-dIrGe jIvite kaH rameta // KaU_1.28 //
   yasminn idaṃ vicikitsanti mṛtyo yat sāmparāye mahati brūhi nas tat /	yasmin idam vicikitsanti mRtyo yat sAmparAye mahati brUhi naH tat /
   yo 'yaṃ varo gūḍham anupraviṣṭo nānyaṃ tasmān naciketā vṛṇīte // KaU_1.29	yaH ayam varaH gUXam anupravizwaH na-anyam tasmAt naciketAH vRNIte // KaU_1.29
   // iti prathamā vallī //	// iti praTamA vallI //
   anyac chreyo 'nyad utaiva preyas te ubhe nānārthe puruṣaṃ sinītaḥ /	anyat SreyaH anyat uta-eva preyaH te uBe nAnA-arTe puruzam sinItaH /
   tayoḥ śreya ādadānasya sādhu bhavati hīyate 'rthād ya u preyo vṛṇīte //	tayoH SreyaH AdadAnasya sADu Bavati hIyate arTAt yaH u preyaH vRNIte //
   KaU_2.1 //	KaU_2.1 //
   śreyaś ca preyaś ca manuṣyam etas tau saṃparītya vivinakti dhīraḥ /	SreyaH ca preyaH ca manuzyam etaH tO saMparItya vivinakti DIraH /
   śreyo hi dhīro 'bhi preyaso vṛṇīte preyo mando yogakṣemād vṛṇīte //	SreyaH hi DIraH aBi preyasaH vRNIte preyaH mandaH yogakzemAt vRNIte //
   KaU_2.2 //	KaU_2.2 //
   sa tvaṃ priyān priyarūpāṃś ca kāmān abhidhyāyan naciketo 'tyasrākṣīḥ /	sa tvam priyAn priya-rUpAn ca kAmAn aBiDyAyan naciketaH atyasrAkzIH /
   naitāṃ sṛṅkāṃ vittamayīm avāpto yasyāṃ majjanti bahavo manuṣyāḥ // KaU_2.3	na-etAm sRFkAm vitta-mayIm avAptaH yasyAm majjanti bahavaH manuzyAH // KaU_2.3
   dūram ete viparīte viṣūcī avidyā yā ca vidyeti jñātā /	dUram ete viparIte vizUcI avidyA yA ca vidyA-iti jQAtA /
   vidyābhīpsinaṃ naciketasaṃ manye na tvā kāmā bahavo 'lolupanta // KaU_2.4	vidyA-aBIpsinam naciketasam manye na tvA kAmAH bahavaH alolupanta // KaU_2.4
   avidyāyām antare vartamānāḥ svayaṃ dhīrāḥ paṇḍitaṃ manyamānāḥ /	avidyAyAm antare vartamAnAH svayam DIrAH paNxitam manyamAnAH /
   dandramyamāṇāḥ pariyanti mūḍhā andhenaiva nīyamānā yathāndhāḥ // KaU_2.5	dandramyamANAH pariyanti mUXAH anDena-eva nIyamAnAH yaTA-anDAH // KaU_2.5
   na sāmparāyaḥ pratibhāti bālaṃ pramādyantaṃ vittamohena mūḍham /	na sAmparAyaH pratiBAti bAlam pramAdyantam vitta-mohena mUXam /
   ayaṃ loko nāsti para iti mānī punaḥ punar vaśam āpadyate me // KaU_2.6 //	ayam lokaH na-asti paraH iti mAnI punar punar vaSam Apadyate me // KaU_2.6 //
   śravaṇāyāpi bahubhir yo na labhyaḥ śṛṇvanto 'pi bahavo yaṃ na vidyuḥ /	SravaNAya-api bahuBiH yaH na laByaH SRNvantaH api bahavaH yam na vidyuH /
   āścaryo vaktā kuśalo 'sya labdhā āścaryo jñātā kuśalānuśiṣṭaḥ // KaU_2.7	AScaryaH vaktA kuSalaH asya labDA AScaryaH jQAtA kuSala-anuSizwaH // KaU_2.7
   na nareṇāvareṇa prokta eṣa suvijñeyo bahudhā cintyamānaḥ /	na nareNa-avareNa proktaH eza su-vijQeyaH bahuDA cintyamAnaH /
   ananyaprokte gatir atra nāsty aṇīyān hy atarkyam aṇupramāṇāt // KaU_2.8 //	ananya-prokte gatiH atra na-asti aNIyAn hi atarkyam aNu-pramANAt // KaU_2.8 //
   naiṣā tarkeṇa matir āpaneyā proktānyenaiva sujñānāya preṣṭha /	na-ezA tarkeNa matiH ApaneyA proktA-anyena-eva su-jQAnAya prezWa /
   yāṃ tvam āpaḥ satyadhṛtir batāsi tvādṛṅ no bhūyān naciketaḥ preṣṭā //	yAm tvam ApaH satya-DRtiH bata-asi tvAdRS naH BUyAt naciketaH prezwA //
   KaU_2.9 //	KaU_2.9 //
   jānāmy ahaṃ śevadhir ity anityaṃ na hy adhruvaiḥ prāpyate hi dhruvaṃ tat /	jAnAmi aham SevaDiH iti anityam na hi aDruvEH prApyate hi Druvam tat /
   tato mayā nāciketaś cito 'gnir anityair dravyaiḥ prāptavān asmi nityam //	tatas mayA nAciketaH citaH agniH anityEH dravyEH prAptavAn asmi nityam //
   KaU_2.10 //	KaU_2.10 //
   kāmasya āptiṃ jagataḥ pratiṣṭhāṃ krator anantyam abhayasya pāram /	kAmasya Aptim jagataH pratizWAm kratoH anantyam aBayasya pAram /
   stomamahad urugāyaṃ pratiṣṭhāṃ dṛṣṭvā dhṛtyā dhīro naciketo 'tyasrākṣīḥ //	stoma-mahat uru-gAyam pratizWAm dRzwvA DRtyA DIraH naciketaH atyasrAkzIH //
   KaU_2.11 //	KaU_2.11 //
   taṃ durdarśaṃ gūḍham anupraviṣṭaṃ guhāhitaṃ gahvareṣṭhaṃ purāṇam /	tam durdarSam gUXam anupravizwam guhA-hitam gahvarezWam purANam /
   adhyātmayogādhigamena devaṃ matvā dhīro harṣaśokau jahāti // KaU_2.12 //	aDyAtma-yoga-aDigamena devam matvA DIraH harza-SokO jahAti // KaU_2.12 //
   etac chrutvā saṃparigṛhya martyaḥ pravṛhya dharmyam aṇum etam āpya /	etat SrutvA saMparigRhya martyaH pravRhya Darmyam aNum etam Apya /
   sa modate modanīyaṃ hi labdhvā vivṛtaṃ sadma naciketasaṃ manye // KaU_2.13	sa modate modanIyam hi labDvA vivRtam sadma naciketasam manye // KaU_2.13
   anyatra dharmād anyatrādharmād anyatrāsmāt kṛtākṛtāt /	anyatra DarmAt anyatra-aDarmAt anyatra-asmAt kRta-akRtAt /
   anyatra bhūtāc ca bhavyāc ca yat tat paśyasi tad vada // KaU_2.14 //	anyatra BUtAt ca BavyAt ca yat tat paSyasi tat vada // KaU_2.14 //
   sarve vedā yat padam āmananti tapāṃsi sarvāṇi ca yad vadanti /	sarve vedAH yat padam Amananti tapAMsi sarvANi ca yat vadanti /
   yad icchanto brahmacaryaṃ caranti tat te padaṃ saṃgraheṇa bravīmi //	yat icCantaH brahmacaryam caranti tat te padam saMgraheNa bravImi //
   om ity etat // KaU_2.15 //	om iti etat // KaU_2.15 //
   etad dhy evākṣaraṃ brahma etad dhy evākṣaraṃ param /	etat Di eva-akzaram brahma etat Di eva-akzaram param /
   etad dhy evākṣaraṃ jñātvā yo yad icchati tasya tat // KaU_2.16 //	etat Di eva-akzaram jQAtvA yaH yat icCati tasya tat // KaU_2.16 //
   etad ālambanaṃ śreṣṭham etad ālambanaṃ param /	etat Alambanam SrezWam etat Alambanam param /
   etad ālambanaṃ jñātvā brahmaloke mahīyate // KaU_2.17 //	etat Alambanam jQAtvA brahma-loke mahIyate // KaU_2.17 //
   na jāyate mriyate vā vipaścin nāyaṃ kutaścin na babhūva kaścit /	na jAyate mriyate vA vipaScit na-ayam kutaScid na baBUva kaScid /
   ajo nityaḥ śāśvato 'yaṃ purāṇo na hanyate hanyamāne śarīre // KaU_2.18 //	ajaH nityaH SASvataH ayam purANaH na hanyate hanyamAne SarIre // KaU_2.18 //
   hantā cen manyate hantuṃ hataś cen manyate hatam /	hantA ced manyate hantum hataH ced manyate hatam /
   ubhau tau na vijānīto nāyaṃ hanti na hanyate // KaU_2.19 //	uBO tO na vijAnItaH na-ayam hanti na hanyate // KaU_2.19 //
   aṇor aṇīyān mahato mahīyān ātmāsya jantor nihito guhāyām /	aNoH aNIyAn mahataH mahIyAn AtmA-asya jantoH nihitaH guhAyAm /
   tam akratuḥ paśyati vītaśoko dhātuprasādān mahimānam ātmanaḥ // KaU_2.20	tam akratuH paSyati vIta-SokaH DAtu-prasAdAt mahimAnam AtmanaH // KaU_2.20
   āsīno dūraṃ vrajati śayāno yāti sarvataḥ /	AsInaH dUram vrajati SayAnaH yAti sarvatas /
   kas taṃ madāmadaṃ devaṃ mad anyo jñātum arhati // KaU_2.21 //	kaH tam madAmadam devam mat anyaH jQAtum arhati // KaU_2.21 //
   aśarīraṃ śarīreṣu anavastheṣv avasthitam /	aSarIram SarIrezu anavasTezu avasTitam /
   mahāntaṃ vibhum ātmānaṃ matvā dhīro na śocati // KaU_2.22 //	mahAntam viBum AtmAnam matvA DIraH na Socati // KaU_2.22 //
   nāyam ātmā pravacanena labhyo na medhayā na bahunā śrutena /	na-ayam AtmA pravacanena laByaH na meDayA na bahunA Srutena /
   yam evaiṣa vṛṇute tena labhyas tasyaiṣa ātmā vivṛṇute tanūṃ svām //	yam eva-eza vRNute tena laByaH tasya-ezaH AtmA vivRNute tanUm svAm //
   KaU_2.23 //	KaU_2.23 //
   nāvirato duścaritān nāśānto nāsamāhitaḥ /	na-avirataH duScaritAt na-aSAntaH na-asamAhitaH /
   nāśāntamānaso vāpi prajñānenainam āpnuyāt // KaU_2.24 //	na-aSAnta-mAnasaH vA-api prajQAnena-enam ApnuyAt // KaU_2.24 //
   yasya brahma ca kṣatraṃ ca ubhe bhavata odanaḥ /	yasya brahma ca kzatram ca uBe BavataH odanaH /
   mṛtyur yasyopasecanaṃ ka itthā veda yatra saḥ // KaU_2.25 //	mRtyuH yasya-upasecanam kaH itTA veda yatra saH // KaU_2.25 //
   // iti dvitīyā vallī //	// iti dvitIyA vallI //
   ṛtaṃ pibantau sukṛtasya loke guhāṃ praviṣṭau parame parārdhe /	Rtam pibantO sukRtasya loke guhAm pravizwO parame parArDe /
   chāyātapau brahmavido vadanti pañcāgnayo ye ca triṇāciketāḥ // KaU_3.1 //	CAyA-AtapO brahma-vidaH vadanti paQca-agnayaH ye ca triNAciketAH // KaU_3.1 //
   yaḥ setur ījānānām akṣaraṃ brahma yat param /	yaH setuH IjAnAnAm akzaram brahma yat param /
   abhayaṃ titīrṣatāṃ pāraṃ nāciketaṃ śakemahi // KaU_3.2 //	aBayam titIrzatAm pAram nAciketam Sakemahi // KaU_3.2 //
   ātmānaṃ rathinaṃ viddhi śarīraṃ ratham eva tu /	AtmAnam raTinam vidDi SarIram raTam eva tu /
   buddhiṃ tu sārathiṃ viddhi manaḥ pragraham eva ca // KaU_3.3 //	budDim tu sAraTim vidDi manaH pragraham eva ca // KaU_3.3 //
   indriyāṇi hayān āhur viṣayāṃs teṣu gocarān /	indriyANi hayAn AhuH vizayAn tezu gocarAn /
   ātmendriyamanoyuktaṃ bhoktety āhur manīṣiṇaḥ // KaU_3.4 //	Atma-indriya-manaH-yuktam BoktA-iti AhuH manIziNaH // KaU_3.4 //
   yas tv avijñānavān bhavaty ayuktena manasā sadā /	yaH tu avijQAnavAn Bavati ayuktena manasA sadA /
   tasyendriyāṇy avaśyāni duṣṭāśvā iva sāratheḥ // KaU_3.5 //	tasya-indriyANi avaSyAni duzwa-aSvAH iva sAraTeH // KaU_3.5 //
   yas tu vijñānavān bhavati yuktena manasā sadā /	yaH tu vijQAnavAn Bavati yuktena manasA sadA /
   tasyendriyāṇi vaśyāni sadaśvā iva sāratheḥ // KaU_3.6 //	tasya-indriyANi vaSyAni sat-aSvAH iva sAraTeH // KaU_3.6 //
   yas tv avijñānavān bhavaty amanaskaḥ sadāśuciḥ /	yaH tu avijQAnavAn Bavati amanaskaH sadA-aSuciH /
   na sa tat padam āpnoti saṃsāraṃ cādhigacchati // KaU_3.7 //	na sa tat padam Apnoti saMsAram ca-aDigacCati // KaU_3.7 //
   yas tu vijñānavān bhavati samanaskaḥ sadā śuciḥ /	yaH tu vijQAnavAn Bavati samanaskaH sadA SuciH /
   sa tu tat padam āpnoti yasmād bhūyo na jāyate // KaU_3.8 //	sa tu tat padam Apnoti yasmAt BUyas na jAyate // KaU_3.8 //
   vijñānasārathir yas tu manaḥ pragrahavān naraḥ /	vijQAna-sAraTiH yaH tu manaH pragrahavAn naraH /
   so 'dhvanaḥ pāram āpnoti tad viṣṇoḥ paramaṃ padam // KaU_3.9 //	saH aDvanaH pAram Apnoti tat vizNoH paramam padam // KaU_3.9 //
   indriyebhyaḥ parā hy arthā arthebhyaś ca paraṃ manaḥ /	indriyeByaH parA hi arTAH arTeByaH ca param manaH /
   manasas tu parā buddhir buddher ātmā mahān paraḥ // KaU_3.10 //	manasaH tu parA budDiH budDeH AtmA mahAn paraH // KaU_3.10 //
   mahataḥ param avyaktam avyaktāt puruṣaḥ paraḥ /	mahataH param avyaktam avyaktAt puruzaH paraH /
   puruśān na paraṃ kiṃcit sā kāṣṭhā sā parā gatiḥ // KaU_3.11 //	puruSAt na param kiMcid sA kAzWA sA parA gatiH // KaU_3.11 //
   eṣa sarveṣu bhūteṣu gūḍho 'tmā na prakāśate /	eza sarvezu BUtezu gUXaH atmA na prakASate /
   dṛṣyate tv agryayā buddhyā sūkṣmayā sūkṣmadarśibhiḥ // KaU_3.12 //	dRzyate tu agryayA budDyA sUkzmayA sUkzma-darSiBiH // KaU_3.12 //
   yacched vāṅmanasī prājñas tad yacchej jñāna ātmani /	yacCet vAc-manasI prAjQaH tat yacCet jQAnaH Atmani /
   jñānam ātmani mahati niyacchet tad yacchec chānta ātmani // KaU_3.13 //	jQAnam Atmani mahati niyacCet tat yacCet SAntaH Atmani // KaU_3.13 //
   uttiṣṭhata jāgrata prāpya varān nibodhata /	uttizWata jAgrata prApya varAt niboData /
   kṣurasya dhārā niśitā duratyayā durgaṃ pathas tat kavayo vadanti //	kzurasya DArA niSitAH duratyayAH durgam paTaH tat kavayaH vadanti //
   KaU_3.14 //	KaU_3.14 //
   aśabdam asparśam arūpam avyayaṃ tathārasaṃ nityam agandhavac ca yat /	aSabdam asparSam arUpam avyayam taTA-arasam nityam aganDa-vat ca yat /
   anādy anantaṃ mahataḥ paraṃ dhruvaṃ nicāyya tan mṛtyumukhāt pramucyate //	anAdi anantam mahataH param Druvam nicAyya tat mRtyu-muKAt pramucyate //
   KaU_3.15 //	KaU_3.15 //
   nāciketam upākhyānaṃ mṛtyuproktaṃ sanātanam /	nAciketam upAKyAnam mRtyu-proktam sanAtanam /
   uktvā śrutvā ca medhāvī brahmaloke mahīyate // KaU_3.16 //	uktvA SrutvA ca meDAvI brahma-loke mahIyate // KaU_3.16 //
   ya imaṃ paramaṃ guhyaṃ śrāvayed brahmasaṃsadi /	yaH imam paramam guhyam SrAvayet brahma-saMsadi /
   prayataḥ śrāddhakāle vā tad ānantyāya kalpate /	prayataH SrAdDa-kAle vA tat AnantyAya kalpate /
   tad ānantyāya kalpata iti // KaU_3.17 //	tat AnantyAya kalpate iti // KaU_3.17 //
   // iti tṛtīyā vallī //	// iti tRtIyA vallI //
   parāñci khāni vyatṛṇat svayaṃbhūs tasmāt parāṅ paśyati nāntarātman /	parAQci KAni vyatRNat svayaMBUH tasmAt parAF paSyati na-antarAtman /
   kaścid dhīraḥ pratyag ātmānam aikṣad āvṛttacakṣur amṛtatvam icchan //	kaScid DIraH pratyak AtmAnam Ekzat AvRtta-cakzuH amRta-tvam icCan //
   KaU_4.1 //	KaU_4.1 //
   parācaḥ kāmān anuyanti bālās te mṛtyor yanti vitatasya pāśam /	parAcaH kAmAn anuyanti bAlAH te mRtyoH yanti vitatasya pASam /
   atha dhīrā amṛtatvaṃ viditvā dhruvam adhruveṣv iha na prārthayante //	aTa DIrAH amRta-tvam viditvA Druvam aDruvezu iha na prArTayante //
   KaU_4.2 //	KaU_4.2 //
   yena rūpaṃ rasaṃ gandhaṃ śabdān sparśīṃś ca maithunān /	yena rUpam rasam ganDam SabdAn sparSIn ca mETunAn /
   etenaiva vijānāti kim atra pariśiṣyate //	etena-eva vijAnAti kim atra pariSizyate //
   etad vai tat // KaU_4.3 //	etat vE tat // KaU_4.3 //
   svapnāntaṃ jāgaritāntaṃ cobhau yenānupaśyati /	svapna-antam jAgarita-antam ca-uBO yena-anupaSyati /
   mahāntaṃ vibhum ātmānaṃ matvā dhīro na śocati // KaU_4.4 //	mahAntam viBum AtmAnam matvA DIraH na Socati // KaU_4.4 //
   ya imaṃ madhvadaṃ veda ātmānaṃ jīvam antikāt /	yaH imam maDvadam vedaH AtmAnam jIvam antikAt /
   īśānaṃ bhūtabhavyasya na tato vijugupsate //	ISAnam BUta-Bavyasya na tatas vijugupsate //
   etad vai tat // KaU_4.5 //	etat vE tat // KaU_4.5 //
   yaḥ pūrvaṃ tapaso jātam adbhyaḥ pūrvam ajāyata /	yaH pUrvam tapasaH jAtam adByaH pUrvam ajAyata /
   guhāṃ praviśya tiṣṭhantaṃ yo bhūtebhir vyapaśyata //	guhAm praviSya tizWantam yaH BUteBiH vyapaSyata //
   etad vai tat // KaU_4.6 //	etat vE tat // KaU_4.6 //
   yā prāṇena saṃbhavati aditir devatāmayī /	yA prANena saMBavati aditiH devatA-mayI /
   guhāṃ praviśya tiṣṭhantīṃ yā bhūtebhir vyajāyata //	guhAm praviSya tizWantIm yA BUteBiH vyajAyata //
   etad vai tat // KaU_4.7 //	etat vE tat // KaU_4.7 //
   araṇyor nihito jātavedā garbha iva subhṛto garbhiṇībhiḥ /	araNyoH nihitaH jAtavedAH garBaH iva su-BRtaH garBiNIBiH /
   divediva īḍyo jāgṛvadbhir haviṣmadbhir manuṣyebhir agniḥ //	divet-ivaH IxyaH jAgRvadBiH havizmadBiH manuzyeBiH agniH //
   etad vai tat // KaU_4.8 //	etat vE tat // KaU_4.8 //
   yataś codeti sūryo astaṃ yatra ca gacchati /	yatas ca-udeti sUryaH astam yatra ca gacCati /
   taṃ devāḥ sarve arpitās tad u nātyeti kaścana //	tam devAH sarve arpitAH tat u na-atyeti kaScana //
   etad vai tat // KaU_4.9 //	etat vE tat // KaU_4.9 //
   yad eveha tad amutra yad amutra tad anv iha /	yat eva-iha tat amutra yat amutra tat anu iha /
   mṛtyoḥ sa mṛtyum āpnoti ya iha nāneva paśyati // KaU_4.10 //	mRtyoH sa mRtyum Apnoti yaH iha nAnA-iva paSyati // KaU_4.10 //
   manasaivedam āptavyaṃ neha nānāsti kiṃcana /	manasA-eva-idam Aptavyam na-iha nAnA-asti kiMcana /
   mṛtyoḥ sa mṛtyuṃ gacchati ya iha nāneva paśyati // KaU_4.11 //	mRtyoH sa mRtyum gacCati yaH iha nAnA-iva paSyati // KaU_4.11 //
   aṅguṣṭhamātraḥ puruṣo madhya ātmani tiṣṭhati /	aFguzWa-mAtraH puruzaH maDye Atmani tizWati /
   īśāno bhūtabhavyasya na tato vijugupsate //	ISAnaH BUta-Bavyasya na tatas vijugupsate //
   etad vai tat // KaU_4.12 //	etat vE tat // KaU_4.12 //
   aṅguṣṭhamātraḥ puruṣo jyotir iva adhūmakaḥ /	aFguzWa-mAtraH puruzaH jyotiH iva aDUmakaH /
   īśāno bhūtabhavyasya sa evādya sa u śvaḥ //	ISAnaH BUta-Bavyasya saH eva-adya saH u Svas //
   etad vai tat // KaU_4.13 //	etat vE tat // KaU_4.13 //
   yathodakaṃ durge vṛṣṭaṃ parvateṣu vidhāvati /	yaTA-udakam durge vRzwam parvatezu viDAvati /
   evaṃ dharmān pṛthak paśyaṃs tān evānu vidhāvati // KaU_4.14 //	evam DarmAn pRTak paSyan tAn eva-anu viDAvati // KaU_4.14 //
   yathodakaṃ śuddhe śuddham āsiktaṃ tādṛg eva bhavati /	yaTA-udakam SudDe SudDam Asiktam tAdRS eva Bavati /
   evaṃ muner vijānata ātmā bhavati gautama // KaU_4.15 //	evam muneH vijAnataH AtmA Bavati gOtamaH // KaU_4.15 //
   // iti caturthī vallī //	// iti caturTI vallI //
   puram ekādaśadvāram ajasyāvakracetasaḥ /	puram ekAdaSa-dvAram ajasya-avakra-cetasaH /
   anuṣṭhāya na śocati vimuktaś ca vimucyate //	anuzWAya na Socati vimuktaH ca vimucyate //
   etad vai tat // KaU_5.1 //	etat vE tat // KaU_5.1 //
   haṃsaḥ śuciṣad vasur antarikṣasad dhotā vediṣad atithir duroṇasat /	haMsaH Sucizad vasuH antarikza-sat DotA vedizat atiTiH duroNa-sat /
   nṛṣad varasad ṛtasad vyomasad abjā gojā ṛtajā adrijā ṛtaṃ bṛhat // KaU_5.2	nRzat vara-sat Rta-sat vyomasat abjAH gojAH Rta-jAH adrijAH Rtam bRhat // KaU_5.2
   ūrdhvaṃ prāṇam unnayati apānaṃ pratyag asyati /	UrDvam prANam unnayati apAnam pratyak asyati /
   madhye vāmanam āsīnaṃ viśve devā upāsate // KaU_5.3 //	maDye vAmanam AsInam viSve devAH upAsate // KaU_5.3 //
   asya visraṃsamānasya śarīrasthasya dehinaḥ /	asya visraMsamAnasya SarIra-sTasya dehinaH /
   dehād vimucyamānasya kim atra pariśiṣyate //	dehAt vimucyamAnasya kim atra pariSizyate //
   etad vai tat // KaU_5.4 //	etat vE tat // KaU_5.4 //
   na prāṇena nāpānena martyo jīvati kaścana /	na prANena na-apAnena martyaH jIvati kaScana /
   itareṇa tu jīvanti yasminn etāv upāśritau // KaU_5.5 //	itareNa tu jIvanti yasmin etO upASritO // KaU_5.5 //
   hanta ta idaṃ pravakṣyāmi guhyaṃ brahma sanātanam /	hanta te idam pravakzyAmi guhyam brahma sanAtanam /
   yathā ca maraṇaṃ prāpya ātmā bhavati gautama // KaU_5.6 //	yaTA ca maraNam prApya AtmA Bavati gOtamaH // KaU_5.6 //
   yonim anye prapadyante śarīratvāya dehinaḥ /	yonim anye prapadyante SarIra-tvAya dehinaH /
   sthāṇum anye 'nusaṃyanti yathākarma yathāśrutam // KaU_5.7 //	sTANum anye anusaMyanti yaTAkarma yaTASrutam // KaU_5.7 //
   ya eṣa supteṣu jāgarti kāmaṃ kāmaṃ puruṣo nirmimāṇaḥ /	yaH eza suptezu jAgarti kAmam kAmam puruzaH nirmimANaH /
   tad eva śukraṃ tad brahma tad evāmṛtam ucyate /	tat eva Sukram tat brahma tat eva-amRtam ucyate /
   tasmiṃl lokāḥ śritāḥ sarve tad u nātyeti kaścana //	tasmin lokAH SritAH sarve tat u na-atyeti kaScana //
   etad vai tat // KaU_5.8 //	etat vE tat // KaU_5.8 //
   agnir yathaiko bhuvanaṃ praviṣṭo rūpaṃ rūpaṃ pratirūpo babhūva /	agniH yaTA-ekaH Buvanam pravizwaH rUpam rUpam pratirUpaH baBUva /
   ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.9 //	ekaH taTA sarva-BUta-antarAtmA rUpam rUpam pratirUpaH bahis ca // KaU_5.9 //
   vāyur yathaiko bhuvanaṃ praviṣṭo rūpaṃ rūpaṃ pratirūpo babhūva /	vAyuH yaTA-ekaH Buvanam pravizwaH rUpam rUpam pratirUpaH baBUva /
   ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.10	ekaH taTA sarva-BUta-antarAtmA rUpam rUpam pratirUpaH bahis ca // KaU_5.10
   sūryo yathā sarvalokasya cakṣur na lipyate cākṣuṣair bāhyadoṣaiḥ /	sUryaH yaTA sarva-lokasya cakzuH na lipyate cAkzuzEH bAhya-dozEH /
   ekas tathā sarvabhūtāntarātmā na lipyate lokaduḥkhena bāhyaḥ // KaU_5.11	ekaH taTA sarva-BUta-antarAtmA na lipyate loka-duHKena bAhyaH // KaU_5.11
   eko vaśī sarvabhūtāntarātmā ekaṃ rūpaṃ bahudhā yaḥ karoti /	ekaH vaSI sarva-BUta-antarAtmA ekam rUpam bahuDA yaH karoti /
   tam ātmasthaṃ ye 'nupaśyanti dhīrās teṣāṃ sukhaṃ śāśvataṃ netareṣām //	tam Atma-sTam ye anupaSyanti DIrAH tezAm suKam SASvatam na-itarezAm //
   KaU_5.12 //	KaU_5.12 //
   nityo 'nityānāṃ cetanaś cetanānām eko bahūnāṃ yo vidadhāti kāmān /	nityaH anityAnAm cetanaH cetanAnAm ekaH bahUnAm yaH vidaDAti kAmAn /
   tam ātmasthaṃ ye 'nupaśyanti dhīrās teṣaṃ śāntiḥ śāśvatī netareṣām //	tam Atma-sTam ye anupaSyanti DIrAH tezam SAntiH SASvatI na-itarezAm //
   KaU_5.13 //	KaU_5.13 //
   tad etad iti manyante 'nirdeśyaṃ paramaṃ sukham /	tat etat iti manyante anirdeSyam paramam suKam /
   kathaṃ nu tad vijānīyāṃ kim u bhāti vibhāti vā // KaU_5.14 //	kaTam nu tat vijAnIyAm kim u BAti viBAti vA // KaU_5.14 //
   na tatra sūryo bhāti na candratārakaṃ nemā vidyuto bhānti kuto 'yam agniḥ	na tatra sUryaH BAti na candra-tArakam na-imAH vidyutaH BAnti kutas ayam agniH
   tam eva bhāntam anu bhāti sarvaṃ tasya bhāsā sarvam idaṃ vibhāti //	tam eva BAntam anu BAti sarvam tasya BAsA sarvam idam viBAti //
   KaU_5.15 //	KaU_5.15 //
   // iti pañcamī vallī //	// iti paQcamI vallI //
   ūrdhvamūlo avākśākha eṣo 'śvatthaḥ sanātanaḥ /	UrDva-mUlaH avAk-SAKaH ezaH aSvatTaH sanAtanaH /
   tad eva śukraṃ tad brahma tad evāmṛtam ucyate /	tat eva Sukram tat brahma tat eva-amRtam ucyate /
   tasmiṃl lokāḥ śritāḥ sarve tad u nātyeti kaścana //	tasmin lokAH SritAH sarve tat u na-atyeti kaScana //
   etad vai tat // KaU_6.1 //	etat vE tat // KaU_6.1 //
   yad idaṃ kiṃca jagat sarvaṃ prāṇa ejati niḥsṛtam /	yat idam kiMca jagat sarvam prANaH ejati niHsRtam /
   mahad bhayaṃ vajram udyataṃ ya etad vidur amṛtās te bhavanti // KaU_6.2 //	mahat Bayam vajram udyatam ye etat viduH amRtAH te Bavanti // KaU_6.2 //
   bhayād asyāgnis tapati bhayāt tapati sūryaḥ /	BayAt asya-agniH tapati BayAt tapati sUryaH /
   bhayād indraś ca vāyuś ca mṛtyur dhāvati pañcamaḥ // KaU_6.3 //	BayAt indraH ca vAyuH ca mRtyuH DAvati paQcamaH // KaU_6.3 //
   iha ced aśakad boddhuṃ prākśarīrasya visrasaḥ /	iha ced aSakat bodDum prAc-SarIrasya visrasaH /
   tataḥ sargeṣu lokeṣu śarīratvāya kalpate // KaU_6.4 //	tatas sargezu lokezu SarIra-tvAya kalpate // KaU_6.4 //
   yathādarśe tathātmani yathā svapne tathā pitṛloke /	yaTA-AdarSe taTA-Atmani yaTA svapne taTA pitR-loke /
   yathāpsu parīva dadṛśe tathā gandharvaloke chāyātapayor iva brahmaloke //	yaTA-apsu pari-iva dadRSe taTA ganDarva-loke CAyA-tapayoH iva brahma-loke //
   KaU_6.5 //	KaU_6.5 //
   indriyāṇāṃ pṛthagbhāvam udayāstamayau ca yat /	indriyANAm pRTak-BAvam udaya-astamayO ca yat /
   pṛthag utpadyamānānāṃ matvā dhīro na śocati // KaU_6.6 //	pRTak utpadyamAnAnAm matvA DIraH na Socati // KaU_6.6 //
   indriyebhyaḥ paraṃ mano manasaḥ sattvam uttamam /	indriyeByaH param manaH manasaH sattvam uttamam /
   sattvād adhi mahānātmā mahato 'vyaktam uttamam // KaU_6.7 //	sattvAt aDi mahAn-AtmA mahataH avyaktam uttamam // KaU_6.7 //
   avyaktāt tu paraḥ puruṣo vyāpako 'liṅga eva ca /	avyaktAt tu paraH puruzaH vyApakaH aliFgaH eva ca /
   yaṃ jñātvā mucyate jantur amṛtatvaṃ ca gacchati // KaU_6.8 //	yam jQAtvA mucyate jantuH amRta-tvam ca gacCati // KaU_6.8 //
   na saṃdṛśe tiṣṭhati rūpam asya na cakṣuṣā paśyati kaścanainam /	na saMdRSe tizWati rUpam asya na cakzuzA paSyati kaScana-enam /
   hṛdā manīṣā manasābhikḷpto ya etad vidur amṛtās te bhavanti // KaU_6.9 //	hRdA manIzA manasA-aBik?ptaH ye etat viduH amRtAH te Bavanti // KaU_6.9 //
   yadā pañcāvatiṣṭhante jñānāni manasā saha /	yadA paQca-avatizWante jQAnAni manasA saha /
   buddhiś ca na viceṣṭati tām āhuḥ paramāṃ gatim // KaU_6.10 //	budDiH ca na vicezwati tAm AhuH paramAm gatim // KaU_6.10 //
   tāṃ yogam iti manyante sthirām indriyadhāraṇām /	tAm yogam iti manyante sTirAm indriya-DAraNAm /
   apramattas tadā bhavati yogo hi prabhavāpyayau // KaU_6.11 //	apramattaH tadA Bavati yogaH hi praBava-apyayO // KaU_6.11 //
   naiva vācā na manasā prāptuṃ śakyo na cakṣuṣā /	na-eva vAcA na manasA prAptum SakyaH na cakzuzA /
   astīti bruvato 'nyatra kathaṃ tad upalabhyate // KaU_6.12 //	asti-iti bruvataH anyatra kaTam tat upalaByate // KaU_6.12 //
   astīty evopalabdhavyas tattvabhāvena cobhayoḥ /	asti-iti eva-upalabDavyaH tattva-BAvena ca-uBayoH /
   astīty evopalabdhasya tattvabhāvaḥ prasīdati // KaU_6.13 //	asti-iti eva-upalabDasya tattva-BAvaH prasIdati // KaU_6.13 //
   yadā sarve pramucyante kāmā ye 'sya hṛdi śritāḥ /	yadA sarve pramucyante kAmAH ye asya hRdi SritAH /
   atha martyo 'mṛto bhavaty atra brahma samaśnute // KaU_6.14 //	aTa martyaH amRtaH Bavati atra brahma samaSnute // KaU_6.14 //
   yadā sarve prabhidyante hṛdayasyeha granthayaḥ /	yadA sarve praBidyante hRdayasya-iha granTayaH /
   atha martyo 'mṛto bhavaty etāvad dhy anuśāsanam // KaU_6.15 //	aTa martyaH amRtaH Bavati etAvat Di anuSAsanam // KaU_6.15 //
   śataṃ caikā ca hṛdayasya nāḍyas tāsāṃ mūrdhānam abhiniḥsṛtaikā /	Satam ca-ekA ca hRdayasya nAxyaH tAsAm mUrDAnam aBiniHsRtA-ekA /
   tayordhvam āyann amṛtatvam eti viṣvaṅṅ anyā utkramaṇe bhavati // KaU_6.16	tayA-UrDvam Ayan amRta-tvam eti vizvaF anyAH utkramaNe Bavati // KaU_6.16
   aṅguṣṭhamātraḥ puruṣo 'ntarātmā sadā janānāṃ hṛdaye saṃniviṣṭaḥ /	aFguzWa-mAtraH puruzaH antarAtmA sadA janAnAm hRdaye saMnivizwaH /
   taṃ svāc charīrāt pravṛhen muñjād iveṣīkāṃ dhairyeṇa /	tam svAt SarIrAt pravRhet muQjAt iva-izIkAm DEryeNa /
   taṃ vidyāc chukram amṛtaṃ taṃ vidyāc chukram amṛtam iti // KaU_6.17 //	tam vidyAt Sukram amRtam tam vidyAt Sukram amRtam iti // KaU_6.17 //
   mṛtyuproktāṃ naciketo 'tha labdhvā vidyām etāṃ yogavidhiṃ ca kṛtsnam /	mRtyu-proktAm naciketaH aTa labDvA vidyAm etAm yoga-viDim ca kRtsnam /
   brahmaprāpto virajo 'bhūd vimṛtyur anyo 'py evaṃ yo vid adhyātmam eva //	brahma-prAptaH virajaH aBUt vimRtyuH anyaH api evam yaH vid aDyAtmam eva //
   KaU_6.18 //	KaU_6.18 //
   // iti ṣaṣṭhī vallī //	// iti zazWI vallI //
   // iti kaṭhopaniṣat //	// iti kaWopanizad //
