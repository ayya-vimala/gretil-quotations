   pīyūṣābhiniveśa eṣa rabhasād asmākam adyānayā	pIyUza-aBiniveSaH eza raBasAt asmAkam adya-anayA
   bandhūkadyutibāndhavādhararasasyandena mandīkṛtaḥ /	banDUka-dyuti-bAnDava-aDara-rasa-syandena mandIkRtaH /
   itthaṃ daityacayaḥ samudramathane yena kṣaṇād vañcitas tasmai sādaram	itTam dEtya-cayaH samudra-maTane yena kzaNAt vaQcitaH tasmE sAdaram
   oṃnamo 'stu kapaṭastrīrūpiṇe viṣṇave // JMu_1 //	oM-namaH astu kapawa-strI-rUpiNe vizNave // JMu_1 //
   hāridradravasodarāya rasanāmaṃḍo(mātro)paristhāyine satyād anyatamāya	hAridra-drava-sodarAya rasanA-maMxo(-mAtro)-parisTAyine satyAt anyatamAya
   vittaharaṇapratyakṣacaurāya ca /	vitta-haraNa-pratyakza-cOrAya ca /
   citraṃ durbhagarūpavarṇanamahāpāṇḍityavidyāya te vyājānāṃ prathamāya	citram durBaga-rUpa-varNana-mahA-pANxitya-vidyAya te vyAjAnAm praTamAya
   garbhagaṇikārāgāya tubhyaṃ namaḥ // JMu_2 //	garBa-gaNikA-rAgAya tuByam namaH // JMu_2 //
   dhyānaṃ yat parameśvaraṃ prati sadā yad vītarāgaṃ mano yat	DyAnam yat parameSvaram prati sadA yat vIta-rAgam manaH yat-
   karmātikaṭhoraghoragahanaṃ bhūtyai yad atyādaraḥ /	karma-ati-kaWa-uH-aGora-gahanam BUtyE yat atyAdaraH /
   āścaryaṃ ca śarīradānam api yat kāryaṃ vikāraṃ vinā tad veśyaiva tapasvinī	AScaryam ca SarIra-dAnam api yat kAryam vikAram vinA tat veSyA-eva tapasvinI
   kaliyuge loko 'pi tadbhāvitaḥ // JMu_3 //	kali-yuge lokaH api tad-BAvitaH // JMu_3 //
   śrīmantaṃ śirasā bibharti kurute viśvabhramaṃ helayā dhatte	SrImantam SirasA biBarti kurute viSva-Bramam helayA Datte
   pāṭakapakṣapātam aniśaṃ naivāmiśais tṛpyati /	pAwaka-pakzapAtam aniSam na-eva-AmiSEH tRpyati /
   raktaṃ pātum apīhate ca sakalaṃ tārkṣyasya mūrtir yathā veśyā kiṃ tu	raktam pAtum apIhate ca sakalam tArkzyasya mUrtiH yaTA veSyA kim tu
   bhujaṅgabhakṣaṇavidhau nādyāpi viśrāmyati // JMu_4 //	BujaFga-BakzaNa-viDO na-adya-api viSrAmyati // JMu_4 //
   te gandharvapure vasantu vibhavaṃ svapnārjitaṃ bhuñjatāṃ kurvantu kṣaṇam	te ganDarvapure vasantu viBavam svapna-arjitam BuQjatAm kurvantu kzaNam
   antarikṣakusumaiḥ sragdāmaśobhām api /	antarikza-kusumEH sraj-dAma-SoBAm api /
   veśyānāṃ śaśaśṛṅgabhaṅgisadṛśaṃ vāllabhyam āsādya ye sarvasvakṣapaṇāya	veSyAnAm SaSa-SRFga-BaFgi-sadRSam vAllaByam AsAdya ye sarva-sva-kzapaNAya
   kevalam aho mūrkhāḥ sukhenāsate // JMu_5 //	kevalam aho mUrKAH suKena-Asate // JMu_5 //
   śvaityaṃ kalpaya kajjale kapikuleṣv āropayācāpalaṃ kodaṇḍe janayārjavaṃ	SvEtyam kalpaya kajjale kapi-kulezu AropayAcApalam kodaNxe janaya-Arjavam
   viracaya grāvṇāṃ gaṇe mārdavam /	viracaya grAvNAm gaNe mArdavam /
   nimbe sādhaya mādhurīṃ surabhitām ādau rasone kuru premāṇaṃ gaṇikājane 'pi	nimbe sADaya mADurIm suraBitAm AdO rasone kuru premANam gaNikA-jane api
   caturaḥ paścāt sakhe drakṣyasi // JMu_6 //	caturaH paScAt saKe drakzyasi // JMu_6 //
   kālaś cet karuṇāparaḥ kaliyugaṃ yady adya dharmapriyaṃ nistriṃśo yadi	kAlaH ced karuNA-aparaH kali-yugam yadi adya Darma-priyam nistriMSaH yadi
   peśalo viṣadharaḥ saṃtoṣadāyī yadi /	peSalaH vizaDaraH saMtoza-dAyI yadi /
   agniś ced atiśītalaḥ khalajanaḥ sarvopakārī sa ced āyuṣyaṃ yadi vā	agniH ced ati-SItalaH Kala-janaH sarva-upakArI sa ced Ayuzyam yadi vA
   bhaviṣyati viṣaṃ veśyāpi tadrāgiṇī // JMu_7 //	Bavizyati vizam veSyA-api tad-rAgiNI // JMu_7 //
   mūḍho nirvyasano vaṇig vikapaṭo rājādhikārī śuciḥ svādhīno bhṛtako jaḍo	mUXaH nirvyasanaH vaNij vikapawaH rAja-aDikArI SuciH svADInaH BRtakaH jaxaH-
   guṇarataś cauro vyapetaspṛhaḥ /	guNa-rataH cOraH vyapeta-spRhaH /
   bhītaḥ śāntamatir vitaḥ savinayaḥ karṇejapo dhārmikaḥ kiṃ kutrāpi kadāpi	BItaH SAnta-matiH vitaH sa-vinayaH karNejapaH DArmikaH kim kutra-api kadApi
   ko 'pi bhavitā veśyājano rāgavān // JMu_8 //	kaH api BavitA veSyA-janaH rAgavAn // JMu_8 //
   {8c: for bhītaḥ var. nītaḥ}	{8c: foH BItaH var. nItaH}
   kāmo nāsti napuṃsakasya kulaṭāvargasya nāsti trapā toyaṃ nāsti marīcikāsu	kAmaH na-asti napuMsakasya kulawA-vargasya na-asti trapA toyam na-asti marIcikAsu
   satataṃ nāsti sthiratvaṃ śriyaḥ /	satatam na-asti sTira-tvam SriyaH /
   dharmo nāsti ca nāstikasya vibhavo nāsti pramattātmanaḥ snehānāṃ kaṇikāpi	DarmaH na-asti ca nAstikasya viBavaH na-asti pramatta-AtmanaH snehAnAm kaNikA-api
   nāsti gaṇikālokasya ca prāyaśaḥ // JMu_9 //	na-asti gaNikA-lokasya ca prAyaSas // JMu_9 //
   aśvīye yamavāhanasya nakulasyāśīviṣāṇāṃ kule mārjārasya ca mūṣakeṣu	aSvIye yama-vAhanasya nakulasya-ASIvizANAm kule mArjArasya ca mUzakezu
   ghaṭate yā prītir ātyantikī /	Gawate yA prItiH AtyantikI /
   kṣīṇe 'rthe vidhureṣu bandhuṣu dṛḍhe lokāpavāde śanair jñeyā kāmijaneṣu	kzINe arTe viDurezu banDuzu dRXe loka-apavAde SanEs jQeyA kAmi-janezu
   saiva gaṇikāvargasya naisargikī // JMu_10 //	sA-eva gaNikA-vargasya nEsargikI // JMu_10 //
   yad yūtena yudhiṣṭhirasya vihitaṃ yad viṣṇunā vā baler yac chukreṇa	yat yUtena yuDizWirasya vihitam yat vizNunA vA baleH yat SukreNa
   dhanādhipasya kalinā rājño nalasyāpi yat /	DanADipasya kalinA rAjQaH nalasya-api yat /
   saṃbhūyāpi ca yat surāsurabalair unmathya pāthonidher veśyā paśyata	saMBUya-api ca yat sura-asura-balEH unmaTya pAToniDeH veSyA paSyata
   līlayaiva kurute tat tad gṛhe kāminām // JMu_11 //	lIlayA-eva kurute tat tat gRhe kAminAm // JMu_11 //
   vākśurasya raṇo 'vadhiḥ kutanayotpattiḥ kulasyāvadhir bāndhavyasya	vAc-Surasya raNaH avaDiH kutanaya-utpattiH kulasya-avaDiH bAnDavyasya
   vivādabhūmir avadhiḥ saukhyaṃ śrutasy avadhiḥ /	vivAda-BUmiH avaDiH sOKyam Srutasi avaDiH /
   vācāṭasya vidagdhaparṣad avadhir laulyaṃ vratasyāvadhir bandho viddhi	vAcAwasya vidagDa-parzat avaDiH lOlyam vratasya-avaDiH banDaH vidDi
   dhanāvasānam avadhir veśyānurāgasya ca // JMu_12 //	Dana-avasAnam avaDiH veSyA-anurAgasya ca // JMu_12 //
   svāmī krūram ivāśritaṃ pariṇato yogīva saṃsāriṇaṃ śuddho vipra ivāntyajaṃ	svAmI krUram iva-ASritam pariNataH yogI-iva saMsAriNam SudDaH vipraH iva-antyajam
   janapadaḥ śrīmān iva śvitriṇam /	janapadaH SrImAn iva SvitriNam /
   dāsīputram ivoddhataḥ kuladharo nīco dhanīvārthinaṃ paryante tṛṇatulyam	dAsI-putram iva-udDataH kula-DaraH nIcaH DanIva-arTinam paryante tRNa-tulyam
   eva gaṇikā niḥsvaṃ janaṃ paśyanti // JMu_13 //	eva gaNikAH niHsvam janam paSyanti // JMu_13 //
   vipro dakṣiṇayā mahaiḥ parijano meghodayaiḥ kārṣiko durmantrī vyasanena	vipraH dakziNayA mahEH parijanaH meGa-udayEH kArzikaH durmantrI vyasanena
   sāhasaśataiḥ śūro mṛgair lubdhakaḥ /	sAhasa-SatEH SUraH mRgEH lubDakaH /
   bandī tyāgibhir akṣarair janayitā lābhātirekair vaṇig rogārtair bhiṣag	bandI tyAgiBiH akzarEH janayitA lABa-atirekEH vaNij roga-ArtEH Bizaj-
   arbhakaiś ca gaṇikā garbheśvarais tuṣyati // JMu_14 //	arBakEH ca gaNikA garBa-ISvarEH tuzyati // JMu_14 //
   ajñānaḥ kalahaiḥ subhāṣitapadaiḥ sabhyo 'dhamaṛṇair dhanī jīvaiḥ śākuniko	ajQAnaH kalahEH su-BAzita-padEH saByaH aDamaRNEH DanI jIvEH SAkunikaH-
   durodarakaraḥ śārair yamaḥ prāṇibhiḥ /	durodara-karaH SArEH yamaH prANiBiH /
   grāmīṇair viṭapeṭakaḥ parijanaiḥ svāmī śiśuḥ kandukaiḥ śrīputrais taruṇais	grAmINEH viwapewakaH parijanEH svAmI SiSuH kandukEH SrI-putrEH taruNEH-
   tathā navanavair vārāṅganā krīḍati // JMu_15 //	taTA nava-navEH vAra-aFganA krIxati // JMu_15 //
   bhṛtyaḥ kuprabhusevayā narapatiḥ svacchandatādurnayair hevākena kavir	BRtyaH ku-praBu-sevayA narapatiH svacCandatA-durnayEH hevAkena kavir
   madena kulajaḥ krodhāgninā tāpasaḥ /	madena kula-jaH kroDa-agninA tApasaH /
   yogī bhogaviśeṣalampaṭatayā rogī kupathyāśanaī rāgī	yogI Boga-viSeza-lampawa-tayA rogI kupaTya-aSanaI rAgI
   catvarakāminīparicayaiḥ kṣiprād adhaḥ kṣipyate // JMu_16 //	catvara-kAminI-paricayEH kziprAt aDas kzipyate // JMu_16 //
   śālīnāṃ śalabhavrajo dhuṇagaṇo vaṃśapratānonnater mattebhaḥ kamalākarasya	SAlInAm SalaBa-vrajaH DuNa-gaNaH vaMSa-pratAna-unnateH matta-iBaH kamala-Akarasya
   kusumodyānasya durmārutaḥ /	kusuma-udyAnasya durmArutaH /
   svasbhānur vidhumaṇḍalasya vaḍavāvakro nidher ambhasā māsāṃ kāmukasaṃpadāṃ	sva-sBAnuH viDu-maNxalasya vaxavA-vakraH niDeH amBasA mAsAm kAmuka-saMpadAm
   ca gaṇikākṣudraḥ kīlopadravaḥ // JMu_17 //	ca gaNikA-kzudraH kIla-upadravaH // JMu_17 //
   śauryasyātivikatthanaṃ ripunatir mānasya duḥśīlatā saundaryasya samunnates	SOryasya-ativikatTanam ripu-natiH mAnasya duHSIla-tA sOndaryasya samunnateH-
   taralatā jñānasya garvagrahaḥ /	taralatA jQAnasya garva-grahaH /
   aiśvaryasya vikāratā mukharatā vidyāprakarṣasya ca bhrātarvibhramanarmaṇaś	ESvaryasya vikAra-tA muKara-tA vidyA-prakarzasya ca BrAtar-viBrama-narmaNaH-
   ca gaṇikā sarvātmanā dūṣaṇam // JMu_18 //	ca gaNikA sarva-AtmanA dUzaNam // JMu_18 //
   cchāyām abhradalaiḥ khalaiḥ sujanatāṃ mānonnatiṃ yācñayā kārpaṇyena	cCAyAm aBra-dalEH KalEH su-janatAm mAna-unnatim yAcQayA kArpaNyena
   yaśāṃsi dhūrtakalayā maitrīṃ sukhaṃ sevayā /	yaSAMsi DUrta-kalayA mEtrIm suKam sevayA /
   dharmaṃ prāṇivadhena vāñchati dhanaṃ dyūtaprasādeba yo veśyābhiś ca	Darmam prANi-vaDena vAQCati Danam dyUta-prasAdeba yaH veSyABiH ca
   vilāsam ātmani narākāro 'sti gaur eva saḥ // JMu_19 //	vilAsam Atmani nara-AkAraH asti gOH eva saH // JMu_19 //
   nāndho mūrkhasamo na sevakasamo duḥkhī na yakṣmopamo vyādhir nādhir	na-anDaH mUrKa-samaH na sevaka-samaH duHKI na yakzma-upamaH vyADiH na-ADir
   asatsutapratinidhis trāso na bhṛtyoḥ samaḥ /	asat-suta-pratiniDiH trAsaH na BRtyoH samaH /
   kaṣṭaṃ nādhvasamānam indriyasamo nāriḥ parastrīsamaṃ nānāyuṣyam	kazwam na-aDvasamAnam indriya-samaH nAriH para-strI-samam na-anA-Ayuzyam
   avaśyanindyam atha no veśyāsamaṃ dṛśyate // JMu_20 //	avaSya-nindyam aTa naH veSyA-samam dRSyate // JMu_20 //
   kiṃ kāko 'pi vihaṃgamo marur api sthānaṃ karīro 'pi kiṃ śākhī rāhur api	kim kAkaH api vihaMgamaH maruH api sTAnam karIraH api kim SAKI rAhuH api
   grahaḥ sa ca bhaved uṣṭro 'pi kiṃ vā[ha]tam /	grahaH sa ca Bavet uzwraH api kim vA[ha]tam /
   kiṃ kāco 'pi maṇir mṛgo 'pi karaṭiḥ preṣyo 'pi vā mānuṣaḥ kiṃ veśyāpi	kim kAcaH api maNiH mRgaH api karawiH prezyaH api vA mAnuzaH kim veSyA-api
   vilāsinī sa ca tadāsakto 'pi kiṃ kāmukaḥ // JMu_21 //	vilAsinI sa ca tad-AsaktaH api kim kAmukaH // JMu_21 //
   kiṃ tat karma yad astaśarma rasanā kiṃ sā na (ca) yāruṃtudā kiṃ tat prema	kim tat karma yat astaSarma rasanA kim sA naH (ca) yAruMtudA kim tat prema
   yad asthiraṃ sa ca pumān kiṃ nāma yo nirguṇaḥ /	yat asTiram sa ca pumAn kim nAma yaH nirguNaH /
   sā kiṃ śrīr upabhogam arhati na yā sevyaḥ sa kiṃ yo 'ntaraṃ no jānāti tad	sA kim SrIH upaBogam arhati na yA sevyaH sa kim yaH antaram naH jAnAti tat-
   asti kiṃ vilasitaṃ veśyāsu yat kṛtrimam // JMu_22 //	asti kim vilasitam veSyAsu yat kRtrimam // JMu_22 //
   dūre tāni dhanāni yeṣu malanaṃ mānasya saṃjāyate bandhuḥ sa astu sukhī	dUre tAni DanAni yezu malanam mAnasya saMjAyate banDuH sa astu suKI
   mukhe madhumayo yo 'ntaś ca māyāmayaḥ /	muKe maDu-mayaH yaH antar ca mAyA-mayaH /
   bhogāḥ pralayaṃ prayāntu katham apy aucityabhaṅgena ye yāyātur nidhanaṃ	BogAH pralayam prayAntu kaTam api Ocitya-BaFgena ye yAyAtuH niDanam
   varaṃ nidhuvanaṃ veśyāsu mūlyena yat // JMu_23 //	varam niDuvanam veSyAsu mUlyena yat // JMu_23 //
   asthānābhiniveśitā ratipater aucityabhaṅgo rater vaiyarthyaṃ	asTAna-aBiniveSitA ratipateH Ocitya-BaFgaH rateH vEyarTyam
   navayauvanasya kim api premṇaḥ kalaṅkāṅkuraḥ /	nava-yOvanasya kim api premNaH kalaFka-aFkuraH /
   saubhāgyasya vimānanā viguṇatā saundaryasāraśriyaḥ śṛṅgārasya viḍambanā	sOBAgyasya vimAnanA viguNa-tA sOndarya-sAra-SriyaH SRFgArasya vixambanA
   kim aparaṃ veśyārataḍambaraḥ // JMu_24 //	kim aparam veSyA-rata-xambaraH // JMu_24 //
   kruddho yasya manobhavas taruṇimā yenātmano vañcitas tais tair yaś ca	krudDaH yasya manoBavaH taruNimAH yena-AtmanaH vaQcitaH tEH tEH yaH ca
   kaṭākṣitaḥ paribhavaiḥ sākṣād alakṣmīmukhaiḥ /	kawAkzitaH pariBavEH sAkzAt alakzmI-muKEH /
   yuktāyuktavicāraṇāparihṛtaḥ kāmaṃ sa kāmī krimiḥ paṇyastrīṣu nitambanāmani	yukta-ayukta-vicAraNa-aparihRtaH kAmam sa kAmI krimiH paNya-strIzu nitamba-nAmani
   mahānimbe ratiṃ vindati // JMu_25 //	mahAnimbe ratim vindati // JMu_25 //
   śāpaḥ ko 'pi mahānayaṃ pariṇatir duṣkarmaṇām īdṛśī daurjanyaṃ paramaṃ	SApaH kaH api mahAn-ayam pariNatiH duzkarmaNAm IdRSI dOrjanyam paramam
   vidher idam iyaṃ sākṣād alakṣmī sthirā /	viDeH idam iyam sAkzAt alakzmI sTirA /
   sauhārdasya ca vibhramasya ca rater bhartuś ca yūnāṃ tathā yat saṃtyajya	sOhArdasya ca viBramasya ca rateH BartuH ca yUnAm taTA yat saMtyajya
   kulāṅganāṃ bahumukho dāsījanaḥ sevyate // JMu_26 //	kula-aFganAm bahumuKaH dAsI-janaH sevyate // JMu_26 //
   saṃparko 'py atikarkaśaḥ paricayābhāso 'py asaṃpatkaro dṛkpāto 'py	saMparkaH api ati-karkaSaH paricaya-ABAsaH api asaMpad-karaH dRS-pAtaH api-
   avasādasūr api sakṛt saṃbhāṣaṇaṃ dūṣaṇam /	avasAdasUH api sakRt saMBAzaNam dUzaNam /
   chāyāpi cchalanātmikā parimalodgāro 'pi hālāhalaṃ veśyānāṃ viṣayeṣu kiṃ	CAyA-api cCalana-AtmikA parimala-udgAraH api hAlAhalam veSyAnAm vizayezu kim
   puno 'ho saktir mahāsāhasam // JMu_27 //	punaH aho saktiH mahA-sAhasam // JMu_27 //
   droho yasya pitā kalāḥ kila catuḥṣaṣṭis tathā mātaraḥ prāṇāḥ sarvam alīkam	drohaH yasya pitA kalAH kila catuHzazwiH taTA mAtaraH prANAH sarvam alIkam
   arthaharaṇaṃ nāma pradhānavratam /	arTa-haraNam nAma praDAna-vratam /
   vikreyaṃ nijam aṅgam aṅgam api cānaṅgaḥ sahāyaḥ svayaṃ	vikreyam nijam aFgam aFgam api ca-anaFgaH sahAyaH svayam
   tasyānarthaśatātmakasya gaṇikāvyādheḥ kim asty auṣadham // JMu_28 //	tasya-anarTa-Sata-Atmakasya gaNikA-vyADeH kim asti OzaDam // JMu_28 //
   gṛdhrī nirbharam āmiṣeṣu saraghā ghorā madhūnāṃ bhare tīkṣṇanakhakṣateṣu	gRDrI nirBaram Amizezu saraGAH GorAH maDUnAm Bare tIkzNa-naKa-kzatezu
   bhujagī daṃśaprakāreṣu ca /	BujagI daMSa-prakArezu ca /
   uttāneṣu vivartaneṣu śaphari vittacchale mūṣikā veśyā kāmukavañcanāya	uttAnezu vivartanezu SaPari vitta=-Cale mUzikA veSyA kAmuka-vaQcanAya
   bhuvane rūpair anekaiḥ sthitā // JMu_29 //	Buvane rUpEH anekEH sTitAH // JMu_29 //
   sāmrājyaṃ madhumāṃsamatsyagilanaṃ mantrī jaratkuṭṭanī daṇḍyaḥ	sAmrAjyam maDu-mAMsa-matsya-gilanam mantrI jarat-kuwwanI daNxyaH
   sārthakirāṭasūnuradhanāḥ śṛṅgāriṇaḥ kiṅkarāḥ /	sArTa-kirAwa-sUnuH-aDanAH SRFgAriNaH kiFkarAH /
   ācāro bahugālidānam adhamo mitraṃ dhanaṃ jīvitaṃ veśyānāṃ puracāra ... tha	AcAraH bahu-gAli-dAnam aDamaH mitram Danam jIvitam veSyAnAm pura-cAra ... Ta
   bhagnaḥ priyaḥ // JMu_30 //	BagnaH priyaH // JMu_30 //
   rāgīti pratipattibhūr vita iti prāpto 'tivandyaṃ padaṃ ślāghārho vyasanīti	rAgI-iti pratipatti-BUH vitaH iti prAptaH ati-vandyam padam SlAGA-arhaH vyasani-iti
   hīnakula ity agryaḥ kuṭumbaḥ svayam /	hIna-kulaH iti agryaH kuwumbaH svayam /
   mānyaḥ prāhata ity aho kitava ity āptaś ca kiṃ vādhikaṃ sarvāvastha iti	mAnyaH prAhataH iti aho kitavaH iti AptaH ca kim vA-aDikam sarva-avasTaH iti
   pramāṇapuruṣo veśyābhir abhyarcyate // JMu_31 //	pramANapuruzaH veSyABiH aByarcyate // JMu_31 //
   māṃspākotkaṭamadyagandhi viharacceṭīnaṭīsaṃkulaṃ yad veśyāyatanaṃ bhujaṃga	mAMspAka-utkawa-madya-ganDi viharat-cewI-nawI-saMkulam yat veSyA-Ayatanam BujaMga
   parayā bhaktyā puraḥ paśyasi /	parayA BaktyA puras paSyasi /
   atrāste gṛhadevatā vidadhatī digghaṭṭanaṃ kuṭṭanī yasyāḥ pratyaham	atra-Aste gRha-devatA vidaDatI diS-Gawwanam kuwwanI yasyAH pratyaham
   āḍhyakāmukapaśuvrātopahārair baliḥ // JMu_32 //	AXya-kAmuka-paSu-vrAta-upahArEH baliH // JMu_32 //
   {32a: on māṃspākā see Pāṇini 6.1.144: aparasaparāḥ kriyāsātatye}	{32a: on mAMspAkA see PANini 6.1.144: aparasa-parAH kriyA-asAtatye}
   pratyaṅgārpaṇacārucāṭukaraṇapremocitaprārthanā	pratyaFga-arpaNa-cAru-cAwu-karaNa-prema-ucita-prArTanA
   śrīvātāyanadarśanādigaṇikālokasya dharmaḥ paraḥ /	SrI-vAtAyana-darSana-Adi-gaNikA-lokasya DarmaH paraH /
   kuṭṭanyāḥ puna utkaṭotkaṭam idaṃ tatrāsty agastyavrataṃ yat prāṇāhutir	kuwwanyAH pune utkawa-utkawam idam tatra-asti agastya-vratam yat prANa-AhutiH-
   ekakaiva sakalaī ratnākaraiḥ kāmibhiḥ // JMu_33 //	ekakA-eva sakalaI ratna-AkarEH kAmiBiH // JMu_33 //
   kandarpapratibhūniveśitavalīrekhāvalīśobhite	kandarpa-pratiBU-niveSita-valI-reKA-AvalI-SoBite
   līlodañcitabāhupāśayugalāpātaiś ca bhoḥ kāmukāḥ /	lIlA-udaQcita-bAhu-pASa-yugalA-pAtEH ca BoH kAmukAH /
   veśyānāṃ vipule nitambaphalake śāraiḥ kaṭākṣair ito yad vaḥ krīḍitam atra	veSyAnAm vipule nitamba-Palake SArEH kawAkzEH itas yat vaH krIxitam atra
   dāsyati puro dāridram evottaram // JMu_34 //	dAsyati puras dAridram eva-uttaram // JMu_34 //
   śūlenādya mṛtāham adya sarajāḥ kartavyam adya vrataṃ tyāgī nāsti tato	SUlena-adya mRtA-aham adya sarajAH kartavyam adya vratam tyAgI na-asti tatas-
   'dhiko 'para iti ślāghā vipakṣasya ca /	aDikaH aparaH iti SlAGA vipakzasya ca /
   kaṃ cin notsahate sa rājatanayo jānāti mātā mamety evaṃ mugdhabhujaṃga	kam cit na-utsahate sa rAja-tanayaH jAnAti mAtA mama-iti evam mugDa-BujaMga
   rūkṣagaṇikāvāco 'cirāc chroṣyasi // JMu_35 //	rUkza-gaNikA-vAcaH acirAt Srozyasi // JMu_35 //
   mālinyaṃ prakaṭikaroti nibiḍaṃ nairguṇyam ātanvate(sī) jīrṇasnehaparamparā	mAlinyam prakawikaroti nibixam nErguNyam Atanvate(-sI) jIrNa-sneha-paramparA
   vidadhate pātre 'py aho dūṣaṇam /	vidaDate pAtre api aho dUzaNam /
   veśyā dīpaśikheva bhāti rajanau rūpabhramāndhīkṛto yatrāyaṃ kurute	veSyA dIpa-SiKA-iva BAti rajanO rUpa-Brama-anDIkRtaH yatra-ayam kurute
   pataṅgapatanaṃ hā hā bhujaṃgavrajaḥ // JMu_36 //	pataFga-patanam hA hA BujaMga-vrajaH // JMu_36 //
   keśākarṣaṇakarmaṇi vyavasitā vīryaṃ harantī paraṃ mlāniṃ kām api tanvatī	keSa-AkarzaNa-karmaNi vyavasitA vIryam harantI param mlAnim kAm api tanvatI
   smitamukhī lagnā ca karṇāntike /	smita-muKI lagnA ca karNa-antike /
   utkampaṃ mativibhramaṃ vidadhatī yūnāṃ śanair ninditā tāruṇyasya	utkampam mati-viBramam vidaDatI yUnAm SanEs ninditA tAruNyasya
   janāpavāda ... veśyā ca saṃdṛśyate // JMu_37 //	jana-apavAda ... veSyA ca saMdRSyate // JMu_37 //
   yo 'yaṃ nirdayadantakhaṇḍanakaro buddhiprayogair haṭhān nīrandhro	yaH ayam nirdaya-danta-KaNxana-karaH budDi-prayogEH haWAt nIranDraH-
   bhujayantrapīḍanavidhiḥ sollāsam utpāditaḥ /	Buja-yantra-pIxana-viDiH sa-ullAsam utpAditaH /
   tenekṣor iva kāmukasya sarasasyādāya sāraṃ paraṃ veśyābhiḥ kriyate bahir	tena-IkzoH iva kAmukasya sarasasya-AdAya sAram param veSyABiH kriyate bahis-
   yadi paraṃ niṣkāsanaṃ śalkavat // JMu_38 //	yadi param nizkAsanam Salka-vat // JMu_38 //
   {38d: śalka=śakala}	{38d: Salka=Sakala}
   vāgbhir bhartsanam aṃśukādiharaṇaṃ saṃtāḍanaṃ muṣṭibhiḥ kiṃ cānyad	vAgBiH Bartsanam aMSuka-Adi-haraNam saMtAxanam muzwiBiH kim ca-anyat-
   viparītadarśnam adhaskāro 'tha pādāhatiḥ /	viparIta-darSnam aDaskAraH aTa pAda-AhatiH /
   ityādi prathamaṃ yadeva surataprauḍhopacārakrame veśyā paśyata tat tad eva	ityAdi praTamam yat-eva surata-prOXA-upacAra-krame veSyA paSyata tat tat eva
   kurute nirvāsane kāminām // JMu_39 //	kurute nirvAsane kAminAm // JMu_39 //
   yad bhūyaḥ paricumbanaṃ yad asakṛtsarvāṅgam āliṅganaṃ yat paryutsukam	yat BUyas paricumbanam yat asakRt-sarva-aFgam AliFganam yat paryutsukam
   īkṣitaṃ sarabhasaṃ yac cāṭukotkaṭṭanam(utkīrtanam?) /	Ikzitam sa-raBasam yat cAwuka-utkawwanam-(utkIrtanam?) /
   yat sadbhāvakathānakaṃ rahasi yat kiṃ cid abhyarthanaṃ veśyānāṃ viṣavat	yat sadBAva-kaTAnakam rahasi yat kim cit aByarTanam veSyAnAm viza-vat-
   tad eva nipuṇaṃ cintyaṃ sadā kāmukaiḥ // JMu_40 //	tat eva nipuNam cintyam sadA kAmukEH // JMu_40 //
   bibboke bakaceṣṭitaṃ bahuvidhabhrūvibhrameṣu bhramaṃ kauṭilyaṃ	bibboke baka-cezwitam bahuviDa-BrU-viBramezu Bramam kOwilyam
   nakharakṣateṣu suratopāyeṣu māyāṃ svayam /	naKara-kzatezu surata-upAyezu mAyAm svayam /
   sītkārāntarasatyam arthaharaṇaṃ sarvatra ye jānate veśyānāṃ paramaṃ	sItkAra-antara-satyam arTa-haraNam sarvatra ye jAnate veSyAnAm paramam
   rahasyam avanau te ke 'pi medhāvinaḥ // JMu_41 //	rahasyam avanO te ke api meDAvinaH // JMu_41 //
   kiṃ cit prāhuṇakāgamena kim api prastāravistāravad yātrācaitratithikramaiḥ	kim cit prAhuNaka-Agamena kim api prastAra-vistAra-vat yAtrA-cEtratiTi-kramEH
   kim api ca krodhaprasādodayaiḥ /	kim api ca kroDa-prasAda-udayEH /
   kiṃ cit kāñcanaratnavastraviṣayair nānāvidhair dohadair dvārāṇy	kim cit kAQcana-ratna-vastra-vizayEH nAnAviDEH dohadEH dvArANi-
   arthavinirgamasya gaṇikāḥ kurvanti śṛṅgāriṇām // JMu_42 //	arTa-vinirgamasya gaNikAH kurvanti SRFgAriNAm // JMu_42 //
   {42a: prāhuṇaka= a guest}	{42a: prAhuNaka a guest}
   arthuṣmā pitṛlālanaṃ viṭaghaṭāmelaḥ priyammanyatā tāruṇyaṃ nagare sthitis	arTuzmA pitR-lAlanam viwa-GawAmelaH priyam-manyatA tAruNyam nagare sTiti-s
   taralatā dhiḥ kāmaśāstraṃ prati /	tarala-tA Dis kAmaSAstram prati /
   saṅgītaṃ rajanī vidhur madhumadaḥ spardhā sapatnais tathā veśyānām	saFgItam rajanI viDuH maDumadaH sparDA sapatnEH taTA veSyAnAm
   anuraktavittaharaṇe kurvanti sāhāyakam // JMu_43 //	anurakta-vitta-haraNe kurvanti sAhAyakam // JMu_43 //
   vaidagdhīm avadhīraya vyavahitaṃ kāryaṃ kalākauśalaṃ saujanyena gataṃ kim	vEdagDIm avaDIraya vyavahitam kAryam kalA-kOSalam sOjanyena gatam kim
   anyad aphalo rāśir guṇānām api /	anyat aPalaH rASiH guNAnAm api /
   yasmān na praṇayena na praṇatibhiḥ premṇā na na prīṇanair na prāṇair api	yasmAt na praNayena na praNatiBiH premNA na na prINanEH na prANEH api
   te bhujaṃga gaṇikā vittaṃ vinā tuṣyati // JMu_44 //	te BujaMga gaNikA vittam vinA tuzyati // JMu_44 //
   dāsī nātha tavāham eva vibhavaḥ sarvas tvadīyaḥ sthito mā māṃ nirdaya	dAsI nATa tava-aham eva viBavaH sarvaH tvadIyaH sTitaH mA mAm nirdaya
   muñca śūnyam akhilaṃ manye jagat tvāṃ vinā /	muQca SUnyam aKilam manye jagat tvAm vinA /
   ity uktvā sahasā bhujaṅgapurato yad veśyayā rudyate	iti uktvA sahasA BujaFga-puratas yat veSyayA rudyate
   bhuktocchiṣṭadaridrakāmivibhavās te kevalaṃ tad viduḥ // JMu_45 //	Bukta-ucCizwa-daridra-kAmi-viBavAH te kevalam tat viduH // JMu_45 //
   svapne kām api saṃsmaran priya mayā dṛṣṭo 'si tat te balād evaṃ māṃ prati	svapne kAm api saMsmaran priya mayA dRzwaH asi tat te balAt evam mAm prati
   sāṃprataṃ kim ucitā niṣkāraṇaṃ vañcanā /	sAMpratam kim ucitA nizkAraNam vaQcanA /
   taj jāgarmi varaṃ niśāsu yad asau nidrāpi me drohiṇīty ālāpair	tat jAgarmi varam niSAsu yat asO nidrA-api me drohiNI-iti AlApEH-
   gaṇikāgaṇena na ca ko viśvāsyate kāmukaḥ // JMu_46 //	gaNikA-gaNena na ca kaH viSvAsyate kAmukaH // JMu_46 //
   bhrūbhaṅgair atibhaṅguraiḥ kuṭilitaprāntas tathā kuntalaiḥ sopekṣair iva	BrU-BaFgEH ati-BaFgurEH kuwilita-prAntaH taTA kuntalEH sa-upekzEH iva
   cakṣuṣoḥ saralitāpāṅgaiś ca bhaṅgyantaraiḥ /	cakzuzoH saralita-apAFgEH ca BaFgi-antarEH /
   ātmīyāṃ calacittavṛttiracanāṃ veśyā varākī sadā yūnāṃ darśayatīva te yadi	AtmIyAm cala-citta-vRtti-racanAm veSyA varAkI sadA yUnAm darSayati-iva te yadi
   paraṃ mūḍhā na taj jānate // JMu_47 //	param mUXAH na tat jAnate // JMu_47 //
   vakroktyā prathamaṃ nirādaratayā paścāt tataḥ kena cid dātavyaṃ bahu tatra	vakra-uktyA praTamam nirAdara-tayA paScAt tatas kena cit dAtavyam bahu tatra
   yāmi bhavatām(tād) bhūyo 'pi nau saṃgamaḥ /	yAmi BavatAm(tAd) BUyas api nO saMgamaH /
   ity ukto 'pi na budhyate khalu yadā rāgī daridro jaḍaś ceṭībhir	iti uktaH api na buDyate Kalu yadA rAgI daridraH jaxaH cewIBiH-
   bahubhāṣitair api tadā hastārgalair vāryate // JMu_48 //	bahu-BAzitEH api tadA hasta-argalEH vAryate // JMu_48 //
   bhūyaḥ kālavaśāt tam arjitadhanaṃ dṛṣṭvātha madvallabhaḥ saḥ kruddho	BUyas kAla-vaSAt tam arjita-Danam dRzwvA-aTa mad-vallaBaH saH krudDaH-
   gamitas tvayeti kalaho mātrā samaṃ jāyate /	gamitaH tvayA-iti kalahaH mAtrA samam jAyate /
   kṛtvā taṃ prati ca vratādi virahaṃ svaṃ nāṭayitvā tatas tasmin	kRtvA tam prati ca vrata-Adi viraham svam nAwayitvA tatas tasmin
   mitramukhena saṃdhir aparo veśyābhir utpādyate // JMu_49 //	mitra-muKena saMDiH aparaH veSyABiH utpAdyate // JMu_49 //
   prauḍha prāṇada kānta nātha subhagodāra priya tvāṃ vinā kiṃ vittena gṛheṇa	prOXa prANada kAnta nATa suBaga-udAra priya tvAm vinA kim vittena gRheNa
   kiṃ kim asubhir hyo 'pīti yo bhāṣitaḥ /	kim kim asuBiH hyas api-iti yaH BAzitaH /
   tasyaivādya nirāśa durbhaga paśo nirlajja gacchādhunā dhik tvāṃ	tasya-eva-adya nirASa durBaga paSaH nirlajja gacCa-aDunA Dik tvAm
   nirdhanacaṅgam ity apavadan hrīto na veśyājanaḥ // JMu_50 //	nirDana-caFgam iti apavadan hrItaH na veSyA-janaH // JMu_50 //
   ke cid dyūtakarā bhavanti katicid bhikṣācarāḥ kiṅkarāḥ ke cit karmakarāḥ	ke cit dyUta-karAH Bavanti katicid BikzA-carAH kiFkarAH ke cit karmakarAH
   pare dhanavatāṃ ślāghākarāḥ ke cana /	pare DanavatAm SlAGAkarAH ke cana /
   skandhāsaktapaṭaccarā dya(a)nucarā śokād akiṃcitkarās te 'mī kāmivarāḥ	skanDa-Asakta-pawaccarAH dya(a-)nucarA SokAt akiMcitkarAH te amI kAmi-varAH
   purā samabhavan veśyāsu ye gocarāḥ // JMu_51 //	purA samaBavan veSyAsu ye gocarAH // JMu_51 //
   veśyābhir vivaśīkṛtaḥ kupuruṣaḥ saṃjāyate durgato daurgatyena durodare	veSyABiH vivaSIkRtaH kupuruzaH saMjAyate durgataH dOrgatyena durodare
   nipatitaḥ svaṃ hārayaty eva sa /	nipatitaH svam hArayati eva sa /
   ruddho dyūtakaraiḥ karoti vidhuraś cauryaṃ tatas taskaro vadhyaḥ syān	rudDaH dyUta-karEH karoti viDuraH cOryam tatas taskaraH vaDyaH syAt-
   nṛpater aho nu viṣayāsakter durantā gatiḥ // JMu_52 //	nRpateH aho nu vizaya-AsakteH durantA gatiH // JMu_52 //
   ājīvaḥ kapaṭānurāgakalayā doṣo na duḥśīlatā vaidhavyaṃ na ca bādhate	AjIvaH kapawa-anurAga-kalayA dozaH na duHSIla-tA vEDavyam na ca bADate
   sadasatoḥ saṃbḥāvanā vyatyayāt /	sat-asatoH saMbHAvanA vyatyayAt /
   yatkimcitkaraṇe parasvaharaṇe vrīḍā na pīḍākarī no vā rājabhayaṃ ca hī	yat-kimcitkaraNe para-sva-haraNe vrIxA na pIxA-karI naH vA rAja-Bayam ca hI
   bata sukhaṃ jīvanti vārastriyas= // JMu_53 //	bata suKam jIvanti vArastriyas // JMu_53 //
   strīti prītikaraṃ puraḥ pariṇatau hālāhalaṃ kevalaṃ sarvasya vyasanaṃ	strI-iti prIti-karam puras pariNatO hAlAhalam kevalam sarvasya vyasanam
   kilaitad adhikaṃ tatrāpi veśyeti ca /	kila-etat aDikam tatra-api veSyA-iti ca /
   prādhānyena tatas tad eva kathitaṃ yat tatprasaṅgena ca vyākhyātaṃ	prADAnyena tatas tat eva kaTitam yat tad-prasaFgena ca vyAKyAtam
   guṇadoṣajātam ucitaṃ cintyaṃ tad apy ādarāt // JMu_54 //	guNa-doza-jAtam ucitam cintyam tat api AdarAt // JMu_54 //
   cetaḥśvāpadavāgurā daśaguṇasphārasmaroḍḍāmarāḥ kartavyāvadhayaḥ(?)	cetaH-SvApada-vAgurAH daSaguNa-sPAra-smara-uxxAmarAH kartavyA-avaDayaH(?)
   samudralaharīpūrair ivotpāditāḥ /	samudra-laharI-pUrEH iva-utpAditAH /
   nāpi svāmyasamarpaṇena na sakhe sakhyā (?) virodhena vā	na-api svAmya-samarpaNena na saKe saKyA (?) viroDena vA
   gūḍhāntarmukhasāhasavyatikarārakṣyāḥ paraṃ yoṣitaḥ // JMu_55 //	gUXa-antarmuKa-sAhasa-vyatikara-ArakzyAH param yozitaH // JMu_55 //
   bhasmasnānamahāvrataṃ katipayaśrībhraṣṭasaṃbhāvitaṃ	Basma-snAna-mahA-vratam katipaya-SrI-Brazwa-saMBAvitam
   sarvāpahnavahastalāghavakalākūṭākṣaśikṣātmakam /	sarva-apahnava-hasta-lAGava-kalA-kUwa-akza-SikzA-Atmakam /
   pratyāśāpunaruktahāraṇajagaddrohaṃ vivādāspadaṃ dāridryasya nimantraṇaṃ	pratyASA-punarukta-hAraNa-jagat-droham vivAda-Aspadam dAridryasya nimantraNam
   kim aparaṃ dhig dyūtalīlāyitam // JMu_56 //	kim aparam Dik dyUta-lIlAyitam // JMu_56 //
   hiṃsānirghṛṇakarmabhūḥ pratipadānekapramādaprasūr avyāpāradhurandharā	hiMsA-nirGRNa-karma-BUH pratipadA-aneka-pramAda-prasUH avyApAra-DuranDarA
   pratikṛtā grāmyair jaghanyaiḥ śvabhiḥ /	pratikRtAH grAmyEH jaGanyEH SvaBiH /
   śūnyāraṇyasadāpravāsavirasavyāyāmamithyāguṇāḥ kāyakleśaphalāvadhir	SUnya-araNya-sadA-pravAsa-virasa-vyAyAma-miTyA-guNAH kAya-kleSa-Pala-avaDiH-
   matimatāṃ sevyā mṛgavyāpi kim // JMu_57 //	matimatAm sevyAH mRgavyApi kim // JMu_57 //
   śaucācāravicāravāhyam akhilākāryāhitācāryakaṃ	SOca-AcAra-vicAra-vAhyam aKila-akArya-ahita-AcAryakam
   tattadgopyarahasyamantrabhiduraṃ nirnaiśam akṣṇos tamaḥ /	tad-tad-gopya-rahasya-mantra-Biduram nirnESam akzNoH tamaH /
   yattadvāddakalipramādavividhonmādaiḥ piśācāyitaṃ madyaṃ mūrtam amedhyam	yat-tadvAddakali-pramAda-viviDa-unmAdEH piSAcAyitam madyam mUrtam ameDyam
   etad itarād anyasya kasya priyam // JMu_58 //	etat itarAt anyasya kasya priyam // JMu_58 //
   ulkāpātasahodaraṃ sahacaraṃ naidāghajhañjhāmaruj jhampānāṃ	ulkA-pAta-sahodaram sahacaram nEdAGa-JaQJAmarut JampAnAm
   harakaṇṭhalālitagaradroṇīkuṭumbīkṛtam /	hara-kaNWa-lAlita-gara-droNI-kuwumbIkRtam /
   jihvāgre karapattramitram aniśaṃ tat karkaśaṃ durvaco yasyāste vada	jihvA-agre karapattra-mitram aniSam tat karkaSam durvacaH yasyAH-te vada
   kadvadaḥ katham aho sa api svayaṃ jīvati // JMu_59 //	kadva-daH kaTam aho sa api svayam jIvati // JMu_59 //
   caṇḍaṃ daṇḍam akāṇḍa eva kalayan rājā prajānāṃ yamaḥ kurvan durvyayam	caNxam daNxam akANxaH eva kalayan rAjA prajAnAm yamaH kurvan durvyayam
   arthadūṣaṇaruciḥ svasyaiva sa drohakṛt /	arTa-dUzaNa-ruciH svasya-eva sa droha-kRt /
   saumyaḥ saumyakaro 'tiviśvanayanānando 'bhinandyaḥ satāṃ saśrīkaḥ	sOmyaH sOmya-karaH ati-viSva-nayana-AnandaH aBinandyaH satAm sa-SrIkaH
   kamalākaraś ca suṣamāṃ kāṃ kām aho nārhati // JMu_60 //	kamala-AkaraH ca suzamAm kAm kAm aho na-arhati // JMu_60 //
   saṃsārasya maheśvaro dinapatir dhvāntasya vaidyo rujāṃ prāyaścittam	saMsArasya maheSvaraH dinapatiH DvAntasya vEdyaH rujAm prAyaScittam
   aghasya śāstram aparijñānasya toyaṃ tṛṣaḥ /	aGasya SAstram aparijQAnasya toyam tRzaH /
   siddhājñā garalasya tīrthasaraṇaṃ vṛddhatvavaiklavyayoḥ	sidDa-AjQAH garalasya tIrTa-saraNam vRdDa-tva-vEklavyayoH
   saptāṅgavyasanāvaleḥ praśamanopāyaś ca śikṣā satām // JMu_61 //	sapta-aFga-vyasana-AvaleH praSamana-upAyaH ca SikzA satAm // JMu_61 //
   oṃkāraḥ sāhasānāṃ nijaguṇanipuṇapratyavekṣā sukhānāṃ kādācitkaḥ prayogaḥ	oMkAraH sAhasAnAm nija-guNa-nipuNa-pratyavekzA suKAnAm kAdAcid-kaH prayogaH
   sakalaparicayopādhivaidagdhyabandhuḥ /	sakala-paricaya-upADi-vEdagDya-banDuH /
   kaṣṭānām antyakāṣṭhā dhanarasikavaṇiglokayātrāprasaṅgo jīvajjanmāntaraṃ	kazwAnAm antya-kAzWA Dana-rasika-vaNi-j-lokayAtrA-prasaFgaH jIvat-janma-antaram
   cety alam atibahunā svasti deśāntarāya // JMu_62 //	ca-iti alam ati-bahunA svasti deSa-antarAya // JMu_62 //
   yady apy asti savistarādbhutakathābhūyiṣṭhanānāvidha-vyākhyāyāṃ	yadi api asti sa-vistara-adButa-kaTA-BUyizWa-nAnAviDa--vyAKyAyAm
   niravadyahṛdyacaritodāraṃ ca deśāntaram /	niravadya-hRdya-carita-udAram ca deSa-antaram /
   tatrāpi svagṛheṣu guṇavadgoṣṭhīgariṣṭhīkṛta-sphāro	tatra-api sva-gRhezu guNavat-gozWI-garizWIkRta-sPAraH-
   'nāratabhāratīrasapariṣyandaḥ sakhe sundaraḥ // JMu_63 //	anArata-BAra-tI-rasa-parizyandaH saKe sundaraH // JMu_63 //
   te vandyā makarandabindumadhurair abhyutthitād akṣarair yeṣā vānti	te vandyAH makaranda-bindu-maDurEH aByutTitAt akzarEH yezAH vAnti
   sarasvatīparimalodgārā mukhāmbhoruhāt /	sarasvatI-parimala-udgArAH muKa-amBoruhAt /
   vandyās te 'pi tadantarālapatitā ye bhṛṅgabhaṅgījuṣaḥ	vandyAH te api tad-antarAla-patitAH ye BRFga-BaFgI-juzaH
   sāndrānandakarambitaṃ jagad idaṃ vindanti nindanti ca // JMu_64 //	sAndra-Ananda-karambitam jagat idam vindanti nindanti ca // JMu_64 //
   dṛṣṭvā deśam aśeṣam ā jalanidher ālokya kautūhalād āsthānīr avanībhṛtāṃ ca	dRzwvA deSam aSezam A jalaniDeH Alokya kOtUhalAt AsTAnIH avanIBRtAm ca
   punar apy āgatya deśaṃ nijam /	punar api Agatya deSam nijam /
   kāruṇyāt taruṇaṃ janaṃ prati satām abhyarthanābhis tathā so 'yaṃ saṃprati	kAruNyAt taruNam janam prati satAm aByarTa-nABiH taTA saH ayam saMprati
   Jalhaṇena kavinā Mudghopadeśaḥ kṛtaḥ // JMu_65 //	JalhaNena kavinA MudGa-upadeSaH kRtaH // JMu_65 //
   vidyābhyāsaparamparāparicayair bālyaṃ kṛtārthīkṛtaṃ tāruṇyaṃ	vidyA-aByAsa-paramparA-paricayEH bAlyam kRtArTIkRtam tAruNyam
   taruṇīnirantaraparīrambhaiś ca saṃbhāvitam /	taruNI-nirantara-parIramBEH ca saMBAvitam /
   asmākaṃ surasindhurodhasi punaḥ śaṃbhāvadaṃbhārcanair vṛddhatvasya	asmAkam sura-sinDu-roDasi punar SaMBA-avat-aMBa-arcanEH vRdDa-tvasya
   viśuddhatāṃ janayituṃ kartavyaśeṣaḥ sthitaḥ // JMu_66 //	viSudDa-tAm janayitum kartavya-SezaH sTitaH // JMu_66 //
