   sthānaṃ praveśo rūpaṃ ca lakṣaṃ lakṣaṇameva ca /	sTAnam praveSaH rUpam ca lakzam lakzaNam-eva ca /
   utthāpanaṃ bodhanaṃ ca cakraviśrāmameva ca // SomSv_1	utTApanam boDanam ca cakra-viSrAmam-eva ca // SomSu-_1
   bhūmikāgamanaṃ caiva antāvasthā tathaiva ca /	BUmikA-gamanam ca-eva anta-avasTA taTA-eva ca /
   viśrāmaḥ pariṇāmaśca tathāgamanameva ca // SomSv_2	viSrAmaH pariNAmaH-ca taTA-Agamanam-eva ca // SomSu-_2
   iti trayodaśavidhaṃ śāktaṃ vijñānamuttamam /	iti trayodaSaviDam SAktam vijQAnam-uttamam /
   sarveṣu trikaśāstreṣu sūcitaṃ śambhunā svayam // SomSv_3	sarvezu trika-SAstrezu sUcitam SamBunA svayam // SomSu-_3
   nābhyadho 'ṅgulāḥ pañca meḍhrasyordhvāṅguladvayam /	nABi-aDas aFgulAH paQca meXrasya-UrDva-aFgula-dvayam /
   tanmadhye kandanāmā ca cakrasthānamiti smṛtam // SomSv_4	tad-maDye kanda-nAmA ca cakra-sTAnam-iti smRtam // SomSu-_4
   prāṇāpānanirodhena manastatraiva niḥkṣipet /	prANa-apAna-niroDena manaH-tatra-eva niHkzipet /
   samyag vāyugatiṃ jitvā yāvan madhyagatāṃ nayet // SomSv_5	samyak vAyu-gatim jitvA yAvat maDya-gatAm nayet // SomSu-_5
   eṣa praveśa ity āhū rūpaṃ vakṣyāmi cādhunā /	eza praveSaH iti AhuH rUpam vakzyAmi ca-aDunA /
   śṛṅgāṭakanibhaṃ cakraṃ ṣaḍaraṃ cāparaṃ dhruvam // SomSv_6	SRFgAwaka-niBam cakram zaz-aram ca-aparam Druvam // SomSu-_6
   dāḍimīkusumaprakhyaṃ kandaṃ vai jātilohitam /	dAximI-kusuma-praKyam kandam vE jAti-lohitam /
   etadrūpaṃ samākhyātaṃ tṛtīyaṃ cintanātmakam // SomSv_7	etat-rUpam samAKyAtam tRtIyam cintana-Atmakam // SomSu-_7
   tanmadhye nikṣipec cittaṃ yāvat tatra sthirīkṛtam /	tad-maDye nikzipet cittam yAvat tatra sTirIkRtam /
   tyaktaruddho yadā vāyustadā lakṣaṃ vinirdiśet // SomSv_8	tyakta-rudDaH yadA vAyuH-tadA lakzam vinirdiSet // SomSu-_8
   kandacakrasya madhyasthā tv anāhatamayī kalā /	kanda-cakrasya maDya-sTA tu anAhata-mayI kalA /
   adhaūrdhve rekhāsaṃyuktā bhujaṃgakuṭilākṛtiḥ // SomSv_9	aDaUrDve reKA-saMyuktA BujaMga-kuwila-AkRtiH // SomSu-_9
   ūrdhvādho 'vasthitāvasthā sūryācandramasāv ubhau /	UrDva-aDas avasTita-avasTA sUryAcandramasO uBO /
   satyaṃ virājamānā sā sahasrārkasamaprabhā // SomSv_10	satyam virAjamAnA sA sahasra-arka-sama-praBA // SomSu-_10
   tāmevālokayec chaktiṃ manāk kumbhakavṛttinā /	tAm-eva-Alokayet Saktim manAk kumBaka-vRttinA /
   etal lakṣaṇam uddiṣṭam utthāpanam ataḥ param // SomSv_11	etat lakzaNam uddizwam utTApanam atas param // SomSu-_11
   juṣadrecakavṛttyā tu mantraṃ caiva samuccaret /	juzat-recaka-vRttyA tu mantram ca-eva samuccaret /
   prabuddhāṃ cintayecchaktiṃ daṇḍavat parameśvarīm // SomSv_12	prabudDAm cintayet-Saktim daNxa-vat parameSvarIm // SomSu-_12
   ādhāramadhyādāyātā suṣumnāmārgam āśritā /	ADAra-maDyAt-AyAtA suzumnA-mArgam ASritAH /
   utthāpanaṃ samākhyātaṃ bodhanaṃ paratastathā // SomSv_13	utTApanam samAKyAtam boDanam paratas-taTA // SomSu-_13
   kandastho vedhayen nābhiṃ tato hṛtsthaṃ pitāmaham /	kanda-sTaH veDayet nABim tatas hRd-sTam pitAmaham /
   kaṇṭhasthamacyutaṃ sākṣādrudraṃ tālutale sthitam // SomSv_14	kaNWa-sTam-acyutam sAkzAt-rudram tAlu-tale sTitam // SomSu-_14
   bhruvormadhyagataṃ tv īśaṃ brahmadvāre sadāśivam /	BruvoH-maDya-gatam tu ISam brahmadvAre sadASivam /
   bodhayitvā vrajed āśu padaṃ cānāśritaṃ śivam // SomSv_15	boDayitvA vrajet ASu padam ca-anASritam Sivam // SomSu-_15
   etadbodhanam uddiṣṭaṃ cakraviśrāmaṇaṃ tataḥ /	etat-boDanam uddizwam cakra-viSrAmaNam tatas /
   svābhāvikaṃ dalaṃ dīptaṃ dravaṃ sthiranabhopamam // SomSv_16	svABAvikam dalam dIptam dravam sTira-naBa-upamam // SomSu-_16
   amṛtaṃ śekharaṃ caiva śaktirbrahmā tathaiva ca /	amRtam SeKaram ca-eva SaktiH-brahmA taTA-eva ca /
   bindunādaṃ tathā proktaṃ cakradvādaśakaṃ kila // SomSv_17	bindu-nAdam taTA proktam cakra-dvAdaSakam kila // SomSu-_17
   vedhayantī kramāc chaktiścakre cakre pratikṣaṇam /	veDayantI kramAt SaktiH-cakre cakre pratikzaNam /
   viśramet sā mahādevī cakraviśrāma uttamaḥ // SomSv_18	viSramet sA mahAdevI cakra-viSrAmaH uttamaH // SomSu-_18
   hṛdayaṃ kampate pūrvaṃ tālukadvārameva ca /	hRdayam kampate pUrvam tAluka-dvAram-eva ca /
   śiraśca bhramate tasya dṛṣṭisaṃkrāntilakṣaṇam // SomSv_19	SiraH-ca Bramate tasya dRzwi-saMkrAnti-lakzaNam // SomSu-_19
   ekaikaṃ bhramayaty aṅgam aṅgapratyaṅgasaṃdhiṣu /	ekEkam Bramayati aFgam aFga-pratyaFga-saMDizu /
   ghūrṇate hṛdayaṃ cāsya samyagvidyāprabhāvataḥ // SomSv_20	GUrNate hRdayam ca-asya samyak-vidyA-praBAvataH // SomSu-_20
   yāni yāni vikārāṇi avasthā kurute sataḥ /	yAni yAni vikArANi avasTA kurute sataH /
   teṣu teṣu na bhetavyaṃ krīḍati parameśvarī // SomSv_21	tezu tezu na Betavyam krIxati parameSvarI // SomSu-_21
   amṛte seyam unmattā vikārān kurute bahūn /	amRte sA-iyam unmattAH vikArAn kurute bahUn /
   malatrayavikārau bahujanmasu yatkṛtam // SomSv_22	mala-traya-vikArO bahu-janmasu yat-kRtam // SomSu-_22
   dhunoti samalān pāśāt paraśaktisamutthitān /	Dunoti sa-malAn pASAt para-Sakti-samutTitAn /
   bhūmikāgamanaṃ proktam antāvasthā tathocyate // SomSv_23	BUmikA-gamanam proktam anta-avasTA taTA-ucyate // SomSu-_23
   yat saṃkrāntau romaharṣo 'srupāto jṛmbhārambho gadgadā gīr giro 'ntaḥ /	yat saMkrAntO roma-harzaH asrupAtaH jRmBA-AramBaH gadgadAH gIH giraH antar /
   granthisphoṭaḥ sparśadivyapraharṣo binduspandā nābhikandāt sphuranti //	granTi-sPowaH sparSa-divya-praharzaH bindu-spandAH nABi-kandAt sPuranti //
   SomSv_24	SomSu-_24
   antāvasthā samākhyātā viśrāmas tv adhunocyate /	anta-avasTA samAKyAtA viSrAmaH tu aDunA-ucyate /
   nābhicakraviniryātā yadā śaktiḥ prabudhyate // SomSv_25	nABi-cakra-viniryAtA yadA SaktiH prabuDyate // SomSu-_25
   tadā tv astamitaṃ sarvamakṣagrāmaṃ bahiḥ sthitam /	tadA tu astamitam sarvam-akza-grAmam bahis sTitam /
   yadā sā paramā śaktiḥ sulīnā parame pade // SomSv_26	yadA sA paramA SaktiH su-lInA parame pade // SomSu-_26
   tadā na vindate kiṃcid viṣayī viṣayāntaram /	tadA na vindate kiMcid vizayI vizaya-antaram /
   śive viśrāmyate śaktistadā viśrāma ucyate // SomSv_27	Sive viSrAmyate SaktiH-tadA viSrAmaH ucyate // SomSu-_27
   yatra viśramaṇaṃ śaktermanastatra layaṃ vrajet /	yatra viSramaNam SakteH-manaH-tatra layam vrajet /
   tadātmā paramātmatve jñātavyo niścitātmabhiḥ // SomSv_28	tad-AtmA paramAtma-tve jQAtavyaH niScita-AtmaBiH // SomSu-_28
   śivībhūto bhavatyātmā pariṇāmaḥ sa eva hi /	SivIBUtaH Bavati-AtmA pariNAmaH saH eva hi /
   sadā sa varṣate divyam amṛtaṃ jantujīvanam // SomSv_29	sadA sa varzate divyam amRtam jantu-jIvanam // SomSu-_29
   cittaṃ tatra tu saṃdhārya punardaivī viśettu sā /	cittam tatra tu saMDArya punar-dEvI viSet-tu sA /
   tadā tv āgamanaṃ proktamevaṃ samyak trayodaśa // SomSv_30	tadA tu Agamanam proktam-evam samyak trayodaSa // SomSu-_30
