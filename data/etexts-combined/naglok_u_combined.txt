   lokātīta namas tubhyaṃ viviktajñānavedine |	lokAtIta namaH tuByam vivikta-jQAna-vedine |
   yas tvaṃ jagaddhitāyaiva khinnaḥ karuṇayā ciram || NagLok_01	yaH tvam jagat-hitAya-eva KinnaH karuNayA ciram || Na-gLoj-_01
   skandhamātravinirmukto na sattvo 'stīti te matam |	skanDa-mAtra-vinirmuktaH na sattvaH asti-iti te matam |
   sattvārthaṃ ca paraṃ khedam agamas tvaṃ mahāmune || NagLok_02	sattva-arTam ca param Kedam agamaH tvam mahA-mune || Na-gLoj-_02
   te 'pi skandhās tvayā dhīman dhīmadbhyaḥ saṃprakāśitāḥ |	te api skanDAH tvayA DIman DImadByaH saMprakASitAH |
   māyāmarīcigandharvanagarasvapnasaṃnibhāḥ || NagLok_03	mAyA-marIci-ganDarvanagara-svapna-saMniBAH || Na-gLoj-_03
   hetutaḥ saṃbhavo yeṣāṃ tadabhāvān na santi ye |	hetutaH saMBavaH yezAm tad-aBAvAt na santi ye |
   kathaṃ nāma na te spaṣṭaṃ pratibimbasamā matāḥ || NagLok_04	kaTam nAma na te spazwam pratibimba-samAH matAH || Na-gLoj-_04
   bhūtāny acakṣurgrāhyāṇi tanmayaṃ cākṣuṣaṃ katham |	BUtAni acakzuH-grAhyANi tad-mayam cAkzuzam kaTam |
   rūpaṃ tvayaivaṃ bruvatā rūpagrāho nivāritaḥ || NagLok_05	rUpam tvayA-evam bruvatA rUpa-grAhaH nivAritaH || Na-gLoj-_05
   vedanīyaṃ vinā nāsti vedanāto nirātmikā |	vedanIyam vinA na-asti vedanAtas nirAtmikAH |
   tac ca vedyaṃ svabhāvena nāstīty abhimataṃ tava || NagLok_06	tat ca vedyam svaBAvena na-asti-iti aBimatam tava || Na-gLoj-_06
   saṃjñārthayor ananyatve mukhaṃ dahyeta vahninā |	saMjQA-arTayoH ananya-tve muKam dahyeta vahninA |
   anyatve 'dhigamābhāvas tvayoktaṃ bhūtavādinā || NagLok_07	anya-tve aDigama-aBAvaH tvayA-uktam BUta-vAdinA || Na-gLoj-_07
   kartā svatantraḥ karmāpi tvayoktaṃ vyavahārataḥ |	kartA svatantraH karma-api tvayA-uktam vyavahArataH |
   parasparāpekṣikī tu siddhis te 'bhimatānayoḥ || NagLok_08	paraspara-ApekzikI tu sidDiH te aBimata-anayoH || Na-gLoj-_08
   na kartāsti na bhoktāsti puṇyāpuṇyaṃ pratītyajam |	na kartA-asti na BoktA-asti puNya-apuNyam pratItyajam |
   yat pratītya na taj jātaṃ proktaṃ vācaspate tvayā || NagLok_09	yat pratItya na tat jAtam proktam vAcaspate tvayA || Na-gLoj-_09
   ajñāyamānaṃ na jñeyaṃ vijñānaṃ tad vinā na ca |	ajQAyamAnam na jQeyam vijQAnam tat vinA na ca |
   tasmāt svabhāvato na sto jñānajñeye tvam ūcivān || NagLok_10	tasmAt svaBAvataH na staH jQAna-jQeye tvam UcivAn || Na-gLoj-_10
   lakṣyāl lakṣaṇam anyac cet syāt tal lakṣyam alakṣaṇam |	lakzyAt lakzaNam anyat ced syAt tat lakzyam alakzaNam |
   tayor abhāvo 'nanyatve vispaṣṭaṃ kathitaṃ tvayā || NagLok_11	tayoH aBAvaH ananya-tve vispazwam kaTitam tvayA || Na-gLoj-_11
   lakṣyalakṣaṇanirmuktaṃ vāgudāhāravarjitam |	lakzya-lakzaNa-nirmuktam vAc-udAhAra-varjitam |
   śāntaṃ jagad idaṃ dṛṣṭaṃ bhavatā jñānacakṣuṣā || NagLok_12	SAntam jagat idam dRzwam BavatA jQAna-cakzuzA || Na-gLoj-_12
   na sann utpadyate bhāvo nāpy asan sadasan na ca |	na san utpadyate BAvaH na-api asan sat-asat na ca |
   na svato nāpi parato na dvābhyāṃ jāyate katham || NagLok_13	na svatas na-api paratas na dvAByAm jAyate kaTam || Na-gLoj-_13
   na sataḥ sthitiyuktasya vināśa upapadyate |	na sataH sTiti-yuktasya vinASaH upapadyate |
   nāsato 'śvaviṣāṇena samasya śamatā katham || NagLok_14	na-asataH aSva-vizANena samasya SamatA kaTam || Na-gLoj-_14
   bhāvān nārthāntaraṃ nāśo nāpy anarthāntaraṃ matam |	BAvAn na-arTa-antaram nASaH na-api anarTa-antaram matam |
   arthāntare bhaven nityo nāpy anarthāntare bhavet || NagLok_15	arTa-antare Bavet nityaH na-api anarTa-antare Bavet || Na-gLoj-_15
   ekatve na hi bhāvasya vināśa upapadyate |	eka-tve na hi BAvasya vinASaH upapadyate |
   pṛthaktve na hi bhāvasya vināśa upapadyate || NagLok_16	pRTaktve na hi BAvasya vinASaH upapadyate || Na-gLoj-_16
   vinaṣṭāt kāraṇāt tāvat kāryotpattir na yujyate |	vinazwAt kAraNAt tAvat kArya-utpattiH na yujyate |
   na cāvinaṣṭāt svapnena tulyotpattir matā tava || NagLok_17	na ca-avinazwAt svapnena tulya-utpattiH matA tava || Na-gLoj-_17
   na niruddhān nāniruddhād bījād aṅkurasaṃbhavaḥ |	na nirudDAt na-anirudDAt bIjAt aFkura-saMBavaH |
   māyotpādavad utpādaḥ sarva eva tvayocyate || NagLok_18	mAyA-utpAda-vat utpAdaH sarve eva tvayA-ucyate || Na-gLoj-_18
   atas tvayā jagad idaṃ parikalpasamudbhavam |	atas tvayA jagat idam parikalpa-samudBavam |
   parijñātam asadbhūtam anutpannam na naśyati || NagLok_19	parijQAtam asat-BUtam anutpannam na naSyati || Na-gLoj-_19
   nityasya saṃsṛtir nāsti naivānityasya saṃsṛtiḥ |	nityasya saMsRtiH na-asti na-eva-anityasya saMsRtiH |
   svapnavat saṃsṛtiḥ proktā tvayā tattvavidāṃ vara || NagLok_20	svapna-vat saMsRtiH proktA tvayA tattva-vidAm vara || Na-gLoj-_20
   svayaṃkṛtaṃ parakṛtaṃ dvābhyāṃ kṛtam ahetukam |	svayaMkRtam para-kRtam dvAByAm kRtam ahetukam |
   tārkikair iṣyate duḥkhaṃ tvayā tūktaṃ pratītyajam || NagLok_21	tArkikEH izyate duHKam tvayA tu-uktam pratIti-ajam || Na-gLoj-_21
   yaḥ pratītyasamutpādaḥ śūnyatā saiva te matā |	yaH pratItyasamutpAdaH SUnyatA sA-eva te matA |
   bhāvaḥ svatantro nāstīti siṃhanādas tavātulaḥ || NagLok_22	BAvaH svatantraH na-asti-iti siMhanAdaH tava-atulaH || Na-gLoj-_22
   sarvasaṃkalpanāśāya śūnyatāmṛtadeśanā |	sarva-saMkalpa-nASAya SUnyatA-amRta-deSanA |
   yasya tasyām api grāhas tvayāsāv avasāditaḥ || NagLok_23	yasya tasyAm api grAhaH tvayA-asO avasAditaH || Na-gLoj-_23
   nirīhā vaśikāḥ śūnyā māyāvat pratyayodbhavāḥ |	nirIhAH vaSikAH SUnyAH mAyA-vat pratyaya-udBavAH |
   sarvadharmās tvayā nātha niḥsvabhāvāḥ prakāśitāḥ || NagLok_24	sarva-DarmAH tvayA nATa niHsvaBAvAH prakASitAH || Na-gLoj-_24
   na tvayotpāditaṃ kiṃ cin na ca kiṃ cin nirodhitam |	na tvayA-utpAditam kim cit na ca kim cit niroDitam |
   yathā pūrvaṃ tathā paścāt tathatāṃ buddhavān asi || NagLok_25	yaTA pUrvam taTA paScAt taTatAm budDavAn asi || Na-gLoj-_25
   āryair nisevitām enām anāgamya hi bhāvanām |	AryEH nisevitAm enAm anAgamya hi BAvanAm |
   nānimittam hi vijñānaṃ bhavatīha kathaṃ cana || NagLok_26	na-animittam hi vijQAnam Bavati-iha kaTam cana || Na-gLoj-_26
   animittam anāgamya mokṣo nāsti tvam uktavān |	animittam anAgamya mokzaH na-asti tvam uktavAn |
   atas tvayā mahāyāne tat sākalyena deśitam || NagLok_27	atas tvayA mahAyAne tat sAkalyena deSitam || Na-gLoj-_27
   yad avāptaṃ mayā puṇyaṃ stutvā tvāṃ stutibhājanam |	yat avAptam mayA puNyam stutvA tvAm stuti-BAjanam |
   nimittabandhanāpetaṃ bhūyāt tenākhilaṃ yagat || NagLok_28	nimitta-banDana-apetam BUyAt tena-aKilam yagat || Na-gLoj-_28
   || iti lokātītastavaḥ samāptaḥ ||	|| iti loka-atIta-stavaH samAptaH ||
   Copyright (C) 2003 by Chr. Lindtner - Denmark	CopyriGt (C) 2003 bi Shr. LindtneH  DenmaRk
