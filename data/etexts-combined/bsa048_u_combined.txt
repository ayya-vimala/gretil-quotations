   Caryāmelāvaṇapradīpaḥ	CaryAm elAvaNa pradIpaH
   1. prathamaḥ paricchedaḥ	1. praTamaH paricCedaH
   om namaḥ śrīvajrasattvāya /	om namaH SrI vajra sattvAya /
   namata khasamaniḥsvabhāvaśuddhaṃ namatāśeṣamanakṣaramavācyam /	namata Ka sama niHsvaBAva SudDam namata aSezam anakzaram avAcyam /
   namatānāgatasarvagaṃ sugataṃ namata samastāśeṣasarvaśūnyam //	namata anAgata sarva gam sugatam namata samasta aSeza sarva SUnyam //
   "arthapratiśaraṇena bhavitavyaṃ śabdastu yathā tathā" iti /	"arTa pratiSaraNena Bavitavyam SabdaH tu yaTA taTA" iti /
   tantre 	tantre 
   caturaśītisāhasre dharmaskandhe mahāmuneḥ /	caturaSIti sAhasre Darma skanDe mahA muneH /
   tattvaṃ vai ye na jānanti sarve te niṣphalāya vai // iti /	tattvam vE ye na jAnanti sarve te nizPalAya vE // iti /
   ata āha 	atas Aha 
   ādikarmikasandhānaṃ paramārthāvatāraṇe /	Adi karmika sanDAnam parama arTa avatAraNe /
   upāyaścaiva saṃbuddhaiḥ sopānamiva nirmitaḥ // iti /	upAyaH ca eva saMbudDEH sopAnam iva nirmitaH // iti /
   prabodhanamelāvaṇasaṃśayaparicchedaḥ prathamaḥ // 1 //	praboDanam elAvaNa saMSaya paricCedaH praTamaH // 1 //
   2. dvitīyaḥ paricchedaḥ	2. dvitIyaH paricCedaH
   pañcaskandhāḥ samāsena pañcabuddhāḥ prakīrtitāḥ /	paQca skanDAH samAsena paQca budDAH prakIrtitAH /
   vajra āyatanānyeva bodhisattvāgryamaṇḍalam //	vajra AyatanAni eva boDisattva agrya maNxalam //
   pṛthivī locanā khyātā abdhāturmāmakī smṛtā /	pRTivI locanA KyAtA abDAtuH mAmakI smRtA /
   pāṇḍarākhyā bhavettejastārā vāyuḥ prakīrtitā //	pANxara AKyA Bavet tejaH tArAH vAyuH prakIrtitAH //
   rūpaśabdādibhirmantrī devatāṃ bhāvayet sadā //	rUpa Sabda AdiBiH mantrI devatAm BAvayet sadA //
   ityuktaṃ bhagavatā śrīguhyasamājamahāyogatantre /	iti uktam BagavatA SrI guhya samAja mahA yoga tantre /
   kulāḥ śatavidhāḥ proktāḥ saṃkṣepeṇa tu pañcadhā /	kulAH SataviDAH proktAH saMkzepeNa tu paQcaDA /
   punastrividhatāṃ yānti kāyavākcittabhedataḥ //	punar triviDa tAm yAnti kAya vAc citta BedataH //
   "pañcaskandhāḥ samāsena pañcabuddhāḥ prakīrtitāḥ / "	"paQca skanDAH samAsena paQca budDAH prakIrtitAH / "
   pañcahṛdayamāśritya pañcatanuvinirgatam /	paQca hRdayam ASritya paQca tanu vinirgatam /
   pañcavāyusamāyuktaṃ pañcakāmopabhogakṛta // iti /	paQca vAyu samAyuktam paQca kAma upaBoga kRtaH // iti /
   prakramaṇāt prāṇāyāmāccendriyadvāraistantubhiḥ /	prakramaNAt prANAyAmAt ca indriya dvArEH tantuBiH /
   prakramate sadā kālaṃ prāṇa ityabhidhīyate //	prakramate sadA kAlam prANaH iti aBiDIyate //
   vātamūtrapurīṣāṇāṃ śukrādīnāṃ tathaiva ca /	vAta mUtra purIzANAm Sukra AdInAm taTA eva ca /
   apanayanādapāno 'yaṃ yogibhirlakṣyate sadā //	apanayanAt apAnaH ayam yogiBiH lakzyate sadA //
   aśitaṃ khāditaṃ lehyaṃ peyaṃ coṣyañca sarvataḥ /	aSitam KAditam lehyam peyam cozyaQca sarvatas /
   samānayati yo nityaṃ samāna iti cocyate //	samAnayati yaH nityam samAnaH iti ca ucyate //
   ūrdhvagamāt saṃharaṇād bhakṣyabhojyādibhakṣaṇāt /	UrDva gamAt saMharaNAt Bakzya Bojya Adi BakzaNAt /
   udānakarmavijño 'yaṃ jñānena sahayogataḥ //	udAna karma vijQaH ayam jQAnena saha yogataH //
   vyāpanaṃ dhāraṇaṃ caiva gamanāgamanādikam /	vyApanam DAraNam ca eva gamana Agamana Adikam /
   sarvasandhiṣu vyāptatvād vyāna ityabhidhīyate //	sarva sanDizu vyApta tvAt vyAnaH iti aBiDIyate //
   pṛthivī locanā khyātā abdhāturmāmakī smṛtā /	pRTivI locanA KyAtA abDAtuH mAmakI smRtA /
   tejaḥ pāṇḍarā khyātā vāyustārā prakīrtitā //	tejaH pANxarA KyAtA vAyuH tArA prakIrtitAH //
   skandhaśca dhātuśca tathaivendriyaṃ ca pañcaiva pañcaiva kṛtaprabhedāḥ /	skanDaH ca DAtuH ca taTA eva indriyam ca paQca eva paQca eva kRta praBedAH /
   tathāgatādhiṣṭhita ekaikaśaḥ saṃsārakarmāṇi kuto bhavanti //	taTAgata aDizWitaH ekEkaSas saMsAra karmANi kutas Bavanti //
   tathā sabāhyā viṣayāśca pañca ekaikaśaḥ pañcatathāgataiśca /	taTA sa bAhyAH vizayAH ca paQca ekEkaSas paQcataTAgatEH ca /
   svakasvakā nityamadhiṣṭhitāste jñānatrayaṃ pañcasamāśritaṃ ca //	svaka svakAH nityam aDizWitAH te jQAna trayam paQca samASritam ca //
   khadhātumadhyagataṃ cintenmaṇḍalaṃ sarvavajrajam /	Ka DAtu maDya gatam cintet maNxalam sarva vajrajam /
   saṃhāraṃ ca prakurvīta yadīcchecchāntavajradhṛg // iti /	saMhAram ca prakurvIta yadi icCet SAnta vajra DRk // iti /
   pañcātmakaṃ pañcabhireva bhūtairdṛṣṭaṃ narāṇāṃ niyataṃ śarīram /	paQca Atmakam paQcaBiH eva BUtEH dRzwam narANAm niyatam SarIram /
   tabhdāvabhāvairniyataṃ svacittaṃ prabhāvayantaḥ prabhavanti buddhāḥ // iti	taBdAva BAvEH niyatam sva cittam praBAvayantaH praBavanti budDAH // iti
   khasamatantre 'pyāha 	Ka samatantre api Aha 
   pañcabuddhātmaku sarvajago 'yaṃ paśyasu citraku nāṭaku divyam /	paQca budDa Atmaku sarva jagaH ayam paSyasu citraku nAwaku divyam /
   yatra hi eku mahāsuhanāmā nṛtyati eku aneka rasena // iti /	yatra hi eku mahAsuha nAmA nRtyati eku aneka rasena // iti /
   "saṃkṣepeṇa tu pañcadhā"	"saMkzepeNa tu paQcaDA"
   kāyavākcittanidhyaptaiḥ svabhāvo nopalabhyate /	kAya vAc citta niDi aptEH svaBAvaH na upalaByate /
   mantramūrtiprayogeṇa na bodhirna ca bhāvanā //	mantra mUrti prayogeNa na boDiH na ca BAvanA //
   vicāryedaṃ samāsena kāyavākcittalakṣaṇam /	vicArya idam samAsena kAya vAc citta lakzaNam /
   bhāvayedvidhisaṃyogaṃ samādhiṃ mantrakalpitam // iti /	BAvayet viDi saMyogam samADim mantra kalpitam // iti /
   na yogaḥ pratibimbeṣu niṣiktādiṣu jāyate /	na yogaH pratibimbezu nizikta Adizu jAyate /
   bodhicittamahāyogayoginastena devatāḥ //	boDi citta mahA yoga yoginaH tena devatAH //
   ātmā vai sarvabuddhatvaṃ sattvasauritvameva ca /	AtmA vE sarva budDa tvam sattva sOri tvam eva ca /
   svādhidaivadya(ta)yogena tasmādātmaiva sādhayet // iti /	svADi dEvadya (ta) yogena tasmAt AtmA eva sADayet // iti /
   mantranidhyaptikāyena vācā manasi coditaḥ /	mantra niDi apti kAyena vAcA manasi coditaH /
   sādhayet pravarāṃ siddhiṃ manaḥsantoṣaṇapriyām //	sADayet pravarAm sidDim manaH santozaNa priyAm //
   kāyavivekamelāvaṇasaṃśayaparicchedo dvitīyaḥ // 2 //	kAya vivekam elAvaNa saMSaya paricCedaH dvitIyaH // 2 //
   3. tṛtīyaḥ paricchedaḥ	3. tRtIyaH paricCedaH
   pañcavarṇaṃ mahāratnaṃ sarṣapasthūlamātrakam /	paQca varNam mahAratnam sarzapa sTUla mAtrakam /
   nāsikāgre prayatnena bhāvayedyogataḥ sadā // iti /	nAsikA agre prayatnena BAvayet yogataH sadA // iti /
   pañcajñānamayaṃ śvāsaṃ pañcabhūtasvabhāvakam //	paQca jQAna mayam SvAsam paQcaBUta svaBAvakam //
   niścārya padmanāsāgre piṇḍarūpeṇa kalpayet /	niScArya padma nAsA agre piNxa rUpeNa kalpayet /
   pañcavarṇaṃ mahāratnaṃ prāṇāyāmamiti smṛtam //	paQca varNam mahAratnam prANAyAmam iti smRtam //
   atha bhagavān mahāvajrī vajrajāpārthabhāṣiṇam /	aTa BagavAn mahAvajrI vajra jApa arTa BAziNam /
   pratyuvāca tataḥ samyakpraṇamyaikaṃ jagadruruḥ //	pratyuvAca tatas samyak praNamya ekam jagadruruH //
   laukikāgamamevedaṃ bodhicittaṃ prakāśitam //	lOkika Agamam eva idam boDi cittam prakASitam //
   lokottaraṃ kathaṃ nāma pratipatsyantyāgāmikāḥ //	lokottaram kaTam nAma pratipatsyanti AgAmikAH //
   sarvadṛṣṭiprahāṇāya tvayā dharmo hi deśitaḥ /	sarva dRzwi prahANAya tvayA DarmaH hi deSitaH /
   tat kathaṃ bodhicittaṃ tu sā dṛṣṭiḥ sudṛḍhīkṛtā //	tat kaTam boDi cittam tu sA dRzwiH su dRXIkRtAH //
   uktamarthaṃ na budhyanti saṃdhyāyavākyamohitāḥ /	uktam arTam na buDyanti saMDyAya vAkya mohitAH /
   yathārutaṃ te gṛṇhanti tathaiva hi pacanti ca //	yaTArutam te gRNhanti taTA eva hi pacanti ca //
   atha bhagavān viśvo vajrapāṇiṃ vadet tataḥ /	aTa BagavAn viSvaH vajrapANim vadet tatas /
   sādhu sādhu ca guhyeśa vyākṛtāgāmikā tvayā //	sADu sADu ca guhya ISa vyAkRta agAmikA tvayA //
   bodhicittaṃ bhavedvāyurambare ca vyavasthitaḥ /	boDi cittam Bavet vAyuH ambare ca vyavasTitaH /
   prāṇabhūtaśca sattvānāṃ pañcātmā daśasaṃjñakaḥ //	prANa BUtaH ca sattvAnAm paQca AtmA daSa saMjQakaH //
   pratītyadvādaśāṅgākhyaṃ svabhāvāt tritayaṃ bhavet /	pratItyadvAdaSa aFga AKyam svaBAvAt tritayam Bavet /
   sarvendriyapradhānedaṃ vāyvākhyaṃ bodhicittakam //	sarva indriya praDAna idam vAyu AKyam boDi cittakam //
   avyaktaṃ sūkṣmamityevaṃ vyaktamityucyate sadā /	avyaktam sUkzmam iti evam vyaktam iti ucyate sadA /
   tadāśrayāttu karmāṇi kuryādviṣayādikaṃ janaḥ //	tad ASrayAt tu karmANi kuryAt vizaya Adikam janaH //
   śāntikaṃ pauṣṭikaṃ caiva vaśyābhicārakaṃ tathā /	SAntikam pOzwikam ca eva vaSya aBicArakam taTA /
   bodhicittātu tatsarvaṃ tritattvanilayāśrayā[t] //	boDi cittAtu tat sarvam tri tattva nilaya ASraya a[t] //
   yāvaccālokasaṃketāḥ kalpitā vividhāstathā /	yAvat ca Aloka saMketAH kalpitAH viviDAH taTA /
   bhavanti bodhicittāttu vikalpā vāyutaḥ sadā //	Bavanti boDi cittAt tu vikalpAH vA ayutaH sadA //
   sukhaduḥkhādiko dharmo bījādeva vidhīyate /	suKa duHKa AdikaH DarmaH bIjAt eva viDIyate /
   bodhicittasvabhāvo 'sau skandhādyadvayakopamaḥ //	boDi citta svaBAvaH asO skanDa Adya dvayaka upamaH //
   prajñopāyaikayogena bodhicittaṃ jagad bhavet //	prajQA upAya eka yogena boDi cittam jagat Bavet //
   svayaṃ samuccaretsvāmī dhyānādhyayanavarjitaḥ //	svayam samuccaret svAmI DyAna aDyayana varjitaH //
   divārātrivibhāgena candrasūryaprayogataḥ /	divA rAtri viBAgena candra sUrya prayogataH /
   niśvāso [hi] jagadvyāpī bodhicittaikamārutaḥ //	niSvAsaH [hi] jagat vyApI boDi citta eka mArutaH //
   śubhāśubhaphalaṃ tyaktvā bhavatyeva nabhopamaḥ // iti /	SuBa aSuBa Palam tyaktvA Bavati eva naBa upamaH // iti /
   prāṇāpānasamānākhyānudānavyānasaṃjñakān /	prANa apAna samAna AKyAn udAna vyAna saMjQakAn /
   nāgakūrmakṛkarāṃśca devadattadhanañjayān //	nAga kUrma kRkarAn= ca devadatta DanaQjayAn //
   kṛtvaitadātmano bimbaṃ strītattvaṃ nirmāya te punaḥ // iti /	kRtvA etat AtmanaH bimbam strI tattvam nirmAya te punar // iti /
   koṭākṣaḥ koṭavaḥ koṭāḥ koṭābhaśca koṭīrakaḥ /	kowAkzaH kowavaH kowAH kowa ABaH ca kowIrakaH /
   kolākṣaḥ kolāvaḥ kolaḥ kolābhaśca kalistathā //	kolAkzaH kolAvaH kolaH kola ABaH ca kaliH taTA //
   nāsikācchidrasaṃbhūtaḥ pañcabuddhakulasthitaḥ /	nAsikA acCidra saMBUtaH paQca budDa kula sTitaH /
   pañcavāyurdhvasañcāro dehe carati nityaśaḥ //	paQca vAyuH Dva saQcAraH dehe carati nityaSas //
   saṃvṛtighrāṇasañcārād dvārāttasya vinisṛtāḥ /	saMvRti GrANa saQcArAt dvArAt tasya vinisRtAH /
   vāmadakṣiṇadvandvāśca stabdhaścaite caturvidhāḥ //	vAma dakziNa dvandvAH ca stabDaH ca ete caturviDAH //
   dakṣiṇāt prasaro dhāturhutabhuṅmaṇḍalañca vai /	dakziNAt prasaraH DAtuH huta Buj maNxa laQca vE /
   raktavarṇamidaṃ vaktraṃ padmanāthasya sañcaret //	rakta varNam idam vaktram padma nATasya saQcaret //
   vāmācca prasaro dhāturvāyumaṇḍalaniḥsṛtaḥ /	vAmAt ca prasaraH DAtuH vAyu maNxala niHsRtaH /
   haritaḥ śyāmasaṃkāśaḥ karmanāthasya sañcaret //	haritaH SyAma saMkASaH karma nATasya saQcaret //
   dvandvasya prasaro dhātuḥ kanakavarṇasya satribhaḥ /	dvandvasya prasaraH DAtuH kanaka varNasya sa triBaH /
   māhendramaṇḍalañcaiva ratnanāthasya sañcaret //	mAhendra maNxalaQcA eva ratna nATasya saQcaret //
   stabdho na prasaro dhātuḥ kṣaṇādvāruṇamaṇḍalaḥ /	stabDaH na prasaraH DAtuH kzaNAt vAruNa maNxalaH /
   śuddhasphaṭikasaṃkāśaṃ vajranāthasya sañcaret //	SudDa sPawika saMkASam vajra nATasya saQcaret //
   sarvadhātuṃ samuddhṛtya hyādhārādheyadhāritaḥ /	sarva DAtum samudDRtya hi ADAra ADeya DAritaH /
   vairocanamahākāyo maraṇānte viniścaret //	vErocana mahA kAyaH maraNa ante viniScaret //
   caturmaṇḍalametaddhi japennityaṃ samāhitaḥ /	catur maNxalam etat hi japet nityam samAhitaH /
   ahorātraṃ sadā jāpo mantriṇāṃ japasaṃkṣa(khya)yā //	ahorAtram sadA jApaH mantriNAm japa saMkza(Kya)yA //
   ekādirnavamadhye tu daśabhiryo na badhyate /	ekAdiH nava maDye tu daSaBiH yaH na baDyate /
   tamabaddhaṃ vijānīyāt sa vetti paramaṃ padam //	tam abadDam vijAnIyAt sa vetti paramam padam //
   svaravyañjanavarṇāṃśca navasaṃkhyānuvartinaḥ /	svara vyaQjana varNAn= ca nava saMKyA anuvartinaH /
   abaddhānyonyasaṃyogā yo vetti sa jagadruruḥ //	abadDa anyonya saMyogAH yaH vetti sa jagadruruH //
   yo buddhā(ddhvā)vāñcchayet siddhiṃ vimuktiphalasampadam /	yaH budDA(dDvA a)vAQcCayet sidDim vimukti Pala sampadam /
   sa tadeva samāpnoti arūpo rūpavarjitam //	sa tat eva samApnoti arUpaH rUpa varjitam //
   bhūtāntena samāyuktaṃ kalādiṣoḍaśe sthitam /	BUta antena samAyuktam kalA Adi zoxaSe sTitam /
   pañcapañcakasaṃyuktaṃ catusrayaniyojitam //	paQca paQcaka saMyuktam catu sraya niyojitam //
   sānusvāraṃ sadīrghaṃ ca guṇasaṃyogalopavat /	sa anusvAram sa dIrGam ca guNa saMyoga lopavat /
   hrasvaṃ samastavākyaṃ syānna cānekaṃ na caikakam //	hrasvam samasta vAkyam syAt na ca anekam na ca ekakam //
   yakārārthena yatkiñcit kartavyaṃ siddhimicchatā /	yakAra arTena yat kiQcit kartavyam sidDim icCatA /
   rephāditritayenaiva jagatkāryaṃ pravartate //	rePa Adi tritayena eva jagat kAryam pravartate //
   ye varṇāḥ pṛṣṭhataḥ proktā abhimukhāśca ye punaḥ /	ye varNAH pRzWatas proktAH aBimuKAH ca ye punar /
   strīpunnapuṃsakāste ca dhātvādiparikalpitāḥ //	strI punnapuMsakAH te ca DAtu Adi parikalpitAH //
   adha ūrdhvasamāyuktā jñātvā buddhyā niyojitāḥ /	aDas UrDva samAyuktAH jQAtvA budDyA niyojitAH /
   ṣaḍbhiruktaṃ catustrai(stryai)kānniḥsvabhāvaikabhāvajām //	zaxBiH uktam catustrE(H tri E)kAn niHsvaBAva eka BAva jAm //
   trā(tryā)dyādyarthe samāyoja(jya) tryadhvajñānaṃ tu jāyate /	trA(tri A)dya Adi arTe samAyoja(jya) tri aDva jQAnam tu jAyate /
   svapnendrajālava dvidhvā kuryājjagat tridhātuke //	svapna indrajAlava dviDvA kuryAt jagat tri DAtuke //
   pratyāhāramidaṃ mantraṃ niḥsvabhāvasvabhāvajam /	pratyAhAram idam mantram niHsvaBAva svaBAva jam /
   tataḥ pariṇataṃ rūpaṃ yad daivatopalambhakam //	tatas pariNatam rUpam yat dEvata upalamBakam //
   sāṃketikaṃ tritattvasthaṃ prakṛtijāpalakṣaṇam /	sAMketikam tri tattva sTam prakRti jApa lakzaNam /
   anākhyeyamanuccāryaṃ bodhicittamidaṃ param //	anAKyeyam anuccAryam boDi cittam idam param //
   tadeva tritayaikaṃ syādanirgamamanāgamam /	tat eva tritaya ekam syAt anirgamam anAgamam /
   anirodhaḥ praśāntaśca śāśvatocchedavarjitam //	aniroDaH praSAntaH ca SASvata ucCeda varjitam //
   trayadhvavidākṛtasaṃkalpamākāśābhedalakṣaṇam /	trayaDva vidA kRta saMkalpam AkASa aBeda lakzaNam /
   pāramārthikamevedaṃ pratyātmavedyalakṣaṇam //	pAramArTikam eva idam pratyAtma vedya lakzaNam //
   sarvāsvapi kriyāścai(svai)va niṣadyādiṣu yogavit /	sarvAsu api kriyAH ca e(svE)va nizadya Adizu yoga vid /
   anākhyeyamanuccāryaṃ tryadhvātītaṃ japet sadā //	anAKyeyam anuccAryam tri aDva atItam japet sadA //
   pāṇḍarādi japaḥ(pāḥ) proktāḥ pañcaviṃśacchatadvayam /	pANxara Adi japaH(pAH) proktAH paQcaviMSat Sata dvayam /
   caturbhirguṇitaṃ samyak caturyogaṃ śataṃ nava //	caturBiH guNitam samyak catur yogam Satam nava //
   navaśataṃ tu yad dṛṣṭaṃ caturviśatiparikramaiḥ /	nava Satam tu yat dRzwam catur viSati parikramEH /
   pratyutpādād bhavettatu dvyayutaṃ śataṣoḍaśam //	pratyutpAdAt Bavet tatu dvi ayutam Sata zoxaSam //
   taditthaṃ guhyasandhyāyāṃ sūkṣmayogaṃ prakāśitam /	tat itTam guhya sanDyAyAm sUkzma yogam prakASitam /
   dhyānādhyayanavītaṃ tu tathāpi japa ucyate //	DyAna aDyayana vItam tu taTA api japaH ucyate //
   akāraḥ sarvavarṇāgryo mahārthaḥ paramākṣaraḥ /	akAraH sarva varNa agryaH mahArTaH parama akzaraH /
   mahāprāṇo hyanutpādo vāgudāhāravarjitaḥ /	mahA prANaH hi anutpAdaH vAc udAhAra varjitaH /
   sarvābhilāpahetvagryaḥ sarvavāksuprabhāsvaraḥ // iti /	sarva aBilApa hetu agryaH sarva vAc su praBA svaraH // iti /
   jvalantaṃ dīpasadṛśaṃ hṛdi madhyamanāhatam /	jvalantam dIpa sadRSam hRdi maDyamanAhatam /
   akṣaraṃ paramaṃ sūkṣmam akāraṃ paramaṃ prabhum // iti /	akzaram paramam sUkzmam akAram paramam praBum // iti /
   dharmā ime śabdarutena vyākṛtā	DarmAH ime Sabda rutena vyAkRtA
   dharmaśca śabdaśca hi nātra labhyate /	DarmaH ca SabdaH ca hi na atra laByate /
   na caikatāṃ cāpyavatīrya dharmatām	na ca ekatAm ca api avatIrya Darma tAm
   anuttarāṃ kṣāntivarāṃ spṛśiṣyate // iti /	anuttarAm kzAnti varAm spRSizyate // iti /
   vāgvivekamelāvaṇasaṃśayaparicchedastṛtīyaḥ // 3 //	vAc vivekam elAvaNa saMSaya paricCedaH tRtIyaH // 3 //
   4. caturthaḥ paricchedaḥ	4. caturTaH paricCedaH
   dūraṅgamekacaramaśarīraṃ guhāśayam /	dUraFgam eka caram aSarIram guhA ASayam /
   ye cittaṃ sanniveśayanti mucyante mārabandhanād // iti /	ye cittam sanniveSayanti mucyante mAra banDanAt // iti /
   pratītyotpadyate yadyadindriyairviṣayairmanaḥ //	pratItya utpadyate yat yat indriyEH vizayEH manaH //
   tanmanastvaśītikhyātasrakārastrāṇanārthataḥ // iti /	tad manaH tu aSIti KyAta sra kAraH trANana arTataH // iti /
   saṃvittimātrakaṃ jñānamākāśavadalakṣaṇam /	saMvitti mAtrakam jQAnam AkASa vat alakzaNam /
   kintu tasya prabhedo 'sti sandhyārātridivātmanā //	kintu tasya praBedaH asti sanDyA rAtridiva AtmanA //
   ālokālokabhāsau ca tathālokopalabdhakam /	Aloka aloka BAsO ca taTA Aloka upalabDakam /
   cittaṃ trividhamityuktamādhārastasya kathyate //	cittam triviDam iti uktam ADAraH tasya kaTyate //
   vāyunā sūkṣmarūpeṇa jñānaṃ sanmiśratāṃ gatam //	vAyunA sUkzma rUpeNa jQAnam sat miSratAm gatam //
   niḥsṛtyendriyamārgebhyo viṣayānavalambate //	niHsRtya indriya mArgeByaH vizayAn avalambate //
   ābhāsena yadā yukto vāyurvāhanatāṃ gataḥ /	ABAsena yadA yuktaH vAyuH vAhana tAm gataH /
   tadā tatprakṛtiḥ sarvā astavyastā pravartate //	tadA tad prakRtiH sarvAH astavyaH tA pravartate //
   yatra yatra sthito vāyustāṃ tāṃ prakṛtimudvaheta // iti /	yatra yatra sTitaH vAyuH tAm tAm prakRtim udvaheta // iti /
   cittavivekasaṃśayamelāvaṇaparicchedaścaturthaḥ // 4 //	citta viveka saMSayam elAvaNa paricCedaH caturTaH // 4 //
   5. pañcamaḥ paricchedaḥ	5. paQcamaH paricCedaH
   payodharā yathā naike nānāsaṃsthānavarṇakāḥ /	payoDarAH yaTA na eke nAnA saMsTAna varNakAH /
   ubhdūtā gaganābhogāllayaṃ gacchanti tatra vai //	uBdUtAH gagana ABogAt layam gacCanti tatra vE //
   evaṃprakṛtayaḥ sarvā ābhāsatrayahetukāḥ /	evaMprakRtayaH sarvAH ABAsa traya hetukAH /
   nirviśya viṣayān kṛtsnān praviśanti prabhāsvaram //	nirviSya vizayAn kRtsnAn praviSanti praBAsvaram //
   evaṃsvabhāvā vijñānādajñāna[paṭalāvṛtāḥ /	evaMsvaBAvAH vijQAnAt ajQAna[ pawala AvRtAH /
   kṛtvā śubhāśubhaṃ karma bhra]manti gatipañcake //	kRtvA SuBa aSuBam karma Bra]manti gati paQcake //
   ānantaryādikaṃ kṛtvā narakeṣu vipacyate /	AnantarI Adikam kRtvA narakezu vipacyate /
   śubhaṃ dānādikaṃ kṛtvā [svargādiṣu mahīyate //	SuBam dAna Adikam kRtvA [svarga Adizu mahIyate //
   ānantajanmasāhasraṃ] prāpya caivaṃ punaḥ punaḥ /	Ananta janma sAhasran] prApya ca evam punar punar /
   pūrvakarmavipāko 'yamiti śocati mohataḥ //	pUrva karma vipAkaH ayam iti Socati mohataH //
   prakṛtyābhā[savidhinā kleśavantaśca ye janāḥ /	prakRtyABA[ sa viDinA kleSavantaH ca ye janAH /
   etajjñātvā vimu]cyanti jñānino bhavapañjarāt // iti /	etat jQAtvA vimu]cyanti jQAninaH Bava paQjarAt // iti /
   yadi śūnyamidaṃ sarvamanutpannasvabhāvakam /	yadi SUnyam idam sarvam anutpanna svaBAvakam /
   kathaṃ karmātra saṃsāre sukhaduḥkhaṃ pravartate //	kaTam karma atra saMsAre suKa duHKam pravartate //
   ahaṅkāramamakāraistathārāgādibhirmalaiḥ /	ahaFkAra m amakArEH taTA ArAga AdiBiH malEH /
   kalpitaṃ paratantreṇa duḥkhāt kliśyanti bāliśāḥ //	kalpitam paratantreNa duHKAt kliSyanti bAliSAH //
   cittamātramidaṃ sarvaṃ māyākārasamutthitam /	cittamAtram idam sarvam mAyAkAra samutTitam /
   tataḥ śubhāśubhaṃ karma tato janma śubhāśubham // iti /	tatas SuBa aSuBam karma tatas janma SuBa aSuBam // iti /
   karmāntavibhāgamelāvaṇasaṃśayaparicchedaḥ pañcamaḥ // 5 //	karmAnta viBAgam elAvaNa saMSaya paricCedaH paQcamaH // 5 //
   6. ṣaṣṭhaḥ paricchedaḥ /	6. zazWaH paricCedaH /
   indrāyudhanibhaṃ kāyaṃ labhate tattvabhāvanāt // iti /	indrAyuDa niBam kAyam laBate tattva BAvanAt // iti /
   skandhe ca dhātvāyatanendriyādau jñānadvaye tatra samaṃ sthite 'smin /	skanDe ca DAtu Ayatana indriya AdO jQAna dvaye tatra samam sTite asmin /
   śūnye mahattve sati yaḥ prasuptaḥ svapnaṃ prapaśyet khalu vātavegāt //	SUnye mahat tve sati yaH prasuptaH svapnam prapaSyet Kalu vAta vegAt //
   svapne prabuddhe ca na cānyabhedaḥ saṃkalpayet svapnaphalābhilāṣī /	svapne prabudDe ca na ca anya BedaH saMkalpayet svapna Pala aBilAzI /
   rātriṃdivā svapnamupaiti jantuṃ mahīghanatve sucireṇa suptaḥ //	rAtriMdivA svapnam upEti jantum mahI Gana tve sucireNa suptaH //
   phale na pakve kṛtakarmaṇaśca vāyuḥ punaḥ krāmati janmanīha /	Pale na pakve kRta karmaNaH ca vAyuH punar krAmati janmani iha /
   pakvaṃ phalaṃ syād gata eva vāyuḥ paratra śīghraṃ maraṇaṃ hi loke //	pakvam Palam syAt gataH eva vAyuH paratra SIGram maraNam hi loke //
   yatha jinendro daśadigvyavasthito majjāsthimāṃsaṃ na ca tasya kāye /	yaTa jinendraH daSa diS vi avasTitaH majja asTi mAMsam na ca tasya kAye /
   praveśayet sattvahitāya dhātunirmāṇakalpena karoti kṛtyam //	praveSayet sattva hitAya DAtu nirmANa kalpena karoti kRtyam //
   evaṃ kramājjāgrati suptacittaḥ phalaṃ ca vāñchet savikalpajālam /	evam kramAt jAgrati supta cittaH Palam ca vAQCet sa vikalpa jAlam /
   svapnopamāste khalu sarvadharmā mṛṣāmṛṣāścāpyubhayorabhāvaḥ // iti /	svapna upamAH te Kalu sarva DarmAH mRzA mRzAH ca api uBayoH aBAvaH // iti /
   saṃvṛtisatyamelāvaṇasaṃśayaparicchedaḥ ṣaṣṭhaḥ // 6 //	saMvRti satyam elAvaNa saMSaya paricCedaH zazWaH // 6 //
   7. saptamaḥ paricchedaḥ	7. saptamaH paricCedaH
   yathā dīpo ghaṭāntaḥstho bāhyo naivāvabhāsate /	yaTA dIpaH Gawa antar sTaH bAhyaH na eva avaBAsate /
   bhinne tu taddhaṭe paścād dīpajvālābhibhāsate //	Binne tu tad hawe paScAt dIpa jvAlA aBiBAsate //
   svakāya eva hi ghaṭo dīpa eva hi tattvakam /	sva kAyaH eva hi GawaH dIpaH eva hi tattvakam /
   guruvaktreṇa saṃbhinne buddhajñānaṃ sphuṭaṃ bhavet //	guru vaktreNa saMBinne budDa jQAnam sPuwam Bavet //
   gaganaṃ gaganobhdūtamākāśākāśaṃ sa paśyati /	gaganam gagana uBdUtam AkASa AkASam sa paSyati /
   tathaiva hi gurorvaktrātprayogo 'yaṃ pradarśitaḥ // iti /	taTA eva hi guroH vaktrAt prayogaH ayam pradarSitaH // iti /
   dharmā ime śabdarutena vyākṛtā dharmaśca śabdaśca hi nātra labhyate /	DarmAH ime Sabda rutena vyAkRtAH DarmaH ca SabdaH ca hi na atra laByate /
   na caikatāṃ cāpyavatīrya dharmatāmanuttarāṃ kṣāntivarāṃ spṛśiṣyate // iti	na ca ekatAm ca api avatIrya DarmatAm anuttarAm kzAnti varAm spRSizyate // iti
   namaste varadavajrāgrya bhūtakoṭe namo 'stu te /	namaH te vara da vajrAgrya BUtakowe namaH astu te /
   namaste śūnyatāgarbha buddhabodhe namo 'stu te //	namaH te SUnyatA AgarBa budDa boDe namaH astu te //
   dadasva me mahācārya abhisaṃbodhidarśanam /	dadasva me mahA AcArya aBisaMboDi darSanam /
   sarvabuddhamahājñānaṃ sarvaśūnyamanuttaram //	sarva budDa mahA jQAnam sarva SUnyam anuttaram //
   dadasva me mahāsattva svānubhāvaikalakṣaṇam /	dadasva me mahA sattva sva anuBAva eka lakzaNam /
   karmajanmavinirmuktamihaiva bodhimavāpnuyām //	karma janma vinirmuktam iha eva boDim avApnuyAm //
   ta(tva)tpādapaṅkajaṃ muktvā nāstyanyaccharaṇaṃ prabho /	ta(tva)t pAda paFkajam muktvA na asti anyat SaraNam praBo /
   tasmātprasīda buddhāgrya jagadvīra mahāmune //	tasmAt prasIda budDa agrya jagat vIra mahA mune //
   evaṃ stutvā tu taṃ divyamadhyeṣaṇavidhiṃ param /	evam stutvA tu tam divya m aDyezaNa viDim param /
   śiṣye kāruṇyamutpādya guruḥ śrīmān guṇodadhiḥ //	Sizye kAruNyam utpAdya guruH SrImAn guNa udaDiH //
   prasannavadano bhūtvā sānukampaḥ praharṣitaḥ /	prasanna vadanaH BUtvA sa anukampaH praharzitaH /
   śrāvayetsamayaṃ divyaṃ yogatantrobhdavaṃ param //	SrAvayet samayam divyam yoga tantra uBdavam param //
   tataḥ samāhitācāryo bodhicittaṃ niṣpādayet /	tatas samAhita AcAryaH boDi cittam nizpAdayet /
   kalaśe vātha śaṃkhe vā bodhicittaṃ nidhāya ca //	kalaSe vA aTa SaMKe vA boDi cittam niDAya ca //
   tatastaṃ śiṣyamāhūya sarvabuddhairadhiṣṭhitam /	tatas tam Sizyam AhUya sarva budDEH aDizWitam /
   arpayetsamayaṃ tasya jinamudrāsamanvitam //	arpayet samayam tasya jina mudrA samanvitam //
   abhiṣeko hi dātavyo dvitīyenaiva vajriṇā /	aBizekaH hi dAtavyaH dvitIyena eva vajriNA /
   māṅgalyovduṣṭaśabdena vāditravividhasvanaiḥ //	mAFgalyaH vduzwa Sabdena vAditra viviDa svanEH //
   traidhātukābhiṣekeṇa śiṣyaḥ kṛtanatāñjaliḥ /	trEDAtuka aBizekeNa SizyaH kRta nata aQjaliH /
   anujñātaṃ tatastasya dadyāttatrapracoditaḥ //	anujQAtam tatas tasya dadyAt tatra pracoditaH //
   mālāsalilasaṃbuddhavajraghaṇṭātha darpaṇam /	mAlA salila saMbudDa vajra GaNwA aTa darpaNam /
   nāmācāryamanujñāta abhiṣekakramo hyayam //	nAma AcAryam anujQAta aBizeka kramaH hi ayam //
   tataḥ samarpayet tasya bāhyābhisaṃbodhilakṣaṇam /	tatas samarpayet tasya bAhya aBisaMboDi lakzaNam /
   saṃpradāye yadāvāptaṃ guruparvakramāgatam // iti /	saMpradAye yadA avAptam guru parva krama Agatam // iti /
   toye nirmalake nadīsarasi vā binduśca yo līnakaḥ /	toye nirmalake nadI sarasi vA binduH ca yaH lInakaH /
   śuddhaṃ tatkramaśo 'nubhedagaditaṃ yogī smarennityaśaḥ /	SudDam tat kramaSas anuBeda gaditam yogI smaret nityaSas /
   ādarśe hyanilakṣayaḥ kramagatastadvanna saṃprekṣyate	AdarSe hi anila kzayaH krama gataH tadvat na saMprekzyate
   piṇḍagrāha iti kramo vidhimatāmevaṃ samutprekṣyate //	piNxa grAhaH iti kramaH viDimatAm evam samutprekzyate //
   sarvāṅgabhāvanātītaṃ kalpanākalpavarjitam /	sarva aFga BAvanA atItam kalpanA kalpa varjitam /
   mātrābindusamātītaṃ etanmaṇḍalamuttamam //	mAtrA bindu sama atItam etat maNxalam uttamam //
   viśatī(ti) yaḥ sarvabhāvānāṃ rūpārūpeṣu nirmalam /	viSati i(ti) yaH sarva BAvAnAm rUpA rUpezu nirmalam /
   bodhitaścoditaṃ cittaṃ maṇḍalaṃ maṇḍalākṛtim //	boDitaH ca uditam cittam maNxalam maNxala AkRtim //
   astīti nāstīti ubhe 'pi antā śuddhī aśuddhīti ime 'pi antā /	asti iti na asti iti uBe api antA SudDI aSudDi iti ime api antAH /
   tasmādubhe antavivarjayitvā madhye 'pi sthānaṃ na karoti paṇḍitaḥ // iti /	tasmAt uBe anta vivarjayitvA maDye api sTAnam na karoti paNxitaH // iti /
   ākāśānantamityarthaṃ sarvabhūtamahālayam /	AkASa anantam iti arTam sarva BUta mahA Alayam /
   vibhūtiḥ śrīvibho rājā sarvāśāparipūrakaḥ //	viBUtiH SrI viBoH rAjA sarva ASAparipUrakaH //
   aho buddha aho buddha aho dharmasya deśanā /	aho budDa aho budDa aho Darmasya deSanA /
   śuddhatattvārthaśuddhārtha bodhicitta namo 'stu te //	SudDa tattva arTa SudDa arTa boDi citta namaH astu te //
   paramārthasatyamelāvaṇasaṃśayaparicchedaḥ saptamaḥ // 7 //	parama arTa satyam elAvaNa saMSaya paricCedaH saptamaH // 7 //
   8. aṣṭamaḥ paricchedaḥ	8. azwamaH paricCedaH
   sthūlaṃ śabdamayaṃ prāhuḥ sūkṣmaṃ cittāmayantathā /	sTUlam Sabda mayam prAhuH sUkzmam cittAmayan taTA /
   cittayā rahitaṃ yat tad yogināṃ paramaṃ padam // iti /	cittayA rahitam yat tat yoginAm paramam padam // iti /
   svasaṃvedyaṃ tu tattattvaṃ vaktuṃ nānyasya pāryate /	sva saMvedyam tu tat tattvam vaktum na anyasya pAryate /
   bhaktibhāvanayā gamyaṃ na gamyaṃ cānyathā nu tat //	Bakti BAvanayA gamyam na gamyam ca anyaTA nu tat //
   jñātvā tattvaṃ tataḥ kṛtvā bhaktibhāvamaharniśam /	jQAtvA tattvam tatas kRtvA Bakti BAvam aharniSam /
   tasmin paramanirvāṇe pade śānte hyanuttare //	tasmin parama nirvANe pade SAnte hi anuttare //
   tatastadbhaktisāmarthyād bhāvanābalanirmitam /	tatas tad Bakti sAmarTyAt BAvanA bala nirmitam /
   tasminnutpadyate rūpaṃ kimapyānandajaṃ param //	tasmin= utpadyate rUpam kim api Ananda jam param //
   dhagityākārasaṃbhūtaṃ sphuratsaṃhārākārakam /	Dagiti AkAra saMBUtam sPurat saMhAra AkArakam /
   bhūrbhuvaḥsvaridaṃ sarvaṃ dyotayat sacarācaram //	BUrBuvaH svar idam sarvam dyotayat sacarAcaram //
   bhāvanābalasāmarthyāt prajñopāyātmakaṃ śivam /	BAvanA bala sAmarTyAt prajQA upAya Atmakam Sivam /
   sarvakleśavinirmuktaṃ sarvalakṣaṇabhūṣitam //	sarva kleSa vinirmuktam sarva lakzaNa BUzitam //
   śūnyatājñānasaṃbhūtaṃ nirdvandvaṃ paramaṃ śivam /	SUnyatA jQAna saMBUtam nirdvandvam paramam Sivam /
   sarvākāravaropetaṃ grāhyagrāhakavarjitam //	sarva AkAra vara upetam grAhya grAhaka varjitam //
   jñānaṃ māyopamaṃ śuddhaṃ svacchaṃ prakṛtinirmalam /	jQAnam mAyA upamam SudDam svacCam prakRti nirmalam /
   śabdagandharasātītaṃ tathā sparśavivarjitam //	Sabda ganDa rasa atItam taTA sparSa vivarjitam //
   dṛśyate paramekena samādhau jñānacakṣuṣā /	dRSyate param ekena samADO jQAna cakzuzA /
   chāyāmāyopamaṃ divyaṃ divyasaṃsthānasayutam //	CAyA mAya upamam divyam divya saMsTAna sa yutam //
   sphurajjñānormimālābhirvividhānekavigraham /	sPurat jQAna Urmi mAlABiH viviDa an eka vigraham /
   indrāyudhanibhaṃ kāyaṃ labhante tattvabhāvakāḥ //	indrAyuDa niBam kAyam laBante tattva BAvakAH //
   bhāvanāyogasāmarthyāt samayānāṃ ca pālanāt /	BAvanA yoga sAmarTyAt samayAnAm ca pAlanAt /
   īdṛśaṃ prāpyate rūpaṃ na vācyaṃ yajjinairapi //	IdRSam prApyate rUpam na vAcyam yat jinEH api //
   yatra kāyo na vākcittaṃ sthānaṃ yatsarvagaṃ param /	yatra kAyaH na vAc cittam sTAnam yat sarvagam param /
   saṃpradāyavaśāt tatra svasya rūpaṃ vibhāvyate //	saMpradAya vaSAt tatra svasya rUpam viBAvyate //
   aho suvismayakaramaho śāntamatīndriyam /	aho su vismaya karam aho SAntam atIndriyam /
   aho paramagambhīraṃ buddhatvaṃ padamuttamam // iti /	aho parama gamBIram budDa tvam padam uttamam // iti /
   aho vajra aho vajra aho vajrasya deśanā /	aho vajra aho vajra aho vajrasya deSanA /
   yatra na kāyavākcittaṃ tatra rūpaṃ vibhāvyate // iti /	yatra na kAya vAc cittam tatra rUpam viBAvyate // iti /
   bhaṭṭārakapādenāpyuktam 	BawwAraka pAdena api uktam 
   śauśīryaṃ nāsti te kāye māṃsāsthirudhiraṃ na ca /	SOSIryam na asti te kAye mAMsa asTi ruDiram na ca /
   indrāyudhamivākāśe kāyaṃ darśitavānasi //	indrAyuDam iva AkASe kAyam darSitavAn asi //
   nāmayo nāśuciḥ kāye kṣuttṛṣṇāsaṃbhavau na ca /	nAmayaH na aSuciH kAye kzut tRzNA saMBavO na ca /
   tvayā lokānuvṛttyarthaṃ darśitā laukikī kriyā // iti /	tvayA loka anuvRtti arTam darSitA lOkikI kriyA // iti /
   sarvakalpasamuccaye 'pyāha 	sarva kalpa samuccaye api Aha 
   gṛhītvā hṛdayaṃ śuddhaṃ vajradehavibhāvanā /	gRhItvA hRdayam SudDam vajra deha viBAvanA /
   dṛḍhaṃ sāramasauśīryaṃ vajrakāyaṃ sa labdhavān // iti /	dRXam sAram asa OSIryam vajra kAyam sa labDavAn // iti /
   khasamā virajā vararūpadharā aśarīra alakṣaṇa prajñasutā /	Ka samA virajAH vara rUpa DarAH aSarIra alakzaNa prajQa sutA /
   sugambhīraguṇodadhi kāruṇikā dada mūrdhni pāṇi mama apratimā // iti /	sugamBIra guNa udaDi kAruNikA dada mUrDni pANi mama apratimAH // iti /
   apratiṣṭhitanirvāṇadhātumelāvaṇasaṃśayaparicchedo 'ṣṭamaḥ // 8 //	apratizWita nirvANa DAtum elAvaNa saMSaya paricCedaH azwamaH // 8 //
   9. navamaḥ paricchedaḥ	9. navamaH paricCedaH
   phalena hetumāmudrya phalamāmudrya hetunā /	Palena hetum Am udrya Palam Amudrya hetunA /
   vibhāvyamanyathāsiddhiṃ kalpakoṭirna jāyate // iti /	viBAvyam anyaTA sidDim kalpa kowiH na jAyate // iti /
   vajrasattvo mahārājaścodanīyo muhurmuhuḥ // iti /	vajra sattvaH mahA rAjaH codanIyaH muhur muhur // iti /
   pādaprasārikaṃ muktvā tyaktvā saṃsārapeṭakam /	pAda prasArikam muktvA tyaktvA saMsAra pewakam /
   sādhayed vajrasattvāgraṃ nityamudyuktamānasaḥ //	sADayet vajra sattva agram nityam udyukta mAnasaH //
   kaukṛtyastyānamiddhādīn parityajya prayatnataḥ /	kOkRtyastyAnam idDa AdIn parityajya prayatnataH /
   anyathā naiva siddhiḥ syāt kalpakoṭiśatairapi // iti /	anyaTA na eva sidDiH syAt kalpa kowi SatEH api // iti /
   bhikṣubhāve sthitā ye 'tra ye tu tarkaratā narāḥ /	Bikzu BAve sTitAH ye atra ye tu tarkaratAH narAH /
   vṛddhabhāve sthitā ye tu teṣāṃ tattvaṃ na deśayet // iti /	vRdDa BAve sTitAH ye tu tezAm tattvam na deSayet // iti /
   upāyarahitaṃ jñānaṃ śikṣā cāpi hi deśitā /	upAya rahitam jQAnam SikzA ca api hi deSitA /
   śrāvakāṇāṃ mahāvīra avatā(dhā)raya teṣu vai //	SrAvakANAm mahA vIra avatA(DA)raya tezu vE //
   mūlasūtre 'pyāha 	mUlasUtre api Aha 
   daśakuśalān karmapathānicchanti jñānavarjitāḥ // iti /	daSa kuSalAn karma paTa anicCanti jQAna varjitAH // iti /
   śrāvakayānamaśikṣatha bhikṣo bodhicariyata tatra carīye /	SrAvaka yAnam aSikzaTa BikzaH boDicariyata tatra carIye /
   bodhicarīṃ cara buddhaguṇeṣu eṣa nidānabhaviṣya svayaṃbhūḥ // iti /	boDicarIm cara budDa guNezu eza nidAna Bavizya svayaMBUH // iti /
   duṣkarairniyamaistīrvrairmūrtiḥ śuṣyati duḥkhitā /	duzkarEH niyamEH tIrvrEH mUrtiH Suzyati duHKitA /
   duḥkhād vikṣipyate cittaṃ vikṣepāt siddhiranyathā // iti /	duHKAt vikzipyate cittam vikzepAt sidDiH anyaTA // iti /
   mūlasūtre 'pyāha 	mUlasUtre api Aha 
   duṣkarairniyamaistīvraiḥ sevyamāno na siddhyati /	duzkarEH niyamEH tIvrEH sevyamAnaH na sidDyati /
   sarvakāmopabhogaistu sevayaṃścāśu siddhyati // iti /	sarva kAma upaBogEH tu sevayan= ca ASu sidDi ati // iti /
   rāgo dveṣaśca mohaśca traya ete viṣaṅgatāḥ /	rAgaH dvezaH ca mohaH ca trayaH ete vizaFgatAH /
   viṣatvamupayāntyeva viṣameṇa tu sevitā //	viza tvam upayAnti eva vizameNa tu sevitAH //
   amṛtatvaṃ punaryānti, amṛtena tu sevitāḥ // iti /	amRta tvam punar yAnti, amRtena tu sevitAH // iti /
   badhyati yena jaḍaḥ parimucyati tena budhaḥ /	baDyati yena jaxaH parimucyati tena buDaH /
   bodhivibhāvanayā viparītamidaṃ sakalam //	boDi viBAvanayA viparItam idam sakalam //
   yena mūḍhāḥ prabadhyante śīryante rauravāntike /	yena mUXAH prabaDyante SIryante rOrava antike /
   taireva hi vimucyante sukhaṃ prajñābalena tu // iti /	tEH eva hi vimucyante suKam prajQA balena tu // iti /
   athātaḥ saṃpravakṣyāmi sarvato viśvamuttamam /	aTa atas saMpravakzyAmi sarvatas viSvam uttamam /
   sarvabuddhasamāyogaḍākinījālasaṃvaram //	sarva budDa samAyoga xAkinI jAla saMvaram //
   rahasye parame ramye sarvātmani sadā sthitaḥ /	rahasye parame ramye sarva Atmani sadA sTitaH /
   sarvabuddhamayaḥ śrīmān vajrasattvodayaḥ sukhaḥ //	sarva budDa mayaH SrImAn vajra sattva udayaH suKaH //
   tathāgatamahādivyaratnajālādyalaṅkṛtam /	taTAgata mahA divya ratna jAla Adi alaFkRtam /
   tato ghaṇṭāvasaṃsaktavitānavitatojjvale //	tatas GaNwAvasaMsakta vitAna vitata ujjvale //
   vajragītiṃ ca pūjāṃ ca gītavādyairvikurvitam /	vajra gItim ca pUjAm ca gIta vAdyEH vikurvitam /
   puṣpadhūpādiyogena dīpagandhādibhistathā //	puzpa DUpa Adi yogena dIpa ganDa AdiBiH taTA //
   prasādhayanti bhavane sodyānādiṣu vā punaḥ /	prasADayanti Bavane sa udyAna Adizu vA punar /
   sarvabuddhasamāyogaḍākinījālasaṃvaram //	sarva budDa samAyoga xAkinI jAla saMvaram //
   tatrāsanaṃ niveśyādau mṛdusaṃsparśajaṃ sukham /	tatra Asanam niveSya AdO mRdu saMsparSa jam suKam /
   viśvapadmapaṭacchannaṃ sarvaśuddhāsanaṃ hi tat //	viSva padma pawa= Cannam sarva SudDa Asanam hi tat //
   sarvabuddhasamāyogaṃ yogeśvaravikurvitam /	sarva budDa samAyogam yogeSvara vikurvitam /
   śrīvajrasattvarūpāstu vikurvanti hi yatra(tattu) vai //	SrI vajra sattva rUpAH tu vikurvanti hi yatra( tattu) vE //
   sarvadhātumayī(yo) vāpi jīvamūlamayastathā /	sarva DAtu mayI(yo) vA api jIva mUla mayaH taTA /
   svādhidaivatpratimukhaiḥ siddhimudrāpravartanam //	svADidEvat pratimuKEH sidDi mudrA pravartanam //
   niṣiktāṃ ghaṭitāṃ vāpi(bhi)saṃskṛtāṃ vā sucitritām /	niziktAm GawitAm vApi(Bi)saMskRtAm vA su citritAm /
   vicitrapratibimbāṃ ca cinhamudrāṃ prakalpayet //	vicitra pratibimbAm ca cinha mudrAm prakalpayet //
   tadāsaneṣu prāṇasarvān yathāsthānaṃ hi vinyaset /	tad Asanezu prANa sarvAn yaTAsTAnam hi vinyaset /
   caturasraṃ caturdvāraṃ catustoraṇamaṇḍitam /	catur asram catur dvAram catur toraNa maNxitam /
   vajraratnapadmādi tu dvārapālena yojayet //	vajra ratna padma Adi tu dvArapAlena yojayet //
   svādhidaivatpratimukhaiḥ suprasādhitayoṣitam /	svADidEvat pratimuKEH su prasADita yozitam /
   svamudrācinhasubhagāṃ kalpayed gaṇamaṇḍalam //	sva mudrA cin ha suBagAm kalpayet gaNa maNxalam //
   caturasraṃ caturdvāraṃ catustoraṇamaṇḍitam /	catur asram catur dvAram catur toraNa maNxitam /
   catuḥsūtrasamāyuktamaṣṭastambhopaśobhitam //	catur sUtra samAyuktam azwa stamBa upaSoBitam //
   hārārddhahāraracitaṃ paṭṭasragdāmabhūṣitam /	hAra ardDa hAra racitam pawwa sragdAma BUzitam /
   ghaṇṭāpatākasaṃśobhaṃ cāmarādivibhūṣitam //	GaNwA patAka saMSoBam cAmara Adi viBUzitam //
   candrārddhavajrakoṇaṃ ca dvāraniryūhasandhiṣu /	candra ardDavajra koNam ca dvAra niryUha sanDizu /
   patvi(kṣi)ṇīkramaśīrṣādivicitra paṭamaṇḍitam //	patvi(kzi)NI krama SIrza Adi vicitra pawa maNxitam //
   sarvadevyupabhogaistu sevyamānairyathāsukham /	sarva devI upaBogEH tu sevyamAnEH yaTAsuKam /
   svādhidaivatayogena svamātmānaṃ prapūjayet //	svADi dEvata yogena svam AtmAnam prapUjayet //
   pūjyate 'nuyogena sarvayogasukhena tu /	pUjyate anuyogena sarva yoga suKena tu /
   samāsvādayamānastvatiyogena siddhyati //	samAsvAdayamAnaH tu atiyogena sidDyati //
   anena sarvabuddhātmā rasāyanasukhena tu /	anena sarva budDa AtmA rasAyana suKena tu /
   siddhyet śrīvajrasattvāyuryauvanārogyasatsukham //	sidDyet SrI vajra sattva AyuH yOvana Arogya sat suKam //
   sarvabuddhamahākāyaḥ sarvabuddhasarasvatī /	sarva budDa mahA kAyaH sarva budDa sarasvatI /
   sarvabuddhamahācittaḥ sarvabuddhamahāmahaḥ //	sarva budDa mahA cittaH sarva budDa mahAmahaH //
   sarvabuddhamahārājā sarvavajradharādhipaḥ /	sarva budDa mahA rAjA sarva vajraDara aDipaH /
   sarvalokeśvarapatiḥ sarvaratnādhipeśvaraḥ //	sarva loka ISvara patiH sarva ratna aDipa ISvaraH //
   tābhiḥ saṃramyamāṇastu yātyutpattiṃ tu gacchataḥ /	tABiH saMramyamANaH tu yAti utpattim tu gacCataH /
   sarvadevīmahāsidhya(ddha)ścakravartī prasidhyati // iti /	sarva devI mahA asiDya(dDa)H cakravartI prasiDyati // iti /
   pratyahaṃ pratimāsaṃ vā pratisaṃvatsaraṃ tathā /	pratyaham pratimAsam vA pratisaMvatsaram taTA /
   yathādhiṣṭhānato vāpi nāṭayed buddhasaṃvaram // iti /	yaTA aDizWAnataH vA api nAwayet budDa saMvaram // iti /
   utthito vā niṣaṇṇo vā caṃkraman vā yathāsthitaḥ /	utTitaH vA nizaNNaH vA caMkraman vA yaTA sTitaH /
   praharṣan vā jalpan vā yatra tatra yathā tathā //	praharzan vA jalpan vA yatra tatra yaTA taTA //
   yadyadindriyamārgatvaṃ yāyāttattatsvabhāvataḥ /	yat yat indriya mArga tvam yAyAt tat tad svaBAvataH /
   asamāhitayogena sarvabuddhamayaṃ vahet //	asamAhita yogena sarva budDa mayam vahet //
   khasamaṃ khasamākāramaparyantasāgaropamam /	Ka samam Ka samAkAram aparyanta sAgara upamam /
   rāgadharmanayo dveṣo vilāsaḥ krīḍāvistaraḥ //	rAga Darma nayaH dvezaH vilAsaH krIxA vistaraH //
   gṛhītaṃ vastumātraṃ ca śiṣyabodhanakāraṇāt /	gRhItam vastu mAtram ca Sizya boDana kAraNAt /
   kati janmāntaraṃ vaktuṃ sahyate rāgadeśanā //	kati janma antaram vaktum sahyate rAga deSanA //
   śrīsarvabuddhasamāyogaḍākinījālasaṃvaranyāyena	SrI sarva budDa samAyoga xAkinI jAla saMvara nyAyena
   bodhisattvacaritadharmodayābhisaṃbodhiprapañcatāmelāvaṇa saṃśayaparicchedo	boDisattva carita Darma udaya aBisaMboDi prapaQca tAm elAvaNa  saMSaya paricCedaH 
   navamaḥ // 9 //	navamaH // 9 //
   10. daśamaḥ paricchedaḥ	10. daSamaH paricCedaH
   mahāṭavīpradeśeṣu phalapuṣpādyalaṅkṛte /	mahA awavI pradeSezu Pala puzpa Adi alaFkRte /
   parvate vijane sādhyamidaṃ dhyānasamuccayam //	parvate vijane sADyam idam DyAna samuccayam //
   sevayan kāmaguṇān pañca jñānārthirāgiṇaḥ sadā // iti /	sevayan kAma guNAn paQca jQAna arTi rAgiNaH sadA // iti /
   kāyavākcittavajrāṇāṃ kāyavākcittabhāvanam /	kAya vAc citta vajrANAm kAya vAc citta BAvanam /
   svarūpeṇaiva tatkāryaṃ laghusiddhiravāpyate //	sva rUpeNa eva tat kAryam laGu sidDiH avApyate //
   jaṭāmukuṭadharaṃ bimbaṃ sitavarṇanibhaṃ mahat /	jawA mukuwa Daram bimbam sita varNa niBam mahat /
   kārayed vidhivat sarvaṃ mantrasaṃvarasaṃvṛtam //	kArayet viDivat sarvam mantra saMvara saMvRtam //
   ṣoḍaśābdikāṃ gṛhya sarvālaṅkārabhūṣitām /	zoxaSa AbdikAm gRhya sarva alaFkAra BUzitAm /
   cāruvaktrāṃ viśālākṣīṃ prāpya vidyāvrataṃ caret //	cAru vaktrAm viSAla akzIm prApya vidyA vratam caret //
   locanāpadasaṃbhogairvajracinhaistu bhāvayet /	locanA pada saMBogEH vajra cinhEH tu BAvayet /
   mudrāmantravidhānajñāṃ mantratantrasuśikṣitām //	mudrA mantra viDAna jQAm mantra tantra su SikzitAm //
   kuryāt tāthāgatīṃ bhāryāṃ buddhabodhipratiṣṭhitām /	kuryAt tATAgatIm BAryAm budDa boDi pratizWitAm /
   guhyapūjāṃ prakurvīta catuḥsattvāṃ(sandhyaṃ) mahāvratī //	guhya pUjAm prakurvIta catur sattva an(sanDyan) mahAvratI //
   kandamūlaphalaiḥ sarvaṃ bhojyabhakṣyaṃ samārabhet /	kanda mUla PalEH sarvam Bojya Bakzyam samAraBet /
   evaṃ buddho bhavecchīghraṃ mahājñānodadhiḥ prabhuḥ //	evam budDaH Bavet SIGram mahA jQAna udaDiH praBuH //
   ṣaṇmāsenaiva tatsarvaṃ prāpnuyānnātra saṃśayaḥ /	zaz mAsena eva tat sarvam prApnuyAt na atra saMSayaH /
   vane bhikṣāṃ bhramennityaṃ sādhako dṛḍhaniścayaḥ //	vane BikzAm Bramet nityam sADakaH dRXa niScayaH //
   dadanti te bhaya[tra]stā bhojanaṃ divyamaṇḍitam /	dadanti te Baya[tra]H tAH Bojanam divya maNxitam /
   atikramanti yadi vajrātmā nāśaṃ vajrākṣaraṃ bhavet //	atikramanti yadi vajra AtmA nASam vajra akzaram Bavet //
   surīṃ nāgīṃ mahāyakṣīmasurīṃ mānuṣīmapi /	surIm nAgIm mahA yakzIm asurIm mAnuzIm api /
   prāpya vidyāvrataṃ kāryaṃ trivajrajñānasevitam // iti /	prApya vidyA vratam kAryam tri vajra jQAna sevitam // iti /
   dvayendriyasamāpattyā vyāyāmavidhirantare /	dvaya indriya samApattyA vyAyAma viDiH antare /
   harṣacittaṃ muneḥ siddhau mahāsukhamiti smṛtam //	harza cittam muneH sidDO mahAsuKam iti smRtam //
   niṣprapañcacaryāmelāvaṇasaṃśayaparicchedo daśamaḥ // 10 //	nizprapaQca caryAm elAvaNa saMSaya paricCedaH daSamaH // 10 //
   11. ekādaśaḥ paricchedaḥ	11. ekAdaSaH paricCedaH
   parvateṣu vivikteṣu nadīprasravaṇeṣu ca /	parvatezu viviktezu nadI prasravaNezu ca /
   śmaśānādiṣvapi kāryamidaṃ dhyānasamuccayam //	SmaSAna Adizu api kAryam idam DyAna samuccayam //
   prayogādīṃśca tattvena varjayet tattvavit sadā /	prayoga AdIn= ca tattvena varjayet tattva vid sadA /
   vajrasattvadahaṃkāraṃ muktvā nānyatra kārayet //	vajra sattva dahaMkAram muktvA na anyatra kArayet //
   prayogā api na budhyante śuddhatattve vyavasthite /	prayogAH api na buDyante SudDa tattve vyavasTite /
   nairātmyapadayogena yāvattat pratyavekṣyate //	nErAtmya pada yogena yAvat tat pratyavekzyate //
   niḥsvabhāvapadasthasya divyopāyayutasya ca /	niHsvaBAva pada sTasya divya upAya yutasya ca /
   siddhyate nirvicāreṇa yatkiñcit kalpacoditam //	sidDyate nirvicAreNa yat kiQcid kalpa coditam //
   bhāvanāyogasāmarthyāt svayamevopatiṣṭhate /	BAvanA yoga sAmarTyAt svayam eva upatizWate /
   tatsarvaṃ kṣaṇamātreṇa yatkiñcit siddhilakṣaṇam //	tat sarvam kzaNa mAtreNa yat kiQcit sidDi lakzaNam //
   rūpādyādhyātmikān dharmān paśyet vipaśyanocyate /	rUpa Adi ADyAtmikAn DarmAn paSyet vipaSyana ucyate /
   akṣobhyādiyathāsaṃkhyaṃ kalpayet śamatho bhavet //	akzoBi Adi yaTA saMKyam kalpayet SamaTaH Bavet //
   anayorniḥsvabhāvatvāt tathatāśāntasaṃjñakam /	anayoH niHsvaBAva tvAt taTatA SAnta saMjQakam /
   tathatāmaṇḍale yogī sarvabuddhān praveśayed // iti /	taTatA maNxale yogI sarva budDAn praveSayet // iti /
   nirvāṇāgnimahāgore bhasmaśo 'pi na mucyate /	nirvANa agni mahA gore BasmaSas api na mucyate /
   na tatra vidyate tattvaṃ nendriyārthā na dhātavaḥ //	na tatra vidyate tattvam na indriya arTAH na DAtavaH //
   nirvikalpo yadā viraḥ sthitiṃ hitvā tu laukikīm /	nirvikalpaH yadA viraH sTitim hitvA tu lOkikIm /
   ācaret sarvakāryāṇi buddhāḥ paśyanti tat tadā //	Acaret sarva kAryANi budDAH paSyanti tat tadA //
   bālavadvicaredyuktyā sarvataśchinnasaṃśayaḥ /	bAla vat vicaret yuktyA sarvatas Cinna saMSayaH /
   nirābhogo yadā yogī tadā varṣanti saṃpadaḥ //	nirABogaH yadA yogI tadA varzanti saMpadaH //
   aśeṣapāpayuktānāṃ mohāvaraṇasusthitāḥ /	aSeza pApa yuktAnAm moha AvaraNa su sTitAH /
   unmattavratayogena ṣaṇmāsādamoghasiddhayaḥ //	unmatta vrata yogena zaz mAsAt amoGa sidDayaH //
   sarvabuddhāna svayaṃ paśyet sarvakāmaiḥ prapūryate /	sarva budDAna svayam paSyet sarva kAmEH prapUryate /
   na kṣīṇo na ca hānitvaṃ svecchāyurjāyate vapuḥ //	na kzINaH na ca hAni tvam svecCAyuH jAyate vapuH //
   anuttarāṃ parāṃ bodhiṃ saṃprāpnotyaprayatnataḥ /	anuttarAm parAm boDim saMprApnoti aprayatnataH /
   vinā yatnena sidhyanti sarvakāmasukhotsukāḥ //	vinA yatnena siDyanti sarva kAma suKa utsukAH //
   gambhīrapadaṃ nityaṃ gacchet tiṣṭhan niṣaṇṇakaḥ /	gamBIra padam nityam gacCet tizWan nizaNNakaH /
   prabhāsvarajñānakauśalyād yogināṃ lakṣaṇaṃ sadā //	praBAsvara jQAna kOSalyAt yoginAm lakzaNam sadA //
   anena dhyānayogena cittaratnaṃ dṛḍhībhavet /	anena DyAna yogena citta ratnam dRXIBavet /
   adhiṣṭhānaṃ ca kurvanti buddhā bodhipratiṣṭhitāḥ //	aDizWAnam ca kurvanti budDAH boDi pratizWitAH //
   evaṃ bhūtvā niviṣṭastu bhāvayed bhāvatatparaḥ /	evam BUtvA nivizwaH tu BAvayet BAva tatparaH /
   yāvanna khidyate cittaṃ samāhitamanāḥ sudhīḥ //	yAvat na Kidyate cittam samAhita manAH suDIH //
   khinnastu paryaṭet paścādyathārucitaceṣṭitaḥ /	KinnaH tu paryawet paScAt yaTA rucita cezwitaH /
   bhāvayedvipulāṃ bodhimīṣadunmīlitekṣaṇaḥ //	BAvayet vipulAm boDim Izat unmIlita IkzaNaH //
   hasan jalpan kvacittiṣṭhan kvacitkuryāt pravartanam //	hasan jalpan kvacid tizWan kvacid kuryAt pravartanam //
   bhāvanāsaktacittastu yathā khedo na jāyate //	BAvanA sakta cittaH tu yaTA KedaH na jAyate //
   evaṃ samādhiyuktasya nirvikalpasya mantriṇaḥ /	evam samADi yuktasya nirvikalpasya mantriNaH /
   kālāvadhiṃ parityajya siddhyate 'nuttaraṃ padam // iti /	kAla avaDim parityajya sidDyate anuttaram padam // iti /
   sūkṣmarūpaṃ laghusparśaṃ vyāptisaṃprāptimeva ca /	sUkzma rUpam laGu sparSam vyApti saMprAptim eva ca /
   prakāśaṃ caiva sthairyaṃ ca vaśitvaṃ kāmāvasānikam // iti /	prakASam ca eva sTEryam ca vaSitvam kAma avasAnikam // iti /
   bodhijñānāgrasaṃprāptaṃ paśyati buddhasuprabham /	boDi jQAna agra saMprAptam paSyati budDa supraBam /
   buddhasaṃbhogakāyaṃ ca ātmānaṃ laghu paśyati //	budDa saMBoga kAyam ca AtmAnam laGu paSyati //
   traidhātukamahāsattvaiḥ pūjyamānaṃ sa paśyati /	trEDAtuka mahA sattvEH pUjyamAnam sa paSyati /
   buddhaiśca bodhisattvaiśca pañcakāmaguṇairdhruvam //	budDEH ca boDisattvEH ca paQca kAma guNEH Druvam //
   pūjitaṃ paśyate nityaṃ mahajñānā grasambhavam /	pUjitam paSyate nityam maha jQAnAH grasamBavam /
   vajrasattvaṃ mahābimbaṃ vajradharmaṃ mahāyaśam //	vajra sattvam mahA bimbam vajra Darmam mahA yaSam //
   svabimbaṃ paśyate svapne guhyavajramahāyaśāḥ /	sva bimbam paSyate svapne guhya vajra mahA yaSAH /
   praṇamanti mahābuddhā bodhisattvāśca vajriṇaḥ //	praNamanti mahAbudDAH boDisattvAH ca vajriNaH //
   drakṣyanti īdṛśān svapnān kāyavākcittasiddhidān /	drakzyanti IdRSAn svapnAn kAya vAc citta sidDi dAn /
   sarvalaṅkārasampūrṇāṃ surakanyāṃ manoramām //	sarva laFkAra sampUrNAm sura kanyAm manoramAm //
   dārakaṃ dārikāṃ paśyan sa siddhimadhigacchati /	dArakam dArikAm paSyan sa sidDim aDigacCati /
   daśadiksarvabuddhānāṃ kṣetrasthaṃ paśyati dhruvam //	daSa diS sarva budDAnAm kzetra sTam paSyati Druvam //
   dadanti hṛṣṭacittātmā dharmagañjaṃ manoramam /	dadanti hRzwa citta AtmA Darma gaQjam manoramam /
   dharmacakragataṃ kāyaṃ sarvasattvaparivṛtam //	Darma cakra gatam kAyam sarva sattva parivRtam //
   paśyate yogasamaye dhyānavajrapratiṣṭhitaḥ // iti /	paSyate yoga samaye DyAna vajra pratizWitaH // iti /
   nāpaneyamataḥ kiñcit prakṣeptavyaṃ na kiñcan /	na apaneyam atas kiQcid prakzeptavyam na kiQcan /
   draṣṭavyaṃ bhūtato bhūtaṃ bhūtadarśī vimucyate // iti /	drazwavyam BUtataH BUtam BUta darSI vimucyate // iti /
   uktaṃ ca suvarṇaprabhāsasūtre 	uktam ca suvarNa praBAsa sUtre 
   na buddhaḥ parinirvāti na dharmaḥ parihīyate /	na budDaH parinirvAti na DarmaH parihIyate /
   sattvānāṃ paripākāya parinirvāṇaṃ nidarśayet //	sattvAnAm paripAkAya parinirvANam nidarSayet //
   laṅkāvatārasūtre 'pyuktam 	laFkA avatAra sUtre api uktam  
   na hyatrotpadyate kiñcit pratyayairna nirudhyate /	na hi atra utpadyate kiQcid pratyayEH na niruDyate /
   utpadyante nirudhyante pratyayā eva kalpitāḥ //	utpadyante niruDyante pratyayAH eva kalpitAH //
   ata uktam 	atas uktam 
   yena yena hi bhāvena manaḥ saṃyujyate nṛṇām /	yena yena hi BAvena manaH saMyujyate nRNAm /
   tena tanmayatāṃ yāti viśvarūpo maṇiryathā //	tena tad maya tAm yAti viSvarUpaH maNiH yaTA //
   utpattiryat saṃvṛtisatyametad mṛtyurhi nāma paramārthasatyam /	utpattiH yat saMvRti satyam etat mRtyuH hi nAma parama arTa satyam /
   kramadvayasyāsya gurukṛpāto jñātā bhaved yaḥ sa bhaviṣyabuddhaḥ //	krama dvayasya asya guru kRpAtaH jQAtA Bavet yaH sa Bavizya budDaH //
   satyadvayasyādvayavatpraveśo 'nucchedarūpo 'pyaviśeṣa eva /	satya dvayasya advayavat praveSaH anucCeda rUpaH api aviSezaH eva /
   ekatvamevāstyanayordvayoriti vijñāyate yena vimukta eṣaḥ //	eka tvam eva asti anayoH dvayoH iti vijQAyate yena vimuktaH ezaH //
   girīndramūrdhnaḥ prapatet tu kaścid neccheccyutiṃ sa cyavate tathāpi /	giri indra mUrDnaH prapatet tu kaScid na icCet cyutim sa cyavate taTA api /
   guruprasādādvihitopadeśād necchedvimuktiṃ sa tathāpi muktaḥ //	guru prasAdAt vihita upadeSAt na icCet vimuktim sa taTA api muktaH //
   matvā sattveṣu tattvādhigamakṣamatābhāvamālokya loke	matvA sattvezu tattva aDigama kzamata aBAvam Alokya loke
   uttālābdhitaraṅgabhaṅgavikalāddīpasphuliṅgādiva /	uttAla abDi taraFga BaFga vikalAt dIpa sPuliFgAt iva /
   kiñcit kiñcidupetya saṃcitavatā grantho mayāyaṃ kṛto	kiQcid kiQcid upetya saMcitavatA granTaH mayA ayam kRtaH 
   ye vai saṃvṛtisatyabhītasubhagāsteṣāmalāto bhavet //	ye vE saMvRti satyaBIta suBagAH tezAm alAtaH Bavet //
   atyantaniṣprapañcacaryāmelāvaṇasaṃśayapariccheda ekādaśaḥ //	atyanta nizprapaQca caryAm elAvaNa saMSaya paricCedaH ekAdaSaH //
   samāpto 'yaṃ caryāmelāvaṇapradīpaḥ //	samAptaH ayam caryAm elAvaNa pradIpaH //
   kṛtirīyaṃ mahācārya āryadevapādānām //	kRtirIyam mahA cArya  Arya deva pAdAnAm //
