   śrī siddhārthaḥ kapilanagare bodhisattvaḥ saputrāṃ	SrI sidDArTaH kapila-nagare boDisattvaH sa-putrAm
   devīṃ tyaktvā sakalavibhavaṃ cakravartiśriyaṃ ca |	devIm tyaktvA sakala-viBavam cakravarti-Sriyam ca |
   māsy āṣāḍhe viratamanasā pūrṇimāyāṃ niśīthe	mAsi AzAXe virata-manasA pUrNimAyAm niSITe
   niścakrāma śramaṇapadabhṛn mokṣam anveṣṭukāmaḥ || Yaśo_1 ||	niScakrAma SramaNa-pada-BRt mokzam anvezwu-kAmaH || YaSaH-_1 ||
   atha prabhāte śayanāt samutthitā	aTa praBAte SayanAt samutTitA
   sutena sārdhaṃ mahiṣī yaśodharā |	sutena sArDam mahizI yaSoDarA |
   didṛkṣayā svāmivarasya satvaraṃ	didRkzayA svAmi-varasya sa-tvaram
   gatāvidūre śayanīyamandiram || Yaśo_2 ||	gata-avidUre SayanIya-mandiram || YaSaH-_2 ||
   yathā pure vañcayituṃ sa me patī	yaTA pure vaQcayitum sa me patI
   rahogataḥ kutra cid eva gūḍhavān |	rahaH-gataH kutra cit eva gUXavAn |
   vicintya saudhe 'ntarabāhiraṃ bhṛśaṃ	vicintya sODe antara-bAhiram BRSam
   parīkṣyamāṇāpi dadarśa naiva tam || Yaśo_3 ||	parIkzyamANA-api dadarSa na-eva tam || YaSaH-_3 ||
   dadhāva tasmāt sacivasya mandiraṃ	daDAva tasmAt sacivasya mandiram
   gavākṣam udghāṭya drutaṃ drutaṃ śucā |	gavAkzam udGAwya drutam drutam SucA |
   kapāṭam āhatya dṛḍhaṃ muhur muhur	kapAwam Ahatya dRXam muhur muhur-
   vyarīravac channa bhavan bhavann iti || Yaśo_4 ||	vyarIra-vat Cat-na Bavan Bavan iti || YaSaH-_4 ||
   apekṣya kiṃ cit kvaṇam antarād gṛhe	apekzya kim cit kvaNam antarAt gRhe
   vyatiṣṭhatālpaṃ pratihārasannidhau |	vyatizWata-alpam pratihAra-sanniDO |
   vicārabhaṅgāc chvasatī ca pāṇinā	vicAra-BaFgAt SvasatI ca pANinA
   pratāḍayām āsa kapolayugmakam || Yaśo_5 ||	pratAxayAm Asa kapola-yugmakam || YaSaH-_5 ||
   tato gatā sā nṛpamandurālayaṃ	tatas gatA sA nRpa-manduH-Alayam
   turaṅgamaṃ nātra dadarśa kanthakam |	turaFgamam na-atra dadarSa kanTakam |
   kuto yayau kiṃ rahasā sa vallabho	kutas yayO kim rahasA sa vallaBaH-
   vitarkayantīti babhūva mūrchitā || Yaśo_6 ||	vitarkayanti-iti baBUva mUrCitA || YaSaH-_6 ||
   vicintya yat kiṃ cid itas tataḥ śiraś	vicintya yat kim cit itas tatas SiraS
   cacāla jaghrau ca mukhe sutasya sā |	cacAla jaGrO ca muKe sutasya sA |
   bhujātapatreṇa vilocanadvayān	Buja-AtapatreNa vilocana-dvayAn
   nyavārayat sā sravadaśruśīkaram || Yaśo_7 ||	nyavArayat sA sravat-aSru-SIkaram || YaSaH-_7 ||
   aśaknuvantī nitarāṃ samudgamāṃ	aSaknuvantI nitarAm samudgamAn
   manovyathāṃ soḍhum udagramanyunā |	manaH-vyaTAm soXum udagra-manyunA |
   patipradattaṃ maṇikaṇṭhabhūṣaṇaṃ	pati-pradattam maNi-kaNWa-BUzaNam
   pravālamālām api kuṇḍaladvayam || Yaśo_8 ||	pravAla-mAlAm api kuNxala-dvayam || YaSaH-_8 ||
   lalāṭikāṃ hemamayāṅgulīyakaṃ	lalAwikAm hema-maya-aFgulIyakam
   hiraṇyasūtreṇa nibaddhamekhalām |	hiraNya-sUtreNa nibadDa-meKalAm |
   vimucya śīrṣābharaṇaṃ ca kaṅkaṇe	vimucya SIrza-ABaraNam ca kaFkaNe
   sasarja dhig dhig vadatī sasambhramam || Yaśo_9 ||	sasarja Dik Dik vadatI sa-samBramam || YaSaH-_9 ||
   atītaḍat pādatalena bhūtalaṃ	atItaxat pAda-talena BU-talam
   jajṛmbha ūrdhvaṃ vicakarṣa mūrdhajam |	jajRmBaH UrDvam vicakarza mUrDajam |
   jajalpa vākyaṃ vigatārtham ākulaṃ	jajalpa vAkyam vigata-arTam Akulam
   rurāva bhīteva ruroda gadgadam || Yaśo_10 ||	rurAva BItA-iva ruroda gadgadam || YaSaH-_10 ||
   niveśya bālaṃ śayane punaḥ punaḥ	niveSya bAlam Sayane punar punar-
   samutkṣipantī yugapat karadvayam |	samutkzipantI yugapad kara-dvayam |
   vikampya śīrṣaṃ ca yathā vicetanā	vikampya SIrzam ca yaTA vicetanA
   jughoṣa śaśvāsa papāta vivyathe || Yaśo_11 ||	juGoza SaSvAsa papAta vivyaTe || YaSaH-_11 ||
   nipīḍyamānāpi bubhukṣayāniśaṃ	nipIxyamAnA-api buBukzayA-niSam
   na bhojanaṃ bhoktum iyeṣa kiṃ cana |	na Bojanam Boktum iyeza kim cana |
   tṛṣāturā nodakabindum apy asau	tRzA-AturAH na-udaka-bindum api asO
   papau ca kāye 'py babhūva vepathuḥ || Yaśo_12 ||	papO ca kAye api baBUva vepaTuH || YaSaH-_12 ||
   nihanyate dhīsmṛtiśaktidhīratā	nihanyate DI-smRti-Sakti-DIra-tA
   śarīravarṇaṃ balam indriyeṣv api |	SarIra-varNam balam indriyezu api |
   vinaśyate jīvam anukrameṇa ca	vinaSyate jIvam anukrameNa ca
   durantateyaṃ priyaviprayogatā || Yaśo_13 ||	durantatA-iyam priya-viprayoga-tA || YaSaH-_13 ||
   niṣadya bhūmyāṃ vinatārdhavigrahā	nizadya BUmyAm vinatA-arDa-vigrahA
   śiraś ca pāṇidvayam aṅkamastake |	SiraH ca pANi-dvayam aFka-mastake |
   niveśya kiṃ cit pariṇamya kaṃdharaṃ	niveSya kim cit pariNamya kaMDaram
   mamajja cintājaladhāv apāśraye || Yaśo_14 ||	mamajja cintA-jalaDO apASraye || YaSaH-_14 ||
   yaśodharāyā avamānanakriyā	yaSoDarAyAH avamAnana-kriyA
   asahya siddhārthakumāra ekakaḥ |	asahya sidDArTa-kumAraH ekakaH |
   nivāsam utsṛjya gato nu kānanam	nivAsam utsRjya gataH nu kAnanam
   iti pravādo 'pi bhaved aho mama || Yaśo_15 ||	iti pravAdaH api Bavet aho mama || YaSaH-_15 ||
   yad asti kāryaṃ triṣu mandireṣu tac	yat asti kAryam trizu mandirezu tat-
   cakāra kāryakṣamasevikā yathā |	cakAra kArya-kzama-sevikA yaTA |
   gatau sthitau vā śayane ca vipriyaṃ	gatO sTitO vA Sayane ca vipriyam
   kadā canāhaṃ na cakāra kiṃ cana || Yaśo_16 ||	kadA cana-aham na cakAra kim cana || YaSaH-_16 ||
   vicintayantī sahasāgatāpadaṃ	vicintayantI sahasA-Agata-Apadam
   pragamya devāyatanaṃ priyaṃ prati |	pragamya devAyatanam priyam prati |
   sugandhipuspair api dhūmadīpakair	suganDi-puspEH api DUma-dIpakEH-
   apūpujad devagaṇaṃ sagauravam || Yaśo_17 ||	apUpujat deva-gaNam sa-gOravam || YaSaH-_17 ||
   bhujadvayaṃ mūrdhni niveśya śokinī	Buja-dvayam mUrDni niveSya SokinI
   vilokya devapratimānanaśriyam |	vilokya deva-pratima-Anana-Sriyam |
   praṇamya bhaktyā pariśuddhacetasā	praNamya BaktyA pariSudDa-cetasA
   yayāca devān iti viprayogataḥ || Yaśo_18 ||	yayAca devAn iti viprayogataH || YaSaH-_18 ||
   trilokasargasthitināśahetavaḥ	triloka-sarga-sTiti-nASa-hetavaH
   caturmukhaśrīpaticandraśekharāḥ |	caturmuKa-SrIpati-candra-SeKarAH |
   mahānubhāvā jagadīśvarāḥ surāḥ	mahA-anuBAvAH jagat-ISvarAH surAH
   suduḥkhitāyai śaraṇaṃ bhavantu me || Yaśo_19 ||	su-duHKitAyE SaraNam Bavantu me || YaSaH-_19 ||
   vidhāya yācñām iti devahastayor	viDAya yAcQAm iti deva-hastayoH-
   upāyanīkṛtya babandha kārṣikau |	upAya-nIkRtya babanDa kArzikO |
   upāharan miṣṭanavāmbupāyasaṃ	upAharat mizwa-nava-ambu-pAyasam
   sitāṃśukaṃ svarṇamayīṃ ca putrikām || Yaśo_20 ||	sita-aMSukam svarNa-mayIm ca putrikAm || YaSaH-_20 ||
   pramodam āpādayituṃ sureśvarāṃś	pramodam ApAdayitum sureSvara-an=-
   cakāra ghaṇṭāninadaṃ ca bhūsurān |	cakAra GaNwA-ninadam ca BUsurAn |
   ajījapad devagirā ca saṃstavān	ajIjapat deva-girA ca saMstavAn
   nanāma bhūmāv asakṛt nipatya sā || Yaśo_21 ||	nanAma BUmO asakRt nipatya sA || YaSaH-_21 ||
   pure vane saṃvasathe 'pi vallabho	pure vane saMvasaTe api vallaBaH-
   vased dhi kasminn iti divyācakṣuṣā |	vaset Di kasmin iti divya-AcakzuzA |
   vilokya gehaṃ vinivartayantu taṃ	vilokya geham vinivartayantu tam
   divaukasaḥ prārthayataiva sā punaḥ || Yaśo_22 ||	divOkasaH prArTayatA-eva sA punar || YaSaH-_22 ||
   nirīkṣya jihmānimiṣeṇa cakṣuṣā	nirIkzya jihmA-nimizeNa cakzuzA
   nihatya gāḍhaṃ caraṇaṃ bhuvas tale |	nihatya gAXam caraNam BuvaH tale |
   muhur muhur daṃśitakomalādharā	muhur muhur daMSita-komalA-DarA
   prakarṣam utkṣipya vikampya tarjanīm || Yaśo_23 ||	prakarzam utkzipya vikampya tarjanIm || YaSaH-_23 ||
   are-tvayāryasya gṛhābhiniṣkramaḥ	are-tvayA-Aryasya gRha-aBinizkramaH
   śruto na dṛṣṭaḥ vada kiṃ nirākulam |	SrutaH na dRzwaH vada kim nirAkulam |
   iti pratīhārabhaṭaṃ ruṣoccakai	iti pratIhAra-Bawam ruzA-uccakE
   raveṇa papraccha sabāṣpalocanā || Yaśo_24 ||	raveNa papracCa sa-bAzpa-locanA || YaSaH-_24 ||
   bhavān sa ārye nṛpavaṃśaśekharo	BavAn saH Arye nRpa-vaMSa-SeKaraH-
   mayā na dṛṣṭaḥ pratihāram āgataḥ |	mayA na dRzwaH pratihAram AgataH |
   varāṅganābhiḥ saha kelikānane	vara-aFganABiH saha kelikA-Anane
   gate niśīthe 'ramateti me śrutam || Yaśo_25 ||	gate niSITe aramata-iti me Srutam || YaSaH-_25 ||
   avītarāgo nanu rājanandano	avIta-rAgaH nanu rAja-nandanaH-
   vavāñcha tasmān nanu nūtanapriyām |	vavAn-Ca tasmAt nanu nUtana-priyAm |
   mithaḥ sa kāṃ cit pariṇīya nāṭikāṃ	miTas sa kAm cit pariNIya nAwikAm
   bahir gato 'ddheti vitarkayāmy aham || Yaśo_26 ||	bahis gataH adDA-iti vitarkayAmi aham || YaSaH-_26 ||
   purā hi mandhātvabhidho mahāyaśāḥ	purA hi manDAtu-aBiDaH mahA-yaSAH
   sa sārvabhaumo 'pi surāṅganāgaṇe |	sa sArvaBOmaH api sura-aFganA-gaNe |
   kṛtānurāgo parivarjya mānuṣīṃ	kRta-anurAgaH parivarjya mAnuzIm
   śriyaṃ prapede nu divaukasāṃ puram || Yaśo_27 ||	Sriyam prapede nu divOkasAm puram || YaSaH-_27 ||
   mano'bhirāmaṃ surasundarīgaṇaṃ	manaH-aBirAmam sura-sundarI-gaNam
   vihāya vindhyāvanatāpasāśrame |	vihAya vinDyAvana-tApasa-ASrame |
   agastipatnīṃ parirabhya tāpasīṃ	agasti-patnIm pariraBya tApasIm
   lalāsa rantuṃ niśi pākaśāsanaḥ || Yaśo_28 ||	lalAsa rantum niSi pAkaSAsanaH || YaSaH-_28 ||
   pratītalaṅkāvijite 'grabhūpatir	pratIta-laFkA-vijite agra-BUpatiH-
   daśānano daṇḍakakānanaṃ gataḥ |	daSAnanaH daNxaka-kAnanam gataH |
   vigṛhya sītāṃ janakātmajām api	vigRhya sItAm janakAtmajAm api
   nijapriyāvad vyadadhāt tadātmasāt || Yaśo_29 ||	nija-priyA-vat vyadaDAt tad-AtmasAt || YaSaH-_29 ||
   maheśvaraś cāpi purā tapaś carann	maheSvaraH ca-api purA tapaH caran=-
   umāmahiṣyā saha kalikānane |	umA-mahizyA saha kali-kA-Anane |
   apāsya sātatyasamādhibhāvanaṃ	apAsya sAtatya-samADi-BAvanam
   vyarīramac cājanayat sutau nanu || Yaśo_30 ||	vyarIramat ca-ajanayat sutO nanu || YaSaH-_30 ||
   śucākulāṃ sāntvayituṃ vadhūttamām	SucA-AkulAm sAntvayitum vaDUttamAm
   iti pratīhāra uraḥsthale 'ñjalim |	iti pratIhAraH uraH-sTale aQjalim |
   vidhāya valgudhvaninānukampayā	viDAya valgu-DvaninA-anukampayA
   natena mūrdhnā vacasā vyajijñapat || Yaśo_31 ||	natena mUrDnA vacasA vyajijQapat || YaSaH-_31 ||
   are-tvam etarhi bhavantam uttamaṃ	are-tvam etarhi Bavantam uttamam
   gṛhe bahir vopavane 'pi kutra cit |	gRhe bahis vA-upavane api kutra cit |
   aharmukhe kiṃ niśi vā dadarśitha	aharmuKe kim niSi vA dadarSiTa
   vyapṛcchad itthaṃ nijasevikāṃ ruṣā || Yaśo_32 ||	vyapRcCat itTam nija-sevikAm ruzA || YaSaH-_32 ||
   nidhāya vāmetarajānumaṇḍalaṃ	niDAya vAma-itara-jAnu-maNxalam
   kṣitau bhujau cāpi lalāṭamastake |	kzitO BujO ca-api lalAwa-mastake |
   natārdhakāyaṃ nijagāda sevikā	nata-arDa-kAyam nijagAda sevikA
   śrutaṃ ca dṛṣṭaṃ na na vedmi kiṃ cana || Yaśo_33 ||	Srutam ca dRzwam na na vedmi kim cana || YaSaH-_33 ||
   ataḥ-paraṃ harmyam upeyuṣī satī	atas---param harmyam upeyuzI satI
   pramārjya nisyandajalaṃ vilocane |	pramArjya nisyanda-jalam vilocane |
   are-kim āryo 'tra samāgato na vā	are-kim AryaH atra samAgataH na vA
   vyapṛcchad antaḥpurapālapaṇḍakam || Yaśo_34 ||	vyapRcCat antaHpurapAla-paNxakam || YaSaH-_34 ||
   praśasyarūpeṇa girā ca valgunā	praSasya-rUpeNa girA ca valgunA
   śriyā 'pi dhṛtyā tava kakṣam āgatāḥ |	SriyA api DRtyA tava kakzam AgatAH |
   mahottame sarvajanena mānitā	mahA-uttame sarva-janena mAnitA
   bhavanti tasya tritayāḥ priyāṅganāḥ || Yaśo_35 ||	Bavanti tasya tritayAH priya-aFganAH || YaSaH-_35 ||
   mano'bhirāmā bhavatī ca bhāratī	manaH-aBirAmA BavatI ca BAratI
   tathaiva lakṣmīr iti tāḥ priyāṅganāḥ |	taTA-eva lakzmIH iti tAH priya-aFganAH |
   sadaiva tābhī ramate kumārakaḥ	sadA-eva tABiH ramate kumArakaH
   kadā cid anyatra mano 'sya no rajet || Yaśo_36 ||	kadA cit anyatra manaH asya naH rajet || YaSaH-_36 ||
   jugupsite satpuruṣair manasvibhiḥ	jugupsite sat-puruzEH manasviBiH
   sadoṣakāme vimukho nu te patiḥ |	sa-doza-kAme vimuKaH nu te patiH |
   tato 'sya śuddhāntagatiḥ kadā cana	tatas asya SudDAnta-gatiH kadA cana
   śrutā na dṛṣṭā na divā vā niśi || Yaśo_37 ||	SrutAH na dRzwAH na divA vA niSi || YaSaH-_37 ||
   tapodhanānāṃ samatām upeyivān	tapoDanAnAm sama-tAm upeyivAn
   ratiṃ na kuryāt sa bhavatraye kva cit |	ratim na kuryAt sa Bava-traye kva cit |
   amedhyagehena same 'varodhane	ameDya-gehena same avaroDane
   kathaṃ vidhatte ratim eṣa te patiḥ || Yaśo_38 ||	kaTam viDatte ratim eza te patiH || YaSaH-_38 ||
   asādhyarogāyatane sukhetare	asADya-roga-Ayatane suKa-itare
   bubhukṣayā nityanipīḍitodare |	buBukzayA nitya-nipIxita-udare |
   atarpaṇīye vividhānnapānakaiḥ	atarpaNIye viviDa-anna-pAnakEH
   spṛhāṃ na dehe prakaroti paṇḍitaḥ || Yaśo_39 ||	spRhAm na dehe prakaroti paNxitaH || YaSaH-_39 ||
   vikīrṇagharmodakavipruṣi tvaci	vikIrNa-Garma-udaka-vipruzi tvaci
   vicitravarṇaṃ śamalena saṃskṛte |	vicitra-varNam Samalena saMskRte |
   śarīra ālokya jano vinaśyate	SarIraH Alokya janaH vinaSyate
   pataṅgavad dīpaśikhojjvalaprabhām || Yaśo_40 ||	pataFga-vat dIpa-SiKA-ujjvala-praBAm || YaSaH-_40 ||
   tato nṛpāntaḥpurapālakodite	tatas nRpa-antaHpurapAla-ka-udite
   kṛtāvadhānā vacane yaśodharā |	kRta-avaDAnAH vacane yaSoDarA |
   divaukasāṃ nandanakānanopamaṃ	divOkasAm nandana-kAnana-upamam
   jagāma rājopavanaṃ calātmanā || Yaśo_41 ||	jagAma rAja-upavanam cala-AtmanA || YaSaH-_41 ||
   athābhirāmopavanasya rakṣakaḥ	aTa-aBirAma-upavanasya rakzakaH
   puraḥ pragamyorasi baddhapāṇinā |	puras pragamya-urasi badDa-pANinA |
   kimartham ārye 'tra samāgatis tava	kimarTam Arye atra samAgatiH tava
   bhavāmi jijñāsur iti nyavedayat || Yaśo_42 ||	BavAmi jijQAsuH iti nyavedayat || YaSaH-_42 ||
   sakhe mamāryo rahasāruṇodaye	saKe mama-AryaH rahasA-aruNa-udaye
   samāgato vātra na kiṃ samāgataḥ |	samAgataH vA-atra na kim samAgataH |
   kim atra dṛṣṭaḥ sa na vā śrutas tvayā	kim atra dRzwaH sa na vA SrutaH tvayA
   vicintya samyag vada māṃ yathātatham || Yaśo_43 ||	vicintya samyak vada mAm yaTAtaTam || YaSaH-_43 ||
   gataspṛhaḥ pañcasu kāmavastuṣu	gata-spRhaH paQcasu kAma-vastuzu
   sa āryaputro vijitendriyo bhavet |	saH Arya-putraH vijita-indriyaH Bavet |
   tato 'bhirāmopavanaṃ samāgamo	tatas aBirAma-upavanam samAgamaH-
   na dṛṣṭa ārye na hi vā śruto mayā || Yaśo_44 ||	na dRzwaH Arye na hi vA SrutaH mayA || YaSaH-_44 ||
   vidhitsamāno 'bhyudayaṃ jagattraye	viDitsamAnaH aByudayam jagattraye
   divaukasānām adhigamya yācanam |	divOkasAnAm aDigamya yAcanam |
   divo 'vatīrṇo nanu puṇyatejasā	divaH avatIrNaH nanu puNya-tejasA
   manuṣyajanmany ajaniṣṭa sa prabhuḥ || Yaśo_45 ||	manuzya-janmani ajanizwa sa praBuH || YaSaH-_45 ||
   mahāmahe saty asitarṣir īyivān	mahAmahe sati asita-RziH IyivAn
   divaṃ kim ity asya vimṛśya kāraṇam |	divam kim iti asya vimRSya kAraNam |
   svamitraśuddhodanabhūpateḥ suto	sva-mitra-SudDodana-BUpateH sutaH-
   'janīti harṣāt tam avekṣituṃ yayau || Yaśo_46 ||	ajanI-iti harzAt tam avekzitum yayO || YaSaH-_46 ||
   tato 'sitarṣir nṛpasaudham āgataḥ	tatas asita-RziH nRpa-sODam AgataH
   kumārakaṃ vīkṣya sapuṇyasampadam |	kumArakam vIkzya sa-puNya-sampadam |
   atīndriyajñānamayena cakṣuṣā	atIndriya-jQAna-mayena cakzuzA
   parīkṣamāṇo 'sya śarīralakṣaṇam || Yaśo_47 ||	parIkzamANaH asya SarIra-lakzaNam || YaSaH-_47 ||
   jagāda vākyaṃ śiśur eṣa puṇyavān	jagAda vAkyam SiSuH eza puNyavAn
   bhaved dhi buddho hatamārabandhanaḥ |	Bavet Di budDaH hata-mAra-banDanaH |
   pratārayet sarvanarāmarāsurān	pratArayet sarva-nara-amara-asurAn
   apārasaṃsāramahārṇavād iti || Yaśo_48 ||	apAra-saMsAra-mahA-arNavAt iti || YaSaH-_48 ||
   dvijeṣu pañcasv atha dehalakṣaṇaṃ	dvijezu paQcasu aTa deha-lakzaNam
   parīkṣya kauṇḍaṇyabudho 'bravīd iti |	parIkzya kONxaNI-abuDaH abravIt iti |
   vinaśya tṛṣṇādimalāny ayaṃ śiśur	vinaSya tRzNA-Adi-malAni ayam SiSuH-
   anuttaraṃ buddhapadaṃ gamiṣyati || Yaśo_49 ||	anuttaram budDa-padam gamizyati || YaSaH-_49 ||
   tadā prasūtakṣaṇa eva lumbinī-	tadA prasUta-kzaNaH eva lumbinI-
   vane sa saptāmbujamūrdhny abhivrajan |	vane sa sapta-ambuja-mUrDni aBivrajan |
   abhītanādaṃ nyanadaj jagattraye	aBIta-nAdam nyanadat jagattraye
   bhaveyam agras tv iti siṃhapotavat || Yaśo_50 ||	Baveyam agraH tu iti siMhapota-vat || YaSaH-_50 ||
   bhramaddvirephaśrutiramyanisvanaḥ	Bramat-dvirePa-Sruti-ramya-nisvanaH
   sugandhinaḥ puṣpaparāgarāśinā |	suganDinaH puzpa-parAgara-ASinA |
   taraṃgiṇīśīkaramiśramāruto	taraMgiNI-SIkara-miSra-mArutaH-
   vavau samantād vipine śanaiḥ tadā || Yaśo_51 ||	vavO samantAt vipine SanEs tadA || YaSaH-_51 ||
   mahātmanas tasya parārdhyajanmani	mahAtmanaH tasya parArDya-janmani
   vasuṃdharāyā nidhayaḥ samudgatāḥ |	vasuMDarAyAH niDayaH samudgatAH |
   dharāṅganā tarhy atimātramoditā	DarA-aFganA tarhi atimAtra-moditA
   savismayāṃ siddhim adarśayad bhuvi || Yaśo_52 ||	sa-vismayAm sidDim adarSayat Buvi || YaSaH-_52 ||
   tataḥ paraṃ lumbinikānanād gṛhaṃ	tatas param lumbi-nikA-AnanAt gRham
   vicitrajāmbūnadabimbasaṃnibham |	vicitra-jAmbUnada-bimba-saMniBam |
   kumārakaṃ tau pitarau savatsalau	kumArakam tO pitarO sa-vatsalO
   sabandhuvargaṃ parivārya ninyatuḥ || Yaśo_53 ||	sa-banDu-vargam parivArya ninyatuH || YaSaH-_53 ||
   gurupradiṣṭaṃ vidhivad gurupriyaḥ	guru-pradizwam viDivat guru-priyaH
   samastavidyāsamayaṃ ca darśanam |	samasta-vidyA-samayam ca darSanam |
   bhave bhave saṃcitapuṇyatejasā	Bave Bave saMcita-puNya-tejasA
   samadhyagīṣṭāciram eṣa buddhimā || Yaśo_54 ||	samaDya-gIzwa-aciram eza budDimAH || YaSaH-_54 ||
   śrutena dhṛtyā navayauvanaśriyam	Srutena DRtyA nava-yOvana-Sriyam
   upeyuṣo 'syāryasutasya janmanaḥ |	upeyuzaH asi-a-Arya-sutasya janmanaH |
   saha tvayā ṣoḍaśame hi hāyane	saha tvayA zoxaSame hi hAyane
   vivāhadīkṣāṃ vidhivac cakāra nu || Yaśo_55 ||	vivAha-dIkzAm viDivat cakAra nu || YaSaH-_55 ||
