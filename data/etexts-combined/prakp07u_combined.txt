   oṃ	om
   śrīmatprabhākaragurutantradhurandhareṇa	SrImat-praBA-kara-guru-tantra-DuranDareNa
   mahāmahopādhyāya-śālikanāthamiśreṇa praṇītā prakaraṇapañcikā	mahA-mahA-upADyAya--SAlika-nATa-miSreNa praNItA prakaraNa-paQcikA
   nyāyasiddhyākhyayā vyākhyayā viṣamasthalaṭipparāyā	nyAya-sidDi-AKyayA vyAKyayA vizama-sTalawipparAyA
   ca samalaṅkṛtā	ca samalaFkRtA
   677 vimalāñjanaṃ nāma	677 vimalAQjanam nAma
   saptamaṃ prakaraṇam /	saptamam prakaraNam /
   prakaraṇārthapratijñā /	prakaraNa-arTa-pratijQA /
   678apauruṣeye sambandhe siddhe śabdārthayordvayoḥ /	678a-pOruzeye sambanDe sidDe Sabda-arTayoH-dvayoH /
   prāmāṇyaṃ vedavākyānāmiti sa pratipādyate // 1 //	prAmANyam veda-vAkyAnAm-iti sa pratipAdyate // 1 //
   iti /	iti /
   yadi pauruṣeya eva śabdānāmarthaissaha sambandho bhavet, tadā	yadi pOruzeyaH eva SabdAnAm-arTEH-saha sambanDaH Bavet, tadA
   pramāṇāntaragocareṣvevār'theṣu puruṣāṇāṃ saṅketakaraṇaśakteḥ,	pramANa-antara-gocarezu-evAr-aTezu puruzANAm saFketakaraNa-SakteH,
   679apūrvakāryātmani ca vedārthe 680pramāṇāntarāṇāmavakāśābhāvena tatra	679a-pUrva-kArya-Atmani ca veda-arTe 680pramANa-antarANAm-avakASa-aBAvena tatra
   saṅketābhāvāt, asaṅketite 681cāvācakatvābhyupagamāt682 durlabhameva	saFketa-aBAvAt, asaFketite 681cAvAcaka-tva-aByupaga-mAt682 durlaBam-eva
   vedavākyānāṃ prāmāṇyamāpadyate683 iti,	veda-vAkyAnAm prAmANyam-Apadyate683 iti,
   arthavānevāyamapauruṣeyaśabdārthasambandhapratipādanayatnaḥ /	arTavAn-eva-ayam-apOruzeya-Sabda-arTa-sambanDa-pratipAdana-yatnaH /
   vaiśaṣikamatena pūrvaḥ pakṣaḥ /	vESazika-matena pUrvaH pakzaH /
   684tatra śabdārthasambandhaṃ poruṣeyaṃ pracakṣate /	684tatra Sabda-arTa-sambanDam poruzeyam pracakzate /
   jagadīśvaranirmāṇāṃ vadanto vedavādinaḥ // 2 //	jagat-ISvara-nirmANAm vadantaH veda-vAdinaH // 2 //
   iti /	iti /
   anādau hi vṛddhavyavahāraparamparāyāṃ satyāṃ 685vṛddhavyavahārasiddho	anAdO hi vRdDa-vyavahAra-paramparAyAm satyAm 685vRdDa-vyavahAra-sidDaH-
   vācyavācakabhāvaśśabdārthayorapauruṣeyaḥ prasidhyet /	vAcya-vAcaka-BAvaH-Sabda-arTayoH-apOruzeyaH prasiDyet /
   tathāhi---vṛddhānāṃ svārthena 686vyavaharamāṇānāṃ vākyamupaśṛṇvanto	taTA-hi----vRdDAnAm sva-arTena 686-vyavaharamANAnAm vAkyam-upaSRNvantaH-
   bālāśśabdaśravaṇasamanantarabhāvinā ceṣṭāviśeṣeṇaviśiṣṭārthaviṣayāṃ	bAlAH-Sabda-SravaNa-samanantara-BAvinA cezwA-viSezeNa-viSizwa-arTa-vizayAm
   687manīṣāmākalayanto688vācakatāṃ śabdasyādhyavasyanti, te 'pi vṛddhā yadā	687manIzAm-AkalayantaH-688vAcaka-tAm Sabdasya-aDyavasyanti, te api vRdDA yadA
   bālā āsan, tadā te 'pyanayaiva diśā vyutpadyante sma /	bAlAH Asan, tadA te api-anayA-eva diSAH vyutpadyante sma /
   yebhyaśca vṛddhebhyaste vyutpattimalabhanta, te 'pyanayaiva diśā	yeByaH-ca vRdDeByaH-te vyutpattim-alaBanta, te api-anayA-eva diSA
   vyutpattimalabhanta, te 'pyanyebhyo vṛddhebhya iti, vināpi saṅketayitāraṃ	vyutpattim-alaBanta, te api-anyeByaH vRdDeByaH iti, vinA-api saFketayitAram
   puruṣam, upapadyata eva	puruzam, upapadyate eva
   śabdārthayoranādivṛ689ddhavyavahārasiddhassambandhaḥ690 /	Sabda-arTayoH-anAdi-vR689dDa-vyavahAra-sidDa-ssambanDaH690 /
   vṛddhavyavahārasyānāditvākṣepaḥ /	vRdDa-vyavahArasya-anAdi-tvAkzepaH /
   no khalvanāditaiva 691vṛddhavyavahāraparamparāyā upapattimatī /	no Kalu-anAditA-eva 691vRdDa-vyavahAra-paramparAyAH upapattimatI /
   tathā hi--- vidāṅkurvantu bhavantastanubhuvanādikaṃ sarvaṃ	taTA hi-- vidAFkurvantu BavantaH-tanu-Buvana-Adikam sarvam
   sāvayavamavasīyate /	sa-avayavam-avasIyate /
   yacca nāma sāvayavaṃ, tadavayavavyatiṣaṅgasamāsāditātmalābham692 /	yat-ca nAma sAvayavaM, tad-avayava-vyatizaFga-samAsAdita-AtmalABam692 /
   paśyāmo vayaṃ tantuvyatiṣaṅgasamāsāditātmalābhaṃ paṭam, kaṭañca	paSyAmaH vayam tantu-vyatizaFga-samAsAdita-Atma-lABam pawam, kawaQca
   vīṇāsaṃyogasampāditasattākaṃ sāvayavam /	vINA-saMyoga-sampAdita-sattAkam sa-avayavam /
   eṣā dik antyāvayavibhyo 'vatarantī ādvyaṇukamavatiṣṭhate /	ezA diS antya-avayaviByaH avatarantI AdvyaNukam-avatizWate /
   paramāṇvośca parasparasaṃyogo niyato 'nyatarakarmajaḥ, ubhayakarmajo	paramANvoH-ca paraspara-saMyogaH niyataH anyatara-karma-jaH, uBaya-karma-jaH-
   vābhyupagamanīyaḥ /	vA-aByupagamanIyaH /
   karma ca paramāṇuṣvadṛṣṭavatkṣetrajñasaṃyogāt pratijñāyate /	karma ca paramANuzu-adRzwa-vat-kzetrajQa-saMyogAt pratijQAyate /
   taduktaṃ"aṇumanasoścā'dyaṃ karmetyadṛṣṭakāritam" vai. da. a. 5. ā. 2. sū.	tad-uktaM"aNu-manasoH-cA-adyam karma-iti-adRzwa-kAritam" vE. da. a. 5. A. 2. sU.
   13 iti /	13 iti /
   anyasya kāraṇasyābhāvāt /	anyasya kAraNasya-aBAvAt /
   na cādṛṣṭamalabdhasvavṛtti kāryāya paryāptam, acetanatvāt vāsīvat /	na ca-adRzwam-alabDa-sva-vRtti kAryAya paryAptam, acetana-tvAt vAsIvat /
   na ca cetanānadhiṣṭhitamacetanaṃ vṛttimupalabhate /	na ca cetanA-anaDizWitam-acetanam vRttim-upalaBate /
   na khalvanadhiṣṭhitā vāsī vardhakinā vardhanāya pravartate /	na Kalu-anaDizWitA vAsI varDakinA varDanAya pravartate /
   tadevamadṛṣṭaṃ kṣetrāsamavāyi cetanādhiṣṭhitaṃ kāryāya 694paryāptamiti	tat-evam-adRzwam kzetrAsamavAyi cetanA-aDizWitam kAryAya 694paryAptam-iti
   darśanabalenāvaśyamabhyupagamanīyama695 /	darSana-balena-avaSyam-aByupagamanIyam-a695 /
   na cedamiha cintanīyam---ya eva kṣetrajñāḥ, ta eva	na ca-idam-iha cintanIyam----yaH eva kzetrajQAH, te eva
   teṣāmadṛṣṭānāmadhiṣṭhātāro696 bhaveyuriti, teṣāmajñatvāt /	tezAm-adRzwAnAm-aDizWA-tAraH-696 BaveyuH-iti, tezAm-ajQa-tvAt /
   na hi te svasamavāyinī api dharmādharmalakṣaṇe 'dṛṣṭe svarūpataḥ, kāryato	na hi te sva-samavAyinI api Darma-aDarma-lakzaNe adRzwe sva-rUpataH, kAryataH-
   vā veditumīśate /	vA veditum-ISate /
   ya eva ca yat svarūpataḥ, kāryato vā veditumīṣṭe, sa eva tasyādhiṣṭhātā /	yaH eva ca yat sva-rUpataH, kAryataH vA veditum-Izwe, saH eva tasya-aDizWAtA /
   yathā---takṣā vāsyāḥ /	yaTA---takzAH vA-asyAH /
   tasmādanyaḥ	tasmAt-anyaH
   kṣetrajñebhyassakalakṣetrajñasamavāyidharmādharmalakṣaṇādṛṣṭasākṣātkaraṇagocarācintanīyaśaktivibhavaḥ	kzetrajQeByassakala-kzetrajQa-samavAyi-Darma-aDarma-lakzaNa-adRzwa-sAkzAt-karaNa-gocara-acintanIya-Sakti-viBavaH
   ko 'pi cetanātiśayo 'dhiṣṭhātā 697nityapratiṣṭhitassvatantro	kaH api cetanA-atiSayaH aDizWAtA 697nitya-pratizWitassvatantraH-
   'bhyupagantavyaḥ /	aByupagantavyaH /
   na cedaṃ vācyaṃ kena pramāṇena tasya kṣetrajñeṣvasambhāvinī	na ca-idam vAcyam kena pramANena tasya kzetrajQezu-asamBAvinI
   dharmādharmasākṣātkaraṇaśaktiravagamyata iti /	Darma-aDarma-sAkzAt-karaNa-SaktiH-avagamyate iti /
   yata eva pramāṇāt tasya sadbhāvo 'vagamyate, tata eva tasya	yatas eva pramANAt tasya sadBAvaH avagamyate, tatas eva tasya
   jñānaśaktirapyavagamyata iti, antarbhāvitajñānaśaktirevāsau	jQAna-SaktiH-api-avagamyate iti, antar-BAvita-jQAna-SaktiH-eva-asO
   sāmānyatodṛṣṭānumānasya gocaraḥ /	sAmAnyatodRzwa-anumAnasya gocaraH /
   ata eva kathamasāvadhiṣṭhāsyatītyasyāpi paryanuyogasyānavakāśaḥ /	atas eva kaTam-asO=-aDizWAsyati-iti-asya-api paryanuyogasya-anavakASaH /
   kiṃ tasyādhiṣṭhāne prayojanamiti yo 'yamapi paryanuyogaḥ, sa	kim tasya-aDizWAne prayojanam-iti yaH ayam-api paryanuyogaH, sa
   cetanātiśayānumānāṅgīkaraṇena parākṛtaḥ /	cetanA-atiSaya-anumAna-aFgIkaraNena parAkRtaH /
   kṣetrajño hi cetanassvaprayojanamuddiśya pravartate /	kzetrajQaH hi cetana-ssva-prayojanam-uddiSya pravartate /
   sa ca kṣetrajñavilakṣaṇo 'napekṣitaprayojana eva svatantraḥ pravartate /	sa ca kzetrajQa-vilakzaNaH anapekzita-prayojanaH eva svatantraH pravartate /
   ata eva svātantryāt 698kadācit tasya pravṛttirupapattimatī /	atas eva svAtantryAt 698kadAcid tasya pravRttiH-upapattimatI /
   svātantryamapi tasya sattānumānasamadhigamyameveti, na	svAtantryam-api tasya satta-anu-mAnasam-aDigamyam-eva-iti, na
   699pṛthakpramāṇasavyapekṣam /	699pRTak-pramANa-savyapekzam /
   atassiddhaṃ tatprabhavasya tanubhuvanāderādimattvamutpattimattvañca,	atassidDam tad-praBavasya tanu-Buvana-AdeH-Adimat-tvam-utpattimat-tvaQca,
   tathā'dimattayā vināśitvam /	taTA-adimattayA vinASi-tvam /
   kṛtakā hi bhāvā dhruvabhāvivināśāḥ, tathā dṛṣṭacarā ghaṭādaya iti,	kRtakAH hi BAvAH Druva-BAvi-vinASAH, taTA dRzwa-carA Gawa-AdayaH iti,
   nānāditvaṃ vṛddhavyavahāraparamparāyāḥ /	nAnA-Adi-tvam vRdDa-vyavahAra-paramparAyAH /
   tena 700puruṣasaṅketādeva 701śabdasyār'thapratipattihetutvamāstheyam /	tena 700puruza-saFketAt-eva 701-SabdasyAraTa-pratipatti-hetu-tvam-AsTeyam /
   saṅketanibandhanaṃ vācakatvamitiśaṅkā /	saFketa-nibanDanam vAcaka-tvam-itiSaFkA /
   api ca 702devadattādipadeṣvavivādā tāvatpuruṣasaṅketanibandhanā vācakatā /	api ca 702devadatta-Adi-padezu-avivAdA tAvat-puruza-saFketa-nibanDanA vAcaka-tA /
   taddarśanādgavādiśabdanāmapi tathāvidhatmevānumātumucitam /	tad-darSanAt-gava-Adi-SabdanAm-api taTAviDatmA-iva-anumAtum-ucitam /
   ayameva hi sāmānyatodṛṣṭasya viṣayo---yadanyatra dṛṣṭam, anyatrānumīyate /	ayam-eva hi sAmAnyatodRzwasya vizayaH----yat-anyatra dRzwam, anyatra-anumIyate /
   ayameva hi sāmānyatodṛṣṭasya viṣayo---yadanyatra dṛṣṭam, anyatrānumīyate /	ayam-eva hi sAmAnyatodRzwasya vizayaH----yat-anyatra dRzwam, anyatra-anumIyate /
   devadattādipadeṣu svābhāvikaṃ svārthabodhakatbamityapi na samīcīnam,	devadatta-Adi-padezu svABAvikam sva-arTa-boDakatbam-iti-api na samIcInam,
   pramāṇābhāvāt, 703puruṣasaṅketānapekṣatvaprasaṅgācca /	pramANa-aBAva-at, 703puruza-saFketa-anapekza-tva-prasaFgAt-ca /
   na ca niyame saṅketasya vyāpāraḥ,	na ca niyame saFketasya vyApAraH,
   prāksaṅketādaniyatārthapratyayodayaprasaṅgāt /	prAc-saFketAt-aniyata-arTa-pratyaya-udaya-prasaFgAt /
   kleśamātraphalamidamucyate---gavādiṣvapiniyatārthapratipattiḥ	kleSa-mAtra-Palam-idam-ucyate---gavAdizu-apiniyata-arTa-pratipattiH
   puruṣasaṅketāyattaiva, svābhāvikī tu	puruza-saFketAyat-tA-eva, svABAvikI tu
   704svārthapratipādanaśaktirupayoginyeva viśiṣṭārthapratipattāvityalamamunā	704sva-arTa-pratipAdana-SaktiH-upayogini-eva viSizwa-arTa-pratipattO=-iti-alam-amunA
   pratipannārthavighātinā vādenātinirbandhena /	pratipanna-arTa-viGAtinA vAdena-ati-nirbanDena /
   kiñca yathoditapramāṇabalasiddhe bhagavati sakalajagannirmāṇaikapravīṇe	kiQca yaTA-udita-pramANa-bala-sidDe Bagavati sakala-jagat-nirmANa-eka-pravINe
   dharmādharmayossākṣātkartari705 tatkartṛkatvenāpi706 sidhyati	Darma-aDarma-yossAkzAt-kartari-705 tad-kartRka-tvena-api706 siDyati
   vedānāmapūrver'the prāmāṇyamiti, mīmāṃsakānāṃ vidveṣamātranibandhano 'yaṃ	vedAnAm-apUrver-aTe prAmANyam-iti, mImAMsakAnAm vidveza-mAtra-nibanDanaH ayam
   pauruṣeyatvapakṣapratikṣepaḥ, mantrārthavādānāñca bhūyasāmamumarthamajjasā	pOruzeya-tva-pakza-pratikzepaH, mantra-arTavAda-anAQca BUyasAm-amum-arTa-majjasA
   vadatāmanyathā varṇanamiti /	vadatAm-anyaTA varNanam-iti /
   siddhāntaḥ /	sidDAntaH /
   707autpattikastu sambandhaśśabdasyār'thena 708sammataḥ /	707OtpattikaH-tu sambanDaH-Sabdasya-Ar-aTena 708-sammataH /
   vṛddhasaṃvyavahārasya pravāhānāditā yataḥ // 3 //	vRdDa-saMvyavahArasya pravAha-anAditAH yatas // 3 //
   iti //	iti //
   vedārthavidāmagragaṇyasya	veda-arTa-vidAm-agra-gaNyasya
   bhagavatassakalanayanidherjaiminerapauruṣeyaśśabdasyār'thena sambandho	Bagavata-ssakala-naya-niDeH-jEmineH-apOruzeyaH-Sabdasya-Ar-aTena sambanDaH-
   'bhimataḥ /	aBimataH /
   sa hi mene---yadyapi 709devadattādiśabdānāṃ puruṣasaṅketanibandhanaṃ	sa hi mene---yadi-api 709devadatta-Adi-SabdAnAm puruza-saFketa-nibanDanam
   vācakatvam, tathāpi gavādipadeṣvanumānaṃ na śakyate kartum /	vAcaka-tvam, taTA-api gavA-Adi-padezu-anumAnam na Sakyate kartum /
   arthapratipattilakṣaṇasya kāryasyānyathāpyupapatteranaikāntikatvāditi /	arTa-pratipatti-lakzaNasya kAryasya-anyaTA-api-upapatteH-anEkAntika-tvAt-iti /
   vṛddhavyavahāranibandhanāddhi svārthe vācakatvaśaktijñānādapi bālānāṃ	vRdDa-vyavahAra-nibanDanAt-hi sva-arTe vAcakatva-Sakti-jQAnAt-api bAlAnAm
   śabdārthapratipattirdṛśyate /	Sabda-arTa-pratipattiH-dRSyate /
   tenaikāntatassaṅketa eva kalpayituṃ na śakyate /	tena-ekAntatassaFketaH eva kalpayitum na Sakyate /
   api ca śaktijñānamātranibandhanā 710gavādiśabdānāmarthapratipattiriti	api ca Sakti-jQAna-mAtra-nibanDanA 710gavAdi-SabdAnAm-arTa-pratipattiH-iti
   pratyakṣamevaitat /	pratyakzam-eva-etat /
   na ca pratyakṣe sati kāraṇe kāraṇāntaramanumātuṃ śakyate /	na ca pratyakze sati kAraNe kAraNa-antaram-anumAtum Sakyate /
   devadattādipadeṣu tu yasya saṅketanibandhanār'thapratipattirbhavati, tasya	devadatta-Adi-padezu tu yasya saFketa-nibanDanAr-aTa-pratipattiH-Bavati, tasya
   saṅketa eva kāraṇam /	saFketa eva kAraNam /
   teṣvapi ye vyavahāradarśanādeva vācakatāmavagamyār'thaṃ pratipadyante,	tezu-api ye vyavahAra-darSanAt-eva vAcaka-tAm-avagamyAr-aTam pratipadyante,
   teṣāmapi vyavahāradarśanaprasūtaṃ śaktijñānamevār'thapratipattikāraṇam, na	tezAm-api vyavahAra-darSana-prasUtam Sakti-jQAnam-eva-Ar-aTa-pratipatti-kAraNam, na
   saṅketaḥ /	saFketaH /
   kintu tatra saṅketapūrvaka eva vyavahāraḥ, arthapratipattiśca, tathā	kintu tatra saFketa-pUrvakaH eva vyavahAraH, arTa-pratipattiH-ca, taTA
   tatpūrvakamapi vācakatvajñānam /	tat-pUrvakam-api vAcaka-tva-jQAnam /
   gavādipadeṣu tu sarveṣāṃ śaktijñānādeva vyavahārasambhavādarthāvagatiriti	gavA-Adi-padezu tu sarvezAm Sakti-jQAnAt-eva vyavahAra-samBavAt-arTa-avagatiH-iti
   vaiṣamyam /	vEzamyam /
   nanu devadattādipadeṣu 71ma1saṅketadarśanāt, kimiti gavādipadeṣvapi	nanu devadatta-Adi-padezu 71ma1-saFketa-darSana-at, kim-iti gavA-Adi-padezu-api
   pūrvabhāvī saṅketa eva na kalpyate /	pUrva-BAvI saFketa eva na kalpyate /
   na /	na /
   pratyanumānagrastatvāt /	pratyanumAna-grasta-tvAt /
   śakyate hi tatraivamanumānaṃ sambhāvayitum---pūrve hi pumāṃso	Sakyate hi tatra-evam-anumAnam samBAvayitum----pUrve hi pumAMsaH-
   gavādiśabdānāṃ sāsnādimatyarthe	gavA-Adi-SabdAnAm sAsnAdim-ati-arTe
   vṛddhavyavahārasiddhaśaktijñānādarthapratipattimanto	vRdDa-vyavahAra-sidDa-Sakti-jQAnAt-arTa-pratipattimantaH-
   gavādiśabdebhyassāsnādimadarthapratipattiyogitvādadhunātanapuruṣavadit i /	gavA-Adi-SabdeByassAsnA-Adimad-arTa-pratipatti-yogi-tvAt-aDunAtana-puruza-vadit i /
   tadevaṃ pratyanumānena712 niraste 'numāne,	tat-evam pratyanumAnena712 niraste anumAne,
   713pramāṇavirahādapauruṣeyatvameva sidhyati śabdārthasambandhasya714 /	713-pramANa-virahAt-apOruzeya-tvam-eva siDyati Sabda-arTa-sambanDasya714 /
   ata idamapahastitam /	atas idam-apahastitam /
   yadāhurbāhyāḥ---"yajjātīyo yatassiddhassa tasmādagnikāṣṭhavat /	yat-AhuH-bAhyAH---"yat-jAtIyaH yatassidDassa tasmAt-agni-kAzWa-vat /
   715adṛṣṭaheturapyanyastadbhavassampratīye" //	715a-dRzwa-hetuH-api-anyaH-tad-Bava-ssampratIye" //
   pra. vā. pari. 3. ślo. 243 iti /	pra. vA. pari. 3. Slo. 243 iti /
   vṛddhavyavahārasyānāditvasamarthanam /	vRdDa-vyavahArasya-anAdi-tva-samarTanam /
   nanu siddhyedayaṃ manoratho yadi vṛddhavyavahāraparamparāyā anāditā syāt,	nanu sidDyet-ayam manoraTaH yadi vRdDa-vyavahAra-paramparAyAH anAditA syAt-,
   sā tu prācīnanayanivāritā iti /	sA tu prAcInanaya-nivAritAH iti /
   atra vadāmaḥ /	atra vadAmaH /
   bhavatu sāvayavaṃ sarvamavayavasaṃyogārabdhasattākam, avayavasaṃyogāpāye	Bavatu sa-avayavam sarvam-avayava-saMyoga-ArabDa-sattAkam, avayava-saMyoga-apAye
   vinaśvaramiti ca /	vinaSvaram-iti ca /
   tathāpyekadaiva 716sakalasya sambhavaḥ, vināśaścetyatra nāsti717pramāṇam /	taTA-api-ekadA-eva 716-sakalasya samBavaH, vinASaH-ca-iti-atra nAsti717-pramANam /
   pratyuta yathādarśanamidameva tāvadavasātumucitam---krameṇa codayaḥ,	pratyuta yaTAdarSanam-idam-eva tAvat-avasAtum-ucitam----krameNa codayaH,
   krameṇa vilayaśceti /	krameNa vilayaH-ca-iti /
   kiñca yathādyatanā janā mātṛpitṛsaṃyoganibandhanātmalābhāḥ, tathā pūrve	kiQca yaTAdyatanAH janAH mAtR-pitR-saMyoga-nibanDana-Atma-lABAH, taTA pUrve
   'pi janā janatvāditi śakyamevānumātum /	api janAH jana-tvAt-iti Sakyam-eva-anumAtum /
   na cāyamayonijānāṃ kevalena dharmādhipatyena, adharmādhipatyena ca	na ca-ayam-ayonijAnAm kevalena Darma-ADipatyena, aDarma-ADipatyena ca
   saṃsvedajānāmiva sambhavo ghaṭate /	saMsveda-jAnAm-iva samBavaH Gawate /
   jarāyujā---ṇḍajānāṃ tathā taddarśanābhāvāt718 /	jarA-yu-jA---Nxa-jAnAm taTA tad-darSana-aBAvAt718 /
   dṛṣṭānusāri hi sarvatrānumānam /	dRzwa-anusAri hi sarvatra-anumAnam /
   tena saṃsvedajeṣu niyamena dṛṣṭaṃ na jarāyujā---ṇḍajayorapyayonijatvaṃ	tena saMsveda-jezu niyamena dRzwam na jarA-yu-jA---Nxa-jayoH-api-ayonija-tvam
   śakyate 'numātum /	Sakyate anumAtum /
   na hi pāṇḍaramātreṇa bāṣpādapi vahneranumānam /	na hi pANxara-mAtreNa bAzpAt-api vahneH-anumAnam /
   kintu yādṛśameva pāṇḍaradravyaṃ niyamena vahniniyataṃ pratipannam,	kintu yAdRSam-eva pANxara-dravyam niyamena vahni-niyatam pratipannam,
   tādṛśameva tasyānumāpakamucitam /	tAdRSam-eva tasya-anumApakam-ucitam /
   īśvaranirākaraṇam /	ISvara-nirAkaraNam /
   yaccedamuditaṃ719 dharmādharmau cetanātiśayādhiṣṭhitāviti,	yat-ca-idam-uditaM719 Darma-aDarmO cetanA-atiSaya-aDizWitO=-iti,
   tadapyasiddhameva /	tat-api-asidDam-eva /
   yasyaiva tau kṣaitrajñasya, sa evādhiṣṭhātāstu /	yasya-eva tO kzEtrajQasya, saH eva-aDizWAtAH-tu /
   athājñatvāttasyādhiṣṭhātṛtvaṃ720 nopapadyata iti cet, tarhyanyasyāpi	aTa-ajQa-tvAt-tasya-aDizWAtR-tvaM720 na-upapadyate iti cet, tarhi-anyasya-api
   kathamupapadyate /	kaTam-upapadyate /
   na hi tasyāpi parapuruṣavarti dharmādharmajñānamupapadyate, kāraṇābhāvāt /	na hi tasya-api para-puruza-varti Darma-aDarma-jQAnam-upapadyate, kAraNa-aBAvAt /
   na hi tasyendriyāṇi kāraṇam, indriyāṇāṃ tatra 721sāmarthyādarśanāt /	na hi tasya-indriyANi kAraNam, indriyANAm tatra 721-sAmarTyA-darSanAt /
   na ca kevalaṃ manaḥ, kevalasya manaso 722bāhyeṣvapravṛtteḥ /	na ca kevalam manaH, kevalasya manasaH 722bAhyezu-apravRtteH /
   na hi 723dharmādharmarahitasyeśvarasyendriyamanassambandho bhavati,	na hi 723Darma-aDarma-rahitasya-ISvarasya-indriya-mana-ssambanDaH Bavati,
   dharmādharmanibandhanatvāt tatsambandhasya /	Darma-aDarma-nibanDana-tvAt tad-sambanDasya /
   atha kāraṇamanyadeveśvarabuddheḥ /	aTa kAraNam-anya-deva-ISvara-budDeH /
   tadayuktam /	tat-ayuktam /
   prasiddhakāraṇatvādbuddheḥ /	prasidDa-kAraNa-tvAt-budDeH /
   prasiddhāni hi kāraṇāni buddheḥ /	prasidDAni hi kAraNAni budDeH /
   yatkāraṇaṃ hi yatkarayaṃ dṛṣṭam, tatkāraṇakameva taditi yuktam /	yat-kAraNam hi yat-karayam dRzwam, tad-kAraNakam-eva tat-iti yuktam /
   anyathā cetanādhiṣṭhitā vāsī dṛṣṭeti, kathaṃ dharmādharmayorapi	anyaTA cetanA-aDizWitA vAsI dRzwA-iti, kaTam Darma-aDarmayoH-api
   tadadhiṣṭhitatvaṃ bhaviṣyati /	tad-aDizWita-tvam Bavizyati /
   athākāraṇā nityaiveśvarabuddhiriti cet /	aTa-akAraNA nitya-eva-ISvara-budDiH-iti ced /
   tadapyasundaram /	tat-api-asundaram /
   buddhitattvasya nityatvābhāvāt /	budDi-tattvasya nitya-tva-aBAvAt /
   nityā satī buddhireva na syāt /	nityA satI budDiH-eva na syAt /
   buddhimatā cādhiṣṭhānaṃ dṛṣṭam, na punaranyena /	budDimatA ca-aDizWAnam dRzwam, na punar-anyena /
   athādṛṣṭamapi buddhernityatvamaṅgīkriyate, tadā cetanānadhiṣṭhitatvameva	aTa-adRzwam-api budDeH-nitya-tvam-aFgIkriyate, tadA cetanA-anaDizWita-tvam-eva
   kimiti nāṅgīkriyate /	kim-iti na-aFgIkriyate /
   atha siddhe 'dhiṣṭhātṛtve, jñānamapi kalpyata iti /	aTa sidDe aDizWAtR-tve, jQAnam-api kalpyate iti /
   724tadayuktam /	724tad-ayuktam /
   725jñānādyananubaddhasyādhiṣṭhātṛtvasya kāraṇābhāvāt pratikṣipte jñāne	725-jQAna-Adi-ananubadDasya-aDizWAtR-tvasya kAraNa-aBAvAt pratikzipte jQAne
   satyanumātumaśakteḥ /	sati-anumAtum-aSakteH /
   tena śakyajñānamevācetanaṃ cetanādhiṣṭhitamiti vyāptirāśrayaṇīyā,	tena Sakya-jQAnam-eva-acetanam cetanA-aDizWitam-iti vyAptiH-ASrayaNIyA,
   tathādarśanāt /	taTA-adarSanAt /
   takṣādayo hi śakyajñānānyeva vāsyādīnyadhitiṣṭhanto dṛśyante, nānyāni /	takza-AdayaH hi Sakya-jQAnAni-eva vA-asya-AdIni-aDitizWantaH dRSyante, na-anyAni /
   api cādhiṣṭhānārtho 'pi cintanīyaḥ /	api ca-aDizWAna-arTaH api cintanIyaH /
   na tāvatsaṃyogaḥ, guṇatvena dharmādharmayossaṃyogābhāvāt /	na tAvat-saMyogaH, guNa-tvena Darma-aDarmayossaMyoga-aBAvAt /
   samavāyo 'pi parapuruṣasamavāyinordharmādharmayorīśvaraṃ pratyanupapannaḥ	samavAyaH api para-puruza-samavAyinoH-Darma-aDarmayoH-ISvaram pratyanupapannaH
   vāsyādiṣu tu takṣādīnāṃ karasaṃyogādirevādhiṣṭhānam /	vAsi-a-Adizu tu takza-AdInAm kara-saMyoga-AdiH-eva-aDizWAnam /
   tathā pravṛttirapi kīdṛśī /	taTA pravRttiH-api kIdRSI /
   na tāvat kriyā, guṇabhūtayordharmādharmayoḥ kriyābhāvāt /	na tAvat kriyA, guNa-BUtayoH-Darma-aDarmayoH kriyA-BAvAt /
   utpattiścet, tarhi sā kṣetrajñādeva samavāyikāraṇāt,	utpattiH-cet, tarhi sA kzetrajQAt-eva samavAyi-kAraNAt,
   ātmamanassaṃyogāccāsamavāyikāraṇādabhisandhyādinimittakāraṇopagṛhītāditi /	Atma-manassaMyogAt-ca-asamavAyi-kAraNAt-aBisanDyAdi-nimitta-kAraNa-upagRhItAt-iti /
   phaladānamiti cet /	Pala-dAnam-iti ced /
   na deśakālāvasthādisahakārisahitābhyāṃ 726dharmādharmābhyāmeva phalam, na	na deSa-kAla-avasTA-Adi-sahakAri-sahitAByAm 726Darma-aDarmAByAm-eva Palam, na
   cetanavyāpārāpekṣam /	cetana-vyApAra-apekzam /
   vaiśeṣikābhimateśvaranirāsaḥ //	vESezika-aBimata-ISvara-nirAsaH //
   yadapi kecidāhuḥ---paramāṇava eveśvarecchāvaśena pravartanta iti /	yat-api kecid-AhuH----paramANavaH eva-ISvara-icCA-vaSena pravartante iti /
   tadapi na yuktam /	tat-api na yuktam /
   kvacittathāvidhasyādhiṣṭhānasyādarśanāt /	kvacid-taTAviDasya-aDizWAnasya-adarSanAt /
   śarīre tathādarśanamiti cet /	SarIre taTA-adarSanam-iti ced /
   na /	na /
   tasya kṣetrajñadharmādharmaparigṛhītatvāt727 /	tasya kzetrajQa-Darma-aDarma-parigRhIta-tvAt727 /
   na paramāṇava eveśvaradharmādharmaparigṛhītāḥ, na ca tasyecchāmātreṇa	na paramANavaH eva-ISvara-Darma-aDarma-parigRhItAH, na ca tasya-icCA-mAtreNa
   pravṛttiḥ, kintu prayatnavaśāt /	pravRttiH, kintu prayatna-vaSAt /
   na cecchāyāmapi heturasti /	na ca-id-CAyAm-api hetuH-asti /
   na ca nityaivecchā, 728nityaṃ pravṛttiprasaṅgāt /	na ca nitya-eva-icCA, 728nityam pravRtti-prasaFgAt /
   api ca yathācetanatvāccetanādhiṣṭhitatvamanumīyate, tathā	api ca yaTA-acetana-tvAt-cetanA-aDizWita-tvam-anumIyate, taTA
   prayojanābhāvādapyanadhiṣṭhānamiti jñāyate /	prayojana-aBAvAt-api-anaDizWAnam-iti jQAyate /
   kataradatrānumānaṃ balīya iti 729cintayāmaḥ /	katara-datra-anumAnam balIyaH iti 729cintayAmaH /
   tena yatraiva prayojanaṃ, 730tadevācetanaṃ731 cetanādhiṣṭhitamiti	tena yatra-eva prayojanan, 730tat-eva-acetanaM731 cetanA-aDizWitam-iti
   vyāptirāśrayaṇīyā732, tathādarśanāt /	vyAptiH-ASrayaNIyA732, taTA-adarSanAt /
   api ca vyāptigrahaṇapūrvakamanumānam, anvayavyatirekābhyāñca	api ca vyApti-grahaNa-pUrvakam-anumAnam, anvaya-vyatireka-aByAQca
   vyāptiravagamyate /	vyAptiH-avagamyate /
   yathā ca cetano 'dhiṣṭhāteti pratīyate, tathā vigrahādimānapi /	yaTA ca cetanaH aDizWAtA-iti pratIyate, taTA vigrahAt-imAn-api /
   tenānumānaṃ pravartamānaṃ tathāvidhamevānumāpayet /	tena-anumAnam pravartamAnam taTAviDam-eva-anumApayet /
   na ca tasya dharmādharmau, paramāṇūn vā pratyadhiṣṭhātṛtopapadyata	na ca tasya Darma-aDarmO, paramANUn vA pratyaDizWAtRtA-upapadyata
   ityanadhiṣṭhānameva /	iti-anaDizWAnam-eva /
   tena vigrahādimadadhiṣṭhānayogyamevācetanaṃ cetanādhiṣṭhitamiti	tena vigrahAt-imat-aDizWAna-yogyam-eva-acetanam cetanA-aDizWitam-iti
   vyāptirāśrayaṇīyā /	vyAptiH-ASrayaNIyAH /
   nanvevaṃ sati prasiddhasyāpi 733dhūmādyanumānasyocchedaḥ prāpnoti /	nanu-evam sati prasidDasya-api 733DUma-Adi-anumAnasya-ucCedaH prApnoti /
   tathābhūtena hi mahānasādivartinā vyāptiravagatā, na tathāvidhasyānumānam	taTABUtena hi mahAnasa-Adi-vartinA vyAptiH-avagatA, na taTAviDasya-anumAnam
   yathāvidhasyānumānam, na tathāvidhasya vyāptidhīsamaye 'navadhāraṇamiti /	yaTAviDasya-anumAnam, na taTAviDasya vyApti-DIsa-maye anavaDAraNam-iti /
   tadayuktam--deśakālādyupādhiparityāgena hi sāmānyena sambandhagrahaṇam /	tad-ayukta-m--deSa-kAla-Adi-upADi-parityAgena hi sAmAnyena sambanDa-grahaNam /
   tenehāpi bhavatyeva yadvāsyādiṣu dṛṣṭam, tat dharmādharmayorapīti /	tena-iha-api Bavati-eva yat-vAsi-a-Adizu dRzwam, tat Darma-aDarmayoH-api-iti /
   yādṛśantu rūpaṃ vyāpakamupalabhyate, tadevānumātuṃ śakyate, nānyat /	yAdRSantu rUpam vyApakam-upalaByate, tat-eva-anumAtum Sakyate, na-anyat /
   iha ca vigrahavattvādyapi vyāptyanupraveśīti, tadanumātavyam /	iha ca vigrahavat-tva-Adi-api vyApti-anupraveSIti, tad-anumAtavyam /
   na ca tadanumātuṃ śakyata iti cet /	na ca tad-anumAtum Sakyate iti ced /
   varaṃ cetanānumānatyāgaḥ734tadananubaddhasya 735tasyānumānāt /	varam cetanA-anumAna-tyAgaH734tad-ananubadDasya 735tasya-anumAnAt /
   teneśvarasya 736sarvajñatānumāne hetvabhāvena jñānābhāvaniścayāt /	tena-ISvarasya 736-sarvajQa-tA-anumAne hetu-aBAvena jQAna-aBAva-niScayAt /
   tenānādireva vṛddhavyavahāraparamparā śabdārthāvagame hetuḥ /	tena-anAdiH-eva vRdDa-vyavahAra-paramparA Sabda-arTa-avagame hetuH /
   na ca sṛṣṭyādāvīśvarakṛtassaṅketaḥ, saṅketasyaiva kartumaśakteḥ /	na ca sRzwi-AdO=-ISvara-kRta-ssaFketaH, saFketasya-eva kartum-aSakteH /
   na khalvadyatanā janāḥ 737saṅketavākyasyār'thamanavabudhyamānāssaṅketaṃ	na Kalu-adyatanAH janAH 737saFketa-vAkyasyAr-aTam-anavabuDyamAna-AssaFketam
   pratipadyante /	pratipadyante /
   tasmādanādireva738 vṛddhavyavahāraparamparābhyupagamanīyā /	tasmAt-anAdiH-eva738 vRdDa-vyavahAra-parampara-aByupagamanIyAH /
   evaṃ puruṣasya dharmapratītiṃ prati śabdamantareṇopāyābhāvānna	evam puruzasya Darma-pratItim prati Sabdam-antareNa-upAya-aBAvAt-na
   pauruṣayatve vedasyā739pūrvakāryātmake vedārthe prāmāṇyopapattiriti,	pOruzaya-tve vedasya-a739-pUrva-kArya-Atmake veda-arTe prAmANya-upapattiH-iti,
   740vedasyāpauruṣeyatvāśrayaṇam /	740vedasya-apOruzeya-tva-ASrayaNam /
   vedānāmapauruṣeyatvanirūpaṇam /	vedAnAm-apOruzeya-tva-nirUpaNam /
   kathamapauruṣeyatvaṃ vedānām /	kaTam-apOruzeya-tvam vedAnAm /
   ucyate--- 741karturasmaraṇāt /	ucyate-- 741kartuH-asmaraNAt /
   na cānumānamapi karturupapadyate /	na ca-anumAnam-api kartuH-upapadyate /
   pramāṇāntareṇāpratīter'the742 puraṇāṇāṃ vākyasya racanāyāmaśakteḥ /	pramANa-antareNa-apratIter-aTe742 puraNANAm vAkyasya racanAyAm-aSakteH /
   kāṭhakādisamākhyāpi kartṛsadbhāvaṃ ja 743sādhayitumalam /	kAWaka-Adi-samAKyA-api kartR-sadBAvam jaH 743-sADayitum-alam /
   744pravacanenāpi tadupapatteḥ /	744-pravacanena-api tad-upapatteH /
   mantrārthavādāstu na svātantryeṇār'thamavagamayitumīśate, kintu	mantra-arTa-vAdAH-tu na svAtantryeNa-Ar-aTam-avagamayitum-ISate, kintu
   vidhyuddeśānusāreṇa tadanuguṇamarthamiti, na siddhārthapratipādane teṣāṃ	viDi-uddeSa-anusAreNa tad-anuguNam-arTam-iti, na sidDArTa-pratipAdane tezAm
   prāmāṇyamiti, siddhamapauruṣeyatvaṃ śabdārthasambandhasyeti /	prAmANyam-iti, sidDam-apOruzeya-tvam Sabda-arTa-sambanDasya-iti /
   dustarkatimiraṃ bhettuṃ śiṣyāṇāṃ dṛṣṭirodhakam /	dustarka-timiram Bettum SizyANAm dRzwi-roDakam /
   idaṃ śālikanāthena vihitaṃ 745milāñjanam //	idam SAlika-nATena vihitam 745milA-aQjanam //
   iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ	iti mahA-mahA-upADyAya-SrI-SAlika-nATa-miSra-praNItAyAm prakaraNa-paQcikAyAm
   vimalāñjanaṃ nāma saptamaṃ prakaraṇaṃ samāptam /	vimalAQjanam nAma saptamam prakaraNam samAptam /
