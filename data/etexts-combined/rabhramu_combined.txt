   Ratnākaraśānti: Bhramaharanāma Hevajrasādhana	RatnAkara-SAnti: Bhramahara-nAma Hevajrasa-aDana
   (BhrHe 157)	(BhrHe 157)
   padabharanamitorvīvegavikṣiptasindhu	pada-Bara-na-mita-urvI-vega-vikzipta-sinDu-
   pralayaghanasamānair ānanair muktanādam /	pralaya-Gana-samAnEH AnanEH mukta-nAdam /
   bhujavanapavanāstaprasthabandhaṃ girīṇāṃ	Buja-vana-pavana-asta-prasTa-banDam girINAm
   bhavatu bhayaharaṃ vas tāṇḍavaṃ herukasya //	Bavatu Baya-haram vaH tANxavam herukasya //
   aṣṭānanasya racayāmi sādhanaṃ pratimukhaṃ trinayanasya /	azwa-Ananasya racayAmi sADanam pratimuKam trinayanasya /
   hevajrasya catuścaraṇacāriṇaḥ ṣoḍaśabhujasya //	hevajrasya catur-caraNa-cAriNaH zoxaSa-Bujasya //
   iha bhāvanādhikṛto mantrī prātar utthāya hṛdayārkanyastanijabījaḥ	iha BAvanA-aDikRtaH mantrI prAtar utTAya hRdaya-arka-nyasta-nija-bIjaH
   kṛtamukhaśaucādiḥ	kRta-muKa-SOca-AdiH
   oṃ rakṣa rakṣa hūṃ hūṃ hūṃ phaṭ svāhā	om rakza rakza hUm hUm hUm Paw svAhA
   iti sthānātmayogarakṣāṃ kṛtvā gandhapuṣpādisurabhitāṃ dhyānabhūmiṃ	iti sTAna-Atma-yoga-rakzAm kRtvA ganDa-puzpa-Adi-suraBitAm DyAna-BUmim
   praviśya, sukhāsane paryaṅkam ābhujya, arghaṃ parijapya,	praviSya, suKa-Asane paryaFkam ABujya, arGam parijapya,
   hṛnmantrakiraṇākṛṣṭam abhimukham ākāśe saparivāraṃ bhagavantam avalokya,	hRd-mantra-kiraNa-AkRzwam aBimuKam AkASe sa-parivAram Bagavantam avalokya,
   hṛdbījanirgatābhir gauryādidevībhir aṣṭābhiḥ pūjayet. tatra gaurī śaśinaṃ	hRd-bIja-nirgatABiH gOrI-Adi-devIBiH azwABiH pUjayet. tatra gOrI SaSinam
   bibharti, caurī raviṃ, vettālī jalam, ghasmarī palalam, pukkasī candanam,	biBarti, cOrI raviM, vettAlI jalam, GasmarI palalam, pukkasI candanam,
   śabarī madhu, caṇḍālī ḍamarukaṃ vādayati, ḍombī kaṇṭhalagnā puruṣāyate.	SabarI maDu, caNxAlI xamarukam vAdayati, xombI kaNWa-lagnA puruzAyate.
   tatas tasyaiva bhagavato 'grataḥ pāpadeśanādikam iti kuryāt -	tatas tasya-eva BagavataH agratas pApa-deSana-Adikam iti kuryAt -
   (BhrHe 158)	(BhrHe 158)
   sarvam ātmanaḥ pāpaṃ bhagavataḥ purataḥ pratideśayāmi,	sarvam AtmanaH pApam BagavataH puratas pratideSayAmi,
   sarvabuddhabodhisattvāryapṛthagjanānāṃ sarvakuśalam anumode, sarvaṃ	sarva-budDa-boDisattva-Arya-pRTagjanAnAm sarva-kuSalam anumode, sarvam
   cātmanaḥ kuśalam anuttarāyāṃ samyaksaṃbodhau pariṇāmayāmi. eṣo 'ham ā	ca-AtmanaH kuSalam anuttarAyAm samyaksaMboDO pariNAmayAmi. ezaH aham A
   bodher buddhaṃ bhagavantaṃ śaraṇaṃ gacchāmi dvipadānām agryam. dharmaṃ	boDeH budDam Bagavantam SaraNam gacCAmi dvipadAnAm agryam. Darmam
   śaraṇaṃ gacchāmi samagraṃ mahāyānam. saṃghaṃ śaraṇaṃ gacchāmy	SaraNam gacCAmi samagram mahAyAnam. saMGam SaraNam gacCAmi-
   avaivartikabodhisattvagaṇam. aho batāham anuttarāṃ samyaksaṃbodhiṃ	avEvartika-boDi-sattva-gaNam. aho bata-aham anuttarAm samyaksaMboDim
   abhisaṃbudheya sarvasattvānām arthāya hitāya sukhāya yāvad atyantaniṣṭhe	aBisaMbuDeya sarva-sattvAnAm arTAya hitAya suKAya yAvat atyanta-nizWe
   nirvāṇe buddhabodhau pratiṣṭhāpanāya. eṣo 'ham anuttaraṃ bodhimārgam	nirvANe budDa-boDO pratizWApanAya. ezaH aham anuttaram boDi-mArgam
   āśrayāmi yad uta vajrayānam.	ASrayAmi yat uta vajrayAnam.
   tataḥ sarvasattveṣu divyasukhopasaṃhārākārāṃ maitrīm,	tatas sarva-sattvezu divya-suKa-upasaMhAra-AkArAm mEtrIm,
   sarvaduḥkhāpanayanākārāṃ karuṇām, divyasukhāviyoganiyamākārāṃ muditām,	sarva-duHKa-apanayana-AkArAm karuNAm, divya-suKa-aviyoga-niyama-AkArAm muditAm,
   kleśapratipakṣamārgopasaṃhārākārām upekṣāṃ ca bhāvayet. tataḥ sarvadharmān	kleSa-pratipakza-mArga-upasaMhAra-AkArAm upekzAm ca BAvayet. tatas sarva-DarmAn
   manasālambya vicārayet ḥ cittam evaitat tena tenākāreṇa bhrāntaṃ	manasA-Alambya vicArayet H cittam eva-etat tena tena-AkAreNa BrAntam
   pratibhāsate yathāsvapne.	pratiBAsate yaTA-svapne.
   (BhrHe 159)	(BhrHe 159)
   nāsti cittād bāhyaṃ cittagrāhyam. grāhyābhāvāc cittam api grāhakaṃ na	na-asti cittAt bAhyam citta-grAhyam. grAhya-aBAvAt cittam api grAhakam na
   bhavati. tasmāc cittaśarīrāḥ sarvadharmāḥ, teṣāṃ grāhyagrāhakaśūnyatā	Bavati. tasmAt citta-SarIrAH sarva-DarmAH, tezAm grAhya-grAhaka-SUnyatA
   paramārtha iti. evam ekāntena niścitya bhrāntisamāropitaṃ bhrānticihnaṃ	parama-arTaH iti. evam ekAntena niScitya BrAnti-samAropitam BrAnti-cihnam
   sarvadharmāṇām ākāraṃ vihāya teṣāṃ prakṛtim eva kevalām	sarva-DarmANAm AkAram vihAya tezAm prakRtim eva kevalAm
   advayavijñaptilakṣaṇāṃ śuddhasphaṭikasaṃkāśāṃ	advaya-vijQapti-lakzaNAm SudDa-sPawika-saMkASAm
   śaradamalamadhyāhnagaganopamām anantāṃ paśyet. idam ucyate pāramārthikaṃ	Sarad-amala-maDyAhna-gagana-upamAm anantAm paSyet. idam ucyate pAramArTikam
   bodhicittaṃ lokottaraṃ śūnyatājñānaṃ niṣprapañcaṃ nirvikalpam. tatas tan	boDi-cittam loka-uttaram SUnyatA-jQAnam nizprapaQcam nirvikalpam. tatas tan
   mantreṇādhitiṣṭhet	mantreNa-aDitizWet-
   oṃ śūnyatājñānavajrasvabhāvātmako 'ham.	om SUnyatA-jQAna-vajra-svaBAva-AtmakaH aham-.
   saiva bhagavatī prajñāpāramitā, saiva paramā rakṣā.	sA-eva BagavatI prajQApAramitA, sA-eva paramA rakzA.
   tatas tanniṣyandabhūtām ākāravatīṃ rakṣāṃ śuddhalaukikajñānasvabhāvāṃ	tatas tad-nizyanda-BUtAm AkAravatIm rakzAm SudDa-lOkika-jQAna-svaBAvAm
   bhāvayet.	BAvayet-.
   repheṇa sūryaṃ purato vibhāvya tasmin ravau hūṃbhavaviśvavajram /	rePeNa sUryam puratas viBAvya tasmin ravO hUMBava-viSva-vajram /
   tenaiva vajreṇa vibhāvayec ca prākārakaṃ pañjarabandhanaṃ ca //	tena-eva vajreNa viBAvayet ca prAkArakam paQjara-banDanam ca //
   viśvavajrakiraṇaiḥ pralayānaladuḥsahaiḥ sarvataḥ spharitvā (BhrHe 160)	viSva-vajra-kiraNEH pralaya-anala-duHsahEH sarvatas sParitvA (BhrHe 160)
   ghanībhūya racitaṃ tiryak caturasraṃjvaladvajraprākāram, upariṣṭād	GanIBUya racitam tiryak catura-sraMjvalat-vajra-prAkAram, uparizwAt-
   vajrapañjaram, adhastād vajramayīṃ bhūmim ārasātalaviracitāṃ paśyet. tato	vajra-paQjaram, aDastAt vajra-mayIm BUmim ArasAtala-viracitAm paSyet. tatas-
   raviviśvavajrābhyāṃ raśmībhūya diśi diśi spharitvā ghanībhūya bahir dūre	ravi-viSva-vajrAByAm raSmIBUya diSi diSi sParitvA GanIBUya bahis dUre
   sīmābandhaḥ karaṇīya iti ślokārthaḥ.	sImAbanDaH karaNIyaH iti Sloka-arTaH.
   tatas tanniṣyandatayaiva viśuddhāni pañca mahābhūtāni cintayet.	tatas tad-nizyanda-tayA-eva viSudDAni paQca mahABUtAni cintayet-.
   tatrākāśamahābhūtaṃ dharmodayākhyaṃ mahāvajradharasvabhāvaṃ	tatra-AkASa-mahABUtam Darma-udaya-AKyam mahA-vajraDara-svaBAvam
   śaracchaśadharadhavalam adhaḥ sūkṣmam upari viśālaṃ trikoṇam antar	Sarad-SaSaDara-Davalam aDas sUkzmam upari viSAlam trikoNam antar
   gaganasvarūpaṃ	gagana-svarUpam
   abhyantarodgataviśvadaIakamalakarṇikāvasthitavipulaviśvavajram.	aByantara-udgata-viSvadaIa-kamala-karNikA-avasTita-vipula-viSva-vajram.
   tadvedikāyāṃ catvāri mahābhūtāni caturmaṇḍalākārāṇi caturdevīsvabhāvāny	tad-vedikAyAm catvAri mahABUtAni catur-maNxala-AkArANi catur-devI-svaBAvAni-
   upary upari paśyet. ādau laṃkāreṇa māhendramaṇḍalaṃ caturasraṃ pītaṃ	upari upari paSyet. AdO laMkAreNa mAhendra-maNxalam catur-asram pItam
   koṇeṣu triśūkavajrāṅkam. tato vaṃkāreṇa vāruṇaṃ vartulaṃ sitaṃ ghaṭāṅkam.	koNezu triSUka-vajra-aFkam. tatas vaMkAreNa vAruNam vartulam sitam GawAFkam.
   tato raṃkāreṇāgneyaṃ trikoṇaṃ raktaṃ koṇeṣu rephāṅkam. tato yaṃkāreṇa	tatas raMkAreNa-Agneyam tri-koNam raktam koNezu rePa-aFkam. tatas yaMkAreNa
   vāyavyaṃ dhanurākāraṃ kṛṣṇaṃ koṭidvaye calatpatākāṅkam. bhāvakas tu	vAyavyam DanuH-AkAram kRzNam kowi-dvaye calat-patAkA-aFkam. BAvakaH tu
   tadānīṃ tad eva lokottarajñānaṃ (BhrHe 161) vyāpakatvena sthitam. tato	tadAnIm tat eva loka-uttara-jQAnam (BhrHe 161) vyApaka-tvena sTitam. tatas-
   viśvavajravedikāmadhye caturmahābhūtapariṇāmajaṃ	viSva-vajra-vedikA-maDye catur-mahABUta-pariNAma-jam
   pariśuddhabuddhakṣetrasaṃkṣeparūpaṃ mahāmokṣapuraṃ vairocanasvabhāvaṃ	pariSudDa-budDa-kzetra-saMkzepa-rUpam mahAmokza-puram vErocana-svaBAvam
   nānāratnamayaṃ kūṭāgāram aṣṭābhiḥ śmaśānaiḥ	nAnA-ratna-mayam kUwAgAram azwABiH SmaSAnEH
   sarvalokadhātunairātmyasūcakaiḥ parivṛtaṃ dhyāyāt.	sarva-loka-DAtu-nErAtmya-sUcakEH parivRtam DyAyAt-.
   caturasraṃ caturdvāram aṣṭastambhopaśobhitam /	catur-asram catur-dvAram azwa-stamBa-upaSoBitam /
   caturvedīparikṣiptaṃ catustoraṇamaṇḍitam //	catur-vedI-parikziptam catur-toraNa-maNxitam //
   hārārdhahārapaṭṭasragvitānādarśacāmaraiḥ /	hAra-arDa-hAra-pawwa-sraj-vitAnAdarSa-cAmarEH /
   ruciraṃ vajrasūtraiś ca spharadbuddhaughaṃ aṃśubhiḥ //	ruciram vajra-sUtrEH ca sParat-budDa-oGam aMSuBiH //
   calaccitrapatākāgraghaṇṭāmukharadiṅmukham /	calat-citra-patAkA-agra-GaNwA-muKara-diFmuKam /
   paramaiḥ pañcabhiḥ kāmair upahāraiś ca harṣaṇam //	paramEH paQcaBiH kAmEH upahArEH ca harzaNam //
   tasya garbhapuṭe padmam aṣṭapatraṃ sakeśaram /	tasya garBa-puwe padmam azwa-patram sa-keSaram /
   caturdvāracatuṣkoṇakarṇikāsv āsanāni tu //	catur-dvAra-catuzkoNa-karNikAsu AsanAni tu //
   brahmendropendrarudrāś ca yamo yakṣādhipas tathā /	brahma-indra-upendra-rudrAH ca yamaH yakza-aDipaH taTA /
   naiṛtir vemacitrī ca madhye māracatuṣṭayam //	nERtiH vema-citrI ca maDye mAra-catuzwayam //
   uttarottaram uttānaṃ bhītaṃ māracatuṣṭayam /	uttarottaram uttAnam BItam mAra-catuzwayam /
   bhānunākrāntahṛdayaṃ śaśinānye tu kātarāḥ //	BAnunA-AkrAnta-hRdayam SaSinA-anye tu kAtarAH //
   tatra madhyāsanasyopari pañcadaśabhiḥ svaraiś candramaṇḍalam	tatra maDyAsanasya-upari paQcadaSaBiH svarEH candra-maNxalam
   ādarśajñānasvabhāvam, tadupari catustriṃśadvyañjanaiḥ sūryamaṇḍalaṃ	AdarSa-jQAna-svaBAvam, tad-upari catustriMSat-vyaQjanEH sUrya-maNxalam
   samatājñānasvabhāvam, tanmadhye aṃkārahūṃkārapariṇatau (BhrHe 162)	samatA-jQAna-svaBAvam, tad-maDye aMkAra-hUMkAra-pariNatO (BhrHe 162)
   karttikapālau saṃyuktau svabījamadhyagatau pratyavekṣaṇājñānātmakau	kartti-kapAlO saMyuktO sva-bIja-maDya-gatO pratyavekzaNa-ajQAna-AtmakO
   cintayet. tato bījadvayād yoginīcakrākāreṇa sarvatathāgatān saṃsphārya,	cintayet. tatas bIja-dvayAt yoginI-cakra-AkAreNa sarva-taTAgatAn saMsPArya,
   tān saṃhṛtya, taiḥ sahaikīkṛtaṃ bījaṃ kṛtyānuṣṭhānajñānam, tataś	tAn saMhRtya, tEH saha-ekIkRtam bIjam kRtya-anuzWAna-jQAnam, tatas-
   candrasūryacihnabījapariṇāmajaṃ bhagavantaṃ vajrasattvaṃ	candra-sUrya-cihna-bIja-pariNAma-jam Bagavantam vajra-sattvam
   vakṣyamāṇavarṇākṛticihnādinā śrīherukarūpeṇāvirbhūtaṃ tathaiva	vakzyamANa-varNa-AkRti-cihna-AdinA SrI-heruka-rUpeNa-AvirBUtam taTA-eva
   nairātmyāśliṣṭakandharaṃ suviśuddhadharmadhātujñānātmakaṃ paśyet. iti	nErAtmya-ASlizwa-kanDaram su-viSudDa-Darma-DAtu-jQAna-Atmakam paSyet. iti
   pañcākārābhisaṃbodhiḥ.	paQca-AkAra-aBisaMboDiH.
   tasyānandina āsyena dvihoḥkāravidarbhitam /	tasya-AnandinaH Asyena dvi-hoHkAra-vidarBitam /
   jvalad bījadvayaṃ rāgāt padmāntaḥ praviśad dravet //	jvalat bIja-dvayam rAgAt padma-antaH praviSat dravet //
   tato vajrī mahārāgād vilīya saha vidyayā /	tatas vajrI mahA-rAgAt vilIya saha vidyayA /
   śaraccandradravanibhāṃ tiṣṭhen maṇḍalatāṃ gataḥ //	Sarad-candra-drava-niBAm tizWet maNxala-tAm gataH //
   athotthānāya taṃ devyaḥ sthitvā koṇāsanenduṣu /	aTa-utTAnAya tam devyaH sTitvA koNAsana-induzu /
   codayeyuś catasṛbhiś catasro vajragītibhiḥ //	codayeyuH catasRBiH catasraH vajra-gItiBiH //
   uṭṭha bharāḍo karuṇamaṇu pukkasi mahuṃ paritāhi /	uwWa BarAxaH karuNam-aNu pukkasi mahum paritAhi /
   (BhrHe 163)	(BhrHe 163)
   mahasuhajoeṃ kāma mahuṃ cchaḍḍahi suṇṇasamāhi //	mahasuhajoem kAma mahum cCaxxahi suNNa-samAhi //
   tojjha vihuṇṇe marami haüṃ uṭṭhahi tuhuṃ hevajja /	tojJa vihuNNe marami haüm uwWahi tuhum hevajja /
   cchaḍḍahi suṇṇasahāvaḍā savariha sijjhaü kajja /	cCaxxahi suNNa-sahAvaxA sa-var-iha sijJaü kajjaH /
   loa nimantia suraapahu suṇṇe acchasi kīsa /	loa nimantia suraapahu suNNe acCasi kIsa /
   haüṃ caṇḍālī viṇṇamami taï viṇu uhami na dīsa //	haüm caNxAlI viNNam-ami taï viNu uhami na dIsaH //
   indīālī uṭṭha tuhuṃ haüṃ jāṇami tuhu citta /	indIAlI uwWa tuhum haüm jANami tuhu citta /
   aṃhe ḍombī cchea maṇu mā karu karuṇavicchitta //	aMhe xombI cCea maNu mA karu karuNa-vicCittaH //
   atha gītikānurodhāc candradravasaṃhārajābhyāṃ	aTa gItikA-anuroDAt candra-drava-saMhAra-jAByAm
   tatkālajaravimaṇḍalasthitābhyām aṃkārahūṃkārābhyāṃ devatānāṃ	tad-kAla-jara-vi-maNxala-sTitAByAm aMkAra-hUMkArAByAm devatAnAm
   cihnadehādikam ākāśopamaṃ māyopamaṃ ca niścitya, tatpariṇāmayoḥ	cihna-deha-Adikam AkASa-upamam mAyA-upamam ca niScitya, tad-pariNAmayoH
   karttikapālayoḥ saṃyuktayor dṛḍhasamādhirūpayor garbhe tad eva	kartti-kapAlayoH saMyuktayoH dRXa-samADi-rUpayoH garBe tat eva
   (BhrHe 164) bījadvayaṃ yathābhūtaparijñānasvabhāvaṃ paśyet. tata eva	(BhrHe 164) bIja-dvayam yaTABUta-parijQAna-svaBAvam paSyet. tatas eva
   spharaṇayogena yoginīcakrākārānantatathāgatamayaṃ cittādhīnaṃ ca viśvaṃ	sParaNa-yogena yoginI-cakra-AkAra-ananta-taTAgata-mayam citta-aDInam ca viSvam
   nirūpya saṃharaṇayogena sarvaṃ tan māyopamaṃ gaganopamaṃ ca parijñāya	nirUpya saMharaNa-yogena sarvam tat mAyA-upamam gagana-upamam ca parijQAya
   dvitīyaravicihnabījapariṇāmajaṃ śrīherukam ātmānaṃ paśyet.	dvitIya-ravi-cihna-bIja-pariNAma-jam SrI-herukam AtmAnam paSyet-.
   āsphālayantaṃ caraṇāṃs tarjayantaṃ surāsurān /	AsPAlayantam caraNAn tarjayantam sura-asurAn /
   kruddhaṃ vartularaktākṣaṃ lalitaṃ navayauvanam //	krudDam vartula-rakta-akzam lalitam nava-yOvanam //
   catuścaraṇam aṣṭāsyaṃ dviraṣṭabhujabhūṣitam /	catur-caraNam azwa-Asyam dvis-azwa-Buja-BUzitam /
   caturmārasamākrāntam ardhaparyaṅkatāṇḍavam //	catur-mAra-samAkrAntam arDa-paryaFka-tANxavam //
   muṇḍamālāmahāhāraṃ ravisthaṃ bhīmabhīṣaṇam /	muNxa-mAlA-mahA-AhAram ravi-sTam BIma-BIzaNam /
   viśvavajradharaṃ mūrdhni kṛṣṇaṃ sūryajvalatprabham //	viSva-vajra-Daram mUrDni kRzNam sUrya-jvalat-praBam //
   hūṃkārasphārivadanaṃ bhasmoddhūlitavigraham /	hUMkAra-sPAri-vadanam Basma-udDUlita-vigraham /
   mūlānanaṃ mahākṛṣṇaṃ dakṣiṇaṃ kundasannibham //	mUla-Ananam mahA-kRzNam dakziNam kunda-sanniBam //
   vāmaṃ raktaṃ mahāghoraṃ mūrdhāsyaṃ vikarālinam /	vAmam raktam mahA-Goram mUrDa-Asyam vikara-Alinam /
   bhrṅgasannibhaśeṣāsyaṃ prativaktraṃ trilocanam //	BrFga-sanniBa-Seza-Asyam prativaktram trilocanam //
   (BhrHe 165)	(BhrHe 165)
   śṛṅgāravīrabībhatsaraudrahāsyabhayānakaiḥ /	SRFgAra-vIra-bIBatsa-rOdra-hAsya-BayAnakEH /
   karuṇādbhutaśāntaiś ca navanāṭyarasair yutam //	karuNA-adButa-SAntEH ca nava-nAwya-rasEH yutam //
   piṅgordhvakeśavartmānaṃ pañcamudrair alaṃkṛtam /	piFga-UrDva-keSa-vartmAnam paQca-mudrEH alaMkRtam /
   cakrī kuṇḍala kaṇṭhā ca haste rucaka mekhalam //	cakrI kuNxala kaNWA ca haste rucaka meKalam //
   hastyaśvakharagāvoṣṭramanujaśarabhotukas tathā /	hasti-aSva-Kara-gAva-uzwra-manuja-Sara-BotukaH taTA /
   dakṣiṇāṣṭakapāleṣu kramair jñeyā dvipādayaḥ //	dakziNa-azwa-kapAlezu kramEH jQeyAH dvipa-AdayaH //
   pṛthivī varuṇa vāyuś ca tejaś candrārka eva ca /	pRTivI varuNa vAyuH ca tejaH candrArkaH eva ca /
   antako dhanadaś caiva tadvāmāṣṭakapālake //	antakaH DanadaH ca-eva tad-vAma-azwa-kapAlake //
   nairātmyayā samāpannaḥ svābhayā pañcamudrayā /	nErAtmyayA samApannaH sva-aBayA paQca-mudrayA /
   dvibhujaikamukhī dvyaṅghriḥ sā tu karttikapālabhṛt //	dvi-Buja-eka-muKI dvi-aFGriH sA tu kartti-kapAla-BRt //
   atha bhagavato hṛtsūryasthitakapālasūrye hūṃkāram, bhagavatyās tu	aTa BagavataH hRd-sUrya-sTita-kapAla-sUrye hUMkAram, BagavatyAH tu
   hṛccandrasthitakarttimuṣṭicandre aṃkāraṃ cintayet. tato 'sya śrotre	hRd-candra-sTita-kartti-muzwi-candre aMkAram cintayet. tatas asya Srotre
   nairātmyām, cakṣuṣi vajrām, ghrāṇe guhyagaurīm, (BhrHe 167) jihvāyāṃ	nErAtmyAm, cakzuzi vajrAm, GrANe guhya-gOrIm, (BhrHe 167) jihvAyAm
   vāriyoginīm, kāyendriye vajraḍākīm, manasi nairātmyām adhimuñcet. etad eva	vAri-yoginIm, kAya-indriye vajraxAkIm, manasi nErAtmyAm aDimuQcet. etat eva
   vajrādipañcakaṃ yathākramaṃ rūpavedanāsaṃjñāsaṃskāravijñānaskandheṣu,	vajra-Adi-paQcakam yaTAkramam rUpa-vedanA-saMjQA-saMskAra-vijQAna-skanDa-izu,
   tathā mohamātsaryarāgerṣyādveṣeṣu.	taTA moha-mAtsarya-rAga-IrzyA-dveza-izu.
   rūpaśabdagandharasaspraṣṭavyadharmāyataneṣu bāhyagaurī caurī vettālī	rUpa-Sabda-ganDa-rasa-sprazwavya-Darma-Ayatanezu bAhya-gOrI cOrI vettAlI
   ghasmarī bhūcarī khecarī, pṛthivyaptejovāyudhātuṣu pukkasī śabarī caṇḍālī	GasmarI BUcarI KecarI, pRTivI-ap-tejaH-vAyuDAtuzu pukkasI SabarI caNxAlI
   ḍombī, kāyavākcitteṣu bhūcarīkhecarīnairātmyāḥ, māṃse pukkasī, rudhire	xombI, kAya-vAc-cittezu BUcarI-KecarI-nErAtmyAH, mAMse pukkasI, ruDire
   śabarī, śukre caṇḍālī, majjamedayor ḍombī, carmaṇi sapta bodhyaṅgāni,	SabarI, Sukre caNxAlI, majja-medayoH xombI, carmaNi sapta boDi-aFgAni,
   asthiṣu satyacatuṣṭayam. evaṃ devatābhiḥ sakalīkṛtya tadaparāḥ śuddhīr	asTizu satya-catuzwayam. evam devatABiH sakalIkRtya tad-aparAH SudDIH-
   adhimuñcet.	aDimuQcet-.
   kṛpayā locane rakte kṛṣṇāṅgo maitracittataḥ /	kRpayA locane rakte kRzNa-aFgaH mEtra-cittataH /
   pādāḥ saṃgrahavastūni bhujāḥ ṣoḍaśa śūnyatāḥ //	pAdAH saMgraha-vastUni BujAH zoxaSa SUnyatAH //
   mukhāny aṣṭau vimokṣās tu tribhis tattvais trilocanaḥ /	muKAni azwO vimokzAH tu triBiH tattvEH trilocanaH /
   pañca mudrā jināḥ pañca kruddho duṣṭānuśāsanam //	paQca mudrAH jinAH paQca krudDaH duzwa-anuSAsanam //
   kaṇṭhahṛdbhagamasteṣu catuścakraṃ yathākramam /	kaNWa-hRd-BagamaH-tezu catur-cakram yaTAkramam /
   (BhrHe 167)	(BhrHe 167)
   saṃbhogadharmanirmāṇamahāsukham iti smṛtam //	saMBoga-Darma-nirmANa-mahA-suKam iti smRtam //
   ṣoḍaśāṣṭacatuḥṣaṣṭidvātriṃśaddalaṃ ambujam /	zoxaSa-azwa-catuHzazwi-dvAtriMSat-dalam ambujam /
   madhye maṇḍitaṃ oṃkārahūṃkārākārahaṃkṛtaiḥ //	maDye maNxitam oMkAra-hUMkAra-AkAra-haMkRtEH //
   tadanu svahṛdbījaraśmispharaṇāṅkuśair daśadiggatāṃs tathāgatān ākṛṣya	tadanu sva-hRd-bIja-raSmi-sParaNa-aFkuSEH daSa-diggatAn taTAgatAn AkRzya
   nabhasi saṃsthāpya tān aṣṭamātṛbhiḥ saṃpūjya	naBasi saMsTApya tAn azwa-mAtRBiH saMpUjya
   abhiṣiñcantu māṃ sarvatathāgatāḥ	aBiziQcantu mAm sarva-taTAgatAH
   iti prārthayet. taiḥ śrīherukarūpāpannaiḥ	iti prArTayet. tEH SrI-heruka-rUpa-ApannEH
   pañcāmṛtabhṛtapañcatathāgatātmakaiḥ kalaśair abhiṣicyate. abhiṣicyamānasya	paQcAmRta-BRta-paQcataTAgata-AtmakEH kalaSEH aBizicyate. aBizicyamAnasya
   śirasi bhagavān akṣobhya utpadyate, puṣpavṛṣṭiḥ kuṅkumavṛṣṭiś ca bhavati,	Sirasi BagavAn akzoByaH utpadyate, puzpa-vRzwiH kuFkuma-vRzwiH ca Bavati,
   dundubhiśabdaś ca śrūyate, rūpavajrādibhiḥ saṃpūjyate, vajragītyā	dunduBi-SabdaH ca SrUyate, rUpa-vajra-AdiBiH saMpUjyate, vajra-gItyA
   locanādibhiḥ stūyate.	locana-AdiBiH stUyate.
   ity ādiyogo nāma samādhiḥ, svābhāvikaś ca kāyaḥ.	iti AdiyogaH nAma samADiH, svABAvikaH ca kAyaH.
   atha padmādhiṣṭhānam.	aTa padma-aDizWAnam.
   oṃ padma sukhādhāra mahārāga sukhaṃdada /	om padma suKa-ADAra mahA-rAga suKaMdada /
   caturānandabhāg viśva hūṃ hūṃ kāryaṃ kuruṣva me //	catur-Ananda-BAj viSva hUm hUm kAryam kuruzva me //
   (BhrHe 168)	(BhrHe 168)
   atha vajrādhiṣṭhānam.	aTa vajra-aDizWAnam.
   oṃ vajra mahādveṣa caturānandadāyaka /	om vajra mahA-dveza catur-Ananda-dAyaka /
   khagamukhaikaraso nātha hūṃ hūṃ kāryaṃ kuruṣva me //	Kaga-muKa-eka-rasaH nATa hUm hUm kAryam kuruzva me //
   tataḥ	tatas-
   oṃ śī 3 ha 3 svāhā	om SI 3 ha 3 svAhA
   iti ratim ārabhet. tataḥ kamalodarapatitacandradravabindupariṇāmena	iti ratim AraBet. tatas kamala-udara-patita-candra-drava-bindu-pariNAmena
   gaṃkāreṇa niṣpannāṃ gaurīṃ kṛṣṇavarṇāṃ karttirohitadharāṃ	gaMkAreNa nizpannAm gOrIm kRzNa-varNAm kartti-rohita-DarAm
   pūrvadvārāsanacandre cintayet. tathā caṃkāreṇa caurīṃ māñjiṣṭhavarṇāṃ	pUrva-dvAra-Asana-candre cintayet. taTA caMkAreNa cOrIm mAQjizWa-varNAm
   kṛpīṭaśūkaradharāṃ dakṣiṇadvārāsanacandre, tathā vaṃkāreṇa vettālīṃ	kRpIwa-SUkara-DarAm dakziNa-dvAra-Asana-candre, taTA vaMkAreNa vettAlIm
   kanakavarṇāṃ kūrmakapāladharāṃ paścimadvārāsanacandre, tathā ghaṃkāreṇa	kanaka-varNAm kUrma-kapAla-DarAm paScima-dvAra-Asana-candre, taTA GaMkAreNa
   ghasmarīṃ maraktābhām. bhujagayogapātrīdharām uttaradvārāsanacandre, tathā	GasmarIm marakta-ABAm. Bujaga-yoga-pAtrI-DarAm uttara-dvAra-Asana-candre, taTA
   paṃkāreṇa pukkasīm indranīlanibhāṃ keśariparśudharāṃ aiśānakoṇāsanacandre,	paMkAreNa pukkasIm indranIla-niBAm keSari-parSu-DarAm ESAna-koNa-Asana-candre,
   tathā śaṃkāreṇa śabarīṃ candrakāntanibhāṃ bhikṣukhikkhirikādharām	taTA SaMkAreNa SabarIm candrakAnta-niBAm Bikzu-KikKirikA-DarAm
   āgneyakoṇāsanacandre, (BhrHe 169)	Agneya-koNa-Asana-candre, (BhrHe 169)
   tathā laṃkāreṇa caṇḍālīṃ nabhaḥśyāmāṃ cakralāṅgaladharāṃ	taTA laMkAreNa caNxAlIm naBaHSyAmAm cakra-lAFgala-DarAm
   naiṛtikoṇāsanacandre, tathā ḍaṃkāreṇa ḍombīṃ karburavarṇāṃ	nERti-koNa-Asana-candre, taTA xaMkAreNa xombIm karbura-varNAm
   vajratarjanikādharāṃ vāyavyakoṇāsanacandre dhyāyāt.	vajra-tarjanikA-DarAm vAyavya-koNa-Asana-candre DyAyAt.
   ardhaparyaṅkanāṭyasthā vṛttaraktatrilocanāḥ /	arDa-paryaFka-nAwya-sTAH vRtta-rakta-trilocanAH /
   piṅgordhvakeśā dvibhujāḥ pañcamudrādharāś ca tāḥ //	piFga-UrDva-keSAH dvi-BujAH paQca-mudrADarAH ca tAH //
   atha parito niṣpannaṃ maṇḍalam avalokya hṛdbījakiraṇāṅkuśair jñānamaṇḍalam	aTa paritas nizpannam maNxalam avalokya hRd-bIja-kiraNa-aFkuSEH jQAna-maNxalam
   ākṛṣya, pūrvadvārābhimukham antarīkṣe 'vasthāpya, aṣṭānanahūṃkārair	AkRzya, pUrva-dvAra-aBimuKam antarIkze avasTApya, azwa-Anana-hUMkArEH-
   vighnān utsārya, arghapādyaṃ dattvā,	viGnAn utsArya, arGapAdyam dattvA,
   jaḥ hūṃ vaṃ hoḥ	jaH hUm vam hoH
   ity ebhir yathākramam ākarṣaṇapraveśanabandhanavaśīkaraṇāni kṛtvā,	iti eBiH yaTAkramam AkarzaNa-praveSana-banDana-vaSIkaraNAni kRtvA,
   samayajñānamaṇḍalayor ekalolībhāvaṃ vibhāvya, hṛnmantrakiraṇaiḥ	samaya-jQAna-maNxalayoH ekalolIBAvam viBAvya, hRd-mantra-kiraNEH
   sarvatathāgatān ākṛṣya saṃpūjya prārthya tayor abhiṣekaṃ dāpayet.	sarva-taTAgatAn AkRzya saMpUjya prArTya tayoH aBizekam dApayet-.
   abhiṣicyamānānām abhiṣekajinaḥ śirasi jāyate. atra ślokau:	aBizicyamAnAnAm aBizeka-jinaH Sirasi jAyate. atra SlokO:
   pukkasyādyāś catasras tu gauryādyāś ca yathākramam /	pukkasya-AdyAH catasraH tu gOrI-a-AdyAH ca yaTAkramam /
   akṣobhyabuddharatneśavāgīśair iha mudrayet //	akzoBya-budDa-ratna-ISa-vAgISEH iha mudrayet //
   kuleśaiḥ kāyavākcittair bhavanirvāṇaherukān /	kuleSEH kAya-vAc-cittEH Bava-nirvANa-herukAn /
   (BhrHe 170)	(BhrHe 170)
   vajrādyāḥ svakuleśais tu jinair akṣobhyapañcakaiḥ //	vajra-AdyAH sva-kuleSEH tu jinEH akzoBya-paQcakEH //
   tato devatātattvaṃ manasikuryāt. iha sarvadharmāḥ kāyavākcittajñānaiḥ	tatas devatA-tattvam manasikuryAt. iha sarva-DarmAH kAya-vAc-citta-jQAnEH
   saṃgṛhītāḥ. teṣāṃ kāyādīnāṃ yā dharmatā vijñaptimātratā dvayaśūnyatā	saMgRhItAH. tezAm kAya-AdInAm yA DarmatA vijQaptimAtra-tA dvaya-SUnyatA
   tasyāḥ pratyavekṣaṇaṃ yathāyogaṃ dvārapālīnāṃ tattvam. tasyā eva	tasyAH pratyavekzaNam yaTAyogam dvAra-pAlInAm tattvam. tasyAH eva
   śūnyatāyāḥ samyagjñānaṃ niṣprapañcam anāsravā prajñā vajrayānam anuttaraṃ	SUnyatAyAH samyak-jQAnam nizprapaQcam anAsravA prajQA vajrayAnam anuttaram
   yathāyogaṃ pukkasyādīnāṃ catasṛṇāṃ tattvam. tasyaiva vajrayānasya phalaṃ	yaTAyogam pukkasya-AdInAm catasRNAm tattvam. tasya-eva vajrayAnasya Palam
   mahāvajradharapadaṃ niruttarā bodhir maṇḍalādhipates tattvam.	mahA-vajraDara-padam niruttarA boDiH maNxala-aDipateH tattvam.
   tataḥ svahṛdbījād aṣṭau pūjādevīḥ saṃsphārya tāsāṃ spharaṇameghair gaganam	tatas sva-hRd-bIjAt azwO pUjA-devIH saMsPArya tAsAm sParaNa-meGEH gaganam
   āpūrya sanāyakaṃ maṇḍalaṃ pūjayet. tato māyopamān sarvadharmān adhimucya	ApUrya sa-nAyakam maNxalam pUjayet. tatas mAyA-upamAn sarva-DarmAn aDimucya
   gītidvayena bhagavantaṃ stūyāt.	gIti-dvayena Bagavantam stUyAt.
   vividhavicitravibhramālokitaiḥ pramodya	viviDa-vicitra-viBrama-AlokitEH pramodya
   vividhavicitracumbanāliṅganaiḥ pramodya /	viviDa-vicitra-cumbana-AliFganEH pramodya /
   (BhrHe 171)	(BhrHe 171)
   vividhavicitrasukhabhojanaiḥ prabhakṣya	viviDa-vicitra-suKa-BojanEH praBakzya
   vividhavicitrasaṃvaram aho pradarśayasva //	viviDa-vicitra-saMvaram aho pradarSayasva //
   païsaü samaü savvāāsu jou /	païsaü samaü sa-vvAAsu jou /
   bhakkhaü saala savvāāsu lou //	BakKaü saala sa-vvAAsu lou //
   athāntarīkṣe hūṃkāreṇa vajraṃ vicintya, tasyādhastād āḥkāreṇa padmam,	aTa-antarIkze hUMkAreNa vajram vicintya, tasya-aDastAt AHkAreNa padmam,
   tanmadhye praṇavāṅkitāni dravyāṇi, vajrapadmasamāyogād agnijvālanam, tena	tad-maDye praNava-aFkitAni dravyANi, vajra-padma-samAyogAt agni-jvAla-nam, tena
   teṣāṃ tāpanam, pākād dravīkṛtya jñānasūryīkaraṇād dyotanam, tatkiraṇair	tezAm tApanam, pAkAt dravIkRtya jQAna-sUryIkaraNAt dyotanam, tad-kiraNEH-
   daśadiksarvatathāgatānāṃ rūpadarśanam, tajjñānabījebhyas tair eva kiraṇair	daSa-diS-sarva-taTAgatAnAm rUpa-darSanam, tad-jQAna-bIjeByaH tEH eva kiraNEH-
   ākṛṣya jñānāmṛtaṃ teṣu saṃpātya samarasīkuryāt. evaṃ tāny amṛtīkṛtya	AkRzya jQAna-amRtam tezu saMpAtya samarasIkuryAt. evam tAni amRtIkRtya
   tryakṣareṇādhiṣṭhāya hūṃkāreṇa jihvāyāṃ śubhravajram, hṛtsūrye ca maṇḍalam	tri-akzareNa-aDizWAya hUMkAreNa jihvAyAm SuBra-vajram, hRd-sUrye ca maNxalam
   adhimucya, tair amṛtair ātmānaṃ maṇḍalaṃ ca saṃtarpayet.	aDimucya, tEH amRtEH AtmAnam maNxalam ca saMtarpayet-.
   mātṛcakre pure ramye bhāvayed īdṛśaṃ prabhum /	mAtR-cakre pure ramye BAvayet IdRSam praBum /
   nistaraṅgasukhāvāptaṃ nistaraṅgasvarūpiṇam //	nistaraFga-suKa-avAptam nistaraFga-svarUpiNam //
   (BhrHe 172)	(BhrHe 172)
   iti maṇḍalarājāgrī nāma dvitīyaḥ samādhiḥ, sāṃbhogikaś ca kāyaḥ.	iti maNxalarAjAgrI nAma dvitIyaH samADiH, sAMBogikaH ca kAyaH.
   tato gaurīṃ caurīṃ yāvan maṇḍalādhipatiṃ pratyekam anupūrvyā daśasu dikṣu	tatas gOrIm cOrIm yAvat maNxala-aDipatim pratyekam anupUrvyA daSasu dikzu
   nirantaraṃ saṃsphārya, sattvānām arthaṃ kṛtvā, teṣv eva saṃhṛtya,	nirantaram saMsPArya, sattvAnAm arTam kRtvA, tezu eva saMhRtya,
   kṛtakṛtyaṃ maṇḍalaṃ maṇḍalādhipatiṃ ca niṣprapañcasukhasamarpitaṃ paśyet.	kRtakRtyam maNxalam maNxala-aDipatim ca nizprapaQca-suKa-samarpitam paSyet-.
   tatra gaurī kāyasya bhūtapratyavekṣāyāṃ sattvān vyavasthāpayati, caurī	tatra gOrI kAyasya BUta-pratyavekzAyAm sattvAn vyavasTApayati, cOrI
   cittasya, vettālī vācaḥ, ghasmarī jñānasya, pukkasī kāyasya samyagjñāne,	cittasya, vettAlI vAcaH, GasmarI jQAnasya, pukkasI kAyasya samyak-jQAne,
   śabarī cittasya, caṇḍālī vācaḥ, ḍombī jñānasya. maṇḍaleśvaras tu	SabarI cittasya, caNxAlI vAcaH, xombI jQAnasya. maNxaleSvaraH tu
   mahāvajradharapade sattvān avasthāpayati.	mahA-vajraDara-pade sattvAn avasTApayati.
   tadanantaraṃ ṣaḍaṅgayogena samatāṃ bhāvayet.	tad-anantaram zaxaFga-yogena sama-tAm BAvayet-.
   kṛṣṇaṃ raktaṃ tataḥ pītaṃ harin nīlaṃ sitaṃ kramāt /	kRzNam raktam tatas pItam harin nIlam sitam kramAt /
   sahajānandamātraṃ ca dhyāyāc cakraṃ sanāyakam //	sahaja-Ananda-mAtram ca DyAyAt cakram sa-nAyakam //
   iti karmarājāgrī nāma tṛtīyaḥ samādhiḥ, nairmāṇikaś (BhrHe 173) ca kāyaḥ.	iti karmarAjAgrI nAma tRtIyaH samADiH, nErmANikaH (BhrHe 173) ca kAyaH.
   bhāvanākhinno mantraṃ japet. samaṇḍalam ātmānaṃ devatārūpeṇāvirbhūtaṃ	BAvanA-KinnaH mantram japet. sa-maNxalam AtmAnam devatA-rUpeNa-AvirBUtam
   vicintya	vicintya
   oṃ deva picuvajra hūṃ 3 phaṭ svāhā	om deva picu-vajra hUm 3 Paw svAhA
   iti hṛtsūrye trayodaśa mantrākṣarāṇy ūrdhvaśiraskāni pradīpavaj jvalanti	iti hRd-sUrye trayodaSa mantra-akzarANi UrDva-SiraskAni pradIpa-vat jvalanti
   maṇḍalībhūtāni manasābhilikhya, tāny eva vācayan vajravācā krodhavācā vā	maNxalIBUtAni manasA-aBiliKya, tAni eva vAcayan vajra-vAcA kroDa-vAcA vA
   japet. sarvamukhebhyaḥ sarvadevīmukhebhyaś ca mantram uccarantam	japet. sarva-muKeByaH sarva-devI-muKeByaH ca mantram uccarantam
   adhimuñcet. iyataiva svadevatāyā aṣṭaguṇo jāpaḥ sarvadevīnāṃ ca	aDimuQcet. iyatA-eva svadevatAyAH azwaguNaH jApaH sarva-devInAm ca
   mantrajāpaḥ kṛto bhavati.	mantra-jApaH kRtaH Bavati.
   tataḥ praṇidhānaṃ kuryāt.	tatas praNiDAnam kuryAt-.
   sarvasvaṃ sarvabuddhānāṃ mahāvajrabhṛtaḥ padam /	sarva-svam sarva-budDAnAm mahA-vajraBRtaH padam /
   ebhir labheya kuśalair lambhayeyaṃ ca taj jagat //	eBiH laBeya kuSalEH lamBayeyam ca tat jagat //
   caryā saṃbodhaye yā ca saṃbuddhānāṃ ca yā punaḥ /	caryA saMboDaye yA ca saMbudDAnAm ca yA punar /
   varṇitā bodhivajreṇa sā caryāstu dvayī mama //	varNitA boDivajreNa sA caryAH-tu dvayI mama //
   tataḥ sanāyakaṃ maṇḍalaṃ pūrvavat saṃpūjya, svahṛnmantre devīr	tatas sa-nAyakam maNxalam pUrvavat saMpUjya, sva-hRt-mantre devIH-
   antarbhāvya, ādhāramaṇḍalam ativistīrṇam adhimucya, (BhrHe 174) catvāri	antar-BAvya, ADAra-maNxalam ati-vistIrNam aDimucya, (BhrHe 174) catvAri
   mahābhūtāni pukkasyādisvabhāvāni niścitya, hevajrāhaṃkareṇotthāya tathaiva	mahABUtAni pukkasya-Adi-svaBAvAni niScitya, heva-jrA-ahaMkareNa-utTAya taTA-eva
   viharet. madhyāhnapradoṣasandhyayor dhyānagṛhaṃ praviśya pūrvavad	viharet. maDyAhna-pradoza-sanDyayoH DyAna-gRham praviSya pUrvavat-
   ādhāramaṇḍalaṃ tanmadhyāsane cātmānaṃ samāpannāṣṭānanahevajrarūpaṃ jhaṭiti	ADAra-maNxalam tat-maDya-Asane ca-AtmAnam samApanna-azwa-Ananahevajra-rUpam Jawiti
   dṛṣṭvā, hṛdbījaniścāritāś ca devīr yathāsthānaṃ niveśya, sarvamaṇḍalam	dRzwvA, hRd-bIja-niScAritAH ca devIH yaTAsTAnam niveSya, sarva-maNxalam
   ānandamayaṃ dhyātvā, pūjāstutyamṛtāsvādaṃ jāpādikaṃ ca kuryāt. nidrākāle	Ananda-mayam DyAtvA, pUjA-astuti-amRta-AsvAdam jApa-Adikam ca kuryAt. nidrA-kAle
   ṣaḍaṅgayogaṃ sahajānandayogaṃ vābhimukhīkṛtya supyāt.	zaxaFga-yogam sahaja-Ananda-yogam vA-aBimuKIkRtya supyAt.
   caturdevīgītisaṃcoditaś ca nidrāta uttiṣṭhet. utthāya sarvaṃ pūrvavat	catur-devI-gIti-saMcoditaH ca nidrAte uttizWet. utTAya sarvam pUrvavat-
   kuryāt. evaṃ pratyahaṃ yāvat siddhinimittāni paśyati. tāni dṛṣṭvā	kuryAt. evam pratyaham yAvat sidDi-nimittAni paSyati. tAni dRzwvA
   yathātantram abhimatasiddher upāyam anutiṣṭhed iti.	yaTAtantram aBimata-sidDeH upAyam anutizWet iti.
   guruguṇadhanadhāmnaḥ sādhanaṃ herukasya	guru-guNa-Dana-DAmnaH sADanam herukasya
   bhramaharam abhidhāya spaṣṭam aṣṭānanasya /	Brama-haram aBiDAya spazwam azwa-Ananasya /
   (BhrHe 175)	(BhrHe 175)
   kuśalam idam avāptaṃ yan mayā janmabhājāṃ niravadhihitahetus tena vajrī	kuSalam idam avAptam yat mayA janma-BAjAm niravaDi-hita-hetuH tena vajrI
   jinaḥ syām //	jinaH syAm //
