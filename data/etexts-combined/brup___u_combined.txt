   uṣā vā aśvasya medhyasya śiraḥ |	uzAH vE aSvasya meDyasya SiraH |
   sūryaś cakṣur vātaḥ prāṇo vyāttam agnir vaiśvānaraḥ saṃvatsara ātmāśvasya	sUryaH cakzuH vAtaH prANaH vyAttam agniH vESvAnaraH saMvatsaraH AtmASvasya
   medhyasya |	meDyasya |
   dyauḥ pṛṣṭham antarikṣam udaraṃ pṛthivī pājasyaṃ diśaḥ pārśve	dyOH pRzWam antarikzam udaram pRTivI pAjasyam diSaH pArSve
   avāntaradiśaḥ parśava ṛtavo 'ṅgāni māsāś cārdhamāsāś ca parvāṇy ahorātrāṇi	avAntara-diSaH parSavaH RtavaH aFgAni mAsAH ca-arDa-mAsAH ca parvANi ahorAtrANi
   pratiṣṭhā nakṣatrāṇy asthīni nabho māṃsāni |	pratizWA nakzatrANi asTIni naBaH mAMsAni |
   ūvadhyaṃ sikatāḥ sindhavo gudā yakṛc ca klomānaś ca parvatā oṣadhayaś ca	UvaDyam sikatAH sinDavaH gudA yakRt ca klomAnaH ca parvatAH ozaDayaH ca
   vanaspatayaś ca lomāni |	vanaspatayaH ca lomAni |
   udyan pūrvārdho nimlocañ jaghanārdhaḥ |	udyan pUrva-arDaH nimlocan jaGana-arDaH |
   yad vijṛmbhate tad vidyotate |	yat vijRmBate tat vidyotate |
   yad vidhūnute tat stanayati |	yat viDUnute tat stanayati |
   yan mehati tad varṣati |	yat mehati tat varzati |
   vāg evāsya vāk || BrhUp_1,1.1 ||	vAc eva-asya vAc || BrhUp_1,1.1 ||
   ahar vā aśvaṃ purastān mahimānvajāyata |	ahar vE aSvam purastAt mahimA-anvajAyata |
   tasya pūrve samudre yoniḥ |	tasya pUrve samudre yoniH |
   rātrir enaṃ paścān mahimānvajāyata |	rAtriH enam paScAt mahimA-anvajAyata |
   tasyāpare samudre yonir |	tasya-apare samudre yoniH |
   etau vā aśvaṃ mahimānāv abhitaḥ sambabhūvatuḥ |	etO vE aSvam mahimAnO aBitas sambaBUvatuH |
   hayo bhūtvā devān avahad vājī gandharvān arvāsurān aśvo manuṣyān |	hayaH BUtvA devAn avahat vAjI ganDarvAn arva-asurAn aSvaH manuzyAn |
   samudra evāsya bandhuḥ samudro yoniḥ || BrhUp_1,1.2 ||	samudraH eva-asya banDuH samudraH yoniH || BrhUp_1,1.2 ||
   naiveha kiṃ canāgra āsīt |	na-eva-iha kim cana-agre AsIt |
   mṛtyunaivedam āvṛtam āsīd aśanāyayā |	mRtyunA-eva-idam AvRtam AsIt aSanAyayA |
   aśanāyā hi mṛtyuḥ |	aSanAyAH hi mRtyuH |
   tan mano 'kurutātmanvī syām iti |	tat manaH akuruta-AtmanvI syAm iti |
   so 'rcann acarat |	saH arcan acarat |
   tasyārcata āpo 'jāyanta |	tasya-arcate ApaH ajAyanta |
   arcate vai me kam abhūd iti |	arcate vE me kam aBUt iti |
   tad evārkyasyārkatvam |	tat eva-arkyasya-arka-tvam |
   kaṃ ha vā asmai bhavati ya evam etad arkyasyārkatvaṃ veda || BrhUp_1,2.1	kam ha vE asmE Bavati yaH evam etat arkyasya-arka-tvam vedaH || BrhUp_1,2.1
   āpo vā arkaḥ |	ApaH vE arkaH |
   tad yad apāṃ śara āsīt tat samahanyata |	tat yat apAm SaraH AsIt tat samahanyata |
   sā pṛthivy abhavat |	sA pRTivI aBavat |
   tasyām aśrāmyat |	tasyAm aSrAmyat |
   tasya śrāntasya taptasya tejoraso niravartatāgniḥ || BrhUp_1,2.2 ||	tasya SrAntasya taptasya tejaH-rasaH niravartata-agniH || BrhUp_1,2.2 ||
   sa tredhātmānaṃ vyakurutādityaṃ tṛtīyaṃ vāyuṃ tṛtīyam |	sa treDA-AtmAnam vyakuruta-Adityam tRtIyam vAyum tRtIyam |
   sa eṣa prāṇas tredhāvihitaḥ |	saH eza prANaH treDA-vihitaH |
   tasya prācī dik śiro 'sau cāsau cermau |	tasya prAcI diS SiraH asO ca-asO ca-IrmO |
   athāsya pratīcī dik puccham asau cāsau ca sakthyau |	aTa-asya pratIcI diS pucCam asO ca-asO ca sakTyO |
   dakṣiṇā codīcī ca pārśve |	dakziNA ca-udIcI ca pArSve |
   dyauḥ pṛṣṭham antarikṣam udaram iyam uraḥ |	dyOH pRzWam antarikzam udaram iyam uraH |
   sa eṣo 'psu pratiṣṭhitaḥ |	saH ezaH apsu pratizWitaH |
   yatra kva caiti tad eva pratitiṣṭhaty evaṃ vidvān || BrhUp_1,2.3 ||	yatra kva ca-eti tat eva pratitizWati evam vidvAn || BrhUp_1,2.3 ||
   so 'kāmayata -- dvitīyo ma ātmā jāyeteti |	saH akAmayata - dvitIyaH me AtmA jAyeta-iti |
   sa manasā vācaṃ mithunaṃ samabhavad aśanāyā mṛtyuḥ |	sa manasA vAcam miTunam samaBavat aSanAyAH mRtyuH |
   tad yad reta āsīt sa saṃvatsaro 'bhavat |	tat yat retaH AsIt sa saMvatsaraH aBavat |
   na ha purā tataḥ saṃvatsara āsa |	na ha purA tatas saMvatsaraH Asa |
   tam etāvantaṃ kālam abibhar yāvānt saṃvatsaraḥ |	tam etAvantam kAlam abiBar yAvAnt saMvatsaraH |
   tam etāvataḥ kālasya parastād asṛjata |	tam etAvataH kAlasya parastAt asRjata |
   taṃ jātam abhivyādadāt |	tam jAtam aBivyAda-dAt |
   sa bhāṇ akarot |	sa BAj akarot |
   saiva vāg abhavat || BrhUp_1,2.4 ||	sA-eva vAc aBavat || BrhUp_1,2.4 ||
   sa aikṣata yadi vā imam abhimaṃsye kanīyo 'nnaṃ kariṣya iti |	sa Ekzata yadi vA imam aBimaMsye kanIyaH annam karizyaH iti |
   sa tayā vācā tenātmanedaṃ sarvam asṛjata yad idaṃ kiñca -- ṛco yajūṃṣi	sa tayA vAcA tena-AtmanA-idam sarvam asRjata yat idam kiQca - RcaH yajUMzi
   sāmāni chandāṃsi yajñān prajāṃ paśūn |	sAmAni CandAMsi yajQAn prajAm paSUn |
   sa yad-yad evāsṛjata tattad attum adhriyata |	sa yat--yat eva-asRjata tat-tat attum aDriyata |
   sarvaṃ vā attīti tad aditer adititvam |	sarvam vA atti-iti tat aditeH aditi-tvam |
   sarvasyāttā bhavati sarvam asyānnaṃ bhavati ya evam etad aditer adititvaṃ	sarvasya-attA Bavati sarvam asya-annam Bavati yaH evam etat aditeH aditi-tvam
   veda || BrhUp_1,2.5 ||	vedaH || BrhUp_1,2.5 ||
   so 'kāmayata -- bhūyasā yajñena bhūyo yajeyeti |	saH akAmayata - BUyasA yajQena BUyas yajeya-iti |
   so 'śrāmyat |	saH aSrAmyat |
   sa tapo 'tapyata |	sa tapaH atapyata |
   tasya śrāntasya taptasya yaśo vīryam udakrāmat |	tasya SrAntasya taptasya yaSaH vIryam udakrAmat |
   prāṇā vai yaśo vīryam |	prANAH vE yaSaH vIryam |
   tat prāṇeṣūtkrānteṣu śarīraṃ śvayitum adhriyata |	tat prANezu-utkrAntezu SarIram Svayitum aDriyata |
   tasya śarīra eva mana āsīt || BrhUp_1,2.6 ||	tasya SarIraH eva manaH AsIt || BrhUp_1,2.6 ||
   so 'kāmayata -- medhyaṃ ma idaṃ syād ātmanvy anena syām iti |	saH akAmayata - meDyam me idam syAt AtmanvI anena syAm iti |
   tato 'śvaḥ samabhavat |	tatas aSvaH samaBavat |
   yad aśvat tan medhyam abhūd iti tad evāśvamedhasyāśvamedhatvam |	yat aSvat tat meDyam aBUt iti tat eva-aSvameDasya-aSvameDa-tvam |
   eṣa ha vā aśvamedhaṃ veda ya enam evaṃ veda |	eza ha vE aSvameDam veda yaH enam evam veda |
   tam anavarudhyaivāmanyata |	tam anavaruDya-eva-amanyata |
   taṃ saṃvatsarasya parastād ātmana ālabhata |	tam saMvatsarasya parastAt AtmanaH AlaBata |
   paśūn devatābhyaḥ pratyauhat |	paSUn devatAByaH pratyOhat |
   tasmāt sarvadevatyaṃ prokṣitaṃ prājāpatyam ālabhante |	tasmAt sarva-devatyam prokzitam prAjApatyam AlaBante |
   eṣa vā aśvamedho ya eṣa tapati |	eza vE aSvameDaH yaH eza tapati |
   tasya saṃvatsara ātmā |	tasya saMvatsaraH AtmA |
   ayam agnir arkaḥ |	ayam agniH arkaH |
   tasyeme lokā ātmānaḥ |	tasya-ime lokAH AtmAnaH |
   tāv etāv arkāśvamedhau |	tO etO arka-aSvameDO |
   so punar ekaiva devatā bhavati mṛtyur eva |	saH punar ekA-eva devatA Bavati mRtyuH eva |
   apa punarmṛtyuṃ jayati |	apa punar-mRtyum jayati |
   nainaṃ mṛtyur āpnoti |	na-enam mRtyuH Apnoti |
   mṛtyur asyātmā bhavati |	mRtyuH asya-AtmA Bavati |
   sarvam āyur eti |	sarvam AyuH eti |
   etāsāṃ devatānām eko bhavati || BrhUp_1,2.7 ||	etAsAm devatAnAm ekaH Bavati || BrhUp_1,2.7 ||
   dvayā ha prājāpatyā devāś cāsurāś ca tataḥ kānīyasā eva devā jyāyasā	dvayAH ha prAjApatyAH devAH ca-asurAH ca tatas kAnIyasA eva devAH jyAyasA
   asurāḥ |	asurAH |
   ta eṣu lokeṣv aspardhanta |	te ezu lokezu asparDanta |
   te ha devā ūcur hantāsurān yajña udgīthenātyayāmeti || BrhUp_1,3.1 ||	te ha devAH UcuH hanta-asurAn yajQaH udgITena-atyayAma-iti || BrhUp_1,3.1 ||
   te ha vācam ūcus tvaṃ na udgāyeti |	te ha vAcam UcuH tvam naH udgAya-iti |
   tatheti tebhyo vāg udagāyat |	taTA-iti teByaH vAc udagAyat |
   yo vāci bhogas taṃ devebhya āgāyat |	yaH vAci BogaH tam deveByaH AgAyat |
   yat kalyāṇaṃ vadati tad ātmane |	yat kalyANam vadati tat Atmane |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvidhyan |	tam aBidrutya pApmanA-aviDyan |
   sa yaḥ sa pāpmā yad evedam apratirūpaṃ vadati |	sa yaH sa pApmA yat eva-idam apratirUpam vadati |
   sa eva sa pāpmā || BrhUp_1,3.2 ||	saH eva sa pApmA || BrhUp_1,3.2 ||
   atha ha prāṇam ūcus tvaṃ na udgāyeti |	aTa ha prANam UcuH tvam naH udgAya-iti |
   tatheti tebhyaḥ prāṇa udagāyat |	taTA-iti teByaH prANaH udagAyat |
   yaḥ prāṇe bhogas taṃ devebhya āgāyat |	yaH prANe BogaH tam deveByaH AgAyat |
   yat kalyāṇaṃ jighrati tad ātmane |	yat kalyANam jiGrati tat Atmane |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvidhyan |	tam aBidrutya pApmanA-aviDyan |
   sa yaḥ sa pāpmā yad evedam apratirūpaṃ jighrati |	sa yaH sa pApmA yat eva-idam apratirUpam jiGrati |
   sa eva sa pāpmā || BrhUp_1,3.3 ||	saH eva sa pApmA || BrhUp_1,3.3 ||
   atha ha cakṣur ūcus tvaṃ na udgāyeti |	aTa ha cakzuH UcuH tvam naH udgAya-iti |
   tatheti tebhyaś cakṣur udagāyat |	taTA-iti teByaH cakzuH udagAyat |
   yaś cakṣuṣi bhogas taṃ devebhya āgāyat |	yaH cakzuzi BogaH tam deveByaH AgAyat |
   yat kalyāṇaṃ paśyati tad ātmane |	yat kalyANam paSyati tat Atmane |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvidhyan |	tam aBidrutya pApmanA-aviDyan |
   sa yaḥ sa pāpmā yad evedam apratirūpaṃ paśyati |	sa yaH sa pApmA yat eva-idam apratirUpam paSyati |
   sa eva sa pāpmā || BrhUp_1,3.4 ||	saH eva sa pApmA || BrhUp_1,3.4 ||
   atha ha śrotram ūcus tvaṃ na udgāyeti |	aTa ha Srotram UcuH tvam naH udgAya-iti |
   tatheti tebhyaḥ śrotram udagāyat |	taTA-iti teByaH Srotram udagAyat |
   yaḥ śrotre bhogas taṃ devebhya āgāyat |	yaH Srotre BogaH tam deveByaH AgAyat |
   yat kalyāṇaṃ śṛṇoti tad ātmane |	yat kalyANam SRNoti tat Atmane |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvidhyan |	tam aBidrutya pApmanA-aviDyan |
   sa yaḥ sa pāpmā |	sa yaH sa pApmA |
   yad evedam apratirūpaṃ śṛṇoti |	yat eva-idam apratirUpam SRNoti |
   sa eva sa pāpmā || BrhUp_1,3.5 ||	saH eva sa pApmA || BrhUp_1,3.5 ||
   atha ha mana ūcus tvaṃ na udgāyeti |	aTa ha manaH UcuH tvam naH udgAya-iti |
   tatheti tebhyo mana udagāyat |	taTA-iti teByaH manaH udagAyat |
   yo manasi bhogas taṃ devebhya āgāyat |	yaH manasi BogaH tam deveByaH AgAyat |
   yat kalyāṇaṃ saṃkalpayati tad ātmane |	yat kalyANam saMkalpayati tat Atmane |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvidhyan |	tam aBidrutya pApmanA-aviDyan |
   sa yaḥ sa pāpmā |	sa yaH sa pApmA |
   yad evedam apratirūpaṃ saṃkalpayati |	yat eva-idam apratirUpam saMkalpayati |
   sa eva sa pāpmā |	saH eva sa pApmA |
   evam u khalv etā devatāḥ pāpmabhir upāsṛjan |	evam u Kalu etAH devatAH pApmaBiH upAsRjan |
   evam enāḥ pāpmanāvidhyan || BrhUp_1,3.6 ||	evam enAH pApmanA-aviDyan || BrhUp_1,3.6 ||
   atha hemam āsanyaṃ prāṇam ūcus tvaṃ na udgāyeti |	aTa ha-imam Asanyam prANam UcuH tvam naH udgAya-iti |
   tatheti tebhya eṣa prāṇa udagāyat |	taTA-iti teByaH eza prANaH udagAyat |
   te 'vidur anena vai na udgātrātyeṣyantīti |	te aviduH anena vE naH udgAtrA-atyezyanti-iti |
   tam abhidrutya pāpmanāvivyatsan |	tam aBidrutya pApmanA-vivyat-san |
   sa yathāśmānam ṛtvā loṣṭo vidhvaṃsetaivaṃ haiva vidhvaṃsamānā viṣvañco	sa yaTA-aSmAnam RtvA lozwaH viDvaMseta-evam ha-eva viDvaMsamAnA vizvaQcaH-
   vineśuḥ |	vineSuH |
   tato devā abhavan, parāsurā |	tatas devAH aBavan, para-asurAH |
   bhavaty ātmanā, parāsya dviṣan bhrātṛvyo bhavati ya evaṃ veda ||	Bavati AtmanA, parA-asya dvizan BrAtRvyaH Bavati yaH evam veda ||
   BrhUp_1,3.7 ||	BrhUp_1,3.7 ||
   te hocuḥ -- kva nu so 'bhūd yo na ittham asakteti |	te ha-UcuH - kva nu saH aBUt yaH naH itTam asaktA-iti |
   ayam āsye 'ntar iti |	ayam Asye antar iti |
   so 'yāsya āṅgiraso 'ṅgānāṃ hi rasaḥ || BrhUp_1,3.8 ||	saH ayAsyaH AFgirasaH aFgAnAm hi rasaH || BrhUp_1,3.8 ||
   sā vā eṣā devatā dūr nāma |	sA vE ezA devatA dUH nAma |
   dūraṃ hy asyā mṛtyur |	dUram hi asyAH mRtyuH |
   dūraṃ ha vā asmān mṛtyur bhavati ya evaṃ veda || BrhUp_1,3.9 ||	dUram ha vE asmAn mRtyuH Bavati yaH evam vedaH || BrhUp_1,3.9 ||
   sā vā eṣā devataitāsāṃ devatānāṃ pāpmānaṃ mṛtyum apahatya yatrāsāṃ diśām	sA vE ezA devatA-etAsAm devatAnAm pApmAnam mRtyum apahatya yatra-AsAm diSAm
   antas tad gamayāṃ cakāra |	antar tat gamayAm cakAra |
   tad āsāṃ pāpmano vinyadadhāt |	tat AsAm pApmanaH vinyadaDAt |
   tasmān na janam iyān nāntam iyān net pāpmānaṃ mṛtyum anvavāyānīti ||	tasmAt na janam iyAt na-antam iyAt net pApmAnam mRtyum anvavAyAni-iti ||
   BrhUp_1,3.10 ||	BrhUp_1,3.10 ||
   sā vā eṣā devataitāsāṃ devatānāṃ pāpmānaṃ mṛtyum apahatyāthainā mṛtyum	sA vE ezA devatA-etAsAm devatAnAm pApmAnam mRtyum apahatya-aTa-enAH mRtyum
   atyavahat || BrhUp_1,3.11 ||	atyavahat || BrhUp_1,3.11 ||
   sā vai vācam eva prathamām atyavahat |	sA vE vAcam eva praTamAm atyavahat |
   sā yadā mṛtyum atyamucyata so 'gnir abhavat |	sA yadA mRtyum atyamucyata saH agniH aBavat |
   so 'yam agniḥ pareṇa mṛtyum atikrānto dīpyate || BrhUp_1,3.12 ||	saH ayam agniH pareNa mRtyum atikrAntaH dIpyate || BrhUp_1,3.12 ||
   atha prāṇam atyavahat |	aTa prANam atyavahat |
   sa yadā mṛtyum atyamucyata sa vāyur abhavat |	sa yadA mRtyum atyamucyata sa vAyuH aBavat |
   so 'yaṃ vāyuḥ pareṇa mṛtyum atikrāntaḥ pavate || BrhUp_1,3.13 ||	saH ayam vAyuH pareNa mRtyum atikrAntaH pavate || BrhUp_1,3.13 ||
   atha cakṣur atyavahat |	aTa cakzuH atyavahat |
   tad yadā mṛtyum atyamucyata sa ādityo 'bhavat |	tat yadA mRtyum atyamucyata saH AdityaH aBavat |
   so 'sāv ādityaḥ pareṇa mṛtyum atikrāntas tapati || BrhUp_1,3.14 ||	saH asO AdityaH pareNa mRtyum atikrAntaH tapati || BrhUp_1,3.14 ||
   atha śrotram atyavahat |	aTa Srotram atyavahat |
   tad yadā mṛtyum atyamucyata tā diśo 'bhavan |	tat yadA mRtyum atyamucyata tAH diSaH aBavan |
   tā imā diśaḥ pareṇa mṛtyum atikrāntāḥ || BrhUp_1,3.15 ||	tAH imAH diSaH pareNa mRtyum atikrAntAH || BrhUp_1,3.15 ||
   atha mano 'tyavahat |	aTa manaH atyavahat |
   tad yadā mṛtyum atyamucyata sa candramā abhavat |	tat yadA mRtyum atyamucyata sa candramAH aBavat |
   so 'sau candraḥ pareṇa mṛtyum atikrānto bhāti |	saH asO candraH pareNa mRtyum atikrAntaH BAti |
   evaṃ ha vā enam eṣā devatā mṛtyum ativahati ya evaṃ veda || BrhUp_1,3.16	evam ha vE enam ezA devatA mRtyum ativahati yaH evam vedaH || BrhUp_1,3.16
   athātmane 'nnādyam āgāyat |	aTa-Atmane annAdyam AgAyat |
   yad dhi kiñcānnam adyate 'nenaiva tad adyate |	yat Di kiQca-annam adyate anena-eva tat adyate |
   iha pratitiṣṭhati || BrhUp_1,3.17 ||	iha pratitizWati || BrhUp_1,3.17 ||
   te devā abruvan |	te devAH abruvan |
   etāvad vā idaṃ sarvaṃ yad annam |	etAvat vE idam sarvam yat annam |
   tad ātmana āgāsīḥ |	tat AtmanaH AgAsIH |
   anu no 'sminn anna ābhajasveti |	anu naH asmin annaH ABajasva-iti |
   te vai mābhisaṃviśateti |	te vE mA-aBisaMviSata-iti |
   tatheti taṃ samantaṃ pariṇyaviśanta |	taTA-iti tam samantam pariNyaviSanta |
   tasmād yad anenānnam atti tenaitās tṛpyanti |	tasmAt yat anena-annam atti tena-etAH tRpyanti |
   evaṃ ha vā enaṃ svā abhisaṃviśanti bhartā svānāṃ śreṣṭhaḥ puraetā bhavaty	evam ha vE enam svAH aBisaMviSanti BartA svAnAm SrezWaH puraetA Bavati-
   annādo 'dhipatir ya evaṃ veda |	anna-AdaH aDipatiH yaH evam veda |
   ya u haivaṃvidaṃ sveṣu pratir bubhūṣati na haivālaṃ bhāryebhyo bhavati |	yaH u ha-evaMvidam svezu pratiH buBUzati na ha-eva-alam BAryeByaH Bavati |
   atha ya evaitam anubhavati yo vaitam anu bhāryān bubhūrṣati sa haivālaṃ	aTa yaH eva-etam anuBavati yaH vA-etam anu BAryAn buBUrzati sa ha-eva-alam
   bhāryebhyo bhavati || BrhUp_1,3.18 ||	BAryeByaH Bavati || BrhUp_1,3.18 ||
   so 'yāsya āṅgiraso 'ṅgānāṃ hi rasaḥ |	saH ayAsyaH AFgirasaH aFgAnAm hi rasaH |
   prāṇo vā aṅgānāṃ rasaḥ |	prANaH vE aFgAnAm rasaH |
   prāṇo hi vā aṅgānāṃ rasaḥ |	prANaH hi vE aFgAnAm rasaH |
   tasmād yasmāt kasmāccāṅgāt prāṇa utkrāmati tad eva tac chuṣyati |	tasmAt yasmAt kasmAt-ca-aFgAt prANaH utkrAmati tat eva tat Suzyati |
   eṣa hi vā aṅgānāṃ rasaḥ || BrhUp_1,3.19 ||	eza hi vE aFgAnAm rasaH || BrhUp_1,3.19 ||
   eṣa u eva bṛhaspatiḥ |	ezaH u eva bRhaspatiH |
   vāg vai bṛhatī |	vAc vE bRhatI |
   tasyā eṣa patis tasmād u bṛhaspatiḥ || BrhUp_1,3.20 ||	tasyAH eza patiH tasmAt u bRhaspatiH || BrhUp_1,3.20 ||
   eṣa u eva brahmaṇaspatiḥ |	ezaH u eva brahmaNaspatiH |
   vāg vai brahma |	vAc vE brahma |
   tasyā eṣa patis tasmād u brahmaṇaspatiḥ || BrhUp_1,3.21 ||	tasyAH eza patiH tasmAt u brahmaNaspatiH || BrhUp_1,3.21 ||
   eṣa u eva sāma |	ezaH u eva sAma |
   vāg vai sāmaiṣa sā cāmaś ceti tat sāmnaḥ sāmatvam |	vAc vE sAma-eza sA ca-AmaH ca-iti tat sAmnaH sAma-tvam |
   yad v eva samaḥ pluṣiṇā samo maśakena samo nāgena sama ebhis tribhir	yat u eva samaH pluziNA samaH maSakena samaH nAgena samaH eBiH triBiH-
   lokaiḥ samo 'nena sarveṇa tasmād v eva sāma |	lokEH samaH anena sarveNa tasmAt v eva sAma |
   aśnute sāmnaḥ sāyujyaṃ salokatām |	aSnute sAmnaH sAyujyam salokatAm |
   ya evam etat sāma veda || BrhUp_1,3.22 ||	yaH evam etat sAma vedaH || BrhUp_1,3.22 ||
   eṣa u vā udgīthaḥ |	ezaH u vE udgITaH |
   prāṇo vā ut prāṇena hīdaṃ sarvam uttabdham |	prANaH vA ud prANena hi-idam sarvam uttabDam |
   vāg eva gīthā |	vAc eva gITAH |
   uc ca gīthā ceti |	ud ca gITA ca-iti |
   sa udgīthaḥ || BrhUp_1,3.23 ||	saH udgITaH || BrhUp_1,3.23 ||
   tad dhāpi brahmadattaś caikitāneyo rājānaṃ bhakṣayann uvāca |	tat DApi brahmadattaH cEkitAneyaH rAjAnam Bakzayan uvAca |
   ayaṃ tyasya rājā mūrdhānaṃ vipātayatād yad ito 'yāsya āṅgiraso	ayam tyasya rAjA mUrDAnam vipAtayatAt yat itas ayAsyaH AFgirasaH-
   'nyenodagāyad iti |	anyena-udagAyat iti |
   vācā ca hy eva sa prāṇena codagāyad iti || BrhUp_1,3.24 ||	vAcA ca hi eva sa prANena ca-udagAyat iti || BrhUp_1,3.24 ||
   tasya haitasya sāmno yaḥ svaṃ veda bhavati hāsya svam |	tasya ha-etasya sAmnaH yaH svam veda Bavati ha-asya svam |
   tasya vai svara eva svam |	tasya vE svaraH eva svam |
   tasmād ārtvijyaṃ kariṣyan vāci svaram iccheta |	tasmAt Artvijyam karizyan vAci svaram icCeta |
   tayā vācā svarasampannayārtvijyaṃ kuryāt |	tayA vAcA svara-sampannayA-Artvijyam kuryAt |
   tasmād yajñe svaravantaṃ didṛkṣanta eva |	tasmAt yajQe svaravantam didRkzante eva |
   atho yasya svaṃ bhavati |	aTo yasya svam Bavati |
   bhavati hāsya svaṃ ya evam etat sāmnaḥ svaṃ veda || BrhUp_1,3.25 ||	Bavati ha-asya svam yaH evam etat sAmnaH svam vedaH || BrhUp_1,3.25 ||
   tasya haitasya sāmno yaḥ suvarṇaṃ veda bhavati hāsya suvarṇam |	tasya ha-etasya sAmnaH yaH suvarNam veda Bavati ha-asya suvarNam |
   tasya vai svara eva suvarṇam |	tasya vE svaraH eva suvarNam |
   bhavati hāsya suvarṇaṃ ya evam etat sāmnaḥ suvarṇaṃ veda || BrhUp_1,3.26	Bavati ha-asya suvarNam yaH evam etat sAmnaH suvarNam vedaH || BrhUp_1,3.26
   tasya haitasya sāmno yaḥ pratiṣṭhāṃ veda prati ha tiṣṭhati |	tasya ha-etasya sAmnaH yaH pratizWAm veda prati ha tizWati |
   tasya vai vāg eva pratiṣṭhā |	tasya vE vAc eva pratizWA |
   vāci hi khalv eṣa etat prāṇaḥ pratiṣṭhito gīyate |	vAci hi Kalu ezaH etat prANaH pratizWitaH gIyate |
   anna ity u haika āhuḥ || BrhUp_1,3.27 ||	annaH iti u ha-eke AhuH || BrhUp_1,3.27 ||
   athātaḥ pavamānānām evābhyārohaḥ |	aTa-atas pavamAnAnAm eva-aByArohaH |
   sa vai khalu prastotā sāma prastauti |	sa vE Kalu prastotA sAma prastOti |
   sa yatra prastuyāt tad etāni japet |	sa yatra prastuyAt tat etAni japet |
   asato mā sad gamaya, tamaso mā jyotir gamaya, mṛtyor māmṛtaṃ gamayeti |	asataH mA sat gamaya, tamasaH mA jyotiH gamaya, mRtyoH mA-amRtam gamaya-iti |
   sa yad āhāsato mā sad gamayeti |	sa yat Aha-asataH mA sat gamaya-iti |
   mṛtyur vā asat sad amṛtaṃ mṛtyor māmṛtaṃ gamayāmṛtaṃ mā kurv ity evaitad	mRtyuH vA asat sat amRtam mRtyoH mA-amRtam gamaya-amRtam mA kuru iti eva-etat-
   āha |	Aha |
   tamaso mā jyotir gamayeti |	tamasaH mA jyotiH gamaya-iti |
   mṛtyur vai tamo jyotir amṛtaṃ mṛtyor māmṛtaṃ gamayāmṛtaṃ mā kurv ity	mRtyuH vE tamaH jyotiH amRtam mRtyoH mA-amRtam gamaya-amRtam mA kuru iti-
   evaitad āha |	eva-etat Aha |
   mṛtyor māmṛtaṃ gamayeti |	mRtyoH mA-amRtam gamaya-iti |
   nātra tirohitam ivāsti |	na-atra tirohitam iva-asti |
   atha yānītarāṇi stotrāṇi teṣv ātmane 'nnādyam āgāyet |	aTa yAni-itarANi stotrANi tezu Atmane annAdyam AgAyet |
   tasmād u teṣu varaṃ vṛṇīta |	tasmAt u tezu varam vRNIta |
   yaṃ kāmaṃ kāmayet tam |	yam kAmam kAmayet tam |
   sa eṣa evaṃvid udgātātmane vā yajamānāya vā yaṃ kāmaṃ kāmayate tam āgāyati	saH ezaH evaMvid udgAtA-Atmane vA yajamAnAya vA yam kAmam kAmayate tam AgAyati
   tad dhaital lokajid eva |	tat Da-etat loka-jit eva |
   na haivālokyatāyā āśāsti ya evam etat sāma veda || BrhUp_1,3.28 ||	na ha-eva-Alokya-tAyAH ASAsti yaH evam etat sAma vedaH || BrhUp_1,3.28 ||
   ātmaivedam agra āsīt puruṣavidhaḥ |	AtmA-eva-idam agre AsIt puruzaviDaH |
   so 'nuvīkṣya nānyad ātmano 'paśyat |	saH anuvIkzya na-anyat AtmanaH apaSyat |
   so 'ham asmīty agre vyāharat |	saH aham asmi-iti agre vyAharat |
   tato 'haṃnāmābhavat |	tatas ahaMnAmA-Bavat |
   tasmād apy etarhy āmantrito 'ham ayam ity evāgra uktvāthānyan nāma	tasmAt api etarhi AmantritaH aham ayam iti eva-agre uktvA-aTa-anyat nAma
   prabrūte yad asya bhavati |	prabrUte yat asya Bavati |
   sa yat pūrvo 'smāt sarvasmāt sarvān pāpmana auṣat tasmāt puruṣaḥ |	sa yat pUrvaH asmAt sarvasmAt sarvAn pApmanaH Ozat tasmAt puruzaH |
   oṣati ha vai sa taṃ yo 'smāt pūrvo bubhūṣati ya evaṃ veda || BrhUp_1,4.1	ozati ha vE sa tam yaH asmAt pUrvaH buBUzati yaH evam vedaH || BrhUp_1,4.1
   so 'bibhet tasmād ekākī bibheti |	saH abiBet tasmAt ekAkI biBeti |
   sa hāyam īkṣāṃ cakre, yan mad anyan nāsti kasmān nu bibhemīti |	sa ha-ayam IkzAm cakre, yat mat anyat na-asti kasmAt nu biBemi-iti |
   tata evāsya bhayaṃ vīyāya |	tatas eva-asya Bayam vIyAya |
   kasmād dhy abheṣyat |	kasmAt Di aBezyat |
   dvitīyād vai bhayaṃ bhavati || BrhUp_1,4.2 ||	dvitIyAt vE Bayam Bavati || BrhUp_1,4.2 ||
   sa vai naiva reme |	sa vE na-eva reme |
   tasmād ekākī na ramate |	tasmAt ekAkI na ramate |
   sa dvitīyam aicchat |	sa dvitIyam EcCat |
   sa haitāvān āsa yathā strīpumāṃsau sampariṣvaktau |	sa ha-etAvAn Asa yaTA strI-pumAMsO samparizvaktO |
   sa imam evātmānaṃ dvedhāpātayat |	saH imam eva-AtmAnam dveDA-apAtayat |
   tataḥ patiś ca patnī cābhavatām |	tatas patiH ca patnI ca-aBavatAm |
   tasmād idam ardhabṛgalam iva sva iti ha smāha yājñavalkyaḥ |	tasmAt idam arDa-bRgalam iva svaH iti ha sma-Aha yAjQavalkyaH |
   tasmād ayam ākāśaḥ striyā pūryata eva |	tasmAt ayam AkASaH striyA pUryate eva |
   tāṃ samabhavat |	tAm samaBavat |
   tato manuṣyā ajāyanta || BrhUp_1,4.3 ||	tatas manuzyAH ajAyanta || BrhUp_1,4.3 ||
   so heyam īkṣāṃ cakre -- kathaṃ nu mātmana eva janayitvā sambhavati |	saH heyam IkzAm cakre - kaTam nu mA-AtmanaH eva janayitvA samBavati |
   hanta tiro 'sānīti |	hanta tiras asAni-iti |
   sā gaur abhavad vṛṣabha itaraḥ |	sA gOH aBavat vRzaBaH itaraH |
   tāṃ sam evābhavat |	tAm sam eva-aBavat |
   tato gāvo 'jāyanta |	tatas gAvaH ajAyanta |
   vaḍavetarābhavad aśvavṛṣa itaraḥ |	vaxava-itarA-aBavat aSva-vRzaH itaraH |
   gardabhītarā gardabha itaraḥ |	gardaBI-itarAH gardaBaH itaraH |
   tāṃ sam evābhavat |	tAm sam eva-aBavat |
   tata ekaśapham ajāyata |	tatas ekaSaPam ajAyata |
   ajetarābhavad basta itaraḥ |	aja-itarA-aBavat bastaH itaraH |
   avir itarā meṣa itaraḥ |	aviH itarA mezaH itaraH |
   tāṃ sam evābhavat |	tAm sam eva-aBavat |
   tato 'jāvayo 'jāyanta |	tatas aja-avayaH ajAyanta |
   evam eva yad idaṃ kiñca mithunam ā pipīlikābhyas tat sarvam asṛjata ||	evam eva yat idam kiQca miTunam A pipIlikAByaH tat sarvam asRjata ||
   BrhUp_1,4.4 ||	BrhUp_1,4.4 ||
   so 'ved ahaṃ vāva sṛṣṭir asmy ahaṃ hīdaṃ sarvam asṛkṣīti |	saH avet aham vAva sRzwiH asmi aham hi-idam sarvam asRkzI-iti |
   tataḥ sṛṣṭir abhavat |	tatas sRzwiH aBavat |
   sṛṣṭyāṃ hāsyaitasyāṃ bhavati ya evaṃ veda || BrhUp_1,4.5 ||	sRzwyAm ha-asya-etasyAm Bavati yaH evam vedaH || BrhUp_1,4.5 ||
   athety abhyamanthat |	aTa-iti aByamanTat |
   sa mukhāc ca yoner hastābhyāṃ cāgnim asṛjata |	sa muKAt ca yoneH hastAByAm ca-agnim asRjata |
   tasmād etad ubhayam alomakam antarataḥ |	tasmAt etat uBayam alomakam antarataH |
   alomakā hi yonir antarataḥ |	alomakAH hi yoniH antarataH |
   tad yad idam āhur amuṃ yajāmuṃ yajety ekaikaṃ devam etasyaiva sā visṛṣṭiḥ	tat yat idam AhuH amum yaja-amum yaja-iti ekEkam devam etasya-eva sA visRzwiH
   eṣa u hy eva sarve devāḥ |	ezaH u hi eva sarve devAH |
   atha yat kiñcedam ārdraṃ tad retaso 'sṛjata |	aTa yat kiQca-idam Ardram tat retasaH asRjata |
   tad u soma |	tat u somaH |
   etāvad vā idaṃ sarvam annaṃ caivānnādaś ca |	etAvat vE idam sarvam annam ca-eva-anna-AdaH ca |
   soma evānnam agnir annādaḥ |	somaH eva-annam agniH anna-AdaH |
   saiṣā brahmaṇo 'tisṛṣṭiḥ |	sA-ezA brahmaNaH atisRzwiH |
   yac chreyaso devān asṛjatātha yan martyaḥ sann amṛtān asṛjata tasmād	yat SreyasaH devAn asRjata-aTa yat martyaH san amRtAn asRjata tasmAt-
   atisṛṣṭir |	atisRzwiH |
   atisṛṣṭyāṃ hāsyaitasyāṃ bhavati ya evaṃ veda || BrhUp_1,4.6 ||	atisRzwyAm ha-asya-etasyAm Bavati yaH evam vedaH || BrhUp_1,4.6 ||
   tad dhedaṃ tarhy avyākṛtam āsīt |	tat Dedam tarhi avyAkRtam AsIt |
   tan nāmarūpābhyām eva vyākriyatāsau nāmāyam idaṃrūpa iti |	tat nAma-rUpAByAm eva vyAkriyatA-asO nAma-ayam idaMrUpaH iti |
   tad idam apy etarhi nāmarūpābhyām eva vyākriyata asau nāmāyam idaṃrūpa iti	tat idam api etarhi nAma-rUpAByAm eva vyAkriyata asO nAma-ayam idaMrUpaH iti
   sa eṣa iha praviṣṭa ā nakhāgrebhyo yathā kṣuraḥ kṣuradhāne 'vahitaḥ syād	saH ezaH iha pravizwaH A naKa-agreByaH yaTA kzuraH kzura-DAne avahitaH syAt-
   viśvambharo vā viśvambharakulāye |	viSvamBaraH vA viSvamBara-kulAye |
   taṃ na paśyanti |	tam na paSyanti |
   akṛtsno hi saḥ prāṇann eva prāṇo nāma bhavati |	akRtsnaH hi saH prANan eva prANaH nAma Bavati |
   vadan vāk paśyaṃś cakṣuḥ śṛṇvañ chrotraṃ manvāno manaḥ |	vadan vAc paSyan cakzuH SRNvan Crotram manvAnaH manaH |
   tāny asyaitāni karmanāmāny eva |	tAni asya-etAni karma-nAmAni eva |
   sa yo 'ta ekaikam upāste na sa veda |	sa yaH atas ekEkam upAste na sa veda |
   akṛtsno hy eṣo 'ta ekaikena bhavati |	akRtsnaH hi ezaH atas ekEkena Bavati |
   ātmety evopāsīta |	AtmA-iti eva-upAsIta |
   atra hy ete sarva ekaṃ bhavanti |	atra hi ete sarve ekam Bavanti |
   tad etat padanīyam asya sarvasya yad ayam ātmā |	tat etat padanIyam asya sarvasya yat ayam AtmA |
   anena hy etat sarvaṃ veda |	anena hi etat sarvam veda |
   yathā ha vai padenānuvinded evaṃ kīrtiṃ ślokaṃ vindate ya evaṃ veda ||	yaTA ha vE padena-anuvindet evam kIrtim Slokam vindate yaH evam veda ||
   BrhUp_1,4.7 ||	BrhUp_1,4.7 ||
   tad etat preyaḥ putrāt preyo vittāt preyo 'nyasmāt sarvasmād antarataraṃ	tat etat preyaH putrAt preyaH vittAt preyaH anyasmAt sarvasmAt antarataram
   yad ayam ātmā |	yat ayam AtmA |
   sa yo 'nyam ātmanaḥ priyaṃ bruvāṇaṃ brūyāt priyaṃ rotsyatītīśvaro ha	sa yaH anyam AtmanaH priyam bruvANam brUyAt priyam rotsyati-iti-ISvaraH ha
   tathaiva syāt |	taTA-eva syAt |
   ātmānam eva priyam upāsīta |	AtmAnam eva priyam upAsIta |
   sa ya ātmānam eva priyam upāste na hāsya priyaṃ pramāyukaṃ bhavati ||	sa yaH AtmAnam eva priyam upAste na ha-asya priyam pramAyukam Bavati ||
   BrhUp_1,4.8 ||	BrhUp_1,4.8 ||
   tad āhur yad brahmavidyayā sarvaṃ bhaviṣyanto manuṣyā manyante |	tat AhuH yat brahma-vidyayA sarvam BavizyantaH manuzyAH manyante |
   kim u tad brahmāved yasmāt tat sarvam abhavad iti || BrhUp_1,4.9 ||	kim u tat brahmAvet yasmAt tat sarvam aBavat iti || BrhUp_1,4.9 ||
   brahma vā idam agra āsīt |	brahma vA idam agre AsIt |
   tad ātmānam evāvet |	tat AtmAnam eva-avet |
   ahaṃ brahmāsmīti |	aham brahma-asmi-iti |
   tasmāt tat sarvam abhavat |	tasmAt tat sarvam aBavat |
   tad yo yo devānāṃ pratyabudhyata sa eva tad abhavat |	tat yaH yaH devAnAm pratyabuDyata saH eva tat aBavat |
   tatharṣīnām |	taTA-RzInAm |
   tathā manuṣyāṇām |	taTA manuzyANAm |
   tad dhaitat paśyann ṛṣir vāmadevaḥ pratipede 'haṃ manur abhavaṃ sūryaś	tat Da-etat paSyan RziH vAmadevaH pratipede aham manuH aBavam sUryaS
   ceti |	ca-iti |
   tad idam apy etarhi ya evaṃ vedāhaṃ brahmāsmīti sa idaṃ sarvaṃ bhavati |	tat idam api etarhi yaH evam veda-aham brahma-asmi-iti saH idam sarvam Bavati |
   tasya ha na devāś canābhūtyā īśate |	tasya ha na devAH cana-aBUtyA ISate |
   ātmā hy eṣāṃ sa bhavati |	AtmA hi ezAm sa Bavati |
   atha yo 'nyāṃ devatām upāste 'nyo 'sāv anyo 'ham asmīti na sa veda |	aTa yaH anyAm devatAm upAste anyaH asO anyaH aham asmi-iti na sa veda |
   yathā paśur evaṃ sa devānām |	yaTA paSuH evam sa devAnAm |
   yathā ha vai bahavaḥ paśavo manuṣyaṃ bhuñjyur evam ekaikaḥ puruṣo devān	yaTA ha vE bahavaH paSavaH manuzyam BuQjyuH evam ekEkaH puruzaH devAn
   bhunakti |	Bunakti |
   ekasminn eva paśāv ādīyamāne 'priyaṃ bhavati kim u bahuṣu |	ekasmin eva paSO AdIyamAne apriyam Bavati kim u bahuzu |
   tasmād eṣāṃ tan na priyaṃ yad etan manuṣyā vidyuḥ || BrhUp_1,4.10 ||	tasmAt ezAm tat na priyam yat etat manuzyAH vidyuH || BrhUp_1,4.10 ||
   brahma vā idam agra āsīd ekam eva |	brahma vA idam agre AsIt ekam eva |
   tad ekaṃ san na vyabhavat |	tat ekam san na vyaBavat |
   tac chreyo rūpam atyasṛjata kṣatraṃ, yāny etāni devatrā kṣatrāṇīndro	tat SreyaH rUpam atyasRjata kzatraM, yAni etAni devatrA kzatrANi-indraH-
   varuṇaḥ somo rudraḥ parjanyo yamo mṛtyur īśāna iti |	varuNaH somaH rudraH parjanyaH yamaH mRtyuH ISAnaH iti |
   tasmāt kṣatrāt paraṃ nāsti |	tasmAt kzatrAt param na-asti |
   tasmād brāhmaṇaḥ kṣatriyaṃ adhastād upāste rājasūye |	tasmAt brAhmaNaH kzatriyam aDastAt upAste rAjasUye |
   kṣatra eva tad yaśo dadhāti |	kzatraH eva tat yaSaH daDAti |
   saiṣā kṣatrasya yonir yad brahma |	sA-ezA kzatrasya yoniH yat brahma |
   tasmād yady api rājā paramatāṃ gacchati brahmaivāntata upaniśrayati svāṃ	tasmAt yadi api rAjA parama-tAm gacCati brahma-eva-antatas upaniSrayati svAm
   yonim |	yonim |
   ya u enaṃ hinasti svāṃ sa yonim ṛcchati |	yaH u enam hinasti svAm sa yonim RcCati |
   sa pāpīyān bhavati yathā śreyāṃsaṃ hiṃsitvā || BrhUp_1,4.11 ||	sa pApIyAn Bavati yaTA SreyAMsam hiMsitvA || BrhUp_1,4.11 ||
   sa naiva vyabhavat |	sa na-eva vyaBavat |
   sa viśam asṛjata |	sa viSam asRjata |
   yāny etāni devajātāni gaṇaśa ākhyāyante vasavo rudrā ādityā viśve devā	yAni etAni deva-jAtAni gaNaSas AKyAyante vasavaH rudrAH AdityAH viSve devA
   maruta iti || BrhUp_1,4.12 ||	marutaH iti || BrhUp_1,4.12 ||
   sa naiva vyabhavat |	sa na-eva vyaBavat |
   sa śaudraṃ varṇam asṛjata pūṣaṇam |	sa SOdram varNam asRjata pUzaNam |
   iyaṃ vai pūṣā |	iyam vE pUzA |
   iyaṃ hīdaṃ sarvaṃ puṣyati yad idaṃ kiñca || BrhUp_1,4.13 ||	iyam hi-idam sarvam puzyati yat idam kiQca || BrhUp_1,4.13 ||
   sa naiva vyabhavat |	sa na-eva vyaBavat |
   tac chreyo rūpam atyasṛjata dharmam |	tat SreyaH rUpam atyasRjata Darmam |
   tad etat kṣatrasya kṣatraṃ yad dharmaḥ |	tat etat kzatrasya kzatram yat DarmaH |
   tasmād dharmāt paraṃ nāsti |	tasmAt DarmAt param na-asti |
   atho abalīyān balīyāṃsam āśaṃsate dharmeṇa |	aTo abalIyAn balIyAMsam ASaMsate DarmeNa |
   yathā rājñaivam |	yaTA rAjQA-evam |
   yo vai sa dharmaḥ satyaṃ vai tat |	yaH vE sa DarmaH satyam vE tat |
   tasmāt satyaṃ vadantam āhur dharmaṃ vadatīti |	tasmAt satyam vadantam AhuH Darmam vadati-iti |
   dharmaṃ vā vadantaṃ satyaṃ vadatīti |	Darmam vA vadantam satyam vadati-iti |
   etad dhy evaitad ubhayaṃ bhavati || BrhUp_1,4.14 ||	etat Di eva-etat uBayam Bavati || BrhUp_1,4.14 ||
   tad etad brahma kṣatraṃ viṭ śūdraḥ |	tat etat brahma kzatram viz SUdraH |
   tad agninaiva deveṣu brahmābhavad brāhmaṇo manuṣyeṣu, kṣatriyeṇa	tat agninA-eva devezu brahmA-aBavat brAhmaNaH manuzya-izu, kzatriyeNa
   kṣatriyaḥ, vaiśyena vaiśyaḥ, śūdreṇa śūdraḥ |	kzatriyaH, vESyena vESyaH, SUdreNa SUdraH |
   tasmād agnāv eva deveṣu lokam icchante brāhmaṇe manuṣyeṣu |	tasmAt agnO eva devezu lokam icCante brAhmaNe manuzyezu |
   etābhyāṃ hi rūpābhyāṃ brahmābhavat |	etAByAm hi rUpAByAm brahmA-aBavat |
   atha yo ha vā asmāl lokāt svaṃ lokam adṛṣṭvā praiti sa enam avidito na	aTa yaH ha vE asmAt lokAt svam lokam adRzwvA prEti saH enam aviditaH na
   bhunakti yathā vedo vānanūkto 'nyad vā karmākṛtam |	Bunakti yaTA vedaH vA-ananu-uktaH anyat vA karma-akRtam |
   yadi ha vā apy anevaṃvin mahatpuṇyaṃ karma karoti tad dhāsyāntataḥ kṣīyata	yadi ha vE api anevaMvid mahat-puNyam karma karoti tat DAsya-antataH kzIyata
   eva |	eva |
   ātmānam eva lokam upāsīta |	AtmAnam eva lokam upAsIta |
   sa ya ātmānam eva lokam upāste na hāsya karma kṣīyate |	sa yaH AtmAnam eva lokam upAste na ha-asya karma kzIyate |
   asmād dhy evātmano yadyat kāmayate tattat sṛjate || BrhUp_1,4.15 ||	asmAt Di eva-AtmanaH yat-yat kAmayate tat-tat sRjate || BrhUp_1,4.15 ||
   atho ayaṃ vā ātmā sarveṣāṃ bhūtānāṃ lokaḥ |	aTo ayam vA AtmA sarvezAm BUtAnAm lokaH |
   sa yaj juhoti yad yajate tena devānāṃ lokaḥ |	sa yat juhoti yat yajate tena devAnAm lokaH |
   atha yad anubrūte tena ṛṣīṇām |	aTa yat anubrUte tena RzINAm |
   atha yat pitṛbhyo nipṛṇāti yat prajām icchate tena pitṝṇām |	aTa yat pitRByaH nipRNAti yat prajAm icCate tena pitLNAm |
   atha yan manuṣyān vāsayate yad ebhyo 'śanaṃ dadāti tena manuṣyāṇām |	aTa yat manuzyAn vAsayate yat eByaH aSanam dadAti tena manuzyANAm |
   atha yat paśubhyas tṛṇodakaṃ vindati tena paśūnām |	aTa yat paSuByaH tRNa-udakam vindati tena paSUnAm |
   yad asya gṛheṣu śvāpadā vayāṃsy ā pipīlikābhya upajīvanti tena teṣāṃ lokaḥ	yat asya gRhezu SvApadAH vayAMsi A pipIlikAByaH upajIvanti tena tezAm lokaH
   yathā ha vai svāya lokāyāriṣṭim icchet |	yaTA ha vE svAya lokAya-arizwim icCet |
   evaṃ haivaṃvide sarvadā sarvāṇi bhūtāny ariṣṭim icchanti |	evam ha-evaMvide sarvadA sarvANi BUtAni arizwim icCanti |
   tad vā etad viditaṃ mīmāṃsitam || BrhUp_1,4.16 ||	tat vE etat viditam mImAMsitam || BrhUp_1,4.16 ||
   ātmaivedam agra āsīd eka eva |	AtmA-eva-idam agre AsIt ekaH eva |
   so 'kāmayata jāyā me syād atha prajāyeya |	saH akAmayata jAyA me syAt aTa prajAyeya |
   atha vittaṃ me syād atha karma kurvīyeti |	aTa vittam me syAt aTa karma kurvIya-iti |
   etāvān vai kāmaḥ |	etAvAn vE kAmaH |
   necchaṃś canāto bhūyo vindet |	na-icCan canAtas BUyas vindet |
   tasmād apy etarhy ekākī kāmayate -- jāyā me syād atha prajāyeyātha vittaṃ	tasmAt api etarhi ekAkI kAmayate - jAyA me syAt aTa prajAyeya-aTa vittam
   me syād atha karma kurvīyeti |	me syAt aTa karma kurvIya-iti |
   sa yāvad apy eteṣām ekaikaṃ na prāpnoty akṛtsna eva tāvan manyate |	sa yAvat api etezAm ekEkam na prApnoti akRtsnaH eva tAvat manyate |
   tasyo kṛtsnatā |	tasyaH kRtsna-tA |
   mana evāsyātmā |	manaH eva-asya-AtmA |
   vāg jāyā |	vAc jAyA |
   prāṇaḥ prajā |	prANaH prajAH |
   cakṣur mānuṣaṃ vittam |	cakzuH mAnuzam vittam |
   cakṣuṣā hi tad vindate |	cakzuzA hi tat vindate |
   śrotraṃ daivam |	Srotram dEvam |
   śrotreṇa hi tac chṛṇoti |	SrotreNa hi tat SRNoti |
   ātmaivāsya karma |	AtmA-eva-asya karma |
   ātmanā hi karma karoti |	AtmanA hi karma karoti |
   sa eṣa pāṅkto yajñaḥ |	saH eza pAFktaH yajQaH |
   pāṅktaḥ paśuḥ |	pAFktaH paSuH |
   pāṅktaḥ puruṣaḥ |	pAFktaH puruzaH |
   pāṅktam idaṃ sarvaṃ yad idaṃ kiñca |	pAFktam idam sarvam yat idam kiQca |
   tad idaṃ sarvam āpnoti ya evaṃ veda || BrhUp_1,4.17 ||	tat idam sarvam Apnoti yaH evam vedaH || BrhUp_1,4.17 ||
   yat saptānnāni medhayā tapasājanayat pitā |	yat sapta-annAni meDayA tapasA-ajanayat pitA |
   ekam asya sādhāraṇaṃ dve devān abhājayat |	ekam asya sADAraNam dve devAn aBAjayat |
   trīṇy ātmane 'kuruta paśubhya ekaṃ prāyacchat |	trINi Atmane akuruta paSuByaH ekam prAyacCat |
   tasmin sarvaṃ pratiṣṭhitaṃ yacca prāṇiti yacca na |	tasmin sarvam pratizWitam yat-ca prANiti yat-ca na |
   kasmāt tāni na kṣīyante adyamānāni sarvadā |	kasmAt tAni na kzIyante adyamAnAni sarvadA |
   yo vai tām akṣitiṃ veda so 'nnam atti pratīkena |	yaH vE tAm akzitim veda saH annam atti pratIkena |
   sa devān apigacchati sa ūṛjam upajīvati |	sa devAn apigacCati saH URjam upajIvati |
   iti ślokāḥ || BrhUp_1,5.1 ||	iti SlokAH || BrhUp_1,5.1 ||
   yat saptānnāni medhayā tapasājanayat piteti |	yat sapta-annAni meDayA tapasA-ajanayat pitA-iti |
   medhayā hi tapasājanayat pitaikam asya sādhāraṇam iti |	meDayA hi tapasA-ajanayat pitA-ekam asya sADAraNam iti |
   idam evāsya tat sādhāraṇam annaṃ yad idam adyate |	idam eva-asya tat sADAraNam annam yat idam adyate |
   sa ya etad upāste na sa pāpmano vyāvartate |	sa yaH etat upAste na sa pApmanaH vyAvartate |
   miśraṃ hy etat |	miSram hi etat |
   dve devān abhājayad iti |	dve devAn aBAjayat iti |
   hutaṃ ca prahutaṃ ca |	hutam ca prahutam ca |
   tasmād devebhyo juhvati ca pra ca juhvati |	tasmAt deveByaH juhvati ca pra ca juhvati |
   atho āhur darśapūrṇamāsāv iti |	aTo AhuH darSa-pUrNamAsO iti |
   tasmān neṣṭiyājukaḥ syāt |	tasmAt na-izwi-yAjukaH syAt |
   paśubhya ekaṃ prāyacchad iti |	paSuByaH ekam prAyacCat iti |
   tat payaḥ |	tat payaH |
   payo hy evāgre manuṣyāś ca paśavaś copajīvanti |	payaH hi eva-agre manuzyAH ca paSavaH ca-upajIvanti |
   tasmāt kumāraṃ jātaṃ ghṛtaṃ vaivāgre pratilehayanti stanaṃ vānudhāpayanti	tasmAt kumAram jAtam GRtam vA-eva-agre pratilehayanti stanam vA-anuDApayanti
   atha vatsaṃ jātam āhus tṛṇād iti |	aTa vatsam jAtam AhuH tRNAt iti |
   tasmin sarvaṃ pratiṣṭhitaṃ yacca prāṇiti yacca neti |	tasmin sarvam pratizWitam yat-ca prANiti yat-ca na-iti |
   payasi hīdaṃ sarvaṃ pratiṣṭhitaṃ yacca prāṇiti yacca na |	payasi hi-idam sarvam pratizWitam yat-ca prANiti yat-ca na |
   tad yad idam āhuḥ saṃvatsaraṃ payasā juhvad apa punarmṛtyuṃ jayatīti |	tat yat idam AhuH saMvatsaram payasA juhvat apa punar-mRtyum jayati-iti |
   na tathā vidyāt |	na taTA vidyAt |
   yad ahar eva juhoti tad ahaḥ punarmṛtyum apajayaty evaṃ vidvān |	yat ahar eva juhoti tat ahar punar-mRtyum apajayati evam vidvAn |
   sarvaṃ hi devebhyo 'nnādyaṃ prayacchati |	sarvam hi deveByaH annAdyam prayacCati |
   kasmāt tāni na kṣīyante adyamānāni sarvadeti |	kasmAt tAni na kzIyante adyamAnAni sarvadA-iti |
   puruṣo vā akṣitiḥ |	puruzaH vE akzitiH |
   sa hīdam annaṃ punaḥ punar janayate |	sa hi-idam annam punar punar janayate |
   yo vaitām akṣitiṃ vedeti |	yaH vA-etAm akzitim veda-iti |
   puruṣo vā akṣitiḥ |	puruzaH vE akzitiH |
   sa hīdam annaṃ dhiyādhiyā janayate karmabhiḥ |	sa hi-idam annam DiyA-DiyA janayate karmaBiH |
   yad dhaitan na kuryāt kṣīyeta ha |	yat Da-etat na kuryAt kzIyeta ha |
   so 'nnam atti pratīkeneti |	saH annam atti pratIkena-iti |
   mukhaṃ pratīkaṃ mukhenety etat |	muKam pratIkam muKena-iti etat |
   sa devān apigacchati sa ūrjam upajīvatīti praśaṃsā || BrhUp_1,5.2 ||	sa devAn apigacCati saH Urjam upajIvati-iti praSaMsA || BrhUp_1,5.2 ||
   trīṇy ātmane 'kuruteti:	trINi Atmane akuruta-iti:
   mano vācaṃ prāṇaṃ tāny ātmane 'kuruta |	manaH vAcam prANam tAni Atmane akuruta |
   anyatramanā abhūvaṃ nādarśam anyatramanā abhūvaṃ nāśrauṣam iti manasā hy	anyatramanAH aBUvam na-AdarSam anyatramanAH aBUvam na-aSrOzam iti manasA hi-
   eva paśyati manasā śṛṇoti |	eva paSyati manasA SRNoti |
   kāmaḥ saṃkalpo vicikitsā śraddhāśraddhā dhṛtir adhṛtir hrīr dhīr bhīr ity	kAmaH saMkalpaH vicikitsA SradDA-aSradDA DRtiH aDRtiH hrIH DIH BIH iti-
   etat sarvaṃ mana eva |	etat sarvam manaH eva |
   tasmād api pṛṣṭhata upaspṛṣṭo manasā vijānāti |	tasmAt api pRzWatas upaspRzwaH manasA vijAnAti |
   yaḥ kaśca śabdo vāg eva sā |	yaH kaH-ca SabdaH vAc eva sA |
   eṣā hy antaṃ āyattaiṣā hi na |	ezA hi antam AyattA-ezA hi na |
   prāṇo 'pāno vyāna udānaḥ samāno 'na ity etat sarvaṃ prāṇa eva |	prANaH apAnaH vyAnaH udAnaH samAnaH anaH iti etat sarvam prANaH eva |
   etanmayo vā ayam ātmā |	etad-mayaH vE ayam AtmA |
   vāṅmayo manomayaḥ prāṇamayaḥ || BrhUp_1,5.3 ||	vAc-mayaH manaH-mayaH prANa-mayaH || BrhUp_1,5.3 ||
   trayo lokā eta eva |	trayaH lokAH ete eva |
   vāg evāyaṃ loko mano 'ntarikṣalokaḥ prāṇo 'sau lokaḥ || BrhUp_1,5.4 ||	vAc eva-ayam lokaH manaH antarikza-lokaH prANaH asO lokaH || BrhUp_1,5.4 ||
   trayo vedā eta eva |	trayaH vedAH ete eva |
   vāg evargvedo mano yajurvedaḥ prāṇaḥ sāmavedaḥ || BrhUp_1,5.5 ||	vAc eva-RgvedaH manaH yajurvedaH prANaH sAmavedaH || BrhUp_1,5.5 ||
   devā pitaro manuṣyā eta eva |	devAH pitaraH manuzyAH ete eva |
   vāg eva devā manaḥ pitaraḥ, prāṇo mānuṣyāḥ || BrhUp_1,5.6 ||	vAc eva devAH manaH pitaraH, prANaH mAnuzyAH || BrhUp_1,5.6 ||
   pitā mātā prajaita eva |	pitA mAtA prajA-ete eva |
   mana eva pitā vāṅ mātā prāṇaḥ prajā || BrhUp_1,5.7 ||	manaH eva pitA vAc mAtA prANaH prajAH || BrhUp_1,5.7 ||
   vijñātaṃ vijijñāsyam avijñātam eta eva |	vijQAtam vijijQAsyam avijQAtam ete eva |
   yat kiñca vijñātaṃ vācas tad rūpam |	yat kiQca vijQAtam vAcaH tat rUpam |
   vāg ghi vijñātā |	vAc Gi vijQAtA |
   vāg enaṃ tad bhūtvāvati || BrhUp_1,5.8 ||	vAc enam tat BUtvA-avati || BrhUp_1,5.8 ||
   yat kiñca vijijñāsyaṃ manasas tad rūpam |	yat kiQca vijijQAsyam manasaH tat rUpam |
   mano hi vijijñāsyam |	manaH hi vijijQAsyam |
   mana enaṃ tad bhūtvāvati || BrhUp_1,5.9 ||	manaH enam tat BUtvA-avati || BrhUp_1,5.9 ||
   yat kiñcāvijñātaṃ prāṇasya tad rūpam |	yat kiQca-avijQAtam prANasya tat rUpam |
   prāṇo hy avijñātaḥ |	prANaH hi avijQAtaH |
   prāṇa enaṃ tad bhūtvāvati || BrhUp_1,5.10 ||	prANaH enam tat BUtvA-avati || BrhUp_1,5.10 ||
   tasyai vācaḥ pṛthivī śarīram |	tasyE vAcaH pRTivI SarIram |
   jyotīrūpam ayam agniḥ |	jyotIrUpam ayam agniH |
   tad yāvaty eva vāk tāvatī pṛthivī tāvān ayam agniḥ || BrhUp_1,5.11 ||	tat yAvatI eva vAc tAvatI pRTivI tAvAn ayam agniH || BrhUp_1,5.11 ||
   athaitasya manaso dyauḥ śarīram |	aTa-etasya manasaH dyOH SarIram |
   jyotīrūpam asāv ādityaḥ |	jyotIrUpam asO AdityaH |
   tad yāvad eva manas tāvatī dyaus tāvān asāv ādityaḥ |	tat yAvat eva manaH tAvatI dyOH tAvAn asO AdityaH |
   tau mithunaṃ samaitām |	tO miTunam samEtAm |
   tataḥ prāṇo 'jāyata |	tatas prANaH ajAyata |
   sa indraḥ |	saH indraH |
   sa eṣo 'sapatnaḥ |	saH ezaH asapatnaH |
   dvitīyo vai sapatnaḥ |	dvitIyaH vE sapatnaH |
   nāsya sapatno bhavati ya evaṃ veda || BrhUp_1,5.12 ||	na-asya sapatnaH Bavati yaH evam vedaH || BrhUp_1,5.12 ||
   athaitasya prāṇasyāpaḥ śarīram |	aTa-etasya prANasya-apaH SarIram |
   jyotīrūpam asau candraḥ |	jyotIrUpam asO candraH |
   tad yāvān eva prāṇas tāvatya āpas tāvān asau candraḥ |	tat yAvAn eva prANaH tAvatyaH ApaH tAvAn asO candraH |
   ta ete sarva eva samāḥ sarve 'nantāḥ |	te ete sarve eva samAH sarve anantAH |
   sa yo haitān antavata upāste 'ntavantaṃ sa lokaṃ jayati |	sa yaH ha-etAn antavataH upAste antavantam sa lokam jayati |
   atha yo haitān anantān upāste 'nantaṃ sa lokaṃ jayati || BrhUp_1,5.13 ||	aTa yaH ha-etAn anantAn upAste anantam sa lokam jayati || BrhUp_1,5.13 ||
   sa eṣa saṃvatsaraḥ prajāpatiṣ ṣoḍaśakalaḥ |	saH eza saMvatsaraH prajApatiH zoxaSa-kalaH |
   tasya rātraya eva pañcadaśa kalā |	tasya rAtrayaH eva paQcadaSa kalA |
   dhruvaivāsya ṣoḍaśī kalā |	DruvA-eva-asya zoxaSI kalA |
   sa rātribhir evā ca pūryate 'pa ca kṣīyate |	sa rAtriBiH evA ca pUryate apa ca kzIyate |
   so 'māvāsyāṃ rātrim etayā ṣoḍaśyā kalayā sarvam idaṃ prāṇabhṛd anupraviśya	saH amAvAsyAm rAtrim etayA zoxaSyA kalayA sarvam idam prANaBRt anupraviSya
   tataḥ prātar jāyate |	tatas prAtar jAyate |
   tasmād etāṃ rātriṃ prāṇabhṛtaḥ prāṇaṃ na vicchindyād api kṛkalāsasyaitasyā	tasmAt etAm rAtrim prANaBRtaH prANam na vicCindyAt api kRkalAsasya-etasyAH-
   eva devatāyā apacityai || BrhUp_1,5.14 ||	eva devatAyAH apacityE || BrhUp_1,5.14 ||
   yo vai sa saṃvatsaraḥ prajāpatiḥ ṣoḍaśakālo 'yam eva sa yo 'yam evaṃvit	yaH vE sa saMvatsaraH prajApatiH zoxaSa-kAlaH ayam eva sa yaH ayam evaMvid-
   puruṣaḥ |	puruzaH |
   tasya vittam eva pañcadaśa kalāḥ |	tasya vittam eva paQcadaSa kalAH |
   ātmaivāsya ṣoḍaśī kalā |	AtmA-eva-asya zoxaSI kalA |
   sa vittenaivā ca pūryate 'pa ca kṣīyate |	sa vittena-evA ca pUryate apa ca kzIyate |
   tad etan nabhyaṃ yad ayam ātmā |	tat etat naByam yat ayam AtmA |
   pradhir vittam |	praDiH vittam |
   tasmād yady api sarvajyāniṃ jīyata ātmanā cej jīvati pradhināgād ity	tasmAt yadi api sarva-jyAnim jIyate AtmanA ced jIvati praDinAgAt iti-
   evāhuḥ || BrhUp_1,5.15 ||	eva-AhuH || BrhUp_1,5.15 ||
   atha trayo vāva lokā manuṣyalokaḥ pitṛloko devaloka iti |	aTa trayaH vAva lokAH manuzya-lokaH pitR-lokaH deva-loke iti |
   so 'yaṃ manuṣyalokaḥ putreṇaiva jayyo nānyena karmaṇā |	saH ayam manuzya-lokaH putreNa-eva jayyaH na-anyena karmaNA |
   karmaṇā pitṛlokaḥ |	karmaNA pitR-lokaH |
   vidyayā devalokaḥ |	vidyayA deva-lokaH |
   devaloko vai lokānāṃ śreṣṭhaḥ |	deva-lokaH vE lokAnAm SrezWaH |
   tasmād vidyāṃ praśaṃsanti || BrhUp_1,5.16 ||	tasmAt vidyAm praSaMsanti || BrhUp_1,5.16 ||
   athātaḥ samprattiḥ |	aTa-atas samprattiH |
   yadā praiṣyan manyate 'tha putram āha -- tvaṃ brahma tvaṃ yajñas tvaṃ loka	yadA prEzyan manyate aTa putram Aha - tvam brahma tvam yajQaH tvam loka
   iti |	iti |
   sa putraḥ pratyāhāhaṃ brahmāhaṃ yajño 'ham loka iti |	sa putraH pratyAha-aham brahmA-aham yajQaH aham lokaH iti |
   yad vai kiñcānūktaṃ tasya sarvasya brahmety ekatā |	yat vE kiQca-anUktam tasya sarvasya brahma-iti ekatA |
   ye vai ke ca yajñās teṣāṃ sarveṣāṃ yajña ity ekatā |	ye vE ke ca yajQAH tezAm sarvezAm yajQaH iti ekatA |
   ye vai ke ca lokās teṣāṃ sarveṣāṃ loka ity ekatā |	ye vE ke ca lokAH tezAm sarvezAm lokaH iti ekatA |
   etāvad vā idaṃ sarvam |	etAvat vE idam sarvam |
   etan mā sarvaṃ sann ayam ito bhunajad iti |	etat mA sarvam san ayam itas Bunajat iti |
   tasmāt putram anuśiṣṭaṃ lokyam āhuḥ |	tasmAt putram anuSizwam lokyam AhuH |
   tasmād enam anuśāsati |	tasmAt enam anuSAsati |
   sa yadaivaṃvid asmāl lokāt praity athaibhir eva prāṇaiḥ saha putram	sa yadA-evaMvid asmAt lokAt prEti aTa-eBiH eva prANEH saha putram
   āviśati |	AviSati |
   sa yady anena kiñcid akṣṇayā kṛtaṃ bhavati tasmād enaṃ sarvasmāt putro	sa yadi anena kiQcid akzNayA kRtam Bavati tasmAt enam sarvasmAt putraH-
   muñcati tasmāt putro nāma |	muQcati tasmAt putraH nAma |
   sa putreṇaivāsmil loke pratitiṣṭhati |	sa putreNa-eva-asmin loke pratitizWati |
   athainam ete devāḥ prāṇā amṛtā āviśanti || BrhUp_1,5.17 ||	aTa-enam ete devAH prANAH amRtAH AviSanti || BrhUp_1,5.17 ||
   pṛthivyai cainam agneś ca daivī vāg āviśati |	pRTivyE ca-enam agneH ca dEvI vAc AviSati |
   sā vai daivī vāg yayā yad yad eva vadati tat tad bhavati || BrhUp_1,5.18	sA vE dEvI vAc yayA yat yat eva vadati tat tat Bavati || BrhUp_1,5.18
   divaś cainam ādityāc ca daivaṃ mana āviśati |	divaH ca-enam AdityAt ca dEvam manaH AviSati |
   tad vai daivaṃ mano yenānandy eva bhavaty atho na śocati || BrhUp_1,5.19	tat vE dEvam manaH yena-AnandI eva Bavati aTo na Socati || BrhUp_1,5.19
   adbhyaś cainaṃ candramasaś ca daivaḥ prāṇa āviśati |	adByaH ca-enam candramasaH ca dEvaH prANaH AviSati |
   sa vai daivaḥ prāṇo yaḥ saṃcaraṃś cāsaṃcaraṃś ca na vyathate 'tho na	sa vE dEvaH prANaH yaH saMcaran ca-asaMcaran ca na vyaTate aTo na
   riṣyati |	rizyati |
   sa eṣa evaṃvit sarveṣāṃ bhūtānām ātmā bhavati |	saH ezaH evaMvid sarvezAm BUtAnAm AtmA Bavati |
   yathaiṣā devataivaṃ saḥ |	yaTA-ezA devatA-evam saH |
   yathaitāṃ devatāṃ sarvāṇi bhūtāny avanty evaṃ haivaṃvidaṃ sarvāṇi bhūtāny	yaTA-etAm devatAm sarvANi BUtAni avanti evam ha-evaMvidam sarvANi BUtAni-
   avanti |	avanti |
   yad u kiñcemāḥ prajāḥ śocanty amaivāsāṃ tad bhavati |	yat u kiQca-imAH prajAH Socanti amA-eva-AsAm tat Bavati |
   puṇyam evāmuṃ gacchati |	puNyam eva-amum gacCati |
   na ha vai devān pāpaṃ gacchati || BrhUp_1,5.20 ||	na ha vE devAn pApam gacCati || BrhUp_1,5.20 ||
   athāto vratamīmāṃsā |	aTa-atas vrata-mImAMsA |
   prajāpatir ha karmāṇi sasṛje |	prajApatiH ha karmANi sasRje |
   tāni sṛṣṭāny anyo 'nyenāspardhanta |	tAni sRzwAni anyaH anyena-asparDanta |
   vadiṣyāmy evāham iti vāg dadhre |	vadizyAmi eva-aham iti vAc daDre |
   drakṣyāmy aham iti cakṣuḥ |	drakzyAmi aham iti cakzuH |
   śroṣyāmy aham iti śrotram |	SrozyAmi aham iti Srotram |
   evam anyāni karmāṇi yathākarmam |	evam anyAni karmANi yaTAkarmam |
   tāni mṛtyuḥ śramo bhūtvopayeme |	tAni mRtyuH SramaH BUtvA-upayeme |
   tāny āpnot |	tAni Apnot |
   tāny āptvā mṛtyur avārundha |	tAni AptvA mRtyuH avArunDaH |
   tasmāc chrāmyaty eva vāk |	tasmAt SrAmyati eva vAc |
   śrāmyati cakṣuḥ |	SrAmyati cakzuH |
   śrāmyati śrotram |	SrAmyati Srotram |
   athemam eva nāpnot yo 'yaṃ madhyamaḥ prāṇaḥ |	aTa-imam eva na-Apnot yaH ayam maDyamaH prANaH |
   tāni jñātuṃ dadhrire |	tAni jQAtum daDrire |
   ayaṃ vai naḥ śreṣṭho yaḥ saṃcaraṃś cāsaṃcaraṃś ca na vyathate 'tho na	ayam vE naH SrezWaH yaH saMcaran ca-asaMcaran ca na vyaTate aTo na
   riṣyati |	rizyati |
   hantāsyaiva sarve rūpaṃ bhavāmeti |	hanta-asya-eva sarve rUpam BavAma-iti |
   ta etasyaiva sarve rūpam abhavan |	te etasya-eva sarve rUpam aBavan |
   tasmād eta etenākhyāyante prāṇā iti |	tasmAt ete etena-AKyAyante prANAH iti |
   tena ha vāva tat kulam ācakṣate yasmin kule bhavati ya evaṃ veda |	tena ha vAva tat kulam Acakzate yasmin kule Bavati yaH evam veda |
   ya u haivaṃvidā spardhate 'nuśuṣyati |	yaH u ha-evaMvidA sparDate anuSuzyati |
   anuśuṣya haivāntato mriyata ity adhyātmam || BrhUp_1,5.21 ||	anuSuzya ha-eva-antatas mriyate iti aDyAtmam || BrhUp_1,5.21 ||
   athādhidevataṃ:	aTa-aDidevataM:
   jvaliṣyāmy evāham ity agnir dadhre |	jvalizyAmi eva-aham iti agniH daDre |
   tapsyāmy aham ity ādityaḥ |	tapsyAmi aham iti AdityaH |
   bhāsyāmy aham iti candramāḥ |	BAsyAmi aham iti candramAH |
   evam anyā devatā yathādevatam |	evam anyAH devatAH yaTAdevatam |
   sa yathaiṣāṃ prāṇānāṃ madhyamaḥ prāṇa evam etāsāṃ devatānāṃ vāyuḥ |	sa yaTA-ezAm prANAnAm maDyamaH prANaH evam etAsAm devatAnAm vAyuH |
   mlocanti hy anyā devatā na vāyuḥ |	mlocanti hi anyA devatAH na vAyuH |
   saiṣānastamitā devatā yad vāyuḥ || BrhUp_1,5.22 ||	sA-ezAnastamitA devatAH yat vAyuH || BrhUp_1,5.22 ||
   athaiṣa śloko bhavati --	aTa-eza SlokaH Bavati --
   yataś codeti sūryo 'staṃ yatra ca gacchatīti |	yatas ca-udeti sUryaH astam yatra ca gacCati-iti |
   prāṇād vā eṣa udeti prāṇe 'stam eti |	prANAt vE ezaH udeti prANe astam eti |
   taṃ devāś cakrire dharmaṃ sa evādya sa u śva iti |	tam devAH cakrire Darmam saH eva-adya saH u Svas iti |
   yad vā ete 'murhy adhriyanta tad evāpy adya kurvanti |	yat vE ete amurhi aDriyanta tat eva-api adya kurvanti |
   tasmād ekam eva vrataṃ caret prāṇyāc caivāpānyāc ca |	tasmAt ekam eva vratam caret prANyAt ca-eva-apAnyAt ca |
   nen mā pāpmā mṛtyur āpnavad iti |	net mA pApmA mRtyuH Apnavat iti |
   yady u caret samāpipayiṣet teno etasyai devatāyai sāyujyaṃ salokatāṃ	yadi u caret samApipayizet tenaH etasyE devatAyE sAyujyam salokatAm
   jayati || BrhUp_1,5.23 ||	jayati || BrhUp_1,5.23 ||
   trayaṃ vā idaṃ nāma rūpaṃ karma |	trayam vA idam nAma rUpam karma |
   teṣāṃ nāmnāṃ vāg ity etad eṣām uktham |	tezAm nAmnAm vAc iti etat ezAm ukTam |
   ato hi sarvāṇi nāmāny uttiṣṭhanti |	atas hi sarvANi nAmAni uttizWanti |
   etad eṣāṃ sāma |	etat ezAm sAma |
   etad dhi sarvair nāmabhiḥ samam |	etat Di sarvEH nAmaBiH samam |
   etad eṣāṃ brahma |	etat ezAm brahma |
   etad dhi sarvāṇi nāmāni bibharti || BrhUp_1,6.1 ||	etat Di sarvANi nAmAni biBarti || BrhUp_1,6.1 ||
   atha rūpāṇāṃ cakṣur ity etad eṣām uktham |	aTa rUpANAm cakzuH iti etat ezAm ukTam |
   ato hi sarvāṇi rūpāṇy uttiṣṭhanti |	atas hi sarvANi rUpANi uttizWanti |
   etad eṣāṃ sāma |	etat ezAm sAma |
   etad dhi sarvai rūpaiḥ samam |	etat Di sarvEH rUpEH samam |
   etad eṣāṃ brahma |	etat ezAm brahma |
   etad dhi sarvāṇi rūpāṇi bibharti || BrhUp_1,6.2 ||	etat Di sarvANi rUpANi biBarti || BrhUp_1,6.2 ||
   atha karmaṇām ātmety etad eṣām uktham |	aTa karmaNAm AtmA-iti etat ezAm ukTam |
   ato hi sarvāṇi karmāṇy uttiṣṭhanti |	atas hi sarvANi karmANi uttizWanti |
   etad eṣāṃ sāma |	etat ezAm sAma |
   etad dhi sarvaiḥ karmabhiḥ samam |	etat Di sarvEH karmaBiH samam |
   etad eṣāṃ brahma |	etat ezAm brahma |
   etad dhi sarvāṇi karmāṇi bibharti |	etat Di sarvANi karmANi biBarti |
   tad etat trayaṃ sad ekam ayam ātmā |	tat etat trayam sat ekam ayam AtmA |
   ātmo ekaḥ sann etat trayam |	AtmaH ekaH san etat trayam |
   tad etad amṛtaṃ satyena channam |	tat etat amRtam satyena Cannam |
   prāṇo vā amṛtam |	prANaH vE amRtam |
   nāmarūpe satyam |	nAma-rUpe satyam |
   tābhyām ayaṃ prāṇaś channaḥ || BrhUp_1,6.3 ||	tAByAm ayam prANaH CannaH || BrhUp_1,6.3 ||
   dṛptabālākir hānūcāno gārgya āsa |	dRpta-bAlAkiH ha-anUcAnaH gArgyaH Asa |
   sa hovācājātaśatruṃ kāśyaṃ -- brahma te bravāṇīti |	sa ha-uvAca-ajAtaSatrum kASyam - brahma te bravANi-iti |
   sa hovācājātaśatruḥ -- sahasram etasyāṃ vāci dadmaḥ, janako janaka iti vai	sa ha-uvAca-ajAtaSatruH - sahasram etasyAm vAci dadmaH, janakaH janakaH iti vE
   janā dhāvantīti || BrhUp_2,1.1 ||	janAH DAvanti-iti || BrhUp_2,1.1 ||
   sa hovāca gārgyaḥ -- ya evāsāv āditye puruṣa etam evāhaṃ brahmopāsa iti |	sa ha-uvAca gArgyaH - yaH eva-asO Aditye puruzaH etam eva-aham brahma-upAse iti |
   sa hovācājātaśatrur -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   atiṣṭhāḥ sarveṣāṃ bhūtānāṃ mūrdhā rājeti vā aham etam upāsa iti |	atizWAH sarvezAm BUtAnAm mUrDA rAjA-iti vE aham etam upAse iti |
   sa ya etam evam upāste 'tiṣṭhāḥ sarveṣāṃ bhūtānāṃ mūrdhā rājā bhavati ||	sa yaH etam evam upAste atizWAH sarvezAm BUtAnAm mUrDA rAjA Bavati ||
   BrhUp_2,1.2 ||	BrhUp_2,1.2 ||
   sa hovāca gārgyaḥ -- ya evāsau candre puruṣa etam evāhaṃ brahmopāsa iti |	sa ha-uvAca gArgyaH - yaH eva-asO candre puruzaH etam eva-aham brahma-upAse iti |
   sa hovācājātaśatruḥ -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   bṛhan pāṇdaravāsāḥ somo rājeti vā aham etam upāsa iti |	bRhan pANdara-vAsAH somaH rAjA-iti vE aham etam upAse iti |
   sa ya etam evam upāste 'har-ahar sutaḥ prasuto bhavati |	sa yaH etam evam upAste ahar-ahar sutaH prasutaH Bavati |
   nāsyānnaṃ kṣīyate || BrhUp_2,1.3 ||	na-asya-annam kzIyate || BrhUp_2,1.3 ||
   sa hovāca gārgyaḥ -- ya evāsau vidyuti puruṣa etam evāhaṃ brahmopāsa iti |	sa ha-uvAca gArgyaH - yaH eva-asO vidyuti puruzaH etam eva-aham brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   tejasvīti vā aham etam upāsa iti |	tejasvI-iti vE aham etam upAse iti |
   sa ya etam evam upāste tejasvī ha bhavati |	sa yaH etam evam upAste tejasvI ha Bavati |
   tejasvinī hāsya prajā bhavati || BrhUp_2,1.4 ||	tejasvinI ha-asya prajA Bavati || BrhUp_2,1.4 ||
   sa hovāca gārgyaḥ -- ya evāyam ākāśe puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam AkASe puruzaH etam eva-aham brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   pūrṇam apravartīti vā aham etam upāsa iti |	pUrNam apravarti-iti vE aham etam upAse iti |
   sa ya etam evam upāste pūryate prajayā paśubhir nāsyāsmāl lokāt	sa yaH etam evam upAste pUryate prajayA paSuBiH na-asya-asmAt lokAt-
   prajodvartate || BrhUp_2,1.5 ||	prajA-udvartate || BrhUp_2,1.5 ||
   sa hovāca gārgyaḥ -- ya evāyaṃ vāyau puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam vAyO puruzaH etam eva-aham brahma-upAse iti |
   sa hovācājātaśatruḥ -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   indro vaikuṇṭho 'parājitā seneti vā aham etam upāsa iti |	indraH vEkuNWaH aparAjitA senA-iti vE aham etam upAse iti |
   sa ya etam evam upāste jiṣṇur hāparājiṣṇur bhavaty anyatastyajāyī ||	sa yaH etam evam upAste jizNuH ha-aparAjizNuH Bavati anyatastya-jAyI ||
   BrhUp_2,1.6 ||	BrhUp_2,1.6 ||
   sa hovāca gārgyaḥ -- ya evāyam agnau puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam agnO puruzaH etam eva-aham brahma-upAse iti |
   sa hovācājātaśatruḥ -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   viṣāsahir iti vā aham etam upāsa iti |	vizAsahiH iti vE aham etam upAse iti |
   sa ya etam evam upāste viṣāsahir ha bhavati |	sa yaH etam evam upAste vizAsahiH ha Bavati |
   viṣāsahir hāsya prajā bhavati || BrhUp_2,1.7 ||	vizAsahiH ha-asya prajA Bavati || BrhUp_2,1.7 ||
   sa hovāca gārgyaḥ -- ya evāyam apsu puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam apsu puruzaH etam eva-aham brahma-upAse iti |
   sa hovācājātaśatruḥ -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   pratirūpa iti vā aham etam upāsa iti |	pratirUpaH iti vE aham etam upAse iti |
   sa ya etam evam upāste pratirūpaṃ haivainam upagacchati nāpratirūpam |	sa yaH etam evam upAste pratirUpam ha-eva-enam upagacCati na-apratirUpam |
   atho pratirupo 'smāj jāyate || BrhUp_2,1.8 ||	aTo pratirupaH asmAt jAyate || BrhUp_2,1.8 ||
   sa hovāca gārgyaḥ -- ya evāyam ādarśe puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam AdarSe puruzaH etam eva-aham brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   rociṣṇur iti vā aham etam upāsa iti |	rocizNuH iti vE aham etam upAse iti |
   sa ya etam evam upāste rociṣṇur ha bhavati |	sa yaH etam evam upAste rocizNuH ha Bavati |
   rociṣṇur hāsya prajā bhavati |	rocizNuH ha-asya prajA Bavati |
   atho yaiḥ saṃnigacchati |	aTo yEH saMnigacCati |
   sarvāṃs tān atirocate || BrhUp_2,1.9 ||	sarvAn tAn atirocate || BrhUp_2,1.9 ||
   sa hovāca gārgyaḥ -- ya evāyaṃ yantaṃ paścāc chabbo 'nūdety etam evāhaṃ	sa ha-uvAca gArgyaH - yaH eva-ayam yantam paScAt SabbaH anUda-iti etam eva-aham
   brahmopāsa iti |	brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   asur iti vā aham etam upāsa iti |	asuH iti vE aham etam upAse iti |
   sa ya etam evam upāste sarvaṃ haivāsmiṃl loka āyur eti |	sa yaH etam evam upAste sarvam ha-eva-asmin loke AyuH eti |
   nainaṃ purā kālāt prāṇo jahāti || BrhUp_2,1.10 ||	na-enam purA kAlAt prANaH jahAti || BrhUp_2,1.10 ||
   sa hovāca gārgyaḥ -- ya evāyaṃ dikṣu puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam dikzu puruzaH etam eva-aham brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   dvitīyo 'napaga iti vā aham etam upāsa iti |	dvitIyaH anapagaH iti vE aham etam upAse iti |
   sa ya etam evam upāste dvitīyavān ha bhavati |	sa yaH etam evam upAste dvitIyavAn ha Bavati |
   nāsmād gaṇaś chidyate || BrhUp_2,1.11 ||	na-asmAt gaNaH Cidyate || BrhUp_2,1.11 ||
   sa hovāca gārgyaḥ -- ya evāyaṃ chāyāmayaḥ puruṣa etam evāhaṃ brahmopāsa	sa ha-uvAca gArgyaH - yaH eva-ayam CAyA-mayaH puruzaH etam eva-aham brahma-upAsa
   iti |	iti |
   sa hovācājātaśatruḥ -- mā maitasminsaṃvadiṣṭhāḥ |	sa ha-uvAca-ajAtaSatruH - mA mA-etasmin-saMvadizWAH |
   mṛtyur iti vā aham etam upāsa iti |	mRtyuH iti vE aham etam upAse iti |
   sa ya etam evam upāste sarvaṃ haivāsmiṃl loka āyur eti |	sa yaH etam evam upAste sarvam ha-eva-asmin loke AyuH eti |
   nainaṃ purā kālān mṛtyur āgacchati || BrhUp_2,1.12 ||	na-enam purA kAlAt mRtyuH AgacCati || BrhUp_2,1.12 ||
   sa hovāca gārgyaḥ -- ya evāyam ātmani puruṣa etam evāhaṃ brahmopāsa iti |	sa ha-uvAca gArgyaH - yaH eva-ayam Atmani puruzaH etam eva-aham brahma-upAse iti |
   sa hovācājātaśatruḥ -- mā maitasmin saṃvadiṣṭhāḥ |	sa ha-uvAca-ajAtaSatruH - mA mA-etasmin saMvadizWAH |
   ātmanvīti vā aham etam upāsa iti |	AtmanvI-iti vE aham etam upAse iti |
   sa ya etam evam upāsta ātmanvī ha bhavati |	sa yaH etam evam upAste AtmanvI ha Bavati |
   ātmanvinī hāsya prajā bhavati |	AtmanvinI ha-asya prajA Bavati |
   sa ha tūṣṇīm āsa gārgyaḥ || BrhUp_2,1.13 ||	sa ha tUzNIm Asa gArgyaH || BrhUp_2,1.13 ||
   sa hovācājātaśatruḥ -- etāvan nū3 iti |	sa ha-uvAca-ajAtaSatruH - etAvat nU3 iti |
   etāvad dhīti |	etAvat Di-iti |
   naitāvatā viditaṃ bhavatīti |	na-etAvatA viditam Bavati-iti |
   sa hovāca gārgyaḥ -- upa tvāyānīti || BrhUp_2,1.14 ||	sa ha-uvAca gArgyaH - upa tvA-ayAni-iti || BrhUp_2,1.14 ||
   sa hovācājātaśatruḥ -- pratilomaṃ caitad yad brāhmaṇaḥ kṣatriyam upeyād	sa ha-uvAca-ajAtaSatruH - pratilomam ca-etat yat brAhmaNaH kzatriyam upeyAt-
   brahma me vakṣyatīti |	brahma me vakzyati-iti |
   vy eva tvā jñapayiṣyāmīti |	vi eva tvA jQapayizyAmi-iti |
   taṃ pāṇāv ādāyottasthau |	tam pANO AdAya-uttasTO |
   tau ha puruṣaṃ suptam ājagmatuḥ |	tO ha puruzam suptam AjagmatuH |
   tam etair nāmabhir āmantrayāṃ cakre bṛhan pāṇdaravāsaḥ soma rājann iti |	tam etEH nAmaBiH AmantrayAm cakre bRhan pANdara-vAsaH soma rAjan iti |
   sa nottasthau |	sa na-uttasTO |
   taṃ pāṇināpeṣaṃ bodhayāṃ cakāra |	tam pANinA-Apezam boDayAm cakAra |
   sa hottasthau || BrhUp_2,1.15 ||	sa ha-uttasTO || BrhUp_2,1.15 ||
   sa hovācājātaśatruḥ -- yatraiṣa etat supto 'bhūd ya eṣa vijñānamayaḥ	sa ha-uvAca-ajAtaSatruH - yatra-ezaH etat suptaH aBUt yaH eza vijQAna-mayaH
   puruṣaḥ kvaiṣa tadābhūt kuta etad āgād iti |	puruzaH kva-eza tadA-aBUt kutas etat AgAt iti |
   tad u ha na mene gārgyaḥ || BrhUp_2,1.16 ||	tat u ha na mene gArgyaH || BrhUp_2,1.16 ||
   sa hovācājātaśatruḥ -- yatraiṣa etat supto 'bhūd ya eṣa vijñānamayaḥ	sa ha-uvAca-ajAtaSatruH - yatra-ezaH etat suptaH aBUt yaH eza vijQAna-mayaH
   puruṣas tad eṣāṃ prāṇānāṃ vijñānena vijnānam ādāya ya eṣo 'ntar hṛdaya	puruzaH tat ezAm prANAnAm vijQAnena vijnAnam AdAya yaH ezaH antar hRdaya
   ākāśas tasmiñ chete |	AkASaH tasmin Cete |
   tāni yadā gṛhṇāti |	tAni yadA gRhNAti |
   atha haitat puruṣaḥ svapiti nāma |	aTa ha-etat puruzaH svapiti nAma |
   tad gṛhīta eva prāṇo bhavati |	tat gRhItaH eva prANaH Bavati |
   gṛhītā vāg |	gRhItA vAc |
   gṛhītaṃ cakṣur |	gRhItam cakzuH |
   gṛhītaṃ śrotram |	gRhItam Srotram |
   gṛhītaṃ manaḥ || BrhUp_2,1.17 ||	gRhItam manaH || BrhUp_2,1.17 ||
   sa yatraitat svapnyayā carati te hāsya lokāḥ |	sa yatra-etat svapnyayA carati te ha-asya lokAH |
   tad uteva mahārājo bhavaty uteva mahābrāhmaṇaḥ |	tat uta-iva mahA-rAjaH Bavati uta-iva mahA-brAhmaNaH |
   utevoccāvacaṃ nigacchati |	uta-iva-uccAvacam nigacCati |
   sa yathā mahārājo jānapadān gṛhītvā sve janapade yathākāmaṃ	sa yaTA mahA-rAjaH jAnapadAn gRhItvA sve janapade yaTAkAmam
   parivartetaivam evaiṣa etat prāṇān gṛhītvā sve śarīre yathākāmaṃ	parivarteta-evam eva-ezaH etat prANAn gRhItvA sve SarIre yaTAkAmam
   parivartate || BrhUp_2,1.18 ||	parivartate || BrhUp_2,1.18 ||
   atha yadā suṣupto bhavati |	aTa yadA suzuptaH Bavati |
   yadā na kasya cana veda |	yadA na kasya cana veda |
   hitā nāma nādyo dvāsaptatiḥ sahasrāṇi hṛdayāt purītatam abhipratiṣṭhante |	hitA nAma na-AdyaH dvAsaptatiH sahasrANi hRdayAt purItatam aBipratizWante |
   tābhiḥ pratyavasṛpya purītati śete |	tABiH pratyavasRpya purItati Sete |
   sa yathā kumāro add. vā mahārājo vā mahābrāhmaṇo vātighnīm ānandasya gatvā	sa yaTA kumAraH add. vA mahA-rAjaH vA mahA-brAhmaNaH vA-ati-GnIm Anandasya gatvA
   śayīta |	SayIta |
   evam evaiṣa etac chete || BrhUp_2,1.19 ||	evam eva-ezaH etat Sete || BrhUp_2,1.19 ||
   sa yathorṇavābhis tantunoccared yathā agneḥ kṣudrā viṣphuliṅgā vyuccaranty	sa yaTA-UrNavABiH tantunA-uccaret yaTA agneH kzudrAH vizPuliFgAH vyuccaranti-
   evam evāsmād ātmanaḥ sarve prāṇāḥ sarve lokāḥ sarve devāḥ sarvāṇi bhūtāni	evam eva-asmAt AtmanaH sarve prANAH sarve lokAH sarve devAH sarvANi BUtAni
   vyuccaranti |	vyuccaranti |
   tasyopaniṣat satyasya satyam iti |	tasya-upanizad satyasya satyam iti |
   prāṇā vai satyaṃ teṣām eṣa satyam || BrhUp_2,1.20 ||	prANAH vE satyam tezAm eza satyam || BrhUp_2,1.20 ||
   yo ha vai śiśuṃ sādhānaṃ sapratyādhānaṃ sasthūṇaṃ sadāmaṃ veda sapta ha	yaH ha vE SiSum sADAnam sa-pratyADAnam sa-sTUNam sa-dAmam veda sapta ha
   dviṣato bhrātṛvyān avaruṇaddhi |	dvizataH BrAtRvyAn avaruNadDi |
   ayaṃ vāva śiśur yo 'yaṃ madhyamaḥ prāṇaḥ |	ayam vAva SiSuH yaH ayam maDyamaH prANaH |
   tasyedam evādhānam idaṃ pratyādhānaṃ prāṇaḥ sthūṇānnaṃ dāma || BrhUp_2,2.1	tasya-idam eva-ADAnam idam pratyADAnam prANaH sTUNa-annam dAmaH || BrhUp_2,2.1
   tam etāḥ saptākṣitaya upatiṣṭhante |	tam etAH sapta-akzitayaH upatizWante |
   tad yā imā akṣaṃl lohinyo rājayas tābhir enaṃ rudro 'nvāyattaḥ |	tat yAH imAH akzan lohinyaH rAjayaH tABiH enam rudraH anvAyattaH |
   atha yā akṣann āpas tābhiḥ parjanyaḥ |	aTa yAH akzan ApaH tABiH parjanyaH |
   yā kanīnakā tayādityaḥ |	yA kanInakA tayA-AdityaH |
   yat kṛṣṇaṃ tenāgnir |	yat kRzNam tena-agniH |
   yac chuklaṃ tenendraḥ |	yat Suklam tena-indraH |
   adharayainaṃ vartanyā pṛthivy anvāyattā |	aDarayA-enam vartanyA pRTivI anvAyattA |
   dyaur uttarayā |	dyOH uttarayA |
   nāsyānnaṃ kṣīyate ya evaṃ veda || BrhUp_2,2.2 ||	na-asya-annam kzIyate yaH evam vedaH || BrhUp_2,2.2 ||
   tad eṣa śloko bhavati --	tat eza SlokaH Bavati --
   arvāgbilaś camasa ūrdhvabudhnas tasmin yaśo nihitaṃ viśvarūpam |	arvAc-bilaH camasaH UrDva-buDnaH tasmin yaSaH nihitam viSva-rUpam |
   tasyāsata ṛṣayaḥ sapta tīre vāg aṣṭamī brahmaṇā saṃvidāneti |	tasya-Asata RzayaH sapta tIre vAc azwamI brahmaNA saMvidAnA-iti |
   arvāgbilaś camasa ūrdhvabudhna iti |	arvAc-bilaH camasaH UrDva-buDnaH iti |
   idaṃ tac charīra eṣa hy arvāgbilaś camasa ūrdhvabudhnaḥ |	idam tat SarIraH eza hi arvAc-bilaH camasaH UrDva-buDnaH |
   tasmin yaśo nihitaṃ viśvarūpam iti |	tasmin yaSaH nihitam viSva-rUpam iti |
   prāṇā vai yaśo viśvarūpam |	prANAH vE yaSaH viSva-rUpam |
   prāṇān etad āha |	prANAn etat Aha |
   tasyāsata ṛṣayaḥ sapta tīra iti |	tasya-Asata RzayaH sapta tIraH iti |
   prāṇā vā ṛṣayaḥ |	prANAH vE RzayaH |
   prāṇāṇ etad āha |	prANAN etat Aha |
   vāg aṣṭamī brahmaṇā saṃvidāneti |	vAc azwamI brahmaNA saMvidAnA-iti |
   vāg ghy aṣṭamī brahmaṇā saṃvitte || BrhUp_2,2.3 ||	vAc Gi azwamI brahmaNA saMvitte || BrhUp_2,2.3 ||
   imāv eva gotamabharadvājau |	imO eva gotama-BaradvAjO |
   ayam eva gotamo 'yaṃ bharadvājaḥ |	ayam eva gotamaH ayam BaradvAjaH |
   imāv eva viśvāmitrajamadagnī |	imO eva viSvAmitra-jamadagnI |
   ayam eva viśvāmitro 'yaṃ jamadagniḥ |	ayam eva viSvAmitraH ayam jamadagniH |
   imāv eva vasiṣṭhakaśyapau |	imO eva vasizWa-kaSyapO |
   ayam eva vasiṣṭho 'yaṃ kaśyapaḥ |	ayam eva vasizWaH ayam kaSyapaH |
   vāg evātriḥ |	vAc eva-atriH |
   vācā hy annam adyate |	vAcA hi annam adyate |
   attir ha vai nāmaitad yad autrir iti |	attiH ha vE nAma-etat yat OtriH iti |
   sarvasyāttā bhavati |	sarvasya-attA Bavati |
   sarvam asyānnaṃ bhavati ya evaṃ veda || BrhUp_2,2.4 ||	sarvam asya-annam Bavati yaH evam vedaH || BrhUp_2,2.4 ||
   dve vāva brahmaṇo rūpe |	dve vAva brahmaNaH rUpe |
   mūrtaṃ caivāmūrtaṃ ca |	mUrtam ca-eva-amUrtam ca |
   martyaṃ cāmṛtaṃ ca |	martyam ca-amRtam ca |
   sthitaṃ ca yac ca |	sTitam ca yat ca |
   sac ca tyaṃ ca || BrhUp_2,3.1 ||	sat ca tyam ca || BrhUp_2,3.1 ||
   tad etan mūrtaṃ yad anyad vāyoś cāntarikṣāc ca |	tat etat mUrtam yat anyat vAyoH ca-antarikzAt ca |
   etan martyam |	etat martyam |
   etat sthitam |	etat sTitam |
   etat sat |	etat sat |
   tasyaitasya mūrtasyaitasya martyasyaitasya sthitasyaitasya sata eṣa raso	tasya-etasya mUrtasya-etasya martyasya-etasya sTitasya-etasya sataH eza rasaH-
   ya eṣa tapati |	yaH eza tapati |
   sato hy eṣa rasaḥ || BrhUp_2,3.2 ||	sataH hi eza rasaH || BrhUp_2,3.2 ||
   athāmūrtam |	aTa-amUrtam |
   vāyuś cāntarikṣaś ca |	vAyuH ca-antarikzaH ca |
   etad amṛtam |	etat amRtam |
   etad yat |	etat yat |
   etat tyam |	etat tyam |
   tasyaitasyāmūrtasyaitasyāmṛtasyaitasya yata etasya tyasyaiṣa raso ya eṣa	tasya-etasya-amUrtasya-etasya-amRtasya-etasya yatas etasya tyasya-eza rasaH yaH eza
   etasmin maṇḍale puruṣaḥ |	etasmin maNxale puruzaH |
   tyasya hy eṣa rasa |	tyasya hi eza rasaH |
   ity adhidaivatam || BrhUp_2,3.3 ||	iti aDidEvatam || BrhUp_2,3.3 ||
   athādhyātmam |	aTa-aDyAtmam |
   idam eva mūrtaṃ yad anyat prāṇāc ca yaś cāyam antar ātmann ākāśaḥ |	idam eva mUrtam yat anyat prANAt ca yaH ca-ayam antar Atman AkASaH |
   etan martyam |	etat martyam |
   etat sthitam |	etat sTitam |
   etat sat |	etat sat |
   tasyaitasya mūrtasyaitasya martyasyaitasya sthitasyaitasya sata eṣa raso	tasya-etasya mUrtasya-etasya martyasya-etasya sTitasya-etasya sataH eza rasaH-
   yac cakṣuḥ |	yat cakzuH |
   sato hy eṣa rasaḥ || BrhUp_2,3.4 ||	sataH hi eza rasaH || BrhUp_2,3.4 ||
   athāmūrtaṃ prāṇaś ca yaś cāyam antar ātmann ākāśaḥ |	aTa-amUrtam prANaH ca yaH ca-ayam antar Atman AkASaH |
   etad amṛtam |	etat amRtam |
   etad yat |	etat yat |
   etat tyat |	etat tyat |
   tasyaitasyāmūrtasyaitasyāmṛtasyaitasya yata etasya tyasyaiṣa raso yo 'yaṃ	tasya-etasya-amUrtasya-etasya-amRtasya-etasya yatas etasya tyasya-eza rasaH yaH ayam
   dakṣiṇe 'kṣan puruṣaḥ |	dakziNe akzan puruzaH |
   tyasya hy eṣa rasaḥ || BrhUp_2,3.5 ||	tyasya hi eza rasaH || BrhUp_2,3.5 ||
   tasya haitasya puruṣasya rūpam |	tasya ha-etasya puruzasya rUpam |
   yathā māhārajanaṃ vāso yathā pāṇḍvāvikaṃ yathendragopo yathāgnyarcir yathā	yaTA mAhArajanam vAsaH yaTA pANxu-Avikam yaTA-indragopaH yaTA-agni-arciH yaTA
   puṇḍarīkaṃ yathā sakṛdvidyuttam |	puNxarIkam yaTA sakRt-vidyut-tam |
   sakṛdvidyutteva ha vā asya śrīr bhavati ya evaṃ veda |	sakRt-vidyut-tA-iva ha vE asya SrIH Bavati yaH evam veda |
   athāta ādeśo neti neti |	aTa-atas AdeSaH na-iti na-iti |
   na hy etasmād iti nety anyat param asti |	na hi etasmAt iti na-iti anyat param asti |
   atha nāmadheyaṃ satyasya satyam iti |	aTa nAmaDeyam satyasya satyam iti |
   prāṇā vai satyam |	prANAH vE satyam |
   teṣām eṣa satyam || BrhUp_2,3.6 ||	tezAm eza satyam || BrhUp_2,3.6 ||
   maitreyīti hovāca yājñavalkyaḥ -- udyāsyan vā are 'ham asmāt sthānād asmi	mEtreyI-iti ha-uvAca yAjQavalkyaH - udyAsyan vE are aham asmAt sTAnAt asmi
   hanta te 'nayā kātyāyanyāntaṃ karavāṇīti || BrhUp_2,4.1 ||	hanta te anayA kAtyAyanyA-antam karavANi-iti || BrhUp_2,4.1 ||
   sā hovāca maitreyī -- yan nu ma iyaṃ bhagoḥ sarvā pṛthivī vittena pūrṇā	sA ha-uvAca mEtreyI - yat nu me iyam BagoH sarvA pRTivI vittena pUrNA
   syāt kathaṃ tenāmṛtā syām iti |	syAt kaTam tena-amRtA syAm iti |
   neti hovāca yājñavalkyaḥ |	na-iti ha-uvAca yAjQavalkyaH |
   yathaivopakaraṇavatāṃ jīvitaṃ tathaiva te jīvitaṃ syāt |	yaTA-eva-upakaraNavatAm jIvitam taTA-eva te jIvitam syAt |
   amṛtatvasya tu nāśāsti vitteneti || BrhUp_2,4.2 ||	amRta-tvasya tu nASA-asti vittena-iti || BrhUp_2,4.2 ||
   sā hovāca maitreyī -- yenāhaṃ nāmṛtā syāṃ kim ahaṃ tena kuryām |	sA ha-uvAca mEtreyI - yena-aham na-amRtA syAm kim aham tena kuryAm |
   yad eva bhagavān veda tad eva me brūhīti || BrhUp_2,4.3 ||	yat eva BagavAn veda tat eva me brUhi-iti || BrhUp_2,4.3 ||
   sa hovāca yājñavalkyaḥ -- priyā batāre naḥ satī priyaṃ bhāṣase |	sa ha-uvAca yAjQavalkyaH - priyA bata-are naH satI priyam BAzase |
   ehy āssva |	ehi Assva |
   vyākhyāsyāmi te |	vyAKyAsyAmi te |
   vyācakṣāṇasya tu me nididhyāsasveti || BrhUp_2,4.4 ||	vyAcakzANasya tu me nidiDyAsasva-iti || BrhUp_2,4.4 ||
   sa hovāca -- na vā are patyuḥ kāmāya patiḥ priyo bhavaty ātmanas tu kāmāya	sa ha-uvAca - na vE are patyuH kAmAya patiH priyaH Bavati AtmanaH tu kAmAya
   patiḥ priyo bhavati |	patiH priyaH Bavati |
   na vā are jāyāyai kāmāya jāyā priyā bhavaty ātmanas tu kāmāya jāyā priyā	na vE are jAyAyE kAmAya jAyA priyA Bavati AtmanaH tu kAmAya jAyA priyA
   bhavati |	Bavati |
   na vā are putrāṇāṃ kāmāya putrāḥ priyā bhavanty ātmanas tu kāmāya putrāḥ	na vE are putrANAm kAmAya putrAH priyAH Bavanti AtmanaH tu kAmAya putrAH
   priyā bhavanti |	priyAH Bavanti |
   na vā are vittasya kāmāya vittaṃ priyaṃ bhavaty ātmanas tu kāmāya vittaṃ	na vE are vittasya kAmAya vittam priyam Bavati AtmanaH tu kAmAya vittam
   priyaṃ bhavati |	priyam Bavati |
   na vā are brahmaṇaḥ kāmāya brahma priyaṃ bhavaty ātmanas tu kāmāya brahma	na vE are brahmaNaH kAmAya brahma priyam Bavati AtmanaH tu kAmAya brahma
   priyaṃ bhavati |	priyam Bavati |
   na vā are kṣatrasya kāmāya kṣatraṃ priyaṃ bhavaty ātmanas tu kāmāya	na vE are kzatrasya kAmAya kzatram priyam Bavati AtmanaH tu kAmAya
   kṣatraṃ priyaṃ bhavati |	kzatram priyam Bavati |
   na vā are lokānāṃ kāmāya lokāḥ priyā bhavanty ātmanas tu kāmāya lokāḥ	na vE are lokAnAm kAmAya lokAH priyAH Bavanti AtmanaH tu kAmAya lokAH
   priyā bhavanti |	priyAH Bavanti |
   na vā are devānāṃ kāmāya devāḥ priyā bhavanty ātmanas tu kāmāya devāḥ	na vE are devAnAm kAmAya devAH priyAH Bavanti AtmanaH tu kAmAya devAH
   priyā bhavanti |	priyAH Bavanti |
   na vā are bhūtānāṃ kāmāya bhūtāni priyāṇi bhavanty ātmanas tu kāmāya	na vE are BUtAnAm kAmAya BUtAni priyANi Bavanti AtmanaH tu kAmAya
   bhūtāni priyāṇi bhavanti |	BUtAni priyANi Bavanti |
   na vā are sarvasya kāmāya sarvaṃ priyaṃ bhavaty ātmanas tu kāmāya sarvaṃ	na vE are sarvasya kAmAya sarvam priyam Bavati AtmanaH tu kAmAya sarvam
   priyaṃ bhavati |	priyam Bavati |
   ātmā vā are draṣṭavyaḥ śrotavyo mantavyo nididhyāsitavyo maitreyi |	AtmA vE are drazwavyaH SrotavyaH mantavyaH nidiDyAsitavyaH mEtreyi |
   ātmano vā are darśanena śravaṇena matyā vijñānenedaṃ sarvaṃ viditam ||	AtmanaH vE are darSanena SravaNena matyA vijQAnena-idam sarvam viditam ||
   BrhUp_2,4.5 ||	BrhUp_2,4.5 ||
   brahma taṃ parādād yo 'nyatrātmano brahma veda |	brahma tam parAdAt yaH anyatra-AtmanaH brahma veda |
   kṣatraṃ taṃ parādād yo 'nyatrātmanaḥ kṣatraṃ veda |	kzatram tam parAdAt yaH anyatra-AtmanaH kzatram veda |
   lokās taṃ parādur yo 'nyatrātmano lokān veda |	lokAH tam parAduH yaH anyatra-AtmanaH lokAn veda |
   devās taṃ parādur yo 'nyatrātmano devān veda |	devAH tam parAduH yaH anyatra-AtmanaH devAn veda |
   bhūtāni taṃ parādur yo 'nyatrātmano bhūtāni veda |	BUtAni tam parAduH yaH anyatra-AtmanaH BUtAni veda |
   sarvaṃ taṃ parādād yo 'nyatrātmanaḥ sarvaṃ veda |	sarvam tam parAdAt yaH anyatra-AtmanaH sarvam veda |
   idaṃ brahmedaṃ kṣatram ime lokā ime devā imāni bhūtānīdaṃ sarvaṃ yad ayam	idam brahma-idam kzatram ime lokAH ime devAH imAni BUtAni-idam sarvam yat ayam
   ātmā || BrhUp_2,4.6 ||	AtmA || BrhUp_2,4.6 ||
   sa yathā dundubher hanyamānasya na bāhyāñ chabdāñ chaknuyād grahaṇāya |	sa yaTA dunduBeH hanyamAnasya na bAhyAn CabdAn CaknuyAt grahaNAya |
   dundubhes tu grahaṇena dundubhyāghātasya vā śabdo gṛhītaḥ || BrhUp_2,4.7	dunduBeH tu grahaNena dunduBi-AGAtasya vA SabdaH gRhItaH || BrhUp_2,4.7
   sa yathā śaṅkhasya dhmāyamānasya na bāhyāñ chabdāñ chaknuyād grahaṇāya	sa yaTA SaFKasya DmAyamAnasya na bAhyAn CabdAn CaknuyAt grahaNAya
   śaṅkhasya tu grahaṇena śaṅkhadhmasya vā śabdo gṛhītaḥ || BrhUp_2,4.8 ||	SaFKasya tu grahaNena SaFKaDmasya vA SabdaH gRhItaH || BrhUp_2,4.8 ||
   sa yathā vīṇāyai vādyamānāyai na bāhyāñ chabdāñ chaknuyād grahaṇāya	sa yaTA vINAyE vAdyamAnAyE na bAhyAn CabdAn CaknuyAt grahaNAya
   vīṇāyai tu grahaṇena vīṇāvādasya vā śabdo gṛhītaḥ || BrhUp_2,4.9 ||	vINAyE tu grahaNena vINA-vAdasya vA SabdaH gRhItaH || BrhUp_2,4.9 ||
   sa yathārdraidhāgner abhyāhitāt pṛthag dhūmā viniścaranty eva vā are 'sya	sa yaTA-Ardra-eDa-agneH aByAhitAt pRTak DUmAH viniScaranti eva vE are asya
   mahato bhūtasya niḥśvasitam etad yad ṛgvedo yajurvedaḥ sāmavedo	mahataH BUtasya niHSvasitam etat yat RgvedaH yajurvedaH sAmavedaH-
   'tharvāṅgirasa itihāsaḥ purāṇaṃ vidyā upaniṣadaḥ ślokāḥ sūtrāṇy	aTarva-aFgirasaH itihAsaH purANam vidyAH upanizadaH SlokAH sUtrANi-
   anuvyākhyānāni vyākhyānani |	anuvyAKyAnAni vyAKyAnani |
   asyaivaitāni niśvasitāni || BrhUp_2,4.10 ||	asya-eva-etAni niSvasitAni || BrhUp_2,4.10 ||
   sa yathā sarvāsām apāṃ samudra ekāyanam |	sa yaTA sarvAsAm apAm samudraH ekAyanam |
   evaṃ sarveṣāṃ sparśānāṃ tvag ekāyanam |	evam sarvezAm sparSAnAm tvac ekAyanam |
   evaṃ sarveṣāṃ gandhānāṃ nāsike ekāyanam |	evam sarvezAm ganDAnAm nAsike ekAyanam |
   evaṃ sarveṣāṃ rasānāṃ jihvaikāyanam |	evam sarvezAm rasAnAm jihvA-ekAyanam |
   evaṃ sarveṣāṃ rūpāṇāṃ cakṣur ekāyanam |	evam sarvezAm rUpANAm cakzuH ekAyanam |
   evaṃ sarveṣaṃ śabdānāṃ śrotram ekāyanam |	evam sarvezam SabdAnAm Srotram ekAyanam |
   evaṃ sarveṣāṃ saṃkalpānāṃ mana ekāyanam |	evam sarvezAm saMkalpAnAm manaH ekAyanam |
   evaṃ sarvāsāṃ vidyānāṃ hṛdayam ekāyanam |	evam sarvAsAm vidyAnAm hRdayam ekAyanam |
   evaṃ sarveṣāṃ karmaṇāṃ hastāv ekāyanam |	evam sarvezAm karmaNAm hastO ekAyanam |
   evaṃ sarveṣām ānandānām upastha ekāyanam |	evam sarvezAm AnandAnAm upasTaH ekAyanam |
   evaṃ sarveṣāṃ visargāṇāṃ pāyur ekāyanam |	evam sarvezAm visargANAm pAyuH ekAyanam |
   evaṃ sarveṣām adhvanāṃ pādāv ekāyanam |	evam sarvezAm aDvanAm pAdO ekAyanam |
   evaṃ sarveṣāṃ vedānāṃ vāg ekāyanam || BrhUp_2,4.11 ||	evam sarvezAm vedAnAm vAc ekAyanam || BrhUp_2,4.11 ||
   sa yathā saindhavakhilya udake prāsta udakam evānuvilīyeta na	sa yaTA sEnDava-KilyaH udake prAste udakam eva-anuvilIyeta na
   hāsyodgrahaṇāyeva syāt |	hAsya-udgrahaNAya-iva syAt |
   yato-yatas tv ādadīta lavaṇam |	yatas--yataH tu AdadIta lavaNam |
   evaṃ vā ara idaṃ mahad bhūtam anantam apāraṃ vijñānaghana eva |	evam vE araH idam mahat BUtam anantam apAram vijQAna-GanaH eva |
   etebhyo bhūtebhyaḥ samutthāya tāny evānuvinaśyati |	eteByaH BUteByaH samutTAya tAni eva-anuvinaSyati |
   na pretya saṃjñāstīty are bravīmi |	na pretya saMjQA-asti-iti are bravImi |
   iti hovāca yājñavalkyaḥ || BrhUp_2,4.12 ||	iti ha-uvAca yAjQavalkyaH || BrhUp_2,4.12 ||
   sā hovāca maitreyī -- atraiva mā bhagavān amūmuhan na pretya saṃjñāstīti |	sA ha-uvAca mEtreyI - atra-eva mA BagavAn amUmuhat na pretya saMjQA-asti-iti |
   sa hovāca -- na vā are 'haṃ mohaṃ bravīmi |	sa ha-uvAca - na vE are aham moham bravImi |
   alaṃ vā ara idaṃ vijñānāya || BrhUp_2,4.13 ||	alam vE araH idam vijQAnAya || BrhUp_2,4.13 ||
   yatra hi dvaitam iva bhavati tad itara itaraṃ jighrati tad itara itaraṃ	yatra hi dvEtam iva Bavati tat itaraH itaram jiGrati tat itaraH itaram
   paśyati tad itara itaraṃ śṛṇoti tad itara itaraṃ jighrati tad itara itaram	paSyati tat itaraH itaram SRNoti tat itaraH itaram jiGrati tat itaraH itaram
   abhivadati tad itara itaraṃ manute tad itara itaraṃ vijānāti |	aBivadati tat itaraH itaram manute tat itaraH itaram vijAnAti |
   yatra vāsya sarvam ātmaivābhūt tat kena kaṃ jighret tat kena kaṃ jighret	yatra vA-asya sarvam AtmA-eva-aBUt tat kena kam jiGret tat kena kam jiGret-
   tat kena kaṃ paśyet tat kena kaṃ śṛṇuyāt tat kena kam abhivadet tat kena	tat kena kam paSyet tat kena kam SRNuyAt tat kena kam aBivadet tat kena
   kaṃ manvīta tat kena kaṃ vijānīyāt |	kam manvIta tat kena kam vijAnIyAt |
   yenedaṃ sarvaṃ vijānāti taṃ kena vijānīyāt |	yena-idam sarvam vijAnAti tam kena vijAnIyAt |
   vijñātāram are kena vijānīyād iti || BrhUp_2,4.14 ||	vijQAtAram are kena vijAnIyAt iti || BrhUp_2,4.14 ||
   iyaṃ pṛthivī sarveṣāṃ bhūtānāṃ madhu |	iyam pRTivI sarvezAm BUtAnAm maDu |
   asyai pṛthivyai sarvāṇi bhūtāni madhu |	asyE pRTivyE sarvANi BUtAni maDu |
   yaś cāyam asyāṃ pṛthivyāṃ tejomayo 'mṛtamayaḥ puruṣo yas cāyam adhyātmaṃ	yaH ca-ayam asyAm pRTivyAm tejaH-mayaH amRta-mayaH puruzaH yaH ca-ayam aDyAtmam
   śārīras tejomayo 'mṛtamayaḥ puruṣo 'yam eva sa yo 'yam ātmā |	SArIraH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.1 ||	idam amRtam idam brahma-idam sarvam || BrhUp_2,5.1 ||
   imā āpaḥ sarveṣāṃ bhūtānāṃ madhu |	imAH ApaH sarvezAm BUtAnAm maDu |
   āsām apāṃ sarvāṇi bhūtāni madhu |	AsAm apAm sarvANi BUtAni maDu |
   yaś cāyam āsv apsu tejomayo 'mṛtamayaḥ puruṣo yaś cāyam adhyātmaṃ raitasas	yaH ca-ayam Asu apsu tejaH-mayaH amRta-mayaH puruzaH yaH ca-ayam aDyAtmam rEtasas
   tejomayo 'mṛtamayaḥ puruṣo 'yam eva sa yo 'yam ātmā |	tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.2 ||	idam amRtam idam brahma-idam sarvam || BrhUp_2,5.2 ||
   ayam agniḥ sarveṣāṃ bhūtānāṃ madhu |	ayam agniH sarvezAm BUtAnAm maDu |
   asyāgneḥ sarvāṇi bhūtāni madhu |	asya-agneH sarvANi BUtAni maDu |
   yaś cāyam asminn agnau tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin agnO tejaH-mayaH amRta-mayaH puruzaH yaH ca-ayam aDyAtmam
   vāṅmayas tejomayo 'mṛtamayaḥ puruṣo 'yam eva sa yo 'yam ātmā |	vAc-mayaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.3 ||	idam amRtam idam brahma-idam sarvam || BrhUp_2,5.3 ||
   ayaṃ vāyuḥ sarveṣāṃ bhūtānāṃ madhu |	ayam vAyuH sarvezAm BUtAnAm maDu |
   asya vāyoḥ sarvāṇi bhūtāni madhu |	asya vAyoH sarvANi BUtAni maDu |
   yaś cāyam asmin vāyau tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin vAyO tejaH-mayaH amRta-mayaH puruzaH yaH ca-ayam aDyAtmam
   prāṇas tejomayo 'mṛtamayaḥ puruṣo yam eva sa yo 'yam ātmā |	prANaH tejaH-mayaH amRta-mayaH puruzaH yam eva sa yaH ayam AtmA |
   idaṃ amṛtam idaṃ brahmedaṃ sarvam || BrhUp_2,5.4 ||	idam amRtam idam brahma-idam sarvam || BrhUp_2,5.4 ||
   ayam ādityaḥ sarveṣāṃ bhūtānāṃ madhu |	ayam AdityaH sarvezAm BUtAnAm maDu |
   asyādityasya sarvāṇi bhūtāni madhu |	asya-Adityasya sarvANi BUtAni maDu |
   yaś cāyam asminn āditye tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin Aditye tejaH-mayaH amRta-mayaH puruzaH yaH ca-ayam aDyAtmam
   cākṣuṣas tejomayo 'mṛtamayaḥ puruṣo 'yam eva sa yo 'yam ātmā |	cAkzuzaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.5 ||	idam amRtam idam brahma-idam sarvam || BrhUp_2,5.5 ||
   imā diśaḥ sarveṣāṃ bhūtānāṃ madhu |	imAH diSaH sarvezAm BUtAnAm maDu |
   āsāṃ diśāṃ sarvāṇi bhūtāni madhu |	AsAm diSAm sarvANi BUtAni maDu |
   yaś cāyam āsu dikṣu tejomayo 'mṛtamayaḥ puruṣo yaś cāyam adhyātmaṃ	yaH ca-ayam Asu dikzu tejaH-mayaH amRta-mayaH puruzaH yaH ca-ayam aDyAtmam
   śrautraḥ prātiśrutkas tejomayo 'mṛtamayaḥ puruṣo 'yam eva sa yo 'yam ātmā	SrOtraH prAtiSrutkaH tejaH-mayaH amRta-mayaH puruzaH ayam eva sa yaH ayam AtmA
   idam amṛtam idaṃ brahmedaṃ sarvam || BrhUp_2,5.6 ||	idam amRtam idam brahma-idam sarvam || BrhUp_2,5.6 ||
   ayaṃ candraḥ sarveṣāṃ bhūtānāṃ madhv |	ayam candraH sarvezAm BUtAnAm maDu |
   asya candrasya sarvāṇi bhūtāni madhu |	asya candrasya sarvANi BUtAni maDu |
   yaś cāyam asmin candre tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin candre tejaH-mayaH amRta-mayaH puruzaH yaH ca-ayam aDyAtmam
   mānasas tejomayo 'mṛtamayaḥ puruṣo 'yam eva sa yo 'yam ātmedam amṛtam |	mAnasaH tejaH-mayaH amRta-mayaH puruzaH ayam eva sa yaH ayam AtmA-idam amRtam |
   idaṃ brahmedaṃ sarvam || BrhUp_2,5.7 ||	idam brahma-idam sarvam || BrhUp_2,5.7 ||
   iyaṃ vidyut sarveṣāṃ bhūtānaṃ madhu |	iyam vidyut sarvezAm BUtAnam maDu |
   asyai vidyutaḥ sarvāṇi bhūtāni madhu |	asyE vidyutaH sarvANi BUtAni maDu |
   yaś cāyam asyāṃ vidyuti tejomayo 'mṛtamayaḥ puruṣo yaś cāyam adhyātmaṃ	yaH ca-ayam asyAm vidyuti tejaH-mayaH amRta-mayaH puruzaH yaH ca-ayam aDyAtmam
   taijasas tejomayo 'mṛtamayaḥ puruṣo 'yam eva sa yo 'yam ātmā |	tEjasaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.8 ||	idam amRtam idam brahma-idam sarvam || BrhUp_2,5.8 ||
   ayaṃ stanayitnuḥ sarveṣāṃ bhutānāṃ madhu |	ayam stanayitnuH sarvezAm ButAnAm maDu |
   asya stanayitnoḥ sarvāṇi bhūtāni madhu |	asya stanayitnoH sarvANi BUtAni maDu |
   yaś cāyam asminstanayitnau tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin-stanayitnO tejaH-mayaH amRta-mayaH puruzaH yaH ca-ayam aDyAtmam
   śābdaḥ sauvaras tejomayo 'mṛtamayaḥ puruṣo 'yam eva sa yo 'yam ātmā |	SAbdaH sOvaraH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.9 ||	idam amRtam idam brahma-idam sarvam || BrhUp_2,5.9 ||
   ayam ākāśaḥ sarveṣāṃ bhūtānāṃ madhu |	ayam AkASaH sarvezAm BUtAnAm maDu |
   asyākāśasya sarvāṇi bhūtāni madhu |	asya-AkASasya sarvANi BUtAni maDu |
   yaś cāyam asminn ākāśe tejomayo 'mṛtamayaḥ puruṣo yaś cāyam adhyātmaṃ hṛdy	yaH ca-ayam asmin AkASe tejaH-mayaH amRta-mayaH puruzaH yaH ca-ayam aDyAtmam hRdi-
   ākāśas tejomayo 'mṛtamayaḥ puruṣo 'yam eva sa yo 'yam ātmā |	AkASaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.10 ||	idam amRtam idam brahma-idam sarvam || BrhUp_2,5.10 ||
   ayaṃ dharmaḥ sarveṣāṃ bhūtānāṃ madhu |	ayam DarmaH sarvezAm BUtAnAm maDu |
   asya dharmasya sarvāṇi bhūtāni madhu |	asya Darmasya sarvANi BUtAni maDu |
   yaś cāyam asmin dharme tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin Darme tejaH-mayaH amRta-mayaH puruzaH yaH ca-ayam aDyAtmam
   dhārmas tejomayo 'mṛtamayaḥ puruṣo 'yam eva sa yo 'yam ātmā |	DArmaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.11 ||	idam amRtam idam brahma-idam sarvam || BrhUp_2,5.11 ||
   idaṃ satyaṃ sarveṣāṃ bhūtānāṃ madhu |	idam satyam sarvezAm BUtAnAm maDu |
   asya satyasya sarvāṇi bhūtāni madhu |	asya satyasya sarvANi BUtAni maDu |
   yaś cāyam asmin satye tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin satye tejaH-mayaH amRta-mayaH puruzaH yaH ca-ayam aDyAtmam
   sātyas tejomayo 'mṛtamayaḥ puruṣo 'yam eva sa yo 'yam ātmā |	sAtyaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.12 ||	idam amRtam idam brahma-idam sarvam || BrhUp_2,5.12 ||
   idaṃ mānuṣaṃ sarveṣāṃ bhūtānāṃ madhu |	idam mAnuzam sarvezAm BUtAnAm maDu |
   asya mānuṣasya sarvāṇi bhūtāni madhu |	asya mAnuzasya sarvANi BUtAni maDu |
   yaś cāyam asmin mānuṣe tejomayo 'mṛtamayaḥ puruṣo yaś cāyam adhyātmaṃ	yaH ca-ayam asmin mAnuze tejaH-mayaH amRta-mayaH puruzaH yaH ca-ayam aDyAtmam
   mānuṣas tejomayo 'mṛtamayaḥ puruṣo 'yam eva sa yo 'yam ātmā |	mAnuzaH tejaH-mayaH amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.13 ||	idam amRtam idam brahma-idam sarvam || BrhUp_2,5.13 ||
   ayam ātmā sarveṣāṃ bhūtānāṃ madhu |	ayam AtmA sarvezAm BUtAnAm maDu |
   asyātmanaḥ sarvāṇi bhūtāni madhu |	asya-AtmanaH sarvANi BUtAni maDu |
   yaś cāyam asminn ātmani tejomayo 'mṛtamayaḥ puruṣo yaś cāyam ātmā tejomayo	yaH ca-ayam asmin Atmani tejaH-mayaH amRta-mayaH puruzaH yaH ca-ayam AtmA tejaH-mayaH-
   'mṛtamayaḥ puruṣo 'yam eva sa yo 'yam ātmā |	amRta-mayaH puruzaH ayam eva sa yaH ayam AtmA |
   idam amṛtam idaṃ brahmedaṃ sarvam || BrhUp_2,5.14 ||//	idam amRtam idam brahma-idam sarvam || BrhUp_2,5.14 ||//
   sa vā ayam ātmā sarveṣāṃ adhipatiḥ sarveṣāṃ bhūtānāṃ rājā |	sa vE ayam AtmA sarvezAm aDipatiH sarvezAm BUtAnAm rAjA |
   tad yathā rathanābhau ca rathanemau cārāḥ sarve samarpitāḥ |	tat yaTA raTa-nABO ca raTa-nemO cArAH sarve samarpitAH |
   evam evāsminn ātmani sarvāṇi bhūtāni sarve devāḥ sarve lokāḥ sarve prāṇāḥ	evam eva-asmin Atmani sarvANi BUtAni sarve devAH sarve lokAH sarve prANAH
   sarva eta ātmānaḥ samarpitāḥ || BrhUp_2,5.15 ||	sarve ete AtmAnaH samarpitAH || BrhUp_2,5.15 ||
   idaṃ vai tan madhu dadhyaṅṅ ātharvaṇo 'śvibhyām uvāca |	idam vE tat maDu daDyaF ATarvaNaH aSviByAm uvAca |
   tad etad ṛṣiḥ paśyann avocat -- tad vāṃ narā sanaye daṃsa ugram āviṣ	tat etat RziH paSyan avocat - tat vAm narAH sanaye daMsaH ugram Aviz
   kṛṇomi tanyatur na vṛṣṭim |	kRNomi tanyatuH na vRzwim |
   dadhyaṅ ha yan madhv ātharvaṇo vām aśvasya śīrṣṇā pra yad īm uvāceti ||	daDyaF ha yat maDu ATarvaNaH vAm aSvasya SIrzNA pra yat Im uvAca-iti ||
   BrhUp_2,5.16 ||	BrhUp_2,5.16 ||
   idaṃ vai tan madhu dadhyaṅṅ ātharvaṇo 'śvibhyām uvāca |	idam vE tat maDu daDyaF ATarvaNaH aSviByAm uvAca |
   tad etad ṛṣiḥ paśyann avocat -- ātharvaṇāyāśvinau dadhīce 'śvyaṃ śiraḥ	tat etat RziH paSyan avocat - ATarvaNAya-aSvinO daDIce aSvyam SiraH
   praty airayatam |	prati Erayatam |
   sa vāṃ madhu pra vocad ṛtāyan tvāṣṭraṃ yad dasrāv apikakṣyaṃ vām iti ||	sa vAm maDu pra vocat RtAyan tvAzwram yat dasrO api-kakzyam vAm iti ||
   BrhUp_2,5.17 ||	BrhUp_2,5.17 ||
   idaṃ vai tan madhu dadhyaṅṅ ātharvaṇo 'śvibhyām uvāca |	idam vE tat maDu daDyaF ATarvaNaH aSviByAm uvAca |
   tad etad ṛṣiḥ paśyann avocat -- puraś cakre dvipadaḥ puraś cakre	tat etat RziH paSyan avocat - puras cakre dvipadaH puras cakre
   catuṣpadaḥ |	catuzpadaH |
   puraḥ sa pakṣī bhutvā puraḥ puruṣa āviśad iti |	puras sa pakzI ButvA puras puruzaH AviSat iti |
   sa vā ayaṃ puruṣaḥ sarvāsu pūrṣu puriśayaḥ |	sa vE ayam puruzaH sarvAsu pUrzu puriSayaH |
   nainena kiṃ canānāvṛtam |	na-enena kim cana-anAvRtam |
   nainena kiṃ canāsaṃvṛtam || BrhUp_2,5.18 ||	na-enena kim canA-saMvRtam || BrhUp_2,5.18 ||
   idaṃ vai tan madhu dadhyaṅṅ ātharvaṇo 'śvibhyām uvāca |	idam vE tat maDu daDyaF ATarvaNaH aSviByAm uvAca |
   tad etad ṛṣiḥ paśyann avocat -- rūpaṃrūpaṃ pratirūpo babhūva tad asya	tat etat RziH paSyan avocat - rUpaMrUpam pratirUpaH baBUva tat asya
   rūpaṃ praticakṣaṇāya |	rUpam praticakzaNAya |
   indro māyābhiḥ pururūpa īyate yuktā hy asya harayaḥ śatā daśeti |	indraH mAyABiH puru-rUpaH Iyate yuktAH hi asya harayaH SatA daSa-iti |
   ayaṃ vai harayo 'yaṃ vai daśa ca sahasraṇi bahūni cānantāni ca |	ayam vE harayaH ayam vE daSa ca sahasraNi bahUni ca-anantAni ca |
   tad etad brahmāpūrvam anaparam anantaram abāhyam |	tat etat brahma-apUrvam anaparam anantaram abAhyam |
   ayam ātmā brahma sarvānubhūḥ |	ayam AtmA brahma sarva-anuBUH |
   ity anuśāsanam || BrhUp_2,5.19 ||	iti anuSAsanam || BrhUp_2,5.19 ||
   atha vaṃśaḥ:	aTa vaMSaH:
   pautimāṣyo gaupavanāt |	pOtimAzyaH gOpavanAt |
   gaupavanaḥ paśutimāṣyāt |	gOpavanaH paSutimAzyAt |
   paśutimāṣyo gaupavanāt |	paSutimAzyaH gOpavanAt |
   gaupavanaḥ kauśikāt |	gOpavanaH kOSikAt |
   kauśikaḥ kauṇḍinyāt |	kOSikaH kONxinyAt |
   kauṇḍinyaḥ śāṇḍilyāt |	kONxinyaH SANxilyAt |
   śāṇḍilyaḥ kauśikāc ca gautamāc ca |	SANxilyaH kOSikAt ca gOtamAt ca |
   gautamaḥ || BrhUp_2,6.1 ||	gOtamaH || BrhUp_2,6.1 ||
   āgniveśyāt |	AgniveSyAt |
   āgniveśyaḥ śāṇḍilyāc cānabhimlātāc ca |	AgniveSyaH SANxilyAt ca-anaBimlAtAt ca |
   ānabhimlāta ānabhimlātāt |	AnaBimlAtaH AnaBimlAtAt |
   ānabhimlāta ānabhimlātāt |	AnaBimlAtaH AnaBimlAtAt |
   ānabhimlāto gautamāt |	AnaBimlAtaH gOtamAt |
   gautamaḥ saitavaprācīnayogyābhyām |	gOtamaH sa-etava-prAcInayogyAByAm |
   saitavaprācīnayogyau pārāśaryāt |	sEtava-prAcIna-yogyO pArASaryAt |
   pārāśaryo bhāradvājāt |	pArASaryaH BAradvAjAt |
   bhāradvājo bhāradvājāc ca gautamāc ca |	BAradvAjaH BAradvAjAt ca gOtamAt ca |
   gautamo bhāradvājāt |	gOtamaH BAradvAjAt |
   bhāradvājaḥ pārāśaryāt |	BAradvAjaH pArASaryAt |
   pārāśaryo vaijavāpāyanāt |	pArASaryaH vEjavApAyanAt |
   vaijavāpāyanaḥ kauśikāyaneḥ |	vEjavApAyanaH kOSikAyaneH |
   kauśikāyaniḥ || BrhUp_2,6.2 ||	kOSikAyaniH || BrhUp_2,6.2 ||
   ghṛtakauśikāt |	GRta-kOSikAt |
   ghṛtakauśikaḥ prāśaryāyaṇāt |	GRta-kOSikaH prASaryAyaNAt |
   pāraśaryāyaṇaḥ pārāśaryāt |	pAraSaryAyaNaH pArASaryAt |
   pārāśaryo jātūkarṇyāt |	pArASaryaH jAtUkarNyAt |
   jātūkarṇya āsurāyaṇāc ca yāskāc ca |	jAtUkarNyaH AsurAyaNAt ca yAskAt ca |
   āsurāyaṇas traivaṇeḥ |	AsurAyaNaH trEvaNeH |
   traivaṇir aupajandhaneḥ |	trEvaNiH OpajanDaneH |
   aupajandhanir āsureḥ |	OpajanDaniH AsureH |
   āsurir bhāradvājāt |	AsuriH BAradvAjAt |
   bhāradvāja ātreyāt |	BAradvAjaH AtreyAt |
   ātreyo māṇṭeḥ |	AtreyaH mANweH |
   māṇṭir gautamāt |	mANwiH gOtamAt |
   gautamo vātsyāt |	gOtamaH vAtsyAt |
   vātsyaḥ śāṇḍilyāt |	vAtsyaH SANxilyAt |
   śāṇḍilyaḥ kaiśoryāt kāpyāt |	SANxilyaH kESoryAt kApyAt |
   kaiśoryaḥ kāpyaḥ kumārahāritāt |	kESoryaH kApyaH kumAra-hAritAt |
   kumārahārito gālavāt |	kumArahAritaH gAlavAt |
   gālavo vidarbhīkauṇḍinyāt |	gAlavaH vidarBIkONxinyAt |
   vidarbhīkauṇḍinyo vatsanapāto bābhravāt |	vidarBIkONxinyaH vatsana-pAtaH bABravAt |
   vatsanapād bābhravaḥ pathaḥ saubharāt |	vatsanapAt bABravaH paTaH sOBarAt |
   panthāḥ saubharo 'yāsyād āṅgirasāt |	panTAH sOBaraH ayAsyAt AFgirasAt |
   ayāsya āṅgirasa ābhūtes tvāṣṭrāt |	ayAsyaH AFgirasaH ABUteH tvAzwrAt |
   ābhūtis tvāṣṭro viśvarūpāt tvāṣṭrāt |	ABUtiH tvAzwraH viSva-rUpAt tvAzwrAt |
   viśvarūpas tvāṣṭro 'vśibhyām |	viSvarUpaH tvAzwraH avSiByAm |
   aśvinau dadhīca ātharvaṇāt |	aSvinO daDIcaH ATarvaNAt |
   dadhyaṅṅ ātharvaṇo 'tharvaṇo daivāt |	daDyaF ATarvaNaH aTarvaNaH dEvAt |
   atharvā daivo mṛtyoḥ prādhvaṃsanāt |	aTarvA dEvaH mRtyoH prADvaMsanAt |
   mṛtyuḥ prādhvaṃsanaḥ pradhvaṃsanāt |	mRtyuH prADvaMsanaH praDvaMsanAt |
   pradhvaṃsana ekarṣeḥ |	praDvaMsane eka-rzeH |
   ekarṣir vipracitteḥ |	eka-rziH vipracitteH |
   vipracittir vyaṣṭer |	vipracittiH vyazweH |
   vyaṣṭiḥ sanāroḥ |	vyazwiH sa-nAroH |
   sanāruḥ sanātanāt |	sanAruH sanAtanAt |
   sanātanaḥ sanagāt |	sanAtanaH sanagAt |
   sanagaḥ parameṣṭhinaḥ |	sanagaH paramezWinaH |
   parameṣṭhī brahmaṇaḥ |	paramezWI brahmaNaH |
   brahma svayaṃbhu |	brahma svayaMBu |
   brahmaṇe namaḥ || BrhUp_2,6.3 ||	brahmaNe namaH || BrhUp_2,6.3 ||
   janako ha vaideho bahudakṣiṇena yajñeneje |	janakaH ha vEdehaH bahu-dakziNena yajQeneje |
   tatra ha kurupañcālānāṃ brāhmaṇā abhisametā babhūvuḥ |	tatra ha kuru-paQcAlAnAm brAhmaNAH aBisametAH baBUvuH |
   tasya ha janakasya vaidehasya vijijñāsā babhūva -- kaḥ svid eṣāṃ	tasya ha janakasya vEdehasya vijijQAsA baBUva - kaH svid ezAm
   brāhmaṇānām anūcānatama iti |	brAhmaNAnAm anUcAnatamaH iti |
   sa ha gavāṃ sahasram avarurodha |	sa ha gavAm sahasram avaruroDa |
   daśadaśa pādā ekaikasyāḥ śṛṅgayor ābaddhā babhūvuḥ || BrhUp_3,1.1 ||	daSa-daSa pAdAH ekEkasyAH SRFgayoH AbadDAH baBUvuH || BrhUp_3,1.1 ||
   tān hovāca -- brāhmaṇā bhagavanto yo vo brahmiṣṭhaḥ sa etā gā udajatām iti	tAn ha-uvAca - brAhmaNAH BagavantaH yaH vaH brahmizWaH saH etAH gAH udajatAm iti
   te ha brāhmaṇā na dadhṛṣuḥ |	te ha brAhmaNAH na daDRzuH |
   atha ha yājñavalkyaḥ svam eva brahmacāriṇam uvāca -- etāḥ saumyodaja	aTa ha yAjQavalkyaH svam eva brahmacAriNam uvAca - etAH sOmya-udaja
   sāmaśravā3 iti |	sAmaSravA3 iti |
   tā hodācakāra |	tAH ha-udAcakAra |
   te ha brāhmaṇāś cukrudhuḥ: -- kathaṃ nu no brahmiṣṭho bruvīteti |	te ha brAhmaNAH cukruDuH: - kaTam nu naH brahmizWaH bruvIta-iti |
   atha ha janakasya vaidehasya hotāśvalo babhūva |	aTa ha janakasya vEdehasya hotA-aSvalaH baBUva |
   sa hainaṃ papraccha -- tvaṃ nu khalu no yājñavalkya brahmiṣṭho 'sī3 iti |	sa ha-enam papracCa - tvam nu Kalu naH yAjQavalkya brahmizWaH asI3 iti |
   sa hovāca -- namo vayaṃ brahmiṣṭhāya kurmo gokāmā eva vayaṃ sma iti |	sa ha-uvAca - namaH vayam brahmizWAya kurmaH go-kAmAH eva vayam smaH iti |
   taṃ ha tata eva praṣṭuṃ dadhre hotāśvalaḥ || BrhUp_3,1.2 ||	tam ha tatas eva prazwum daDre hotA-aSvalaH || BrhUp_3,1.2 ||
   yājñavalkyeti hovāca -- yad idaṃ sarvaṃ mṛtyunāptaṃ sarvaṃ	yAjQavalkya-iti ha-uvAca - yat idam sarvam mRtyunA-Aptam sarvam
   mṛtyunābhipannaṃ kena yajamāno mṛtyor āptim atimucyata iti |	mRtyunA-aBipannam kena yajamAnaH mRtyoH Aptim atimucyate iti |
   hotrartvijāgninā vācā |	hotrA-RtvijA-agninA vAcA |
   vāg vai yajñasya hotā |	vAc vE yajQasya hotA |
   tad yeyaṃ vāk so 'yam agniḥ sa hotā sā muktiḥ sātimuktiḥ || BrhUp_3,1.3 ||	tat yA-iyam vAc saH ayam agniH sa hotA sA muktiH sA-atimuktiH || BrhUp_3,1.3 ||
   yājñavalkyeti hovāca -- yad idaṃ sarvam ahorātrābhyām āptaṃ sarvam	yAjQavalkya-iti ha-uvAca - yat idam sarvam ahorAtrAByAm Aptam sarvam
   ahorātrābhyām abhipannaṃ kena yajamāno 'horātrayor āptim atimucyata iti |	ahorAtrAByAm aBipannam kena yajamAnaH ahorAtrayoH Aptim atimucyate iti |
   adhvaryuṇartvijā cakṣuṣādityena |	aDvaryuNA-RtvijA cakzuzA-Adityena |
   cakṣur vai yajñasyādhvaryuḥ |	cakzuH vE yajQasya-aDvaryuH |
   tad yad idaṃ cakṣuḥ so 'sāv ādityaḥ |	tat yat idam cakzuH saH asO AdityaH |
   so 'dhvaryuḥ sā muktiḥ sātimuktiḥ || BrhUp_3,1.4 ||	saH aDvaryuH sA muktiH sA-atimuktiH || BrhUp_3,1.4 ||
   yājñavalkyeti hovāca -- yad idaṃ sarvaṃ pūrvapakṣāparapakṣābhyām āptaṃ	yAjQavalkya-iti ha-uvAca - yat idam sarvam pUrva-pakza-apara-pakzAByAm Aptam
   sarvaṃ pūrvapakṣāparapakṣābhyām abhipannaṃ kena yajamānaḥ	sarvam pUrva-pakza-apara-pakzAByAm aBipannam kena yajamAnaH
   pūrvapakṣāparapakṣayor āptim atimucyata iti |	pUrva-pakza-apara-pakzayoH Aptim atimucyate iti |
   udgātrartvijā vayunā prāṇena |	udgAtrA-RtvijA vayunA prANena |
   prāṇo vai yajñasyodgātā |	prANaH vE yajQasya-udgAtA |
   tad yo 'yaṃ prāṇaḥ sa vāyuḥ sa udgātā |	tat yaH ayam prANaH sa vAyuH saH udgAtA |
   sa muktiḥ sātimuktiḥ || BrhUp_3,1.5 ||	sa muktiH sA-atimuktiH || BrhUp_3,1.5 ||
   yājñavalkyeti hovāca -- yad idam antarikṣam anārambaṇam iva kenākrameṇa	yAjQavalkya-iti ha-uvAca - yat idam antarikzam anArambaNam iva kena-AkrameNa
   yajamānaḥ svargaṃ lokam ākramata iti |	yajamAnaH svargam lokam Akramate iti |
   brahmaṇartvijā manasā candreṇa |	brahmaNA-RtvijA manasA candreNa |
   mano vai yajñasya brahmā |	manaH vE yajQasya brahmA |
   tad yad idaṃ manaḥ so 'sau candraḥ sa brahmā sa muktiḥ sātimuktir ity	tat yat idam manaH saH asO candraH sa brahmA sa muktiH sA-atimuktiH iti-
   atimokṣā |	ati-mokzAH |
   atha saṃpadaḥ || BrhUp_3,1.6 ||	aTa saMpadaH || BrhUp_3,1.6 ||
   yājñavalkyeti hovāca -- katibhir ayam adyargbhir hotāsmin yajñe	yAjQavalkya-iti ha-uvAca - katiBiH ayam adya-rgBiH hotA-asmin yajQe
   kariṣyatīti |	karizyati-iti |
   tisṛbhir iti |	tisRBiH iti |
   katamās tās tisra iti |	katamAH tAH tisraH iti |
   puronuvākyā ca yājyā ca śasyaiva tṛtīyā |	puronuvAkyA ca yAjyA ca SasyA-eva tRtIyA |
   kiṃ tābhir jayatīti |	kim tABiH jayati-iti |
   yat kiñcedaṃ prāṇabhṛd iti || BrhUp_3,1.7 ||	yat kiQca-idam prANaBRt iti || BrhUp_3,1.7 ||
   yājñavalkyeti hovāca -- katy ayam adyādhvaryur asmin yajña āhutīr	yAjQavalkya-iti ha-uvAca - kati ayam adya-aDvaryuH asmin yajQaH AhutIH-
   hoṣyatīti |	hozyati-iti |
   tisra iti |	tisraH iti |
   katamās tās tisra iti |	katamAH tAH tisraH iti |
   yā hutā ujjvalanti yā hutā atinedanti yā hutā adhiśerate |	yAH hutAH ujjvalanti yAH hutAH atinedanti yA hutAH aDiSerate |
   kiṃ tābhir jayatīti |	kim tABiH jayati-iti |
   yā hutā ujjvalanti devalokam eva tābhir jayati |	yAH hutAH ujjvalanti deva-lokam eva tABiH jayati |
   dīpyata iva hi devaloko |	dIpyate iva hi deva-lokaH |
   yā hutā atinedante pitṛlokam eva tābhir jayati |	yAH hutAH atinedante pitR-lokam eva tABiH jayati |
   atīva hi pitṛlokaḥ |	atIva hi pitR-lokaH |
   yā hutā adhiśerate manuṣyalokam eva tābhir jayatyi |	yA hutAH aDiSerate manuzya-lokam eva tABiH jayatyi |
   adha iva hi manuṣyalokaḥ || BrhUp_3,1.8 ||	aDas iva hi manuzya-lokaH || BrhUp_3,1.8 ||
   yājñavalkyeti hovāca -- katibhir ayam adya brahmā yajñaṃ dakṣiṇato	yAjQavalkya-iti ha-uvAca - katiBiH ayam adya brahmA yajQam dakziNatas-
   devatābhir gopāyatīti |	devatABiH gopAyati-iti |
   ekayeti |	ekayA-iti |
   katamā saiketi |	katamA sA-ekA-iti |
   mana eveti |	manaH eva-iti |
   anantaṃ vai mano 'nantā viśve devāḥ |	anantam vE manaH anantAH viSve devAH |
   anantam eva sa tena lokaṃ jayati || BrhUp_3,1.9 ||	anantam eva sa tena lokam jayati || BrhUp_3,1.9 ||
   yājñavalkyeti hovāca -- katy ayam adyodgātāsmin yajñe stotriyāḥ stoṣyatīti	yAjQavalkya-iti ha-uvAca - kati ayam adya-udgAtA-asmin yajQe stotriyAH stozyati-iti
   tisra iti |	tisraH iti |
   katamās tās tisra iti |	katamAH tAH tisraH iti |
   puronuvākyā ca yājyā ca śasyaiva tṛtīyā |	puronuvAkyA ca yAjyA ca SasyA-eva tRtIyA |
   katamās tāḥ |	katamAH tAH |
   yā adhyātmam iti |	yAH aDyAtmam iti |
   prāṇa eva puronuvākyāpāno yājyā vyānaḥ śasyā |	prANaH eva puronuvAkyA-pAnaH yAjyAH vyAnaH SasyAH |
   kiṃ tābhir jayatīti |	kim tABiH jayati-iti |
   pṛthivīlokam eva puronuvākyayā jayaty antarikṣalokaṃ yājyayā dyulokaṃ	pRTivI-lokam eva puronuvAkyayA jayati antarikza-lokam yAjyayA dyulokam
   śasyayā |	SasyayA |
   tato ha hotāśvala upararāma || BrhUp_3,1.10 ||	tatas ha hotA-aSvalaH upararAma || BrhUp_3,1.10 ||
   atha hainaṃ jāratkārava ārtabhāgaḥ papraccha |	aTa ha-enam jAratkAravaH Arta-BAgaH papracCa |
   yājñavalkyeti hovāca -- kati grahāḥ katy atigrahā iti |	yAjQavalkya-iti ha-uvAca - kati grahAH kati atigrahAH iti |
   aṣṭau grahā aṣṭāv atigrahā iti |	azwO grahAH azwO atigrahAH iti |
   ye te 'ṣṭau grahā aṣṭāv atigrahāḥ katame ta iti || BrhUp_3,2.1 ||	ye te azwO grahAH azwO atigrahAH katame te iti || BrhUp_3,2.1 ||
   prāṇo vai grahaḥ |	prANaH vE grahaH |
   so 'pānenātigraheṇa gṛhītaḥ |	saH apAnena-atigraheNa gRhItaH |
   prāṇena hi gandhāñ jighrati || BrhUp_3,2.2 ||	prANena hi ganDAn jiGrati || BrhUp_3,2.2 ||
   vāg vai grahaḥ |	vAc vE grahaH |
   sa nāmnātigraheṇa gṛhītaḥ |	sa nAmnA-atigraheNa gRhItaH |
   vācā hi nāmāny abhivadati || BrhUp_3,2.3 ||	vAcA hi nAmAni aBivadati || BrhUp_3,2.3 ||
   jihvā vai grahaḥ |	jihvA vE grahaH |
   sa rasenātigraheṇa gṛhītaḥ |	sa rasena-atigraheNa gRhItaH |
   jihvayā hi rasān vijānāti || BrhUp_3,2.4 ||	jihvayA hi rasAn vijAnAti || BrhUp_3,2.4 ||
   cakṣur vai grahaḥ |	cakzuH vE grahaH |
   sa rūpeṇātigraheṇa gṛhītaḥ |	sa rUpeNa-atigraheNa gRhItaH |
   cakṣuṣā hi rūpāṇi paśyati || BrhUp_3,2.5 ||	cakzuzA hi rUpANi paSyati || BrhUp_3,2.5 ||
   śrotraṃ vai grahaḥ |	Srotram vE grahaH |
   sa śabdenātigraheṇa gṛhītaḥ |	sa Sabdena-atigraheNa gRhItaH |
   śrotreṇa hi śabdāñ śṛṇoti || BrhUp_3,2.6 ||	SrotreNa hi SabdAn SRNoti || BrhUp_3,2.6 ||
   mano vai grahaḥ |	manaH vE grahaH |
   sa kāmenātigraheṇa gṛhītaḥ |	sa kAmena-atigraheNa gRhItaH |
   manasā hi kāmān kāmayate || BrhUp_3,2.7 ||	manasA hi kAmAn kAmayate || BrhUp_3,2.7 ||
   hastau vai grahaḥ |	hastO vE grahaH |
   sa karmaṇātigraheṇa gṛhītaḥ |	sa karmaNA-atigraheNa gRhItaH |
   hastābhyāṃ hi karma karoti || BrhUp_3,2.8 ||	hastAByAm hi karma karoti || BrhUp_3,2.8 ||
   tvag vai grahaḥ |	tvac vE grahaH |
   sa sparśenātigraheṇa gṛhītaḥ |	sa sparSena-atigraheNa gRhItaH |
   tvacā hi sparśān vedayata |	tvacA hi sparSAn vedayata |
   ity aṣṭau grahā aṣṭāv atigrahāḥ || BrhUp_3,2.9 ||	iti azwO grahAH azwO atigrahAH || BrhUp_3,2.9 ||
   yājñavalkyeti hovāca -- yad idaṃ sarvaṃ mṛtyor annaṃ kā svit sā devatā	yAjQavalkya-iti ha-uvAca - yat idam sarvam mRtyoH annam kA svid sA devatA
   yasyā mṛtyur annam iti |	yasyAH mRtyuH annam iti |
   agnir vai mṛtyuḥ so 'pām annam |	agniH vE mRtyuH saH apAm annam |
   apa punarmṛtyuṃ jayati || BrhUp_3,2.10 ||	apa punar-mRtyum jayati || BrhUp_3,2.10 ||
   yājñavalkyeti hovāca -- yatrāyaṃ puruṣo mriyata ud asmāt prāṇāḥ krāmanty	yAjQavalkya-iti ha-uvAca - yatra-ayam puruzaH mriyataH ud asmAt prANAH krAmanti-
   āho neti |	Aho na-iti |
   neti hovāca yājñavalkyaḥ |	na-iti ha-uvAca yAjQavalkyaH |
   atraiva samavanīyante |	atra-eva samavanIyante |
   sa ucchvayati |	saH ucCvayati |
   ādhmāyati |	ADmAyati |
   ādhmāto mṛtaḥ śete || BrhUp_3,2.11 ||	ADmAtaH mRtaH Sete || BrhUp_3,2.11 ||
   yājñavalkyeti hovāca -- yatrāyaṃ puruṣo mriyate |	yAjQavalkya-iti ha-uvAca - yatra-ayam puruzaH mriyate |
   kim enaṃ na jahātīti |	kim enam na jahAti-iti |
   nāmeti |	nAma-iti |
   anantaṃ vai nāmānantā viśve devāḥ |	anantam vE nAma-anantAH viSve devAH |
   anantam eva sa tena lokaṃ jayati || BrhUp_3,2.12 ||	anantam eva sa tena lokam jayati || BrhUp_3,2.12 ||
   yājñavalkyeti hovāca -- yatrāsya puruṣasya mṛtasyāgniṃ vāg apyeti vātaṃ	yAjQavalkya-iti ha-uvAca - yatra-asya puruzasya mRtasya-agnim vAc apyeti vAtam
   prāṇaś cakṣur ādityaṃ manaś candraṃ diśaḥ śrotraṃ pṛthivīṃ śarīram ākāśam	prANaH cakzuH Adityam manaH candram diSaH Srotram pRTivIm SarIram AkASam
   ātmauṣadhīr lomāni vanaspatīn keśā apsu lohitaṃ ca retaś ca nidhīyate	Atma-ozaDIH lomAni vanaspatIn keSAH apsu lohitam ca retaH ca niDIyate
   kvāyaṃ tadā puruṣo bhavatīti |	kva-ayam tadA puruzaH Bavati-iti |
   āhara saumya hastam ārtabhāga |	Ahara sOmya hastam ArtaBAga |
   āvām evaitasya vediṣyāvo na nāv etat sajana iti |	AvAm eva-etasya vedizyAvaH na nO etat sa-janaH iti |
   tau hotkramya mantrayāṃ cakrāte |	tO ha-utkramya mantrayAm cakrAte |
   tau ha yad ūcatuḥ karma haiva tad ūcatuḥ |	tO ha yat UcatuH karma ha-eva tat UcatuH |
   atha ha yat praśaṃsatuḥ karma haiva tat praśaśaṃsatuḥ |	aTa ha yat praSaMsatuH karma ha-eva tat praSaSaMsatuH |
   puṇyo vai puṇyena karmaṇā bhavati pāpaḥ pāpeneti |	puNyaH vE puNyena karmaNA Bavati pApaH pApena-iti |
   tato ha jāratkārava ārtabhāga upararāma || BrhUp_3,2.13 ||	tatas ha jAratkAravaH ArtaBAgaH upararAma || BrhUp_3,2.13 ||
   atha hainaṃ bhujyur lāhyāyaniḥ papraccha -- yājñavalkyeti hovāca --	aTa ha-enam BujyuH lAhyAyaniH papracCa - yAjQavalkya-iti ha-uvAca --
   madreṣu carakāḥ paryavrajāma |	madrezu carakAH paryavrajAma |
   te patañcalasya kāpyasya gṛhān aima |	te pataQcalasya kApyasya gRhAn Ema |
   tasyāsīd duhitā gandharvagṛhītā |	tasya-AsIt duhitA ganDarva-gRhItA |
   tam apṛcchāma ko 'sīti |	tam apRcCAma kaH asi-iti |
   so 'bravīt sudhanvāṅgirasa iti |	saH abravIt suDanvA-aFgirasaH iti |
   taṃ yadā lokānām antān apṛcchāma |	tam yadA lokAnAm antAn apRcCAma |
   athainam abrūma -- kva pārikṣitā abhavann iti |	aTa-enam abrUma - kva pArikzitAH aBavan iti |
   kva pārikṣitā abhavan |	kva pArikzitAH aBavan |
   sa tvā pṛcchāmi yājñavalkya |	sa tvA pRcCAmi yAjQavalkya |
   kva pārikṣitā abhavann iti || BrhUp_3,3.1 ||	kva pArikzitAH aBavan iti || BrhUp_3,3.1 ||
   sa hovāca -- uvāca vai saḥ |	sa ha-uvAca - uvAca vE saH |
   agacchan vai te tad yatrāśvamedhayājino gacchantīti |	agacCan vE te tat yatra-aSvameDa-yAjinaH gacCanti-iti |
   kva nv aśvamedhayājino gacchantīti |	kva nu aSvameDa-yAjinaH gacCanti-iti |
   dvātriṃśataṃ vai devarathāhnyāny ayaṃ lokaḥ |	dvAtriMSatam vE deva-raTa-ahnyAni ayam lokaH |
   taṃ samantaṃ pṛthivī dvistāvat paryeti |	tam samantam pRTivI dvis-tAvat paryeti |
   tāṃ samantaṃ pṛthivīṃ dvistāvat samudraḥ paryeti |	tAm samantam pRTivIm dvis-tAvat samudraH paryeti |
   tad yāvatī kṣurasya dhārā yāvad vā makṣikāyāḥ pattraṃ tāvān antareṇākāśaḥ	tat yAvatI kzurasya DArAH yAvat vA makzikAyAH pattram tAvAn antareNa-AkASaH
   tān aindraḥ suparṇo bhūtvā vāyave prāyacchat |	tAn EndraH suparNaH BUtvA vAyave prAyacCat |
   tān vāyur ātmani dhitvā tatrāgamayad yatrāśvamedhayājino 'bhavann iti |	tAn vAyuH Atmani DitvA tatra-agamayat yatra-aSvameDa-yAjinaH aBavan iti |
   evam iva vai sa vāyum eva praśaśaṃsa tasmād vāyur eva vyaṣṭir vāyuḥ	evam iva vE sa vAyum eva praSaSaMsa tasmAt vAyuH eva vyazwiH vAyuH
   samaṣṭiḥ |	samazwiH |
   apa punarmṛtyuṃ jayati ya evaṃ veda |	apa punar-mRtyum jayati yaH evam veda |
   tato ha bhujyur lāhyāyanir upararāma || BrhUp_3,3.2 ||	tatas ha BujyuH lAhyAyaniH upararAma || BrhUp_3,3.2 ||
   atha hainam uṣastaś cākrāyaṇaḥ papraccha |	aTa ha-enam uzastaH cAkrAyaNaH papracCa |
   yājñavalkyeti hovāca -- yat sākṣād aparokṣād brahma ya ātmā sarvāntaras	yAjQavalkya-iti ha-uvAca - yat sAkzAt aparokzAt brahma yaH AtmA sarva-antara-s
   taṃ me vyācakṣveti |	tam me vyAcakzva-iti |
   eṣa ta ātmā sarvāntaraḥ |	eza te AtmA sarva-antaraH |
   yaḥ prāṇena prāṇiti sa ta ātmā sarvāntaraḥ |	yaH prANena prANiti sa te AtmA sarva-antaraH |
   yo 'pānenāpāniti sa ta ātmā sarvāntaraḥ |	yaH apAnena-apAniti sa te AtmA sarva-antaraH |
   yo vyānena vyaniti sa ta ātmā sarvāntaraḥ |	yaH vyAnena vyaniti sa te AtmA sarva-antaraH |
   ya udānenodaniti sa ta ātmā sarvāntaraḥ |	yaH udAnena-udaniti sa te AtmA sarva-antaraH |
   eṣa ta ātmā sarvāntaraḥ || BrhUp_3,4.1 ||	eza te AtmA sarva-antaraH || BrhUp_3,4.1 ||
   sa hovācoṣastaś cākrāyaṇaḥ -- yathā vai brūyād asau gaur asāv aśva ity	sa ha-uvAca-uzastaH cAkrAyaNaH - yaTA vE brUyAt asO gOH asO aSvaH iti-
   evam evaitad vyapadiṣṭaṃ bhavati |	evam eva-etat vyapadizwam Bavati |
   yad eva sākṣād aparokṣād brahma ya ātmā sarvāntaras taṃ me vyācakṣveti |	yat eva sAkzAt aparokzAt brahma yaH AtmA sarva-antaraH tam me vyAcakzva-iti |
   eṣa ta ātmā sarvāntaraḥ |	eza te AtmA sarva-antaraH |
   katamo yājñavalkya sarvāntaraḥ |	katamaH yAjQavalkya sarva-antaraH |
   na dṛṣṭer draṣṭāraṃ paśyeḥ |	na dRzweH drazwAram paSyeH |
   na śruteḥ śrotāraṃ śṛṇuyāḥ |	na SruteH SrotAram SRNuyAH |
   na mater mantāraṃ manvīthā |	na mateH mantAram manvITAH |
   na vijñāter vijñātāraṃ vijānīyāḥ |	na vijQAteH vijQAtAram vijAnIyAH |
   eṣa ta ātmā sarvāntaraḥ |	eza te AtmA sarva-antaraH |
   ato 'nyad ārtam |	atas anyat Artam |
   tato hoṣastaś cākrāyaṇa upararāma || BrhUp_3,4.2 ||	tatas ha-uzastaH cAkrAyaNaH upararAma || BrhUp_3,4.2 ||
   atha hainaṃ kaholaḥ kauṣītakeyaḥ papraccha -- yājñavalkyeti hovāca |	aTa ha-enam kaholaH kOzItakeyaH papracCa - yAjQavalkya-iti ha-uvAca |
   yad eva sākṣād aparokṣād brahma ya ātmā sarvāntaras taṃ me vyācakṣveti |	yat eva sAkzAt aparokzAt brahma yaH AtmA sarva-antaraH tam me vyAcakzva-iti |
   eṣa ta ātmā sarvāntaraḥ |	eza te AtmA sarva-antaraH |
   katamo yājñavalkya sarvāntaraḥ |	katamaH yAjQavalkya sarva-antaraH |
   yo 'śanāyāpipāse śokaṃ mohaṃ jarāṃ mṛtyum atyeti |	yaH aSanAyA-pipAse Sokam moham jarAm mRtyum atyeti |
   etaṃ vai tam ātmānaṃ viditvā brāhmaṇāḥ putraiṣaṇāyāś ca vittaiṣaṇāyāś ca	etam vE tam AtmAnam viditvA brAhmaNAH putra-ezaNAyAH ca vitta-ezaNAyAH ca
   lokaiṣaṇāyāś ca vyutthāyātha bhikṣācaryaṃ caranti |	loka-ezaNAyAH ca vyutTAya-aTa BikzA-caryam caranti |
   yā hy eva putraiṣaṇā sā vittaiṣaṇā yā vittaiṣaṇā sā lokaiṣaṇā |	yA hi eva putra-ezaNA sA vitta-ezaNA yA vitta-ezaNA sA loka-ezaNA |
   ubhe hy ete eṣaṇe eva bhavataḥ |	uBe hi ete ezaNe eva BavataH |
   tasmād brāmaṇaḥ pāṇḍityaṃ nirvidya bālyena tiṣṭhāset |	tasmAt brAmaNaH pANxityam nirvidya bAlyena tizWAset |
   bālyaṃ ca pāṇḍityaṃ ca nirvidyātha muniḥ |	bAlyam ca pANxityam ca nirvidya-aTa muniH |
   amaunaṃ ca maunaṃ ca nirvidyātha brāhmaṇaḥ |	amOnam ca mOnam ca nirvidya-aTa brAhmaNaH |
   sa brāhmaṇaḥ kena syād yena syāt tenedṛśa eva |	sa brAhmaNaH kena syAt yena syAt tena-IdRSaH eva |
   ato 'nyad ārtam |	atas anyat Artam |
   tato ha kaholaḥ kauṣītakeya upararāma || BrhUp_3,5.1 ||	tatas ha kaholaH kOzItakeyaH upararAma || BrhUp_3,5.1 ||
   atha hainaṃ gārgī vācaknavī papraccha -- yājñavalkyeti hovāca |	aTa ha-enam gArgI vAcaknavI papracCa - yAjQavalkya-iti ha-uvAca |
   yad idaṃ sarvam apsv otaṃ ca protaṃ ca kasmin nu khalv āpa otāś ca protāś	yat idam sarvam apsu otam ca protam ca kasmin nu Kalu ApaH otAH ca protAH-
   ceti |	ca-iti |
   vāyau gārgīti |	vAyO gArgi-iti |
   kasmin nu khalu vāyur otaś ca protaś ceti |	kasmin nu Kalu vAyuH otaH ca protaH ca-iti |
   antarikṣalokeṣu gārgīti |	antarikza-lokezu gArgi-iti |
   kasmin nu khalv antarikṣalokā otaś ca protaś ceti |	kasmin nu Kalu antarikza-lokAH otaH ca protaH ca-iti |
   gandharvalokeṣu gārgīti |	ganDarva-lokezu gArgi-iti |
   kasmin nu khalu gandharvalokā otāś ca protāś ceti |	kasmin nu Kalu ganDarva-lokAH otAH ca protAH ca-iti |
   adityalokeṣu gārgīti |	aditi-alokezu gArgi-iti |
   kasmin nu khalv ādityalokā otāś ca protāś ceti |	kasmin nu Kalu Aditya-lokAH otAH ca protAH ca-iti |
   candralokeṣu gārgīti |	candra-lokezu gArgi-iti |
   kasmin nu khalu candralokā otāś ca protāś ceti |	kasmin nu Kalu candra-lokAH otAH ca protAH ca-iti |
   nakṣatralokeṣu gārgīti |	nakzatra-lokezu gArgi-iti |
   kasmin nu khalu nakṣatralokā otāś ca protāś ceti |	kasmin nu Kalu nakzatra-lokAH otAH ca protAH ca-iti |
   devalokeṣu gārgīti |	deva-lokezu gArgi-iti |
   kasmin nu khalu devalokā otāś ca protāś ceti |	kasmin nu Kalu deva-lokAH otAH ca protAH ca-iti |
   indralokeṣu gārgīti |	indra-lokezu gArgi-iti |
   kasmin nu khalv indralokā otāś ca protāś ceti |	kasmin nu Kalu indra-lokAH otAH ca protAH ca-iti |
   prajāpatilokeṣu gārgīti |	prajApati-lokezu gArgi-iti |
   kasmin nu khalu prajāpatilokā otāś ca protāś ceti |	kasmin nu Kalu prajApati-lokAH otAH ca protAH ca-iti |
   brahmalokeṣu gārgīti |	brahma-lokezu gArgi-iti |
   kasmin nu khalu brahmalokā otāś ca protāś ceti |	kasmin nu Kalu brahma-lokAH otAH ca protAH ca-iti |
   sa hovāca -- gārgi mātiprākṣīḥ |	sa ha-uvAca - gArgi mA-atiprAkzIH |
   mā te mūrdhā vyapaptat |	mA te mUrDA vyapaptat |
   anatipraśnyāṃ vai devatām atipṛcchasi |	anatipraSnyAm vE devatAm atipRcCasi |
   gārgi mātiprākṣīr iti |	gArgi mA-atiprAkzIH iti |
   tato ha gārgī vācaknavy upararāma || BrhUp_3,6.1 ||	tatas ha gArgI vAcaknavI upararAma || BrhUp_3,6.1 ||
   athainam uddālaka āruṇiḥ papraccha -- yājñavalkyeti hovāca |	aTa-enam uddAlakaH AruNiH papracCa - yAjQavalkya-iti ha-uvAca |
   madreṣv avasāma patañcalasya kāpyasya gṛheṣu yajñam adhīyānāḥ |	madrezu avasAma pataQcalasya kApyasya gRhezu yajQam aDIyAnAH |
   tasyāsīd bhāryā gandharvagṛhītā |	tasya-AsIt BAryA ganDarva-gRhItA |
   tam apṛcchāma -- ko 'sīti |	tam apRcCAma - kaH asi-iti |
   so 'bravīt kabandha ātharvaṇa iti |	saH abravIt kabanDaH ATarvaNaH iti |
   so 'bravīt patañcalaṃ kāpyaṃ yājñikāṃś ca -- vettha nu tvaṃ kāpya tat	saH abravIt pataQcalam kApyam yAjQikAn ca - vetTa nu tvam kApya tat-
   sūtraṃ yasminn ayaṃ ca lokaḥ paraś ca lokaḥ sarvāṇi ca bhūtāni saṃdṛbdhāni	sUtram yasmin ayam ca lokaH paraH ca lokaH sarvANi ca BUtAni saMdRbDAni
   bhavantīti |	Bavanti-iti |
   so 'bravīt patañcalaḥ kāpyo nāhaṃ tad bhagavan vedeti |	saH abravIt pataQcalaH kApyaH na-aham tat Bagavan veda-iti |
   so 'bravīt patañcalaṃ kāpyaṃ yājñikāṃś ca |	saH abravIt pataQcalam kApyam yAjQikAn ca |
   vettha nu tvaṃ kāpya tam antaryāmiṇaṃ ya imaṃ ca lokaṃ paraṃ ca lokaṃ	vetTa nu tvam kApya tam antaryAmiNam yaH imam ca lokam param ca lokam
   sarvāṇi ca bhūtāny antaro yamayati |	sarvANi ca BUtAni antaraH yamayati |
   so 'bravīt patañcalaḥ kāpyo nāhaṃ taṃ bhagavan vedeti |	saH abravIt pataQcalaH kApyaH na-aham tam Bagavan veda-iti |
   so 'bravīt patañcalaṃ kāpyaṃ yājñikāṃś ca |	saH abravIt pataQcalam kApyam yAjQikAn ca |
   yo vai tat kāpya sūtraṃ vidyāt taṃ cāntaryāmiṇam iti sa brahmavit sa	yaH vE tat kApya sUtram vidyAt tam ca-antaryAmiNam iti sa brahma-vid sa
   lokavit sa devavit sa vedavit sa ātmavit sa sarvavit |	loka-vid sa deva-vid sa veda-vid saH Atma-vid sa sarva-vid |
   iti tebhyo 'bravīt |	iti teByaH abravIt |
   tad ahaṃ veda |	tat aham veda |
   tac cet tvaṃ yājñavalkya sūtram avidvāṃs taṃ cāntaryāmiṇaṃ brahmagavīr	tat ced tvam yAjQavalkya sUtram avidvAn tam ca-antaryAmiNam brahma-gavIr
   udajase mūrdhā te vipatiṣyati |	udajase mUrDA te vipatizyati |
   veda vā ahaṃ gautama tat sūtraṃ taṃ cāntaryāmiṇam iti |	veda vE aham gOtama tat sUtram tam ca-antaryAmiNam iti |
   yo vā idaṃ kaśca brūyād veda vedeti yathā vettha tathā brūhīti ||	yaH vE idam kaH-ca brUyAt veda veda-iti yaTA vetTa taTA brUhi-iti ||
   BrhUp_3,7.1 ||	BrhUp_3,7.1 ||
   sa hovaca -- vāyur vai gautama tat sūtram |	sa ha-uvaca - vAyuH vE gOtama tat sUtram |
   vāyunā vai gautama sūtreṇāyaṃ ca lokaḥ paraś ca lokaḥ sarvāṇi ca bhūtāni	vAyunA vE gOtama sUtreNa-ayam ca lokaH paraH ca lokaH sarvANi ca BUtAni
   saṃdṛbdhāni bhavanti |	saMdRbDAni Bavanti |
   tasmād vai gautama puruṣaṃ pretam āhur vyasraṃsiṣatāsyāṅgānīti |	tasmAt vE gOtama puruzam pretam AhuH vyasraMsizata-asya-aFgAni-iti |
   vāyunā hi gautama sūtreṇa samdṛbdhāni bhavantīti |	vAyunA hi gOtama sUtreNa samdRbDAni Bavanti-iti |
   evam evaitad yājñavalkya |	evam eva-etat yAjQavalkya |
   antaryāmiṇaṃ brūhīti || BrhUp_3,7.2 ||	antaryAmiNam brUhi-iti || BrhUp_3,7.2 ||
   yaḥ pṛthivyāṃ tiṣṭhan pṛthivyā antaro yaṃ pṛthivī na veda yasya pṛthivī	yaH pRTivyAm tizWan pRTivyAH antaraH yam pRTivI na veda yasya pRTivI
   śarīraṃ yaḥ pṛthivīm antaro yamayaty eṣa ta ātmāntaryāmy amṛtaḥ ||	SarIram yaH pRTivIm antaraH yamayati eza te AtmA-antaryAmI amRtaH ||
   BrhUp_3,7.3 ||	BrhUp_3,7.3 ||
   yo 'psu tiṣṭhann adbhyo 'ntaro yam āpo na vidur yasyāpaḥ śarīraṃ yo 'po	yaH apsu tizWan adByaH antaraH yam ApaH na viduH yasya-apaH SarIram yaH apaH-
   'ntaro yamayaty eṣa ta ātmāntaryāmy amṛtaḥ || BrhUp_3,7.4 ||	antaraH yamayati eza te AtmA-antaryAmI amRtaH || BrhUp_3,7.4 ||
   yo 'gnau tiṣṭhann agner antaro yam agnir na veda yasyāgniḥ śarīraṃ yo	yaH agnO tizWan agneH antaraH yam agniH na veda yasya-agniH SarIram yaH-
   'gnim antaro yamayaty eṣa ta ātmāntaryāmy amṛtaḥ || BrhUp_3,7.5 ||	agnim antaraH yamayati eza te AtmA-antaryAmI amRtaH || BrhUp_3,7.5 ||
   yo 'ntarikṣe tiṣṭhann antarikṣād antaro yam antarikṣaṃ na veda	yaH antarikze tizWan antarikzAt antaraH yam antarikzam na veda
   yasyāntarikṣaṃ śarīraṃ yo 'ntarikṣam antaro yamayaty eṣa ta ātmāntaryāmy	yasya-antarikzam SarIram yaH antarikzam antaraH yamayati eza te AtmA-antaryAmy
   amṛtaḥ || BrhUp_3,7.6 ||	amRtaH || BrhUp_3,7.6 ||
   yo vāyau tiṣṭhan vāyor antaro yaṃ vāyur na veda yasya vāyuḥ śarīraṃ yo	yaH vAyO tizWan vAyoH antaraH yam vAyuH na veda yasya vAyuH SarIram yaH-
   vāyum antaro yamayaty eṣa ta ātmāntaryāmy amṛtaḥ || BrhUp_3,7.7 ||	vAyum antaraH yamayati eza te AtmA-antaryAmI amRtaH || BrhUp_3,7.7 ||
   yo divi tiṣṭhan divo 'ntaro yaṃ dyaur na veda yasya dyauḥ śarīraṃ yo divam	yaH divi tizWan divaH antaraH yam dyOH na veda yasya dyOH SarIram yaH divam
   antaro yamayaty eṣa ta ātmāntaryāmy amṛtaḥ || BrhUp_3,7.8 ||	antaraH yamayati eza te AtmA-antaryAmI amRtaH || BrhUp_3,7.8 ||
   ya āditye tiṣṭhann ādityād antaro yam ādityo na veda yasyādityaḥ śarīraṃ	yaH Aditye tizWan AdityAt antaraH yam AdityaH na veda yasya-AdityaH SarIram
   ya ādityam antaro yamayaty eṣa ta ātmāntaryāmy amṛtaḥ || BrhUp_3,7.9 ||	yaH Adityam antaraH yamayati eza te AtmA-antaryAmI amRtaH || BrhUp_3,7.9 ||
   yo dikṣu tiṣṭhan digbhyo 'ntaro yaṃ diśo na vidur yasya diśaḥ śarīraṃ yo	yaH dikzu tizWan digByaH antaraH yam diSaH na viduH yasya diSaH SarIram yaH-
   diśo 'ntaro yamayaty eṣa ta ātmāntaryāmy amṛtaḥ || BrhUp_3,7.10 ||	diSaH antaraH yamayati eza te AtmA-antaryAmI amRtaH || BrhUp_3,7.10 ||
   yaś candratārake tiṣṭhañ candratārakād antaro yaṃ candratārakaṃ na veda	yaH candra-tArake tizWan candra-tArakAt antaraH yam candra-tArakam na veda
   yasya candratārakaṃ śarīraṃ yaś candratārakam antaro yamayaty eṣa ta	yasya candra-tArakam SarIram yaH candra-tArakam antaraH yamayati eza ta
   ātmāntaryāmy amṛtaḥ || BrhUp_3,7.11 ||	AtmA-antaryAmI amRtaH || BrhUp_3,7.11 ||
   ya ākāśe tiṣṭhann ākāśād antaro yam ākāśo na veda yasyākāśaḥ śarīraṃ ya	yaH AkASe tizWan AkASAt antaraH yam AkASaH na veda yasya-AkASaH SarIram ya
   ākāśam antaro yamayaty eṣa ta ātmāntaryāmy amṛtaḥ || BrhUp_3,7.12 ||	AkASam antaraH yamayati eza te AtmA-antaryAmI amRtaH || BrhUp_3,7.12 ||
   yas tamasi tiṣṭhaṃs tamaso 'ntaro yaṃ tamo na veda yasya tamaḥ śarīraṃ yas	yaH tamasi tizWan tamasaH antaraH yam tamaH na veda yasya tamaH SarIram yaH-
   tamo 'ntaro yamayaty eṣa ta ātmāntaryāmy amṛtaḥ || BrhUp_3,7.13 ||	tamaH antaraH yamayati eza te AtmA-antaryAmI amRtaH || BrhUp_3,7.13 ||
   yas tejasi tiṣṭhaṃs tejaso 'ntaro yaṃ tejo na veda yasya tejaḥ śarīraṃ yas	yaH tejasi tizWan tejasaH antaraH yam tejaH na veda yasya tejaH SarIram yaH-
   tejo 'ntaro yamayaty eṣa ta ātmāntaryāmy amṛtaḥ || BrhUp_3,7.14 ||	tejaH antaraH yamayati eza te AtmA-antaryAmI amRtaH || BrhUp_3,7.14 ||
   athādhibhūtam |	aTa-aDiBUtam |
   yaḥ sarveṣu bhūteṣu tiṣṭhan sarvebhyo bhūtebhyo 'ntaro yaṃ sarvāṇi bhūtāni	yaH sarvezu BUtezu tizWan sarveByaH BUteByaH antaraH yam sarvANi BUtAni
   na vidur yasya sarvāṇi bhutāni śarīraṃ yaḥ sarvāṇi bhūtāny antaro yamayaty	na viduH yasya sarvANi ButAni SarIram yaH sarvANi BUtAni antaraH yamayati-
   eṣa ta ātmāntaryāmy amṛtaḥ |	eza te AtmA-antaryAmI amRtaH |
   ity adhibhūtam || BrhUp_3,7.15 ||	iti aDiBUtam || BrhUp_3,7.15 ||
   athādhyātmam | yaḥ prāṇe tiṣṭhan prāṇād antaro yaṃ prāṇo na veda yasya	aTa-aDyAtmam | yaH prANe tizWan prANAt antaraH yam prANaH na veda yasya
   prāṇaḥ śarīraṃ yaḥ prāṇam antaro yamayati eṣa ta ātmāntaryāmy amṛtaḥ ||	prANaH SarIram yaH prANam antaraH yamayati eza te AtmA-antaryAmI amRtaH ||
   BrhUp_3,7.16 ||	BrhUp_3,7.16 ||
   yo vāci tiṣṭhan vāco 'ntaro yaṃ vāṅ na veda yasya vāk śarīraṃ yo vācam	yaH vAci tizWan vAcaH antaraH yam vAc na veda yasya vAc SarIram yaH vAcam
   antaro yamayaty eṣa ta ātmāntaryāmy amṛtaḥ || BrhUp_3,7.17 ||	antaraH yamayati eza te AtmA-antaryAmI amRtaH || BrhUp_3,7.17 ||
   yaś cakṣuṣi tiṣṭhañ cakṣuṣo 'ntaro yaṃ cakṣur na veda yasya cakṣuḥ śarīraṃ	yaH cakzuzi tizWan cakzuzaH antaraH yam cakzuH na veda yasya cakzuH SarIram
   yaś cakṣur antaro yamayaty eṣa ta ātmāntaryāmy amṛtaḥ || BrhUp_3,7.18 ||	yaH cakzuH antaraH yamayati eza te AtmA-antaryAmI amRtaH || BrhUp_3,7.18 ||
   yaḥ śrotre tiṣṭhañ chrotrād antaro yaṃ śrotraṃ na veda yasya śrotraṃ	yaH Srotre tizWan CrotrAt antaraH yam Srotram na veda yasya Srotram
   śarīraṃ yaḥ śrotram antaro yamayaty eṣa ta ātmāntaryāmy amṛtaḥ ||	SarIram yaH Srotram antaraH yamayati eza te AtmA-antaryAmI amRtaH ||
   BrhUp_3,7.19 ||	BrhUp_3,7.19 ||
   yo manasi tiṣṭhan manaso 'ntaro yaṃ mano na veda yasya manaḥ śarīraṃ yo	yaH manasi tizWan manasaH antaraH yam manaH na veda yasya manaH SarIram yaH-
   mano 'ntaro yamayaty eṣa ta ātmāntaryāmy amṛtaḥ || BrhUp_3,7.20 ||	manaH antaraH yamayati eza te AtmA-antaryAmI amRtaH || BrhUp_3,7.20 ||
   yas tvaci tiṣṭhaṃs tvaco 'ntaro yaṃ tvaṅ na veda yasya tvak śarīraṃ yas	yaH tvaci tizWan tvacaH antaraH yam tvac na veda yasya tvac SarIram yaH-
   tvacam antaro yamayaty eṣa ta ātmāntaryāmy amṛtaḥ || BrhUp_3,7.21 ||	tvacam antaraH yamayati eza te AtmA-antaryAmI amRtaH || BrhUp_3,7.21 ||
   yo vijñāne tiṣṭhan vijñānād antaro yaṃ vijñānaṃ na veda yasya vijñānaṃ	yaH vijQAne tizWan vijQAnAt antaraH yam vijQAnam na veda yasya vijQAnam
   śarīraṃ yo vijñānam antaro yamayaty eṣa ta ātmāntaryāmy amṛtaḥ ||	SarIram yaH vijQAnam antaraH yamayati eza te AtmA-antaryAmI amRtaH ||
   BrhUp_3,7.22 ||	BrhUp_3,7.22 ||
   yo retasi tiṣṭhaṃ retaso 'ntaro yaṃ reto na veda yasya retaḥ śarīraṃ yo	yaH retasi tizWam retasaH antaraH yam retaH na veda yasya retaH SarIram yaH-
   reto 'ntaro yamayaty eṣa ta ātmāntaryāmy amṛtaḥ |	retaH antaraH yamayati eza te AtmA-antaryAmI amRtaH |
   adṛṣṭo draṣṭāśrutaḥ śrotāmato mantāvijñato vijñātā |	adRzwaH drazwA-aSrutaH SrotAmataH mantA-vijQataH vijQAtA |
   nānyo 'to 'sti draṣṭā nānyo 'to 'sti śrotā nānyo 'to 'sti mantā nānyo 'to	na-anyaH atas asti drazwA na-anyaH atas asti SrotA na-anyaH atas asti mantA na-anyaH atas-
   'sti vijñātā |	asti vijQAtA |
   eṣa ta ātmāntaryāmy amṛtaḥ |	eza te AtmA-antaryAmI amRtaH |
   ato 'nyad ārtam |	atas anyat Artam |
   tato hoddālaka āruṇir upararāma || BrhUp_3,7.23 ||	tatas ha-uddAlakaH AruNiH upararAma || BrhUp_3,7.23 ||
   atha ha vācaknavy uvāca -- brāhmaṇā bhagavanto hantāham imaṃ dvau praśnau	aTa ha vAcaknavI uvAca - brAhmaNAH BagavantaH hantA-aham imam dvO praSnO
   prakṣyāmi |	prakzyAmi |
   tau cen me vivakṣyati |	tO ced me vivakzyati |
   na vai jātu yuṣmākam imaṃ kaścid brahmodyaṃ jeteti |	na vE jAtu yuzmAkam imam kaScid brahma-udyam jetA-iti |
   pṛccha gārgīti || BrhUp_3,8.1 ||	pRcCa gArgi-iti || BrhUp_3,8.1 ||
   sā hovāca -- ahaṃ vai tvā yājñavalkya yathā kāśyo vā vaideho vograputra	sA ha-uvAca - aham vE tvA yAjQavalkya yaTA kASyaH vA vEdehaH vA-ugra-putra
   ujjyaṃ dhanur adhijyaṃ kṛtvā dvau bāṇavantau sapatnātivyādhinau haste	ujjyam DanuH aDijyam kRtvA dvO bANavantO sapatna-ativyADinO haste
   kṛtvopottiṣṭhed evam evāhaṃ tvā dvābhyāṃ praśnābhyām upodasthām |	kRtvA-upottizWet evam eva-aham tvA dvAByAm praSnAByAm upodasTAm |
   tau me brūhīti |	tO me brUhi-iti |
   pṛccha gārgīti || BrhUp_3,8.2 ||	pRcCa gArgi-iti || BrhUp_3,8.2 ||
   sā hovāca -- yad ūrdhvaṃ yājñavalkya divo yad avāk pṛthivyā yad antarā	sA ha-uvAca - yat UrDvam yAjQavalkya divaH yat avAk pRTivyAH yat antarA
   dyāvāpṛthivī ime yad bhūtaṃ ca bhavac ca bhaviṣyac cety ācakṣate kasmiṃs	dyAvApRTivI ime yat BUtam ca Bavat ca Bavizyat ca-iti Acakzate kasmins
   tad otaṃ ca protaṃ ceti || BrhUp_3,8.3 ||	tat otam ca protam ca-iti || BrhUp_3,8.3 ||
   sa hovāca -- yad ūrdhvaṃ gārgi divo yad avāk pṛthivyā yad antarā	sa ha-uvAca - yat UrDvam gArgi divaH yat avAk pRTivyAH yat antarA
   dyāvāpṛthivī ime yad bhūtaṃ ca bhavac ca bhaviṣyac cety ācakṣata ākāśe tad	dyAvApRTivI ime yat BUtam ca Bavat ca Bavizyat ca-iti Acakzate AkASe tat-
   otaṃ ca protaṃ ceti || BrhUp_3,8.4 ||	otam ca protam ca-iti || BrhUp_3,8.4 ||
   sā hovaca -- namas te 'stu yājñavalkya yo ma etaṃ vyavoco 'parasmai	sA ha-uvaca - namaH te astu yAjQavalkya yaH me etam vyavocaH aparasmE
   dhārayasveti pṛccha gārgīti || BrhUp_3,8.5 ||	DArayasva-iti pRcCa gArgi-iti || BrhUp_3,8.5 ||
   sā hovāca -- yad ūrdhvaṃ yājñavalkya divo yad avāk pṛthivyā yad antarā	sA ha-uvAca - yat UrDvam yAjQavalkya divaH yat avAk pRTivyAH yat antarA
   dyāvāpṛthivī ime yad bhūtaṃ ca bhavac ca bhaviṣyac cety ācakṣate kasmiṃs	dyAvApRTivI ime yat BUtam ca Bavat ca Bavizyat ca-iti Acakzate kasmins
   tad otaṃ ca protaṃ ceti || BrhUp_3,8.6 ||	tat otam ca protam ca-iti || BrhUp_3,8.6 ||
   sa hovāca -- yad ūrdhvaṃ gārgi divo yad avāk pṛthivyā yad antarā	sa ha-uvAca - yat UrDvam gArgi divaH yat avAk pRTivyAH yat antarA
   dyāvāpṛthivī ime yad bhūtaṃ ca bhavac ca bhaviṣyac cety ācakṣata ākāśa eva	dyAvApRTivI ime yat BUtam ca Bavat ca Bavizyat ca-iti Acakzate AkASaH eva
   tad otaṃ ca protaṃ ceti |	tat otam ca protam ca-iti |
   kasmin nu khalv ākāśa otaś ca protaś ceti || BrhUp_3,8.7 ||	kasmin nu Kalu AkASaH otaH ca protaH ca-iti || BrhUp_3,8.7 ||
   sa hovāca -- etad vai tad akṣaraṃ gārgi brāhmaṇā abhivadanty asthūlam	sa ha-uvAca - etat vE tat akzaram gArgi brAhmaNAH aBivadanti asTUlam
   anaṇv ahrasvam adīrgham alohitam asneham acchāyam atamo 'vāyv anākāśam	anaNu ahra-svam adIrGam alohitam asneham acCAyam atamaH avAyu anAkASam
   asaṅgam arasam agandham acakṣuṣkam aśrotram avāg amano 'tejaskam aprāṇam	asaFgam arasam aganDam acakzuzkam aSrotram avAk amanaH atejaskam aprANam
   amukham agātram anantaram abāhyam (VAR for agātram: amātram) |	amuKam agAtram anantaram abAhyam (VAR foH agAtram: amAtram) |
   na tad aśnāti kiṃ cana |	na tat aSnAti kim cana |
   na tad aśnāti kaś cana || BrhUp_3,8.8 ||	na tat aSnAti kaH canaH || BrhUp_3,8.8 ||
   etasya vā akṣarasya praśāsane gārgi sūryacandramasau vidhṛtau tiṣṭhataḥ |	etasya vE akzarasya praSAsane gArgi sUrya-candramasO viDRtO tizWataH |
   etasya vā akṣarasya praśāsane gārgi dyāvāpṛthivyau vidhṛte tiṣṭhataḥ |	etasya vE akzarasya praSAsane gArgi dyAvApRTivyO viDRte tizWataH |
   etasya vā akṣarasya praśāsane gārgi nimeṣā muhūrtā ahorātrāṇy ardhamāsā	etasya vE akzarasya praSAsane gArgi nimezAH muhUrtAH ahorAtrANi arDa-mAsA
   māsā ṛtavaḥ saṃvatsarā iti vidhṛtās tiṣṭhanti |	mAsAH RtavaH saMvatsarAH iti viDRtAH tizWanti |
   etasya vā akṣarasya praśāsane gārgi prācyo 'nyā nadyaḥ syandante	etasya vE akzarasya praSAsane gArgi prAcyaH anyAH nadyaH syandante
   śvetebhyaḥ parvatebhyaḥ pratīcyo 'nyā yāṃ yāṃ ca diśam anu |	SveteByaH parvateByaH pratIcyaH anyA yAm yAm ca diSam anu |
   etasya vā akṣarasya praśāsane gārgi manuṣyāḥ praśasanti yajamānaṃ devā	etasya vE akzarasya praSAsane gArgi manuzyAH praSasanti yajamAnam devA
   darvīṃ pitaro 'nvāyattāḥ || BrhUp_3,8.9 ||vā akṣarasy	darvIm pitaraH anvAyattAH || BrhUp_3,8.9 ||vE akzarasy
   yo vā etad akṣaram gārgy aviditvāsmiṃl loke juhoti yajate tapas tapyate	yaH vE etat akzaram gArgi aviditvA-asmin loke juhoti yajate tapaH tapyate
   bahūni varṣasahasrāṇy antavad evāsya tad bhavati	bahUni varza-sahasrANi antavat eva-asya tat Bavati
   yo vā etad akṣaram aviditvā gārgy aviditvāsmāl lokāt praiti sa kṛpaṇaḥ |	yaH vE etat akzaram aviditvA gArgi aviditvA-asmAt lokAt prEti sa kRpaNaH |
   atha ya etad akṣaraṃ gārgi viditvāsmāl lokāt praiti sa brāhmaṇaḥ ||	aTa yaH etat akzaram gArgi viditvA-asmAt lokAt prEti sa brAhmaNaH ||
   BrhUp_3,8.10 ||	BrhUp_3,8.10 ||
   tad vā etad akṣaraṃ gārgy adṛṣṭaṃ draṣṭraśrutaṃ śrotramataṃ mantravijñātaṃ	tat vE etat akzaram gArgi adRzwam drazwR-aSrutam Srotra-matam mantra-vijQAtam
   vijñātṛ |	vijQAtR |
   nānyad ato 'sti draṣṭṛ |	na-anyat atas asti drazwR |
   nānyad ato 'sti śrotṛ |	na-anyat atas asti SrotR |
   nānyad ato 'sti mantṛ |	na-anyat atas asti mantR |
   nānyad ato 'sti vijñātṛ |	na-anyat atas asti vijQAtR |
   etasmin nu khalv akṣare gārgy ākāśa otaś ca protaś ca || BrhUp_3,8.11 ||	etasmin nu Kalu akzare gArgi AkASaH otaH ca protaH ca || BrhUp_3,8.11 ||
   sā hovāca -- brāhmaṇā bhagavantas tad eva bahu manyadhvaṃ yad asmān	sA ha-uvAca - brAhmaNAH BagavantaH tat eva bahu manyaDvam yat asmAn
   namaskāreṇa mucyedhvam |	namaskAreNa mucyeDvam |
   na vai jātu yuṣmākam imaṃ kaścid brahmodyaṃ jeteti |	na vE jAtu yuzmAkam imam kaScid brahma-udyam jetA-iti |
   tato ha vācaknavy upararāma || BrhUp_3,8.12 ||	tatas ha vAcaknavI upararAma || BrhUp_3,8.12 ||
   atha hainaṃ vidagdhaḥ śākalyaḥ papraccha -- kati devā yājñavalkyeti |	aTa ha-enam vidagDaH SAkalyaH papracCa - kati devAH yAjQavalkya-iti |
   sa haitayaiva nividā pratipede yāvanto vaiśvadevasya nividy ucyante |	sa ha-etayA-eva nividA pratipede yAvantaH vESvadevasya nividi ucyante |
   trayaś ca trī ca śatā trayaś ca trī ca sahasreti |	trayaH ca trI ca SatA trayaH ca trI ca sahasra-iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   trayastriṃśad iti |	trayastriMSat iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   ṣaḍ iti |	zaz iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   traya iti |	trayaH iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   dvāv iti |	dvO iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   adhyardha iti |	aDyarDaH iti |
   om iti hovāca |	om iti ha-uvAca |
   katy eva devā yājñavalkyeti |	kati eva devAH yAjQavalkya-iti |
   eka iti |	ekaH iti |
   om iti hovāca |	om iti ha-uvAca |
   katame te trayaś ca trī ca śatā trayaś ca trī ca sahasreti || BrhUp_3,9.1	katame te trayaH ca trI ca SatA trayaH ca trI ca sahasra-iti || BrhUp_3,9.1
   sa hovāca -- mahimāna evaiṣām ete |	sa ha-uvAca - mahimAnaH eva-ezAm ete |
   trayastriṃśat tv eva devā iti |	trayastriMSat tu eva devAH iti |
   katame te trayastriṃśad iti |	katame te trayastriMSat iti |
   aṣṭau vasava ekādaśa rudrā dvādaśādityāḥ ta ekatriṃśad aindraś caiva	azwO vasavaH ekAdaSa rudrAH dvAdaSa-AdityAH te ekatriMSat EndraH ca-eva
   prajāpatiś ca trayastriṃśāv iti || BrhUp_3,9.2 ||	prajApatiH ca trayastriMSO iti || BrhUp_3,9.2 ||
   katame vasava iti |	katame vasavaH iti |
   agniś ca pṛthivī ca vāyuś cāntarikṣaṃ cādityaś ca dyauḥ ca candramāś ca	agniH ca pRTivI ca vAyuH ca-antarikzam ca-AdityaH ca dyOH ca candramAH ca
   nakṣatrāṇi caite vasavaḥ |	nakzatrANi ca-ete vasavaH |
   eteṣu hīdaṃ sarvaṃ vasu hitaṃ iti tasmād vasava iti || BrhUp_3,9.3 ||	etezu hi-idam sarvam vasu hitam iti tasmAt vasavaH iti || BrhUp_3,9.3 ||
   katame rudrā iti |	katame rudrAH iti |
   daśeme puruṣe prāṇā ātmaikādaśaḥ |	daSa-ime puruze prANAH AtmA-ekAdaSaH |
   te yadāsmāc charīrān martyād utkrāmanty atha rodayanti |	te yadA-asmAt SarIrAn martyAt utkrAmanti aTa rodayanti |
   tad yad rodayanti tasmād rudrā iti || BrhUp_3,9.4 ||	tat yat rodayanti tasmAt rudrAH iti || BrhUp_3,9.4 ||
   katama ādityā iti |	katamaH AdityAH iti |
   dvādaśa vai māsāḥ saṃvatsarasyaita ādityāḥ |	dvAdaSa vE mAsAH saMvatsarasya-ete AdityAH |
   ete hīdaṃ sarvam ādadānā yanti |	ete hi-idam sarvam AdadAnAH yanti |
   te yad idaṃ sarvam ādadānā yanti tasmād ādityā iti || BrhUp_3,9.5 ||	te yat idam sarvam AdadAnAH yanti tasmAt AdityAH iti || BrhUp_3,9.5 ||
   katama indraḥ katamaḥ prajāpatir iti |	katamaH indraH katamaH prajApatiH iti |
   stanayitnur evendro yajñaḥ prajāpatir iti |	stanayitnuH eva-indraH yajQaH prajApatiH iti |
   katamaḥ stanayitnur iti |	katamaH stanayitnuH iti |
   aśanir iti |	aSaniH iti |
   katamo yajña iti |	katamaH yajQaH iti |
   paśava iti || BrhUp_3,9.6 ||	paSavaH iti || BrhUp_3,9.6 ||
   katame ṣaḍ iti |	katame zaz iti |
   agniś ca pṛthivī ca vāyuś cāntarikṣaś cādityaś ca dyauś caite ṣaṭ |	agniH ca pRTivI ca vAyuH ca-antarikzaH ca-AdityaH ca dyOH ca-ete zaw |
   ete hīdaṃ sarvaṃ ṣaḍ iti || BrhUp_3,9.7 ||	ete hi-idam sarvam zaw iti || BrhUp_3,9.7 ||
   katame te trayo devā iti |	katame te trayaH devAH iti |
   ima eva trayo lokāḥ |	ime eva trayaH lokAH |
   eṣu hīme sarve devā iti |	ezu hi-ime sarve devAH iti |
   katamau tau dvau devā iti |	katamO tO dvO devAH iti |
   annaṃ caiva prāṇaś ceti |	annam ca-eva prANaH ca-iti |
   katamo 'dhyardha iti |	katamaH aDyarDaH iti |
   yo 'yaṃ pavata iti || BrhUp_3,9.8 ||	yaH ayam pavate iti || BrhUp_3,9.8 ||
   tad āhur yad ayam eka ivaiva pavate |	tat AhuH yat ayam ekaH iva-eva pavate |
   atha katham adhyardha iti |	aTa kaTam aDyarDaH iti |
   yad asminn idaṃ sarvam adhyārdhnot tenādhyardha iti |	yat asmin idam sarvam aDyArDnot tena-aDyarDaH iti |
   katama eko deva iti |	katamaH ekaH devaH iti |
   prāṇa iti |	prANaH iti |
   sa brahma tyad ity ācakṣate || BrhUp_3,9.9 ||	sa brahma tyat iti Acakzate || BrhUp_3,9.9 ||
   pṛthivy eva yasyāyatanam agnir loko mano jyotir yo vai taṃ puruṣaṃ vidyāt	pRTivI eva yasya-Ayatanam agniH lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyaṃ śārīraḥ puruṣaḥ sa eṣaḥ |	yaH eva-ayam SArIraH puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   amṛtam iti hovāca || BrhUp_3,9.10 ||	amRtam iti ha-uvAca || BrhUp_3,9.10 ||
   kāma eva yasyāyatanaṃ hṛdayaṃ loko mano jyotir yo vai taṃ puruṣaṃ vidyāt	kAmaH eva yasya-Ayatanam hRdayam lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyaṃ kāmamayaḥ puruṣaḥ sa eṣaḥ |	yaH eva-ayam kAma-mayaH puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   striya iti hovāca || BrhUp_3,9.11 ||	striyaH iti ha-uvAca || BrhUp_3,9.11 ||
   rūpāṇy eva yasyāyatanaṃ cakṣur loko mano jyotir yo vai taṃ puruṣaṃ vidyāt	rUpANi eva yasya-Ayatanam cakzuH lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāsāv āditye puruṣaḥ sa eṣaḥ |	yaH eva-asO Aditye puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   satyam iti hovāca || BrhUp_3,9.12 ||	satyam iti ha-uvAca || BrhUp_3,9.12 ||
   ākaśa eva yasyāyatanaṃ śrotraṃ loko mano jyotir yo vai taṃ puruṣaṃ vidyāt	AkaSas eva yasya-Ayatanam Srotram lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyam śrautaḥ prātiśrutkaḥ puruṣaḥ sa eṣa |	yaH eva-ayam SrOtaH prAtiSrutkaH puruzaH saH eza |
   vadaiva śākalya tasya kā devateti |	vada-eva SAkalya tasya kA devatA-iti |
   diśa iti hovaca || BrhUp_3,9.13 ||	diSaH iti ha-uvaca || BrhUp_3,9.13 ||
   tama eva yasyāyatanaṃ hṛdayaṃ loko mano jyotir yo vai taṃ puruṣaṃ vidyāt	tamaH eva yasya-Ayatanam hRdayam lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyaṃ chāyāmayaḥ puruṣaḥ sa eṣaḥ |	yaH eva-ayam CAyA-mayaH puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   mṛtyur iti hovāca || BrhUp_3,9.14 ||	mRtyuH iti ha-uvAca || BrhUp_3,9.14 ||
   rūpāṇy eva yasyāyatanaṃ hṛdayaṃ loko mano jyotir yo vai taṃ puruṣaṃ vidyāt	rUpANi eva yasya-Ayatanam hRdayam lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyam ādarśe puruṣaḥ sa eṣaḥ |	yaH eva-ayam AdarSe puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   satyam iti hovāca || BrhUp_3,9.15 ||	satyam iti ha-uvAca || BrhUp_3,9.15 ||
   āpa eva yasyāyatanaṃ hṛdayaṃ loko mano jyotir yo vai taṃ puruṣaṃ vidyāt	ApaH eva yasya-Ayatanam hRdayam lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyaṃ apsu puruṣaḥ sa eṣaḥ |	yaH eva-ayam apsu puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   varuṇa iti hovāca || BrhUp_3,9.16 ||	varuNaH iti ha-uvAca || BrhUp_3,9.16 ||
   reta eva yasyāyatanaṃ hṛdayaṃ loko mano jyotir yo vai taṃ puruṣaṃ vidyāt	retaH eva yasya-Ayatanam hRdayam lokaH manaH jyotiH yaH vE tam puruzam vidyAt-
   sarvasyātmanaḥ parāyaṇaṃ sa vai veditā syāt |	sarvasya-AtmanaH parAyaNam sa vE veditA syAt |
   yājñavalkya veda vā ahaṃ taṃ puruṣaṃ sarvasyātmanaḥ parāyaṇaṃ yam āttha |	yAjQavalkya veda vE aham tam puruzam sarvasya-AtmanaH parAyaNam yam AtTa |
   ya evāyaṃ putramayaḥ puruṣaḥ sa eṣaḥ |	yaH eva-ayam putra-mayaH puruzaH saH ezaH |
   vadaiva śākalya tasya kā devateti |	vada-eva SAkalya tasya kA devatA-iti |
   prajāpatir iti hovāca || BrhUp_3,9.17 ||	prajApatiH iti ha-uvAca || BrhUp_3,9.17 ||
   śākalyeti hovāca yājñavalkyaḥ |	SAkalya-iti ha-uvAca yAjQavalkyaH |
   tvāṃ svid ime brāhmaṇā aṅgārāvakṣayaṇam akratā3 iti || BrhUp_3,9.18 ||	tvAm svid ime brAhmaNAH aFgArAva-kzayaNam akratA3 iti || BrhUp_3,9.18 ||
   yājñavalkyeti hovāca śākalyaḥ |	yAjQavalkya-iti ha-uvAca SAkalyaH |
   yad idaṃ kurupañcālānāṃ brāhmanān atyavādīḥ kiṃ brahma vidvān iti |	yat idam kuru-paQcAlAnAm brAhmanAn atyavAdIH kim brahma vidvAn iti |
   diśo veda sadevāḥ sapratiṣṭhā iti |	diSaH veda sa-devAH sa-pratizWA iti |
   yad diśo vettha sadevāḥ sapratiṣṭhāḥ || BrhUp_3,9.19 ||	yat diSaH vetTa sa-devAH sa-pratizWAH || BrhUp_3,9.19 ||
   kiṃdevato 'syāṃ prācyāṃ diśy asīti |	kiMdevataH asyAm prAcyAm diSi asi-iti |
   ādityadevata iti |	Aditya-devataH iti |
   sa ādityaḥ kasmin pratiṣṭhita iti |	saH AdityaH kasmin pratizWitaH iti |
   cakṣuṣīti |	cakzuzi-iti |
   kasmin nu cakṣuḥ pratiṣṭhitam iti |	kasmin nu cakzuH pratizWitam iti |
   rūpeṣv iti |	rUpezu iti |
   cakṣuṣā hi rūpāṇi paśyati |	cakzuzA hi rUpANi paSyati |
   kasmin nu rūpāṇi pratiṣṭhitānīti |	kasmin nu rUpANi pratizWitAni-iti |
   hṛdaya iti hovāca |	hRdayaH iti ha-uvAca |
   hṛdayena hi rūpāṇi jānāti |	hRdayena hi rUpANi jAnAti |
   hṛdaye hy eva rūpāṇi pratiṣṭhitāni bhavantīti |	hRdaye hi eva rUpANi pratizWitAni Bavanti-iti |
   evam evaitad yājñavalkya || BrhUp_3,9.20 ||	evam eva-etat yAjQavalkya || BrhUp_3,9.20 ||
   kiṃdevato 'syāṃ dakṣiṇāyāṃ diśy asīti |	kiMdevataH asyAm dakziNAyAm diSi asi-iti |
   yamadevata iti |	yama-devataH iti |
   sa yamaḥ kasmin pratiṣṭhita iti |	sa yamaH kasmin pratizWitaH iti |
   yajña iti |	yajQaH iti |
   kasmin nu yajñaḥ pratiṣṭhita iti |	kasmin nu yajQaH pratizWitaH iti |
   dakṣiṇāyām iti |	dakziNAyAm iti |
   kasmin nu dakṣiṇā pratiṣṭhiteti |	kasmin nu dakziNA pratizWitA-iti |
   śraddhāyām iti |	SradDAyAm iti |
   yadā hy eva śraddhatte 'tha dakṣiṇāṃ dadāti |	yadA hi eva SradDatte aTa dakziNAm dadAti |
   śraddhāyāṃ hy eva dakṣiṇā pratiṣṭhiteti |	SradDAyAm hi eva dakziNA pratizWitA-iti |
   kasmin nu śraddhā pratiṣṭhiteti |	kasmin nu SradDA pratizWitA-iti |
   hṛdaya iti hovāca |	hRdayaH iti ha-uvAca |
   hṛdayena hi śraddhām |	hRdayena hi SradDAm |
   hṛdaye hy eva śraddhā pratiṣṭhitā bhavatīti |	hRdaye hi eva SradDA pratizWitA Bavati-iti |
   evam evaitad yājñavalkya || BrhUp_3,9.21 ||	evam eva-etat yAjQavalkya || BrhUp_3,9.21 ||
   kiṃdevato 'syāṃ pratīcyāṃ diśy asīti |	kiMdevataH asyAm pratIcyAm diSi asi-iti |
   varuṇadevata iti |	varuNa-devataH iti |
   sa varuṇaḥ kasmin pratiṣṭhita iti |	sa varuNaH kasmin pratizWitaH iti |
   apsv iti |	apsu iti |
   kasmin nv āpaḥ pratiṣṭhitā iti |	kasmin nu ApaH pratizWitAH iti |
   retasīti |	retasi-iti |
   kasmin nu retaḥ pratiṣṭhitam iti |	kasmin nu retaH pratizWitam iti |
   hṛdaya iti |	hRdayaH iti |
   tasmād api pratirūpaṃ jātam āhur hṛdayād iva sṛpto hṛdayād iva nirmita iti	tasmAt api pratirUpam jAtam AhuH hRdayAt iva sRptaH hRdayAt iva nirmitaH iti
   hṛdaye hy eva retaḥ pratiṣṭhitaṃ bhavatīti |	hRdaye hi eva retaH pratizWitam Bavati-iti |
   evam evaitad yājñavalkya || BrhUp_3,9.22 ||	evam eva-etat yAjQavalkya || BrhUp_3,9.22 ||
   kiṃdevato 'syām udīcyāṃ diśy asīti |	kiMdevataH asyAm udIcyAm diSi asi-iti |
   somadevata iti |	soma-devataH iti |
   sa somaḥ kasmin pratiṣṭhita iti |	sa somaH kasmin pratizWitaH iti |
   dīkṣāyām iti |	dIkzAyAm iti |
   kasmin nu dikṣā pratiṣṭhiteti |	kasmin nu dikzA pratizWitA-iti |
   satya iti |	satyaH iti |
   tasmād api dīkṣitam āhuḥ satyaṃ vadeti |	tasmAt api dIkzitam AhuH satyam vada-iti |
   satye hy eva dīkṣā pratiṣṭhiteti |	satye hi eva dIkzA pratizWitA-iti |
   kasmin nu satyaṃ pratiṣṭhitam iti |	kasmin nu satyam pratizWitam iti |
   hṛdaya iti hovāca |	hRdayaH iti ha-uvAca |
   hṛdayena hi satyaṃ jānāti |	hRdayena hi satyam jAnAti |
   hṛdaye hy eva satyaṃ pratiṣṭhitaṃ bhavatīti |	hRdaye hi eva satyam pratizWitam Bavati-iti |
   evam evaitad yājñavalkya || BrhUp_3,9.23 ||	evam eva-etat yAjQavalkya || BrhUp_3,9.23 ||
   kiṃdevato 'syāṃ dhruvāyāṃ diśy asīti |	kiMdevataH asyAm DruvAyAm diSi asi-iti |
   agnidevata iti |	agni-devataH iti |
   so 'gniḥ kasmin pratiṣṭhita iti |	saH agniH kasmin pratizWitaH iti |
   vācīti |	vAcI-iti |
   kasmin nu vāk pratiṣṭhiteti |	kasmin nu vAc pratizWitA-iti |
   hṛdaya iti |	hRdayaH iti |
   kasmin nu hṛdayaṃ pratiṣṭhitam iti || BrhUp_3,9.24 ||	kasmin nu hRdayam pratizWitam iti || BrhUp_3,9.24 ||
   ahalliketi hovāca yājñavalkyaḥ |	ahallikA-iti ha-uvAca yAjQavalkyaH |
   yatraitad anyatrāsman manyāsai |	yatra-etat anyatra-asmat manyAsE |
   yad dhy etad anyatrāsmat syāc chvāno vainad adyur vayāṃsi vainad	yat Di etat anyatra-asmat syAt SvAnaH vA-enat adyuH vayAMsi vA-enad
   vimathnīrann iti || BrhUp_3,9.25 ||	vimaTnIran iti || BrhUp_3,9.25 ||
   kasmin nu tvaṃ cātmā ca pratiṣṭhitau stha iti |	kasmin nu tvam ca-AtmA ca pratizWitO sTaH iti |
   prāṇa iti |	prANaH iti |
   kasmin nu prāṇaḥ pratiṣṭhita iti |	kasmin nu prANaH pratizWitaH iti |
   apāna iti |	apAnaH iti |
   kasmin nv apānaḥ pratiṣṭhita iti |	kasmin nu apAnaH pratizWitaH iti |
   vyāna iti |	vyAnaH iti |
   kasmin nu vyānaḥ pratiṣṭhita iti |	kasmin nu vyAnaH pratizWitaH iti |
   udāna iti |	udAnaH iti |
   kasmin nūdānaḥ pratiṣṭhita iti |	kasmin nu-udAnaH pratizWitaH iti |
   samāna iti |	samAnaH iti |
   sa eṣa neti nety ātmā |	saH eza na-iti na-iti AtmA |
   agṛhyo na hi gṛhyate |	agRhyaH na hi gRhyate |
   aśīryo na hi śīryate |	aSIryaH na hi SIryate |
   asaṅgo na sajyate |	asaFgaH na sajyate |
   asito na vyathate |	asitaH na vyaTate |
   na riṣyati |	na rizyati |
   etāny aṣṭāv āyatanāny aṣṭau lokā add. aṣṭau devā aṣṭau puruṣāḥ |	etAni azwO AyatanAni azwO lokAH add. azwO devAH azwO puruzAH |
   sa yas tān puruṣān niruhya pratyuhyātyakrāmat taṃ tvaupaniṣadaṃ puruṣaṃ	sa yaH tAn puruzAn niruhya pratyuhya-atyakrAmat tam tu-Opanizadam puruzam
   pṛcchāmi |	pRcCAmi |
   taṃ cen me na vivakṣyasi mūrdhā te vipatiṣyatīti |	tam ced me na vivakzyasi mUrDA te vipatizyati-iti |
   taṃ ha na mene śākalyas |	tam ha na mene SAkalyaH |
   tasya ha mūrdhā vipapāta |	tasya ha mUrDA vipapAta |
   api hāsya parimoṣiṇo 'sthīny apajahrur anyan manyamānāḥ || BrhUp_3,9.26 ||	api ha-asya parimoziNaH asTIni apajahruH anyat manyamAnAH || BrhUp_3,9.26 ||
   atha hovāca -- brāhmaṇā bhagavanto yo vaḥ kāmayate sa mā pṛcchatu |	aTa ha-uvAca - brAhmaNAH BagavantaH yaH vaH kAmayate sa mA pRcCatu |
   sarve vā mā pṛcchata |	sarve vA mA pRcCata |
   yo vaḥ kāmayate taṃ vaḥ pṛcchāmi sarvān vā vaḥ pṛcchāmīti |	yaH vaH kAmayate tam vaH pRcCAmi sarvAn vA vaH pRcCAmi-iti |
   te ha brāhmaṇā na dadhṛṣuḥ || BrhUp_3,9.27 ||	te ha brAhmaNAH na daDRzuH || BrhUp_3,9.27 ||
   tān haitaiḥ ślokaiḥ papraccha --	tAn ha-etEH SlokEH papracCa --
   yathā vṛkṣo vanaspatis tathaiva puruṣo 'mṛṣā |	yaTA vRkzaH vanaspatiH taTA-eva puruzaH amRzA |
   tasya lomāni parṇāni tvag asyotpāṭikā bahiḥ || BrhUp_3,9.28:1 ||	tasya lomAni parNAni tvac asya-utpAwikA bahis || BrhUp_3,9.28:1 ||
   tvaca evāsya rudhiraṃ prasyandi tvaca utpaṭaḥ |	tvacaH eva-asya ruDiram prasyandi tvacaH utpawaH |
   tasmāt tad ātṛṇṇāt praiti raso vṛkṣād ivāhatāt || BrhUp_3,9.28:2 ||	tasmAt tat AtRNNAt prEti rasaH vRkzAt iva-AhatAt || BrhUp_3,9.28:2 ||
   māṃsāny asya śakarāṇi kināṭaṃ snāva tat sthiram |	mAMsAni asya SakarANi kinAwam snAva tat sTiram |
   asthīny antarato dāruṇi majjā majjopamā kṛtā || BrhUp_3,9.28:3 ||	asTIni antarataH dAruNi majjA majja-upamA kRtA || BrhUp_3,9.28:3 ||
   yad vṛkṣo vṛkṇo rohati mūlān navataraḥ punaḥ |	yat vRkzaH vRkNaH rohati mUlAt navataraH punar |
   martyaḥ svin mṛtyunā vṛkṇaḥ kasmān mūlāt prarohati || BrhUp_3,9.28:4 ||	martyaH svid mRtyunA vRkNaH kasmAt mUlAt prarohati || BrhUp_3,9.28:4 ||
   retasa iti mā vocata jīvatas tat prajāyate |	retasaH iti mA vocata jIvataH tat prajAyate |
   dhānāruha iva vai vṛkṣo 'ñjasā pretya sambhavaḥ || BrhUp_3,9.28:5 ||	DAnAruhaH iva vE vRkzaH aQjasA pretya samBavaH || BrhUp_3,9.28:5 ||
   yat samūlam āvṛheyur vṛkṣaṃ na punar ābhavet |	yat sa-mUlam AvRheyuH vRkzam na punar ABavet |
   martyaḥ svin mṛtyunā vṛkṇaḥ kasmān mūlāt prarohati || BrhUp_3,9.28:6 ||	martyaH svid mRtyunA vRkNaH kasmAt mUlAt prarohati || BrhUp_3,9.28:6 ||
   jāta eva na jāyate ko nv enaṃ janayet punaḥ |	jAtaH eva na jAyate kaH nu enam janayet punar |
   vijñānam ānandaṃ brahma rātir dātuḥ parāyaṇam || BrhUp_3,9.28:7 ||	vijQAnam Anandam brahma rAtiH dAtuH parAyaNam || BrhUp_3,9.28:7 ||
   jāta eva na jāyate ko nv enaṃ janayet punaḥ |	jAtaH eva na jAyate kaH nu enam janayet punar |
   vijñānam ānandaṃ brahma rātir dātuḥ parāyaṇam ||	vijQAnam Anandam brahma rAtiH dAtuH parAyaNam ||
   tiṣṭhamānasya tadvida iti || BrhUp_3,9.28:8 ||	tizWamAnasya tad-vidaH iti || BrhUp_3,9.28:8 ||
   janako ha vaideha āsāṃ cakre |	janakaH ha vEdehaH AsAm cakre |
   atha ha yājñavalkya āvavrāja |	aTa ha yAjQavalkyaH AvavrAja |
   taṃ hovāca -- yājñavalkya kim artham acārīḥ paśūn icchan aṇvantānīti |	tam ha-uvAca - yAjQavalkya kim arTam acArIH paSUn icCan aNu-antAni-iti |
   ubhayam eva saṃrāḍ iti hovāca || BrhUp_4,1.1 ||	uBayam eva saMrAj iti ha-uvAca || BrhUp_4,1.1 ||
   yat te kaścid abravīt tac chṛṇavāmeti |	yat te kaScid abravIt tat SRNavAma-iti |
   abravīn me jitvā śailiniḥ -- vāg vai brahmeti |	abravIt me jitvA SEliniH - vAc vE brahma-iti |
   yathā mātṛmān pitṛmān ācāryavān brūyāt tathā tac chailinir abravīd vāg vai	yaTA mAtRmAn pitRmAn AcAryavAn brUyAt taTA tat SEliniH abravIt vAc vE
   brahmeti |	brahma-iti |
   avadato hi kiṃ syād iti |	avadataH hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñavalkya |	sa vE naH brUhi yAjQavalkya |
   vāg evāyatanam ākāśaḥ pratiṣṭhā prajñety enad upāsīta |	vAc eva-Ayatanam AkASaH pratizWA prajQA-iti enat upAsIta |
   kā prajñatā yājñavalkya |	kA prajQa-tA yAjQavalkya |
   vāg eva samrāḍ iti hovāca |	vAc eva samrAj iti ha-uvAca |
   vācā vai samrāḍ bandhuḥ prajñāyate |	vAcA vE samrAj banDuH prajQAyate |
   ṛgvedo yajurvedaḥ sāmavedo 'tharvāṅgirasa itihāsaḥ purāṇaṃ vidyā	RgvedaH yajurvedaH sAmavedaH aTarvAFgirasaH itihAsaH purANam vidyA
   upaniṣadaḥ ślokāḥ sūtrāṇy anuvyākhyānāni vyākhyānānīṣṭaṃ hutam āśitaṃ	upanizadaH SlokAH sUtrANi anuvyAKyAnAni vyAKyAnAni-izwam hutam ASitam
   pāyitam ayaṃ ca lokaḥ paraś ca lokaḥ sarvāṇi ca bhūtāni vācaiva saṃrāṭ	pAyitam ayam ca lokaH paraH ca lokaH sarvANi ca BUtAni vAcA-eva saMrAj-
   prajñāyante |	prajQAyante |
   vāg vai samrāṭ paramaṃ brahma |	vAc vE samrAj paramam brahma |
   nainaṃ vāg jahāti |	na-enam vAc jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehaḥ |	hasti-RzaBam sahasram dadAmi-iti ha-uvAca janakaH vEdehaH |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.2 ||	BrhUp_4,1.2 ||
   yad eva te kaścid abravīt tac chṛṇavāmeti |	yat eva te kaScid abravIt tat SRNavAma-iti |
   abravīn ma udaṅkaḥ śaulbāyanaḥ |	abravIt me udaFkaH SOlbAyanaH |
   prāṇo vai brahmeti |	prANaH vE brahma-iti |
   yathā mātṛmān pitṛmān ācāryavān brūyāt tathā tac chaulbāyano 'bravīt prāṇo	yaTA mAtRmAn pitRmAn AcAryavAn brUyAt taTA tat SOlbAyanaH abravIt prANaH-
   vai brahmeti |	vE brahma-iti |
   aprāṇato hi kiṃ syād iti |	aprANataH hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñavalkya |	sa vE naH brUhi yAjQavalkya |
   prāṇa evāyatanam ākāśaḥ pratiṣṭhā |	prANaH eva-Ayatanam AkASaH pratizWA |
   priyam ity enad upāsīta |	priyam iti enat upAsIta |
   kā priyatā yājñavalkya |	kA priya-tA yAjQavalkya |
   prāṇa eva samrāḍ iti hovāca |	prANaH eva samrAj iti ha-uvAca |
   prāṇasya vai samrāṭ kāmāyāyājyaṃ yājayati |	prANasya vE samrAj kAmAya-ayAjyam yAjayati |
   apratigṛhyasya pratigṛhṇāti |	apratigRhyasya pratigRhNAti |
   api tatra vadhāśaṅkā bhavati yāṃ diśam eti prāṇasyaiva samrāṭ kāmāya |	api tatra vaDa-ASaFkA Bavati yAm diSam eti prANasya-eva samrAj kAmAya |
   prāṇo vai samrāṭ paramaṃ brahma |	prANaH vE samrAj paramam brahma |
   nainaṃ prāṇo jahāti |	na-enam prANaH jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehah |	hasti-RzaBam sahasram dadAmi-iti ha-uvAca janakaH vEdehah |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.3 ||	BrhUp_4,1.3 ||
   yad eva te kaścid abravīt tac chṛṇavāmeti |	yat eva te kaScid abravIt tat SRNavAma-iti |
   abravīn me barkur vārṣṇaḥ |	abravIt me barkuH vArzNaH |
   cakṣur vai brahmeti |	cakzuH vE brahma-iti |
   yathā mātṛmān pitṛmān ācāryavān brūyāt tathā tad vārṣṇo 'bravīc cakṣur vai	yaTA mAtRmAn pitRmAn AcAryavAn brUyAt taTA tat vArzNaH abravIt cakzuH vE
   brahmeti |	brahma-iti |
   apaśyato hi kiṃ syād iti |	apaSyataH hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñavalkya |	sa vE naH brUhi yAjQavalkya |
   cakṣur evāyatanam ākāśaḥ pratiṣṭhā |	cakzuH eva-Ayatanam AkASaH pratizWA |
   satyam ity etad upāsīta |	satyam iti etat upAsIta |
   kā satyatā yājñavalkya |	kA satya-tA yAjQavalkya |
   cakṣur eva samrāḍ iti hovāca |	cakzuH eva samrAj iti ha-uvAca |
   cakṣuṣā vai samrāṭ paśyantam āhur adrākṣīr iti |	cakzuzA vE samrAj paSyantam AhuH adrAkzIH iti |
   sa āhādrākṣam iti tat satyaṃ bhavati |	saH Aha-adrAkzam iti tat satyam Bavati |
   cakṣur vai samrāṭ paramaṃ brahma |	cakzuH vE samrAj paramam brahma |
   nainam cakṣur jahāti |	na-enam cakzuH jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehaḥ |	hasti-RzaBam sahasram dadAmi-iti ha-uvAca janakaH vEdehaH |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.4 ||	BrhUp_4,1.4 ||
   yad eva te kaścid abravīt tac chṛṇavāmeti |	yat eva te kaScid abravIt tat SRNavAma-iti |
   abravīn me gardabhīvipīto bhāradvājaḥ |	abravIt me gardaBI-vipItaH BAradvAjaH |
   śrotraṃ vai brahmeti |	Srotram vE brahma-iti |
   yathā mātṛmān pitṛmān ācāryavān brūyāt tathā tad bhāradvājo 'bravīc	yaTA mAtRmAn pitRmAn AcAryavAn brUyAt taTA tat BAradvAjaH abravIt-
   chrotraṃ vai brahmeti |	Srotram vE brahma-iti |
   aśṛṇvato hi kiṃ syād iti |	aSRNvataH hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñavalkya |	sa vE naH brUhi yAjQavalkya |
   śrotram evāyatanam ākāśaḥ pratiṣṭhānantam ity enad upāsīta |	Srotram eva-Ayatanam AkASaH pratizWA-anantam iti enat upAsIta |
   kānantatā yājñavalkya |	kA-ananta-tA yAjQavalkya |
   diśa eva samrāḍ iti hovāca |	diSaH eva samrAj iti ha-uvAca |
   tasmād vai samrāḍ api yāṃ kāñca diśaṃ gacchati naivāsyā antaṃ gacchati |	tasmAt vE samrAj api yAm kAQca diSam gacCati na-eva-asyAH antam gacCati |
   anantā hi diśaḥ |	anantAH hi diSaH |
   diśo vai samrāṭ śrotram |	diSaH vE samrAj Srotram |
   śrotraṃ vai samrāṭ paramaṃ brahma |	Srotram vE samrAj paramam brahma |
   nainaṃ śrotraṃ jahāti |	na-enam Srotram jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehaḥ |	hasti-RzaBam sahasram dadAmi-iti ha-uvAca janakaH vEdehaH |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.5 ||	BrhUp_4,1.5 ||
   yad eva te kaścid abravīt tac chṛṇavāmeti |	yat eva te kaScid abravIt tat SRNavAma-iti |
   abravīn me satyakāmo jābālaḥ -- mano vai brahmeti |	abravIt me satyakAmaH jAbAlaH - manaH vE brahma-iti |
   yathā mātṛmān pitṛmān ācāryavān brūyāt tathā taj jābālo 'bravīn mano vai	yaTA mAtRmAn pitRmAn AcAryavAn brUyAt taTA tat jAbAlaH abravIt manaH vE
   brahmeti |	brahma-iti |
   amanaso hi kiṃ syād iti |	amanasaH hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñāvalkya |	sa vE naH brUhi yAjQAvalkya |
   mana evāyatanam ākāśaḥ pratiṣṭhānanda ity enad upāsīta |	manaH eva-Ayatanam AkASaH pratizWA-AnandaH iti enat upAsIta |
   kānandatā yājñavalkya |	kAnanda-tA yAjQavalkya |
   mana eva samrāḍ iti hovāca manasā vai samrāṭ striyam abhi hāryati tasyāṃ	manaH eva samrAj iti ha-uvAca manasA vE samrAj striyam aBi hAryati tasyAm
   pratirūpaḥ putro jāyate |	pratirUpaH putraH jAyate |
   sa ānandaḥ |	saH AnandaH |
   mano vai samrāṭ paramaṃ brahma |	manaH vE samrAj paramam brahma |
   nainaṃ mano jahāti |	na-enam manaH jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehaḥ |	hasti-RzaBam sahasram dadAmi-iti ha-uvAca janakaH vEdehaH |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.6 ||	BrhUp_4,1.6 ||
   yad eva te kaścid abravīt tac chṛṇavāmeti |	yat eva te kaScid abravIt tat SRNavAma-iti |
   abravīn me vidagdhaḥ śākalyaḥ |	abravIt me vidagDaH SAkalyaH |
   hṛdayaṃ vai brahmeti |	hRdayam vE brahma-iti |
   yathā mātṛmān pitṛmān ācāryavān brūyāt tathā tac chākalyo 'bravīd dhṛdayaṃ	yaTA mAtRmAn pitRmAn AcAryavAn brUyAt taTA tat SAkalyaH abravIt DRdayam
   vai brahmeti |	vE brahma-iti |
   ahṛdayasya hi kiṃ syād iti |	ahRdayasya hi kim syAt iti |
   abravīt tu te tasyāyatanaṃ pratiṣṭhām |	abravIt tu te tasya-Ayatanam pratizWAm |
   na me 'bravīd iti |	na me abravIt iti |
   ekapād vā etat samrāḍ iti |	ekapAd vE etat samrAj iti |
   sa vai no brūhi yājñavalkya |	sa vE naH brUhi yAjQavalkya |
   hṛdayam evāyatanam ākāśaḥ pratiṣṭhā |	hRdayam eva-Ayatanam AkASaH pratizWA |
   sthitir ity enad upāsīta |	sTitiH iti enat upAsIta |
   kā sthititā yājñavalkya |	kA sTiti-tA yAjQavalkya |
   hṛdayam eva samrāḍ iti hovāca |	hRdayam eva samrAj iti ha-uvAca |
   hṛdayaṃ vai samrāṭ sarveṣāṃ bhūtānām āyatanam |	hRdayam vE samrAj sarvezAm BUtAnAm Ayatanam |
   hṛdayaṃ vai samrāṭ sarveṣāṃ bhūtānāṃ pratiṣṭhā |	hRdayam vE samrAj sarvezAm BUtAnAm pratizWA |
   hṛdaye hy eva samrāṭ sarvāṇi bhūtāni pratiṣṭhitāni bhavanti |	hRdaye hi eva samrAj sarvANi BUtAni pratizWitAni Bavanti |
   hṛdayaṃ vai samrāṭ paramaṃ brahma |	hRdayam vE samrAj paramam brahma |
   nainaṃ hṛdayaṃ jahāti |	na-enam hRdayam jahAti |
   sarvāṇy enaṃ bhūtāny abhikṣaranti |	sarvANi enam BUtAni aBikzaranti |
   devo bhūtvā devān apyeti |	devaH BUtvA devAn apyeti |
   ya evaṃ vidvān etad upāste |	yaH evam vidvAn etat upAste |
   hastyṛṣabhaṃ sahasraṃ dadāmīti hovāca janako vaidehaḥ |	hasti-RzaBam sahasram dadAmi-iti ha-uvAca janakaH vEdehaH |
   sa hovāca yājñavalkyaḥ -- pitā me 'manyata nānanuśiṣya hareteti ||	sa ha-uvAca yAjQavalkyaH - pitA me amanyata na-ananuSizya hareta-iti ||
   BrhUp_4,1.7 ||	BrhUp_4,1.7 ||
   janako ha vaidehaḥ kūrcād upāvasarpann uvāca -- namas te 'stu yājñavalkya	janakaH ha vEdehaH kUrcAt upAvasarpan uvAca - namaH te astu yAjQavalkya
   anu mā śādhīti |	anu mA SADi-iti |
   sa hovāca yathā vai samrāṇ mahāntam adhvānam eṣyan rathaṃ vā nāvaṃ vā	sa ha-uvAca yaTA vE samrAj mahAntam aDvAnam ezyan raTam vA nAvam vA
   samādadītaivam evaitābhir upaniṣadbhiḥ samāhitātmāsi |	samAdadIta-evam eva-etABiH upanizadBiH samAhita-AtmA-asi |
   evaṃ vṛndāraka āḍhyaḥ sann adhītaveda uktopaniṣatka ito vimucyamānaḥ kva	evam vRndArakaH AXyaH san aDIta-vedaH ukta-upanizatkaH itas vimucyamAnaH kva
   gamiṣyasīti |	gamizyasi-iti |
   nāhaṃ tad bhagavan veda yatra gamiṣyāmīti |	na-aham tat Bagavan veda yatra gamizyAmi-iti |
   atha vai te 'haṃ tad vakṣyāmi yatra gamiṣyasīti |	aTa vE te aham tat vakzyAmi yatra gamizyasi-iti |
   bravītu bhagavān iti || BrhUp_4,2.1 ||	bravItu BagavAn iti || BrhUp_4,2.1 ||
   indho ha vai nāmaiṣa yo 'yaṃ dakṣiṇe 'kṣan puruṣaḥ |	inDaH ha vE nAma-eza yaH ayam dakziNe akzan puruzaH |
   taṃ vā etam indhaṃ santam indra ity ācakṣate parokṣeṇaiva |	tam vE etam inDam santam indraH iti Acakzate parokzeNa-eva |
   parokṣapriyā iva hi devāḥ pratyakṣadviṣaḥ || BrhUp_4,2.2 ||	parokza-priyAH iva hi devAH pratyakza-dvizaH || BrhUp_4,2.2 ||
   athaitad vāme 'kṣaṇi puruṣarūpam eṣāsya patnī virāṭ |	aTa-etat vAme akzaNi puruza-rUpam eza-asya patnI virAj |
   tayor eṣa saṃstāvo ya eṣo 'ntar hṛdaya ākāśaḥ |	tayoH eza saMstAvaH yaH ezaH antar hRdayaH AkASaH |
   athainayor etad annaṃ ya eṣo 'ntar hṛdaye lohitapiṇḍaḥ |	aTa-enayoH etat annam yaH ezaH antar hRdaye lohita-piNxaH |
   athainayor etat prāvaraṇaṃ yad etad antar hṛdaye jālakam iva |	aTa-enayoH etat prAvaraNam yat etat antar hRdaye jAlakam iva |
   athainayor eṣā sṛtiḥ saṃcaraṇī yaiṣā hṛdayād ūrdhvā nāḍy uccarati |	aTa-enayoH ezA sRtiH saMcaraNI yA-ezA hRdayAt UrDvA nAxI uccarati |
   yathā keśaḥ sahasradhā bhinna evam asyaitā hitā nāma nāḍyo 'ntar hṛdaye	yaTA keSaH sahasraDA BinnaH evam asya-etAH hitAH nAma nAxyaH antar hRdaye
   pratiṣṭhitā bhavanti |	pratizWitAH Bavanti |
   etābhir vā etad āsravad āsravati |	etABiH vE etat Asravat Asravati |
   tasmād eṣa praviviktāhāratara iva bhavaty asmāc chārīrād ātmanaḥ ||	tasmAt eza pravivikta-AhArataraH iva Bavati asmAt SArIrAt AtmanaH ||
   BrhUp_4,2.3 ||	BrhUp_4,2.3 ||
   tasya prācī dik prāñcaḥ prāṇāḥ |	tasya prAcI diS prAQcaH prANAH |
   dakṣiṇā dig dakṣiṇe prāṇāḥ |	dakziNAH diS dakziNe prANAH |
   pratīcī dik pratyañcaḥ prāṇāḥ |	pratIcI diS pratyaQcaH prANAH |
   udīcī dig udañcaḥ prāṇāḥ |	udIcI diS udaQcaH prANAH |
   ūrdhvā dig ūrdhvāḥ prāṇāḥ |	UrDvAH diS UrDvAH prANAH |
   avācī dig avāñcaḥ prāṇāḥ |	avAcI diS avAQcaH prANAH |
   sarvā diśaḥ sarve prāṇāḥ |	sarvAH diSaH sarve prANAH |
   sa eṣa neti nety ātmā |	saH eza na-iti na-iti AtmA |
   agṛhyo na hi gṛhyate |	agRhyaH na hi gRhyate |
   aśīryo na hi śīryate |	aSIryaH na hi SIryate |
   asaṅgo na hi sajyate |	asaFgaH na hi sajyate |
   asito na vyathate |	asitaH na vyaTate |
   na riṣyati |	na rizyati |
   abhayaṃ vai janaka prāpto 'sīti hovāca yājñavalkyaḥ |	aBayam vE janaka prAptaH asi-iti ha-uvAca yAjQavalkyaH |
   sa hovāca janako vaideho 'bhayaṃ tvā gacchatād yājñavalkya yo no bhagavann	sa ha-uvAca janakaH vEdehaH aBayam tvA gacCatAt yAjQavalkya yaH naH Bagavat-=-
   abhayaṃ vedayase |	aBayam vedayase |
   namas te 'stu |	namaH te astu |
   ime videhā ayam aham asmīti || BrhUp_4,2.4 ||	ime videhAH ayam aham asmi-iti || BrhUp_4,2.4 ||
   janakaṃ ha vaidehaṃ yājñavalkyo jagāma |	janakam ha vEdeham yAjQavalkyaH jagAma |
   sam enena vadiṣya iti |	sam enena vadizyaH iti |
   atha ha yaj janakaś ca vaideho yājñavalkyaś cāgnihotre samūdāte |	aTa ha yat janakaH ca vEdehaH yAjQavalkyaH ca-agnihotre sa-mUdAte |
   tasmai ha yājñavalkyo varaṃ dadau |	tasmE ha yAjQavalkyaH varam dadO |
   sa ha kāmapraśnam eva vavre |	sa ha kAma-praSnam eva vavre |
   taṃ hāsmai dadau |	tam ha-asmE dadO |
   taṃ ha samrāḍ eva pūrvaḥ papraccha || BrhUp_4,3.1 ||	tam ha samrAj eva pUrvaH papracCa || BrhUp_4,3.1 ||
   yājñavalkya kiṃjyotir ayaṃ puruṣa iti |	yAjQavalkya kiMjyotiH ayam puruzaH iti |
   ādityajyotiḥ samrāḍ iti hovāca |	AdityajyotiH samrAj iti ha-uvAca |
   ādityenaivāyaṃ jyotiṣāste palyayate karma kurute vipalyetīti |	Adityena-eva-ayam jyotizAH-te palyayate karma kurute vipalya-iti-iti |
   evam evaitad yājñavalkya || BrhUp_4,3.2 ||	evam eva-etat yAjQavalkya || BrhUp_4,3.2 ||
   astamita āditye yājñavalkya kiṃjyotir evāyaṃ puruṣa iti |	astamite Aditye yAjQavalkya kiMjyotiH eva-ayam puruzaH iti |
   candramā evāsya jyotir bhavatīti |	candramAH eva-asya jyotiH Bavati-iti |
   candramasaivāyaṃ jyotiṣāste palyayate karma kurute vipalyetīti |	candramasA-eva-ayam jyotizAH-te palyayate karma kurute vipalya-iti-iti |
   evam evaitad yājñavalkya || BrhUp_4,3.3 ||	evam eva-etat yAjQavalkya || BrhUp_4,3.3 ||
   astamita āditye yājñavalkya candramasy astamite kiṃjyotir evāyaṃ puruṣa	astamite Aditye yAjQavalkya candramasi astamite kiMjyotiH eva-ayam puruza
   iti |	iti |
   agnir evāsya jyotir bhavatīti |	agniH eva-asya jyotiH Bavati-iti |
   agninaiva jyotiṣāste palyayate karma kurute vipalyetīti |	agninA-eva jyotizAH-te palyayate karma kurute vipalya-iti-iti |
   evam evaitad yājñavalkya || BrhUp_4,3.4 ||	evam eva-etat yAjQavalkya || BrhUp_4,3.4 ||
   astamita āditye yājñavalkya candramasy astamite śānte 'gnau kiṃjyotir	astamite Aditye yAjQavalkya candramasi astamite SAnte agnO kiMjyotiH-
   evāyaṃ puruṣa iti |	eva-ayam puruzaH iti |
   vāg evāsya jyotir bhavatīti |	vAc eva-asya jyotiH Bavati-iti |
   vācaivāyaṃ jyotiṣāste palyayate karma kurute vipalyeti |	vAcA-eva-ayam jyotizAH-te palyayate karma kurute vipalya-iti |
   tasmād vai samrāḍ api yatra svaḥ pāṇir na vinirjñāyate 'tha yatra vāg	tasmAt vE samrAj api yatra svaH pANiH na vinirjQAyate aTa yatra vAc-
   uccaraty upaiva tatra nyetīti |	uccarati upa-eva tatra nyeti-iti |
   evam evaitad yājñavalkya || BrhUp_4,3.5 ||	evam eva-etat yAjQavalkya || BrhUp_4,3.5 ||
   astamita āditye yājñavalkya candramasy astamite śānte 'gnau śāntāyāṃ vāci	astamite Aditye yAjQavalkya candramasi astamite SAnte agnO SAntAyAm vAci
   kiṃjyotir evāyaṃ puruṣa iti |	kiMjyotiH eva-ayam puruzaH iti |
   ātmaivāsya jyotir bhavatīti |	AtmA-eva-asya jyotiH Bavati-iti |
   ātmanaivāyaṃ jyotiṣāste palyayate karma kurute vipalyetīti || BrhUp_4,3.6	AtmanA-eva-ayam jyotizAH-te palyayate karma kurute vipalya-iti-iti || BrhUp_4,3.6
   katama ātmeti -- yo 'yaṃ vijñānamayaḥ prāṇeṣu hṛdy antarjyotiḥ puruṣaḥ |	katamaH AtmA-iti - yaH ayam vijQAna-mayaH prANezu hRdi antar-jyotiH puruzaH |
   sa samānaḥ sann ubhau lokāv anusaṃcarati dhyāyatīva lelāyatīva |	sa samAnaH san uBO lokO anusaMcarati DyAyati-iva lelAyati-iva |
   sa hi svapno bhūtvemaṃ lokam atikrāmati add. mṛtyo rūpāṇi || BrhUp_4,3.7	sa hi svapnaH BUtvA-imam lokam atikrAmati add. mRtyoH rUpANi || BrhUp_4,3.7
   sa vā ayaṃ puruṣo jāyamānaḥ śarīram abhisampadyamānaḥ pāpmabhiḥ saṃsṛjyate	sa vE ayam puruzaH jAyamAnaH SarIram aBisampadyamAnaH pApmaBiH saMsRjyate
   sa utkrāman mriyamāṇaḥ pāpmano vijahāti || BrhUp_4,3.8 ||	saH utkrAman mriyamANaH pApmanaH vijahAti || BrhUp_4,3.8 ||
   tasya vā etasya puruṣasya dve eva sthāne bhavataḥ |	tasya vE etasya puruzasya dve eva sTAne BavataH |
   idaṃ ca paralokasthānaṃ ca |	idam ca para-loka-sTAnam ca |
   sandhyaṃ tṛtīyaṃ svapnasthānam |	sanDyam tRtIyam svapna-sTAnam |
   tasminsandhye sthāne tiṣṭhan ubhe sthāne paśyatīdaṃ ca paralokasthānaṃ ca	tasmin-sanDye sTAne tizWan uBe sTAne paSyati-idam ca para-loka-sTAnam ca
   atha yathākramo 'yaṃ paralokasthāne bhavati |	aTa yaTAkramaH ayam para-loka-sTAne Bavati |
   tam ākramam ākramyobhayān pāpmana ānandāṃś ca paśyati |	tam Akramam Akramya-uBayAn pApmanaH AnandAn ca paSyati |
   sa yatra prasvapity asya lokasya sarvāvato mātrām apādāya svayaṃ vihatya	sa yatra prasvapiti asya lokasya sarvAvataH mAtrAm apAdAya svayam vihatya
   svayaṃ nirmāya svena bhāsā svena jyotiṣā prasvapiti |	svayam nirmAya svena BAsA svena jyotizA prasvapiti |
   atrāyaṃ puruṣaḥ svayaṃjyotir bhavati || BrhUp_4,3.9 ||	atra-ayam puruzaH svayaMjyotiH Bavati || BrhUp_4,3.9 ||
   na tatra rathā na rathayogā na panthāno bhavanti |	na tatra raTAH na raTa-yogAH na panTAnaH Bavanti |
   atha rathān rathayogān pathaḥ sṛjate |	aTa raTAn raTa-yogAn paTaH sRjate |
   na tatrānandā mudaḥ pramudo bhavanti |	na tatra-AnandAH mudaH pramudaH Bavanti |
   athānandān mudaḥ pramudaḥ sṛjate |	aTa-AnandAt mudaH pramudaH sRjate |
   na tatra veśāntāḥ puṣkariṇyaḥ sravantyo bhavanti |	na tatra veSa-antAH puzkariNyaH sravantyaH Bavanti |
   atha veśāntān puṣkariṇīḥ sravantīḥ sṛjate |	aTa veSa-antAn puzkariNIH sravantIH sRjate |
   sa hi kartā || BrhUp_4,3.10 ||	sa hi kartA || BrhUp_4,3.10 ||
   tad ete ślokā bhavanti --	tat ete SlokAH Bavanti --
   svapnena śārīram abhiprahatyāsuptaḥ suptān abhicākaśīti |	svapnena SArIram aBiprahatya-asuptaH suptAn aBicAkaSIti |
   śukram ādāya punar aiti sthānaṃ hiraṇmayaḥpuruṣa ekahaṃsaḥ || BrhUp_4,3.11	Sukram AdAya punar Eti sTAnam hiraNmayaH-puruzaH eka-haMsaH || BrhUp_4,3.11
   prāṇena rakṣann avaraṃ kulāyaṃ bahiṣkulāyād amṛtaś caritvā |	prANena rakzan avaram kulAyam bahizkulAyAt amRtaH caritvA |
   sa īyate 'mṛto yatrakāmaṃ hiraṇmayaḥ puruṣa ekahaṃsaḥ || BrhUp_4,3.12 ||	saH Iyate amRtaH yatra-kAmam hiraNmayaH puruzaH eka-haMsaH || BrhUp_4,3.12 ||
   svapnānta uccāvacam īyamāno rūpāṇi devaḥ kurute bahūni |	svapna-ante uccAvacam IyamAnaH rUpANi devaH kurute bahUni |
   uteva strībhiḥ saha modamāno jakṣad utevāpi bhayāni paśyan || BrhUp_4,3.13	uta-iva strIBiH saha modamAnaH jakzat uta-iva-api BayAni paSyan || BrhUp_4,3.13
   ārāmam asya paśyanti na taṃ paśyati kaś caneti |	ArAmam asya paSyanti na tam paSyati kaH cana-iti |
   taṃ nāyataṃ bodhayed ity āhuḥ |	tam na-Ayatam boDayet iti AhuH |
   durbhiṣajyaṃ hāsmai bhavati yam eṣa na pratipadyate |	durBizajyam ha-asmE Bavati yam eza na pratipadyate |
   atho khalv āhur jāgaritadeśa evāsyaisa iti |	aTo Kalu AhuH jAgarita-deSaH eva-asya-esaH iti |
   yāni hy eva jāgrat paśyati tāni supta iti |	yAni hi eva jAgrat paSyati tAni suptaH iti |
   atrāyaṃ puruṣaḥ svayaṃjyotir bhavati |	atra-ayam puruzaH svayaMjyotiH Bavati |
   so 'haṃ bhagavate sahasraṃ dadāmi |	saH aham Bagavate sahasram dadAmi |
   ata ūrdhvaṃ vimokṣāya brūhīti || BrhUp_4,3.14 ||	atas UrDvam vimokzAya brUhi-iti || BrhUp_4,3.14 ||
   sa vā eṣa etasmin saṃprasāde ratvā caritvā dṛṣṭvaiva puṇyaṃ ca pāpaṃ ca	sa vE ezaH etasmin saMprasAde ratvA caritvA dRzwvA-eva puNyam ca pApam ca
   punaḥ pratinyāyaṃ pratiyony ādravati svapnāyaiva |	punar pratinyAyam pratiyoni Adravati svapnAya-eva |
   sa yat tatra kiñcit paśyaty ananvāgatas tena bhavati |	sa yat tatra kiQcid paSyati ananvAgataH tena Bavati |
   asaṅgo hy ayaṃ puruṣa iti |	asaFgaH hi ayam puruzaH iti |
   evam evaitat yājñavalkya |	evam eva-etat yAjQavalkya |
   so 'haṃ bhagavate sahasraṃ dadāmi |	saH aham Bagavate sahasram dadAmi |
   ata ūrdhvaṃ vimokṣāyaiva brūhīti || BrhUp_4,3.15 ||	atas UrDvam vimokzAya-eva brUhi-iti || BrhUp_4,3.15 ||
   sa vā eṣa etasmin svapne ratvā caritvā dṛṣṭvaiva puṇyaṃ ca pāpaṃ ca punaḥ	sa vE ezaH etasmin svapne ratvA caritvA dRzwvA-eva puNyam ca pApam ca punar-
   pratinyāyaṃ pratiyony ādravati buddhāntāyaiva |	pratinyAyam pratiyoni Adravati budDa-antAya-eva |
   sa yat tatra kiñcit paśyaty ananvāgatas tena bhavati |	sa yat tatra kiQcid paSyati ananvAgataH tena Bavati |
   asaṅgo hy ayaṃ puruṣa iti |	asaFgaH hi ayam puruzaH iti |
   evam evaitat yājñavalkya |	evam eva-etat yAjQavalkya |
   so 'haṃ bhagavate sahasraṃ dadāmi |	saH aham Bagavate sahasram dadAmi |
   ata ūrdhvaṃ vimokṣāyaiva brūhīti || BrhUp_4,3.16 ||	atas UrDvam vimokzAya-eva brUhi-iti || BrhUp_4,3.16 ||
   sa vā eṣa etasmin buddhānte ratvā caritvā dṛṣṭvaiva puṇyaṃ ca pāpaṃ ca	sa vE ezaH etasmin budDa-ante ratvA caritvA dRzwvA-eva puNyam ca pApam ca
   punaḥ pratinyāyaṃ pratiyony ādravati svapnāntāyaiva || BrhUp_4,3.17 ||	punar pratinyAyam pratiyoni Adravati svapna-antAya-eva || BrhUp_4,3.17 ||
   tad yathā mahāmatsya ubhe kūle anusaṃcarati pūrvaṃ cāparaṃ ca |	tat yaTA mahA-matsyaH uBe kUle anusaMcarati pUrvam ca-aparam ca |
   evam evāyaṃ puruṣa etāv ubhāv antāv anusaṃcarati svapnāntaṃ ca buddhāntaṃ	evam eva-ayam puruzaH etO uBO antO anusaMcarati svapna-antam ca budDa-antam
   ca || BrhUp_4,3.18 ||	ca || BrhUp_4,3.18 ||
   tad yathāsminn ākāśe śyeno vā suparṇo vā viparipatya śrāntaḥ saṃhatya	tat yaTA-asmin AkASe SyenaH vA suparNaH vA viparipatya SrAntaH saMhatya
   pakṣau saṃlayāyaiva dhriyate |	pakzO saMlayAya-eva Driyate |
   evam evāyaṃ puruṣa etasmā antāya dhavati |	evam eva-ayam puruzaH etasmE antAya Davati |
   yatra supto na kaṃ cana kāmaṃ kāmayate na kaṃ cana svapnaṃ paśyati ||	yatra suptaH na kam cana kAmam kAmayate na kam cana svapnam paSyati ||
   BrhUp_4,3.19 ||	BrhUp_4,3.19 ||
   tā vā asyaitā hitā nāma nāḍyo yathā keśaḥ sahasradhā bhinnas tāvatāṇimnā	tAH vE asya-etAH hitAH nAma nAxyaH yaTA keSaH sahasraDA BinnaH tAvatA-aNimnA
   tiṣṭhanti |	tizWanti |
   śuklasya nīlasya piṅgalasya haritasya lohitasya pūrṇāḥ |	Suklasya nIlasya piFgalasya haritasya lohitasya pUrNAH |
   atha yatrainaṃ ghnantīva jinantīva hastīva vicchāyayati gartam iva patati	aTa yatra-enam Gnanti-iva jinanti-iva hastI-iva vicCAyayati gartam iva patati
   yad eva jāgrad bhayaṃ paśyati tad atrāvidyayā manyate |	yat eva jAgrat Bayam paSyati tat atra-avidyayA manyate |
   atha yatra deva iva rājevāham evedaṃ sarvo 'smīti manyate |	aTa yatra devaH iva rAjA-iva-aham eva-idam sarvaH asmi-iti manyate |
   so 'sya paramo lokaḥ || BrhUp_4,3.20 ||	saH asya paramaH lokaH || BrhUp_4,3.20 ||
   tad vā asyaitad aticchando 'pahatapāpmābhayaṃ rūpam |	tat vE asya-etat aticCandaH apahata-pApmA-aBayam rUpam |
   tad yathā priyayā striyā saṃpariṣvakto na bāhyaṃ kiṃ cana veda nāntaram |	tat yaTA priyayA striyA saMparizvaktaH na bAhyam kim cana veda na-antaram |
   evam evāyaṃ puruṣaḥ prājñenātmanā saṃpariṣvakto na bāhyaṃ kiṃ cana veda	evam eva-ayam puruzaH prAjQena-AtmanA saMparizvaktaH na bAhyam kim cana veda
   nāntaram |	na-antaram |
   tad vā asyaitad āptakāmam ātmakāmam akāmaṃ rūpam śokāntaram ||	tat vE asya-etat Apta-kAmam Atma-kAmam akAmam rUpam Soka-antaram ||
   BrhUp_4,3.21 ||	BrhUp_4,3.21 ||
   atra pitāpitā bhavati mātāmātā lokā alokā devā adevā vedā avedāḥ |	atra pitApitA Bavati mAtAmAtA lokAH alokAH devAH adevAH vedAH avedAH |
   atra steno 'steno bhavati bhrūṇahābhrūṇahā cāṇḍyālo 'caṇḍyālaḥ paulkaso	atra stenaH astenaH Bavati BrUNa-hA-aBrUNa-hA cANxyAlaH acaNxyAlaH pOlkasaH-
   'paulkasaḥ śramaṇo 'śramaṇas tāpaso 'tāpasaḥ |	apOlkasaH SramaNaH aSramaNaH tApasaH atApasaH |
   ananvāgataṃ puṇyenānanvāgataṃ pāpena |	ananvAgatam puNyena-ananvAgatam pApena |
   tīrṇo hi tadā sarvāñ śokān hṛdayasya bhavati || BrhUp_4,3.22 ||	tIrNaH hi tadA sarvAn SokAn hRdayasya Bavati || BrhUp_4,3.22 ||
   yad vai tan na paśyati paśyan vai tan na paśyati |	yat vE tat na paSyati paSyan vE tat na paSyati |
   na hi draṣṭur dṛṣṭer viparilopo vidyate 'vināśitvān |	na hi drazwuH dRzweH viparilopaH vidyate avinASi-tvAn |
   na tu tad dvitīyam asti tato 'nyad vibhaktaṃ yat paśyet || BrhUp_4,3.23 ||	na tu tat dvitIyam asti tatas anyat viBaktam yat paSyet || BrhUp_4,3.23 ||
   yad vai tan na jighrati jighran vai tan na jighrati |	yat vE tat na jiGrati jiGran vE tat na jiGrati |
   na hi ghrātur ghrāter viparilopo vidyate 'vināśitvāt |	na hi GrAtuH GrAteH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yaj jighret || BrhUp_4,3.24	na tu tat dvitIyam asti tatas anyat viBaktam yat jiGret || BrhUp_4,3.24
   yad vai tan na rasayati rasayan vai tan na rasayati |	yat vE tat na rasayati rasayan vE tat na rasayati |
   na hi rasayitū rasayater viparilopo vidyate 'vināśitvāt |	na hi rasayituH rasayateH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yad rasayet || BrhUp_4,3.25	na tu tat dvitIyam asti tatas anyat viBaktam yat rasayet || BrhUp_4,3.25
   yad vai tan na vadati vadan vai tan na vadati |	yat vE tat na vadati vadan vE tat na vadati |
   na hi vaktur vakter viparilopo vidyate 'vināśitvāt |	na hi vaktuH vakteH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yad vadet || BrhUp_4,3.26 ||	na tu tat dvitIyam asti tatas anyat viBaktam yat vadet || BrhUp_4,3.26 ||
   yad vai tan na śṛṇoti śṛṇvan vai tan na śṛṇoti |	yat vE tat na SRNoti SRNvan vE tat na SRNoti |
   na hi śrotuḥ śruter viparilopo vidyate 'vināśitvāt |	na hi SrotuH SruteH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yac chṛṇuyāt || BrhUp_4,3.27	na tu tat dvitIyam asti tatas anyat viBaktam yat SRNuyAt || BrhUp_4,3.27
   yad vai tan na manute manvāno vai tan na manute |	yat vE tat na manute manvAnaH vE tat na manute |
   na hi mantur mater viparilopo vidyate 'vināśitvāt |	na hi mantuH mateH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yan manvīta || BrhUp_4,3.28	na tu tat dvitIyam asti tatas anyat viBaktam yat manvIta || BrhUp_4,3.28
   yad vai tan na spṛśati spṛśan vai tan na spṛśati |	yat vE tat na spRSati spRSan vE tat na spRSati |
   na hi spraṣṭuḥ spṛṣṭer viparilopo vidyate 'vināśitvāt |	na hi sprazwuH spRzweH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yat spṛśet || BrhUp_4,3.29 ||	na tu tat dvitIyam asti tatas anyat viBaktam yat spRSet || BrhUp_4,3.29 ||
   yad vai tan na vijānāti vijānan vai tan na vijānāti |	yat vE tat na vijAnAti vijAnan vE tat na vijAnAti |
   na hi vijñātur vijñāter viparilopo vidyate 'vināśitvāt |	na hi vijQAtuH vijQAteH viparilopaH vidyate avinASi-tvAt |
   na tu tad dvitīyam asti tato 'nyad vibhaktaṃ yad vijānīyāt || BrhUp_4,3.30	na tu tat dvitIyam asti tatas anyat viBaktam yat vijAnIyAt || BrhUp_4,3.30
   yatra vā anyad iva syāt tatrānyo 'nyat paśyed anyo 'nyaj jighred anyo	yatra vE anyat iva syAt tatra-anyaH anyat paSyet anyaH anyat jiGret anyaH-
   'nyad rasayed anyo 'nyad vaded anyo 'nyac chṛṇuyād anyo 'nyan manvītānyo	anyat rasayet anyaH anyat vadet anyaH anyat SRNuyAt anyaH anyat manvIta-anyaH-
   'nyat spṛśed anyo 'nyad vijānīyāt || BrhUp_4,3.31 ||	anyat spRSet anyaH anyat vijAnIyAt || BrhUp_4,3.31 ||
   salila eko draṣṭādvaito bhavati |	salile ekaH drazwA-dvEtaH Bavati |
   eṣa brahmalokaḥ samrāṭ |	eza brahma-lokaH samrAj |
   iti hainam anuśaśāsa yājñavalkyaḥ |	iti ha-enam anuSaSAsa yAjQavalkyaH |
   eṣāsya paramā gatiḥ |	ezA-asya paramA gatiH |
   eṣāsya paramā saṃpat |	ezA-asya paramA saMpad |
   eṣo 'sya paramo lokaḥ |	ezaH asya paramaH lokaH |
   eṣo 'sya parama ānandaḥ |	ezaH asya paramaH AnandaH |
   etasyaivānandasyānyāni bhūtāni mātrām upajīvanti || BrhUp_4,3.32 ||	etasya-eva-Anandasya-anyAni BUtAni mAtrAm upajIvanti || BrhUp_4,3.32 ||
   sa yo manūṣyāṇāṃ rāddhaḥ samṛddho bhavaty anyeṣām adhipatiḥ sarvair	sa yaH manUzyANAm rAdDaH samRdDaH Bavati anyezAm aDipatiH sarvEH-
   mānuṣyakair bhogaiḥ sampannatamaḥ sa manuṣyāṇāṃ parama ānandaḥ |	mAnuzyakEH BogEH sampannatamaH sa manuzyANAm paramaH AnandaH |
   atha ye śataṃ manuṣyāṇām ānandāḥ sa ekaḥ pitṝṇāṃ jitalokānām ānandaḥ |	aTa ye Satam manuzyANAm AnandAH saH ekaH pitLNAm jita-lokAnAm AnandaH |
   atha ye śataṃ pitṝṇāṃ jitalokānām ānandāḥ sa eko gandharvaloka ānandaḥ |	aTa ye Satam pitLNAm jita-lokAnAm AnandAH saH ekaH ganDarva-loke AnandaH |
   atha ye śataṃ gandharvaloka ānandāḥ sa ekaḥ karmadevānām ānando ye karmaṇā	aTa ye Satam ganDarva-loke AnandAH saH ekaH karma-devAnAm AnandaH ye karmaNA
   devatvam abhisampadyante |	deva-tvam aBisampadyante |
   atha ye śataṃ karmadevānām ānandāḥ sa eka ājānadevānām ānandaḥ |	aTa ye Satam karma-devAnAm AnandAH saH ekaH AjAna-devAnAm AnandaH |
   yaś ca śrotriyo 'vṛjino 'kāmahataḥ |	yaH ca SrotriyaH avRjinaH akAma-hataH |
   atha ye śatam ājānadevānām ānandāḥ sa ekaḥ prajāpatiloka ānandaḥ |	aTa ye Satam AjAna-devAnAm AnandAH saH ekaH prajApati-loke AnandaH |
   yaś ca śrotriyo 'vṛjino 'kāmahataḥ |	yaH ca SrotriyaH avRjinaH akAma-hataH |
   atha ye śataṃ prajāpatiloka ānandāḥ sa eko brahmaloka ānandaḥ |	aTa ye Satam prajApati-loke AnandAH saH ekaH brahma-loke AnandaH |
   yaś ca śrotriyo 'vṛjino 'kāmahataḥ |	yaH ca SrotriyaH avRjinaH akAma-hataH |
   athaiṣa eva parama ānandaḥ |	aTa-ezaH eva paramaH AnandaH |
   eṣa brahmalokaḥ samrāṭ |	eza brahma-lokaH samrAj |
   iti hovāca yājñavalkyaḥ |	iti ha-uvAca yAjQavalkyaH |
   so 'haṃ bhagavate sahasraṃ dadāmi |	saH aham Bagavate sahasram dadAmi |
   ata ūrdhvaṃ vimokṣāyaiva brūhīti |	atas UrDvam vimokzAya-eva brUhi-iti |
   atra ha yājñavalkyo bibhayāṃ cakāra -- medhāvī rājā sarvebhyo māntebhya	atra ha yAjQavalkyaH biBayAm cakAra - meDAvI rAjA sarveByaH mA-anteBya
   udarautsīd iti || BrhUp_4,3.33 ||	udarOtsIt iti || BrhUp_4,3.33 ||
   sa vā eṣa etasmin svapnānte ratvā caritvā dṛṣṭvaiva puṇyaṃ ca pāpaṃ ca	sa vE ezaH etasmin svapna-ante ratvA caritvA dRzwvA-eva puNyam ca pApam ca
   punaḥ pratinyāyaṃ pratiyony ādravati buddhāntāyaiva || BrhUp_4,3.34 ||	punar pratinyAyam pratiyoni Adravati budDa-antAya-eva || BrhUp_4,3.34 ||
   tad yathānaḥ susamāhitam utsarjaṃ yāyād evam evāyaṃ śārīra ātmā	tat yaTAnaH su-samAhitam utsarjam yAyAt evam eva-ayam SArIraH AtmA
   prājñenātmanānvārūḍha utsarjaṃ yāti |	prAjQena-AtmanA-anvArUXaH utsarjam yAti |
   yatraitad ūrdhvocchvāsī bhavati || BrhUp_4,3.35 ||	yatra-etat UrDva-ucCvAsI Bavati || BrhUp_4,3.35 ||
   sa yatrāyam aṇimānaṃ nyeti jarayā vopatapatā vāṇimānaṃ nigacchati |	sa yatra-ayam aNimAnam nyeti jarayA vA-upatapatA vANimAnam nigacCati |
   tad yathāmraṃ vodumbaraṃ vā pippalaṃ vā bandhanāt pramucyate |	tat yaTA-Amram vA-udumbaram vA pippalam vA banDanAt pramucyate |
   evam evāyaṃ puruṣa ebhyo 'ṅgebhyaḥ saṃpramucya punaḥ pratinyāyaṃ pratiyony	evam eva-ayam puruzaH eByaH aFgeByaH saMpramucya punar pratinyAyam pratiyony
   ādravati prāṇāyaiva || BrhUp_4,3.36 ||	Adravati prANAya-eva || BrhUp_4,3.36 ||
   tad yathā rājānam āyantam ugrāḥ pratyenasaḥ sūtagrāmaṇyo 'nnaiḥ pānair	tat yaTA rAjAnam Ayantam ugrAH pratyenasaH sUta-grAmaNyaH annEH pAnEH-
   avasathaiḥ pratikalpante 'yam āyāty ayam āgacchatīti |	avasaTEH pratikalpante ayam AyAti ayam AgacCati-iti |
   evaṃ haivaṃvidaṃ sarvāṇi bhūtāni pratikalpanta idaṃ brahmāyātīdam	evam ha-evaMvidam sarvANi BUtAni pratikalpante idam brahmAyAti-idam
   āgacchatīti || BrhUp_4,3.37 ||	AgacCati-iti || BrhUp_4,3.37 ||
   tad yathā rājānaṃ prayiyāsantam ugrāḥ pratyenasaḥ sūtagrāmaṇyo	tat yaTA rAjAnam prayiyAsantam ugrAH pratyenasaH sUta-grAmaNyaH-
   'bhisamāyanti |	aBisamAyanti |
   evam evemam ātmānam antakāle sarve prāṇā abhisamāyanti |	evam eva-imam AtmAnam antakAle sarve prANAH aBisamAyanti |
   yatraitad ūrdhvocchvāsī bhavati || BrhUp_4,3.38 ||	yatra-etat UrDva-ucCvAsI Bavati || BrhUp_4,3.38 ||
   sa yatrāyam ātmābalyaṃ nyetya saṃmoham iva nyeti |	sa yatra-ayam Atma-Abalyam nyetya saMmoham iva nyeti |
   athainam ete prāṇā abhisamāyanti |	aTa-enam ete prANAH aBisamAyanti |
   sa etās tejomātrāḥ samabhyādadāno hṛdayam evānvavakrāmati |	saH etAH tejaH-mAtrAH samaByAdadAnaH hRdayam eva-anvavakrAmati |
   sa yatraiṣa cākṣuṣaḥ puruṣaḥ parāṅ paryāvartate |	sa yatra-eza cAkzuzaH puruzaH parAF paryAvartate |
   athārūpajño bhavati || BrhUp_4,4.1 ||	aTa-arUpa-jQaH Bavati || BrhUp_4,4.1 ||
   ekībhavati na paśyatīty āhuḥ |	ekIBavati na paSyati-iti AhuH |
   ekībhavati na jighratīty āhuḥ |	ekIBavati na jiGrati-iti AhuH |
   ekībhavati na rasayatīty āhuḥ |	ekIBavati na rasayati-iti AhuH |
   ekībhavati na vadatīty āhuḥ |	ekIBavati na vadati-iti AhuH |
   ekībhavati na śṛṇotīty āhuḥ |	ekIBavati na SRNoti-iti AhuH |
   ekībhavati na manuta ity āhuḥ |	ekIBavati na manutaH iti AhuH |
   ekībhavati na spṛśatīty āhuḥ |	ekIBavati na spRSati-iti AhuH |
   ekībhavati na vijānātīty āhuḥ |	ekIBavati na vijAnAti-iti AhuH |
   tasya haitasya hṛdayasyāgraṃ pradyotate |	tasya ha-etasya hRdayasya-agram pradyotate |
   tena pradyotenaiṣa ātmā niṣkrāmati |	tena pradyotena-ezaH AtmA nizkrAmati |
   cakṣuṣṭo vā mūrdhno vānyebhyo vā śarīradeśebhyaḥ |	cakzuzwaH vA mUrDnaH vA-anyeByaH vA SarIra-deSeByaH |
   tam utkrāmantaṃ prāṇo 'nūtkrāmati |	tam utkrAmantam prANaH anUtkrAmati |
   prāṇam anūtkrāmantaṃ sarve prāṇā anūtkrāmanti |	prANam anUtkrAmantam sarve prANAH anUtkrAmanti |
   savijñano bhavati |	sa-vijQanaH Bavati |
   saṃjānam evānvavakrāmati |	saMjAnam eva-anvavakrAmati |
   taṃ vidyākarmaṇī samanvārabhete pūrvaprajñā ca || BrhUp_4,4.2 ||	tam vidyA-karmaNI samanvAraBete pUrva-prajQA ca || BrhUp_4,4.2 ||
   tad yathā tṛṇajalāyukā tṛṇasyāntaṃ gatvānyam ākramam ākramyātmānam	tat yaTA tRNajalAyukA tRNasya-antam gatvA-anyam Akramam Akramya-AtmAnam
   upasaṃharati |	upasaMharati |
   evam evāyam ātmedaṃ śarīraṃ nihatyāvidyāṃ gamayitvānyam ākramam	evam eva-ayam AtmA-idam SarIram nihatya-avidyAm gamayitvA-anyam Akramam
   ākramyātmānam upasaṃharati || BrhUp_4,4.3 ||	Akramya-AtmAnam upasaMharati || BrhUp_4,4.3 ||
   tad yathā peśaskārī peśaso mātrām apādāyānyan navataraṃ kalyāṇataraṃ rūpaṃ	tat yaTA peSaskArI peSasaH mAtrAm apAdAya-anyat navataram kalyANataram rUpam
   tanute |	tanute |
   evam evāyam ātmedaṃ śarīraṃ nihatyāvidyāṃ gamayitvānyan navataraṃ	evam eva-ayam AtmA-idam SarIram nihatya-avidyAm gamayitvA-anyat navataram
   kalyāṇataraṃ rūpaṃ kurute |	kalyANataram rUpam kurute |
   pitryaṃ vā gāndharvaṃ vā daivaṃ vā prājāpatyaṃ vā brāhmaṃ vānyeṣāṃ vā	pitryam vA gAnDarvam vA dEvam vA prAjApatyam vA brAhmam vA-anyezAm vA
   bhūtānām || BrhUp_4,4.4 ||	BUtAnAm || BrhUp_4,4.4 ||
   sa vā ayam ātmā brahma vijñānamayo manomayo prāṇamayaś cakṣurmayaḥ	sa vE ayam AtmA brahma vijQAna-mayaH manaH-mayaH prANa-mayaH cakzuH-mayaH
   śrotramayaḥ pṛthivīmaya āpomayo vāyumaya ākāśamayas tejomayo 'tejomayaḥ	Srotra-mayaH pRTivI-mayaH ApaH-mayaH vAyu-mayaH AkASa-mayaH tejaH-mayaH atejaH-mayaH
   kāmamayo 'kāmamayaḥ krodhamayo 'krodhamayo dharmamayo 'dharmamayaḥ	kAma-mayaH akAma-mayaH kroDa-mayaH akroDa-mayaH Darma-mayaH aDarma-mayaH
   sarvamayaḥ |	sarva-mayaH |
   tad yad etad idaṃmayo 'domaya iti |	tat yat etat idaMmayaH adomayaH iti |
   yathākārī yathācārī tathā bhavati |	yaTAkArI yaTA-AcArI taTA Bavati |
   sādhukārī sādhur bhavati |	sADu-kArI sADuH Bavati |
   pāpakārī pāpo bhavati |	pApa-kArI pApaH Bavati |
   puṇyaḥ puṇyena karmaṇā pāpaḥ pāpena |	puNyaH puNyena karmaNA pApaH pApena |
   atho khalv āhuḥ |	aTo Kalu AhuH |
   kāmamaya evāyaṃ puruṣa iti |	kAma-mayaH eva-ayam puruzaH iti |
   sa yathākāmo bhavati tatkratur bhavati |	sa yaTAkAmaH Bavati tad-kratuH Bavati |
   yatkratur bhavati tat karma kurute |	yat-kratuH Bavati tat karma kurute |
   yat karma kurute tad abhisaṃpadyate || BrhUp_4,4.5 ||	yat karma kurute tat aBisaMpadyate || BrhUp_4,4.5 ||
   tad eṣa śloko bhavati --	tat eza SlokaH Bavati --
   tad eva saktaḥ saha karmaṇaiti liṅgaṃ mano yatra niṣaktam asya |	tat eva saktaH saha karmaNA-eti liFgam manaH yatra nizaktam asya |
   prāpyāntaṃ karmaṇas tasya yat kiñceha karoty ayam |	prApya-antam karmaNaH tasya yat kiQca-iha karoti ayam |
   tasmāl lokāt punar aity asmai lokāya karmaṇe |	tasmAt lokAt punar Eti asmE lokAya karmaNe |
   iti nu kāmayamānaḥ |	iti nu kAmayamAnaH |
   athākāmayamāno yo 'kāmo niṣkāma āptakāma ātmakāmo na tasya prāṇā	aTa-akAmayamAnaH yaH akAmaH nizkAmaH Apta-kAmaH Atma-kAmaH na tasya prANA
   utkrāmanti |	utkrAmanti |
   brahmaiva san brahmāpyeti || BrhUp_4,4.6 ||	brahmA-eva san brahma-apyeti || BrhUp_4,4.6 ||
   tad eṣa śloko bhavati --	tat eza SlokaH Bavati --
   yadā sarve pramucyante kāmā ye 'sya hṛdi śritāḥ |	yadA sarve pramucyante kAmAH ye asya hRdi SritAH |
   atha martyo 'mṛto bhavaty atra brahma samaśnuta iti |	aTa martyaH amRtaH Bavati atra brahma samaSnutaH iti |
   tad yathāhinirlvayanī valmīke mṛtā pratyastā śayīta |	tat yaTA-ahinirlvayanI valmIke mRtA pratyastA SayIta |
   evam evedaṃ śarīraṃ śete |	evam eva-idam SarIram Sete |
   athāyam aśarīro 'mṛtaḥ prāṇo brahmaiva teja eva |	aTa-ayam aSarIraH amRtaH prANaH brahma-eva tejaH eva |
   so 'haṃ bhagavate sahasraṃ dadāmīti hovāca janako vaidehaḥ || BrhUp_4,4.7	saH aham Bagavate sahasram dadAmi-iti ha-uvAca janakaH vEdehaH || BrhUp_4,4.7
   tad ete ślokā bhavanti --	tat ete SlokAH Bavanti --
   aṇuḥ panthā vitataḥ purāṇo māṃ spṛṣṭo 'nuvitto mayaiva |	aNuH panTAH vitataH purANaH mAm spRzwaH anuvittaH mayA-eva |
   tena dhīrā apiyanti brahmavidaḥ svargaṃ lokam ita ūrdhvaṃ vimuktāḥ ||	tena DIrAH apiyanti brahma-vidaH svargam lokam itas UrDvam vimuktAH ||
   BrhUp_4,4.8 ||	BrhUp_4,4.8 ||
   tasmiñ śuklam uta nīlam āhuḥ piṅgalaṃ haritaṃ lohitaṃ ca |	tasmin Suklam uta nIlam AhuH piFgalam haritam lohitam ca |
   eṣa panthā brahmaṇā hānuvittas tenaiti brahmavit puṇyakṛt taijasaś ca ||	eza panTAH brahmaNA ha-anuvittaH tena-eti brahma-vid puNya-kRt tEjasaH ca ||
   BrhUp_4,4.9 ||	BrhUp_4,4.9 ||
   andhaṃ tamaḥ praviśanti ye 'vidyām upāsate |	anDam tamaH praviSanti ye avidyAm upAsate |
   tato bhūya iva te tamo ya u vidyāyāṃ ratāḥ || BrhUp_4,4.10 ||	tatas BUyas iva te tamaH yaH u vidyAyAm ratAH || BrhUp_4,4.10 ||
   anandā nāma te lokā andhena tamasāvṛtāḥ |	anandAH nAma te lokAH anDena tamasA-AvRtAH |
   tāṃs te pretyābhigacchaty avidvāṃso 'budhā janāḥ || BrhUp_4,4.11 ||	tAn te pretya-aBigacCati avidvAMsaH abuDAH janAH || BrhUp_4,4.11 ||
   ātmānaṃ ced vijānīyād ayam asmīti puruṣaḥ |	AtmAnam ced vijAnIyAt ayam asmi-iti puruzaH |
   kim icchan kasya kāmāya śarīram anu saṃjvaret || BrhUp_4,4.12 ||	kim icCan kasya kAmAya SarIram anu saMjvaret || BrhUp_4,4.12 ||
   yasyānuvittaḥ pratibuddha ātmāsmin saṃdehye gahane praviṣṭaḥ |	yasya-anuvittaH pratibudDaH AtmA-asmin saMdehye gahane pravizwaH |
   sa viśvakṛt sa hi sarvasya kartā tasya lokaḥ sa u loka eva || BrhUp_4,4.13	sa viSvakRt sa hi sarvasya kartA tasya lokaH saH u loke eva || BrhUp_4,4.13
   ihaiva santo 'tha vidmas tad vayaṃ na ced avedir mahatī vinaṣṭiḥ |	iha-eva santaH aTa vidmaH tat vayam na ced avediH mahatI vinazwiH |
   ye tad vidur amṛtās te bhavanty athetare duḥkham evāpiyanti ||	ye tat viduH amRtAH te Bavanti aTa-itare duHKam eva-apiyanti ||
   BrhUp_4,4.14 ||	BrhUp_4,4.14 ||
   yadaitam anupaśyaty atmānaṃ devam aṅjasā |	yadA-etam anupaSyati atmAnam devam aFjasA |
   īśānaṃ bhūtabhavyasya na tato vijugupsate || BrhUp_4,4.15 ||	ISAnam BUta-Bavyasya na tatas vijugupsate || BrhUp_4,4.15 ||
   yasmād arvāk saṃvatsaro 'hobhiḥ parivartate |	yasmAt arvAk saMvatsaraH ahoBiH parivartate |
   tad devā jyotiṣāṃ jyotir āyur hopāsate 'mṛtam || BrhUp_4,4.16 ||	tat devAH jyotizAm jyotiH AyuH ha-upAsate amRtam || BrhUp_4,4.16 ||
   yasmin pañca pañcajanā ākāśaś ca pratiṣṭhitaḥ |	yasmin paQca paQcajanAH AkASaH ca pratizWitaH |
   tam eva manya ātmānaṃ vidvān brahmāmṛto 'mṛtam || BrhUp_4,4.17 ||	tam eva manye AtmAnam vidvAn brahma-amRtaH amRtam || BrhUp_4,4.17 ||
   prāṇasya prāṇam uta cakṣuṣaś cakṣur uta śrotrasya śrotram manaso ye mano	prANasya prANam uta cakzuzaH cakzuH uta Srotrasya Srotram manasaH ye manaH-
   viduḥ |	viduH |
   te nicikyur brahma purāṇam agryam || BrhUp_4,4.18 ||	te nicikyuH brahma purANam agryam || BrhUp_4,4.18 ||
   manasaivānudraṣṭavyaṃ neha nānāsti kiṃ cana |	manasA-eva-anudrazwavyam na-iha nAnA-asti kim cana |
   mṛtyoḥ sa mṛtyum āpnoti ya iha nāneva paśyati| BrhUp_4,4.19 ||	mRtyoH sa mRtyum Apnoti yaH iha nAnA-iva paSyati| BrhUp_4,4.19 ||
   ekadhaivānudraṣṭavyam etad apramayaṃ dhruvam |	ekaDA-eva-anudrazwavyam etat apramayam Druvam |
   virajaḥ para ākāśād aja ātmā mahān dhruvaḥ || BrhUp_4,4.20 ||	virajaH paraH AkASAt ajaH AtmA mahAn DruvaH || BrhUp_4,4.20 ||
   tam eva dhīro vijñāya prajñāṃ kurvīta brāhmaṇaḥ |	tam eva DIraH vijQAya prajQAm kurvIta brAhmaNaH |
   nānudhyāyād bahūñ chabdān vāco viglāpanaṃ hi tad iti || BrhUp_4,4.21 ||	na-anuDyAyAt bahUn CabdAn vAcaH viglApanam hi tat iti || BrhUp_4,4.21 ||
   sa vā eṣa mahān aja ātmā yo 'yaṃ vijñānamayaḥ prāṇeṣu |	sa vE eza mahAn ajaH AtmA yaH ayam vijQAna-mayaH prANezu |
   ya eṣo 'ntar hṛdaya ākāśas tasmiñ chete |	yaH ezaH antar hRdayaH AkASaH tasmin Cete |
   sarvasya vaśī |	sarvasya vaSI |
   sarvasyeśānaḥ |	sarvasya-ISAnaH |
   sarvasyādhipatiḥ |	sarvasya-aDipatiH |
   sa na sādhunā karmaṇā bhūyān |	sa na sADunA karmaNA BUyAn |
   no evāsādhunā kanīyān |	no eva-asADunA kanIyAn |
   eṣa sarveśvaraḥ |	eza sarva-ISvaraH |
   eṣa bhūtādhipatiḥ |	eza BUta-aDipatiH |
   eṣa bhūtapālaḥ |	eza BUtapAlaH |
   eṣa setur vidharaṇa eṣāṃ lokānām asaṃbhedāya |	eza setuH viDaraNaH ezAm lokAnAm asaMBedAya |
   tam etaṃ vedānuvacanena brāhmaṇā vividiṣanti yajñena dānena tapasānāśakena	tam etam veda-anuvacanena brAhmaNAH vividizanti yajQena dAnena tapasA-anASakena
   etam eva viditvā munir bhavati |	etam eva viditvA muniH Bavati |
   etam eva pravrājino lokam icchantaḥ pravrajanti || BrhUp_4,4.22 ||	etam eva pravrAjinaH lokam icCantaH pravrajanti || BrhUp_4,4.22 ||
   tad etad ṛcābhyuktam --	tat etat RcA-aByuktam --
   eṣa nityo mahimā brāhmaṇasya na karmaṇā vardhate no kanīyān |	eza nityaH mahimA brAhmaNasya na karmaNA varDate no kanIyAn |
   tasyaiva syāt padavittaṃ viditvā na lipyate karmaṇā pāpakeneti |	tasya-eva syAt pada-vittam viditvA na lipyate karmaNA pApakena-iti |
   tasmād evaṃvic chānto dānta uparatas titikṣuḥ samāhito bhūtvātmany	tasmAt evaMvid SAntaH dAntaH uparataH titikzuH samAhitaH BUtvA-Atmani-
   evātmānaṃ paśyati |	eva-AtmAnam paSyati |
   sarvam ātmānaṃ paśyati |	sarvam AtmAnam paSyati |
   nainaṃ pāpmā tarati |	na-enam pApmA tarati |
   sarvaṃ pāpmānaṃ tarati |	sarvam pApmAnam tarati |
   nainaṃ pāpmā tapati |	na-enam pApmA tapati |
   sarvaṃ pāpmānaṃ tapati |	sarvam pApmAnam tapati |
   vipāpo virajo 'vicikitso brāhmaṇo bhavati |	vipApaH virajaH avicikitsaH brAhmaNaH Bavati |
   eṣa brahmalokaḥ samrāṭ |	eza brahma-lokaH samrAj |
   enaṃ prāpito 'sīti hovāca yājñavalkyaḥ |	enam prApitaH asi-iti ha-uvAca yAjQavalkyaH |
   so 'haṃ bhagavate videhān dadāmi mām cāpi saha dāsyāyeti || BrhUp_4,4.23	saH aham Bagavate videhAn dadAmi mAm ca-api saha dAsyAya-iti || BrhUp_4,4.23
   sa vā eṣa mahān aja ātmānnādo vasudānaḥ |	sa vE eza mahAn ajaH Atma-anna-AdaH vasudAnaH |
   vindate vasu ya evaṃ veda || BrhUp_4,4.24 ||	vindate vasu yaH evam vedaH || BrhUp_4,4.24 ||
   sa vā eṣa mahān aja ātmājaro 'maro 'mṛto 'bhayo brahma |	sa vE eza mahAn ajaH AtmA-ajaraH amaraH amRtaH aBayaH brahma |
   abhayaṃ vai brahma |	aBayam vE brahma |
   abhayaṃ hi vai brahma bhavati ya evaṃ veda || BrhUp_4,4.25 ||	aBayam hi vE brahma Bavati yaH evam vedaH || BrhUp_4,4.25 ||
   atha ha yājñavalkyasya dve bhārye babhūvatur maitreyī ca kātyāyanī ca |	aTa ha yAjQavalkyasya dve BArye baBUvatuH mEtreyI ca kAtyAyanI ca |
   tayor ha maitreyī brahmavādinī babhūva |	tayoH ha mEtreyI brahma-vAdinI baBUva |
   strīprajñaiva tarhi kātyāyanī |	strI-prajQA-eva tarhi kAtyAyanI |
   atha ha yājñavalkyo 'nyad vṛttam upākariṣyan || BrhUp_4,5.1 ||	aTa ha yAjQavalkyaH anyat vRttam upAkarizyan || BrhUp_4,5.1 ||
   maitreyīti hovāca yājñavalkyaḥ |	mEtreyI-iti ha-uvAca yAjQavalkyaH |
   pravrajiṣyan vā are 'ham asmāt sthānād asmi |	pravrajizyan vE are aham asmAt sTAnAt asmi |
   hanta te 'nayā katyāyanyāntaṃ karavāṇīti || BrhUp_4,5.2 ||	hanta te anayA kati-AyanyA-antam karavANi-iti || BrhUp_4,5.2 ||
   sā hovāca maitreyī --	sA ha-uvAca mEtreyI --
   yan nu ma iyam bhagoḥ sarvā pṛthivī vittena pūrṇā syāt syāṃ nv ahaṃ	yat nu me iyam BagoH sarvA pRTivI vittena pUrNA syAt syAm nu aham
   tenāmṛtāho3 neti |	tena-amRta-aho3 na-iti |
   neti hovāca yājñavalkyaḥ |	na-iti ha-uvAca yAjQavalkyaH |
   yathaivopakaraṇavatāṃ jīvitam |	yaTA-eva-upakaraNavatAm jIvitam |
   tathaiva te jīvitaṃ syāt |	taTA-eva te jIvitam syAt |
   amṛtatvasya tu nāśāsti vitteneti || BrhUp_4,5.3 ||	amRta-tvasya tu nASA-asti vittena-iti || BrhUp_4,5.3 ||
   sā hovāca maitreyī --	sA ha-uvAca mEtreyI --
   yenāhaṃ nāmṛtā syām kim ahaṃ tena kuryām |	yena-aham na-amRtA syAm kim aham tena kuryAm |
   yad eva bhagavān veda tad eva me brūhīti || BrhUp_4,5.4 ||	yat eva BagavAn veda tat eva me brUhi-iti || BrhUp_4,5.4 ||
   sa hovāca yājñavalkyaḥ --	sa ha-uvAca yAjQavalkyaH --
   priyā vai khalu no bhavatī satī priyam avṛdhat |	priyA vE Kalu naH BavatI satI priyam avRDat |
   hanta tarhi |	hanta tarhi |
   bhavaty etad vyākhyāsyāmi te |	Bavati etat vyAKyAsyAmi te |
   vyācakṣāṇasya tu me nididhyāsasveti || BrhUp_4,5.5 ||	vyAcakzANasya tu me nidiDyAsasva-iti || BrhUp_4,5.5 ||
   sa hovāca |	sa ha-uvAca |
   na vā are patyuḥ kāmāya patiḥ priyo bhavaty ātmanas tu kāmāya patiḥ priyo	na vE are patyuH kAmAya patiH priyaH Bavati AtmanaH tu kAmAya patiH priyaH-
   bhavati |	Bavati |
   na vā are jāyāyai kāmāya jāyā priyā bhavaty ātmanas tu kāmāya jāyā priyā	na vE are jAyAyE kAmAya jAyA priyA Bavati AtmanaH tu kAmAya jAyA priyA
   bhavati |	Bavati |
   na vā are putrāṇāṃ kāmāya putrāḥ priyā bhavanty ātmanas tu kāmāya putrāḥ	na vE are putrANAm kAmAya putrAH priyAH Bavanti AtmanaH tu kAmAya putrAH
   priyā bhavanti |	priyAH Bavanti |
   na vā are vittasya kāmāya vittaṃ priyaṃ bhavaty ātmanas tu kāmāya vittaṃ	na vE are vittasya kAmAya vittam priyam Bavati AtmanaH tu kAmAya vittam
   priyaṃ bhavati |	priyam Bavati |
   na vā are paśūnāṃ kāmāya paśavaḥ priyaṃ bhavaty ātmanas tu kāmāya paśavaḥ	na vE are paSUnAm kAmAya paSavaH priyam Bavati AtmanaH tu kAmAya paSavaH
   priyaṃ bhavati |	priyam Bavati |
   na vā are brahmaṇaḥ kāmāya brahma priyaṃ bhavaty ātmanas tu kāmāya brahma	na vE are brahmaNaH kAmAya brahma priyam Bavati AtmanaH tu kAmAya brahma
   priyaṃ bhavati |	priyam Bavati |
   na vā are kṣatrasya kāmāya kṣatraṃ priyaṃ bhavaty ātmanas tu kāmāya	na vE are kzatrasya kAmAya kzatram priyam Bavati AtmanaH tu kAmAya
   kṣatraṃ priyaṃ bhavati |	kzatram priyam Bavati |
   na vā are lokānāṃ kāmāya lokāḥ priyā bhavanty ātmanas tu kāmāya lokāḥ	na vE are lokAnAm kAmAya lokAH priyAH Bavanti AtmanaH tu kAmAya lokAH
   priyā bhavanti |	priyAH Bavanti |
   na vā are devānāṃ kāmāya devāḥ priyā bhavanty ātmanas tu kāmāya devāḥ	na vE are devAnAm kAmAya devAH priyAH Bavanti AtmanaH tu kAmAya devAH
   priyā bhavanti |	priyAH Bavanti |
   na vā are vedānāṃ kāmāya vedāḥ priyā bhavanty ātmanas tu kāmāya vedāḥ	na vE are vedAnAm kAmAya vedAH priyAH Bavanti AtmanaH tu kAmAya vedAH
   priyā bhavanti |	priyAH Bavanti |
   na vā are bhūtānāṃ kāmāya bhūtāni priyāṇi bhavanty ātmanas tu kāmāya	na vE are BUtAnAm kAmAya BUtAni priyANi Bavanti AtmanaH tu kAmAya
   bhūtāni priyāṇi bhavanti |	BUtAni priyANi Bavanti |
   na vā are sarvasya kāmāya sarvaṃ priyaṃ bhavaty ātmanas tu kāmāya sarvaṃ	na vE are sarvasya kAmAya sarvam priyam Bavati AtmanaH tu kAmAya sarvam
   priyaṃ bhavati |	priyam Bavati |
   ātmā vā are draṣṭavyaḥ śrotavyo mantavyo nididhyāsitavyo maitreyi |	AtmA vE are drazwavyaH SrotavyaH mantavyaH nidiDyAsitavyaH mEtreyi |
   ātmani khalv are dṛṣṭe śrute mate vijñāta idaṃ sarvaṃ viditam ||	Atmani Kalu are dRzwe Srute mate vijQAtaH idam sarvam viditam ||
   BrhUp_4,5.6 ||	BrhUp_4,5.6 ||
   brahma taṃ parādād yo 'nyatrātmano vedān veda |	brahma tam parAdAt yaH anyatra-AtmanaH vedAn veda |
   kṣatraṃ taṃ parādād yo 'nyatrātmanaḥ kṣatraṃ veda |	kzatram tam parAdAt yaH anyatra-AtmanaH kzatram veda |
   lokās taṃ parādur yo 'nyatrātmano lokān veda |	lokAH tam parAduH yaH anyatra-AtmanaH lokAn veda |
   devās taṃ parādur yo 'nyatrātmano devān veda |	devAH tam parAduH yaH anyatra-AtmanaH devAn veda |
   vedās taṃ parādur yo 'nyatrātmano vedān veda |	vedAH tam parAduH yaH anyatra-AtmanaH vedAn veda |
   bhūtāni taṃ parādur yo 'nyatrātmano bhūtāni veda |	BUtAni tam parAduH yaH anyatra-AtmanaH BUtAni veda |
   sarvaṃ taṃ parādād yo 'nyatrātmanaḥ sarvaṃ veda |	sarvam tam parAdAt yaH anyatra-AtmanaH sarvam veda |
   idaṃ brahmedaṃ kṣatram ime lokā ime devā ime vedā imāni bhūtānīdaṃ sarvaṃ	idam brahma-idam kzatram ime lokAH ime devAH ime vedAH imAni BUtAni-idam sarvam
   yad ayam ātmā || BrhUp_4,5.7 ||	yat ayam AtmA || BrhUp_4,5.7 ||
   sa yathā dundubher hanyamānasya na bāhyāñ chabdāñ chaknuyād grahaṇāya |	sa yaTA dunduBeH hanyamAnasya na bAhyAn CabdAn CaknuyAt grahaNAya |
   dundubhes tu grahaṇena dundubhyāghātasya vā śabdo gṛhītaḥ || BrhUp_4,5.8	dunduBeH tu grahaNena dunduBi-AGAtasya vA SabdaH gRhItaH || BrhUp_4,5.8
   sa yathā śaṅkhasya dhmāyamānasya na bāhyāñ chabdāñ chaknuyād grahaṇāya |	sa yaTA SaFKasya DmAyamAnasya na bAhyAn CabdAn CaknuyAt grahaNAya |
   śaṅkhasya tu grahaṇena śaṅkhadhmasya vā śabdo gṛhītaḥ || BrhUp_4,5.9 ||	SaFKasya tu grahaNena SaFKaDmasya vA SabdaH gRhItaH || BrhUp_4,5.9 ||
   sa yathā vīṇāyai vādyamānāyai na bāhyāñ chabdāñ chaknuyād grahaṇāya |	sa yaTA vINAyE vAdyamAnAyE na bAhyAn CabdAn CaknuyAt grahaNAya |
   vīṇāyai tu grahaṇena vīṇāvādasya vā śabdo grhītaḥ || BrhUp_4,5.10 ||	vINAyE tu grahaNena vINA-vAdasya vA SabdaH grhItaH || BrhUp_4,5.10 ||
   sa yathārdraidhāgner abhyāhitasya pṛthag dhūmā viniścaranty evaṃ vā are	sa yaTA-Ardra-eDa-agneH aByAhitasya pRTak DUmAH viniScaranti evam vE are
   'sya mahato bhūtasya niḥśvasitam etad yad ṛgvedo yajurvedaḥ sāmavedo	asya mahataH BUtasya niHSvasitam etat yat RgvedaH yajurvedaH sAmavedaH-
   'tharvāṅgirasa itihāsaḥ purāṇaṃ vidyā upaniṣadaḥ ślokāḥ sūtrāṇy	aTarva-aFgirasaH itihAsaH purANam vidyAH upanizadaH SlokAH sUtrANi-
   anuvyākhyānāni vyākhyānanīṣṭaṃ hutam āśitaṃ pāyitam ayaṃ ca lokaḥ paraś ca	anuvyAKyAnAni vyAKyAnanIzwam hutam ASitam pAyitam ayam ca lokaH paraH ca
   lokaḥ sarvāṇi ca bhūtāni |	lokaH sarvANi ca BUtAni |
   asyaivaitāni sarvāṇi niśvasitāni || BrhUp_4,5.11 ||	asya-eva-etAni sarvANi niSvasitAni || BrhUp_4,5.11 ||
   sa yathā sarvāsām apāṃ samudra ekāyanam |	sa yaTA sarvAsAm apAm samudraH ekAyanam |
   evaṃ sarveṣāṃ sparśānāṃ tvag ekāyanam |	evam sarvezAm sparSAnAm tvac ekAyanam |
   evaṃ sarveṣāṃ gandhānāṃ nāsike ekāyanam |	evam sarvezAm ganDAnAm nAsike ekAyanam |
   evaṃ sarveṣāṃ rasānāṃ jihvaikāyanam |	evam sarvezAm rasAnAm jihvA-ekAyanam |
   evaṃ sarveṣāṃ rūpāṇāṃ cakṣur ekāyanam |	evam sarvezAm rUpANAm cakzuH ekAyanam |
   evaṃ sarveṣaṃ śabdānāṃ śrotram ekāyanam |	evam sarvezam SabdAnAm Srotram ekAyanam |
   evaṃ sarveṣāṃ saṃkalpānāṃ mana ekāyanam |	evam sarvezAm saMkalpAnAm manaH ekAyanam |
   evaṃ sarvāsāṃ vidyānāṃ hṛdayam ekāyanam |	evam sarvAsAm vidyAnAm hRdayam ekAyanam |
   evaṃ sarveṣāṃ karmaṇāṃ hastāv ekāyanam |	evam sarvezAm karmaNAm hastO ekAyanam |
   evaṃ sarveṣām ānandānām upastha ekāyanam |	evam sarvezAm AnandAnAm upasTaH ekAyanam |
   evaṃ sarveṣāṃ visargāṇāṃ pāyur ekāyanam |	evam sarvezAm visargANAm pAyuH ekAyanam |
   evaṃ sarveṣām adhvanāṃ pādāv ekāyanam |	evam sarvezAm aDvanAm pAdO ekAyanam |
   evaṃ sarveṣāṃ vedānāṃ vāg ekāyanam || BrhUp_4,5.12 ||	evam sarvezAm vedAnAm vAc ekAyanam || BrhUp_4,5.12 ||
   sa yathā saindhavaghano 'nantaro 'bāhyaḥ kṛtsno rasaghana eva |	sa yaTA sEnDava-GanaH anantaraH abAhyaH kRtsnaH rasa-GanaH eva |
   evaṃ vā are 'yam ātmānantaro 'bāhyaḥ kṛtsnaḥ prajñānaghana eva |	evam vE are ayam AtmA-anantaraH abAhyaH kRtsnaH prajQAna-GanaH eva |
   etebhyo bhūtebhyaḥ samutthāya tāny evānuvinayati |	eteByaH BUteByaH samutTAya tAni eva-anuvinayati |
   na pretya saṃjñāstīty are bravīmi |	na pretya saMjQA-asti-iti are bravImi |
   iti hovāca yājñavalkyaḥ || BrhUp_4,5.13 ||	iti ha-uvAca yAjQavalkyaH || BrhUp_4,5.13 ||
   sā hovāca maitreyī --	sA ha-uvAca mEtreyI --
   atraiva mā bhagavān mohāntam āpīpadat |	atra-eva mA BagavAn moha-antam ApIpadat |
   na vā aham imaṃ vijānāmīti |	na vE aham imam vijAnAmi-iti |
   sa hovāca -- na vā are 'haṃ mohaṃ bravīmi |	sa ha-uvAca - na vE are aham moham bravImi |
   avināśī vā are 'yam ātmānucchittidharmā || BrhUp_4,5.14 ||	avinASI vE are ayam Atma-anucCitti-DarmA || BrhUp_4,5.14 ||
   yatra hi dvaitam iva bhavati tad itara itaraṃ paśyati, tad itara itaraṃ	yatra hi dvEtam iva Bavati tat itaraH itaram paSyati, tat itaraH itaram
   jighrati, tad itara itaraṃ rasayate, tad itara itaram abhivadati, tad	jiGrati, tat itaraH itaram rasayate, tat itaraH itaram aBivadati, tat-
   itara itaraṃ śṛṇoti, tad itara itaraṃ manute. tad itara itaraṃ spṛśati,	itaraH itaram SRNoti, tat itaraH itaram manute. tat itaraH itaram spRSati,
   tad itara itaraṃ vijānāti |	tat itaraH itaram vijAnAti |
   yatra tv asya sarvam ātmaivābhūt tat kena kaṃ paśyet tat kena kaṃ jighret	yatra tu asya sarvam AtmA-eva-aBUt tat kena kam paSyet tat kena kam jiGret-
   tat kena kaṃ rasayet tat kena kam abhivadet tat kena kaṃ śṛṇuyāt tat kena	tat kena kam rasayet tat kena kam aBivadet tat kena kam SRNuyAt tat kena
   kaṃ manvīta tat kena kaṃ spṛśet tat kena kaṃ vijānīyāt |	kam manvIta tat kena kam spRSet tat kena kam vijAnIyAt |
   yenedaṃ sarvaṃ vijānāti taṃ kena vijānīyāt |	yena-idam sarvam vijAnAti tam kena vijAnIyAt |
   sa eṣa neti nety ātmā |	saH eza na-iti na-iti AtmA |
   agṛhyo na hi gṛhyate |	agRhyaH na hi gRhyate |
   aśīryo na hi śīryate |	aSIryaH na hi SIryate |
   asaṅgo na hi sajyate |	asaFgaH na hi sajyate |
   asito na vyathate na riṣyati |	asitaH na vyaTate na rizyati |
   vijñātāram are kena vijānīyād ity uktānuśāsanāsi maitreyi |	vijQAtAram are kena vijAnIyAt iti ukta-anuSAsanA-asi mEtreyi |
   etāvad are khalv amṛtatvam iti hoktvā yājñavalkyo vijahāra || BrhUp_4,5.15	etAvat are Kalu amRta-tvam iti ha-uktvA yAjQavalkyaH vijahAraH || BrhUp_4,5.15
   atha vaṃśaḥ |	aTa vaMSaH |
   pautimāṣyo gaupavanāt |	pOtimAzyaH gOpavanAt |
   gaupavanaḥ pautimāṣyāt |	gOpavanaH pOtimAzyAt |
   pautimāṣyo gaupavanāt |	pOtimAzyaH gOpavanAt |
   gaupavanaḥ kauśikāt |	gOpavanaH kOSikAt |
   kauśikaḥ kauṇḍinyāt |	kOSikaH kONxinyAt |
   kauṇḍinyaḥ śāṇḍilyāt |	kONxinyaH SANxilyAt |
   śāṇḍilyaḥ kauśikāc ca gautamāc ca |	SANxilyaH kOSikAt ca gOtamAt ca |
   gautamaḥ || BrhUp_4,6.1 ||	gOtamaH || BrhUp_4,6.1 ||
   agniveśyāt |	agniveSyAt |
   agniveśyo gārgyāt |	agniveSyaH gArgyAt |
   gārgyo gārgyāt |	gArgyaH gArgyAt |
   gārgyo gautamāt |	gArgyaH gOtamAt |
   gautamaḥ saitavāt |	gOtamaH sEtavAt |
   saitavaḥ pārāśaryāyaṇāt |	sEtavaH pArASaryAyaNAt |
   pārāśaryāyaṇo gārgyāyaṇāt |	pArASaryAyaNaH gArgyAyaNAt |
   gārgyāyaṇa uddālakāyanāt |	gArgyAyaNaH uddAlakAyanAt |
   uddālakāyano jābālāyanāt |	uddAlakAyanaH jAbAlAyanAt |
   jābālāyano mādhyandināyanāt |	jAbAlAyanaH mADyandinAyanAt |
   mādhyandināyanaḥ saukarāyaṇāt |	mADyandinAyanaH sOkarAyaNAt |
   saukarāyaṇaḥ kāṣāyaṇāt |	sOkarAyaNaH kAzAyaNAt |
   kāṣāyaṇaḥ sāyakāyanāt |	kAzAyaNaH sAyakAyanAt |
   sākāyanaḥ kauśikāyaneḥ	sAkAyanaH kOSikAyaneH
   kauśikāyaniḥ || BrhUp_4,6.2 ||	kOSikAyaniH || BrhUp_4,6.2 ||
   ghṛtakauśikāt |	GRta-kOSikAt |
   ghṛtakauśikaḥ pārāśaryāt |	GRta-kOSikaH pArASaryAt |
   pārāśaryaḥ pārāśaryāt |	pArASaryaH pArASaryAt |
   pārāśaryo jātukarṇyāt |	pArASaryaH jAtukarNyAt |
   jātukarṇya āsurāyaṇāc ca yaskāc ca |	jAtukarNyaH AsurAyaNAt ca yaskAt ca |
   āsurāyaṇas traivaṇeḥ |	AsurAyaNaH trEvaNeH |
   traivaṇir aupajandhaneḥ |	trEvaNiH OpajanDaneH |
   aupajandhanir āsureḥ |	OpajanDaniH AsureH |
   āsurir bhāradvājāt |	AsuriH BAradvAjAt |
   bhāradvāja ātreyāt |	BAradvAjaH AtreyAt |
   ātreyo māṇṭeḥ |	AtreyaH mANweH |
   māṇṭir gautamāt |	mANwiH gOtamAt |
   gautamo gautamāt |	gOtamaH gOtamAt |
   gautamo vātsyāt |	gOtamaH vAtsyAt |
   vātsyaḥ śāṇḍilyāt |	vAtsyaH SANxilyAt |
   śāṇḍilyaḥ kaiśoryāt kāpyāt |	SANxilyaH kESoryAt kApyAt |
   kaiśoryaḥ kāpyaḥ kumāraharitāt |	kESoryaH kApyaH kumAra-haritAt |
   kumāraharito gālavāt |	kumAra-haritaH gAlavAt |
   gālavo vidarbhīkauṇḍinyāt |	gAlavaH vidarBIkONxinyAt |
   vidarbhīkauṇḍinyo vatsanapāto bābhravāt |	vidarBIkONxinyaH vatsana-pAtaH bABravAt |
   vatsanapād bābhravaḥ pathaḥ saubharāt |	vatsanapAt bABravaH paTaH sOBarAt |
   panthāḥ saubharo 'yāsyād aṅgirasāt |	panTAH sOBaraH ayAsyAt aFgirasAt |
   ayāsya āṅgirasa ābhutes tvāṣṭrāt |	ayAsyaH AFgirasaH AButeH tvAzwrAt |
   ābhutis tvāṣṭro viśvarūpāt tvāṣṭrāt |	AButiH tvAzwraH viSva-rUpAt tvAzwrAt |
   viśvarūpas tvāṣṭro 'śvibhyām |	viSvarUpaH tvAzwraH aSviByAm |
   aśvinau dadhica ātharvaṇāt |	aSvinO daDica ATarvaNAt |
   dadhyaṅṅ ātharvaṇo 'tharvaṇo daivāt |	daDyaF ATarvaNaH aTarvaNaH dEvAt |
   atharvā daivo mṛtyoḥ prādhvaṃsanāt |	aTarvA dEvaH mRtyoH prADvaMsanAt |
   mṛtyuḥ prādhvaṃsanaḥ prādhvaṃsanāt |	mRtyuH prADvaMsanaH prADvaMsanAt |
   prādhvaṃsanaḥ ekarṣeḥ |	prADvaMsanaH eka-rzeH |
   ekarṣir viprajitteḥ |	eka-rziH viprajitteH |
   viprajittir vyaṣṭer |	viprajittiH vyazweH |
   vyaṣṭiḥ sanāroḥ |	vyazwiH sa-nAroH |
   sanāruḥ sanātanāt |	sanAruH sanAtanAt |
   sanātanaḥ sanagāt |	sanAtanaH sanagAt |
   sanagaḥ parameṣṭiṇaḥ |	sanagaH parama-izwiNaH |
   parameṣṭī brahmaṇaḥ |	parama-izwI brahmaNaH |
   brahma svayambhu |	brahma svayamBu |
   brahmaṇe namaḥ || BrhUp_4,6.3 ||	brahmaNe namaH || BrhUp_4,6.3 ||
   pūrṇam adaḥ pūrṇam idaṃ pūrṇāt pūrṇam udacyate |	pUrNam adaH pUrNam idam pUrNAt pUrNam udacyate |
   pūrṇasya pūrṇam ādāya pūrṇam evāvaśiṣyate |	pUrNasya pUrNam AdAya pUrNam eva-avaSizyate |
   khaṃ brahma |	Kam brahma |
   khaṃ purāṇam |	Kam purANam |
   vāyuraṃ kham |	vAyuram Kam |
   iti ha smāha kauravyāyaṇīputraḥ |	iti ha sma-Aha kOravyAyaNI-putraH |
   vedo 'yaṃ brāhmaṇā viduḥ |	vedaH ayam brAhmaNAH viduH |
   vedainena yad veditavyam || BrhUp_5,1.1 ||	veda-enena yat veditavyam || BrhUp_5,1.1 ||
   trayāḥ prājāpatyāḥ prajāpatau pitari brahmacaryam ūṣuḥ |	trayAH prAjApatyAH prajApatO pitari brahmacaryam UzuH |
   devā manuṣyā asurāḥ |	devAH manuzyAH asurAH |
   uṣitvā brahmacaryaṃ devā ūcur bravītu no bhavān iti |	uzitvA brahmacaryam devAH UcuH bravItu naH BavAn iti |
   tebhyo haitad akṣaram uvāca da iti |	teByaH ha-etat akzaram uvAca daH iti |
   vyajñāsiṣṭā3 iti |	vyajQAsizwA3 iti |
   vyajñāsiṣmeti hocuḥ |	vyajQAsizma-iti ha-UcuH |
   dāmyateti na āttheti |	dAmyata-iti naH AtTa-iti |
   om iti hovāca vyajñāsiṣṭeti || BrhUp_5,2.1 ||	om iti ha-uvAca vyajQAsizwa-iti || BrhUp_5,2.1 ||
   atha hainaṃ manuṣyā ūcur bravītu no bhavān iti |	aTa ha-enam manuzyAH UcuH bravItu naH BavAn iti |
   tebhyo haitad evākṣaram uvāca da iti |	teByaH ha-etat eva-akzaram uvAca daH iti |
   vyajñāsiṣṭā3 iti |	vyajQAsizwA3 iti |
   vyajñāsiṣmeti hocuḥ |	vyajQAsizma-iti ha-UcuH |
   datteti na āttheti |	dattA-iti naH AtTa-iti |
   om iti hovāca vyajñāsiṣṭeti || BrhUp_5,2.2 ||	om iti ha-uvAca vyajQAsizwa-iti || BrhUp_5,2.2 ||
   atha hainam asurā ūcur bravītu no bhavān iti |	aTa ha-enam asurAH UcuH bravItu naH BavAn iti |
   tebhyo haitad evākṣaram uvāca da iti |	teByaH ha-etat eva-akzaram uvAca daH iti |
   vyajñāsiṣṭā3 iti |	vyajQAsizwA3 iti |
   vyajñāsiṣmeti hocuḥ |	vyajQAsizma-iti ha-UcuH |
   dayadhvam iti na āttheti |	dayaDvam iti naH AtTa-iti |
   om iti hovāca vyajñāsiṣṭeti |	om iti ha-uvAca vyajQAsizwa-iti |
   tad etad evaiṣā daivī vāg anuvadati stanayitnur da da da iti |	tat etat eva-ezA dEvI vAc anuvadati stanayitnuH da da daH iti |
   damyata datta dayadhvam iti |	damyata datta dayaDvam iti |
   tad etat trayaṃ śikṣed damam dānam dayām iti || BrhUp_5,2.3 ||	tat etat trayam Sikzet damam dAnam dayAm iti || BrhUp_5,2.3 ||
   eṣa prajāpatir yad dhṛdayam |	eza prajApatiH yat DRdayam |
   etad brahma |	etat brahma |
   etat sarvam |	etat sarvam |
   tad etat tryakṣaraṃ hṛdayam iti |	tat etat tri-akzaram hRdayam iti |
   hṛ ity ekam akṣaram |	hR iti ekam akzaram |
   abhiharanty asmai svāś cānye ca ya evaṃ veda |	aBiharanti asmE svAH ca-anye ca yaH evam veda |
   da ity ekam akṣaram |	daH iti ekam akzaram |
   dadaty asmai svāś cānye ca ya evaṃ veda |	dadati asmE svAH ca-anye ca yaH evam veda |
   yam ity ekam akṣaram |	yam iti ekam akzaram |
   eti svargaṃ lokaṃ ya evaṃ veda || BrhUp_5,3.1 ||	eti svargam lokam yaH evam vedaH || BrhUp_5,3.1 ||
   tad vai tad etad eva tad āsa |	tat vE tat etat eva tat Asa |
   satyam eva |	satyam eva |
   sa yo haitaṃ mahad yakṣaṃ prathamajaṃ veda satyaṃ brahmeti jayatīmāṃl	sa yaH ha-etam mahat yakzam praTama-jam veda satyam brahma-iti jayati-imAn=-
   lokān -- jita in nv asāv asat -- ya evam etan mahad yakṣaṃ prathamajaṃ	lokAn - jitaH id nu asO asat - yaH evam etat mahat yakzam praTama-jam
   veda satyaṃ brahmeti |	veda satyam brahma-iti |
   satyaṃ hy eva brahma || BrhUp_5,4.1 ||	satyam hi eva brahma || BrhUp_5,4.1 ||
   āpa evedam agra āsuḥ |	ApaH eva-idam agre AsuH |
   tā āpaḥ satyam asṛjanta |	tAH ApaH satyam asRjanta |
   satyaṃ brahma |	satyam brahma |
   brahma prajāpatim |	brahma prajApatim |
   prajāpatir devān |	prajApatiH devAn |
   te devāḥ satyam evopāsate |	te devAH satyam eva-upAsate |
   tad etat tryakṣaraṃ sa-ti-yam iti sa ity ekam akṣaram |	tat etat tri-akzaram sa-ti-yam iti saH iti ekam akzaram |
   tīty ekam akṣaram |	ti-iti ekam akzaram |
   yam ity ekam akṣaram |	yam iti ekam akzaram |
   prathamottame akṣare satyam madhyato 'nṛtam |	praTama-uttame akzare satyam maDyatas anRtam |
   tad etad anṛtam ubhayataḥ satyena parigṛhītam |	tat etat anRtam uBayatas satyena parigRhItam |
   satyabhūyam eva bhavati |	satya-BUyam eva Bavati |
   naivaṃvidvāṃsam anṛtaṃ hinasti || BrhUp_5,5.1 ||	na-evaMvidvAMsam anRtam hinasti || BrhUp_5,5.1 ||
   tad yat tat satyam asau sa ādityaḥ |	tat yat tat satyam asO saH AdityaH |
   ya eṣa etasmin maṇḍale puruṣo yaś cāyaṃ dakṣiṇe 'kṣan puruṣas tāv etāv	yaH ezaH etasmin maNxale puruzaH yaH ca-ayam dakziNe akzan puruzaH tO etO=-
   anyo 'nyasmin pratiṣṭhitau |	anyaH anyasmin pratizWitO |
   raśmibhir eṣo 'smin pratiṣṭhitaḥ prāṇair ayam amuṣmin |	raSmiBiH ezaH asmin pratizWitaH prANEH ayam amuzmin |
   sa yadotkramiṣyan bhavati śuddham evaitan maṇḍalaṃ paśyati |	sa yadA-utkramizyan Bavati SudDam eva-etat maNxalam paSyati |
   nainam ete raśmayaḥ pratyāyanti || BrhUp_5,5.2 ||	na-enam ete raSmayaH pratyAyanti || BrhUp_5,5.2 ||
   ya eṣa etasmin maṇḍale puruṣas tasya bhūr iti śiraḥ |	yaH ezaH etasmin maNxale puruzaH tasya BUH iti SiraH |
   ekaṃ śira ekam etad akṣaram |	ekam SiraH ekam etat akzaram |
   bhuva iti bāhū |	BuvaH iti bAhU |
   dvau bāhū dve ete akṣare |	dvO bAhU dve ete akzare |
   svar iti pratiṣṭhā |	svar iti pratizWA |
   dve pratiṣṭhe dve ete akṣare |	dve pratizWe dve ete akzare |
   tasyopaniṣad ahar iti |	tasya-upanizad ahar iti |
   hanti pāpmānaṃ jahāti ca ya evaṃ veda || BrhUp_5,5.3 ||	hanti pApmAnam jahAti ca yaH evam vedaH || BrhUp_5,5.3 ||
   yo 'yaṃ dakṣiṇe 'kṣan puruṣas tasya bhūr iti śiraḥ |	yaH ayam dakziNe akzan puruzaH tasya BUH iti SiraH |
   ekaṃ śira ekam etad akṣaram |	ekam SiraH ekam etat akzaram |
   bhuva iti bāhū |	BuvaH iti bAhU |
   dvau bāhū dve ete akṣare |	dvO bAhU dve ete akzare |
   svar iti pratiṣṭhā |	svar iti pratizWA |
   dve pratiṣṭhe dve ete akṣare |	dve pratizWe dve ete akzare |
   tasyopaniṣad aham iti |	tasya-upanizad aham iti |
   hanti pāpmānaṃ jahāti ca ya evaṃ veda || BrhUp_5,5.4 ||	hanti pApmAnam jahAti ca yaH evam vedaH || BrhUp_5,5.4 ||
   manomayo 'yaṃ puruṣo bhāḥsatyaḥ |	manaH-mayaH ayam puruzaH BAs-satyaH |
   tasminn antar hṛdaye yathā vrīhir vā yavo vā |	tasmin antar hRdaye yaTA vrIhiH vA yavaH vA |
   sa eṣa sarvasyeśānaḥ sarvasyādhipatiḥ sarvam idaṃ praśāsti yad idaṃ kiñca	saH eza sarvasya-ISAnaH sarvasya-aDipatiH sarvam idam praSAsti yat idam kiQca
   || BrhUp_5,6.1 ||	|| BrhUp_5,6.1 ||
   vidyud brahmety āhuḥ |	vidyut brahma-iti AhuH |
   vidānād vidyut |	vidAnAt vidyut |
   vidyaty enaṃ pāpmano ya evaṃ veda vidyud brahmeti |	vidyati enam pApmanaH yaH evam veda vidyut brahma-iti |
   vidyud dhy eva brahma || BrhUp_5,7.1 ||	vidyut Di eva brahma || BrhUp_5,7.1 ||
   vācaṃ dhenum upāsīta |	vAcam Denum upAsIta |
   tasyāś catvāraḥ stanāḥ |	tasyAH catvAraH stanAH |
   svāhākāro vaṣaṭkāro hantakāraḥ svadhākāraḥ |	svAhAkAraH vazawkAraH hantakAraH svaDAkAraH |
   tasyai dvau stanau devā upajīvanti |	tasyE dvO stanO devAH upajIvanti |
   svāhākāraṃ ca vaṣaṭkāraṃ ca |	svAhAkAram ca vazawkAram ca |
   hantakāraṃ manuṣyāḥ |	hantakAram manuzyAH |
   svadhākāraṃ pitaraḥ |	svaDAkAram pitaraH |
   tasyāḥ prāṇa ṛṣabho mano vatsaḥ || BrhUp_5,8.1 ||	tasyAH prANaH RzaBaH manaH vatsaH || BrhUp_5,8.1 ||
   ayam agnir vaiśvānaro yo 'yam antaḥ puruṣe |	ayam agniH vESvAnaraH yaH ayam antar puruze |
   yenedam annaṃ pacyate |	yena-idam annam pacyate |
   yad idam adyate |	yat idam adyate |
   tasyaiṣa ghoṣo bhavati |	tasya-eza GozaH Bavati |
   yam etat karṇāv apidhāya śṛṇoti |	yam etat karNO apiDAya SRNoti |
   sa yadotkramiṣyan bhavati nainaṃ ghoṣaṃ śṛṇoti || BrhUp_5,9.1 ||	sa yadA-utkramizyan Bavati na-enam Gozam SRNoti || BrhUp_5,9.1 ||
   yadā vai puruṣo 'smāl lokāt praiti sa vāyum āgacchati |	yadA vE puruzaH asmAt lokAt prEti sa vAyum AgacCati |
   tasmai sa tatra vijihīte yathā rathacakrasya kham |	tasmE sa tatra vijihIte yaTA raTa-cakrasya Kam |
   tena sa ūrdhva ākramate |	tena saH UrDvaH Akramate |
   sa ādityam āgacchati |	saH Adityam AgacCati |
   tasmai sa tatra vijihīte |	tasmE sa tatra vijihIte |
   yathā lambarasya kham |	yaTA lambarasya Kam |
   tena sa ūrdhva ākramate |	tena saH UrDvaH Akramate |
   sa candramasam āgacchati |	sa candramasam AgacCati |
   tasmai sa tatra vijihīte |	tasmE sa tatra vijihIte |
   yathā dundubheḥ kham |	yaTA dunduBeH Kam |
   tena sa ūrdhva ākramate |	tena saH UrDvaH Akramate |
   sa lokam āgacchaty aśokam ahimam |	sa lokam AgacCati aSokam ahimam |
   tasmin vasati śāśvatīḥ samāḥ || BrhUp_5,10.1 ||	tasmin vasati SASvatIH samAH || BrhUp_5,10.1 ||
   etad vai paramaṃ tapo yad vyāhitas tapyate |	etat vE paramam tapaH yat vyAhitaH tapyate |
   paramaṃ haiva lokaṃ jayati ya evaṃ veda |	paramam ha-eva lokam jayati yaH evam veda |
   etad vai paramaṃ tapo yaṃ pretam araṇyaṃ haranti |	etat vE paramam tapaH yam pretam araNyam haranti |
   paramaṃ haiva lokaṃ jayati ya evaṃ veda |	paramam ha-eva lokam jayati yaH evam veda |
   etad vai paramaṃ tapo yaṃ pretam agnāv abhyādadhati |	etat vE paramam tapaH yam pretam agnO aByAdaDati |
   paramaṃ haiva lokaṃ jayati ya evaṃ veda || BrhUp_5,11.1 ||	paramam ha-eva lokam jayati yaH evam vedaH || BrhUp_5,11.1 ||
   annaṃ brahmety eka āhuḥ |	annam brahma-iti ekaH AhuH |
   tan na tathā |	tat na taTA |
   pūyati vā annam ṛte prāṇāt |	pUyati vE annam Rte prANAt |
   prāṇo brahmety eka āhuḥ |	prANaH brahma-iti ekaH AhuH |
   tan na tathā |	tat na taTA |
   śuṣyati vai praṇa ṛte 'nnāt |	Suzyati vE praNa Rte annAt |
   ete ha tv eva devate ekadhābhūyaṃ bhūtvā paramatāṃ gacchataḥ |	ete ha tu eva devate ekaDABUyam BUtvA parama-tAm gacCataH |
   tad dha smāha prātṛdaḥ pitaram |	tat Da sma-Aha prAtRdaH pitaram |
   kiṃ svid evaivaṃ viduṣe sādhu kuryāṃ kim evāsmā asādhu kuryām iti |	kim svid eva-evam viduze sADu kuryAm kim eva-asmE asADu kuryAm iti |
   sa ha smāha pāṇinā mā prātṛda |	sa ha sma-Aha pANinA mA prAtRda |
   kas tv enayor ekadhābhūyaṃ bhūtvā paramatāṃ gacchatīti |	kaH tu enayoH ekaDABUyam BUtvA parama-tAm gacCati-iti |
   tasmā u haitad uvāca vīti |	tasmE u ha-etat uvAca vi-iti |
   annaṃ vai vi |	annam vE vi |
   anne hīmāni sarvāṇi bhūtāni viṣṭāni |	anne hi-imAni sarvANi BUtAni vizwAni |
   ram iti |	ram iti |
   prāṇo vai ram |	prANaH vE ram |
   prāṇe hīmāni sarvāṇi bhūtāni ramante |	prANe hi-imAni sarvANi BUtAni ramante |
   sarvāṇi ha vā asmin bhūtāni viśanti |	sarvANi ha vE asmin BUtAni viSanti |
   sarvāṇi bhūtāni ramante ya evaṃ veda || BrhUp_5,12.1 ||	sarvANi BUtAni ramante yaH evam vedaH || BrhUp_5,12.1 ||
   uktham |	ukTam |
   prāṇo vā uktham |	prANaH vE ukTam |
   prāṇo hīdaṃ sarvam utthāpayati |	prANaH hi-idam sarvam utTApayati |
   ud dhasmād ukthavid vīras tiṣṭhati |	ud DasmAt ukTa-vid vIraH tizWati |
   ukthasya sāyujyaṃ salokatāṃ jayati ya evaṃ veda || BrhUp_5,13.1 ||	ukTasya sAyujyam salokatAm jayati yaH evam vedaH || BrhUp_5,13.1 ||
   yajuḥ |	yajuH |
   prāṇo vai yajuḥ |	prANaH vE yajuH |
   prāṇe hīmāni sarvāṇi bhūtāni yujyante |	prANe hi-imAni sarvANi BUtAni yujyante |
   yujyante hāsmai sarvāṇi bhūtāni śraiṣṭhyāya |	yujyante ha-asmE sarvANi BUtAni SrEzWyAya |
   yajuṣaḥ sāyujyaṃ salokatāṃ jayati ya evaṃ veda || BrhUp_5,13.2 ||	yajuzaH sAyujyam salokatAm jayati yaH evam vedaH || BrhUp_5,13.2 ||
   sāma |	sAma |
   prāṇo vai sāma |	prANaH vE sAma |
   prāṇe hīmāni sarvāṇi bhūtāni samyañci |	prANe hi-imAni sarvANi BUtAni samyaQci |
   samyañci hāsmai sarvāṇi bhūtāni śraiṣṭhyāya kalpante |	samyaQci ha-asmE sarvANi BUtAni SrEzWyAya kalpante |
   sāmnaḥ sāyujyaṃ salokatāṃ jayati ya evaṃ veda || BrhUp_5,13.3 ||	sAmnaH sAyujyam salokatAm jayati yaH evam vedaH || BrhUp_5,13.3 ||
   kṣatram |	kzatram |
   prāṇo vai kṣatram |	prANaH vE kzatram |
   prāṇo hi vai kṣatram |	prANaH hi vE kzatram |
   trāyate hainaṃ prāṇaḥ kṣaṇitoḥ |	trAyate ha-enam prANaH kzaNitoH |
   pra kṣatram atram āpnoti |	pra kzatram atram Apnoti |
   kṣatrasya sāyujyaṃ salokatāṃ jayati ya evaṃ veda || BrhUp_5,13.4 ||	kzatrasya sAyujyam salokatAm jayati yaH evam vedaH || BrhUp_5,13.4 ||
   bhūmir antarikṣaṃ dyaur ity aṣṭāv akṣarāṇi |	BUmiH antarikzam dyOH iti azwO akzarANi |
   aṣṭākṣaraṃ ha vā ekaṃ gāyatryai padam |	azwa-akzaram ha vE ekam gAyatryE padam |
   etad u haivāsyā etat |	etat u ha-eva-asyAH etat |
   sa yāvad eṣu triṣu lokeṣu tāvad dha jayati yo 'syā etad evaṃ padaṃ veda ||	sa yAvat ezu trizu lokezu tAvat Da jayati yaH asyAH etat evam padam veda ||
   BrhUp_5,14.1 ||	BrhUp_5,14.1 ||
   ṛco yajūṣi sāmānīty aṣṭāv akṣarāṇi |	RcaH yajUzi sAmAni-iti azwO akzarANi |
   aṣṭākṣaraṃ ha vā ekaṃ gāyatryai padam |	azwa-akzaram ha vE ekam gAyatryE padam |
   etad u haivāsyā etat |	etat u ha-eva-asyAH etat |
   sa yāvatīyaṃ trayī vidyā tāvad dha jayati yo 'syā etad evaṃ padaṃ veda ||	sa yAvatI-iyam trayI vidyA tAvat Da jayati yaH asyAH etat evam padam veda ||
   BrhUp_5,14.2 ||	BrhUp_5,14.2 ||
   prāṇo 'pāno vyāna ity aṣṭāv akṣarāṇi |	prANaH apAnaH vyAnaH iti azwO akzarANi |
   aṣṭākṣaraṃ ha vā ekaṃ gāyatryai padam |	azwa-akzaram ha vE ekam gAyatryE padam |
   etad u haivāsyā etat |	etat u ha-eva-asyAH etat |
   sa yāvad idaṃ prāṇi tāvad dha jayati yo 'syā etad evaṃ padaṃ veda |	sa yAvat idam prANi tAvat Da jayati yaH asyAH etat evam padam veda |
   athāsyā etad eva turīyaṃ darśataṃ padaṃ parorajā ya eṣa tapati |	aTa-asyAH etat eva turIyam darSatam padam parorajAH yaH eza tapati |
   yad vai caturthaṃ tat turīyam |	yat vE caturTam tat turIyam |
   darśataṃ padam iti dadṛśa iva hy eṣaḥ |	darSatam padam iti dadRSaH iva hi ezaH |
   parorajā iti sarvam u hy evaiṣa raja upary upari tapati |	parorajAH iti sarvam u hi eva-eza rajaH upari upari tapati |
   evaṃ haiva śriyā yaśasā tapati yo 'syā etad evaṃ padaṃ veda ||	evam ha-eva SriyA yaSasA tapati yaH asyAH etat evam padam veda ||
   BrhUp_5,14.3 ||	BrhUp_5,14.3 ||
   saiṣā gāyatry etasmiṃs turīye darśate pade parorajasi pratiṣṭhitā |	sA-ezA gAyatrI etasmin turIye darSate pade parorajasi pratizWitA |
   tad vai tat satye pratiṣṭhitam |	tat vE tat satye pratizWitam |
   cakṣur vai satyam |	cakzuH vE satyam |
   cakṣur hi vai satyam |	cakzuH hi vE satyam |
   tasmād yad idānīṃ dvau vivadamānāv eyātam aham adarśam aham aśrauṣam iti |	tasmAt yat idAnIm dvO vivadamAnO eyAtam aham adarSam aham aSrOzam iti |
   ya evaṃ brūyād aham adarśam iti |	yaH evam brUyAt aham adarSam iti |
   tasmā eva śraddadhyāma |	tasmE eva SraddaDyAma |
   tad vai tat satyaṃ bale pratiṣṭhitam |	tat vE tat satyam bale pratizWitam |
   prāṇo vai balam |	prANaH vE balam |
   tat prāṇe pratiṣṭhitam |	tat prANe pratizWitam |
   tasmād āhur balaṃ satyād ogīya iti |	tasmAt AhuH balam satyAt ogIyaH iti |
   evaṃ v eṣā gāyatry adhyātmaṃ pratiṣṭhitā |	evam v ezA gAyatrI aDyAtmam pratizWitA |
   sā haiṣā gayāṃs tatre |	sA ha-ezA gayAn tatre |
   prāṇā vai gayāḥ |	prANAH vE gayAH |
   tat prāṇās tatre |	tat prANAH tatre |
   tad yad gayāṃs tatre tasmād gāyatrī nāma |	tat yat gayAn tatre tasmAt gAyatrI nAma |
   sa yām evāmūṃ sāvitrīm anvāhaiṣaiva sā |	sa yAm eva-amUm sAvitrIm anvAha-ezA-eva sA |
   sa yasmā anvāha tasya prāṇāṃs trāyate || BrhUp_5,14.4 ||	sa yasmE anvAha tasya prANAn trAyate || BrhUp_5,14.4 ||
   tāṃ haitām eke sāvitrīm anuṣṭubham anvāhuḥ |	tAm ha-etAm eke sAvitrIm anuzwuBam anvAhuH |
   vāg anuṣṭup |	vAc anuzwuB |
   etad vācam anubrūma iti |	etat vAcam anubrUmaH iti |
   na tathā kuryāt |	na taTA kuryAt |
   gāyatrīm eva sāvitrīm ānubrūyāt |	gAyatrIm eva sAvitrIm AnubrUyAt |
   yadi ha vā apy evaṃvid bahv iva pratigṛhṇāti na haiva tad gāyatryā ekaṃ	yadi ha vE api evaMvid bahu iva pratigRhNAti na ha-eva tat gAyatryA ekam
   cana padaṃ prati || BrhUp_5,14.5 ||	cana padam prati || BrhUp_5,14.5 ||
   sa ya imāṃs trīṃl lokān pūrṇān pratigṛhṇīyāt so 'syā etat prathamaṃ padam	sa yaH imAn trIn lokAn pUrNAn pratigRhNIyAt saH asyAH etat praTamam padam
   āpnuyāt |	ApnuyAt |
   atha yāvatīyaṃ trayī vidyā yas tāvat pratigṛhṇīyāt so 'syā etad dvitīyaṃ	aTa yAvatI-iyam trayI vidyA yaH tAvat pratigRhNIyAt saH asyAH etat dvitIyam
   padam āpnuyāt |	padam ApnuyAt |
   atha yāvad idaṃ prāṇi yas tāvat pratigṛhṇīyāt so 'syā etat tṛtīyaṃ padam	aTa yAvat idam prANi yaH tAvat pratigRhNIyAt saH asyAH etat tRtIyam padam
   āpnuyāt |	ApnuyAt |
   athāsyā etad eva turīyaṃ darśataṃ padaṃ parorajā ya eṣa tapati |	aTa-asyAH etat eva turIyam darSatam padam parorajAH yaH eza tapati |
   naiva kena canāpyam |	na-eva kena canApyam |
   kuta u etāvat pratigṛhṇīyāt || BrhUp_5,14.6 ||	kutas u etAvat pratigRhNIyAt || BrhUp_5,14.6 ||
   tasyā upasthānam |	tasyAH upasTAnam |
   gāyatry asy ekapadī dvipadī tripadī catuṣpadi |	gAyatrI asi ekapadI dvipadI tripadI catuzpadi |
   apad asi |	apad asi |
   na hi padyase |	na hi padyase |
   namas te turīyāya darśatāya padāya parorajase |	namaH te turIyAya darSatAya padAya parorajase |
   asāv ado mā prāpad iti |	asO adaH mA prApat iti |
   yaṃ dviṣyād asāv asmai kāmo mā samardhīti vā |	yam dvizyAt asO asmE kAmaH mA samarDi-iti vA |
   na haivāsmai sa kāmaḥ samṛdhyate yasmā evam upatiṣṭhate |	na ha-eva-asmE sa kAmaH samRDyate yasmE evam upatizWate |
   aham adaḥ prāpam iti vā || BrhUp_5,14.7 ||	aham adaH prApam iti vA || BrhUp_5,14.7 ||
   etad dha vai taj janako vaideho buḍilam āśvatarāśvim uvāca -- yan nu ho	etat Da vE tat janakaH vEdehaH buxilam ASvatara-aSvim uvAca - yat nu ho
   tad gāyatrīvid abrūthāḥ |	tat gAyatrI-vid abrUTAH |
   atha kathaṃ hastībhūto vahasīti |	aTa kaTam hastIBUtaH vahasi-iti |
   mukhaṃ hy asyāḥ samrāṇ na vidāṃ cakareti hovāca |	muKam hi asyAH samrAj na vidAm cakara-iti ha-uvAca |
   tasyā agnir eva mukham |	tasyAH agniH eva muKam |
   yadi ha vā api bahv ivāgnāv abhyādadhati sarvam eva tat saṃdahati |	yadi ha vE api bahu iva-agnO aByAdaDati sarvam eva tat saMdahati |
   evaṃ haivaivaṃvid yady api bahv iva pāpaṃ kurute sarvam eva tat saṃpsāya	evam ha-eva-evaMvid yadi api bahu iva pApam kurute sarvam eva tat saMpsAya
   śuddhaḥ pūto 'jaro 'mṛtaḥ saṃbhavati || BrhUp_5,14.8 ||	SudDaH pUtaH ajaraH amRtaH saMBavati || BrhUp_5,14.8 ||
   hiraṇmayena pātreṇa satyasyāpihitaṃ mukham |	hiraNmayena pAtreNa satyasya-apihitam muKam |
   tat tvam pūṣann apāvṛṇu satyadharmāya dṛṣṭaye |	tat tvam pUzan apAvRNu satya-DarmAya dRzwaye |
   pūṣann ekarṣe yama sūrya prājāpatya vyūha raśmīn samūha tejaḥ |	pUzan eka-Rze yama sUrya prAjApatya vyUha raSmIn samUha tejaH |
   yat te rūpaṃ kalyāṇatamam tat te paśyāmi yo 'sāv asau puruṣaḥ so 'ham asmi	yat te rUpam kalyANatamam tat te paSyAmi yaH asO asO puruzaH saH aham asmi
   vāyur anilam amṛtam athedaṃ bhasmāntaṃ śarīram |	vAyuH anilam amRtam aTa-idam Basma-antam SarIram |
   oṃ krato smara kṛtaṃ smara krato smara kṛtaṃ smara |	om krato smara kRtam smara krato smara kRtam smara |
   agne naya supathā rāye 'smān viśvāni deva vayunāni vidvān |	agne naya su-paTAH rAye asmAn viSvAni deva vayunAni vidvAn |
   yuyodhy asmaj juhurāṇam eno bhūyiṣṭhāṃ te namauktiṃ vidhema ||	yuyoDi asmat juhurANam enaH BUyizWAm te na-mOktim viDema ||
   BrhUp_5,15.1 ||	BrhUp_5,15.1 ||
   yo ha vai jyeṣṭhaṃ ca śreṣṭhaṃ ca veda jyeṣṭhaś ca śreṣṭhaś ca svānāṃ	yaH ha vE jyezWam ca SrezWam ca veda jyezWaH ca SrezWaH ca svAnAm
   bhavati |	Bavati |
   prāṇo vai jyeṣṭhaś ca śreṣṭhaś ca |	prANaH vE jyezWaH ca SrezWaH ca |
   jyeṣṭhaś ca śreṣṭhaś ca svānāṃ bhavati |	jyezWaH ca SrezWaH ca svAnAm Bavati |
   api ca yeṣāṃ bubhūṣati |	api ca yezAm buBUzati |
   ya evaṃ veda || BrhUp_6,1.1 ||	yaH evam vedaH || BrhUp_6,1.1 ||
   yo ha vai vasiṣṭhāṃ veda vasiṣṭhaḥ svānāṃ bhavati |	yaH ha vE vasizWAm veda vasizWaH svAnAm Bavati |
   vāg vai vasiṣṭhā |	vAc vE vasizWAH |
   vasiṣṭhaḥ svānāṃ bhavati |	vasizWaH svAnAm Bavati |
   api ca yeṣāṃ bubhūṣati |	api ca yezAm buBUzati |
   ya evaṃ veda || BrhUp_6,1.2 ||	yaH evam vedaH || BrhUp_6,1.2 ||
   yo ha vai pratiṣṭhāṃ veda pratitiṣṭhati same |	yaH ha vE pratizWAm veda pratitizWati same |
   pratitiṣṭhati durge |	pratitizWati durge |
   cakṣur vai pratiṣṭhā |	cakzuH vE pratizWA |
   cakṣuṣā hi same ca durge ca pratitiṣṭhati |	cakzuzA hi same ca durge ca pratitizWati |
   pratitiṣṭhati same pratitiṣṭhati durge |	pratitizWati same pratitizWati durge |
   ya evaṃ veda || BrhUp_6,1.3 ||	yaH evam vedaH || BrhUp_6,1.3 ||
   yo ha vai saṃpadaṃ veda saṃ hāsmai padyate yaṃ kāmaṃ kāmayate |	yaH ha vE saMpadam veda sam ha-asmE padyate yam kAmam kAmayate |
   śrotraṃ vai saṃpat |	Srotram vE saMpad |
   śrotre hīme sarve vedā abhisaṃpannāḥ |	Srotre hi-ime sarve vedAH aBisaMpannAH |
   saṃ hāsmai padyate yaṃ kāmaṃ kāmayate |	sam ha-asmE padyate yam kAmam kAmayate |
   ya evaṃ veda || BrhUp_6,1.4 ||	yaH evam vedaH || BrhUp_6,1.4 ||
   yo ha vā āyatanaṃ vedāyatanaṃ svānāṃ bhavaty āyatanaṃ janānām |	yaH ha vA Ayatanam veda-Ayatanam svAnAm Bavati Ayatanam janAnAm |
   mano vā āyatanam |	manaH vA Ayatanam |
   āyatanaṃ svānāṃ bhavaty āyatanaṃ janānām |	Ayatanam svAnAm Bavati Ayatanam janAnAm |
   ya evaṃ veda || BrhUp_6,1.5 ||	yaH evam vedaH || BrhUp_6,1.5 ||
   yo ha vai prajātiṃ veda prajāyate ha prajayā paśubhiḥ |	yaH ha vE prajAtim veda prajAyate ha prajayA paSuBiH |
   reto vai prajātiḥ |	retaH vE prajAtiH |
   prajāyate ha prajayā paśubhiḥ |	prajAyate ha prajayA paSuBiH |
   ya evaṃ veda || BrhUp_6,1.6 ||	yaH evam vedaH || BrhUp_6,1.6 ||
   te heme prāṇā ahaṃśreyase vivadamānā brahma jagmuḥ |	te heme prANAH ahaMSreyase vivadamAnAH brahma jagmuH |
   tad dhocuḥ -- ko no vasiṣṭha iti |	tat DocuH - kaH naH vasizWaH iti |
   tad dhovāca -- yasmin va utkrānta idaṃ śarīraṃ pāpiyo manyate sa vo	tat DA-uvAca - yasmin vaH utkrAntaH idam SarIram pApiyaH manyate sa vaH-
   vasiṣṭha iti || BrhUp_6,1.7 ||	vasizWaH iti || BrhUp_6,1.7 ||
   vāg ghoccakrāma |	vAc Ga-uccakrAma |
   sā saṃvatsaraṃ proṣyāgatyovāca -- katham aśakata mad ṛte jīvitum iti |	sA saMvatsaram prozya-Agatya-uvAca - kaTam aSakata mat Rte jIvitum iti |
   te hocuḥ -- yathākalā avadanto vācā prāṇantaḥ prāṇena paśyantaś cakṣuṣā	te ha-UcuH - yaTA-kalAH avadantaH vAcA prANantaH prANena paSyantaH cakzuzA
   śṛṇvantaḥ śrotreṇa vidvāṃso manasā prajāyamānā retasaivam ajīviṣmeti |	SRNvantaH SrotreNa vidvAMsaH manasA prajAyamAnAH retasA-evam ajIvizma-iti |
   praviveśa ha vāk || BrhUp_6,1.8 ||	praviveSa ha vAc || BrhUp_6,1.8 ||
   cakṣur hoccakrāma |	cakzuH ha-uccakrAma |
   tat saṃvatsaraṃ proṣyāgatyovāca -- katham aśakata mad ṛte jīvitum iti |	tat saMvatsaram prozya-Agatya-uvAca - kaTam aSakata mat Rte jIvitum iti |
   te hocuḥ -- yathāndhā apaśyantaś cakṣuṣā prāṇantaḥ prāṇena vadanto vācā	te ha-UcuH - yaTA-anDAH apaSyantaH cakzuzA prANantaH prANena vadantaH vAcA
   śṛṇvantaḥ śrotreṇa vidvāṃso manasā prajāyamānā retasaivam ajīviṣmeti |	SRNvantaH SrotreNa vidvAMsaH manasA prajAyamAnAH retasA-evam ajIvizma-iti |
   praviveśa ha cakṣuḥ || BrhUp_6,1.9 ||	praviveSa ha cakzuH || BrhUp_6,1.9 ||
   śrotraṃ hoccakrāma |	Srotram ha-uccakrAma |
   tat saṃvatsaraṃ proṣyāgatyovāca -- katham aśakata mad ṛte jīvitum iti |	tat saMvatsaram prozya-Agatya-uvAca - kaTam aSakata mat Rte jIvitum iti |
   te hocuḥ -- yathā badhirā aśṛṇvantaḥ śrotreṇa prāṇantaḥ prāṇena vadanto	te ha-UcuH - yaTA baDirAH aSRNvantaH SrotreNa prANantaH prANena vadantaH-
   vācā paśyantaś cakṣuṣā vidvāṃso manasā prajāyamānā retasaivam ajīviṣmeti |	vAcA paSyantaH cakzuzA vidvAMsaH manasA prajAyamAnAH retasA-evam ajIvizma-iti |
   praviveśa ha śrotram || BrhUp_6,1.10 ||	praviveSa ha Srotram || BrhUp_6,1.10 ||
   mano hoccakrāma |	manaH ha-uccakrAma |
   tat saṃvatsaraṃ proṣyāgatyovāca -- katham aśakata mad ṛte jīvitum iti |	tat saMvatsaram prozya-Agatya-uvAca - kaTam aSakata mat Rte jIvitum iti |
   te hocuḥ -- yathā mugdhā avidvāṃso manasā prāṇantaḥ prāṇena vadanto vācā	te ha-UcuH - yaTA mugDAH avidvAMsaH manasA prANantaH prANena vadantaH vAcA
   paśyantaś cakṣuṣā śṛṇvantaḥ śrotreṇa prajāyamānā retasaivam ajīviṣmeti |	paSyantaH cakzuzA SRNvantaH SrotreNa prajAyamAnAH retasA-evam ajIvizma-iti |
   praviveśa ha manaḥ || BrhUp_6,1.11 ||	praviveSa ha manaH || BrhUp_6,1.11 ||
   reto hoccakrāma |	retaH ha-uccakrAma |
   tat saṃvatsaraṃ proṣyāgatyovāca -- katham aśakata mad ṛte jīvitum iti |	tat saMvatsaram prozya-Agatya-uvAca - kaTam aSakata mat Rte jIvitum iti |
   te hocuḥ -- yathā klībā aprajāyamānā retāsā prāṇantaḥ prāṇena vadanto vācā	te ha-UcuH - yaTA klIbAH aprajAyamAnAH retAsA prANantaH prANena vadantaH vAcA
   paśyantaś cakṣuṣā śṛṇvantaḥ śrotreṇa vidvāṃso manasaivam ajīviṣmeti |	paSyantaH cakzuzA SRNvantaH SrotreNa vidvAMsaH manasA-evam ajIvizma-iti |
   praviveśa ha retaḥ || BrhUp_6,1.12 ||	praviveSa ha retaH || BrhUp_6,1.12 ||
   atha ha prāṇa utkramiṣyan yathā mahāsuhayaḥ saindhavaḥ paḍvīśaśaṅkhūnt	aTa ha prANaH utkramizyan yaTA mahA-su-hayaH sEnDavaH paxvISa-SaFKUnt
   saṃvṛhed evaṃ haivemān prāṇānt saṃvavarha |	saMvRhet evam ha-eva-imAn prANAnt saMvavarha |
   te hocuḥ -- mā bhagava utkramīḥ |	te ha-UcuH - mA BagavaH utkramIH |
   na vai śakṣyāmas tvad ṛte jīvitum iti |	na vE SakzyAmaH tvat Rte jIvitum iti |
   tasyo me baliṃ kuruteti |	tasyaH me balim kuruta-iti |
   tatheti || BrhUp_6,1.13 ||	taTA-iti || BrhUp_6,1.13 ||
   sā ha vāg uvāca -- yad vā ahaṃ vasiṣṭhāsmi tvaṃ tad vasiṣṭho 'sīti |	sA ha vAc uvAca - yat vE aham vasizWA-asmi tvam tat vasizWaH asi-iti |
   yad vā ahaṃ pratiṣṭhāsmi tvaṃ tat pratiṣṭho 'sīti cakṣuḥ |	yat vE aham pratizWA-asmi tvam tat pratizWaH asi-iti cakzuH |
   yad vā ahaṃ saṃpad asmi tvaṃ tat saṃpad asīti śrotram |	yat vE aham saMpad asmi tvam tat saMpad asi-iti Srotram |
   yad vā aham āyatanam asmi tvaṃ tad āyatanam asīti manaḥ |	yat vE aham Ayatanam asmi tvam tat Ayatanam asi-iti manaH |
   yad vā ahaṃ prajātir asmi tvaṃ tat prajātir asīti retaḥ |	yat vE aham prajAtiH asmi tvam tat prajAtiH asi-iti retaH |
   tasyo me kim annaṃ kiṃ vāsa iti |	tasyaH me kim annam kim vAsaH iti |
   yad idaṃ kiñcā śvabhya ā kṛmibhya ā kīṭapataṅgebhyas tat te 'nnam |	yat idam kiQcA SvaByaH A kRmiByaH A kIwa-pataFgeByaH tat te annam |
   āpo vāsa iti |	ApaH vAsaH iti |
   na ha vā asyānannaṃ jagdhaṃ bhavati nānannaṃ pratigṛhītaṃ ya evam etad	na ha vE asya-anannam jagDam Bavati na-anannam pratigRhItam yaH evam etat-
   anasyānnaṃ veda |	anasya-annam veda |
   tad vidvāṃsaḥ śrotriyā aśiṣyanta ācāmanty aśitvācāmanti |	tat vidvAMsaH SrotriyAH aSizyante AcAmanti aSitvA-AcAmanti |
   etam eva tad annam anagnaṃ kurvanto manyante || BrhUp_6,1.14 ||	etam eva tat annam anagnam kurvantaH manyante || BrhUp_6,1.14 ||
   śvetaketur vā āruṇeyaḥ pancālānāṃ pariṣadam ājagāma |	SvetaketuH vA AruNeyaH pancAlAnAm parizadam AjagAma |
   sa ājagāma jaivaliṃ pravāhaṇaṃ paricārayamāṇam |	saH AjagAma jEvalim pravAhaNam paricArayamANam |
   tam udīkṣyābhyuvāda kumārā3 iti |	tam udIkzya-aByuvAda kumArA3 iti |
   sa bho3 iti pratiśuśrāva |	sa Bo3 iti pratiSuSrAva |
   anuśiṣṭo nv asi pitreti |	anuSizwaH nu asi pitrA-iti |
   om iti hovāca || BrhUp_6,2.1 ||	om iti ha-uvAca || BrhUp_6,2.1 ||
   vettha yathemāḥ prajāḥ prayatyo vipratipadyantā3 iti |	vetTa yaTA-imAH prajAH prayatyaH vipratipadyantA3 iti |
   neti hovāca |	na-iti ha-uvAca |
   vettho yathemaṃ lokaṃ punar āpadyantā3 iti |	vetTaH yaTA-imam lokam punar Apadi-antA3 iti |
   neti haivovāca |	na-iti ha-eva-uvAca |
   vettho yathāsau loka evaṃ bahubhiḥ punaḥ punaḥ prayadbhir na saṃpūryatā3	vetTaH yaTA-asO loke evam bahuBiH punar punar prayadBiH na saMpUryatA3
   iti |	iti |
   neti haivovāca |	na-iti ha-eva-uvAca |
   vettho yatithyām āhutyāṃ hutāyām āpaḥ puruṣavāco bhūtvā samutthāya	vetTaH yatiTyAm AhutyAm hutAyAm ApaH puruza-vAcaH BUtvA samutTAya
   vadantī3 iti |	vadantI3 iti |
   neti haivovāca |	na-iti ha-eva-uvAca |
   vettho devayānasya vā pathaḥ pratipadaṃ pitṛyāṇasya vā |	vetTaH deva-yAnasya vA paTaH pratipadam pitRyANasya vA |
   yat kṛtvā devayānaṃ vā panthānaṃ pratipadyante pitṛyāṇaṃ vā |	yat kRtvA deva-yAnam vA panTAnam pratipadyante pitRyANam vA |
   api hi na ṛṣer vacaḥ śrutaṃ --	api hi naH RzeH vacaH Srutam --
   dve sṛtī aśṛṇavaṃ pitṝṇām ahaṃ devānām uta martyānām |	dve sRtI aSRNavam pitLNAm aham devAnAm uta martyAnAm |
   tābhyām idaṃ viśvam ejat sameti yad antarā pitaraṃ mātaraṃ ceti |	tAByAm idam viSvam ejat sameti yat antarA pitaram mAtaram ca-iti |
   nāham ata ekaṃ cana vedeti hovāca || BrhUp_6,2.2 ||	na-aham atas ekam cana veda-iti ha-uvAca || BrhUp_6,2.2 ||
   athainaṃ vasatyopamantrayāṃ cakre |	aTa-enam vasatyA-upamantrayAm cakre |
   anādṛtya vasatiṃ kumāraḥ pradudrāva |	anAdRtya vasatim kumAraH pradudrAva |
   sa ājagāma pitaram |	saH AjagAma pitaram |
   taṃ hovāca -- iti vāva kila no bhavān purānuśiṣṭān avoca iti |	tam ha-uvAca - iti vAva kila naH BavAn purA-anuSizwAn avocaH iti |
   katham sumedha iti |	kaTam sumeDaH iti |
   pañca mā praśnān rājanyabandhur aprākṣīt |	paQca mA praSnAn rAjanya-banDuH aprAkzIt |
   tato naikaṃ cana vedeti |	tatas na-ekam cana veda-iti |
   katame ta iti |	katame te iti |
   ima iti ha pratīkāny udājahāra || BrhUp_6,2.3 ||	ime iti ha pratIkAni udAjahAraH || BrhUp_6,2.3 ||
   sa hovāca -- tathā nas tvaṃ tata jānīthā yathā yad ahaṃ kiṃca veda sarvam	sa ha-uvAca - taTA naH tvam tata jAnITAH yaTA yat aham kiMca veda sarvam
   ahaṃ tat tubham avocam |	aham tat tuBam avocam |
   prehi tu tatra |	prehi tu tatra |
   pratītya brahmacaryaṃ vatsyāva iti |	pratItya brahmacaryam vatsyAvaH iti |
   bhavān eva gacchatv iti |	BavAn eva gacCatu iti |
   sa ājagāma gautamo yatra pravāhaṇasya jaivaler āsa |	saH AjagAma gOtamaH yatra pravAhaNasya jEvaleH Asa |
   tasmā āsanam āhṛtyodakam āhārayāṃ cakāra |	tasmE Asanam AhRtya-udakam AhArayAm cakAra |
   atha hāsmā arghyaṃ cakāra |	aTa ha-asmE arGyam cakAra |
   taṃ hovāca -- varaṃ bhagavate gautamāya dadma iti || BrhUp_6,2.4 ||	tam ha-uvAca - varam Bagavate gOtamAya dadmaH iti || BrhUp_6,2.4 ||
   sa hovāca -- pratijñato ma eṣa varaḥ |	sa ha-uvAca - pratijQataH me eza varaH |
   yāṃ tu kumārasyānte vācam abhāṣathās tāṃ me brūhīti || BrhUp_6,2.5 ||	yAm tu kumArasya-ante vAcam aBAzaTAH tAm me brUhi-iti || BrhUp_6,2.5 ||
   sa hovāca -- daiveṣu vai gautama tad vareṣu |	sa ha-uvAca - dEvezu vE gOtama tat varezu |
   mānuṣāṇāṃ brūhīti || BrhUp_6,2.6 ||	mAnuzANAm brUhi-iti || BrhUp_6,2.6 ||
   sa hovāca -- vijñāyate hāstihiraṇyasyāpāttaṃ goaśvānāṃ dāsīnāṃ pravārāṇāṃ	sa ha-uvAca - vijQAyate hAsti-hiraNyasya-apAttam go-aSvAnAm dAsInAm pravArANAm
   paridhānasya |	pariDAnasya |
   mā no bhavān bahor anantasyāparyantasyābhyavadānyo bhūd iti |	mA naH BavAn bahoH anantasya-aparyantasya-aByavadAnyaH BUt iti |
   sa vai gautama tīrthenecchasā iti |	sa vE gOtama tIrTena-icCasA iti |
   upaimy ahaṃ bhavantam iti |	upEmi aham Bavantam iti |
   vācā ha smaiva pūrva upayanti |	vAcA ha sma-eva pUrvaH upayanti |
   sa hopāyanakīrtyovāsa || BrhUp_6,2.7 ||	sa ha-upAyana-kIrtyA-uvAsa || BrhUp_6,2.7 ||
   sa hovāca -- tathā nas tvam gautama māparādhās tava ca pitāmahāḥ |	sa ha-uvAca - taTA naH tvam gOtama mA-aparADAH tava ca pitAmahAH |
   yatheyaṃ vidyetaḥ pūrvaṃ na kasmiṃś cana brāhmana uvāsa |	yaTA-iyam vidyetas pUrvam na kasmin cana brAhmanaH uvAsa |
   tāṃ tv ahaṃ tubhyaṃ vakṣyāmi |	tAm tu aham tuByam vakzyAmi |
   ko hi tvaivaṃ bruvantam arhati pratyākhyātum iti || BrhUp_6,2.8 ||	kaH hi tvA-evam bruvantam arhati pratyAKyAtum iti || BrhUp_6,2.8 ||
   asau vai loko 'gnir gautama |	asO vE lokaH agniH gOtamaH |
   tasyāditya eva samit |	tasya-AdityaH eva samiD |
   raśmayo dhūmaḥ |	raSmayaH DUmaH |
   ahar arciḥ |	ahar arciH |
   diśo 'ṅgārāḥ |	diSaH aFgArAH |
   avāntaradiśo viṣphuliṅgāḥ |	avAntara-diSaH vizPuliFgAH |
   tasminn etasminn agnau devāḥ śraddhāṃ juhvati |	tasmin etasmin agnO devAH SradDAm juhvati |
   tasyā āhutyai somo rājā saṃbhavati || BrhUp_6,2.9 ||	tasyE AhutyE somaH rAjA saMBavati || BrhUp_6,2.9 ||
   parjanyo vā agnir gautama |	parjanyaH vE agniH gOtamaH |
   tasya saṃvatsara eva samit |	tasya saMvatsaraH eva samiD |
   abhrāṇi dhūmaḥ |	aBrANi DUmaH |
   vidyud arciḥ |	vidyut arciH |
   aśanir aṅgārāḥ |	aSaniH aFgArAH |
   hrādunayo viṣphuliṅgāḥ |	hrAdunayaH vizPuliFgAH |
   tasminn etasminn agnau devāḥ somaṃ rājānaṃ juhvati |	tasmin etasmin agnO devAH somam rAjAnam juhvati |
   tasyā āhutyai vṛṣṭiḥ saṃbhavati || BrhUp_6,2.10 ||	tasyE AhutyE vRzwiH saMBavati || BrhUp_6,2.10 ||
   ayaṃ vai loko 'gnir gautama |	ayam vE lokaH agniH gOtamaH |
   tasya pṛthivy eva samit |	tasya pRTivI eva samiD |
   agnir dhūmaḥ |	agniH DUmaH |
   rātrir arciḥ |	rAtriH arciH |
   candramā aṅgārāḥ |	candramAH aFgArAH |
   nakṣatrāṇi viṣphuliṅgāḥ |	nakzatrANi vizPuliFgAH |
   tasminn etasminn agnau devā vṛṣṭiṃ juhvati |	tasmin etasmin agnO devAH vRzwim juhvati |
   tasyā āhutyā annaṃ saṃbhavati || BrhUp_6,2.11 ||	tasyE AhutyE annam saMBavati || BrhUp_6,2.11 ||
   puruṣo vā agnir gautama |	puruzaH vE agniH gOtamaH |
   tasya vyāttam eva samit |	tasya vyAttam eva samiD |
   prāṇo dhūmaḥ |	prANaH DUmaH |
   vāg arciḥ |	vAc arciH |
   cakṣur aṅgārāḥ |	cakzuH aFgArAH |
   śrotraṃ viṣphuliṅgāḥ |	Srotram vizPuliFgAH |
   tasminn etasminn agnau devā annaṃ juhvati |	tasmin etasmin agnO devAH annam juhvati |
   tasyā āhutyai retaḥ saṃbhavati || BrhUp_6,2.12 ||	tasyE AhutyE retaH saMBavati || BrhUp_6,2.12 ||
   yoṣā vā agnir gautama |	yozA vE agniH gOtamaH |
   tasyā upastha eva samit |	tasyAH upasTaH eva samiD |
   lomāni dhūmaḥ |	lomAni DUmaH |
   yonir arciḥ |	yoniH arciH |
   yad antaḥ karoti te 'ṅgārāḥ |	yat antar karoti te aFgArAH |
   abhinandā viṣphuliṅgāḥ |	aBinandAH vizPuliFgAH |
   tasminn etasminn agnau devā reto juhvati |	tasmin etasmin agnO devAH retaH juhvati |
   tasyā āhutyai puruṣaḥ saṃbhavati |	tasyE AhutyE puruzaH saMBavati |
   sa jīvati yāvaj jīvati |	sa jIvati yAvat jIvati |
   atha yadā mriyate || BrhUp_6,2.13 ||	aTa yadA mriyate || BrhUp_6,2.13 ||
   athainam agnaye haranti |	aTa-enam agnaye haranti |
   tasyāgnir evāgnir bhavati |	tasya-agniH eva-agniH Bavati |
   samit samit |	samiD samiD |
   dhūmo dhūmaḥ |	DUmaH DUmaH |
   arcir arciḥ |	arciH arciH |
   aṅgārā aṅgārāḥ |	aFgArAH aFgArAH |
   viṣphuliṅgā viṣphuliṅgāḥ |	vizPuliFgAH vizPuliFgAH |
   tasminn etasminn agnau devāḥ puruṣaṃ juhvati |	tasmin etasmin agnO devAH puruzam juhvati |
   tasyā āhutyai puruṣo bhāsvaravarṇaḥ saṃbhavati || BrhUp_6,2.14 ||	tasyE AhutyE puruzaH BAsvara-varNaH saMBavati || BrhUp_6,2.14 ||
   te ya evam etad vidur ye cāmī araṇye śraddhāṃ satyam upāsate te 'rcir	te yaH evam etat viduH ye ca-amI araNye SradDAm satyam upAsate te arciH-
   abhisaṃbhavanti |	aBisaMBavanti |
   arciṣo 'haḥ |	arcizaH ahar |
   ahna āpūryamāṇapakṣam |	ahnaH ApUryamANa-pakzam |
   āpūryamāṇapakṣād yān ṣaṇ māsān udaṅṅ āditya eti |	ApUryamANa-pakzAt yAn zaw mAsAn udaF AdityaH eti |
   māsebhyo devalokam |	mAseByaH deva-lokam |
   devalokād ādityam |	deva-lokAt Adityam |
   ādityād vaidyutam |	AdityAt vEdyutam |
   tān vaidyutān puruṣo mānasa etya brahmalokān gamayati |	tAn vEdyutAn puruzaH mAnasaH etya brahma-lokAn gamayati |
   te teṣu brahmalokeṣu parāḥ parāvato vasanti |	te tezu brahma-lokezu parAH parAvataH vasanti |
   teṣāṃ na punar āvṛttiḥ || BrhUp_6,2.15 ||	tezAm na punar AvRttiH || BrhUp_6,2.15 ||
   atha ye yajñena dānena tapasā lokāñ jayanti te dhūmam abhisaṃbhavanti |	aTa ye yajQena dAnena tapasA lokAn jayanti te DUmam aBisaMBavanti |
   dhūmād rātrim |	DUmAt rAtrim |
   rātrer apakṣīyamāṇapakṣam |	rAtreH apakzIyamANa-pakzam |
   apakṣīyamāṇapakṣād yān ṣaṇ māsān dakṣiṇāditya eti |	apakzIyamANa-pakzAt yAn zaw mAsAn dakziNa-AdityaH eti |
   māsebhyaḥ pitṛlokam |	mAseByaH pitR-lokam |
   pitṛlokāc candram |	pitR-lokAt candram |
   te candraṃ prāpyānnaṃ bhavanti |	te candram prApya-annam Bavanti |
   tāṃs tatra devā yathā somaṃ rājānam āpyāyasvāpakṣīyasvety evam enāṃs tatra	tAn tatra devAH yaTA somam rAjAnam ApyAyasva-apakzIyasva-iti evam enAn tatra
   bhakṣayanti |	Bakzayanti |
   teṣāṃ yadā tat paryavaity athemam evākāśam abhiniṣpadyante |	tezAm yadA tat paryavEti aTa-imam eva-AkASam aBinizpadyante |
   ākāśād vāyum |	AkASAt vAyum |
   vāyor vṛṣṭim |	vAyoH vRzwim |
   vṛṣṭeḥ pṛthivīm |	vRzweH pRTivIm |
   te pṛthivīṃ prāpyānnaṃ bhavanti |	te pRTivIm prApya-annam Bavanti |
   te punaḥ puruṣāgnau hūyante tato yoṣāgnau jāyante |	te punar puruza-agnO hUyante tatas yoza-agnO jAyante |
   lokān pratyuthāyinas ta evam evānuparivartante |	lokAn pratyuTAyinaH te evam eva-anuparivartante |
   atha ya etau panthānau na vidus te kīṭāḥ pataṅgā yad idaṃ dandaśūkam ||	aTa yaH etO panTAnO na viduH te kIwAH pataFgAH yat idam dandaSUkam ||
   BrhUp_6,2.16 ||	BrhUp_6,2.16 ||
   sa yaḥ kāmayeta -- mahat prāpnuyām ity udagayana āpūryamāṇapakṣasya	sa yaH kAmayeta - mahat prApnuyAm iti udagayane ApUryamANa-pakzasya
   puṇyāhe dvādaśāham upasadvratī bhūtvaudumbare kaṃse camase vā sarvauṣadhaṃ	puNya-ahe dvAdaSa-aham upasadvratI BUtvA-Odumbare kaMse camase vA sarva-OzaDam
   phalānīti saṃbhṛtya parisamuhya parilipyāgnim upasamādhāya	PalAni-iti saMBRtya parisamuhya parilipya-agnim upasamADAya
   paristīryāvṛtājyaṃ saṃskṛtya puṃsā nakṣatreṇa manthaṃ saṃnīya juhoti --	paristIrya-AvRta-Ajyam saMskRtya puMsA nakzatreNa manTam saMnIya juhoti --
   yāvanto devās tvayi jātavedas tiryañco ghnanti puruṣasya kāmān |	yAvantaH devAH tvayi jAtavedaH tiryaQcaH Gnanti puruzasya kAmAn |
   tebhyo 'haṃ bhāgadheyaṃ juhomi te mā tṛptāḥ sarvaiḥ kāmais tarpayantu	teByaH aham BAgaDeyam juhomi te mA tRptAH sarvEH kAmEH tarpayantu
   svāhā |	svAhA |
   yā tiraścī nipadyase 'haṃ vidharaṇī iti |	yA tiraScI nipadyase aham viDaraNI iti |
   tāṃ tvā ghṛtasya dhārayā yaje saṃrādhanīm ahaṃ svāhā || BrhUp_6,3.1 ||	tAm tvA GRtasya DArayA yaje saMrADanIm aham svAhA || BrhUp_6,3.1 ||
   jyeṣṭhāya svāhā śreṣṭhāya svāhety agnau hutvā manthe saṃsravam avanayati |	jyezWAya svAhA SrezWAya svAhA-iti agnO hutvA manTe saMsravam avanayati |
   prāṇāya svāhā vasiṣṭhāyai svāhety agnau hutvā manthe saṃsravam avanayati |	prANAya svAhA vasizWAyE svAhA-iti agnO hutvA manTe saMsravam avanayati |
   vāce svāhā pratiṣṭhāyai svāhety agnau hutvā manthe saṃsravam avanayati |	vAce svAhA pratizWAyE svAhA-iti agnO hutvA manTe saMsravam avanayati |
   cakṣuṣe svāhā saṃpade svāhety agnau hutvā manthe saṃsravam avanayati |	cakzuze svAhA saMpade svAhA-iti agnO hutvA manTe saMsravam avanayati |
   śrotrāya svāhāyatanāya svāhety agnau hutvā manthe saṃsravam avanayati |	SrotrAya svAhA-AyatanAya svAhA-iti agnO hutvA manTe saMsravam avanayati |
   manase svāhā prajātyai svāhety agnau hutvā manthe saṃsravam avanayati |	manase svAhA prajAtyE svAhA-iti agnO hutvA manTe saMsravam avanayati |
   retase svāhety agnau hutvā manthe saṃsravam avanayati || BrhUp_6,3.2 ||	retase svAhA-iti agnO hutvA manTe saMsravam avanayati || BrhUp_6,3.2 ||
   agnaye svāhety agnau hutvā manthe saṃsravam avanayati |	agnaye svAhA-iti agnO hutvA manTe saMsravam avanayati |
   somāya svāhety agnau hutvā manthe saṃsravam avanayati |	somAya svAhA-iti agnO hutvA manTe saMsravam avanayati |
   bhūḥ svāhety agnau hutvā manthe saṃsravam avanayati |	BUH svAhA-iti agnO hutvA manTe saMsravam avanayati |
   bhuvaḥ svāhety agnau hutvā manthe saṃsravam avanayati |	BuvaH svAhA-iti agnO hutvA manTe saMsravam avanayati |
   svaḥ svāhety agnau hutvā manthe saṃsravam avanayati |	svar svAhA-iti agnO hutvA manTe saMsravam avanayati |
   bhūr bhuvaḥ svaḥ svāhety agnau hutvā manthe saṃsravam avanayati |	BUH BuvaH svar svAhA-iti agnO hutvA manTe saMsravam avanayati |
   brahmaṇe svāhety agnau hutvā manthe saṃsravam avanayati |	brahmaNe svAhA-iti agnO hutvA manTe saMsravam avanayati |
   kṣatrāya svāhety agnau hutvā manthe saṃsravam avanayati |	kzatrAya svAhA-iti agnO hutvA manTe saMsravam avanayati |
   bhūtāya svāhety agnau hutvā manthe saṃsravam avanayati |	BUtAya svAhA-iti agnO hutvA manTe saMsravam avanayati |
   bhaviṣyate svāhety agnau hutvā manthe saṃsravam avanayati |	Bavizyate svAhA-iti agnO hutvA manTe saMsravam avanayati |
   viśvāya svāhety agnau hutvā manthe saṃsravam avanayati |	viSvAya svAhA-iti agnO hutvA manTe saMsravam avanayati |
   sarvāya svāhety agnau hutvā manthe saṃsravam avanayati |	sarvAya svAhA-iti agnO hutvA manTe saMsravam avanayati |
   prajāpataye svāhety agnau hutvā manthe saṃsravam avanayati || BrhUp_6,3.3	prajApataye svAhA-iti agnO hutvA manTe saMsravam avanayati || BrhUp_6,3.3
   athainam abhimṛśati -- bhramad asi |	aTa-enam aBimRSati - Bramat asi |
   jvalad asi |	jvalat asi |
   pūrṇam asi |	pUrNam asi |
   prastabdham asi |	prastabDam asi |
   ekasabham asi |	eka-saBam asi |
   hiṅkṛtam asi |	hiFkRtam asi |
   hiṅkriyamānam asi |	hiFkriyamAnam asi |
   udgītham asi |	udgITam asi |
   udgīyamānam asi |	udgIyamAnam asi |
   śrāvitam asi |	SrAvitam asi |
   pratyāśrāvitam asi |	pratyASrAvitam asi |
   ārdre saṃdīptam asi |	Ardre saMdIptam asi |
   vibhūr asi |	viBUH asi |
   prabhūr asi |	praBUH asi |
   annam asi |	annam asi |
   jyotir asi |	jyotiH asi |
   nidhanam asi |	niDanam asi |
   saṃvargo 'sīti || BrhUp_6,3.4 ||	saMvargaH asi-iti || BrhUp_6,3.4 ||
   athainam udyacchaty āmaṃsy āmaṃ hi te mahi |	aTa-enam udyacCati AmaMsi Amam hi te mahi |
   sa hi rājeśāno 'dhipatiḥ |	sa hi rAjA-ISAnaH aDipatiH |
   sa māṃ rājeśano 'dhipatiṃ karotv iti || BrhUp_6,3.5 ||	sa mAm rAjeSanaH aDipatim karotu iti || BrhUp_6,3.5 ||
   athainam ācāmati --	aTa-enam AcAmati --
   tat savitur vareṇyam |	tat savituH vareNyam |
   madhu vātā ṛtāyate madhu kṣaranti sindhavaḥ |	maDu vAtAH RtAyate maDu kzaranti sinDavaH |
   mādhvīr naḥ santv oṣadhīḥ |	mADvIH naH santu ozaDIH |
   bhūḥ svāhā |	BUH svAhA |
   bhargo devasya dhīmahi	BargaH devasya DImahi
   madhu naktam utoṣaso madhumat pārthivaṃ rajaḥ |	maDu naktam uta-uzasaH maDumat pArTivam rajaH |
   madhu dyaur astu naḥ pitā |	maDu dyOH astu naH pitA |
   bhuvaḥ svāhā |	BuvaH svAhA |
   dhiyo yo naḥ pracodayāt |	DiyaH yaH naH pracodayAt |
   madhumān no vanaspatir madhumāṃ astu sūryaḥ |	maDumAn naH vanaspatiH maDumAm astu sUryaH |
   mādhvīr gavo bhavantu naḥ |	mADvIH gavaH Bavantu naH |
   svaḥ svāhā |	svar svAhA |
   sarvāṃ ca sāvitrīm anvāha |	sarvAm ca sAvitrIm anvAha |
   sarvāś ca madhumatīr aham evedaṃ sarvaṃ bhūyāsaṃ bhūr bhuvaḥ svaḥ svāheti	sarvAH ca maDumatIH aham eva-idam sarvam BUyAsam BUH BuvaH svar svAhA-iti
   antata ācamya pāṇī prakṣālya jaghanenāgniṃ prākśirāḥ saṃviśati |	antatas Acamya pANI prakzAlya jaGanena-agnim prAc-SirAH saMviSati |
   prātar ādityam upatiṣṭhate |	prAtar Adityam upatizWate |
   diśām ekapuṇḍarīkam asi |	diSAm eka-puNxarIkam asi |
   ahaṃ manuṣyāṇām ekapuṇḍarīkaṃ bhūyāsam iti |	aham manuzyANAm eka-puNxarIkam BUyAsam iti |
   yathetam etya jaghanenāgnim āsīno vaṃśaṃ japati || BrhUp_6,3.6 ||	yaTetam etya jaGanena-agnim AsInaH vaMSam japati || BrhUp_6,3.6 ||
   taṃ haitam uddālaka āruṇir vājasaneyāya yājñavalkyāyāntevāsina uktvovāca	tam ha-etam uddAlakaH AruNiH vAjasaneyAya yAjQavalkyAya-antevAsinaH uktvA-uvAca
   -- api ya enaṃ śuṣke sthāṇau niṣiñcej jāyerañ chākhāḥ praroheyuḥ	- api yaH enam Suzke sTANO niziQcet jAyeran CAKAH praroheyuH
   palāśānīti || BrhUp_6,3.7 ||	palASAni-iti || BrhUp_6,3.7 ||
   etam u haiva vājasaneyo yājnavalkyo madhukāya paiṅgyāyāntevāsina uktvovāca	etam u ha-eva vAjasaneyaH yAjnavalkyaH maDukAya pEFgyAya-antevAsinaH uktvA-uvAca
   -- api ya enaṃ śuṣke sthāṇau niṣiñcej jāyerañ chākhāḥ praroheyuḥ	- api yaH enam Suzke sTANO niziQcet jAyeran CAKAH praroheyuH
   palāśānīti || BrhUp_6,3.8 ||	palASAni-iti || BrhUp_6,3.8 ||
   etam u haiva madhukaḥ paiṅgyaś cūlāya bhāgavittaye 'ntevāsina uktvovāca --	etam u ha-eva maDukaH pEFgyaH cUlAya BAga-vittaye antevAsinaH uktvA-uvAca --
   api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti	api yaH enam Suzke sTANO niziQcet jAyeran CAKAH praroheyuH palASAni-iti
   || BrhUp_6,3.9 ||	|| BrhUp_6,3.9 ||
   etam u haiva cūlo bhāgavittir jānakaya āyaḥsthūṇāyāntevāsina uktvovāca --	etam u ha-eva cUlaH BAga-vittiH jAnakaye AyaH-sTUNAya-antevAsinaH uktvA-uvAca --
   api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti	api yaH enam Suzke sTANO niziQcet jAyeran CAKAH praroheyuH palASAni-iti
   || BrhUp_6,3.10 ||	|| BrhUp_6,3.10 ||
   etam u haiva jānakir āyasthūṇaḥ satyakāmāya jābālāyāntevāsina uktvovāca --	etam u ha-eva jAnakiH AyasTUNaH satyakAmAya jAbAlAya-antevAsinaH uktvA-uvAca --
   api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti	api yaH enam Suzke sTANO niziQcet jAyeran CAKAH praroheyuH palASAni-iti
   || BrhUp_6,3.11 ||	|| BrhUp_6,3.11 ||
   etam u haiva satyakāmo jābālo 'ntevāsibhya uktvova -- acāpi ya enaṃ śuṣke	etam u ha-eva satyakAmaH jAbAlaH antevAsiByaH uktvA-uvaH - aca-api yaH enam Suzke
   sthāṇau niṣiñcej jāyerañ chākhāḥ praroheyuḥ palāśānīti |	sTANO niziQcet jAyeran CAKAH praroheyuH palASAni-iti |
   tam etaṃ nāputrāya vānantevāsine vā brūyāt || BrhUp_6,3.12 ||	tam etam na-aputrAya vA-anantevAsine vA brUyAt || BrhUp_6,3.12 ||
   caturaudumbaro bhavati |	catur-OdumbaraH Bavati |
   audumbaraḥ sruva audumbaraś camasa audumbara idhma audumbaryā	OdumbaraH sruva OdumbaraH camasaH OdumbaraH iDmaH OdumbaryA
   upamanthanyau |	upamanTanyO |
   daśa grāmyāṇi dhānyāni bhavanti |	daSa grAmyANi DAnyAni Bavanti |
   vrīhiyavās tilamāṣā aṇupriyaṃgavo godhūmāś ca masūrāś ca khalvāś ca	vrIhi-yavAH tila-mAzAH aNu-priyaMgavaH goDUmAH ca masUrAH ca KalvAH ca
   khalakulāś ca |	Kala-kulAH ca |
   tān piṣṭān dadhani madhuni ghṛta upasiñcati |	tAn pizwAn daDani maDuni GRtaH upasiQcati |
   ājyasya juhoti || BrhUp_6,3.13 ||	Ajyasya juhoti || BrhUp_6,3.13 ||
   eṣāṃ vai bhūtānāṃ pṛthivī rasaḥ |	ezAm vE BUtAnAm pRTivI rasaH |
   pṛthivyā āpaḥ |	pRTivyAH ApaH |
   apām oṣadhayaḥ |	apAm ozaDayaH |
   oṣadhīnāṃ puṣpāṇi |	ozaDInAm puzpANi |
   puṣpāṇāṃ phalāni |	puzpANAm PalAni |
   phalānāṃ puruṣaḥ |	PalAnAm puruzaH |
   puruṣasya retaḥ || BrhUp_6,4.1 ||	puruzasya retaH || BrhUp_6,4.1 ||
   sa ha prajāpatir īkṣāṃ cakre -- hantāsmai pratiṣṭhāṃ kalpayānīti sa	sa ha prajApatiH IkzAm cakre - hanta-asmE pratizWAm kalpayAni-iti sa
   striyaṃ sasṛje |	striyam sasRje |
   tāṃ sṛṣṭvādha upāsta |	tAm sRzwvA-aDas upAste |
   tasmāt striyam adha upāsīta |	tasmAt striyam aDas upAsIta |
   sa etaṃ prāñcaṃ grāvāṇam ātmana eva samudapārayat |	saH etam prAQcam grAvANam AtmanaH eva samudapArayat |
   tenainām abhyasṛjata || BrhUp_6,4.2 ||	tena-enAm aByasRjata || BrhUp_6,4.2 ||
   tasyā vedir upasthaḥ |	tasyAH vediH upasTaH |
   lomāni barhiś |	lomAni barhiH |
   carmādhiṣavaṇe |	carma-aDizavaNe |
   samiddho madhyatas tau muṣkau |	samidDaH maDyatas tO muzkO |
   sa yāvān ha vai vājapeyena yajamanasya loko bhavati tāvān asya loko	sa yAvAn ha vE vAjapeyena yajamanasya lokaH Bavati tAvAn asya lokaH-
   bhavati |	Bavati |
   ya evaṃ vidvān adhopahāsaṃ caraty āsāṃ strīṇāṃ sukṛtaṃ vṛṅkte |	yaH evam vidvAn aDopahAsam carati AsAm strINAm sukRtam vRFkte |
   atha ya idam avidvān adhopahāsaṃ caraty āsya striyaḥ sukṛtaṃ vṛñjate ||	aTa yaH idam avidvAn aDopahAsam carati Asya striyaH sukRtam vRQjate ||
   BrhUp_6,4.3 ||	BrhUp_6,4.3 ||
   etad dha sma vai tad vidvān uddālaka ārunir āha |	etat Da sma vE tat vidvAn uddAlakaH AruniH Aha |
   etad dha sma vai tad vidvān nāko maudgalya āha |	etat Da sma vE tat vidvAn nAkaH mOdgalyaH Aha |
   etad dha sma vai tad vidvān kumārahārita āha -- bahavo maryā brāhmanāyanā	etat Da sma vE tat vidvAn kumArahAritaH Aha - bahavaH maryA brAhmanAyanA
   nirindriyā visukṛto 'smāl lokāt prayanti ya idam avidvāṃso 'dhopahāsaṃ	nirindriyAH visukRtaH asmAt lokAt prayanti yaH idam avidvAMsaH aDopahAsam
   carantīti |	caranti-iti |
   bahu vā idaṃ suptasya vā jāgrato vā retaḥ skandati || BrhUp_6,4.4 ||	bahu vE idam suptasya vA jAgrataH vA retaH skandati || BrhUp_6,4.4 ||
   tad abhimṛśed anu vā mantrayeta -- yan me 'dya retaḥ pṛthivīm askāntsīd	tat aBimRSet anu vA mantrayeta - yat me adya retaH pRTivIm askAntsId
   yad oṣadhīr apy asarad yad apaḥ |	yat ozaDIH api asarat yat apaH |
   idam ahaṃ tad reta ādade |	idam aham tat retaH Adade |
   punar mām aitu indriyaṃ punas tejaḥ punar bhagaḥ |	punar mAm Etu indriyam punar tejaH punar BagaH |
   punar agnir dhiṣṇyā yathāsthānaṃ kalpantām |	punar agniH DizNyAH yaTAsTAnam kalpantAm |
   ity anāmikāṅguṣṭhābhyām ādāyāntareṇa stanau vā bhruvau vā nimṛjyāt ||	iti anAmikA-aFguzWAByAm AdAya-antareNa stanO vA BruvO vA nimRjyAt ||
   BrhUp_6,4.5 ||	BrhUp_6,4.5 ||
   atha yady udaka ātmānaṃ paśyet tad abhimantrayeta -- mayi teja indriyaṃ	aTa yadi udakaH AtmAnam paSyet tat aBimantrayeta - mayi tejaH indriyam
   yaśo draviṇaṃ sukṛtam iti |	yaSaH draviNam sukRtam iti |
   śrīr ha vā eṣā strīṇāṃ yan malodvāsāḥ |	SrIH ha vE ezA strINAm yat mala-udvAsAH |
   tasmān malodvāsasaṃ yaśasvinīm abhikramyopamantrayeta || BrhUp_6,4.6 ||	tasmAt mala-udvAsasam yaSasvinIm aBikramya-upamantrayeta || BrhUp_6,4.6 ||
   sā ced asmai na dadyāt kāmam enām avakriṇīyāt |	sA ced asmE na dadyAt kAmam enAm avakriNIyAt |
   sā ced asmai naiva dadyāt kāmam enāṃ yaṣṭyā vā pāṇinā vopahatyātikrāmet |	sA ced asmE na-eva dadyAt kAmam enAm yazwyA vA pANinA vA-upahatyA-atikrAmet |
   indriyena te yaśasā yaśa ādada iti |	indriyena te yaSasA yaSaH AdadaH iti |
   ayaśā eva bhavati || BrhUp_6,4.7 ||	ayaSAH eva Bavati || BrhUp_6,4.7 ||
   sā ced asmai dadyād indriyeṇa te yaśasā yaśa ādadhāmīti |	sA ced asmE dadyAt indriyeNa te yaSasA yaSaH AdaDAmi-iti |
   yaśasvināv eva bhavataḥ || BrhUp_6,4.8 ||	yaSasvinO eva BavataH || BrhUp_6,4.8 ||
   sa yām icchet -- kāmayeta meti tasyām arthaṃ niṣṭhāya mukhena mukhaṃ	sa yAm icCet - kAmayeta mA-iti tasyAm arTam nizWAya muKena muKam
   saṃdhāyopastham asyā abhimṛśya japet --	saMDAya-upasTam asyAH aBimRSya japet --
   aṅgād aṅgāt saṃbhavasi hṛdayād adhijāyase |	aFgAt aFgAt saMBavasi hRdayAt aDijAyase |
   sa tvam aṅgakaṣāyo 'si digdhaviddhām iva mādayemām amūṃ mayīti ||	sa tvam aFga-kazAyaH asi digDa-vidDAm iva mAdaya-imAm amUm mayi-iti ||
   BrhUp_6,4.9 ||	BrhUp_6,4.9 ||
   atha yām icchen na garbhaṃ dadhīteti tasyām arthaṃ niṣṭhāya mukhena mukhaṃ	aTa yAm icCet na garBam daDIta-iti tasyAm arTam nizWAya muKena muKam
   saṃdhāyābhiprāṇyāpānyāt |	saMDAya-aBiprANya-apAnyAt |
   indriyeṇa te retasā reta ādada iti |	indriyeNa te retasA retaH AdadaH iti |
   aretā eva bhavati || BrhUp_6,4.10 ||	aretAH eva Bavati || BrhUp_6,4.10 ||
   atha yām icched dadhīteti tasyām arthaṃ niṣṭhāya mukhena mukhaṃ	aTa yAm icCet daDIta-iti tasyAm arTam nizWAya muKena muKam
   saṃdhāyāpānyābhiprāṇyāt |	saMDAya-apAnya-aBiprANyAt |
   indriyeṇa te retasā reta ādadhāmīti |	indriyeNa te retasA retaH AdaDAmi-iti |
   garbhiṇy eva bhavati || BrhUp_6,4.11 ||	garBiNI eva Bavati || BrhUp_6,4.11 ||
   atha yasya jāyāyai jāraḥ syāt taṃ ced dviṣyād āmapātre 'gnim upasamādhāya	aTa yasya jAyAyE jAraH syAt tam ced dvizyAt Ama-pAtre agnim upasamADAya
   pratilomaṃ śarabarhiḥ stīrtvā tasminn etāḥ śarabhṛṣṭīḥ pratilomāḥ	pratilomam Sara-barhiH stIrtvA tasmin etAH Sara-BRzwIH pratilomAH
   sarpiṣāktā juhuyāt |	sarpizA-aktA juhuyAt |
   mama samiddhe 'hauṣīḥ |	mama samidDe ahOzIH |
   prāṇāpānau ta ādade 'sāv iti |	prANa-apAnO te Adade asO iti |
   mama samiddhe 'hauṣīḥ |	mama samidDe ahOzIH |
   putrapaśūṃs ta ādade 'sāv iti |	putra-paSUn te Adade asO iti |
   mama samiddhe 'hauṣīḥ |	mama samidDe ahOzIH |
   iṣṭāsukṛte ta ādade 'sāv iti |	izwa-asu-kRte te Adade asO iti |
   mama samiddhe 'hauṣīḥ |	mama samidDe ahOzIH |
   aśāparākāśau ta ādade 'sāv iti |	aSApara-AkASO te Adade asO iti |
   sa vā eṣa nirindriyo visukṛto 'smāl lokād praiti yam evaṃvid brāhmaṇaḥ	sa vE eza nirindriyaH visukRtaH asmAt lokAt prEti yam evaMvid brAhmaNaH
   śapati |	Sapati |
   tasmād evaṃvitśrotriyasya dāreṇa nopahāsam icchet |	tasmAt evaMvid-Srotriyasya dAreNa na-upahAsam icCet |
   uta hy evaṃvit paro bhavati || BrhUp_6,4.12 ||	uta hi evaMvid paraH Bavati || BrhUp_6,4.12 ||
   atha yasya jāyām ārtavaṃ vindet tryahaṃ kaṃse na pibet |	aTa yasya jAyAm Artavam vindet tri-aham kaMse na pibet |
   ahatavāsāḥ |	ahata-vAsAH |
   naināṃ vṛṣalo na vṛṣaly apahanyāt |	na-enAm vRzalaH na vRzalI apahanyAt |
   trirātrānta āplutya vrīhīn avaghātayet || BrhUp_6,4.13 ||	tri-rAtra-ante Aplutya vrIhIn avaGAtayet || BrhUp_6,4.13 ||
   sa ya icchet -- putro me śuklo jāyeta vedam anubruvīta sarvam āyur iyād	sa yaH icCet - putraH me SuklaH jAyeta vedam anubruvIta sarvam AyuH iyAd
   iti kṣīraudanaṃ pācayitvā sarpiṣmantam aśnīyātām |	iti kzIra-odanam pAcayitvA sarpizmantam aSnIyAtAm |
   īśvarau janayitavai || BrhUp_6,4.14 ||	ISvarO janayitavE || BrhUp_6,4.14 ||
   atha ya icchet -- putro me kapilaḥ piṅgalo jāyeta dvau vedāv anubruvīta	aTa yaH icCet - putraH me kapilaH piFgalaH jAyeta dvO vedO anubruvIta
   sarvam āyur iyād iti dadhyodanaṃ pācayitvā sarpiṣmantam aśnīyātām |	sarvam AyuH iyAt iti daDi-odanam pAcayitvA sarpizmantam aSnIyAtAm |
   īśvarau janayitavai || BrhUp_6,4.15 ||	ISvarO janayitavE || BrhUp_6,4.15 ||
   atha ya icchet -- putro me śyāmo lohitākṣo jāyeta trīn vedān anubruvīta	aTa yaH icCet - putraH me SyAmaH lohita-akzaH jAyeta trIn vedAn anubruvIta
   sarvam āyur iyād iti udaudanaṃ pācayitvā sarpiṣmantam aśnīyātām |	sarvam AyuH iyAt iti uda-odanam pAcayitvA sarpizmantam aSnIyAtAm |
   īśvarau janayitavai || BrhUp_6,4.16 ||	ISvarO janayitavE || BrhUp_6,4.16 ||
   atha ya icched -- duhitā me paṇḍitā jāyeta sarvam āyur iyād iti tilaudanaṃ	aTa yaH icCet - duhitA me paNxitA jAyeta sarvam AyuH iyAt iti tila-odanam
   pācayitvā sarpiṣmantam aśnīyātām |	pAcayitvA sarpizmantam aSnIyAtAm |
   īśvarau janayitavai || BrhUp_6,4.17 ||	ISvarO janayitavE || BrhUp_6,4.17 ||
   atha ya icchet -- putro me paṇḍito vigītaḥ samitiṃgamaḥ śuśrūṣitāṃ vācaṃ	aTa yaH icCet - putraH me paNxitaH vigItaH samitiMgamaH SuSrUzitAm vAcam
   bhāṣitā jāyeta sarvān vedān anubruvīta sarvam āyur iyād iti māṃsaudanaṃ	BAzitA jAyeta sarvAn vedAn anubruvIta sarvam AyuH iyAt iti mAMsa-odanam
   pācayitvā sarpiṣmantam aśnīyātām |	pAcayitvA sarpizmantam aSnIyAtAm |
   īśvarau janayitavāi |	ISvarO janayitavAi |
   aukṣeṇa vārṣabheṇa vā || BrhUp_6,4.18 ||	OkzeNa vArzaBeNa vA || BrhUp_6,4.18 ||
   athābhiprātar eva sthālīpākāvṛtājyaṃ ceṣṭitvā sthālīpākasyopaghātaṃ juhoty	aTa-aBiprAtar eva sTAlI-pAka-AvRta-Ajyam cezwitvA sTAlIpAkasya-upaGAtam juhoti-
   agnaye svāhānumataye svāhā devāya savitre satyaprasavāya svāheti |	agnaye svAhA-anumataye svAhA devAya savitre satya-prasavAya svAhA-iti |
   hutvoddhṛtya prāśnāti |	hutvA-udDRtya prASnAti |
   prāśyetarasyāḥ prayacchati |	prASya-itarasyAH prayacCati |
   prakṣālya pāṇī udapātraṃ pūrayitvā tenaināṃ trir abhyukṣati --	prakzAlya pANI uda-pAtram pUrayitvA tena-enAm tris aByukzati --
   uttiṣṭhāto viśvāvaso 'nyām iccha prapūrvyām |	uttizWAtaH viSvAvasaH anyAm icCa prapUrvyAm |
   saṃ jāyāṃ patyā saheti || BrhUp_6,4.19 ||	sam jAyAm patyA saha-iti || BrhUp_6,4.19 ||
   athainām abhipadyate -- amo 'ham asmi sā tvam |	aTa-enAm aBipadyate - amaH aham asmi sA tvam |
   sā tvam asy amo 'ham |	sA tvam asi amaH aham |
   sāmāham asmi ṛk tvam |	sAma-aham asmi Rc tvam |
   dyaur aham pṛthivī tvam |	dyOH aham pRTivI tvam |
   tāv ehi saṃrabhāvahai saha reto dadhāvahai |	tO ehi saMraBAvahE saha retaH daDAvahE |
   puṃse putrāya vittaya iti || BrhUp_6,4.20 ||	puMse putrAya vittayaH iti || BrhUp_6,4.20 ||
   athāsyā ūrū vihāpayati -- vijihīthāṃ dyāvāpṛthivī iti |	aTa-asyAH UrU vihApayati - vijihITAm dyAvApRTivI iti |
   tasyām arthaṃ niṣṭhāya mukhena mukhaṃ saṃdhāya trir enām anulomām	tasyAm arTam nizWAya muKena muKam saMDAya tris enAm anulomAm
   anumārṣṭi --	anumArzwi --
   viṣṇur yoniṃ kalpayatu tvaṣṭā rūpāṇi piṃśatu |	vizNuH yonim kalpayatu tvazwA rUpANi piMSatu |
   ā siñcatu prajāpatir dhātā garbhaṃ dadhātu te |	A siQcatu prajApatiH DAtA garBam daDAtu te |
   garbhaṃ dhehi sinīvāli garbhaṃ dhehi pṛthuṣṭuke |	garBam Dehi sinIvAli garBam Dehi pRTuzwuke |
   garbhaṃ te aśvinau devāv ādhattāṃ puṣkarasrajau || BrhUp_6,4.21 ||	garBam te aSvinO devO ADattAm puzkara-srajO || BrhUp_6,4.21 ||
   hiraṇmayī araṇī yābhyāṃ nirmanthatām aśvinau |	hiraNmayI araNI yAByAm nirmanTa-tAm aSvinO |
   taṃ te garbhaṃ havāmahe daśame māsi sūtaye |	tam te garBam havAmahe daSame mAsi sUtaye |
   yathāgnigarbhā pṛthivī yathā dyaur aindreṇa garbhiṇī |	yaTA-agni-garBA pRTivI yaTA dyOH EndreNa garBiNI |
   vāyur diśāṃ yathā garbha evaṃ garbhaṃ dadhāmi te 'sāv iti || BrhUp_6,4.22	vAyuH diSAm yaTA garBaH evam garBam daDAmi te asO iti || BrhUp_6,4.22
   soṣyantīm adbhir abhyukṣati --	sozyantIm adBiH aByukzati --
   yathā vāyuḥ puṣkariṇīṃ samiṅgayati sarvataḥ |	yaTA vAyuH puzkariNIm samiFgayati sarvatas |
   evā te garbha ejatu sahāvaitu jarāyuṇā |	evA te garBaH ejatu saha-avEtu jarAyuNA |
   indrasyāyaṃ vrajaḥ kṛtaḥ sārgalaḥ sapariśrayaḥ |	indrasya-ayam vrajaH kRtaH sArgalaH sa-pariSrayaH |
   tam indra nirjahi garbheṇa sāvarāṃ saheti || BrhUp_6,4.23 ||	tam indra nirjahi garBeNa sa-avarAm saha-iti || BrhUp_6,4.23 ||
   jāte 'gnim upasamādhāyāṅka ādhāya kaṃse pṛṣadājyaṃ saṃnīya	jAte agnim upasamADAya-aFkaH ADAya kaMse pRzadAjyam saMnIya
   pṛṣadājyasyopaghātaṃ juhoti --	pRzadAjyasya-upaGAtam juhoti --
   asminsahasraṃ puṣyāsam edhamānaḥ sve gṛhe |	asmin-sahasram puzyAsam eDamAnaH sve gRhe |
   asyopasandyāṃ mā chaitsīt prajayā ca paśubhiś ca svāhā |	asya-upasandyAm mA CEtsIt prajayA ca paSuBiH ca svAhA |
   mayi prāṇāṃs tvayi manasā juhomi svāhā |	mayi prANAn tvayi manasA juhomi svAhA |
   yat karmaṇātyarīricam yad vā nyūnam ihākaram |	yat karmaNA-atyarIricam yat vA nyUnam iha-akaram |
   agniṣṭat sviṣṭakṛd vidvān sviṣṭaṃ suhutaṃ karotu naḥ svāheti ||	agnizwat svizwakRt vidvAn su-izwam su-hutam karotu naH svAhA-iti ||
   BrhUp_6,4.24 ||	BrhUp_6,4.24 ||
   athāsya dakṣiṇaṃ karṇam abhinidhāya vāg vāg iti triḥ |	aTa-asya dakziNam karNam aBiniDAya vAc vAc iti tris |
   atha dadhi madhu ghṛtaṃ saṃnīyānantarhitena jātarūpeṇa prāśayati |	aTa daDi maDu GRtam saMnIya-anantarhitena jAtarUpeNa prASayati |
   bhūs te dadhāmi bhuvas te dadhāmi svas te dadhāmi bhūr bhuvaḥ svaḥ sarvaṃ	BUH te daDAmi BuvaH te daDAmi svar te daDAmi BUH BuvaH svar sarvam
   tvayi dadhāmīti || BrhUp_6,4.25 ||	tvayi daDAmi-iti || BrhUp_6,4.25 ||
   athāsya nāma karoti vedo 'sīti |	aTa-asya nAma karoti vedaH asi-iti |
   tad asyaitad guhyam eva nāma bhavati || BrhUp_6,4.26 ||	tat asya-etat guhyam eva nAma Bavati || BrhUp_6,4.26 ||
   athainaṃ mātre pradāya stanaṃ prayacchati -- yas te stanaḥ śaśayo yo	aTa-enam mAtre pradAya stanam prayacCati - yaH te stanaH SaSayaH yaH-
   mayobhūr yo ratnadhā vasuvid yaḥ sudatraḥ |	mayaH-BUH yaH ratnaDA vasu-vid yaH su-datraH |
   yena viśvā puṣyasi vāryāṇi sarasvati tam iha dhātave kar iti ||	yena viSvA puzyasi vAryANi sarasvati tam iha DAtave kar iti ||
   BrhUp_6,4.27 ||	BrhUp_6,4.27 ||
   athāsya mātaram abhimantrayate -- ilāsi maitrāvaruṇī vīre vīram ajījanat |	aTa-asya mAtaram aBimantrayate - ilA-asi mEtrAvaruNI vIre vIram ajIjanat |
   sā tvaṃ vīravatī bhava yāsmān vīravato 'karad iti |	sA tvam vIravatI Bava yA-asmAn vIravataH akarat iti |
   taṃ vā etam āhuḥ -- atipitā batābhūḥ |	tam vE etam AhuH - atipitA bata-aBUH |
   atipitāmaho batābhūḥ |	atipitAmahaH bata-aBUH |
   paramāṃ bata kāṣṭhāṃ prāpa śriyā yaśasā brahmavarcasena |	paramAm bata kAzWAm prApa SriyA yaSasA brahmavarcasena |
   ya evaṃvido brāhmaṇasya putro jāyata iti || BrhUp_6,4.28 ||	yaH evaMvidaH brAhmaNasya putraH jAyate iti || BrhUp_6,4.28 ||
   atha vaṃśaḥ |	aTa vaMSaH |
   pautimāṣīputraḥ kātyāyanīputrāt |	pOtimAzI-putraH kAtyAyanIputrAt |
   kātyāyanīputro gautamīputrāt |	kAtyAyanIputraH gOtamIputrAt |
   gautamīputro bhāradvājīputrāt |	gOtamIputraH BAradvAjI-putrAt |
   bhāradvājīputraḥ pārāśarīputrāt |	BAradvAjI-putraH pArASarIputrAt |
   pārāśarīputra aupasvastīputrāt |	pArASarIputra OpasvastIputrAt |
   aupasvastīputraḥ pārāśarīputrāt |	OpasvastIputraH pArASarIputrAt |
   pārāśarīputraḥ kātyāyanīputrāt |	pArASarIputraH kAtyAyanIputrAt |
   kātyāyanīputraḥ kauśikīputrāt |	kAtyAyanIputraH kOSikIputrAt |
   kauśikīputra ālambīputrāc ca vaiyāghrapadīputrāc ca |	kOSikIputraH AlambIputrAt ca vEyAGrapadIputrAt ca |
   vaiyāghrapadīputrah kāṇvīputrāc ca kāpīputrāc ca |	vEyAGrapadIputrah kANvIputrAt ca kApIputrAt ca |
   kāpīputraḥ || BrhUp_6,5.1 ||	kApIputraH || BrhUp_6,5.1 ||
   ātreyīputrāt |	AtreyIputrAt |
   ātreyīputro gautamīputrāt |	AtreyIputraH gOtamIputrAt |
   gautamīputro bhāradvājīputrāt |	gOtamIputraH BAradvAjI-putrAt |
   bhāradvājīputraḥ pārāśarīputrāt |	BAradvAjI-putraH pArASarIputrAt |
   pārāśarīputro vātsīputrāt |	pArASarI-putraH vAtsIputrAt |
   vātsīputraḥ pārāśarīputrāt |	vAtsIputraH pArASarIputrAt |
   pārāśarīputro vārkārunīputrāt |	pArASarIputraH vA-arkArunIputrAt |
   vārkāruṇīputro vārkāruṇīputrāt |	vArkAruNIputraH vArkAruNIputrAt |
   vārkāruṇīputra ārtabhāgīputrāt |	vArkAruNIputraH ArtaBAgIputrAt |
   ārtabhāgīputraḥ śauṅgīputrāt |	ArtaBAgIputraH SOFgIputrAt |
   śauṅgīputraḥ sānkṛtīputrāt |	SOFgIputraH sAnkRtIputrAt |
   sāṅṛtīputra ālambāyanīputrāt |	sa-aFRtIputraH AlambAyanIputrAt |
   ālambāyanīputra ālambīputrāt |	AlambAyanIputraH AlambIputrAt |
   ālambīputro jāyantīputrāt |	AlambIputraH jAyantIputrAt |
   jāyantīputro māṇḍūkāyanīputrāt |	jAyantIputraH mANxUkAyanIputrAt |
   māṇḍūkāyanīputro māṇḍūkīputrāt |	mANxUkAyanIputraH mANxUkIputrAt |
   māṇḍūkīputraḥ śāṇḍilīputrāt |	mANxUkIputraH SANxilIputrAt |
   śāṇḍilīputro rāthītarīputrāt |	SANxilIputraH rATItarIputrAt |
   rāthītarīputro bhālukīputrāt |	rATItarIputraH BAlukIputrAt |
   bhālukīputraḥ krauñcikīputrābhyām |	BAlukIputraH krOQcikIputrAByAm |
   krauñcikīputrau vaidabhṛtīputrāt |	krOQcikIputrO vEdaBRtIputrAt |
   vaidabhṛtīputraḥ kārśakeyīputrāt |	vEdaBRtIputraH kArSakeyI-putrAt |
   kārśakeyīputraḥ prācīnayogīputrāt |	kArSakeyI-putraH prAcIna-yogIputrAt |
   prācīnayogīputraḥ sāñjīvīputrāt |	prAcIna-yogIputraH sAQjIvIputrAt |
   sāñjīvīputraḥ prāśnīputrād āsurivāsinaḥ |	sAQjIvIputraH prASnIputrAt AsurivAsinaH |
   prāśnīputra āsurāyaṇāt |	prASnIputraH AsurAyaNAt |
   āsurāyaṇa āsureḥ |	AsurAyaNaH AsureH |
   āsuriḥ| BrhUp_6,5.2 ||	AsuriH| BrhUp_6,5.2 ||
   yājñavalkyāt |	yAjQavalkyAt |
   yājñavalkya uddālakāt |	yAjQavalkyaH uddAlakAt |
   uddālako 'ruṇāt |	uddAlakaH aruNAt |
   aruṇa upaveśeḥ |	aruNaH upaveSeH |
   upaveśiḥ kuśreḥ |	upaveSiH kuSreH |
   kuśrir vājaśravasaḥ |	kuSriH vAjaSravasaH |
   vājaśravā jīhvāvato bādhyogāt |	vAjaSravAH jIhvAvataH bADyogAt |
   jīhvāvān bādhyogo 'sitād vārṣagaṇāt |	jIhvAvAn bADyogaH asitAt vArza-gaNAt |
   asito vārṣagaṇo haritāt kaśyapāt |	asitaH vArza-gaNaH haritAt kaSyapAt |
   haritaḥ kaśyapaḥ śilpāt kaśyapāt |	haritaH kaSyapaH SilpAt kaSyapAt |
   śilpaḥ kaśyapaḥ kaśyapān naidhruveḥ |	SilpaH kaSyapaH kaSyapAt nEDruveH |
   kaśyapo naidhruvir vācaḥ |	kaSyapaH nEDruviH vAcaH |
   vāg ambhiṇyāḥ |	vAc amBiNyAH |
   ambhiṇy ādityāt |	amBiNI AdityAt |
   ādityānīmāni śuklāni yajūṃṣi vājasaneyena yājñavalkyenākhyayante ||	AdityAni-imAni SuklAni yajUMzi vAjasaneyena yAjQavalkyena-AKyayante ||
   BrhUp_6,5.3 ||	BrhUp_6,5.3 ||
   samānam ā sāñjīvīputrāt |	samAnam A sAQjIvIputrAt |
   sañjivīputro māṇḍūkāyaneḥ |	saQjivIputraH mANxUkAyaneH |
   māṇḍūkāyanir māṇḍavyāt |	mANxUkAyaniH mANxavyAt |
   māṇḍavyaḥ kautsāt |	mANxavyaH kOtsAt |
   kautso māhittheḥ |	kOtsaH mAhitTeH |
   māhitthir vāmakakṣāyaṇāt |	mAhitTiH vAmakakzAyaNAt |
   vāmakakṣāyaṇaḥ śāṇḍilyāt |	vAmakakzAyaNaH SANxilyAt |
   śāṇḍilyo vātsyāt |	SANxilyaH vAtsyAt |
   vātsyaḥ kuśreḥ |	vAtsyaH kuSreH |
   kuśrir yajñavacasaḥ rājastambāyanāt |	kuSriH yajQa-vacasaH rAja-stambAyanAt |
   yajñavacā rājastambāyanaḥ turāt kāvaṣeyāt |	yajQavacAH rAjastambAyanaH turAt kAvazeyAt |
   turaḥ kāvaṣeyaḥ prajāpateḥ |	turaH kAvazeyaH prajApateH |
   prajāpatir brahmaṇaḥ |	prajApatiH brahmaNaH |
   brahma svayaṃbhu |	brahma svayaMBu |
   brahmaṇe namaḥ || BrhUp_6,5.4 ||	brahmaNe namaH || BrhUp_6,5.4 ||
