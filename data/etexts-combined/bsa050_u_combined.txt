   Pāramitāsamāsaḥ	PAra mita asamAsaH
   1. dānapāramitāsamāsaḥ	1. dAna pAramitA samAsaH
   namo buddhāya //	namaH budDAya //
   tathāgatānāṃ padam ārurukṣurāśritya ratnatrayam ādareṇa /	taTAgatAnAm padam ArurukzuH ASritya ratna trayam AdareNa /
   bodhau nidhāyāvicalaṃ manaśca kuryāt parātmavyatihāram ādau // Ps_1.1 //	boDO niDAya avicalam manaH ca kuryAt para Atma vyatihAram AdO // Ps_1.1 //
   tataḥ paraṃ dānavidhau prayogaḥ kāryastathā lokahitonmukhena /	tatas param dAna viDO prayogaH kAryaH taTA loka hita unmuKena /
   yathā svagātrāṇyapi yācitasya na yogasaṃkocavirūpatā syāt // Ps_1.2 //	yaTA sva gAtrANi api yAcitasya na yoga saMkoca virUpa tA syAt // Ps_1.2 //
   mātsaryadoṣopacayāya yat syān na tyāgacittaṃ paribṛṃhayed vā /	mAtsarya doza upacayAya yat syAt na tyAga cittam paribRMhayet vA /
   tattyaktumevārhati bodhisattvaḥ parigrahacchadmamayaṃ vighātam // Ps_1.3	tat tyaktum eva arhati boDisattvaH parigraha= Cadma mayam viGAtam // Ps_1.3
   tad bodhisattvaḥ katham ādadīta ratnaṃ dhanaṃ vā divi vāpi rājyam /	tat boDisattvaH kaTam AdadIta ratnam Danam vA divi vA api rAjyam /
   yat tyāgacittapratipakṣadakṣaṃ saṃbodhimārgāvaraṇaṃ karoti // Ps_1.4 //	yat tyAga citta pratipakza dakzam saMboDi mArga AvaraNam karoti // Ps_1.4 //
   saṃsmṛtya caryātiśayaṃ munīnāṃ tadunmukhīṃ svāmapi ca pratijñām /	saMsmRtya caryA atiSayam munInAm tad unmuKIm svAm api ca pratijQAm /
   parigrahasnehavinigrahārthaṃ kuryād imāṃścetasi sadvitarkān // Ps_1.5 //	parigraha sneha vinigraha arTam kuryAt imAn= cetasi sa t vitarkAn // Ps_1.5 //
   yadā nisṛṣṭo jagate mayāyaṃ kāyo 'pī tattyāgakṛto 'pi dharmaḥ /	yadA nisRzwaH jagate mayA ayam kAyaH apI tad tyAga kRtaH api DarmaH /
   bāhye tadā vastuni saṅgacittaṃ na me gajasnānam ivānurūpam // Ps_1.6 //	bAhye tadA vastuni saFga cittam na me gaja snAnam iva anurUpam // Ps_1.6 //
   māṃsārthino māṃsamidaṃ harantu majjānamapyuddharaṇāt tadarthī /	mAMsa arTinaH mAMsam idam harantu majjAnam api udDaraNAt tad arTI /
   ahaṃ hi lokārthamidaṃ bibharmi śarīrakaṃ kiṃ bata vastu bāhyam // Ps_1.7	aham hi loka arTam idam biBarmi SarIrakam kim bata vastu bAhyam // Ps_1.7
   yathaiva bhaiṣajyamahīruhasya tvakpattrapuṣpādi janā haranti /	yaTA eva BEzajya mahIruhasya tvac pattra puzpa Adi janAH haranti /
   madīyamete 'paharanti ceti naivaṃ vikalpāḥ samudācaranti // Ps_1.8 //	madIyam ete apaharanti ca iti na evam vikalpAH samudAcaranti // Ps_1.8 //
   tathaiva lokārthasamudyatena svalpo 'pi kāryo na mayā vikalpaḥ /	taTA eva loka arTa samudyatena su alpaH api kAryaH na mayA vikalpaH /
   duḥkhe kṛtaghne satatāśucau ca dehe parasmāyupayujyamāne // Ps_1.9 //	duHKe kRtaGne satata aSucO ca dehe parasmAyupayujyamAne // Ps_1.9 //
   ādhyātmike caiva mahījalādye bāhye mahābhūtagaṇe ca tulye /	ADyAtmike ca eva mahI jala At ye bAhye mahABUta gaNe ca tulye /
   idaṃ mamedaṃ na mameti ko 'yam ajñānapaṅkāṅkavidhirmayāpi // Ps_1.10 //	idam mama idam na mama iti kaH ayam ajQAna paFka aFka viDiH mayA api // Ps_1.10 //
   gṛhṇīta gātrāṇyapi me yatheṣṭaṃ mā kārṣurasmin parakīyabuddhim /	gRhNIta gAtrANi api me yaTezwam mA kArzuH asmin parakIya budDim /
   yuṣmākameva svamidaṃ kimarthaṃ nātmābhimāno mama kaścidatra // Ps_1.11 //	yuzmAkam eva svam idam kim arTam na Atma aBimAnaH mama kaScid atra // Ps_1.11 //
   ityadbhutā yasya bhavantyabhīkṣṇaṃ saṃbuddhabhāvānuguṇā vitarkāḥ /	iti adButAH yasya Bavanti aBIkzNam saMbudDa BAva anuguNAH vitarkAH /
   taṃ bodhisattvātiśayaṃ vadanti buddhā mahāsattvamacintyasattvāḥ // Ps_1.12	tam boDisattva atiSayam vadanti budDAH mahAsattvam acintya sattvAH // Ps_1.12
   evaṃ sa dānapratipattiśūraḥ karoti kāye 'pi na jātvapekṣām /	evam sa dAna pratipatti SUraH karoti kAye api na jAtu apekzAm /
   tasyāprayatnādupayānti śuddhiṃ karmāṇi vākkāyamanomayāni // Ps_1.13 //	tasya aprayatnAt upayAnti SudDim karmANi vAc kAya manaH mayAni // Ps_1.13 //
   viśuddhakarmā ca hitaṃ pareṣām āyāsaduḥkhena vinā karoti /	viSudDa karmA ca hitam parezAm AyAsa duHKena vinA karoti /
   itthaṃ sa sattvārthamabhiprayatno nayānaye kauśalamabhyupaiti // Ps_1.14	itTam sa sattva arTam aBiprayatnaH naya Anaye kOSalam aByupEti // Ps_1.14
   bhūyastaraṃ prāpya balaṃ sa dānāt saddharmadānena tataḥ karoti /	BUyastaram prApya balam sa dAnAt sat Darma dAnena tatas karoti /
   bhavāndhakāre bhramatāṃ janānāṃ sūryodayāt spaṣṭataraṃ prakāśam // Ps_1.15	Bava anDakAre BramatAm janAnAm sUrya udayAt spazwataram prakASam // Ps_1.15
   sādhāraṇī lokahitārthasiddhiḥ sarvajñabhāvābhyudayapratiṣṭhā /	sADAraNI loka hita arTa sidDiH sarvajQa BAva aByudaya pratizWA /
   ato 'sya puṇyākṣayatābhyudeti prabheva bhānorudayasthitasya // Ps_1.16 //	atas asya puNya akzayatA aByudeti praBA iva BAnoH udaya sTitasya // Ps_1.16 //
   ityadbhutā dānamayā guṇaughā ye bodhisattvābharaṇībhavanti /	iti adButAH dAna mayAH guNa oGAH ye boDisattva ABaraNI Bavanti /
   tasmāt tadīyaṃ parikarma cittaṃ dānasya kāruṇyapuraḥsarasya // Ps_1.17 //	tasmAt tadIyam parikarma cittam dAnasya kAruNya puraHsarasya // Ps_1.17 //
   āyuḥpratībhānabalādi bauddhaṃ niṣpādayeyaṃ jagatāmanena /	AyuH pratIBAna bala Adi bOdDam nizpAdayeyam jagatAm anena /
   sattvā mayā cāmiṣasaṃgṛhītāḥ saddharmapātrāṇyapi me bhaveyuḥ // Ps_1.18 //	sattvAH mayA ca Amiza saMgRhItAH sat Darma pAtrANi api me BaveyuH // Ps_1.18 //
   ityannadānaṃ pradadāti vidvān na svargasaṃpattiparigrahāya /	iti anna dAnam pradadAti vidvAn na svarga saMpatti parigrahAya /
   pānānyapi kleśatṛṣaḥ śamāya lokasya lokārthacaro dadāti // Ps_1.19 //	pAnAni api kleSa tRzaH SamAya lokasya loka arTa caraH dadAti // Ps_1.19 //
   bauddhasya caivarddhiviceṣṭitasya nirvāṇasaukhyasya ca sarvalokaḥ /	bOdDasya ca eva RdDi vicezwitasya nirvANa sOKyasya ca sarva lokaH /
   lābhī kathaṃ syāditi lokanātho yānaṃ mahāyānaratirdadāti // Ps_1.20 //	lABI kaTam syAt iti lokanATaH yAnam mahAyAna ratiH dadAti // Ps_1.20 //
   saṃbuddhavarṇasya ca hemabhāso lajjāmayasyaiva ca bhūṣaṇasya /	saMbudDa varNasya ca hema BAsaH lajjA mayasya eva ca BUzaNasya /
   niṣpattaye vastravidhīnudārān satkṛtya kālānuguṇaṃ dadāti // Ps_1.21 //	nizpattaye vastra viDIn udArAn satkRtya kAla anuguNam dadAti // Ps_1.21 //
   saṃbodhimaṇḍāsanam āsanāni śayyāśca śayyātrayam īkṣamāṇaḥ /	saMboDimaNxAsanam AsanAni SayyAH ca SayyA trayam IkzamANaH /
   sarvajñacakṣuḥpratilabdhaye ca caityeṣu rathyāsu ca dīpamālām // Ps_1.22	sarvajQa cakzuH pratilabDaye ca cEtyezu raTyAsu ca dIpa mAlAm // Ps_1.22
   vādyāni divyaśrutisaṃgrahārthaṃ saṃbuddhaśīlāya ca gandhadānam /	vAdyAni divya Sruti saMgraha arTam saMbudDa SIlAya ca ganDa dAnam /
   sabhāprapārāmavihāragehāñ śaraṇyabhāvābhimukho dadāti // Ps_1.23 //	saBA prapAra Ama vihAra gehAn SaraNya BAva aBimuKaH dadAti // Ps_1.23 //
   dānaṃ rasānāṃ tu susaṃskṛtāṇāṃ rasārasāgratvaparigrahāya /	dAnam rasAnAm tu susaMskRtANAm rasa arasa agra tva parigrahAya /
   bhaiṣajyadānānyajarāmaratvaṃ lokān imān prāpayituṃ dadāti // Ps_1.24 //	BEzajya dAnAni ajara amara tvam lokAn imAn prApayitum dadAti // Ps_1.24 //
   bhujiṣyatāmātmasamaṃ ninīṣurdāśīkṛtān kleśagaṇena lokān /	BujizyatAm Atma samam ninIzuH dASIkRtAn kleSa gaNena lokAn /
   sa dāsadāsyādi sadā dadāti dāsānudāsānaparākariṣyan // Ps_1.25 //	sa dAsa dAsya Adi sadA dadAti dAsAn udAsAn aparAkarizyan // Ps_1.25 //
   dadāti putrān duhitṛḥ priyāśca bodhipriyatvādanavadyadānam /	dadAti putrAn duhitRH priyAH ca boDi priya tvAt anavadya dAnam /
   ekāntasaddharmaratipriyaśca krīḍāviśeṣān ratihetubhūtān // Ps_1.26 //	ekAnta sad Darma rati priyaH ca krIxA viSezAn rati hetu BUtAn // Ps_1.26 //
   suvarṇamuktāmaṇividrumādīn dadāti sallakṣaṇasaṃpadartham /	suvarNa muktA maNi vidruma AdIn dadAti sat lakzaNa saMpad arTam /
   ratnapradīptāni ca bhūṣaṇāni citrāṇyanuvyañjanasauṣṭhavāya // Ps_1.27 //	ratna pradIptAni ca BUzaNAni citrANi anuvyaQjana sOzWavAya // Ps_1.27 //
   dhyānārthamudyānatapovanāni saddharmakoṣāya ca vittakoṣam /	DyAna arTam udyAna tapaH vanAni sat Darma kozAya ca vitta kozam /
   munīndrarājyāya dadātyakhinno rājyāni cājñāpanamaṇḍitāni // Ps_1.28 //	muni indra rAjyAya dadAti aKinnaH rAjyAni ca AjQApana maNxitAni // Ps_1.28 //
   cakrāṅkitābhyāṃ caraṇottamābhyām saṃbodhimaṇḍākramaṇotsukatvāt /	cakra aFkitAByAm caraNa uttamAByAm saMboDi maNxa AkramaNa utsuka tvAt /
   sa nirvikāraścaraṇapradānaṃ lokārthaniṣpattikaro dadāti // Ps_1.29 //	sa nirvikAraH caraNa pradAnam loka arTa nizpatti karaH dadAti // Ps_1.29 //
   duḥkhāpagāyāmatiśīghragāyāṃ magnasya lokasya kathaṃ na dadyām /	duHKa apagAyAm ati SIGra gAyAm magnasya lokasya kaTam na dadyAm /
   saddharmahastāniti saṃpradatte hastānvikoṣāmburuhaprakāśān // Ps_1.30 //	sadDarma hastAn iti saMpradatte hastAn vikoza amburuha prakASAn // Ps_1.30 //
   śraddhendriyādipratipūraṇārthaṃ sa karṇanāsādi dadātyakhinnaḥ /	SradDA indriya Adi pratipUraNa arTam sa karNa nAsA Adi dadAti aKinnaH /
   cakṣuśca cakṣurvimalīkariṣyaṃllokasya sarvāvaraṇaprahāṇāt // Ps_1.31 //	cakzuH ca cakzuH vimalIkarizyan= lokasya sarva AvaraNa prahANAt // Ps_1.31 //
   utkṛtya māṃsāni saśoṇitāni dadāti kāruṇyavaśena nāthaḥ /	utkRtya mAMsAni sa SoNitAni dadAti kAruNya vaSena nATaH /
   bhūmyagnivāyvambuvadeva me syāllokopajīvyaḥ katham eṣa kāyaḥ // Ps_1.32 //	BUmi agni vAyu ambu vat eva me syAt loka upajIvyaH kaTam eza kAyaH // Ps_1.32 //
   lokottamajñānasamāpanārthaṃ sa uttamāṅgairapi satkaroti /	loka uttama jQAna samApana arTam saH uttamAFgEH api satkaroti /
   abhyāgatasyārthijanasya yācñāṃ prāgeva dehāvayavaistadanyaiḥ // Ps_1.33 //	aByAgatasya arTi janasya yAcQAm prAk eva deha avayavEH tad anyEH // Ps_1.33 //
   majjānamapyadbhutavīraceṣṭo dadāti lokasya kathaṃ na kuryām /	majjAnam api adButa vIra cezwaH dadAti lokasya kaTam na kuryAm /
   tathāgataṃ vigrahamapradhṛṣyaṃ vṛṣṭyāpi vajrojjvalayā patantyā // Ps_1.34	taTAgatam vigraham apraDRzyam vRzwyA api vajra ujjvalayA patantyA // Ps_1.34
   ityevamādyaṃ satatānavadyaṃ tadbodhisattvāmbudharapramuktam /	iti evamAdyam satata an avadyam tat boDisattva ambuDara pramuktam /
   prahlādya dānāmbu jagatsamagraṃ sarvajñatāsāgaramabhyupaiti // Ps_1.35 //	prahlAdya dAna ambu jagat samagram sarvajQa tA sAgaram aByupEti // Ps_1.35 //
   anviṣya bhogānviṣameṇa nāsau dadāti notpīḍanayā parasya /	anvizya BogAn vizameNa na asO dadAti na utpIxanayA parasya /
   na trāsalajjāpratikārahetorna dakṣinīyān parimārgamāṇaḥ // Ps_1.36 //	na trAsa lajjA pratikAra hetoH na dakzinIyAn parimArgamANaH // Ps_1.36 //
   na ca praṇīte sati rūkṣadānam adakṣiṇīyā iti vāvamanya /	na ca praNIte sati rUkza dAnam adakziNIyAH iti vA avamanyaH /
   vipākakāṅkṣākṛpaṇīkṛtaṃ vā satkārahīnaṃ vijugupsitaṃ vā // Ps_1.37 //	vipAka kAFkzA kRpaNIkRtam vA satkAra hInam vijugupsitam vA // Ps_1.37 //
   naivonnatiṃ śīlavate prayacchan viparyayaṃ gacchati netarasmai /	na eva unnatim SIlavate prayacCan viparyayam gacCati na itarasmE /
   nātmānamutkarṣati naiva nindāṃ karoti so 'nyasya samaprayogaḥ // Ps_1.38	na AtmAnam utkarzati na eva nindAm karoti saH anyasya sama prayogaH // Ps_1.38
   na cāsya mithyāśayadānamasti naivāstyanadhyāśayadānamasya /	na ca asya miTyA Saya dAnam asti na eva asti anaDyASaya dAnam asya /
   na krodhadoṣopahataṃ dadāti naivānutāpaṃ kurute sa dattvā // Ps_1.39 //	na kroDa doza upahatam dadAti na eva anutApam kurute sa dattvA // Ps_1.39 //
   na ślāghyamāno vipulaṃ dadāti nāślāghyamāno 'nyataraṃ dadāti /	na SlAGyamAnaH vipulam dadAti na aSlAGyamAnaH anyataram dadAti /
   na yācakānāmupaghātadānaṃ yad vā bhaved vipratipattihetuḥ // Ps_1.40 //	na yAcakAnAm upaGAta dAnam yat vA Bavet vipratipatti hetuH // Ps_1.40 //
   nākāladānaṃ sa dadāti kiṃcid dadāti kāle viṣame 'pi naiva /	na akAla dAnam sa dadAti kiMcid dadAti kAle vizame api na eva /
   na devabhāvāya na rājyahetorna hīnayānaspṛhayālubhāvāt // Ps_1.41 //	na deva BAvAya na rAjya hetoH na hIna yAna spRhayAlu BAvAt // Ps_1.41 //
   nāsau mukhollokanayā dadāti na kīrtiśabdāya na hāsyahetoḥ /	na asO muKa ullokanayA dadAti na kIrti SabdAya na hAsya hetoH /
   paryāptametacca mameti naivaṃ yadvā vihiṃsāhasitaṃ pareṣām // Ps_1.42 //	paryAptam etat ca mama iti na evam yat vA vihiMsA hasitam parezAm // Ps_1.42 //
   sarvajñabhāvāpariṇāmitaṃ vā sagarhitaṃ vā sa dadāti naiva /	sarvajQa BAvA pariNAmitam vA sa garhitam vA sa dadAti na eva /
   tato 'sya tat pāramitābhidhānaṃ parāṃ viśuddhiṃ samupaiti dānam // Ps_1.43	tatas asya tat pAramitA aBiDAnam parAm viSudDim samupEti dAnam // Ps_1.43
   dānodbhavaṃ tasya ca puṇyarāśiṃ lokāt samagrādapi piṇḍitāni /	dAna udBavam tasya ca puNya rASim lokAt samagrAt api piNxitAni /
   puṇyāni naivābhibhavanti yasmāllokottamattvaṃ sa tato 'bhyupaiti //	puNyAni na eva aBiBavanti yasmAt loka uttamat tvam sa tatas aByupEti //
   Ps_1.44 //	Ps_1.44 //
   pañcasvabhijñāsu viniścitātmā lokāya yadvarṣati dānavarṣam /	paQcasu aBijQAsu viniScita AtmA lokAya yat varzati dAna varzam /
   samantatastasya kutaḥ pramāṇaṃ parikṣayo vā satatapravṛtteḥ // Ps_1.45 //	samantataH tasya kutas pramANam parikzayaH vA satata pravRtteH // Ps_1.45 //
   yadakṣayāṇāṃ jagatāṃ hitāya jñānasya hetuśca yadakṣayasya /	yat akzayANAm jagatAm hitAya jQAnasya hetuH ca yat akzayasya /
   traidhātukena kṣayiṇā na tacca saṃlipyate vyomavadambudena // Ps_1.46 //	trEDAtukena kzayiNA na tat ca saMlipyate vyoma vat ambudena // Ps_1.46 //
   tacchūnyatākārasamāhitaṃ ca nimittadoṣaiḥ parivarjitaṃ ca /	tat SUnyatA AkAra samAhitam ca nimitta dozEH parivarjitam ca /
   akiṃcanakleśaviyogasiddhestenākṣayaṃ tatkathitaṃ munīndraiḥ // Ps_1.47 //	akiMcana kleSa viyoga sidDeH tena akzayam tat kaTitam muni indrEH // Ps_1.47 //
   asmin punaḥ satpuruṣāvadāne dāne nidāne sukhavistārāṇām /	asmin punar sat puruza avadAne dAne nidAne suKa vistArANAm /
   cikīrṣatā yogamanityasaṃjñā bhogeṣu kāryā karuṇā ca loke // Ps_1.48 //	cikIrzatA yogam anitya saMjQA Bogezu kAryA karuNA ca loke // Ps_1.48 //
   bhogānanityānabhivīkṣamānaḥ sātmyaṃ gatāyāṃ ca tataḥ kṛpāyām /	BogAn anityAn aBivIkzamAnaH sAtmyam gatAyAm ca tatas kRpAyAm /
   sa niścayaṃ gacchati dīyate yad etān madīyāṃ na tu yadgṛhe me // Ps_1.49	sa niScayam gacCati dIyate yat etAn madIyAm na tu yat gRhe me // Ps_1.49
   yaddattam asmān na bhayaṃ kadā cid gehe yadasmādbhayamabhyupaiti /	yat dattam asmAt na Bayam kadA cit gehe yat asmAt Bayam aByupEti /
   sādhāraṇaṃ rakṣyamatarpakaṃ ca datte tu naite prabhavantyanarthāḥ //	sADAraNam rakzyam atarpakam ca datte tu na ete praBavanti anarTAH //
   Ps_1.50 //	Ps_1.50 //
   sukhaṃ paratrāpi karoti dattam ihaiva duḥkhaṃ prakarotyadattam /	suKam paratra api karoti dattam iha eva duHKam prakaroti adattam /
   ulkāsvabhāvaṃ hi dhanaṃ narāṇām atyajyamānaṃ vyasanaṃ dadāti // Ps_1.51 //	ulkA svaBAvam hi Danam narANAm atyajyamAnam vyasanam dadAti // Ps_1.51 //
   adīyamānaṃ nidhanaṃ prayāti nidhānatāṃ yāti hi dīyamānam /	adIyamAnam niDanam prayAti niDAna tAm yAti hi dIyamAnam /
   dhanasya niḥsāralaghoḥ sa sāro yaddīyate lokahitonmukhena // Ps_1.52 //	Danasya niHsAra laGoH sa sAraH yat dIyate loka hita unmuKena // Ps_1.52 //
   yaddattametadviduṣāṃ praśasyaṃ bālo janastannicayapraśaṃsī /	yat dattam etat viduzAm praSasyam bAlaH janaH tad nicaya praSaMsI /
   prāyo viyogo hi parigrahebhyo dānādbhavatyabhyudayo yaśaśca // Ps_1.53 //	prAyas viyogaH hi parigraheByaH dAnAt Bavati aByudayaH yaSaH ca // Ps_1.53 //
   dattaṃ na tatkleśaparigrahāya kleśāya mātsaryamanāryadharmaḥ /	dattam na tad kleSa parigrahAya kleSAya mAtsaryam anArya DarmaH /
   yaddīyate satpatha eṣa tasmād ato 'nyathā kāpathamāhurāryāḥ // Ps_1.54 //	yat dIyate sat paTaH eza tasmAt atas anyaTA kApaTam AhuH AryAH // Ps_1.54 //
   abhyāgate yācanake ca tena saṃbodhisaṃbhāravivṛddhihetau /	aByAgate yAcanake ca tena saMboDi saMBAra vivRdDi hetO /
   tatpreṣyasaṃjñātmani saṃniveśyā kalyāṇamitrapriyatā ca tasmin // Ps_1.55	tad prezya saMjQA Atmani saMniveSyA kalyANa mitra priya tA ca tasmin // Ps_1.55
   mahātmanāṃ yatpratanūbhavanti rāgādayo yācanakānniśamya /	mahAtmanAm yat pratanUBavanti rAga AdayaH yAcanakAn niSamya /
   tenotsavābhyāgamamapyatītya teṣāṃ priyaṃ yācanakopayānam // Ps_1.56 //	tena utsava aByAgamam api atItya tezAm priyam yAcanaka upayAnam // Ps_1.56 //
   sa cetpunaryācanake 'pi labdhe dātuṃ na śaknotyatidurbalatvāt /	sa ced punar yAcanake api labDe dAtum na Saknoti ati durbala tvAt /
   tenānuneyo madhureṇa sāmnā sa yācakaḥ syānna yathā samanyuḥ // Ps_1.57 //	tena anuneyaH maDureNa sAmnA sa yAcakaH syAt na yaTA sa manyuH // Ps_1.57 //
   kāryaśca mātsaryavinigrahāya mohaprahāṇāya ca tena yatnaḥ /	kAryaH ca mAtsarya vinigrahAya moha prahANAya ca tena yatnaH /
   tathā yathā yācanakaḥ kadā cid vaimukhyadīno na tato vyāpaiti // Ps_1.58	taTA yaTA yAcanakaH kadA cit vEmuKya dInaH na tatas vyApEti // Ps_1.58
   saṃbodhicittaṃ kuta eva tasya dravye 'pi yo matsaramabhyupaiti /	saMboDi cittam kutas eva tasya dravye api yaH matsaram aByupEti /
   vāsaḥ sucittasya hi nāsti doṣairambhonidhānasya śavairyathaiva // Ps_1.59	vAsaH su cittasya hi na asti dozEH amBaH niDAnasya SavEH yaTA eva // Ps_1.59
   tasmāt tyaktvā sarvataḥ sarvadoṣān bodhiprārthī sarvadā sarvadaḥ syāt /	tasmAt tyaktvA sarvatas sarva dozAn boDi prArTI sarvadA sarva daH syAt /
   trātuṃ lokānekavīraḥ kva cittaṃ ceṣṭā dainyānūrjiteyaṃ kva caiva //	trAtum lokAneka vIraH kva cittam cezwA dEnyAn UrjitA iyam kva ca eva //
   Ps_1.60 //	Ps_1.60 //
   mūlaṃ dānasyāsya saṃbodhicittaṃ tanna tyājyaṃ ditsatā dānamīdṛk /	mUlam dAnasya asya saMboDi cittam tat na tyAjyam ditsatA dAnam IdRS /
   taṃ saṃbuddhāstyāgināmagramāhuryo lokeṣu tyāgamādhitsuragram // Ps_1.61 //	tam saMbudDAH tyAginAm agram AhuH yaH lokezu tyAgam ADitsuH agram // Ps_1.61 //
   // dānapāramitāsamāsaḥ //	// dAna pAramitA samAsaH //
   2. śīlapāramitāsamāsaḥ	2. SIla pAramitA samAsaH
   saṃbuddhaśīlābharaṇābhirāmān kartuṃ janānutpatitādareṇa /	saMbudDa SIla ABaraNa aBirAmAn kartum jana an utpatita AdareNa /
   svameva śīlaṃ pariśodhyamādau śīlaṃ hi śakterbalamādadhāti // Ps_2.1 //	svam eva SIlam pariSoDyam AdO SIlam hi SakteH balam AdaDAti // Ps_2.1 //
   loke tathā prema niveśayeta svapne 'pi na droharuciryathā syāt /	loke taTA prema niveSayeta svapne api na droha ruciH yaTA syAt /
   paropakāraikarasaḥ pareṣāṃ bhogānahīnāmiva na spṛśecca // Ps_2.2 //	para upakAra eka rasaH parezAm BogAn ahInAm iva na spRSet ca // Ps_2.2 //
   dvandvapravṛttervinivṛttabuddhiḥ prāgeva dārapraṇayāt parasya /	dvandva pravRtteH vinivRtta budDiH prAk eva dAra praNayAt parasya /
   kurvīta lokasya hitārthakartā kāyena ceṣṭāḥ sujanasya ceṣṭāḥ // Ps_2.3 //	kurvIta lokasya hita arTa kartA kAyena cezwAH su janasya cezwAH // Ps_2.3 //
   mādhuryaramyāmapi kālayuktāṃ satyānukūlāmavibhedinīṃ ca /	mADurya ramyAm api kAla yuktAm satya anukUlAm aviBedinIm ca /
   saddharmatattvādhigamāya vāṇīṃ brūyādvipakṣāduparamya tasyāḥ // Ps_2.4 //	sadDarma tattva aDigamAya vANIm brUyAt vipakzAt uparamya tasyAH // Ps_2.4 //
   kāryaṃ prayatnena mayā yadasmai tatsādhanena svayameva labdham /	kAryam prayatnena mayA yat asmE tad sADanena svayam eva labDam /
   parasya saukhyeṣviti tuṣṭacittaḥ kuryān manonirviṣayāmabhidhyām // Ps_2.5	parasya sOKyezu iti tuzwa cittaH kuryAt manaH nirvizayAm aBiDyAm // Ps_2.5
   mamaiva daurabalyamidaṃ yadeṣa kleśāsvatantraḥ svahitaṃ na vetti /	mama eva dOra balyam idam yat eza kleSa asvatantraH sva hitam na vetti /
   parāparādheṣvapi kārya evaṃ vyāpādavahnipraśamāya yatnaḥ // Ps_2.6 //	para aparADezu api kAryaH evam vyApAda vahni praSamAya yatnaH // Ps_2.6 //
   kudṛṣṭisaṃjñaṃ ca tamaḥpratānaṃ jñānaprakāśairmanaso nirasya /	kudRzwi saMjQam ca tamaH pratAnam jQAna prakASEH manasaH nirasya /
   kuryādahāryāṃ naradevavarye bhaktiṃ guṇābhyāsavirūḍhamūlām // Ps_2.7 //	kuryAt ahAryAm naradeva varye Baktim guNa aByAsa virUXa mUlAm // Ps_2.7 //
   svargasya mokṣasya ca satpathebhyo naivoccalet karmapathebhya ebhyaḥ /	svargasya mokzasya ca sat paTeByaH na eva uccalet karma paTeByaH eByaH /
   atra sthitānāṃ hi jagaddhitārthāścintāviśeṣāḥ saphalībhavanti // Ps_2.8 //	atra sTitAnAm hi jagat hita arTAH cintA viSezAH saPalIBavanti // Ps_2.8 //
   samāsataḥ śīlamidaṃ vadanti yaḥ saṃvaraḥ kāyavacomanastaḥ /	samAsatas SIlam idam vadanti yaH saMvaraH kAya vacaH manaH tas /
   kārtsnyena cātraiva yataḥ sa tasmād etānyayatnena viśodhayecca // Ps_2.9	kArtsnyena ca atra eva yatas sa tasmAt etAni ayatnena viSoDayet ca // Ps_2.9
   hiṃsānivṛttapraṇayo dadāti saumyasvabhāvādabhyaṃ janānām /	hiMsA nivRtta praNayaH dadAti sOmya svaBAvAt aByam janAnAm /
   yā vāsanā doṣakṛtāsya citte tāṃ cāprayatnena samucchinatti // Ps_2.10 //	yAH vAsanAH doza kRtA asya citte tAm ca aprayatnena samucCinatti // Ps_2.10 //
   maitrīviśeṣānugate ca citte vairānubandheṣu śamam gateṣu /	mEtrI viSeza anugate ca citte vEra anubanDezu Samam gatezu /
   sukhaprabodhaḥ sukhameva śete kṣīṇāśubhasvapnavikāradoṣaḥ // Ps_2.11 //	suKa praboDaH suKam eva Sete kzINa aSuBa svapna vikAra dozaH // Ps_2.11 //
   kurvanti rakṣāṃsyapi cāsya rakṣāṃ na durgatibhyo bhayamabhyupaiti /	kurvanti rakzAMsi api ca asya rakzAm na durgatiByaH Bayam aByupEti /
   prāpnoti cārogyaguṇābhirāmamāyuḥ prakṛṣṭaṃ sugatipratiṣṭham // Ps_2.12 //	prApnoti ca Arogya guNa aBirAmam AyuH prakRzwam sugati pratizWam // Ps_2.12 //
   ataśca saṃbodhimupāgatānāṃ tathāgatānāmamitaprayāmam /	atas ca saMboDim upAgatAnAm taTAgatAnAm amita prayAmam /
   nirvartate cittavaśānuvarti lokasya saukhyopacayāya vāyuḥ // Ps_2.13 //	nirvartate citta vaSa anuvarti lokasya sOKya upacayAya vAyuH // Ps_2.13 //
   anādadānastu parasya bhogān āpnoti bhogānmahataḥ paratra /	anAdadAnaH tu parasya BogAn Apnoti BogAn mahataH paratra /
   narendradāyādagaṇairahāryān girīniva śvāsanavairahāryān // Ps_2.14 //	narendra dAyAda gaNEH ahAryAn girIn iva SvAsana vErahAryAn // Ps_2.14 //
   ācāraśuddhyānugatapriyatvaṃ viśvāsapātratvamihaiva yāti /	AcAra SudDyA anugata priya tvam viSvAsa pAtra tvam iha eva yAti /
   ataḥ paropakramanirviśaṅko gatipratīghātamupaiti naiva // Ps_2.15 //	atas para upakrama nirviSaFkaH gati pratIGAtam upEti na eva // Ps_2.15 //
   asārabuddhirdhanavistareṣu bhavatyayatnena viśuddhaśīlaḥ /	asAra budDiH Dana vistarezu Bavati ayatnena viSudDa SIlaH /
   tasmādupakleśaviśuddhabuddhiranuttarāṃ ca svayameti bodhim // Ps_2.16 //	tasmAt upakleSa viSudDa budDiH anuttarAm ca svayam eti boDim // Ps_2.16 //
   kāmeṣu mithyācaraṇānnivṛtto jitendriyatvāt praśamābhirāmaḥ /	kAmezu miTyA AcaraNAt nivRttaH jita indriya tvAt praSama aBirAmaH /
   prāpnoti lokastutibhiḥ samantāt kīrtiṃ diganteṣu vikīryamāṇam // Ps_2.17	prApnoti loka stutiBiH samantAt kIrtim diS antezu vikIryamANam // Ps_2.17
   na cāpi kaṃ citpramadāsu rāgaṃ karoti mātṛriva vīkṣamāṇaḥ /	na ca api kam cit pramadAsu rAgam karoti mAtRH iva vIkzamANaH /
   asmācca puṇyopacayān munīndraḥ saṃjāyate vāraṇavastikoṣaḥ // Ps_2.18 //	asmAt ca puNya upacayAt muni indraH saMjAyate vAraNa vasti kozaH // Ps_2.18 //
   vāco 'nṛtāyāstu nivartamānaḥ prāmodyavāñchāṭhyavimuktacittaḥ /	vAcaH anRtAya astu nivartamAnaH prAmodya vAn SAWya vimukta cittaH /
   ādeyasiddhyā vacanasya sattvān karoti dharmābhimukhān ayatnāt // Ps_2.19	Adeya sidDyA vacanasya sattvAn karoti Darma aBimuKAn ayatnAt // Ps_2.19
   divaukasāṃ ca priyatāṃ yadeti satyapriyaścitramidaṃ na tādṛk /	divOkasAm ca priya tAm yadA iti satya priyaH citram idam na tAdRS /
   devasvabhāvo guṇapakṣapātī pratyakṣiṇastaccariteṣu te ca // Ps_2.20 //	deva svaBAvaH guNa pakzapAtI pratyakziNaH tad caritezu te ca // Ps_2.20 //
   pramāṇabhūto bhavati priyaśca yallaukikānāmidamatra citram /	pramANa BUtaH Bavati priyaH ca yat lOkikAnAm idam atra citram /
   prāyeṇa loko hi guṇairdaridraḥ svenānumānena parānminoti // Ps_2.21 //	prAyeNa lokaH hi guNEH daridraH svena anumAnena parAn minoti // Ps_2.21 //
   tyaktveva nīlotpalinīvanāni viśeṣadarśī kamalāyamāne /	tyaktvA iva nIlotpalinI vanAni viSeza darSI kamalAyamAne /
   tasyānane saṃśrayamabhyupaiti prahlādano gandhavidhirmanojñaḥ // Ps_2.22	tasya Anane saMSrayam aByupEti prahlAdanaH ganDa viDiH manojQaH // Ps_2.22
   bhrājiṣṇunā durgatitārakeṇa jñānena paśyaṃśca samāsamāni /	BrAjizNunA durgati tArakeNa jQAnena paSyan= ca samA samAni /
   sa ātmasākṣī samupaiti lajjāṃ yādṛcchikairapyaśubhairvitarkaiḥ // Ps_2.23	saH Atma sAkzI samupEti lajjAm yAdRcCikEH api aSuBEH vitarkEH // Ps_2.23
   evaṃ sa śuddhaprakṛtiḥ krameṇa na śaṅkyate 'nyairna ca śaṅkate 'nyān /	evam sa SudDa prakRtiH krameNa na SaFkyate anyEH na ca SaFkate anyAn /
   tato 'sya satyābhyanuvartanī vāgarakṣatāṃ yāti tathāgatatve // Ps_2.24 //	tatas asya satya aByanuvartanI vAc arakzatAm yAti taTAgata tve // Ps_2.24 //
   kāyaḥ paropakramaṇairabhedyāḥ parairahāryā parivārasaṃpat /	kAyaH para upakramaNEH aBedyAH parErahAryA parivAra saMpad /
   paiśūnyamuktasya bhavatyabhedyā śraddhā ca dharme pratipattisārā //	pESUnyam uktasya Bavati aBedyA SradDA ca Darme pratipattisArAH //
   Ps_2.25 //	Ps_2.25 //
   maitrīmabhedyāmavisaṃvadantīṃ kṛpāṃ ca lokārthamasaṃtyajantīm /	mEtrIm aBedyAm avisaMvadantIm kRpAm ca loka arTam asaMtyajantIm /
   prāpnoti cābhedyatamān munitve janmāntarasthānapi śiṣyasaṃghān // Ps_2.26	prApnoti ca aBedyatamAn muni tve janma antara sTAn api Sizya saMGAn // Ps_2.26
   krodhasya sainyāgrarajaḥpratānaṃ saṃkalpacaṇḍānilaviprakīrṇam /	kroDasya sEnya agra rajaH pratAnam saMkalpa caNxa anila viprakIrNam /
   yaśovapurdhvaṃsanamityapāsyaṃ maitryambuvāhaiḥ paruṣābhidhānam // Ps_2.27	yaSaH vapuH DvaMsanam iti apAsyam mEtrI ambuvAhEH paruza aBiDAnam // Ps_2.27
   asmānnivṛtto madhurairvacobhirlokasya cetāṃsi vaśīkaroti /	asmAt nivRttaH maDurEH vacoBiH lokasya cetAMsi vaSIkaroti /
   lokasya ca premṇi virūḍhamūle saivāsya vāggrāhyataratvameti // Ps_2.28 //	lokasya ca premNi virUXa mUle sA eva asya vAc grAhyatara tvam eti // Ps_2.28 //
   ataśca lokāñchataśo vinīya teṣāṃ samāvṛtya ca duḥkhamārgam /	atas ca lokAn SataSas vinIya tezAm samAvRtya ca duHKa mArgam /
   na durgatiṃ gacchati puṇyakarmā dharmo hi rakṣeha paratra caiva // Ps_2.29	na durgatim gacCati puNya karmA DarmaH hi rakzA iha paratra ca eva // Ps_2.29
   dūrādapi vyaktapadānunādaḥ śrīmān adūre 'pi sukhasvabhāvaḥ /	dUrAt api vyakta pada anunAdaH SrImAn adUre api suKa svaBAvaH /
   meghasvanodagratarastato 'sya brahmasvaro vaktram alaṃkaroti // Ps_2.30 //	meGa svanot agrataraH tatas asya brahma svaraH vaktram alaMkaroti // Ps_2.30 //
   abaddhavākyādvirataḥ priyatvam ekāntato yāti vicakṣaṇānām /	abadDa vAkyAt virataH priya tvam ekAntataH yAti vicakzaNAnAm /
   satyābhidhāne kramate sabuddhiḥ prāpnoti māhātmyam akṛtrimaṃ ca // Ps_2.31	satya aBiDAne kramate sa budDiH prApnoti mAhAtmyam akRtrimam ca // Ps_2.31
   asmācca puṇyān munirājabhāve gāmbhīryagūḍhān paripṛcchamānaḥ /	asmAt ca puNyAt muni rAja BAve gAmBIrya gUXAn paripRcCamAnaH /
   praśnānanekānapi caikakāle niḥsaṃśayaṃ vyākurute sa vācā // Ps_2.32 //	praSnAn anekAn api ca eka kAle niHsaMSayam vyAkurute sa vAcA // Ps_2.32 //
   pretyeha cānarthaphalairavandhyāṃ vandhyāmabhidhyāṃ samapāsya buddhyā /	pretya iha ca anarTa PalEH avanDyAm vanDyAm aBiDyAm samapAsya budDyA /
   anīrṣyabhāvādatikāṅkṣitāṃ sa prāpnoti vistīrṇatarāṃ samṛddhim // Ps_2.33	anIrzya BAvAt ati kAFkzitAm sa prApnoti vistIrNatarAm samRdDim // Ps_2.33
   citte viśuddhe ca tadāśrayāṇi vākkāyakarmāṇi śucībhavanti /	citte viSudDe ca tad ASrayANi vAkkAya karmANi SucIBavanti /
   nabhastale kālaguṇābhirāme tārāgaṇānāmiva maṇḍalāni // Ps_2.34 //	naBastale kAlaguNa aBirAme tArA gaNAnAm iva maNxalAni // Ps_2.34 //
   puṇyādhipatyātkramate ca buddhistasyopabhogeṣu sadottameṣu /	puNya ADipatyAt kramate ca budDiH tasya upaBogezu sadA uttamezu /
   prayāti rājñāmapi saṃmatatvam adhṛṣyatāṃ ca pratigarvitānām // Ps_2.35 //	prayAti rAjQAm api saMmata tvam aDRzyatAm ca pratigarvitAnAm // Ps_2.35 //
   vaikalyamāyānti na cendriyāṇi satkarmanirvṛttabalāni tasya /	vEkalyam AyAnti na ca indriyANi sat karma nirvRtta balAni tasya /
   ataśca lokatrayapūjya ekaḥ śāstā bhavatyaprativartyacakraḥ // Ps_2.36 //	atas ca lokatraya pUjyaH ekaH SAstA Bavati aprativartya cakraH // Ps_2.36 //
   vyāpādadāhajvaravipramuktaḥ sādhusvabhāvābhinayo nayena /	vyApAda dAha jvara vipramuktaH sADu svaBAva aBinayaH nayena /
   vyaktīkarotīva manaḥprasādaṃ svasthapraśāntena viceṣṭitena // Ps_2.37 //	vyaktIkaroti iva manaH prasAdam svasTa praSAntena vicezwitena // Ps_2.37 //
   hiṃsātmake vigrahasaṃhite vā karmaṇyanāryācarite śaṭhe vā /	hiMsA Atmake vigraha saMhite vA karmaNi anAri Acarite SaWe vA /
   na cāsya buddhiḥ kramate kadācin maitrīsukhāsvādaviśeṣalābhāt // Ps_2.38	na ca asya budDiH kramate kadAcid mEtrI suKa AsvAda viSeza lABAt // Ps_2.38
   loke vrajatyāryajanena sāmyaṃ saṃmānyate daivatavajjanena /	loke vrajati Arya janena sAmyam saMmAnyate dEvata vat janena /
   na brahmaloko 'pi ca durlabho 'sya prasnigdhakarmaṇyamanaḥpathasya //	na brahma lokaH api ca durlaBaH asya prasnigDa karmaNi amanaH paTasya //
   Ps_2.39 //	Ps_2.39 //
   hitābhinandī jagatāmayatnāt prasādayatyeva ca mānasāni /	hita aBinandI jagata Am ayatnAt prasAdayati eva ca mAnasAni /
   ramyaḥ śaratkāla ivāpagānāṃ toyāni meghāgamadūṣitāni // Ps_2.40 //	ramyaH Sarad kAle iva ApagAnAm toyAni meGa Agama dUzitAni // Ps_2.40 //
   rūpeṇa sarvapriyadarśanena jñānāspadenādbhutaceṣṭitena /	rUpeNa sarva priya darSanena jQAna Aspadena adButa cezwitena /
   ekīkarotīva tato munitve lokasya vijñānapṛthaktvasiddhim // Ps_2.41 //	ekIkaroti iva tatas muni tve lokasya vijQAna pRTaktva sidDim // Ps_2.41 //
   kudṛṣṭipaṅkakramaṇaṃ lasaṃstu prāpnoti kalyāṇahṛdaḥ sahāyān /	kudRzwi paFka kramaNam lasan= tu prApnoti kalyANa hRdaH sahAyAn /
   karmasvako 'stīti ca karma pāpaṃ viśasyamāno 'pi karoti naiva // Ps_2.42	karmasvakaH asti iti ca karma pApam viSasyamAnaH api karoti na eva // Ps_2.42
   bhavatyakampyā ca jiṇe 'sya bhaktirnāyasyate kautukamaṅgalaiśca /	Bavati akampyA ca jiNe asya BaktiH na ayasyate kOtuka maFgalEH ca /
   ārye ca mārge labhate pratiṣṭhāṃ viśeṣagāmitvamato 'bhyupaiti // Ps_2.43	Arye ca mArge laBate pratizWAm viSeza gAmi tvam atas aByupEti // Ps_2.43
   satkāyadṛṣṭyuccalitaḥ sa yāti na durgatiṃ hetuparikṣayeṇa /	satkAya dRzwi uccalitaH sa yAti na durgatim hetu parikzayeNa /
   jñānena cānāvaraṇena yukto divaḥpṛthivyorvicaratyasaṅgaḥ // Ps_2.44 //	jQAnena ca anAvaraNena yuktaH divaH pRTivyoH vicarati asaFgaH // Ps_2.44 //
   pratyekabuddhairapi cānavāptāḥ sarve tato 'syābhimukhībhavanti /	pratyekabudDEH api ca anavAptAH sarve tatas asya aBimuKIBavanti /
   jagaddhitārtheṣu vijṛmbhamāṇāḥ sarvajñabhāvāya munīndradharmāḥ // Ps_2.45	jagat hita arTezu vijRmBamANAH sarvajQa BAvAya muni indra DarmAH // Ps_2.45
   imāṃ vibhūtiṃ guṇaratnacitrāṃ ślāghyāṃ svayaṃgrāhaguṇābhirāmām /	imAm viBUtim guNa ratna citrAm SlAGyAm svayaMgrAha guNa aBirAmAm /
   ko nāma vidvān na samādadīta viśeṣataḥ sattvahitābhilāṣī // Ps_2.46 //	kaH nAma vidvAn na samAdadIta viSezataH sattva hita aBilAzI // Ps_2.46 //
   divyābhirāmā manujeṣu saṃpat prakṛṣṭasaukhyaikarasā ca divyā /	divya aBirAmA manujezu saMpad prakRzwa sOKya eka rasA ca divyA /
   śīlādyadi syāt kimivātra citraṃ yasmāt prarohantyapi buddhadharmāḥ //	SIlAt yadi syAt kim iva atra citram yasmAt prarohanti api budDa DarmAH //
   Ps_2.47 //	Ps_2.47 //
   śīlacyutastvātmahite 'pyaśaktaḥ kasmin parasyārthavidhau samarthaḥ /	SIla cyutaH tu Atma hite api aSaktaH kasmin parasya arTa viDO samarTaH /
   tasmād viśeṣeṇa parārthasādhorna nyāyyamasmiñchīthilādaratvam // Ps_2.48	tasmAt viSezeNa para arTa sADoH na nyAyyam asmin SITila Adara tvam // Ps_2.48
   vivarjayedaṇvapi varjanīyaṃ tasmādbhayaṃ tīvramavekṣamāṇaḥ /	vivarjayet aNu api varjanIyam tasmAt Bayam tIvram avekzamANaH /
   na bodhisattvābhyucitaṃ ca śīlaṃ vikhaṇḍayedātmasukhodayena // Ps_2.49 //	na boDisattva aByucitam ca SIlam viKaNxayet Atma suKa udayena // Ps_2.49 //
   na cchidradoṣaiḥ parijarjaraṃ vā strīkelisaṃvāhanavīkṣaṇādyaiḥ /	na cCidra dozEH parijarjaram vA strI keli saMvAhana vIkzaNa AdyEH /
   na durjanakleśaparigrahād vā kurvīta śīlaṃ śabalaprakāram // Ps_2.50 //	na durjana kleSa parigrahAt vA kurvIta SIlam Sabala prakAram // Ps_2.50 //
   kalmāṣadoṣāpagataṃ niṣevyam ekāntaśuklopacayena śīlam /	kalmAza doza apagatam nizevyam ekAnta Sukla upacayena SIlam /
   svecchāgatitvācca bhujiṣyavṛttaṃ vidvatpraśaṃsābharaṇānavadyam // Ps_2.51	sva icCA gati tvAt ca Bujizya vRttam vidvat praSaMsA ABaraNa anavadyam // Ps_2.51
   samagraśikṣāpadapūraṇācca saṃpūrṇamāmarṣavivarjitaṃ ca /	samagra SikzA pada pUraNAt ca saMpUrNam Amarza vivarjitam ca /
   cetoviśuddhipratibimbabhūtaistīvraiḥ parārthaikarasaiḥ prayogaiḥ //	cetaH viSudDi pratibimba BUtEH tIvrEH para arTa eka rasEH prayogEH //
   Ps_2.52 //	Ps_2.52 //
   smṛtyāśrayāccendriyasaṃvareṇa śīlasya saṃrakṣaṇatatparaḥ syāt /	smRtyASrayAt ca indriya saMvareNa SIlasya saMrakzaNa tatparaH syAt /
   lokasya dauḥśīlyamabhipravṛddhaṃ tamaḥ sahasrāṃśurivāpaneṣyan // Ps_2.53	lokasya dOHSIlyam aBipravRdDam tamaH sahasrAMSuH iva apanezyan // Ps_2.53
   duḥkhapratīkāranimittasevyaiḥ kāyavraṇālepanaveṣṭanādyaiḥ /	duHKa pratIkAra nimitta sevyEH kAya vraNa Alepana vezwana AdyEH /
   nyāyopalabdhaiḥ parituṣṭacitto 'parānanollokanakātaraḥ syāt // Ps_2.54 //	nyAya upalabDEH parituzwa cittaH apara Anana ullokana kAtaraH syAt // Ps_2.54 //
   ślāghyeṣu sarveṣvapi vartamānaḥ śīlānukūleṣu guṇodayeṣu /	SlAGyezu sarvezu api vartamAnaH SIla anukUlezu guNa udayezu /
   avismitatvādaparādhamānī kīrterbibhīyācca tadudbhavāyāḥ // Ps_2.55 //	avismita tvAt aparADa mAnI kIrteH biBIyAt ca tad udBavAyAH // Ps_2.55 //
   lābhaprakāro hi guṇaprakāśācchatrutvamabhyeti suhṛnmukhena /	lABa prakAraH hi guNa prakASAt Satru tvam aByeti suhRd muKena /
   saroruhāṇāmiva śītaraśmiḥ śreyaḥ pramāthī śithilavratānām // Ps_2.56 //	saroruhANAm iva SIta raSmiH SreyaH pramATI SiTila vratAnAm // Ps_2.56 //
   śīlaṃ guṇābhyāsavidhiṃ vadanti saṃbodhicitte ca guṇāḥ samagrāḥ /	SIlam guNa aByAsa viDim vadanti saMboDi citte ca guNAH samagrAH /
   abhyasyate tacca kṛpāguṇena kāruṇyaśīlaḥ satataṃ tataḥ syāt // Ps_2.57 //	aByasyate tat ca kRpA guNena kAruNya SIlaH satatam tatas syAt // Ps_2.57 //
   yanniśritaṃ kāmabhave 'pi naiva saṃtiṣṭhate naiva ca rūpadhātau /	yat niSritam kAma Bave api na eva saMtizWate na eva ca rUpa DAtO /
   ārūpyadhātau yadasaṃsthitaṃ ca tattattvataḥ śīlamudāharanti // Ps_2.58 //	ArUpya DAtO yat asaMsTitam ca tat tattvataH SIlam udAharanti // Ps_2.58 //
   yo lokadhātuṣvamiteṣu sattvāñchīle pratiṣṭhāpayiṣuḥ samagrān /	yaH lokaDAtuzu amitezu sattvAn SIle pratizWApayizuH samagrAn /
   niṣevate lokahitāya śīlaṃ taducyate pāramiteti tajjñaiḥ // Ps_2.59 //	nizevate loka hitAya SIlam tat ucyate pAramitA iti tajjQEH // Ps_2.59 //
   śīlaṃ viśeṣādhigamasya mārgo dāyādyabhūtaṃ karuṇātmakānām /	SIlam viSeza aDigamasya mArgaH dAyAdya BUtam karuNa AtmakAnAm /
   jñānaprakarṣasya śucisvabhāvo naṣṭoddhavā maṇḍanajātiragrā // Ps_2.60 //	jQAna prakarzasya Suci svaBAvaH nazwa udDavAH maNxana jAtiH agrA // Ps_2.60 //
   lokatrayavyāpi manojñāgandhaṃ vilepanaṃ pravrajitāvirodhi /	lokatraya vyApi manojQA ganDam vilepanam pravrajita aviroDi /
   tulyākṛtibhyo 'pi pṛthagjanebhyaḥ śīlaṃ viśeṣaṃ kurute narāṇām // Ps_2.61	tulya AkRtiByaH api pRTagjaneByaH SIlam viSezam kurute narANAm // Ps_2.61
   akatthanānāmapi dhīrabhāvād vināpi vāgbhedapariśrameṇa /	akatTanAnAm api DIra BAvAt vinA api vA ac Beda pariSrameNa /
   atrāsanābhyānatasarvalokaṃ tyaktāvalepoddhavamīśvaratvam // Ps_2.62 //	atra Asana aByAnata sarva lokam tyakta Avalepa udDavam ISvara tvam // Ps_2.62 //
   apyaprakāśānvayasaṃstavānām akurvatāmapyupakārasāram /	api aprakASa anvaya saMstavAnAm akurvatAm api upakAra sAram /
   niṣkevale śīlavidhau sthitānām asaṃstutānāmapi yannarāṇām // Ps_2.63 //	nizkevale SIla viDO sTitAnAm asaMstutAnAm api yat narANAm // Ps_2.63 //
   rajāṃsi pādāśrayapāvitāni praṇāmalabdhāni samudvahanti /	rajAMsi pAda ASraya pAvitAni praNAma labDAni samudvahanti /
   cūḍāgralagnāni manuṣyadevāḥ śrīmattaraṃ śīlamataḥ kulebhyaḥ // Ps_2.64 //	cUxA agra lagnAni manuzya devAH SrImattaram SIlam atas kuleByaH // Ps_2.64 //
   tasmān na durgatibhayena na rājyahetorna svargasaṃpadabhilāṣasamudbhavena	tasmAt na durgati Bayena na rAjya hetoH na svarga saMpad aBilAza samudBavena
   seveta śīlamamalaṃ na hi tattathā syāllokārthasiddhiparamastu bhajeta	seveta SIlam amalam na hi tat taTA syAt loka arTa sidDi paramaH tu Bajeta
   śīlam // Ps_2.65 //	SIlam // Ps_2.65 //
   // śīlapāramitāsamāsaḥ //	// SIla pAramitA samAsaH //
   3. kṣāntipāramitāsamāsaḥ	3. kzAnti pAramitA samAsaH
   saṃmohanīṃ manmathapakṣamāyāṃ prāhuḥ sukhāṃ caiva vimokṣamāyām /	saMmohanIm manmaTa pakza mAyAm prAhuH suKAm ca eva vimokza mAyAm /
   tasyāṃ na kuryāt kaiva kṣamāyāṃ prayatnamekāntahitakṣamāyām // Ps_3.1 //	tasyAm na kuryAt kA eva kzamAyAm prayatnam ekAnta hita kzamAyAm // Ps_3.1 //
   parāparādheṣu sadānabhijñā vyavasthitiḥ sattvavatāṃ manojñā /	para aparADezu sadA anaBijQA vyavasTitiH sattvavatAm manojQAH /
   guṇābhinirvartitacārusaṃjñā kṣameti lokārthacarī kṛpājñā // Ps_3.2 //	guNa aBinirvartita cAru saMjQA kzamA iti loka arTa carI kRpA jQAH // Ps_3.2 //
   parārthamabhyudyatamānasānāṃ dīkṣāṃ titikṣāṃ prathamāṃ vadanti /	para arTam aByudyata mAnasAnAm dIkzAm titikzAm praTamAm vadanti /
   seturjalānīva hi roṣadoṣaḥ śreyāṃsi lokasya samāvṛṇoti // Ps_3.3 //	setuH jalAni iva hi roza dozaH SreyAMsi lokasya samAvRNoti // Ps_3.3 //
   alaṃkriyā śaktisamanvitānāṃ tapodhanānāṃ balasaṃpadagrā /	alaMkriyA Sakti samanvitAnAm tapoDanAnAm bala saMpad agrA /
   vyāpādadāvānalavāridhārā pretyeha ca kṣāntiranarthaśāntiḥ // Ps_3.4 //	vyApAda dAva anala vAri DArA pretya iha ca kzAntiH anarTa SAntiH // Ps_3.4 //
   kṣamāmaye varmaṇi sajjanānāṃ vikuṇṭhitā durjanavākyabāṇāḥ /	kzamA maye varmaNi sat janAnAm vikuNWitAH durjana vAkya bANAH /
   prāyaḥ praśaṃsākusumatvametya tatkīrtimālāvayavā bhavanti // Ps_3.5 //	prAyas praSaMsA kusuma tvam etya tad kIrti mAlA avayavAH Bavanti // Ps_3.5 //
   pratikriyā durjanavāgviṣāṇāṃ prahlādanī jñānaniśākarābhā /	pratikriyA durjana vAc vizANAm prahlAdanI jQAna niSAkara ABAH /
   dhīraprakārā prakṛtiryatīnāṃ kṣāntirguṇānām adhivāsabhūmiḥ // Ps_3.6 //	DIra prakArA prakRtiH yatInAm kzAntiH guNAnAm aDivAsa BUmiH // Ps_3.6 //
   sattvasya gāmbhīryamayasya sāro ghanāgamaḥ krodhanidāghaśāntyai /	sattvasya gAmBIrya mayasya sAraH Gana AgamaH kroDa nidAGa SAntyE /
   vyatītavelasya guṇārṇavasya vyāpī svanaḥ kṣāntimayo 'bhyudeti // Ps_3.7 //	vyatIta velasya guNa arNavasya vyApI svanaH kzAnti mayaH aByudeti // Ps_3.7 //
   ā brahmalokādadhirohāṇārthā sopānapaṅktirgatakhedadoṣā /	A brahma lokAt aDirohANa arTA sopAna paFktiH gata Keda dozAH /
   karmāntaśālā guṇaśībharasya rūpasya sallakṣaṇabhūṣaṇasya // Ps_3.8 //	karmAnta SAlAH guNa SIBarasya rUpasya sat lakzaNa BUzaNasya // Ps_3.8 //
   unmūlanī vairaphalācitānāṃ kṣamāsariddoṣamahādrumāṇām /	unmUlanI vEra PalA citAnAm kzamA sarit doza mahA drumANAm /
   saṃbodhicittasya vivardhitasya guṇāmburaśeḥ satatānukūlā // Ps_3.9 //	saMboDi cittasya vivarDitasya guNa ambu raSeH satata anukUlAH // Ps_3.9 //
   śubhā paratrāpi hite samṛddhirjagaddhitārthasya parā vivṛddhiḥ /	SuBA paratra api hite samRdDiH jagat hita arTasya parA vivRdDiH /
   śubhasvabhāvātiśayaprasiddhiḥ kṣāntirmanaḥkāyavacoviśuddhiḥ // Ps_3.10 //	SuBa svaBAva atiSaya prasidDiH kzAntiH manaH kAya vacaH viSudDiH // Ps_3.10 //
   saṃsāradoṣairna ca cchedameti sattvān kṛpāsnigdhamavekṣamāṇaḥ /	saMsAra dozEH na ca cCedam eti sattvAn kRpA snigDam avekzamANaH /
   satkarmabhirlokahitaiḥ samantād yaśomayatvaṃ vrajatīva loke // Ps_3.11 //	sat karmaBiH loka hitEH samantAt yaSaH maya tvam vrajati iva loke // Ps_3.11 //
   na spṛśyate vismayavācyadoṣairjñānāvadānena titikṣureva /	na spRSyate vismaya vAcya dozEH jQAna avadAnena titikzuH eva /
   anityatākṣāntibalodayācca praharṣamāyāti sukhe 'pi naiva // Ps_3.12 //	anitya tA kzAnti bala udayAt ca praharzam AyAti suKe api na eva // Ps_3.12 //
   saṃkocamāyāti na cāyaśobhirvisāriṇā kṣāntibalaśrayeṇa /	saMkocam AyAti na ca ayaSoBiH visAriNA kzAnti bala SrayeNa /
   ataśca śeṣairapi lokadharmairaniśritatvānna sa cāpalīti // Ps_3.13 //	atas ca SezEH api loka DarmEH aniSrita tvAt na sa cApalI iti // Ps_3.13 //
   tīvraprakārairapi viprakārairna vikriyāṃ yānti satāṃ manāṃsi /	tIvra prakArEH api viprakArEH na vikriyAm yAnti satAm manAMsi /
   dṛḍhābhilāṣāṇi munīndrabhāve kṣāntyā balādhānasusaṃskṛtāni // Ps_3.14 //	dRXa aBilAzANi muni indra BAve kzAntyA bala ADAna su saMskRtAni // Ps_3.14 //
   sa kṣāntidhīreṇa ca mānasena kaṣṭāni saṃdarśayate tapāṃsi /	sa kzAnti DIreNa ca mAnasena kazwAni saMdarSayate tapAMsi /
   darponnatiṃ tīrthakṛtāṃ manaḥsu nīcaiḥ kariṣyan hitakāmyayaiva // Ps_3.15	darpa unnatim tIrTa kRtAm manaHsu nIcEs karizyan hita kAmyayA eva // Ps_3.15
   loko 'yamātmābhiniveśasamūḍhaḥ śeṣān parānityabhimanyamānaḥ /	lokaH ayam Atma aBiniveSa samUXaH SezAn parAn iti aBimanyamAnaH /
   tadviprakārairabhibhūtacetā<;ḥ>; kṣamāviyogāt parikhedameti // Ps_3.16 //	tad viprakArEH aBiBUta cetA<;H>; kzamA viyogAt pariKedam eti // Ps_3.16 //
   kṛpāsanāthāni satāṃ manāṃsi kṣāntyā kṛtasvastyayanakriyāṇi /	kRpA sanATAni satAm manAMsi kzAntyA kRta svastyayana kriyANi /
   naṣṭātmadṛṣṭiṇi parāpakārān na vikriyāṃ yānti guṇānurāgāt // Ps_3.17 //	nazwa Atma dRzwiNi para apakArAn na vikriyAm yAnti guNa anurAgAt // Ps_3.17 //
   mithyāvikalpo hṛdayajvarasya krodhasya heturdhṛtidurbalānām /	miTyA vikalpaH hRdaya jvarasya kroDasya hetuH DRti durbalAnAm /
   samyagvikalpastu samādadhāti kṣāntiprakārāṃ manasaḥ praśāntim // Ps_3.18	samyak vikalpaH tu samAdaDAti kzAnti prakArAm manasaH praSAntim // Ps_3.18
   vikalpasanniśrayasaṃśritāyāṃ kṣāntyāṃ na tu syāccalitāvakāśaḥ /	vikalpa sanniSraya saMSritAyAm kzAntyAm na tu syAt calita avakASaH /
   pratyūṣavātasphurite 'mbhasīva saṃpūrṇacandrapratibimbalakṣayāḥ // Ps_3.19	pratyUza vAta sPurite amBasi iva saMpUrNa candra pratibimba lakzayAH // Ps_3.19
   vikalpaśāntiṃ paramārthatastu kṣāntiṃ kṣamātattvavido vadanti /	vikalpa SAntim paramArTataH tu kzAntim kzamA tattva vidaH vadanti /
   tasmādvikalpopaśame yateta svapnopamaṃ lokamavekṣamāṇaḥ // Ps_3.20 //	tasmAt vikalpa upaSame yateta svapna upamam lokam avekzamANaH // Ps_3.20 //
   cakṣuḥ kim ākrośati cakṣuretacchrotrādi vākrośati kiṃ tadādi /	cakzuH kim AkroSati cakzuH etat Srotra Adi vA AkroSati kim tad Adi /
   yaivaṃ kṣamā sāyatanānvavekṣā na kṣāntireṣā paramārthatastu // Ps_3.21 //	yA evam kzamA sa Ayatana anvavekzAH na kzAntiH ezA paramArTataH tu // Ps_3.21 //
   vaktā vacaścaitadanityameva śrutirvikalpo 'pi ca yo mamāyam /	vaktA vacaH ca etat anityam eva SrutiH vikalpaH api ca yaH mama ayam /
   anityabhāvapravikalpanaiṣā na kṣāntimetām paramāṃ vadanti // Ps_3.22 //	anitya BAva pravikalpanA ezA na kzAntim etAm paramAm vadanti // Ps_3.22 //
   kartāpakārasya na kaścidasti naivāsti kaścitkriyāte ca yasya /	kartA apakArasya na kaScid asti na eva asti kaScid kriyAte ca yasya /
   nairātmasaṃdarśanasiddhireṣā na kṣāntireṣāpi gataprakarṣā // Ps_3.23 //	nErAtma saMdarSana sidDiH ezA na kzAntiH ezA api gata prakarzAH // Ps_3.23 //
   tattatpratītya prabhavanti bhāvā nindāpraśaṃsāsukhaduḥkhasaṃjñāḥ /	tat tat pratItya praBavanti BAvAH nindA praSaMsA suKa duHKa saMjQAH /
   pratītyasiddheravatārabhūmirna kṣāntiratyantasamāhitaiṣā // Ps_3.24 //	pratItyasidDeH avatAra BUmiH na kzAntiH atyanta samAhitA ezA // Ps_3.24 //
   yadyesā saṃmohamahāgraheṇa paryastacetā nanu nāhamevam /	yadi esA saMmoha mahA graheNa paryasta cetAH nanu na aham evam /
   ityunnate cāvanate ca citte kṣāntiprakarṣasya kuto 'vakāśaḥ // Ps_3.25 //	iti unnate ca avanate ca citte kzAnti prakarzasya kutas avakASaH // Ps_3.25 //
   pradhvaṃsinī varṇalavapratiśrudyantrādivaikaikaśa uccarantī /	praDvaMsinI varNa lava pratiSruD yantrAt i va eka ekaSas uccarantI /
   kuryāṃ kathaṃ kasya ca kāṃ ca pīḍām eṣāpi na kṣāntiratiprakṛṣṭā // Ps_3.26	kuryAm kaTam kasya ca kAm ca pIxAm ezA api na kzAntiH ati prakRzwAH // Ps_3.26
   yadyesā matpāpaparikṣayārthaṃ na vīkṣate svāmapi dharmapīḍām /	yadi esA mad pApa parikzaya arTam na vIkzate svAm api Darma pIxAm /
   asmān na kalyāṇataraṃ hi mitram asāvapi kṣāntyupacārā eva // Ps_3.27 //	asmAt na kalyANataram hi mitram asO= api kzAnti upacArAH eva // Ps_3.27 //
   karmasvatāṃ eva hi vīkṣamāṇastitikṣate tadguṇadarśanācca /	karmasva tAm eva hi vIkzamANaH titikzate tad guNa darSanAt ca /
   naivaṃprakārāpi hi naiṣṭhikatvaṃ kṣāntirvikalpopahatā prayāti // Ps_3.28	na evaMprakArA api hi nEzWika tvam kzAntiH vikalpa upahatA prayAti // Ps_3.28
   anityaduḥkhāśuciniḥsvabhāvatā mama kṣamante na tu tadviparyayāḥ /	anitya duHKa aSuci niHsvaBAva tA mama kzamante na tu tad viparyayAH /
   iyaṃ vipakṣapraśamakṣamā kṣamā dvayapravṛtterna tu pāramārthikī // Ps_3.29	iyam vipakza praSama kzamA kzamA dvaya pravRtteH na tu pAramArTikI // Ps_3.29
   ayatnatattvārthavicakṣaṇo janaḥ paropakāreṣu yataḥ pravartate /	ayatna tattva arTa vicakzaNaH janaH para upakArezu yatas pravartate /
   kṣamā na caivaṃ samatāṃ sameti yā yataḥ kṣamaivaṃ na vikalpanakṣayā //	kzamA na ca evam sama tAm sameti yA yatas kzamA evam na vikalpana kzayAH //
   Ps_3.30 //	Ps_3.30 //
   nirodham āyānti yadā tvaśeṣatāḥ samādhikanyūnavikalpanakramāḥ /	niroDam AyAnti yadA tu aSeza tAH samADi kanyUna vikalpana kramAH /
   anuttarāṃ kṣāntimamānagocarāṃ vadanti tāmadvāyamārgacāriṇāḥ // Ps_3.31 //	anuttarAm kzAntimamAna gocarAm vadanti tAmadvAya mArga cAriNAH // Ps_3.31 //
   svataḥ parasmādubhayādahetuto yathā na bhāvāḥ prabhavanti ke cana /	svatas para smAt uBayAt ahetutaH yaTA na BAvAH praBavanti ke cana /
   svataḥ parasmād ubhayād ahetutastathā na bhāvā vibhavanti ke cana //	svatas parasmAt uBayAt ahetutaH taTA na BAvAH viBavanti ke cana //
   Ps_3.32 //	Ps_3.32 //
   naṣṭād anaṣṭād ubhayāc na nobhayān na jātu kāryaṃ khalu vidyate kva cit /	nazwAt anazwAt uBayAt na na uBayAt na jAtu kAryam Kalu vidyate kva cit /
   tathāpi kāryaṃ samudeti vastuno yetthaṃ kṣamā sā dvayavarjitā kṣamā //	taTA api kAryam samudeti vastunaH yA itTam kzamA sA dvaya varjitA kzamA //
   Ps_3.33 //	Ps_3.33 //
   sato 'sato vāsti na janma janmanā vinā nirodho 'pi na kasya cit kva cit /	sataH asataH vA asti na janma janmanA vinA niroDaH api na kasya cit kva cit /
   svabhāvaśūnyāmiti bhāvakalpanāṃ vipaśyataḥ kṣāntirudeti naiṣṭhikī //	svaBAva SUnyAm iti BAva kalpanAm vipaSyataH kzAntiH udeti nEzWikI //
   Ps_3.34 //	Ps_3.34 //
   avāpya yāṃ vyākriyate sahasraśo jinairasau nāma jino bhaviṣyati /	avApya yAm vyAkriyate sahasraSas jinEH asO nAma jinaH Bavizyati /
   pravartate lokahitakriyāvidhiḥ samāhitasyaiva ca tasya sarvadā // Ps_3.35	pravartate loka hita kriyA viDiH samAhitasya eva ca tasya sarvadA // Ps_3.35
   yāvacca bhāvābhiniviṣṭabuddhiratra dvayaṃ tāvadupaiti mohāt /	yAvat ca BAva aBinivizwa budDiH atra dvayam tAvat upEti mohAt /
   tathānimittaṃ ca vimokṣaheturdure bhavatyasya yathā kṣiteḥ kham // Ps_3.36	taTA animittam ca vimokza hetuH dure Bavati asya yaTA kziteH Kam // Ps_3.36
   upaiti dharmapraṇidhānakarmasu prabhutvamṛddhāvadhimuktijanmasu /	upEti Darma praNiDAna karmasu praBu tvam RdDa avaDimukti janmasu /
   tathā pariṣkāravidhau svacetasi prakarṣiṇi jñānabale tathāyuṣi // Ps_3.37	taTA parizkAra viDO sva cetasi prakarziNi jQAna bale taTA Ayuzi // Ps_3.37
   avāpya caitadvaśitāmayaṃ dhanaṃ prakṛṣṭaṃ akṣiṣṇu parārthasādhanam /	avApya ca etat vaSitAmayam Danam prakRzwam akzizNu para arTa sADanam /
   janasya kṛcchreṣu patiṣyataḥ sataḥ sa jāyate dhāraṇakāraṇaṃ vibhuḥ //	janasya kRcCrezu patizyataH sataH sa jAyate DAraNa kAraNam viBuH //
   Ps_3.38 //	Ps_3.38 //
   tasmāt parārthamahatīṃ dhuramudvahadbhiḥ kṣānterupāyavidhireṣa	tasmAt para arTa mahatIm Duram udvahadBiH kzAnteH upAya viDiH eza
   sadānugamyaḥ /	sadA anugamyaH /
   atra sthitasya hi bhavanti parārthacittāḥ sarvā<;ḥ>; kriyā	atra sTitasya hi Bavanti para arTa cittAH sarvA<;H>; kriyA
   guṇaphalābharaṇābhirāmāḥ // Ps_3.39 //	guNa Pala ABaraNa aBirAmAH // Ps_3.39 //
   asyāṃ hi bhaktirapi yā pravirūḍhamūlā tāmabhyasanti munayo munirājabhāve /	asyAm hi BaktiH api yA pravirUXa mUlA tAm aByasanti munayaH muni rAja BAve /
   śraddhānuviddhamanasāṃ na hi dharmamārge dṛṣṭo manoratharathasya yato	SradDA anuvidDa manasAm na hi Darma mArge dRzwaH manoraTa raTasya yatas 
   'kṣabhaṅgaḥ // Ps_3.40 //	akza BaFgaH // Ps_3.40 //
   // kṣāntipāramitāsamāsaḥ //	// kzAnti pAramitA samAsaH //
   4. vīryapāramitāsamāsaḥ	4. vIrya pAramitA samAsaH
   sarvaṃsahe kṣāntibale ca rūḍhe sarvādbhutānyārabhate sa śauryāt /	sarvaMsahe kzAnti bale ca rUXe sarva adButAni AraBate sa SOryAt /
   vīryeṇa kāryāntamahābalena yasmāt sa devānapi yātyatītya // Ps_4.1 //	vIryeNa kArya anta mahA balena yasmAt sa devAn api yAti atItya // Ps_4.1 //
   sudṛśyapārāṇyapi laukikāni kāryāṇi nirvīryaduruttarāṇi /	su dRSya pArANi api lOkikAni kAryANi nirvIrya duruttarANi /
   aprāpyarūpaṃ tu na kiṃ cid asti khedānabhijñena parākrameṇa // Ps_4.2 //	aprApya rUpam tu na kim cit asti Keda anaBijQena parAkrameNa // Ps_4.2 //
   ārabdham evotsahate na hīna ārabhya madhyastu viṣādameti /	ArabDam eva utsahate na hInaH AraBya maDyaH tu vizAdam eti /
   parārtham aśrāntaparākramāste nirvāṇamutsṛjya samārabhante // Ps_4.3 //	para arTam aSrAnta parAkramAH te nirvANam utsRjya samAraBante // Ps_4.3 //
   prāyeṇa dainyopahato jano 'yaṃ svādhīnavīryo 'pi gurusvakāryaḥ /	prAyeNa dEnya upahataH janaH ayam svADIna vIryaH api guru sva kAryaH /
   ahīnavīryasya tu merusāro 'pyakhedasādhyaḥ parakāryabhāraḥ // Ps_4.4 //	ahIna vIryasya tu meru sAraH api aKeda sADyaH para kArya BAraH // Ps_4.4 //
   saṃsārakoṭyorubhayoḥ samānaiḥ prayāmasārairdivasairyadi syuḥ /	saMsAra kowyoH uBayoH samAnEH prayAma sArEH divasEH yadi syuH /
   saṃvatsarāstatpracayātidīrghaiḥ kalpaiḥ samudrodakabindutulyaiḥ // Ps_4.5	saMvatsarAH tad pracaya ati dIrGEH kalpEH samudra udaka bindu tulyEH // Ps_4.5
   utpādayeyaṃ yadi bodhicittam ekaikametena parākrameṇa /	utpAdayeyam yadi boDi cittam ekEkam etena parAkrameNa /
   saṃbhāraśeṣaṃ cinuyāṃ tathāpi bhūyaḥsamutsāritakhedadainyaḥ // Ps_4.6 //	saMBAra Sezam cinuyAm taTA api BUyas samutsArita Keda dEnyaH // Ps_4.6 //
   ekaikamevaṃ yadi bodhicittaṃ prāpyeta saṃbhāravidhiśca śeṣaḥ /	ekEkam evam yadi boDi cittam prApyeta saMBAra viDiH ca SezaH /
   tathāpi bodhiṃ samudānayeyaṃ kṛpāsamutsāhitadhairyasāraḥ // Ps_4.7 //	taTA api boDim samudAnayeyam kRpA samutsAhita DErya sAraH // Ps_4.7 //
   saṃsāraduḥkhaṃ svamacintayitvā saṃnāhadārḍhyaṃ yadacintyamevam /	saMsAra duHKam svam acintayitvA saMnAha dArXyam yat acintyam evam /
   ādyaṃ samādānamidaṃ vadanti vīravratānāṃ karuṇātmakānām // Ps_4.8 //	Adyam samAdAnam idam vadanti vIra vratAnAm karuNa AtmakAnAm // Ps_4.8 //
   padbhyāṃ atikramya kukūlakalpāṃ kṛtsnāṃ mahīmāyudhasaṃvṛtāṃ vā /	padByAm atikramya kukUla kalpAm kRtsnAm mahIm AyuDa saMvRtAm vA /
   yaddraṣṭum apyutsahate munīndrān pātuṃ śivaṃ dharmarasāyanaṃ vā // Ps_4.9	yat drazwum api utsahate muni indrAn pAtum Sivam Darma rasAyanam vA // Ps_4.9
   saṃsārapaṅkājjanatā mayeyam uddhṛtya nirvāṇasukhe niveṣyā /	saMsAra paFkAt janatA mayA iyam udDRtya nirvANa suKe nivezyAH /
   utkṣepanikṣepavidhau padānāṃ yaccittamevaṃ ca samādadāti // Ps_4.10 //	utkzepa nikzepa viDO padAnAm yat cittam evam ca samAdadAti // Ps_4.10 //
   yad vā hitārthaṃ kramate parasya puṇyāni vā lokahitāya cittam /	yat vA hita arTam kramate parasya puNyAni vA loka hitAya cittam /
   parākramaḥ so 'kṣayavikramāṇāṃ śrīmatsamādānavidhau dvitīyaḥ // Ps_4.11 //	parAkramaH saH akzaya vikramANAm SrImat samAdAna viDO dvitIyaH // Ps_4.11 //
   puṇyasya cotpādasamānakālaṃ saṃbuddhabhāve pariṇāmanaṃ yat /	puNyasya ca utpAda samAna kAlam saMbudDa BAve pariNAmanam yat /
   tadakṣayatvaṃ samudāgamāya śubhaṃ samādānam udāharanti // Ps_4.12 //	tat akzaya tvam samudAgamAya SuBam samAdAnam udAharanti // Ps_4.12 //
   mahatsu vāmbhaḥsu yathā niṣikto naivodabinduḥ kṣayamabhyupaiti /	mahatsu vA amBaHsu yaTA niziktaH na eva udabinduH kzayam aByupEti /
   saṃbuddhabhāve pariṇāmitasya tathaiva puṇyasya na saṃkṣayo 'sti // Ps_4.13	saMbudDa BAve pariNAmitasya taTA eva puNyasya na saMkzayaH asti // Ps_4.13
   tathā hi kāruṇyaviśuddhabuddhiḥ sarvajñabhāvāya phalantyamūni /	taTA hi kAruNya viSudDa budDiH sarvajQa BAvAya Palanti amUni /
   puṇyāni lokasya carācarasyetyevaṃ sa tānyārabhate susattvaḥ // Ps_4.14 //	puNyAni lokasya carAcarasya iti evam sa tAni AraBate su sattvaH // Ps_4.14 //
   mahātrisāhasragataṃ janaughaṃ nirvāpayedekadine na kaścit /	mahA tri sAhasra gatam jana oGam nirvApayet eka dine na kaScid /
   kalpaṃ tathā naiva ca sattvadhātostenāpi kiṃ cit paripācitaṃ syāt //	kalpam taTA na eva ca sattva DAtoH tena api kim cit paripAcitam syAt //
   Ps_4.15 //	Ps_4.15 //
   śrutvāpi sattvākṣayatāṃ imāṃ yaḥ sattvānaśeṣān vininīṣureva /	SrutvA api sattva akzayatAm imAm yaH sattvAn aSezAn vininIzuH eva /
   viṣādadoṣānavalīḍhavīryaḥ kastasya dūrastha ihārthasāraḥ // Ps_4.16 //	vizAda dozAn avalIXa vIryaH kaH tasya dUra sTaH iha arTasAraH // Ps_4.16 //
   yaḥ puṇyarāśirjagatāṃ samagrastāvatpramāṇairdaśabhirjinasya /	yaH puNya rASiH jagatAm samagraH tAvat pramANEH daSaBiH jinasya /
   nivṛttimāgacchati romakūpa ekaika ekaikasujātaromā // Ps_4.17 //	nivRttim AgacCati romakUpaH ekEkaH ekEka sujAta romA // Ps_4.17 //
   śatena bhūyo guṇitena tena puṇyena romāspadasaṃśritena /	Satena BUyas guNitena tena puNyena roma Aspada saMSritena /
   bhavatyanuvyañjanamekameva śeṣāṇi tasya prabhavanti kāye // Ps_4.18 //	Bavati anuvyaQjanam ekam eva SezANi tasya praBavanti kAye // Ps_4.18 //
   tāvadguṇādeva ca puṇyarāśestasmād anuvyañjanasaṃpraviṣṭāt /	tAvat guNAt eva ca puNya rASeH tasmAt anuvyaQjana saMpravizwAt /
   pratyekaśastasya jinatvaśaṃsi nirvartate lakṣaṇacitrakarma // Ps_4.19 //	pratyekaSaH tasya jinatu aSaMsi nirvartate lakzaNa citra karma // Ps_4.19 //
   sallakṣaṇotpattinimittabhūtāt sahasrasaṃkhyāguṇitācca puṇyāt /	sat lakzaNa utpatti nimitta BUtAt sahasra saMKyA guNitAt ca puNyAt /
   nirvartate tasya manojñavarṇā saṃpūrṇacandrasphuṭakāntirūrṇā // Ps_4.20 //	nirvartate tasya manojQa varNA saMpUrNa candra sPuwa kAnti H UrNA // Ps_4.20 //
   ūrṇābhinirvṛttikarmaṃ ca puṇyaṃ śatapramāṇairguṇitaṃ sahasraiḥ /	UrNA aBinirvRtti karmam ca puNyam Sata pramANEH guNitam sahasrEH /
   karoti tasyānavalokanīyaṃ chattarābhamuṣṇīṣalalāmaśīrṣam // Ps_4.21 //	karoti tasya anavalokanIyam Cattara ABam uzNIza lalAm a SIrzam // Ps_4.21 //
   ayaṃ mayā puṇyanidhiḥ parārthaṃ saṃceya ityuttamabodhicitte /	ayam mayA puNya niDiH para arTam saMceyaH iti uttama boDi citte /
   vīryonmukhe kena mukhena tasmiṃllayapravṛttirlabhatāṃ praveśam // Ps_4.22	vIrya unmuKe kena muKena tasmin= laya pravRttiH laBatAm praveSam // Ps_4.22
   sarve 'pi sattvā yadi lokadhātau pratyekabuddhaiḥ sadṛśā bhaveyuḥ /	sarve api sattvAH yadi lokaDAtO pratyekabudDEH sadRSAH BaveyuH /
   jñānena tebhyo 'bhyadhikaprabhāvaḥ kṣāntistha eko 'pi hi bodhisattvaḥ //	jQAnena teByaH aByaDika praBAvaH kzAnti sTaH ekaH api hi boDisattvaH //
   Ps_4.23 //	Ps_4.23 //
   tathaiva ca kṣāntibalasthitebhyo viśeṣaṃ āyātyavivartanīyaḥ /	taTA eva ca kzAnti bala sTiteByaH viSezam AyAti avivartanIyaH /
   aśrāntavīryaḥ kuśalaprayoge yallaukike caiva taduttare ca // Ps_4.24 //	aSrAnta vIryaH kuSala prayoge yat lOkike ca eva tad uttare ca // Ps_4.24 //
   tebhyaḥ puṇaścādhika eva dūraṃ ya ekajātipratibaddhabodhiḥ /	teByaH puNaH ca aDikaH eva dUram yaH eka jAti pratibadDa boDiH /
   ka eva vādo dṛḍhavīryavatsu ye bodhimūle prathamaṃ niṣaṇṇāḥ // Ps_4.25 //	kaH eva vAdaH dRXa vIryavatsu ye boDi mUle praTamam nizaNNAH // Ps_4.25 //
   tādṛgvidhajñānaviśuddhipūrṇaḥ syād yadyaśeṣena ca lokadhātuḥ /	tAdRgviDa jQAna viSudDi pUrNaH syAt yadi aSezena ca lokaDAtuH /
   yāyāt kalāṃ so 'pi na bodhimūle sthitasya mārātikṛtāntyajāteḥ // Ps_4.26	yAyAt kalAm saH api na boDi mUle sTitasya mAra atikRta antya jAteH // Ps_4.26
   tādṛgvidhajñānaviśuddhacittāḥ syuryadyaśeṣena ca sarvalokāḥ /	tAdRgviDa jQAna viSudDa cittAH syuH yadi aSezena ca sarva lokAH /
   balapradeśasya muneratulyāḥ kalāpradeśairapi te samagrāḥ // Ps_4.27 //	bala pradeSasya muneH atulyAH kalA pradeSEH api te samagrAH // Ps_4.27 //
   ityadbhutajñānasamudramekaḥ kṛpātmako nistarituṃ prayāti /	iti adButa jQAna samudram ekaH kRpA AtmakaH nistaritum prayAti /
   avyāhatājñaḥ paracittacāre prajñāvabhāsaṃ ca nabho viśālam // Ps_4.28 //	avyAhata ajQaH para citta cAre prajQA avaBAsam ca naBaH viSAlam // Ps_4.28 //
   sarveṣu sattveṣu ca tasya mātrā samānahārdā karuṇābhyudeti /	sarvezu sattvezu ca tasya mAtrA samAna hArdA karuNA aByudeti /
   saṃbuddhadharmāśca tato 'vaśeṣāstasyādbhutāḥ saṃprabhavantyaśeṣāḥ //	saMbudDa DarmAH ca tatas avaSezAH tasya adButAH saMpraBavanti aSezAH //
   Ps_4.29 //	Ps_4.29 //
   ebhiḥ samādānaguṇairupetaḥ śuddhaśravaiḥ pelavasattvasattvaiḥ /	eBiH samAdAna guNEH upetaH SudDa SravEH pelava sattva sattvEH /
   aṣṭābhiraṅgairiva tattvamārgo vīryaprakarṣādadhikaṃ vibhāti // Ps_4.30 //	azwABiH aFgEH iva tattva mArgaH vIrya prakarzAt aDikam viBAti // Ps_4.30 //
   vīryaṃ tridhā yaḥ kuśalaprayogastasmācca vākkāyamanoviśeṣāḥ /	vIryam triDA yaH kuSala prayogaH tasmAt ca vAc kAya manaH viSezAH /
   prasthānaviṣṭhānasamāhitasya vīryaprakarṣasya manomayasya // Ps_4.31 //	prasTAna vizWAna samAhitasya vIrya prakarzasya manaH mayasya // Ps_4.31 //
   yo bodhicittapraṇayaḥ samaśca kṛpā ca nairātmagatau kṣamā ca /	yaH boDi citta praNayaH samaH ca kRpA ca nErAtma gatO kzamA ca /
   caturvikalpo janasaṃgrahaśca sarveṣu dharmeṣvanavagrahaśca // Ps_4.32 //	catur vikalpaH jana saMgrahaH ca sarvezu Darmezu anavagrahaH ca // Ps_4.32 //
   saṃsārapaṅke yadakhinnatā ca traidhātukasyaiva ca nopalabdhiḥ /	saMsAra paFke yat aKinna tA ca trEDAtukasya eva ca na upalabDiH /
   sarvasvadānaṃ na ca tena mānaḥ samagraśikṣasya na śikṣayā ca // Ps_4.33 //	sarva sva dAnam na ca tena mAnaH samagra Sikzasya na SikzayA ca // Ps_4.33 //
   parāpakārairavikāri dhairyaṃ cittasya cātyantamavikṣatiryā /	para apakArEH avikAri DEryam cittasya ca atyantam avikzatiH yA /
   ārambhadārḍhayaṃ kuśalakriyāsu prītirvivekaikarasā ca citte // Ps_4.34 //	AramBa dArXayam kuSala kriyAsu prItiH viveka eka rasA ca citte // Ps_4.34 //
   caturvidhadhyānasamāpanaṃ ca cittasya nidhyaptiranātmataśca /	caturviDa DyAna samApanam ca cittasya niDyaptiH anAtmataH ca /
   atṛptatā ca śrutavistareṇa nyāyapraveśastadavekṣaṇācca // Ps_4.35 //	atRpta tA ca Sruta vistareNa nyAya praveSaH tad avekzaNAt ca // Ps_4.35 //
   yā deśanā caiva yathāśrutānāṃ jñānaṃ ca dharmānabhilāpyatāyām /	yA deSanA ca eva yaTA SrutAnAm jQAnam ca DarmAn aBilApyatAyAm /
   pañcasvabhijñāsu ca yatprabhutvam abhyāsamātrā ca taduttarāyām // Ps_4.36	paQcasu aBijQAsu ca yat praBu tvam aByAsa mAtrA ca tad uttarAyAm // Ps_4.36
   yadṛddhipādeṣvabhinirhṛtatvaṃ paṭvī na cāyāsamayī kriyā ca /	yat RdDipAdezu aBinirhRta tvam pawvI na ca AyAsa mayI kriyA ca /
   samyakprahāṇeṣu ca yaḥ prayogaḥ śubhāśubhādeva ca yā vimuktiḥ // Ps_4.37	samyak prahANezu ca yaH prayogaH SuBa aSuBAt eva ca yA vimuktiH // Ps_4.37
   yatkauśalaṃ cendriyanirṇayeṣu nirindriyān paśyati yacca dharmān /	yat kOSalam ca indriya nirNayezu nirindriyAn paSyati yat ca DarmAn /
   mārgasya saṃbhāravimārgaṇaṃ ca na cāsya kiṃ cid gamanaṃ kutaścit //	mArgasya saMBAra vimArgaNam ca na ca asya kim cit gamanam kutaScid //
   Ps_4.38 //	Ps_4.38 //
   ityevamādyaṃ pṛthucitravīryaṃ prasthānaviṣṭhānaviśeṣacitram /	iti evamAdyam pRTu citravIryam prasTAna vizWAna viSeza citram /
   asyākṣayatvapratipūraṇārthaṃ prasthānakarmaiva viśeṣahetuḥ // Ps_4.39 //	asya akzaya tva pratipUraNa arTam prasTAna karma eva viSeza hetuH // Ps_4.39 //
   nimittakarmasvapi na pravartate vitiṣṭhate jñānamaye ca karmaṇi /	nimitta karmasu api na pravartate vitizWate jQAna maye ca karmaNi /
   kṛpāguṇādyan na jahāti saṃskṛtaṃ na coruvīryo 'pi patatyasaṃskṛte //	kRpA guNAt yat na jahAti saMskRtam na ca uru vIryaH api patati asaMskRte //
   Ps_4.40 //	Ps_4.40 //
   apūrvadharmaśrutiralparogatā durāsadetvaṃ śrutadharmadhāraṇam /	apUrva Darma SrutiH alpa roga tA durAsa detvam Sruta Darma DAraNam /
   amānuṣebhyo 'pi parigrahodayaḥ samādhigotrapratilambha eva ca // Ps_4.41	amAnuzeByaH api parigraha udayaH samADi gotra pratilamBaH eva ca // Ps_4.41
   vrajantyavandhyā yadaharniśaṃ kriyā guṇairna hāniṃ yadutpaiti mauśalīm /	vrajanti avanDyAH yat aharniSam kriyA guNEH na hAnim yat utpEti mOSalIm /
   vivṛddha evotpalavacca yadguṇairmanuṣyadharmādadhikaprayojanaiḥ // Ps_4.42	vivRdDaH eva utpala vat ca yad guNEH manuzya DarmAt aDika prayojanEH // Ps_4.42
   yaśo viśālam ca sukhaṃ sukhodayaṃ vinītakārpaṇyamanastvamuttamam /	yaSaH viSAlam ca suKam suKa udayam vinIta kArpaNya manaH tvam uttamam /
   guṇāśca teṣāmiha dṛṣṭadhārmikā bhavanti vīryāditi ko 'tra vismayaḥ //	guNAH ca tezAm iha dRzwa DArmikAH Bavanti vIryAt iti kaH atra vismayaH //
   Ps_4.43 //	Ps_4.43 //
   trailokyapūjyamamitoruguṇaṃ saṃbuddhabhāvamapi yānti yadā /	trElokya pUjyam amita uru guNam saMbudDa BAvam api yAnti yadA /
   vīryavyāpāśrayadṛḍhāḥ puruṣā na syād ataḥ ka iva vīryaparaḥ // Ps_4.44 //	vIrya vyApa ASraya dRXAH puruzAH na syAt atas kaH iva vIrya paraH // Ps_4.44 //
   // vīryapāramitāsamāsaḥ //	// vIrya pAramitA samAsaH //
   5. dhyānapāramitāsamāsaḥ	5. DyAna pAramitA samAsaH
   atha dhyānavidhau yogaṃ kuryāj jñānavivṛddhaye /	aTa DyAna viDO yogam kuryAt jQAna vivRdDaye /
   sukhaṃ hi kartuṃ lokānāṃ jñānālokādanugraham // Ps_5.1 //	suKam hi kartum lokAnAm jQAna AlokAt anugraham // Ps_5.1 //
   prasīdatyadhikaṃ jñānaṃ dhyānānmanasi nirmale /	prasIdati aDikam jQAnam DyAnAt manasi nirmale /
   śaradutsāritaghane nabhasīvendumaṇḍalam // Ps_5.2 //	Sarad utsArita Gane naBasi iva indu maNxalam // Ps_5.2 //
   viśuddhaśīlaḥ kalyāṇaiḥ sahāyaiḥ sahitairhitaiḥ /	viSudDa SIlaH kalyANEH sahAyEH sahitEH hitEH /
   alpakṛtyaḥ praśāntātma smṛtyadhiṣṭhānaveṣṭitaḥ // Ps_5.3 //	alpa kRtyaH praSAnta Atma smRti aDizWAna vezwitaH // Ps_5.3 //
   nivasan vṛkṣamūleṣu śādvalāstīrṇabhūmiṣu /	nivasan vRkza mUlezu SAdvala AstIrNa BUmizu /
   anupaskṛtaramyeṣu vanapuṣpasugandhiṣu // Ps_5.4 //	anupaskRta ramyezu vana puzpa suganDizu // Ps_5.4 //
   dhyānasācivyadhīreṣu saṃtuṣṭajanaveśmasu /	DyAna sAcivya DIrezu saMtuzwa jana veSmasu /
   jananirghoṣamūkatvād gambhīrāvasthiteṣviva // Ps_5.5 //	jana niH Goza mUka tvAt gamBIra avasTitezu iva // Ps_5.5 //
   pratyaraṇyaniviṣṭeṣu śūnyeṣvāyataneṣu vā /	pratyaraNya nivizwezu SUnyezu Ayatanezu vA /
   kuñjeṣu ca mahīdhrāṇāṃ siṃhanādānunādiṣu // Ps_5.6 //	kuQjezu ca mahIDrANAm siMhanAda anuna Adizu // Ps_5.6 //
   yatra kva cana vā deśe saṃsargakleśavarjite /	yatra kva cana vA deSe saMsarga kleSa varjite /
   paryaṅkena sukhāsīnaḥ śarīram ṛju dhārayan // Ps_5.7 //	paryaFkena suKa AsInaH SarIram Rju DArayan // Ps_5.7 //
   upasthāpya smṛtimayīṃ rakṣāṃ abhimukhīṃ hṛdi /	upasTApya smRti mayIm rakzAm aBimuKIm hRdi /
   kṛpayā kuvitarkāṇāṃ kṛtvevākṣaṇaghoṣaṇām // Ps_5.8 //	kRpayA kuvitarkANAm kRtvA iva akzaNa GozaNAm // Ps_5.8 //
   prajñāparicayasyāyāṃ kālo me na tu nirvṛteḥ /	prajQA paricayasyAyAm kAlaH me na tu nirvRteH /
   na hi sattvān anirvāpya svayaṃ nirvātum utsahe // Ps_5.9 //	na hi sattvAn anirvApya svayam nirvAtum utsahe // Ps_5.9 //
   iti lokahitāvekṣī buddhabhāvagataspṛhaḥ /	iti loka hita avekzI budDa BAva gata spRhaH /
   kuryāt sātatyayogena dhyānārambhasamudyamam // Ps_5.10 //	kuryAt sAtatya yogena DyAna AramBa samudyamam // Ps_5.10 //
   na hi viśramya viśramya mathnannagnimavāpnuyāt /	na hi viSramya viSramya maTnan= agnim avApnuyAt /
   sa eva yogo yoge 'pi viśeṣādhigamādṛte // Ps_5.11 //	saH eva yogaH yoge api viSeza aDigamAt Rte // Ps_5.11 //
   ekatraiva ca badhnīyād dṛḍham ālambane manaḥ /	ekatra eva ca baDnIyAt dRXam Alambane manaH /
   anyānyālambanagrāhaḥ kliśnātyevākulaṃ manaḥ // Ps_5.12 //	anyAni Alambana grAhaH kliSnAti eva Akulam manaH // Ps_5.12 //
   vidarśanād vīryabalāllīyamānaṃ samuddharet /	vidarSanAt vIrya balAt lIyamAnam samudDaret /
   uddhanyamānaṃ ca manaḥ praśamena nivārayet // Ps_5.13 //	udDanyamAnam ca manaH praSamena nivArayet // Ps_5.13 //
   samyaggatamupekṣitaṃ samādhibalaniścalam /	samyak gatam upekzitam samADi bala niScalam /
   tatrāpi vā tanmayaḥ syāt sugatajñānalabdhaye // Ps_5.14 //	tatra api vA tad mayaH syAt sugata jQAna labDaye // Ps_5.14 //
   na ca dhyānasukhāsvādaḥ pāratantryamanukramet /	na ca DyAna suKa AsvAdaH pAratantryam anukramet /
   na hi svasukhamātrārthamayam ārambhavistaraḥ // Ps_5.15 //	na hi sva suKa mAtra arTa mayam AramBa vistaraH // Ps_5.15 //
   śarīrajīvitāpekṣī dainyopahatamānasaḥ /	SarIra jIvita apekzI dEnya upahata mAnasaH /
   na kuryād vīryaśaithilyamapyādīpte svamūrdhani // Ps_5.16 //	na kuryAt vIrya SETilyam api AdIpte sva mUrDani // Ps_5.16 //
   lakṣayitvā nimittāni manastasya samādhaye /	lakzayitvA nimittAni manaH tasya samADaye /
   bhraśyamānaṃ prayuñjīta smṛtyāvahitayā punaḥ // Ps_5.17 //	BraSyamAnam prayuQjIta smRtyOvahitayA punar // Ps_5.17 //
   mano nivaraṇebhyaśca vipakṣairvinivartayet /	manaH nivaraNeByaH ca vipakzEH vinivartayet /
   svecchāprayātaṃ dviradam aṅkuśākarṣaṇairiva // Ps_5.18 //	sva icCA prayAtam dviradam aFkuSa AkarzaNEH iva // Ps_5.18 //
   atha nīvaraṇavyādhināśaprasvasthamānasaḥ /	aTa nIvaraNa vyADi nASa prasvasTa mAnasaH /
   dāridryādiva nirmukto mahato vyasanādiva // Ps_5.19 //	dAridryAt iva nirmuktaH mahataH vyasanAt iva // Ps_5.19 //
   prītiyuktena manasā kāmadoṣān vicārayet /	prIti yuktena manasA kAma dozAn vicArayet /
   tadviyogopalabhyāṃ ca parāṃ sukhaparamparām // Ps_5.20 //	tad viyoga upalaByAm ca parAm suKa paramparAm // Ps_5.20 //
   vidyududdyotacapalāḥ phenāṃśukanibhātmakāḥ /	vidyut uddyota capalAH Pena aMSuka niBa AtmakAH /
   svapnavat pelavāsvādā vañcanārthamivoditāḥ // Ps_5.21 //	svapna vat pelava AsvAdAH vaQcanA arTam iva uditAH // Ps_5.21 //
   pitṛṇāmapi putreṣu putrāṇāṃ ca pitṛṣvapi /	pitRNAm api putrezu putrANAm ca pitRzu api /
   prītisarvasvabhūteṣu suhṛtsu suhṛdāmapi // Ps_5.22 //	prIti sarvasva BUtezu suhRtsu suhRdAm api // Ps_5.22 //
   guṇapracayabaddhasya vyūḍhesu samareṣvapi /	guNa pracaya badDasya vyUXesu samarezu api /
   darśitasthairyasārasya snehasetorvidāriṇaḥ // Ps_5.23 //	darSita sTErya sArasya sneha setoH vidAriNaH // Ps_5.23 //
   iha paryeṣṭiduḥkhasya paratra narakasya ca /	iha paryezwi duHKasya paratra narakasya ca /
   hetubhūtā yataḥ kāmāḥ kāmayeta na tān ataḥ // Ps_5.24 //	hetu BUtAH yatas kAmAH kAmayeta na tAn atas // Ps_5.24 //
   yadāśrayo vitarko 'pi prajñācakṣurnimīlanaḥ /	yad ASrayaH vitarkaH api prajQA cakzuH nimIlanaH /
   ātmano 'pi parasyāpi vighātāya pravartate // Ps_5.25 //	AtmanaH api parasya api viGAtAya pravartate // Ps_5.25 //
   ātmakāmairapi ca ye sarvathāpi vivarjitāḥ /	Atma kAmEH api ca ye sarvaTA api vivarjitAH /
   parārthakāmastān kāmāṃstyaktvā kathamanusmaret // Ps_5.26 //	para arTa kAmaH tAn kAmAn= tyaktvA kaTam anusmaret // Ps_5.26 //
   tṛptireṣāṃ na saṃprāptyā nāhanyahani sevayā /	tRptiH ezAm na saMprAptyA na ahani ahani sevayA /
   naiva saṃnicayenāpi ko 'nyo vyādhirataḥ paraḥ // Ps_5.27 //	na eva saMnicayena api kaH anyaH vyADiH atas paraH // Ps_5.27 //
   yadāsvādahato naiva svārthamapyavabudhyate /	yadAsvAda hataH na eva sva arTam api avabuDyate /
   unmattapānapratimān kastān sahṛdayaḥ smaret // Ps_5.28 //	unmatta pAna pratimAn kaH tAn sahRdayaH smaret // Ps_5.28 //
   ityevaṃ sarvato duṣṭān kāmāṃstasyānupaśyataḥ /	iti evam sarvatas duzwAn kAmAn= tasya anupaSyataH /
   tataḥ saṃkucitaṃ cittaṃ naiṣkramye 'bhiprasīdati // Ps_5.29 //	tatas saMkucitam cittam nEzkramye aBiprasIdati // Ps_5.29 //
   vivekajaṃ prītisukhaṃ tataḥ prasrabdhilabdhijam /	viveka jam prIti suKam tatas prasrabDi labDi jam /
   prāpnoti cittasyaikāgryaṃ prathamadhyānasaṃjñitam // Ps_5.30 //	prApnoti cittasya ekAgryam praTama DyAna saMjQitam // Ps_5.30 //
   sa vitarkavicārāṇāṃ kāmānāmiva duṣṭatām /	sa vitarka vicArANAm kAmAnAm iva duzwa tAm /
   puṣyāṃstatpraśamānveṣī samādhiprītijaṃ sukham // Ps_5.31 //	puzyAn= tad praSama anvezI samADi prIti jam suKam // Ps_5.31 //
   adhyātmasaṃprasādācca cittaikāgratayā ca tat /	aDyAtma saMprasAdAt ca citta ekAgra tayA ca tat /
   dvitīyaṃ dhyānamityāhuradvitīyā maharṣayaḥ // Ps_5.32 //	dvitIyam DyAnam iti AhuH advitIyAH mahA RzayaH // Ps_5.32 //
   utplavaṃ manaso dṛṣṭvā prīteratha virajya saḥ /	utplavam manasaH dRzwvA prIteH aTa virajya saH /
   tṛtīyaṃ dhyānamāpnoti smṛtyupekṣāsamanvitam // Ps_5.33 //	tRtIyam DyAnam Apnoti smRti upekzA samanvitam // Ps_5.33 //
   sukhabhogamapi tyaktvā sukhaduḥkhanirākṛtam /	suKa Bogam api tyaktvA suKa duHKa nirAkRtam /
   viśuddhaṃ smṛtyupekṣābhyāṃ caturthaṃ dhyānamaśnute // Ps_5.34 //	viSudDam smRti upekzAByAm caturTam DyAnam aSnute // Ps_5.34 //
   abhijñā labhate pañca sa ca tatrānugāminīḥ /	aBijQA laBate paQca sa ca tatra anugAminIH /
   rājyastha iva dharmātmā hrīkīrtiśrīmatidyutīḥ // Ps_5.35 //	rAjya sTaH iva Darma AtmA hrI kIrti SrImati dyutIH // Ps_5.35 //
   pratyekajinalabdhāśca śrāvakīyā vyatītya ca /	pratyeka jina labDAH ca SrAvakIyAH vyatItya ca /
   tā bhavantyadhikā dūraṃ parārthasamudāgamāt // Ps_5.36 //	tAH Bavanti aDikAH dUram para arTa samudAgamAt // Ps_5.36 //
   sa hi matsariṇastyāge śīle tadvikalānapi /	sa hi matsariNaH tyAge SIle tad vikalAn api /
   kopanān kṣāntisauratye kusīdān vīryasaṃpadi // Ps_5.37 //	kopanAn kzAnti sOratye kusIdAn vIrya saMpadi // Ps_5.37 //
   vikṣiptacetaso dhyāne prajñāyāṃ tannirākṛtān /	vikzipta cetasaH DyAne prajQAyAm tad nirAkRtAn /
   niyojayati kāruṇyādaśrāntācāravikramaḥ // Ps_5.38 //	niyojayati kAruNyAt aSrAnta AcAra vikramaH // Ps_5.38 //
   ato 'cyutābhirdīptābhirbhābhirlokāvabhāsanam /	atas acyutABiH dIptABiH BABiH loka avaBAsanam /
   marīcibhirivādityāḥ kurute 'nantagocaram // Ps_5.39 //	marIciBiH iva AdityAH kurute ananta gocaram // Ps_5.39 //
   atha pāpakṛtaḥ sattvān patato narakādiṣu /	aTa pApa kRtaH sattvAn patataH naraka Adizu /
   kṣīṇapuṇyāyuṣaścaiva devāñchāśvatamāninaḥ // Ps_5.40 //	kzINa puNya AyuzaH ca eva devAn SASvata mAninaH // Ps_5.40 //
   taistairduḥkhaviśeṣaiśca lokaṃ kāraṇayāhatam /	tEH tEH duHKa viSezEH ca lokam kAraNayA hatam /
   tatra divyaprabhāveṇa cakṣuṣā sā vilokayan // Ps_5.41 //	tatra divya praBAveNa cakzuzA sA vilokayan // Ps_5.41 //
   tīvramāyāti kāruṇyaṃ kāruṇyān na pramādyati /	tIvram AyAti kAruNyam kAruNyAt na pramAdyati /
   parārtheṣvapramattaśca yātyacintyaprabhāvatām // Ps_5.42 //	para arTezu apramattaH ca yAti acintya praBAva tAm // Ps_5.42 //
   athānyalokadhātusthān sampaśyati tathāgatān /	aTa anya loka DAtu sTAn sampaSyati taTAgatAn /
   buddhakṣetraguṇavyūhān saṃghasyaiva ca saṃpadaḥ // Ps_5.43 //	budDa kzetra guNa vyUhAn saMGasya eva ca saMpadaH // Ps_5.43 //
   bodhisattvarṣabhāṇāṃ ca viśuddhācāragocaram /	boDisattva RzaBANAm ca viSudDa AcAra gocaram /
   sarvalokahitodarkaṃ śrīmaccaritamīkṣate // Ps_5.44 //	sarva loka hita udarkam SrImat caritam Ikzate // Ps_5.44 //
   tatra ca praṇidhistasya sukhenaiva samṛdhyati /	tatra ca praNiDiH tasya suKena eva samRDyati /
   parārthapariṇāmācca śīlasyaiva ca saṃpadaḥ // Ps_5.45 //	para arTa pariNAmAt ca SIlasya eva ca saMpadaH // Ps_5.45 //
   atimānuṣayā śrutyā divyayārthaviśuddhayā /	atimAnuzayA SrutyA divyaya arTa viSudDayA /
   śṛṇvannuccāvacā vāco vidūre 'pyavidūravat // Ps_5.46 //	SRNvan= uccAvacAH vAcaH vidUre api avidUra vat // Ps_5.46 //
   kṛpādūracarairuktāḥ pāruṣyavirasākṣarāḥ /	kRpA dUra carEH uktAH pAruzya virasa akzarAH /
   antardīptasya kopāgnerniścarantīrivārciṣaḥ // Ps_5.47 //	antar dIptasya kopa agneH niScarantIH iva arcizaH // Ps_5.47 //
   apsarogītasacivān bhūṣaṇasvanaśībharān /	apsaraH gIta sacivAn BUzaNa sva naSIBarAn /
   divyatūryaninādāṃśca vināśaikarasānapi // Ps_5.48 //	divya tUrya ninAdAn= ca vinASa eka rasAn api // Ps_5.48 //
   niṣevyamāṇān rāgāndhairamitrānmitrārūpiṇaḥ /	nizevyamANAn rAga anDEH amitrAt mitrA rUpiNaH /
   vīkṣya vrajati kāruṇyaṃ teṣāṃ vāñcanayā tayā // Ps_5.49 //	vIkzya vrajati kAruNyam tezAm vA aQcanayA tayA // Ps_5.49 //
   bhayādduḥkhaviśeṣācca so 'vispaṣṭapadākṣaraiḥ /	BayAt duHKa viSezAt ca saH avispazwa pada akzarEH /
   nārakairārtarasitairhṛdīvābhihatastataḥ // Ps_5.50 //	nArakEH Artara sitEH hRdi iva aBihataH tatas // Ps_5.50 //
   paramālambate vīryaṃ majjāgatamahākṛpaḥ /	parama Alambate vIryam majjA gata mahA kRpaH /
   tīkṣṇāgreṇa pratodena sadaśva iva coditaḥ // Ps_5.51 //	tIkzNa agreNa pratodena sat aSvaH iva coditaH // Ps_5.51 //
   nānālokasthitebhyo 'tha jinebhyo dharmadeśanāḥ /	nAnA loka sTiteByaH aTa jineByaH Darma deSanAH /
   śṛṇoti sarvasattvānāṃ nirvāṇakāṅkṣayākṣayāḥ // Ps_5.52 //	SRNoti sarva sattvAnAm nirvANa kAFkzaya akzayAH // Ps_5.52 //
   tataḥ sa paracitteṣu vijñāyānuśayāśayān /	tatas sa para cittezu vijQAya anuSaya ASayAn /
   puṇyāṅkurān ropayati jñānasādhanavānnavān // Ps_5.53 //	puNya aFkurAn ropayati jQAna sADanavAn navAn // Ps_5.53 //
   smṛtvā pūrvanivāsaṃ ca kalpakoṭisahasraśaḥ /	smRtvA pUrva nivAsam ca kalpa kowi sahasraSas /
   paśyan puṇyāni lokānāṃ tathendriyabalābalam // Ps_5.54 //	paSyan puNyAni lokAnAm taTA indriya bala abalam // Ps_5.54 //
   tadāśrayavaśādṛddhyā so 'nekīkṛtavigrahaḥ /	tad ASraya vaSAt RdDyA saH anekIkRta vigrahaH /
   avandhyakathanaṃ yāti yathābhājanadeśanāt // Ps_5.55 //	avanDya kaTanam yAti yaTA BAjana deSanAt // Ps_5.55 //
   kva cid arkasahasradīptināpyavisaṃvāditakāntisaṃpadā /	kva cit arka sahasra dIptinA api avisaMvAdita kAnti saMpadA /
   vapuṣā munirājalakṣaṇaḥ sphuṭacitreṇa samantalakṣmaṇā // Ps_5.56 //	vapuzA muni rAja lakzaNaH sPuwa citreNa samanta lakzmaNA // Ps_5.56 //
   janayannayanotsavaṃ nṛṇāṃ vacasā hlādaviśeṣamācaran /	janayat nayana utsavam nRNAm vacasA hlAda viSezam Acaran /
   sa karotyamṛtaprakāśanaṃ jinabhāvāya jinādhimuktiṣu // Ps_5.57 //	sa karoti amRta prakASanam jina BAvAya jina aDimuktizu // Ps_5.57 //
   praśamottarayā muniśriyā kva cid atyārthaviśiṣṭaceṣṭayā /	praSama uttarayA muni SriyA kva cit atyArTa viSizwa cezwayA /
   kurute muniśiṣyarūpabhṛdvinayaṃ tadvinayārhacetasām // Ps_5.58 //	kurute muni Sizya rUpa BRt vinayam tad vinaya arha cetasAm // Ps_5.58 //
   abhisāritapādapaṅkajaḥ suracūḍāmaṇibhirmahendravat /	aBisArita pAda paFkajaH suracUxAmaNiBiH mahA indra vat /
   dhanado dhanado yathā kva cit kuha cidbrahmavadadbhutadyutiḥ // Ps_5.59 //	DanadaH DanadaH yaTA kva cit kuha cit brahma vat adButa dyutiH // Ps_5.59 //
   kva cid unmiṣitatrilocanaḥ śaśīlekhāmalamaulibhūṣaṇaḥ /	kva cit unmizita trilocanaH SaSI leKA amala mOli BUzaNaH /
   amarādhipabhāsuradyutirbujagendraśriyamudvahan kva cit // Ps_5.60 //	amara aDipa BAsura dyutiH bujaga indra Sriyam udvahan kva cit // Ps_5.60 //
   kuliśānalapiṅgalāṅguliḥ kuha cid guhyakarājarājavat /	kuliSa anala piFgala aFguliH kuha cit guhyaka rAja rAja vat /
   amitājinalakṣmavān kva cid guṇaraśmirmunicandramā iva // Ps_5.61 //	amita ajina lakzmavAn kva cit guNa raSmiH muni candramAH iva // Ps_5.61 //
   sphuṭakaustubharatnaraśmibhirvipuloraḥsthalabhāsuradyutiḥ /	sPuwa kOstuBa ratna raSmiBiH vipula uraH sTala BAsura dyutiH /
   garuḍadhvajarājadṛk kva cit kuha ciccaiva halāyudhadyutiḥ // Ps_5.62 //	garuxaDvaja rAja dRS kva cit kuha cit ca eva halAyuDa dyutiH // Ps_5.62 //
   sitaśaktiracintyaśaktimān kuha ciccāruśikhaṇḍivāhanaḥ /	sita SaktiH acintya SaktimAn kuha cit cAru SiKaNxivAhanaH /
   udayāstanagendrabhūṣaṇaḥ śaśisūryāmalarūpavān kva cit // Ps_5.63 //	udaya astanaga indra BUzaNaH SaSi sUrya amala rUpavAn kva cit // Ps_5.63 //
   kuha cid dhutabhuṅmarutvatāṃ vapuṣānyatra narāśrayāśinām /	kuha cit Duta Buj marutvatAm vapuzA anyatra nara ASraya ASinAm /
   vāruṇadyutim udvahan kva cit kuha cinmanmathacāruvigrahaḥ // Ps_5.64 //	vAruNa dyutim udvahan kva cit kuha cit manmaTa cAru vigrahaH // Ps_5.64 //
   lalitāṃ pramadānarākṛtiṃ naranārīratisaṃgalālasaḥ /	lalitAm pramadA nara AkRtim nara nArI rati saMga la alasaH /
   kva cid eva tapodhanaśriyaṃ vidadhat kāmaviraktamānasaḥ // Ps_5.65 //	kva cit eva tapoDana Sriyam vidaDat kAma virakta mAnasaH // Ps_5.65 //
   hṛdayāni harannṛṇāṃ kva cid guruśiṣyakṣitipālavṛttibhiḥ /	hRdayAni haran nRNAm kva cit guru Sizya kzitipAla vRttiBiH /
   narakeṣvapi ca parabhāvato vidadhadduḥkhavimokṣaṇakṣaṇam // Ps_5.66 //	narakezu api ca para BAvataH vidaDat duHKa vimokzaNa kzaNam // Ps_5.66 //
   jagatām adhimuktivistarairatha so 'nekavidhairviceṣṭitaiḥ /	jagatAm aDimukti vistarEH aTa saH anekaviDEH vicezwitEH /
   karuṇāguṇasaṃtatastataḥ kurute lokahitaṃ tatastataḥ // Ps_5.67 //	karuNA guNa saMtataH tatas kurute loka hitam tatas tatas // Ps_5.67 //
   samavāpya viśeṣasaṃpadaṃ vipulāṃ dhyānaguṇaśrayādimām /	samavApya viSeza saMpadam vipulAm DyAna guNa SrayAt imAm /
   prayateta viśeṣavattaraṃ nidhicihneṣvavisaṃvadatsviva // Ps_5.68 //	prayateta viSezavattaram niDi cihnezu avisaMvadatsu iva // Ps_5.68 //
   kuśale sthitirapyanūrjitā kim ahāniḥ śithilavratocitā /	kuSale sTitiH api anUrjitA kim ahAniH SiTila vrata ucitAH /
   prayateta vivṛddhaye tataḥ parihāṇistu viparyayādataḥ // Ps_5.69 //	prayateta vivRdDaye tatas parihANiH tu viparyayAt atas // Ps_5.69 //
   sulabhaśca samādhirudyamād anurakṣā punarasya duṣkarā /	sulaBaH ca samADiH udyamAt anurakzA punar asya duzkarAH /
   sahasā vijigīṣuṇā yathā vijitasya praśamapratikriyā // Ps_5.70 //	sahasA vijigIzuNA yaTA vijitasya praSama pratikriyA // Ps_5.70 //
   manasaḥ parivṛttilāghavaṃ paramaṃ tatra na viśvasedataḥ /	manasaH parivRtti lAGavam paramam tatra na viSva set atas /
   anavāpya mahīmivācalām acalāṃ bhūmimabhīradurgamām // Ps_5.71 //	anavApya mahIm iva acalAm acalAm BUmim aBIra durgamAm // Ps_5.71 //
   abhisaṃskṛta[mārgacāriṇaḥ] patanāntā hi samādhivistarāḥ /	aBisaMskRta[ mArga cAriNaH] patana antAH hi samADi vistarAH /
   ata uttamamārgabhāvanām avalambeta vikalpavarjanāt // Ps_5.72 //	atas uttama mArga BAvanAm avalambeta vikalpa varjanAt // Ps_5.72 //
   sucinityasukhātmakalpanaṃ kapaṭam saṃskṛtadambhasaṃbhavām /	suci nitya suKa Atma kalpanam kapawam saMskRta damBa saMBavAm /
   samavekṣya na bhāvakalpanāpraṇayavyāpṛtamānaso bhavet // Ps_5.73 //	samavekzya na BAva kalpanA praNaya vyApRta mAnasaH Bavet // Ps_5.73 //
   viśade 'pyupalambhasaṃbhave vrajati kleśaśaravyatām ataḥ /	viSade api upalamBa saMBave vrajati kleSa SaravyatAm atas /
   vyatiyāti tu māragocaraṃ tamanarthaṃ praśamayya sarvathā // Ps_5.74 //	vyatiyAti tu mAra gocaram tam anarTam praSamayya sarvaTA // Ps_5.74 //
   na hi niśrayadośaduṣito bhavati dhyānavidhirviśuddhaye /	na hi niSraya doSa duzitaH Bavati DyAna viDiH viSudDaye /
   calatānugato hi niśrayaḥ sakhaṭuṅkastata eva kathyate // Ps_5.75 //	calatA anugataH hi niSrayaH sa KawuFkaH tatas eva kaTyate // Ps_5.75 //
   vyavahāravidhiprasiddhaye pratipattadbhavatīti kathyate /	vyavahAra viDi prasidDaye pratipad tat Bavati iti kaTyate /
   na hi kiṃ cid udeti kutra cit sadasatsaṃbhavayuktyasaṃbhavāt // Ps_5.76 //	na hi kim cit udeti kutra cit sat asat saMBava yukti asaMBavAt // Ps_5.76 //
   gaganena samānamānasastribhavādapyu atha vītaniśrayaḥ /	gaganena samAna mAnasaH tri BavAt apyu aTa vIta niSrayaH /
   avikalpitadhīraceṣṭito vacanenāpratiyatnaśobhinā // Ps_5.77 //	avikalpita DIra cezwitaH vacanena apratiyatna SoBinA // Ps_5.77 //
   kurute sa ca laukikīṃ kriyāṃ jagadekāntahitānuvartinīm /	kurute sa ca lOkikIm kriyAm jagat ekAnta hita anuvartinIm /
   na samādhibalācca hīyate vaśavartitvamavāpya cetasaḥ // Ps_5.78 //	na samADi balAt ca hIyate vaSa varti tvam avApya cetasaH // Ps_5.78 //
   tataḥ paraṃ parahitatatparodyataiḥ samādhibhirvidhivihitaprayojanaiḥ /	tatas param para hita tad para udyatEH samADiBiH viDi vihita prayojanEH /
   vivardhate ghanasamaye yathodadhiḥ saridvadhūsamupahṛtairnavāmbubhiḥ //	vivarDate Gana samaye yaTA udaDiH sarit vaDU samupahRtEH nava ambuBiH //
   Ps_5.79 //	Ps_5.79 //
   // dhyānapāramitāsamāsaḥ //	// DyAna pAramitA samAsaH //
   6. prajñāpāramitāsamāsaḥ	6. prajQApAramitA samAsaH
   puṇyāni dānaprabhṛtīnyamūni prajñāsanāthānyadhikaṃ vibhānti /	puNyAni dAna praBRtIni amUni prajQA sanATAni aDikam viBAnti /
   hiraṇmayānīva vibhūṣaṇāni pratyuptaratnadyutibhāsvarāṇi // Ps_6.1 //	hiraNmayAni iva viBUzaNAni pratyupta ratna dyuti BAsvarANi // Ps_6.1 //
   kriyāsu sāmarthyaguṇaṃ hi teṣāṃ prajñaiva vistāriṇamādadhāti /	kriyAsu sAmarTya guNam hi tezAm prajQA eva vistAriNam AdaDAti /
   svārthapravṛttau viśadakramāṇāṃ yathā manaḥsaṃtatirindriyāṇāṃ // Ps_6.2 //	sva arTa pravRttO viSada kramANAm yaTA manaH saMtatiH indriyANAm // Ps_6.2 //
   kriyāsvayogyāni śarīrayantrāṇyāyurviyuktāni yathā na bhānti /	kriyAsu ayogyAni SarIra yantrANi AyuH viyuktAni yaTA na BAnti /
   tathaiva kāryāṇi na bhānti loke prajñāviyogena jadīkṛtāni // Ps_6.3 //	taTA eva kAryANi na BAnti loke prajQA viyogena jadIkRtAni // Ps_6.3 //
   śraddhādikānāmapi cendriyāṇāṃ prajñāgraṇī buddhirivendriyāṇām /	SradDA AdikAnAm api ca indriyANAm prajQA agraNI budDiH iva indriyANAm /
   guṇāguṇān vetti hi tatsanāthaḥ kleśakṣaye naipuṇametyataśca // Ps_6.4 //	guNa aguNAn vetti hi tad sanATaH kleSa kzaye nEpuNam etyataH ca // Ps_6.4 //
   prajñāviyogāt phalalālasānāṃ naiva svatodānaviśuddhirasti /	prajQA viyogAt Pala lAlasAnAm na eva sva tas dAna viSudDiH asti /
   tyāgaṃ parārthaṃ hi vadanti dānaṃ śeṣastu vṛddhyārthamiva prayogaḥ //	tyAgam para arTam hi vadanti dAnam SezaH tu vRdDyA arTam iva prayogaH //
   Ps_6.5 //	Ps_6.5 //
   prajñāsamunmīlitacakṣuṣastu dattvā svamāṃsānyapi bodhisattvāḥ /	prajQA samunmIlita cakzuzaH tu dattvA sva mAMsAni api boDisattvAH /
   naivonnatiṃ nāvanatiṃ prayānti bhaiṣajyavṛkṣā iva nirviklapāḥ // Ps_6.6 //	na eva unnatim na avanatim prayAnti BEzajya vRkzAH iva nirviklapAH // Ps_6.6 //
   evaṃ sa bhūmiṃ prathamāmupaiti lokottarasyārthavidhipratiṣṭhām /	evam sa BUmim praTamAm upEti loka uttarasya arTa viDi pratizWAm /
   akrodhanaḥ prītisamṛddhacetā dānairmahadbhirjagadarthacetāḥ // Ps_6.7 //	akroDanaH prIti samRdDa cetAH dAnEH mahadBiH jagat arTa cetAH // Ps_6.7 //
   prāyeṇa yasyāṃ balacakravartī bhavatyasaṃhāryamatiśca bodheḥ /	prAyeNa yasyAm bala cakravartI Bavati asaMhArya matiH ca boDeH /
   prajñāguṇādeśitasatpatho 'tha karmeṇa bhūmiṃ vimalāmupaiti // Ps_6.8 //	prajQA guNa AdeSita sat paTaH aTa karmeNa BUmim vimalAm upEti // Ps_6.8 //
   yasyāṃ prakṛtyaiva viśuddhaśīlaścaturmahādvīpapatiḥ sa bhūtvā /	yasyAm prakRtyA eva viSudDa SIlaH catur mahA dvIpa patiH sa BUtvA /
   narendracūḍāmaṇisatkṛtājñaḥ sūryārhatāmeti yathā munīndraḥ // Ps_6.9 //	narendra cUxAmaNi satkRta ajQaH sUrya arha tAm eti yaTA muni indraH // Ps_6.9 //
   tataḥ paraṃ kāmiṣu daivateṣu loke 'pi ca dvitrisahasrasaṃkhye /	tatas param kAmizu dEvatezu loke api ca dvi tri sahasra saMKye /
   aiśvaryamāpnoti tataḥ paraṃ ca bhūmiṃ viśodhya prabhavāṃ prabhāyāḥ //	ESvaryam Apnoti tatas param ca BUmim viSoDya praBavAm praBAyAH //
   Ps_6.10 //	Ps_6.10 //
   śīlasya śuddhiḥ kuta eva tasya yaḥ prajñayā nāpahṛtāndhakāraḥ /	SIlasya SudDiH kutas eva tasya yaH prajQayA na apahRta anDakAraH /
   prāyeṇa śīlāni hi tadviyogād āmarṣadoṣaiḥ kaluṣīkriyante // Ps_6.11 //	prAyeNa SIlAni hi tad viyogAt Amarza dozEH kaluzIkriyante // Ps_6.11 //
   nātmārthamapyasti tu yasya śīlaṃ prājñasya tasyāsti kathaṃ parārtham /	na Atma arTam api asti tu yasya SIlam prAjQasya tasya asti kaTam para arTam /
   yo dṛṣṭadoṣo bhavabandhanānāṃ lokān samastāṃstata ujjihīrṣuḥ // Ps_6.12 //	yaH dRzwa dozaH Bava banDanAnAm lokAn samastAn= tatas ujjihIrzuH // Ps_6.12 //
   prajñāvipakṣairhṛdi soparāge kṣamāguṇaḥ kena dhṛtiṃ labheta /	prajQA vipakzEH hRdi sa uparAge kzamA guNaH kena DRtim laBeta /
   guṇāguṇāavekṣaṇakātarākṣe khyāto guṇairvīrā iva kṣitīśe // Ps_6.13 //	guNa aguNa aavekzaNa kAtara akze KyAtaH guNEH vIrAH iva kzitISe // Ps_6.13 //
   prajñānvitānāṃ tu parāpakārāḥ kṣamāguṇāḥ sthairyakarā bhavanti /	prajQA anvitAnAm tu para apakArAH kzamA guNAH sTErya karAH Bavanti /
   bhadrātmakānāmiva vāraṇānāṃ karamāśrayā naikavidhā viṣeṣāḥ // Ps_6.14 //	Badra AtmakAnAm iva vAraNAnAm karam ASrayAH na ekaviDAH vizezAH // Ps_6.14 //
   niṣkevalaṃ vīryamapi śramāya prajñāsanāthasya tu tasya kārye /	nizkevalam vIryam api SramAya prajQAsanATasya tu tasya kArye /
   anuttaraḥ siddhiguṇo 'bhyudeti hartā tadutthasya pariśramasya // Ps_6.15	anuttaraH sidDi guNaH aByudeti hartA tad utTasya pariSramasya // Ps_6.15
   yasmāt paraṃ sūkṣamataraṃ na kiṃ cid yannaipuṇānāṃ paramaḥ prakarṣaḥ /	yasmAt param sUkzamataram na kim cit yat nEpuNAnAm paramaH prakarzaH /
   yatkāmadoṣādibhirāvṛtānāṃ manaḥpathaṃ naiva kadā cideti // Ps_6.16 //	yad kAma doza AdiBiH AvRtAnAm manaH paTam na eva kadA cit eti // Ps_6.16 //
   tad dhyānamekāntasukhābhirāmaṃ kathaṃ pravekṣyantyastāṃ manāṃsi /	tat DyAnam ekAnta suKa aBirAmam kaTam pravekzyantyastAm manAMsi /
   sthūlāni doṣopacayairmahadbhiḥ prajñotpathaṃ nyāyamivāśritānī // Ps_6.17	sTUlAni doza upacayEH mahadBiH prajQA utpaTam nyAyam iva ASritAnI // Ps_6.17
   prajñānirudyogamaterhi dṛṣṭirnāyāti śuddhiṃ tadṛte na śīlam /	prajQA nirudyogamateH hi dRzwiH na AyAti SudDim tat Rte na SIlam /
   samyakasmādhis tadṛte na labhyo duḥkhakṣayastadvirahāttathaiva // Ps_6.18	samyakasma ADiH tat Rte na laByaH duHKa kzayaH tad virahAt taTA eva // Ps_6.18
   prājñastu doṣādbhayamīkṣamāṇaḥ sukhānubaddhaṃ ca sukhaṃ guṇebhyaḥ /	prAjQaH tu dozAt Bayam IkzamANaH suKa anubadDam ca suKam guNeByaH /
   vihāya doṣāñjagadarthakāmo guṇābhirāmeṇa pathā prayāti // Ps_6.19 //	vihAya dozAn jagat arTa kAmaH guNa aBirAmeNa paTA prayAti // Ps_6.19 //
   samudyatastena samādhimetya prāpnoti vākkāyamanoviśuddhīḥ /	samudyataH tena samADim etya prApnoti vAc kAya manaH viSudDIH /
   ato 'navadyena balena yuktaḥ pravartate lokahitodayeṣu // Ps_6.20 //	atas anavadyena balena yuktaH pravartate loka hita udayezu // Ps_6.20 //
   dānena cābhīpsitabhūyasaiva priyairadīnairvacanāmṛtaiśca /	dAnena ca aBIpsita BUyasA eva priyEH adInEH vacana amRtEH ca /
   naiṣkāraṇorjasvalayā ca vṛttyā parārthacaryāsu samaṃ samantāt // Ps_6.21	nEzkAraNa Urja svalayA ca vRttyA para arTa caryAsu samam samantAt // Ps_6.21
   sāmānyamartheṣu ca darśayitvā premṇā vaśīkṛtya manāṃsi teṣām /	sAmAnyam arTezu ca darSayitvA premNA vaSIkRtya manAMsi tezAm /
   karoti nirvāṇasukhe pratiṣṭhāṃ prajñāguṇāvyāhatadharmacakraḥ // Ps_6.22 //	karoti nirvANa suKe pratizWAm prajQA guNa avyAhata Darma cakraH // Ps_6.22 //
   prajñādyarogaiśca balairamībhiradhyāsitaṃ nābhyupayātumīsā /	prajQA Adya rogEH ca balEH amIBiH aDyAsitam na aByupayAtum IsA /
   ajīvikādurgatimṛtyunindāśāradyadoṣāśrayaṇī bhayārtiḥ // Ps_6.23 //	ajIvikA durgati mRtyu nindA SAradya doza ASrayaNI Baya ArtiH // Ps_6.23 //
   bhayāni sarvāṇi hi doṣajāni prajñā na doṣaiḥ sahavāsameti /	BayAni sarvANi hi doza jAni prajQA na dozEH sahavAsam eti /
   śaradvyapoḍhābhragavākṣapakṣā bhā bhāskarasyeva tamaḥpratānaiḥ // Ps_6.24	Sarad vyapoXa aBra gavAkza pakzAH BAs BAskarasya iva tamaH pratAnEH // Ps_6.24
   sahasraraśmerudaye 'pi yāni tamāṃsi rundhanti jagadgatāni /	sahasraraSmeH udaye api yAni tamAMsi runDanti jagat gatAni /
   nāmaikaśeṣāṇi karoti tāni prajñāprabhāyāḥ prasaraprabhāvaḥ // Ps_6.25 //	nAma eka SezANi karoti tAni prajQA praBAyAH prasara praBAvaH // Ps_6.25 //
   na tatra bhūyaḥ karaṇīyam asti yatra prabhā sā balatāmupaiti /	na tatra BUyas karaNIyam asti yatra praBA sA bala tAm upEti /
   yugāntakālānalasaṃhṛte hi loke na dagdhavyakathāḥ prathante // Ps_6.26 //	yugAnta kAla anala saMhRte hi loke na dagDavya kaTAH praTante // Ps_6.26 //
   jyotīṃṣi sarvāṇyapi saṃhitāni prajñāprabhāṃ nālamathopayātum /	jyotIMzi sarvANi api saMhitAni prajQA praBAm nAlam aTa upayAtum /
   atastayā nāsti parātivṛddhirgarīyasī vāparihāṇijātiḥ // Ps_6.27 //	atas tayA na asti para ativRdDiH garIyasI vA aparihANi jAtiH // Ps_6.27 //
   saṃpūrṇatāṃ yāti sukhena śikṣā śīlāya cittapraśamāya caiva /	saMpUrNa tAm yAti suKena SikzA SIlAya citta praSamAya ca eva /
   prajñābhiyuktasya yatastato 'syāṃ sarvābhisāreṇa parākrameta // Ps_6.28 //	prajQA aBiyuktasya yatas tatas asyAm sarva aBisAreNa parAkrameta // Ps_6.28 //
   yā skandhadhātvāyatanapravṛttau satyāśrayā pratyayitā parīkṣā /	yA skanDa DAtu Ayatana pravRttO satya ASrayA pratyayitA parIkzA /
   kālatraye 'pyeṣa samāsayuktyā prajñāvadātairviṣayapraveśaḥ // Ps_6.29 //	kAla traye api eza samAsa yuktyA prajQA avadAtEH vizaya praveSaH // Ps_6.29 //
   kīrtiṃ vitanvanti jinātmajānāṃ prajñāvadātāścaritapradeśāḥ /	kIrtim vitanvanti jina AtmajAnAm prajQA avadAtAH carita pradeSAH /
   guṇadvīṣāmapyatiduṣkuhāṇāṃ romāñcitā vismayapāratantryāt // Ps_6.30 //	guNa dvIzAm api ati duzkuhANAm romAQcitAH vismaya pAratantryAt // Ps_6.30 //
   prajñābalaṃ dīptataraprabhāvaṃ nālaṃ prasoḍhuṃ sabalo 'pi māraḥ /	prajQA balam dIptatara praBAvam nAlam prasoXum sa balaH api mAraH /
   prajñāṃśavo vibhramayānti cakṣurna draṣṭum īśo hi yataḥ sa eva // Ps_6.31	prajQA aMSavaH viBrama yAnti cakzuH na drazwum ISaH hi yatas saH eva // Ps_6.31
   kandarpanārācanipātasāhī prajñāmayaṃ varma vitatya citte /	kandarpa nArAca nipAta sAhI prajQA mayam varma vitatya citte /
   vyūḍhāni rūpaprabhṛtīnyanekānyeko 'pi nirbhīrabhibhūya yāti // Ps_6.32 //	vyUXAni rUpa praBRtIni anekAni ekaH api nirBIH aBiBUya yAti // Ps_6.32 //
   adhīrasātmyaṃ bhayaviklavaṃ vā mūḍhocitaṃ śokaparigrahaṃ vā /	aDIra sAtmyam Baya viklavam vA mUXa ucitam Soka parigraham vA /
   svalpātmacitteṣvavagāḍhamūlaṃ roṣoparāgaṃ parijihmitaṃ vā // Ps_6.33 //	su alpa Atma cittezu avagAXa mUlam roza uparAgam parijihmitam vA // Ps_6.33 //
   dīneṣu kārpaṇyamalīmasatvaṃ kṛtāspadaṃ rāgiṣu cāpalaṃ vā /	dInezu kArpaNya malIm asatvam kRta Aspadam rAgizu cApalam vA /
   tejovihīneṣvalasatvasattvaṃ samuddhateṣvapraśamātmakatvam // Ps_6.34 //	tejaH vihInezu alasatva sattvam samudDatezu apraSama Atmaka tvam // Ps_6.34 //
   tāṃstāṃśca līnānapi doṣaleśān pṛthagvidhiṣvāśrayagahvareṣu /	tAn= tAn= ca lInAn api doza leSAn pRTak viDizu ASraya gahvarezu /
   samudbhavantyeva parākaroti prajñā pratijñeva jagaddhitārthā // Ps_6.35 //	samudBavanti eva parAkaroti prajQA pratijQA iva jagat hita arTAH // Ps_6.35 //
   niveśya doṣakṣayadhīrasaumyāṃ bhavasya tasyopari dṛṣṭilakṣmīm /	niveSya doza kzaya DIra sOmyAm Bavasya tasya upari dRzwi lakzmIm /
   svayaṃ munīndrairabhiṣicyate yat prahlādinā vyākaraṇāmṛtena // Ps_6.36 //	svayam muni indrEH aBizicyate yat prahlAdinA vyAkaraNa amRtena // Ps_6.36 //
   ūrṇāprabhābhiśca mahāmunīnāṃ niśīthacandradyutihāsinībhiḥ /	UrNA praBABiH ca mahA munInAm niSITa candra dyuti hAsinIBiH /
   yadājyadhārābhirivādhvaragnirvibhāti mūrdhanyabhiṣicyamānaḥ // Ps_6.37 //	yat A Ajya DArABiH iva aDvaragniH viBAti mUrDani aBizicyamAnaH // Ps_6.37 //
   avāpya yasmān muniyauvarājyaṃ samaṃ samantād visṛtātmabhāvaḥ /	avApya yasmAt muni yOvarAjyam samam samantAt visRta Atma BAvaH /
   lokasya duḥkhaṃ praśamatyayatnād rajo mahāmegha iva pravṛṣṭaḥ // Ps_6.38	lokasya duHKam praSamati ayatnAt rajaH mahA meGaH iva pravRzwaH // Ps_6.38
   prajñāprabhāvopanataḥ sa sarvaḥ prabhāvisāraḥ sugatātmajānām /	prajQA praBAva upanataH sa sarvaH praBA visAraH sugata AtmajAnAm /
   ko vismayo vātra sutapriyāyā mātuḥ samīyādyadiyaṃ vibhūtiḥ // Ps_6.39 //	kaH vismayaH vA atra suta priyAyAH mAtuH samIyAdyat iyam viBUtiH // Ps_6.39 //
   daśaprakāro 'pi yadā munīnāṃ tadāśrayādeva balaprakarṣaḥ /	daSa prakAraH api yadA munInAm tad ASrayAt eva bala prakarzaH /
   udetyasādhāraṇasundaraśca śeṣo 'pyasaṃkhyo guṇaratnarāśiḥ // Ps_6.40 //	udeti asADAraNa sundaraH ca SezaH api asaMKyaH guNa ratna rASiH // Ps_6.40 //
   śāstrāṇi cakṣuḥpratimāni loke nidhānabhūtāṃśca kalāviśeṣān /	SAstrANi cakzuH pratimAni loke niDAna BUtAn= ca kalA viSezAn /
   mantrān paritrāṇakṛto vicitrān dharmavyavasthāśca pṛthagviśeṣāḥ // Ps_6.41	mantrAn paritrANa kRtaH vicitrAn Darma vyavasTAH ca pRTak viSezAH // Ps_6.41
   paryāyacitraṃ ca vimokṣamārgaṃ tattacca lokasya hitopapādi /	paryAya citram ca vimokza mArgam tat tat ca lokasya hita upapAdi /
   yadbodhisattvāḥ pravidarśayanti prajñāprabhāvābhyudayaḥ sa sarvaḥ //	yat boDisattvAH pravidarSayanti prajQA praBAva aByudayaH sa sarvaH //
   Ps_6.42 //	Ps_6.42 //
   divyapratispardhibhirindriyārthairnarendrabhāve 'pi hi bodhisattvāḥ /	divya pratisparDiBiH indriya arTEH narendra BAve api hi boDisattvAH /
   na yadvirūpāṃ prakṛtiṃ vrajanti prajñā guṇāmātyasanāthatā sā // Ps_6.43 //	na yat virUpAm prakRtim vrajanti prajQA guNa amAtya sanATa tA sA // Ps_6.43 //
   paropakāraikarasā ca maitrī rāgoparāgaprativarjitā ca /	para upakAra ekarasA ca mEtrI rAga uparAga prativarjitA ca /
   parasya duḥkheṣu parā dayā ca na śokabhārālasatāṃ gatā ca // Ps_6.44 //	parasya duHKezu parA dayA ca na Soka BAra alasa tAm gatA ca // Ps_6.44 //
   anuddhātatvaṃ mudite 'pi citte tamonirārambhamupekṣitaṃ ca /	anudDAta tvam mudite api citte tamaH niH AramBam upekzitam ca /
   te te guṇā<;ś>;cābhyadhikaṃ vibhānti prajñāniruddhapratipakṣamārgāḥ //	te te guNA<;S>;ca aByaDikam viBAnti prajQA nirudDa pratipakza mArgAH //
   Ps_6.45 //	Ps_6.45 //
   ko nāma lokasya parārthasādhurduḥkhaikahetūni tamāṃsi hanyāt /	kaH nAma lokasya para arTa sADuH duHKa eka hetUni tamAMsi hanyAt /
   avyāhatā jñānaśayāśayeṣu prajñā na cet syādatisūryādīptiḥ // Ps_6.46 //	avyAhatA jQAna Saya ASayezu prajQA na ced syAt ati sUryAdIptiH // Ps_6.46 //
   tatprāptaye śrutam aśītivikalpacitraṃ saṃceyam āśrayasahaṃ gurumabhyupetya	tad prAptaye Srutam aSIti vikalpa citram saMceyam ASraya saham gurum aByupetya
   dvātriṃśatā tadadhigamya vivardhayeta samyaṅmanaḥ	dvAtriMSatA tat aDigamya vivarDayeta samyak manaH
   samavadhānakṛtairviśeṣaiḥ // Ps_6.47 //	samavaDAna kRtEH viSezEH // Ps_6.47 //
   alpaśruto 'ndha iva vetti na bhāvanāyā mārgaṃ vicintayati kāni ca	alpa SrutaH anDaH iva vetti na BAvanAyAH mArgam vicintayati kAni ca
   tadvihīnaḥ /	tad vihInaH /
   tasmācchrutaṃ prati yateta tadāśrayā hi prajñā samudbhavati	tasmAt Srutam prati yateta tad ASrayA hi prajQA samudBavati
   cintanabhāvanābhyām // Ps_6.48 //	cintana BAvanAByAm // Ps_6.48 //
   praśnairavigrahamukhaiśca kathāviśeṣairmīmāṃsayārthagativīkṣaṇayā svayaṃ	praSnEH avigraha muKEH ca kaTA viSezEH mImAMsayA arTa gati vIkzaNayA svayam
   ca /	ca /
   prajñāvivṛddhimabhitaḥ prayateta nityaṃ dhyānena tadguṇavivṛddhikareṇa	prajQA vivRdDim aBitas prayateta nityam DyAnena tad guNa vivRdDi kareNa
   caiva // Ps_6.49 //	ca eva // Ps_6.49 //
   prajñābhyupāyavidhireṣa samāsatastu dhyānaṃ tadarthaniyataḥ	prajQA aByupAya viDiH eza samAsatas tu DyAnam tad arTa niyataH
   śrutivistaraśca /	Sruti vistaraH ca /
   tābhyāṃ samudbhavati hi prabhavo guṇānāṃ prajñāprabhāsamudayo	tAByAm samudBavati hi praBavaH guNAnAm prajQA praBA samudayaH 
   'gnirivāraṇībhyāṃ // Ps_6.50 //	agniH iva araNIByAm // Ps_6.50 //
   vidvajjanācaritamārgasamāśrayācca saṃmohahetugahanāni vivarjayeta /	vidvat jana Acarita mArga samASrayAt ca saMmoha hetu gahanAni vivarjayeta /
   tairāvṛto na hi vibhātyudayasthito 'pi toyāvalambijaladāntaritaḥ śaśīva //	tEH AvRtaH na hi viBAti udaya sTitaH api toya avalambi jalada antaritaH SaSI iva //
   Ps_6.51 //	Ps_6.51 //
   ālasyajṛmbhitamatitvam asatsahāyā nidrānivṛttiraviniścayaśīlatā ca /	Alasya jRmBitam ati tvam asat sahAyA nidrA nivRttiH aviniScaya SIla tA ca /
   jñāne muneriva kutūhalitānivṛttirmithyābhimānaparisaṃkucitāśca pṛcchāḥ //	jQAne muneH iva kutUhalita anivRttiH miTyA aBimAna parisaMkucitAH ca pRcCAH //
   Ps_6.52 //	Ps_6.52 //
   dainyena cātmaparitāpasamudbhavena vidvajjanābhigamanādarakātaratvam /	dEnyena ca Atma paritApa samudBavena vidvat jana aBigamana Adaraka atara tvam /
   mithyāvikalpapaṭutā vitathā ca dṛṣṭirmohāya tatpraśamanāya tu tadvipakṣāḥ	miTyA vikalpa pawu tA vitaTA ca dRzwiH mohAya tad praSamanAya tu tad vipakzAH
   // Ps_6.53 //	// Ps_6.53 //
   skandheṣu sāyatanadhātuṣu satyayuktyo<;r>; hetudbhaveṣu śucayānavinirṇaye	skanDezu sa Ayatana DAtuzu satya yuktyA U<;r>; hetudBavezu Suca yAna vinirNaye
   ca /	ca /
   dharmeṣu kauśalamaśeṣata eva yacca prajñāprayogaviṣayo 'ṣṭavikalpa eṣaḥ //	Darmezu kOSalam aSezatas eva yat ca prajQA prayoga vizayaH azwa vikalpaH ezaH //
   Ps_6.54 //	Ps_6.54 //
   niḥsāraphenanicayairaviśeṣi rūpaṃ tisro 'pi budbudalavā iva vedanāśca /	niHsAra Pena nicayEH aviSezi rUpam tisraH api budbuda lavAH iva vedanAH ca /
   saṃjñāpi kāmaguṇaviprasṛtān satṛṣṇān bālān mṛgāniva vilobhayate marīciḥ //	saMjQA api kAma guNa viprasRtAn sa tRzNAn bAlAt mRgAn iva viloBayate marIciH //
   Ps_6.55 //	Ps_6.55 //
   saṃskārajātirapi tulyaguṇā kadalyā vijñānato 'pi na ca yuktatarāsti māyā /	saMskAra jAtiH api tulya guNA kadalyA vijQAnataH api na ca yuktatara asti mAyA /
   yanniśrayādbhramati naikavikalpaceṣṭaṃ bhūtābhibhūtakuṇapapratimaṃ śarīram	yat niSrayAt Bramati na eka vikalpa cezwam BUta aBiBUta kuNapa pratimam SarIram
   // Ps_6.56 //	// Ps_6.56 //
   nātmā tadīyamapi cātra na kiṃ cid asti saṃghāta eṣa vividhāśūcisaṃnidhānaḥ	na AtmA tadIyam api ca atra na kim cit asti saMGAtaH eza viviDa aSUci saMniDAnaH
   bālān pralambhayata eva ca sattvasaṃjñā svacchandaceṣṭa iva yantravidhau	bAlAn pralamBayataH eva ca sattva saMjQA svacCanda cezwaH iva yantra viDO
   suyukte // Ps_6.57 //	su yukte // Ps_6.57 //
   ātmā na cakṣurapi ca kṣaṇabhaṅguratvāt tadvan na cakṣuṣi na cātra yathaiva	AtmA na cakzuH api ca kzaNa BaFgura tvAt tadvat na cakzuzi na ca atra yaTA eva
   cakṣuḥ /	cakzuH /
   ādhyātmikāyatanaśeṣam aśeṣam evam ātmīyavastuviṣayo 'pi ca tadvivekī //	ADyAtmika Ayatana Sezam aSezam evam AtmIya vastu vizayaH api ca tad vivekI //
   Ps_6.58 //	Ps_6.58 //
   bāhyeṣu dhātuṣu śarīrasamāśritānāṃ nālpo 'pi lakṣaṇavirodhakṛto 'sti	bAhyezu DAtuzu SarIra samASritAnAm na alpaH api lakzaNa viroDa kRtaH asti
   bhedaḥ /	BedaH /
   vijñānadhāturapi ca kṣaṇikaḥ sa nātmā tasmātparo 'pi ca nabhaḥkusumaiḥ	vijQAna DAtuH api ca kzaNikaH sa na AtmA tasmAt paraH api ca naBaH kusumEH
   samānaḥ // Ps_6.59 //	samAnaH // Ps_6.59 //
   ityetadudbhavati kevalameva duḥkhaṃ tṛṣṇāvimūḍhamanaso vigmāttu tasyāḥ /	iti etat udBavati kevalam eva duHKam tRzNA vimUXa manasaH vigmAt tu tasyAH /
   śāntiḥ parā bhavati tarṣaharastu mārgaḥ śīlaṃ samādhipariśuddhatayā ca	SAntiH parA Bavati tarza haraH tu mArgaH SIlam samADi pariSudDa tayA ca
   dṛṣṭiḥ // Ps_6.60 //	dRzwiH // Ps_6.60 //
   tattatpratītya bhavatīti viśuddhadṛṣṭirnāstyasti veti samupaiti sa naiva	tat tat pratItya Bavati iti viSudDa dRzwiH na asti asti vA iti samupEti sa na eva
   kiṃ cit /	kim cit /
   māyāmayaṃ jagadidaṃ pratibhāti tasya tasmāt sukhādiṣu bhavatyavikāradhīraḥ	mAyA mayam jagat idam pratiBAti tasya tasmAt suKa Adizu Bavati avikAra DIraH
   // Ps_6.61 //	// Ps_6.61 //
   āsīdbhaviṣyati ca yat tad apīdṛgeva kaḥ saṃbhavo yadasukhaṃ na bhaved	AsIt Bavizyati ca yat tat api IdRS eva kaH saMBavaH yat asuKam na Bavet 
   bhavebhyaḥ /	BaveByaH /
   evaṃ vyatītaviṣayeṣvapi vītarāgo naivābhinandati bhavāṃśca bhaviṣyato 'pi	evam vyatIta vizayezu api vIta rAgaH na eva aBinandati BavAn= ca BavizyataH api
   // Ps_6.62 //	// Ps_6.62 //
   ākārabhedaparuṣe puruṣo 'parādhī ko nāma gūḍhanakharasphuṭadṛṣṭicihne /	AkAra Beda paruze puruzaH aparADI kaH nAma gUXa naKara sPuwa dRzwi cihne /
   tatpraiṣyavṛttikapaṭānyanucintya rajyed viśvāsameva ca yathocitamatra	tad prEzya vRtti kapawAni anucintya rajyet viSvAsam eva ca yaTocitam atra
   yāyāt // Ps_6.63 //	yAyAt // Ps_6.63 //
   evaṃ vimuktamatirapyanukampakastu kleśāntaraṃ jagadanāthamavekṣamāṇaḥ /	evam vimukta matiH api anukampakaH tu kleSa antaram jagat anATam avekzamANaH /
   hīneṣu niṣpraṇayabuddhirudārabhāvān nirvātumicchati na buddhaguṇānalabdhvā	hInezu nizpraNaya budDiH udAra BAvAt nirvAtum icCati na budDa guNAn alabDvA
   // Ps_6.64 //	// Ps_6.64 //
   lokārthasādhanavidhāvasamartharūpaṃ yānadvayaṃ samavādhūya sa pūrvameva /	loka arTa sADana viDO= asamarTa rUpam yAna dvayam samavADUya sa pUrvam eva /
   kāruṇyadeśitapatho munirājayānam ātasthivān parahitaikarasasvabhāvam //	kAruNya deSita paTaH muniH AjayAnam AtasTivAn para hita eka rasa svaBAvam //
   Ps_6.65 //	Ps_6.65 //
   hīnociteṣu na matirnamati praṇītā saṃtiṣṭhate mahati nāmahatī kadā cit /	hIna ucitezu na matiH namati praNItA saMtizWate mahati na amahatI kadA cit /
   saṃsyandate śucibhireva śucisvabhāvaṃ tulyaistathānyadapi śāsvata eṣa	saMsyandate SuciBiH eva Suci svaBAvam tulyEH taTA anyat api SAsvataH eza
   yogaḥ // Ps_6.66 //	yogaH // Ps_6.66 //
   svapnopamāni vigaṇayya sukhāsukhāni saṃmohadoṣakṛpaṇāṃ janatāṃ ca teṣu /	svapna upamAni vigaNayya suKa asuKAni saMmoha doza kRpaNAm janatAm ca tezu /
   ātmārtha eva gurutāṃ katham asya yāyād vyāpārabhāramavadhūya	Atma arTaH eva guru tAm kaTam asya yAyAt vyApAra BAram avaDUya
   parārtharamyam // Ps_6.67 //	para arTa ramyam // Ps_6.67 //
   yaḥ sarvalokahitakāraṇasarvaceṣṭastyaktvātmadṛṣṭiviṣayaṃ vitathābhimānam /	yaH sarva loka hita kAraNa sarva cezwaH tyaktvA Atma dRzwi vizayam vitaTa aBimAnam /
   sarvatra śāntamatiradvayamārgacārī so 'tyadbhutaścaritanirvṛta eva loke //	sarvatra SAnta matiH advaya mArga cArI saH ati adButaH carita nirvRtaH eva loke //
   Ps_6.68 //	Ps_6.68 //
   prajñāviśuddhikaramuttamayānametat sarvajñatā tadudayā hi mahāmunīnām /	prajQA viSudDi karam uttama yAnam etat sarvajQa tA tad udayA hi mahA munInAm /
   lokasya yā nayanatāmiva saṃprayāti dīptāṃśumaṇḍalatalotpatitā prabheva //	lokasya yA nayana tAm iva saMprayAti dIpta aMSu maNxala tala utpatitA praBA iva //
   Ps_6.69 //	Ps_6.69 //
   saṃsāradoṣabharanirmathito 'pi naiva prajñāvivecanatayā parikhīdyate yaḥ /	saMsAra doza Bara nirmaTitaH api na eva prajQA vivecana tayA pariKIdyate yaH /
   nātmābhikhedapariviklavatāṃ sa yāti yānasya buddhaguṇasaṃjananasya loke //	na Atma aBiKeda pariviklava tAm sa yAti yAnasya budDa guNa saMjananasya loke //
   Ps_6.70 //	Ps_6.70 //
   paśyanti cābhutamayaṃ sugataprabhāvaṃ romāñcakañcukitasarvaśarīradeśāḥ /	paSyanti ca aButamayam sugata praBAvam romAQca kaQcukita sarva SarIra deSAH /
   tadgāminaṃ pariharanti ca yānamārgaṃ kiṃ nāma kāraṇamṛte śaṭhaceṣṭitebhyaḥ	tad gAminam pariharanti ca yAna mArgam kim nAma kAraNam Rte SaWa cezwiteByaH
   // Ps_6.71 //	// Ps_6.71 //
   ko nāma mārakalinānabhibhūtacetāḥ saṃbuddhadharmaguṇaratnanidhānabhūtam /	kaH nAma mAra kalinA anaBiBUta cetAH saMbudDa Darma guNa ratna niDAna BUtam /
   sarvajñayānamapayānam anarthapaṅkād ākroṣṭumarhati na cejjagato 'sya	sarvajQa yAnam apayAnam anarTa paFkAt Akrozwum arhati na ced jagataH asya
   vairam // Ps_6.72 //	vEram // Ps_6.72 //
   lokārthasādhanapare jinarājavaṃśe prajñānimīlitanayeṣu pariskhalatsu /	loka arTa sADana pare jinarAja vaMSe prajQA nimIli ta nayezu parisKalatsu /
   cittaṃ narasya karuṇāmṛdu kasya na syāt tanmohadoṣaśamanāya dṛḍhaṃ ca	cittam narasya karuNA mRdu kasya na syAt tad moha doza SamanAya dRXam ca
   vīryam // Ps_6.73 //	vIryam // Ps_6.73 //
   prajñāyā janayati yaḥ parāṃ viśuddhiṃ nirmokṣaḥ kathamiva tasya dūrataḥ	prajQAyAH janayati yaH parAm viSudDim nirmokzaH kaTam iva tasya dUratas 
   syāt /	syAt /
   naivāsmātparataramasti śīlam anyat tattasmād bhajata vimokṣakāṅkṣiṇo hi //	na eva asmAt parataram asti SIlam anyat tat tasmAt Bajata vimokza kAFkziNaH hi //
   Ps_6.74 //	Ps_6.74 //
   // prajñāpāramitāsa[māsa]ścāyaṃ pāramitāsamāsaḥ //	// prajQApAramitA sa[mAsa]H ca ayam pAramitA samAsaH //
   viśuddhamaunīndramanastaḍāgaprasūtasūtrāntasaroruhebhyaḥ /	viSudDa mOni indra manaH taxAga prasUta sUtra anta saroruheByaH /
   ādāya śurabhramareṇa samyag madhūrjitaṃ pāramitāsamāse //	AdAya Sura BramareNa samyak maDu Urjitam pAramitA samAse //
