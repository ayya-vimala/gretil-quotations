   ayaṃ duḥkhavrātavrataparigame pāraṇavidhir	ayam duHKa-vrAta-vrata-parigame pAraNa-viDiH-
   mahāsaukhyāsāraprasaraṇarase durdinam idam |	mahA-sOKya-AsAra-prasaraNa-rase durdinam idam |
   yad anyanyakkṛtyā viṣamaviśikhaploṣaṇaguror vibhoḥ stotre	yat anya-nyakkRtyAH vizama-viSiKa-plozaNa-guroH viBoH stotre
   śaśvat pratiphalati ceto gatabhayam || 1 ||	SaSvat pratiPalati cetaH gata-Bayam || 1 ||
   vimṛśya svātmānaṃ vimṛśati punaḥ stutyacaritaṃ tathā	vimRSya sva-AtmAnam vimRSati punar stutya-caritam taTA
   stotā stotre prakaṭayati bhedaikaviṣaye |	stotA stotre prakawayati Beda-eka-vizaye |
   vimṛṣṭaś ca svātmā nikhilaviṣayajñānasamaye taditthaṃ	vimRzwaH ca sva-AtmA niKila-vizaya-jQAna-samaye tat-itTam
   tvatstotre 'ham iha satataṃ yatnarahitaḥ || 2 ||	tvad-stotre aham iha satatam yatna-rahitaH || 2 ||
   anāmṛṣṭaḥ svātmā na hi bhavati bhāvapramitibhāj anāmṛṣṭaḥ	anAmRzwaH sva-AtmA na hi Bavati BAva-pramiti-BAt anAmRzwaH
   svātmety api hi na vinā 'marśanavidheḥ |	sva-AtmA-iti api hi na vinA amarSana-viDeH |
   śivaś cāsau svātmā sphurad akhilabhāvaikasarasas tato 'ham	SivaH ca-asO sva-AtmA sPurat aKila-BAva-eka-sarasaH tatas aham
   tvatstotre pravaṇahṛdayo nityasukhitaḥ || 3 ||	tvad-stotre pravaNa-hRdayaH nitya-suKitaH || 3 ||
   vicitrair jātyādibhramaṇaparipāṭīparikarair avāptam	vicitrEH jAti-Adi-BramaNa-paripAwI-parikarEH avAptam
   sārvajñaṃ hṛdaya yad ayatnena bhavatā |	sArvajQam hRdaya yat ayatnena BavatA |
   tad antas tvadbodhaprasarasaraṇībhūtamahasi sphuṭam vāci	tat antar tvad-boDa-prasara-saraNIBUta-mahasi sPuwam vAci
   prāpya prakaṭaya vibhoḥ stotram adhunā || 4 ||	prApya prakawaya viBoH stotram aDunA || 4 ||
   vidhunvāno bandhābhimatabhavamārgasthitim imāṃ	viDunvAnaH banDa-aBimata-Bava-mArga-sTitim imAm
   rasīkṛtyānantastutihutavahaploṣitabhedām |	rasIkRtya-ananta-stuti-hutavaha-plozita-BedAm |
   vicitrasvasphārasphuritamahimārambharabhasāt piban bhāvān	vicitra-sva-sPAra-sPurita-mahimA-AramBa-raBasAt piban BAvAn
   etān varada madamatto 'smi sukhitaḥ || 5 ||	etAn vara-da mada-mattaH asmi suKitaH || 5 ||
   bhava prājyaiśvaryaprathitabahuśakter bhagavato vicitraṃ	Bava prAjya-ESvarya-praTita-bahu-SakteH BagavataH vicitram
   cāritraṃ hṛdayam adhiśete yadi tataḥ |	cAritram hRdayam aDiSete yadi tatas |
   kathaṃ stotraṃ kuryād atha ca kurute tena sahasā	kaTam stotram kuryAt aTa ca kurute tena sahasA
   śivaikātmyaprāptau śivanatir upāyaḥ prathamakaḥ || 6 ||	Siva-EkAtmya-prAptO SivanatiH upAyaH praTamakaH || 6 ||
   jvaladrūpaṃ bhāsvatpacanam atha dāhaṃ prakaṭanam	jvalat-rUpam BAsvat-pacanam aTa dAham prakawanam
   vimucyānyad vahneḥ kim api ghaṭate naiva hi vapuḥ |	vimucya-anyat vahneH kim api Gawate na-eva hi vapuH |
   stuve saṃvidraśmīn yadi nijanijāṃs tena sa nuto bhaven	stuve saMvid-raSmIn yadi nija-nijAn tena sa nutaH Bavet-
   nānyaḥ kaścid bhavati parameśasya vibhavaḥ || 7 ||	na-anyaH kaScid Bavati parameSasya viBavaH || 7 ||
   vicitrārambhatve galitaniyame yaḥ kila rasaḥ	vicitra-AramBa-tve galita-niyame yaH kila rasaH
   paricchedābhāvāt paramaparipūrṇatvam asamam |	paricCeda-aBAvAt parama-paripUrNa-tvam asamam |
   svayaṃ bhāsāṃ yogaḥ sakalabhavabhāvaikamayatāviruddhair	svayam BAsAm yogaH sakala-Bava-BAva-eka-maya-tA-virudDEH-
   dharmaughaiḥ paracitir anarghocitaguṇā || 8 ||	Darma-oGEH para-citiH anarGa-ucita-guNAH || 8 ||
   itīdṛkṣair rūpair varada vividhaṃ te kila vapur vibhāti	iti-IdRkzEH rUpEH vara-da viviDam te kila vapuH viBAti
   svāṃśe 'smin jagati gatabhedaṃ bhagavataḥ |	sva-aMSe asmin jagati gata-Bedam BagavataH |
   tad evaitatstotuṃ hṛdayam atha gīrbāhyakaraṇaprabandhāś ca	tat eva-etat-stotum hRdayam aTa gIrbAhya-karaNa-prabanDAH ca
   syur me satatam aparityaktarabhasaḥ || 9 ||	syuH me satatam aparityakta-raBasaH || 9 ||
   tavaivaikasyāntaḥ sphuritamahaso bodhajaladher	tava-eva-ekasya-antar sPurita-mahasaH boDa-jalaDeH-
   vicitrormivrātaprasaraṇaraso yaḥ svarasataḥ |	vicitra-Urmi-vrAta-prasaraNa-rasaH yaH svarasataH |
   ta evāmī sṛṣṭisthitilayamayasphūrjitarucāṃ	te eva-amI sRzwi-sTiti-laya-maya-sPUrjita-rucAm
   śaśāṅkārkāgnīnāṃ yugapad udayāpāyavibhavāḥ || 10 ||	SaSAFka-arka-agnInAm yugapad udaya-apAya-viBavAH || 10 ||
   ataś citrācitrakramataditarādisthitijuṣo vibhoḥ śaktiḥ	atas citrA-citra-krama-tad-itara-Adi-sTiti-juzaH viBoH SaktiH
   śaśvad vrajati na vibhedaṃ katham api |	SaSvat vrajati na viBedam kaTam api |
   tad etasyāṃ bhūmāv akulam iti te yat kila padaṃ	tat etasyAm BUmO akulam iti te yat kila padam
   tadekāgrībhūyān mama hṛdayabhūr bhairava vibho || 11 ||	tat-ekAgrIBUyAt mama hRdaya-BUH BErava viBo || 11 ||
   amuṣmāt saṃpūrnāt vata rasamahollāsasarasān nijāṃ śaktiṃ	amuzmAt saMpUrnAt vata rasa-mahA-ullAsa-sarasAn nijAm Saktim
   bhedaṃ gamayasi nijecchāprasarataḥ |	Bedam gamayasi nija-icCA-prasarataH |
   anarghaṃ svātantryaṃ tava tadidam atyadbhutamayīṃ	anarGam svAtantryam tava tat-idam ati-adButa-mayIm
   bhavacchaktiṃ stunvan vigalitabhayo 'haṃ śivamayaḥ || 12 ||	Bavat-Saktim stunvan vigalita-BayaH aham Siva-mayaH || 12 ||
   idantāvad rūpaṃ tava bhagavataḥ śaktisarasaṃ	id-antA-vat rUpam tava BagavataH Sakti-sarasam
   kramābhāvād eva prasabhavigalat kālakalanam |	krama-aBAvAt eva prasaBa-vigalat kAla-kalanam |
   manaḥśaktyā vācāpy atha karaṇacakrair bahir atho ghaṭādyais	manaH-SaktyA vAcA-api aTa karaNa-cakrEH bahis aTo Gawa-AdyEH-
   tadrūpaṃ yugapad adhitiṣṭheyam aniśam || 13 ||	tad-rUpam yugapad aDitizWeyam aniSam || 13 ||
   kramollāsaṃ tasyāṃ bhuvi viracayan bhedakalanāṃ	krama-ullAsam tasyAm Buvi viracayan Beda-kalanAm
   svaśaktīnāṃ deva prathayasi sadā svātmani tataḥ |	sva-SaktInAm deva praTayasi sadA sva-Atmani tatas |
   kriyājñānecchākhyāṃ sthitilayamahāsṛṣṭivibhavāṃ trirūpaṃ	kriyA-jQAna-icCA-AKyAm sTiti-laya-mahA-sRzwi-viBavAm trirUpam
   bhūyāsaṃ samadhiśayituṃ vyagrahṛdayaḥ || 14 ||	BUyAsam samaDiSayitum vyagra-hRdayaH || 14 ||
   purā sṛṣṭir līnā hutavahamayī yātra vilaset	purA sRzwiH lInA hutavaha-mayI yA-atra vilaset-
   parollāsaunmukhyaṃ vrajati śaśisaṃsparśasubhagā |	para-ullAsa-OnmuKyam vrajati SaSi-saMsparSa-suBagA |
   hutāśendusphārobhayavibhavabhāg bhairavavibho taveyaṃ	hutASa-indu-sPAra-uBaya-viBava-BAj BErava-viBo tava-iyam
   sṛṣṭyākhyā mama manasi nityaṃ vilasatām || 15 ||	sRzwi-AKyAH mama manasi nityam vilasatAm || 15 ||
   visṛṣṭe bhāvāṃśe bahir atiśayāsvādavirase yadā	visRzwe BAva-aMSe bahis atiSaya-AsvAda-virase yadA
   tatraiva tvaṃ bhajasi rabhasād raktimayatām |	tatra-eva tvam Bajasi raBasAt rakti-maya-tAm |
   tadā raktā devī tava sakalabhāveṣu nanu māṃ kriyād	tadA raktA devI tava sakala-BAvezu nanu mAm kriyAd
   raktāpānakramaghaṭitagoṣṭhīgataghṛṇam || 16 ||	rakta-apAna-krama-Gawita-gozWI-gata-GRNam || 16 ||
   bahir vṛttiṃ hātuṃ citibhuvam udārāṃ nivasituṃ yadā	bahis vRttim hAtum citi-Buvam udArAm nivasitum yadA
   bhāvābhedaṃ prathayasi vinaṣṭormicapalaḥ |	BAva-aBedam praTayasi vinazwa-Urmi-capalaH |
   sthiter nāśaṃ devī kalayati tadā sā tava vibho sthiteḥ	sTiteH nASam devI kalayati tadA sA tava viBo sTiteH
   sāṃsārikyāḥ kalayatu vināśaṃ mama sadā || 17 ||	sAMsArikyAH kalayatu vinASam mama sadA || 17 ||
   jagatsaṃhāreṇa praśamayitukāmaḥ svarabhasāt	jagat-saMhAreNa praSamayitu-kAmaH sva-raBasAt-
   svaśaṅkātaṅkākhyaṃ vidhim atha niṣedhaṃ prathayasi |	sva-SaFkA-AtaFka-AKyam viDim aTa nizeDam praTayasi |
   yamaṃ sṛṣṭvetthaṃ tvaṃ punar api ca śaṅkāṃ vidalayan	yamam sRzwvA-itTam tvam punar api ca SaFkAm vidalayan
   mahādevī seyaṃ mama bhavabhayaṃ saṃdalayatām || 18 ||	mahAdevI sA-iyam mama Bava-Bayam saMdalayatAm || 18 ||
   vilīne śaṅkaughe sapadi paripūrṇe ca vibhave gate	vilIne SaFkA-oGe sapadi paripUrNe ca viBave gate
   lokācāre galitavibhave śāstraniyame |	loka-AcAre galita-viBave SAstra-niyame |
   anantaṃ bhogyaughaṃ grasitum abhito laṃpaṭarasā vibho	anantam Bogya-oGam grasitum aBitas laMpawa-rasAH viBo
   saṃhārākhyā mama hṛdi bhidāṃśaṃ praharatu || 19 ||	saMhAra-AKyA mama hRdi Bida-aMSam praharatu || 19 ||
   taditthaṃ devībhiḥ sapadi dalite bhedavibhave	tat-itTam devIBiH sapadi dalite Beda-viBave
   vikalpaprāṇāsau pravilasati mātṛsthitir alam |	vikalpa-prANAsO pravilasati mAtR-sTitiH alam |
   ataḥ saṃhārāṃśam nijahṛdi vimṛśya sthitimayī	atas saMhAra-aMSam nija-hRdi vimRSya sTiti-mayI
   prasannā syān mṛtyupralayakaraṇī me bhagavatī || 20 ||	prasannA syAt mRtyu-pralaya-karaNI me BagavatI || 20 ||
   taditthaṃ te tisro nijavibhavavisphāraṇavaśād avāptāḥ	tat-itTam te tisraH nija-viBava-visPAraNa-vaSAt avAptAH
   ṣaṭcakrakramakṛtapadaṃ śaktaya imāḥ |	zawcakra-krama-kRta-padam SaktayaH imAH |
   kramād unmeṣeṇa pravidadhati citrāṃ bhavadaśām imābhyo	kramAt unmezeNa pravidaDati citrAm BavadaSAm imAByaH-
   devībhyaḥ pravaṇahṛdayaḥ syāṃ gatabhayaḥ || 21 ||	devIByaH pravaNa-hRdayaH syAm gata-BayaH || 21 ||
   imāṃ rundhe bhūmiṃ bhavabhayabhidātaṅkakaraṇīm imāṃ	imAm runDe BUmim Bava-Baya-Bid-AtaFka-karaNIm imAm
   bodhaikāntadrutirasamayīm cāpi vidadhe |	boDa-ekAnta-druti-rasa-mayIm ca-api vidaDe |
   taditthaṃ saṃrodhaṃ drutim atha vilupyāśubhatatīr	tat-itTam saMroDam drutim aTa vilupya-aSuBa-tatIr
   yatheṣṭaṃ cācāraṃ bhajati lasatāṃ sā mama hṛdi || 22 ||	yaTezwam ca-AcAram Bajati lasatAm sA mama hRdi || 22 ||
   kriyābuddhyakṣādeḥ parimitapade mānapadavīm avāptasya	kriyA-budDi-akza-AdeH parimita-pade mAna-padavIm avAptasya
   sphāraṃ nijanijarucā saṃharati yā |	sPAram nija-nija-rucA saMharati yA |
   iyaṃ mārta.ṅdasya sthitipadayujaḥ sāram akhilam haṭhād	iyam mArta.Fdasya sTiti-pada-yujaH sAram aKilam haWAt-
   ākarṣantī kṛśatu mama bhedaṃ bhavabhayāt || 23 ||	AkarzantI kRSatu mama Bedam Bava-BayAt || 23 ||
   samagrām akṣālīṃ kramavirahitā sātmani muhur	samagrAm akzAlIm krama-virahitA sa-Atmani muhur-
   niveśyānantāntarbahalitamahāraśminivahā |	niveSya-ananta-antar-bahalita-mahA-raSmi-nivahA |
   parā divyānandaṃ kalayitum udārādaravatī prasannā me	parA divya-Anandam kalayitum udAra-At-aravatI prasannA me
   bhūyāt hṛdayapadavīṃ bhūṣayatu ca || 24 ||	BUyAt hRdaya-padavIm BUzayatu ca || 24 ||
   pramāṇe saṃlīne śivapadalasadvaibhavavaśāt	pramANe saMlIne Siva-pada-lasat-vEBava-vaSAt-
   śarīraprāṇādir mitakṛtakamātṛsthitimayaḥ |	SarIra-prANa-AdiH mita-kRtaka-mAtR-sTiti-mayaH |
   yadā kālopādhiḥ pralayapadam āsādayati te tadā devī yāsau	yadA kAla-upADiH pralaya-padam AsAdayati te tadA devI yA-asO
   lasati mama sā syāc chivamayī || 25 ||	lasati mama sA syAt Siva-mayI || 25 ||
   prakāśākhyā saṃvit kramavirahitā śūnyapadato	prakASa-AKyA saMvid krama-virahitA SUnya-padataH-
   bahirlīnātyantam prasarati samācchādakatayā |	bahis-lInA-atyantam prasarati samAcCAdaka-tayA |
   tato 'py antaḥsāre galitarabhasād akramatayā mahākālī	tatas api antaHsAre galita-raBasAt akramatayA mahAkAlI
   seyaṃ mama kalayatāṃ kālam akhilam || 26 ||	sA-iyam mama kalayatAm kAlam aKilam || 26 ||
   tato devyāṃ yasyāṃ paramaparipūrṇasthitijuṣi kramaṃ	tatas devyAm yasyAm parama-paripUrNa-sTiti-juzi kramam
   vicchidyāśu sthitimatirasāt saṃvidadhati |	vicCidyASu sTiti-mati-rasAt saMvidaDati |
   pramāṇaṃ mātāraṃ mitim atha samagraṃ jagad idaṃ sthitāṃ	pramANam mAtAram mitim aTa samagram jagat idam sTitAm
   kroḍīkṛtya śrayatu mama cittaṃ citim imām || 27 ||	kroxIkRtya Srayatu mama cittam citim imAm || 27 ||
   anargalasvātmamaye maheśe tiṣṭhanti	anargalasva-Atma-maye maheSe tizWanti
   yasmin vibhuśaktayas tāḥ |	yasmin viBu-SaktayaH tAH |
   taṃ śaktimantaṃ praṇamāmi devaṃ	tam Saktimantam praNamAmi devam
   manthānasaṃjñaṃ jagadekasāram || 28 ||	manTAna-saMjQam jagat-eka-sAram || 28 ||
   itthaṃ svaśaktikiraṇaughanutiprabandhān ākarṇya deva	itTam sva-Sakti-kiraNa-oGa-nuti-prabanDAn AkarNya deva
   yadi me vrajasi prasādam |	yadi me vrajasi prasAdam |
   tenāśu sarvajanatāṃ	tena-ASu sarva-jana-tAm
   nijaśāsanāṃśusaṃśāntitākhilatamaḥpaṭalāṃ vidheyāḥ || 29 ||	nija-SAsana-aMSu-saMSAntita-aKila-tamaH-pawalAm viDeyAH || 29 ||
   ṣaṭṣaṣṭinām eke varṣe navamyām asite 'hani |	zawzazwinAm eke varze navamyAm asite ahani |
   mayā 'bhinavaguptena mārgaśīrṣe stutaḥ śivaḥ ||	mayA aBinavaguptena mArgaSIrze stutaH SivaH ||
   iti śrī abhinavaguptapādācāryakṛtaṃ kramastotraṃ sampūrṇam ||	iti SrI aBinavaguptapAda-AcArya-kRtam krama-stotram sampUrNam ||
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
