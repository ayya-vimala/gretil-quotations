   kṛṣṇāmṛtamahārṇavaḥ	kRzNAmRta-mahA-arNavaH
   oṃ.	oM.
   arcitaḥ saṃsmṛto dhyātaḥ kīrtitaḥ kathitaḥ śrutaḥ	arcitaH saMsmRtaH DyAtaH kIrtitaH kaTitaH SrutaH
   yo dadāty amṛtatvaṃ hi sa māṃ rakṣatu keśavaḥ. // MKm_1 //	yaH dadAti amRta-tvam hi sa mAm rakzatu keSavaH. // MKm_1 //
   tāpatrayeṇa saṃtaptaṃ yad etad akhilaṃ jagat	tApa-trayeNa saMtaptam yat etat aKilam jagat-
   vakṣyāmi śāntaye hy asya kṛṣṇāmṛtamahārṇavam. // MKm_2 //	vakzyAmi SAntaye hi asya kRzNAmRta-mahA-arNavam. // MKm_2 //
   te narāḥ paśavo loke kiṃ teṣāṃ jīvane phalam	te narAH paSavaH loke kim tezAm jIvane Palam
   yair na labdhā harer dīkṣā nārcito vā janārdanaḥ. // MKm_3 //	yEH na labDA hareH dIkzA na-arcitaH vA janArdanaH. // MKm_3 //
   saṃsāre 'smin mahāghore janmarogabhayākule	saMsAre asmin mahA-Gore janma-roga-Baya-Akule
   ayam eko mahābhāgaḥ pūjyate yad adhokṣajaḥ. // MKm_4 //	ayam ekaH mahABAgaH pUjyate yat aDokzajaH. // MKm_4 //
   sa nāma sukṛtī loke kulaṃ tena hy alaṃkṛtam	sa nAma sukRtI loke kulam tena hi alaMkRtam
   ādhāraḥ sarvabhūtānāṃ yena viṣṇuḥ prasāditaḥ. // MKm_5 //	ADAraH sarva-BUtAnAm yena vizNuH prasAditaH. // MKm_5 //
   yajñānāṃ tapasāṃ caiva śubhānāṃ caiva karmaṇāṃ	yajQAnAm tapasAm ca-eva SuBAnAm ca-eva karmaNAm
   tadviśiṣṭaphalaṃ nṛṇāṃ sadaivārādhanaṃ hareḥ. // MKm_6 //	tad-viSizwa-Palam nRNAm sadA-eva-ArADanam hareH. // MKm_6 //
   kalau kalimaladhvaṃsisarvapāpaharaṃ harim	kalO kali-mala-DvaMsi-sarva-pApa-haram harim
   ye 'rcayanti narā nityaṃ te 'pi vandyā yathā hariḥ. // MKm_7 //	ye arcayanti narAH nityam te api vandyAH yaTA hariH. // MKm_7 //
   nāsti śreyaskaraṃ nṛṇāṃ viṣṇor ārādhanān mune	na-asti Sreyaskaram nRNAm vizNoH ArADanAt mune
   yuge 'smiṃs tāmase loke satataṃ pūjyate nṛbhiḥ. // MKm_8 //	yuge asmin tAmase loke satatam pUjyate nRBiH. // MKm_8 //
   arcite sarvadeveśe śaṅkacakragadādhare	arcite sarva-deva-ISe SaFka-cakra-gadA-Dare
   arcitāḥ sarvadevāḥ syur yataḥ sarvagato hariḥ. // MKm_9 //	arcitAH sarva-devAH syuH yatas sarva-gataH hariH. // MKm_9 //
   svarcite sarvalokeśe surāsuranamaskṛte	su-arcite sarva-loka-ISe sura-asura-namaskRte
   keśave kaṃsakeśighne na yāti narakaṃ naraḥ. // MKm_10 //	keSave kaMsa-keSi-Gne na yAti narakam naraH. // MKm_10 //
   sakṛd abhyarcya govindaṃ bilvapatreṇa mānavaḥ	sakRt aByarcya govindam bilva-patreNa mAnavaH
   muktibhāgī nirātaṅkī viṣṇuloke ciraṃ vaset. // MKm_11 //	mukti-BAgI nirAtaFkI vizNu-loke ciram vaset. // MKm_11 //
   sakṛd abhyarcito yena heḷayā 'pi namaskṛtaḥ	sakRt aByarcitaH yena he?ayA api namaskRtaH
   sa yāti paramaṃ sthānaṃ yat surair api durlabham. // MKm_12 //	sa yAti paramam sTAnam yat surEH api durlaBam. // MKm_12 //
   Nāradaḥ:	NAradaH:
   samastalokanāthasya devadevasya śārṅgiṇaḥ	samasta-loka-nATasya devadevasya SArFgiNaH
   sākṣād bhagavato viṣṇoḥ pūjanaṃ janmanaḥ phalam. // MKm_13 //	sAkzAt BagavataH vizNoH pUjanam janmanaH Palam. // MKm_13 //
   Pulastyaḥ:	PulastyaH:
   bhaktyā dūrvāṅkuraiḥ pumbhiḥ pūjitaḥ puruṣottamaḥ	BaktyA dUrvA-aFkurEH pumBiH pUjitaH puruzottamaH
   harir dadāti hi phalaṃ sarvayajñaiś ca durlabham. // MKm_14 //	hariH dadAti hi Palam sarva-yajQEH ca durlaBam. // MKm_14 //
   vidhinā devadeveśaḥ śaṅkhacakradharo hariḥ	viDinA devadeveSaH SaFKa-cakra-DaraH hariH
   phalaṃ dadāti sulabhaṃ salilenāpi pūjitaḥ. // MKm_15 //	Palam dadAti sulaBam salilena-api pUjitaH. // MKm_15 //
   narake pacyamānas tu yamena paribhāṣitaḥ	narake pacyamAnaH tu yamena pariBAzitaH
   kiṃ tvayā nārcito devaḥ keśavaḥ kleśanāśanaḥ. // MKm_16 //	kim tvayA na-arcitaH devaH keSavaH kleSa-nASanaH. // MKm_16 //
   Dharmaḥ:	DharmaH:
   narasiṃho hṛṣīkeśaḥ puṇḍarīkanibhekṣaṇaḥ	narasiMhaH hRzIkeSaH puNxarIka-niBa-IkzaNaH
   smaraṇān muktido nṛṇāṃ sa tvayā kiṃ na pūjitaḥ. // MKm_17 //	smaraNAt mukti-daH nRNAm sa tvayA kim na pUjitaH. // MKm_17 //
   dravyāṇām apy abhāve tu salilenāpi pūjitaḥ	dravyANAm api aBAve tu salilena-api pUjitaH
   yo dadāti svakaṃ sthānaṃ sa tvayā kiṃ na pūjitaḥ. // MKm_18 //	yaH dadAti svakam sTAnam sa tvayA kim na pUjitaH. // MKm_18 //
   garbhasthitāmṛtā vā 'pi muṣitāste sudūṣitāḥ	garBa-sTita-amRtAH vA api muzitAH-te su-dUzitAH
   na prāptā yair harer dīkṣā sarvaduḥkhavimocanī. // MKm_19 //	na prAptA yEH hareH dIkzA sarva-duHKa-vimocanI. // MKm_19 //
   Mārkaṇḍeyaḥ:	MArkaNxeyaH:
   sakṛd abhyarcito yena devadevo janārdanaḥ	sakRt aByarcitaH yena devadevaH janArdanaH
   yat kṛtaṃ tatkṛtaṃ tena samprāptaṃ paramaṃ padam. // MKm_20 //	yat kRtam tat-kRtam tena samprAptam paramam padam. // MKm_20 //
   dharmārthakāmamokṣāṇāṃ nānyopāyas tu vidyate	Darma-arTa-kAma-mokzANAm na-anya-upAyaH tu vidyate
   satyaṃ bravīmi deveśa hṛṣīkeśārcanāhate. // MKm_21 //	satyam bravImi deveSa hRzIkeSa-arcana-Ahate. // MKm_21 //
   tasya yajñavarāhasya viṣṇor amitatejasaḥ	tasya yajQavarAhasya vizNoH amita-tejasaH
   praṇāmaṃ ye 'pi kurvanti teṣām api namo namaḥ. // MKm_22 //	praNAmam ye api kurvanti tezAm api namaH namaH. // MKm_22 //
   Marīciḥ:	MarIciH:
   anārādhitagovindair naraiḥ sthānaṃ nṛpātmaja	anArADita-govindEH narEH sTAnam nRpa-Atmaja
   na hi samprāpyate śreṣṭhaṃ tasmād ārādhayācyutam. // MKm_23 //	na hi samprApyate SrezWam tasmAt ArADaya-acyutam. // MKm_23 //
   Atriḥ:	AtriH:
   paraḥ parāṇāṃ puruṣas tuṣṭo yasya janārdanaḥ	paraH parANAm puruzaH tuzwaH yasya janArdanaH
   sa cā 'pnoty akṣayaṃ sthānam etat satyaṃ mayoditam. // MKm_24 //	sa cA apnoti akzayam sTAnam etat satyam mayA-uditam. // MKm_24 //
   Aṅgirāḥ:	AFgirAH:
   yasyāntaḥ sarvam evedam acyutasyākhyayātmanaḥ	yasya-antar sarvam eva-idam acyutasya-AKyayA-AtmanaH
   tam ārādhaya govindaṃ sthānam agryaṃ yadīcchasi. // MKm_25 //	tam ArADaya govindam sTAnam agryam yadi-icCasi. // MKm_25 //
   Pulahaḥ:	PulahaH:
   paraṃ brahma paraṃ dhāma yo 'sau brahma sanātanam	param brahma param DAma yaH asO brahma sanAtanam
   tam ārādhya hariṃ yāti muktim apy atidurlabhām. // MKm_26 //	tam ArADya harim yAti muktim api ati-durlaBAm. // MKm_26 //
   aindram indraḥ paraṃ sthānaṃ yam ārādhya jagatpatim	Endram indraH param sTAnam yam ArADya jagatpatim
   prāpa yajñapatiṃ viṣṇuṃ tam ārādhaya suvrata. // MKm_27 //	prApa yajQapatim vizNum tam ArADaya suvrata. // MKm_27 //
   prāpnoty ārādhite viṣṇau manasā yad yad icchati	prApnoti ArADite vizNO manasA yat yat icCati
   trailokyāntargataṃ sthānaṃ kimu lokottarottarān. // MKm_28 //	trElokya-antargatam sTAnam kimu loka-uttara-uttarAn. // MKm_28 //
   ye smaranti sadā viṣṇuṃ śaṅkhacakragadādharam	ye smaranti sadA vizNum SaFKa-cakra-gadA-Daram
   sarvapāpavinirmuktāḥ paraṃ brahma viśanti te. // MKm_29 //	sarva-pApa-vinirmuktAH param brahma viSanti te. // MKm_29 //
   tato 'niruddhaṃ deveśaṃ pradyumnaṃ ca tataḥ param	tatas anirudDam deveSam pradyumnam ca tatas param
   tataḥ saṃkarṣaṇaṃ devaṃ vāsudevaṃ parāt param. // MKm_30 //	tatas saMkarzaNam devam vAsudevam parAt param. // MKm_30 //
   vāsudevāt paraṃ nāsti iti vedāntaniścayaḥ	vAsudevAt param na-asti iti vedAnta-niScayaH
   vāsudevaṃ praviṣṭānāṃ punar āvartanaṃ kutaḥ. // MKm_31 //	vAsudevam pravizwAnAm punar Avartanam kutas-. // MKm_31 //
   Ātreyaḥ:	ĀtreyaH:
   yo yān icchen naraḥ kāmān nārī vā varavarṇinī	yaH yAn icCet naraH kAmAt nArI vA varavarNinI
   tān samāpnoti vipulān samārādhya janārdhanam. // MKm_32 //	tAn samApnoti vipulAn samArADya jana-arDanam. // MKm_32 //
   Pulaha sagte:	Pulaha sagte:
   Brahmā:	BrahmA:
   bāhubhyāṃ sāgaraṃ tartuṃ ka iccheta pumān bhuvi	bAhuByAm sAgaram tartum kaH icCeta pumAn Buvi
   vāsudevam anārādhya ko mokṣaṃ gantum icchati. // MKm_33 //	vAsudevam anArADya kaH mokzam gantum icCati. // MKm_33 //
   Śaṃkaraḥ:	ŚaMkaraH:
   kṛte pāpe 'nutāpo vai yasya puṃsaḥ prajāyate	kRte pApe anutApaH vE yasya puMsaH prajAyate
   prāyaścittaṃ tu tasyoktaṃ harisaṃsmaraṇaṃ param. // MKm_34 //	prAyaScittam tu tasya-uktam hari-saMsmaraNam param. // MKm_34 //
   na hy apuṇyavatāṃ loke mūḍhānāṃ kuṭilātmanāṃ	na hi apuNyavatAm loke mUXAnAm kuwila-AtmanAm
   bhaktir bhavati govinde smaraṇaṃ kīrtanaṃ tathā. // MKm_35 //	BaktiH Bavati govinde smaraNam kIrtanam taTA. // MKm_35 //
   tadaiva puruṣo mukto janmaduḥkhajarādibhiḥ	tadA-eva puruzaH muktaH janma-duHKa-jarA-AdiBiH
   jitendriyo viśuddhātmā yadaiva smarate harim. // MKm_36 //	jita-indriyaH viSudDa-AtmA yadA-eva smarate harim. // MKm_36 //
   prāpte kaliyuge ghore dharmajñānavivarjite	prApte kali-yuge Gore Darma-jQAna-vivarjite
   na kaścit smarate devaṃ kṛṣṇaṃ kalimalāpaham. // MKm_37 //	na kaScid smarate devam kRzNam kali-mala-apaham. // MKm_37 //
   na kalau devadevasya janmaduḥkhāpahāriṇaḥ	na kalO devadevasya janma-duHKa-apahAriNaH
   karoti martyo mūḍhātmā smaraṇaṃ kīrtanaṃ hareḥ. // MKm_38 //	karoti martyaH mUXa-AtmA smaraNam kIrtanam hareH. // MKm_38 //
   ye smaranti sadā viṣṇuṃ viśuddhenāntarātmanā	ye smaranti sadA vizNum viSudDena-antarAtmanA
   te prayānti bhavaṃ tyaktvā viṣṇulokam anāmayam. // MKm_39 //	te prayAnti Bavam tyaktvA vizNu-lokam anAmayam. // MKm_39 //
   garbhajanmajarārogaduḥkha saṃsārabandhanaiḥ	garBa-janma-jarA-roga-duHKa saMsAra-banDanEH
   na bādhyate naro nityaṃ vāsudevam anusmaran. // MKm_40 //	na bADyate naraH nityam vAsudevam anusmaran. // MKm_40 //
   yamamārgāṃ mahāghoraṃ narakāṇi yamaṃ tathā	yama-mArgAm mahA-Goram narakANi yamam taTA
   svapne 'pi ca na paśyeta yaḥ smared garuḍadhvajam. // MKm_41 //	svapne api ca na paSyeta yaH smaret garuxaDvajam. // MKm_41 //
   hṛdi rūpaṃ mukhe nāma naivedyam udare hareḥ	hRdi rUpam muKe nAma nEvedyam udare hareH
   pādodakaṃ ca nirmālyaṃ mastake yasya so 'cyutaḥ. // MKm_42 //	pAda-udakam ca nirmAlyam mastake yasya saH acyutaH. // MKm_42 //
   govindasmaraṇaṃ puṃsāṃ pāparāśimahācalam	govinda-smaraNam puMsAm pApa-rASi-mahA-acalam
   asaṃśayaṃ dahaty āśu tūlarāśim ivānalaḥ. // MKm_43 //	asaMSayam dahati ASu tUla-rASim iva-analaH. // MKm_43 //
   Agastyaḥ:	AgastyaH:
   smaraṇād eva kṛṣṇasya pāpasaṅghātapañjaram	smaraNAt eva kRzNasya pApa-saFGAta-paQjaram
   śatadhā bhedam āyāti girir vajrahato tathā. // MKm_44 //	SataDA Bedam AyAti giriH vajra-hataH taTA. // MKm_44 //
   kṛṣṇe ratāḥ kṛṣṇam anusmarantaḥ tad bhāvitās tad gatamānasāś ca.	kRzNe ratAH kRzNam anusmarantaH tat BAvitAH tat gata-mAnasAH ca.
   te bhinnadehāḥ praviśanti viṣṇuṃ havir yathā mantrahutaṃ hutāśe. // MKm_45	te Binna-dehAH praviSanti vizNum haviH yaTA mantra-hutam hutASe. // MKm_45
   sā hānis tan mahat chidraṃ sā cāndhajaḍamūkatā	sA hAniH tat mahat Cidram sA ca-anDa-jaxa-mUka-tA
   yan muhūrtaṃ kṣaṇaṃ vā 'pi vāsudevo na cintyate. // MKm_46 //	yat muhUrtam kzaNam vA api vAsudevaH na cintyate. // MKm_46 //
   nārāyaṇo nāma naro narāṇāṃ prasaṃhya coraḥ kathitaḥ pṛthivyām	nArAyaNaH nAma naraH narANAm prasaMhya coraH kaTitaH pRTivyAm
   anekajanmārjitapāpasañcayaṃ dahaty aśeṣaṃ smṛtamātrayaiva. // MKm_47 //	aneka-janma-arjita-pApa-saQcayam dahati aSezam smRta-mAtrayA-eva. // MKm_47 //
   yasya saṃsmaraṇād eva vāsudevasya śārṅgiṇaḥ	yasya saMsmaraNAt eva vAsudevasya SArFgiNaH
   koṭijanmārjitaṃ pāpaṃ takṣaṇād eva naśyati. // MKm_48 //	kowi-janma-arjitam pApam takzaNAt eva naSyati. // MKm_48 //
   kiṃ tasya bahubhis tīrthaiḥ kiṃ tapobhiḥ kim adhvaraiḥ	kim tasya bahuBiH tIrTEH kim tapoBiH kim aDvarEH
   yo nityaṃ dhyāyate devaṃ nārāyaṇam ananyadhīḥ. // MKm_49 //	yaH nityam DyAyate devam nArAyaNam ananyaDIH. // MKm_49 //
   ye mānavā vigatarāgaparāvarajñā nārāyaṇaṃ suraguruṃ satataṃ smaranti	ye mAnavAH vigata-rAga-parAvara-jQAH nArAyaNam sura-gurum satatam smaranti
   dhyānena tena hatakilbiṣacetanāste mātuḥ payodhararasaṃ na punaḥ pibanti.	DyAnena tena hata-kilbiza-cetanAH-te mAtuH payoDara-rasam na punar pibanti.
   // MKm_50 //	// MKm_50 //
   he citta cintaya sveha vāsudevam aharniśam	he citta cintaya sva-iha vAsudevam aharniSam
   nūnaṃ yaś cintitaḥ puṃsāṃ hanti saṃsārabandhanam. // MKm_51 //	nUnam yaH cintitaH puMsAm hanti saMsAra-banDa-nam. // MKm_51 //
   āloḍya sarvaśāstrāṇi vicārya ca punaḥ punaḥ	Aloxya sarva-SAstrANi vicArya ca punar punar-
   idam ekaṃ suniṣpannaṃ dhyeyo nārāyaṇaḥ sadā. // MKm_52 //	idam ekam su-nizpannam DyeyaH nArAyaNaH sadA. // MKm_52 //
   smṛte sakalakalyāṇabhājanaṃ yatra jāyate	smRte sakala-kalyANa-BAjanam yatra jAyate
   puruṣas tam ajaṃ nityaṃ vrajāmi śaraṇaṃ harim. // MKm_53 //	puruzaH tam ajam nityam vrajAmi SaraNam harim. // MKm_53 //
   vedeṣu yajñeṣu tapasu caiva dāneṣu tīrtheṣu vrateṣu caiva	vedezu yajQezu tapasu ca-eva dAnezu tIrTezu vratezu ca-eva
   iṣṭeṣu pūrteṣu ca yat pradiṣṭaṃ puṇyaṃ smṛte tat khalu vāsudeve. // MKm_54	izwezu pUrtezu ca yat pradizwam puNyam smRte tat Kalu vAsudeve. // MKm_54
   Aurvaḥ:	AurvaH:
   ārādhayaiva naro viṣṇuṃ manaso yad yad icchati	ArADaya-eva naraH vizNum manasaH yat yat icCati
   phalaṃ prāpnoty avikalaṃ bhūri svalpam athāpi vā. // MKm_55 //	Palam prApnoti avikalam BUri su-alpam aTa-api vA. // MKm_55 //
   yan nāmakīrtanaṃ bhaktyā vilāyanam anuttamam	yat nAma-kIrtanam BaktyA vilAyanam anuttamam
   maitreyāśeṣapāpānāṃ dhātūnām iva pāvakaḥ. // MKm_56 //	mEtreya-aSeza-pApAnAm DAtUnAm iva pAvakaH. // MKm_56 //
   kalikalmaṣam atyugraṃ narakārtipradaṃ nṛṇām	kali-kalmazam ati-ugram naraka-Arti-pradam nRNAm
   prayāti vilayaṃ sadyaḥ sakṛt saṃkīrtite 'cyute. // MKm_57 //	prayAti vilayam sadyas sakRt saMkIrtite acyute. // MKm_57 //
   anāyāsena cā 'yānti muktiṃ keśavam āsritāḥ	anAyAsena cAH ayAnti muktim keSavam AsritAH
   tadvighātāya jāyante śakrādyāḥ paripanthinaḥ. // MKm_58 //	tad-viGAtAya jAyante Sakra-AdyAH paripanTinaH. // MKm_58 //
   catussāgaram āsādya jambūdvīpottame kvacit	catussAgaram AsAdya jambUdvIpa-uttame kvacid-
   na pumān keśavād anyaḥ sarvapāpacikitsakaḥ. // MKm_59 //	na pumAn keSavAt anyaH sarva-pApa-cikitsakaH. // MKm_59 //
   yad abhyarcya hariṃ bhaktyā kṛte varṣaśatair api	yat aByarcya harim BaktyA kRte varza-SatEH api
   phalaṃ prāpnoty avikalaṃ kalau saṃkīrtya keśavam. // MKm_60 //	Palam prApnoti avikalam kalO saMkIrtya keSavam. // MKm_60 //
   kṣīyate tu yadā dharmaḥ prāpte ghore kalau yuge	kzIyate tu yadA DarmaH prApte Gore kalO yuge
   tadā na kīrtayet kaścin muktidaṃ devam acyutam. // MKm_61 //	tadA na kIrtayet kaScid mukti-dam devam acyutam. // MKm_61 //
   avaśenāpi yannāmni kīrtite sarvapātakaiḥ	avaSena-api yat-nAmni kIrtite sarva-pAtakEH
   pumān vimucyate sadyaḥ siṃhatrastamṛgair iva. // MKm_62 //	pumAn vimucyate sadyas siMha-trasta-mRgEH iva. // MKm_62 //
   nārāyaṇeti mantro 'sti vāg asti vaśavartinī	nArAyaNa-iti mantraH asti vAc asti vaSa-vartinI
   tathā 'pi narake ghore majjantīty etad adbhutam. // MKm_63 //	taTA api narake Gore majjanti-iti etat adButam. // MKm_63 //
   ārtā viṣaṇṇāḥ śithilāś ca bhītā ghoreṣu ca vyādhiṣu vartamānāḥ	ArtAH vizaNNAH SiTilAH ca BItAH Gorezu ca vyADizu vartamAnAH
   saṃkīrtya nārāyaṅaśabdamātraṃ vimuktaduḥkhāḥ sukhino bhavanti. // MKm_64	saMkIrtya nArAyaFa-Sabda-mAtram vimukta-duHKAH suKinaH Bavanti. // MKm_64
   Kauśikaḥ:	KOSikaH:
   sakṛd uccāritaṃ yais tu kṛṣṇeti na viśanti te	sakRt uccAritam yEH tu kRzNa-iti na viSanti te
   garbhāgāraṃ gṛhaṃ mātur yamalokaṃ ca dussaham. // MKm_65 //	garBAgAram gRham mAtuH yama-lokam ca dussaham. // MKm_65 //
   kva nākapṛṣṭhagamanaṃ punarāvṛttilakṣaṇam	kva nAka-pRzWa-gamanam punarAvRtti-lakzaNam
   kva japo vāsudeveti muktibījam anuttamam. // MKm_66 //	kva japaH vAsudeva-iti mukti-bIjam anuttamam. // MKm_66 //
   buddhyā buddhvā vadasvainaṃ harir ity akṣaradvayam	budDyA budDvA vadasva-enam hariH iti akzara-dvayam
   smaraṇād eva kṛṣṇasya na punarjāyate kvacit. // MKm_67 //	smaraNAt eva kRzNasya na punar-jAyate kvacit. // MKm_67 //
   he jihve mama nisnehe hariṃ kiṃ nuna bhāṣase	he jihve mama nisnehe harim kim nu-na BAzase
   hariṃ vadasva kalyāṇi saṃsārodadhinaur hariḥ. // MKm_68 //	harim vadasva kalyANi saMsAra-udaDi-nOH hariH. // MKm_68 //
   asāre khalu saṃsāre sārāt sārataro hariḥ	asAre Kalu saMsAre sArAt sArataraH hariH
   puṇyahīnā na vindanti sāraṅgāś ca yathā jalam. // MKm_69 //	puNya-hInAH na vindanti sAraFgAH ca yaTA jalam. // MKm_69 //
   kurukṣetreṇa kiṃ tasya kiṃ kāśyā puṣkareṇa vā	kurukzetreNa kim tasya kim kASyA puzkareNa vA
   jihvāgre vartate tasya harir ity akṣaradvayam. // MKm_70 //	jihvA-agre vartate tasya hariH iti akzara-dvayam. // MKm_70 //
   Brahmovāca:	BrahmA-uvAca:
   asāre khalu saṃsāre sāram ekaṃ nirūpitam	asAre Kalu saMsAre sAram ekam nirUpitam
   samastalokanāthasya sāram ārādhanaṃ hareḥ. // MKm_71 //	samasta-loka-nATasya sAram ArADanam hareH. // MKm_71 //
   sā jihvā yā hariṃ stauti tac cittaṃ yat tadarpaṇam	sA jihvA yA harim stOti tat cittam yat tad-arpaNam
   tāv eva kevalau ślāghyau yau tatpūjākarau karau. // MKm_72 //	tO eva kevalO SlAGyO yO tad-pUjA-karO karO. // MKm_72 //
   yas tu viṣṇuparo nityaṃ dṛḍhabhaktir jitendriyaḥ	yaH tu vizNu-paraH nityam dRXa-BaktiH jita-indriyaH
   svagṛhe 'pi vasan yāti tad viṣṇoḥ paramaṃ padam. // MKm_73 //	sva-gRhe api vasan yAti tat vizNoH paramam padam. // MKm_73 //
   Śaṅkaraḥ:	ŚaFkaraH:
   sādhu sādhu mahābhāga sādhu dānavanāśan	sADu sADu mahABAga sADu dAnava-nASan
   yan māṃ pṛcchasi dharmajña keśavārādhanaṃ prati. // MKm_74 //	yat mAm pRcCasi Darma-jQa keSava-ArADanam prati. // MKm_74 //
   nimiṣaṃ nimiṣārdhaṃ vā muhūrtam api bhārgava	nimizam nimiza-arDam vA muhUrtam api BArgava
   nādagdhāśeṣapāpānāṃ bhakti bhavati keśave. // MKm_75 //	na-adagDa-aSeza-pApAnAm Bakti Bavati keSave. // MKm_75 //
   kiṃ tena manasā kāryaṃ yan na tiṣṭhati keśave	kim tena manasA kAryam yat na tizWati keSave
   mano muktiphalāvāptyau kāraṇaṃ saprayojanam. // MKm_76 //	manaH mukti-Pala-avAptyO kAraNam sa-prayojanam. // MKm_76 //
   rogo nāma na sā jihvā yayā na stūyate hariḥ	rogaH nAma na sA jihvA yayA na stUyate hariH
   gartau nāma na tau karṇau yābhyāṃ tat karma na śrutam. // MKm_77 //	gartO nAma na tO karNO yAByAm tat karma na Srutam. // MKm_77 //
   nūnaṃ tat kaṇṭhaśālūkam athavā 'py upajihvikā	nUnam tat kaNWa-SAlUkam aTavA api upajihvikA
   rogo nāma na sā jihvā yā na vakti harer guṇān. // MKm_78 //	rogaH nAma na sA jihvA yA na vakti hareH guNAn. // MKm_78 //
   bhārabhūtaiḥ kāryam ebhiḥ kiṃ tasya nṛpaśor dvija	BAra-BUtEH kAryam eBiH kim tasya nRpaSos dvija
   caraṇau tau tu saphalau keśavālayagāminau	caraNO tO tu saPalO keSava-Alaya-gAminO
   te ca netre mahābhāga yābhyāṃ sandṛśyate hariḥ. // MKm_79 //	te ca netre mahABAga yAByAm sandRSyate hariH. // MKm_79 //
   kiṃ tasya caraṇaiḥ kāryaṃ vṛthāsañcaraṇair dvija	kim tasya caraNEH kAryam vRTA-saQcaraNEH dvija
   yair hi na vrajate jantuḥ keśavālayadarśane. // MKm_80 //	yEH hi na vrajate jantuH keSava-Alaya-darSane. // MKm_80 //
   vedavedāṅgaviduṣāṃ munīnāṃ bhāvitātmanām	veda-vedAFga-viduzAm munInAm BAvitAtmanAm
   ṛṣitvam api dharmajña vijñeyaṃ tatprasādajam. // MKm_81 //	Rzi-tvam api Darma-jQa vijQeyam tad-prasAda-jam. // MKm_81 //
   vicitraratnaparyaṅke mahābhogena bhoginaḥ	vicitra-ratna-paryaFke mahA-Bogena BoginaH
   ramante nākanārībhiḥ keśavasmaraṇāt phalam. // MKm_82 //	ramante nAka-nArIBiH keSava-smaraNAt Palam. // MKm_82 //
   aśvamedhasahasrāṇāṃ yaḥ sahasraṃ samācaret	aSvameDa-sahasrANAm yaH sahasram samAcaret-
   nāsau tat phalam āpnoti tadbhaktair yad avāpyate. // MKm_83 //	na-asO tat Palam Apnoti tad-BaktEH yat avApyate. // MKm_83 //
   re re manuṣyāḥ puruṣottamasya karau na kasmān mukulīkurudhve	re re manuzyAH puruzottamasya karO na kasmAt mukulIkuruDve
   kriyājuṣāṃ ko bhavatāṃ prayāsaḥ phalaṃ hi yat padam acyutasya. // MKm_84	kriyA-juzAm kaH BavatAm prayAsaH Palam hi yat padam acyutasya. // MKm_84
   viṣṇor vimānaṃ yaḥ kuryāt sakṛd bhaktyā pradakṣiṇam	vizNoH vimAnam yaH kuryAt sakRt BaktyA pradakziNam
   aśvamedhasahasrasya phalam āpnoti mānavaḥ. // MKm_85 //	aSvameDa-sahasrasya Palam Apnoti mAnavaH. // MKm_85 //
   pradakṣiṇaṃ tu yaḥ kuryād haribhaktyā samanvitaḥ	pradakziNam tu yaH kuryAt hari-BaktyA samanvitaH
   haṃsayuktivimānena viṣṇulokaṃ sa gacchati. // MKm_86 //	haMsa-yukti-vimAnena vizNu-lokam sa gacCati. // MKm_86 //
   tīrthakoṭisahasrāṇi vratakoṭiśatāni ca	tIrTa-kowi-sahasrANi vrata-kowi-SatAni ca
   nārāyaṇapraṇāmasya kalāṃ nārhanti ṣoḍaśīm. // MKm_87 //	nArAyaNa-praNAmasya kalAm na-arhanti zoxaSIm. // MKm_87 //
   urasā śirasā dṛṣṭyā manasā vacasā tathā	urasA SirasA dRzwyA manasA vacasA taTA
   padbhyāṃ karābhyāṃ jānubhyāṃ praṇāmo 'ṣṭāṅga īritaḥ. // MKm_88 //	padByAm karAByAm jAnuByAm praNAmaH azwa-aFgaH IritaH. // MKm_88 //
   śāṭhyenāpi namaskāraṃ kurvataḥ śārṅgapāṇaye	SAWyena-api namaskAram kurvataH SArFgapANaye
   śātajanmārjitaṃ pāpaṃ naśyaty eva na saṃśayaḥ. // MKm_89 //	SAta-janma-arjitam pApam naSyati eva na saMSayaH. // MKm_89 //
   saṃsārārṇavam agrānāṃ narāṇāṃ pāpakarmaṇām	saMsAra-arNavam agrAnAm narANAm pApa-karmaNAm
   nānyo dharttā jagannāthaṃ muktvā nārāyaṇaṃ param. // MKm_90 //	na-anyaH DarttA jagannATam muktvA nArAyaNam param. // MKm_90 //
   reṇukuṇṭhigātrasya kaṇā yāvanti bhārata	reNu-kuNWi-gAtrasya kaNAH yAvanti BArata
   tāvad varṣasahasrāṇi viṣṇuloke mahīyate. // MKm_91 //	tAvat varza-sahasrANi vizNu-loke mahIyate. // MKm_91 //
   pāvanaṃ viṣṇunaivedyaṃ subhojyam ṛṣibhiḥ smṛtam	pAvanam vizNu-nEvedyam su-Bojyam RziBiH smRtam
   anyadevasya naivedyaṃ bhuktvā cāndrāyaṇaṃ caret. // MKm_92 //	anya-devasya nEvedyam BuktvA cAndrAyaNam caret. // MKm_92 //
   koṭyaindavasahasrais tu māsopoṣaṇakoṭibhiḥ	kowI-Endava-sahasrEH tu mAsa-upozaNa-kowiBiH
   yat phalaṃ labhyate pumbhir viṣṇor naivedya bhakṣaṇāt. // MKm_93 //	yat Palam laByate pumBiH vizNoH nEvedya BakzaNa-at. // MKm_93 //
   trirātraphaladā nadyo yāḥ kāścid asamudragāḥ	tri-rAtra-Pala-dAH nadyaH yAH kAScid asamudra-gAH
   samudragās tu pakṣasya māsasya saritāṃ patiḥ. // MKm_94 //	samudra-gAH tu pakzasya mAsasya saritAm patiH. // MKm_94 //
   ṣaṇmāsaphaladā godā vatsarasya tu jāhnavī	zaz-mAsa-Pala-dA godA vatsarasya tu jAhnavI
   viṣṇupādodakasyaite kalāṃ nārhanti ṣoḍasīm. // MKm_95 //	vizNu-pAda-udakasya-ete kalAm na-arhanti zoxasIm. // MKm_95 //
   gaṇgāprayāgagayapuṣkaranaimiśāni saṃsevitāni bahuśaḥ kurujāṅgalāni	gaNgA-prayAga-gaya-puzkara-nEmiSAni saMsevitAni bahuSas kurujAFgalAni
   kālena tīrthasalilāni punanti pāpaṃ pādodakaṃ bhagavataḥ prapunāti sadyaḥ.	kAlena tIrTa-salilAni punanti pApam pAda-udakam BagavataH prapunAti sadyas-.
   // MKm_96 //	// MKm_96 //
   yāni kāni ca tīrthāni brahmāṇḍāntargatāni vai	yAni kAni ca tIrTAni brahmANxa-antargatAni vE
   viṣṇupādodakasyaite kalāṃ nārhanti ṣoḍaśīm. // MKm_97 //	vizNu-pAda-udakasya-ete kalAm na-arhanti zoxaSIm. // MKm_97 //
   snānaṃ pādodakaṃ viṣṇoḥ piban śirasi dhārayan	snAnam pAda-udakam vizNoH piban Sirasi DArayan
   sarva pāpavinirmukto vaiṣṇavīṃ siddhim āpnuyāt. // MKm_98 //	sarve pApa-vinirmuktaH vEzNavIm sidDim ApnuyAt. // MKm_98 //
   yathā pādodakaṃ puṇyaṃ nirmālyaṃ cānulepanam	yaTA pAda-udakam puNyam nirmAlyam ca-anulepanam
   naivedyaṃ dhūpaśeṣaṃ ca ārārttiś ca tathā hareḥ. // MKm_99 //	nEvedyam DUpa-Sezam ca ArArttiH ca taTA hareH. // MKm_99 //
   tulasyās tu rajojuṣṭaṃ naivedyasya ca bhakṣaṇam	tulasyAH tu rajaH-juzwam nEvedyasya ca BakzaNam
   nirmālyaṃ śirasā dhāryaṃ mahāpātakanāśanam. // MKm_100 //	nirmAlyam SirasA DAryam mahApAtaka-nASanam. // MKm_100 //
   bhaktyā vā yadi vā 'bhaktyā cakrāṅkitaśilām prati	BaktyA vA yadi vA aBaktyA cakra-aFkita-SilAm prati
   darśanaṃ sparśanaṃ vā 'pi sarvapāpapraṇāśanam. // MKm_101 //	darSanam sparSanam vA api sarva-pApa-praNASanam. // MKm_101 //
   sāḷagrāmodbhavo devo devo dvāravatībhavaḥ	sA?agrAma-udBavaH devaH devaH dvAravatI-BavaH
   ubhayoḥ snānatoyena brahmahatyāṃ vyapohati. // MKm_102 //	uBayoH snAna-toyena brahma-hatyAm vyapohati. // MKm_102 //
   mlecchadeśe 'śucau vā 'pi cakrāṅko yatra tiṣṭhati	mlecCa-deSe aSucO vA api cakra-aFkaH yatra tizWati
   yojanāni tathā trīṇi mama kṣetraṃ vasundhare. // MKm_103 //	yojanAni taTA trINi mama kzetram vasunDare. // MKm_103 //
   śālagrāmodbhavo devo śailaṃ cakrāṅkamaṇḍitam	SAlagrAma-udBavaH devaH SElam cakra-aFka-maNxitam
   yatrāpi nīyate tatra vāraṇasyā śatādhikam. // MKm_104 //	yatra-api nIyate tatra vAraNasyA Sata-aDikam. // MKm_104 //
   sāḷagrāmodbhavo devo devo dvāravatībhavaḥ	sA?agrAma-udBavaH devaH devaH dvAravatI-BavaH
   ubhayoḥ saṃgamo yatra tatra muktir na saṃśayaḥ. // MKm_105 //	uBayoH saMgamaH yatra tatra muktiH na saMSayaH. // MKm_105 //
   hariṇā muktidānīha muktisthānāni sarvaśaḥ	hariNA mukti-dAni-iha mukti-sTAnAni sarvaSas-
   sa yasya sarvabhāveṣu tasya taiḥ kiṃ prayojanam. // MKm_106 //	sa yasya sarva-BAvezu tasya tEH kim prayojanam. // MKm_106 //
   harir yāti harir yāti dasyuvyājena yo vadet	hariH yAti hariH yAti dasyu-vyAjena yaH vadet-
   so 'pi sadgatim āpnoti gatiṃ sukṛtino yathā. // MKm_107 //	saH api sat-gatim Apnoti gatim sukRtinaH yaTA. // MKm_107 //
   vāsudevaṃ parityajya yo 'nyaṃ devam upāsate	vAsudevam parityajya yaH anyam devam upAsate
   tyaktvā 'mṛtaṃ sa mūḍhātmā bhuṅkte hālāhalaṃ viṣam. // MKm_108 //	tyaktvA amRtam sa mUXa-AtmA BuFkte hAlAhalam vizam. // MKm_108 //
   tyaktvāmṛtaṃ yathā kaścid anyapānaṃ piben naraḥ	tyaktvA-amRtam yaTA kaScid anya-pAnam pibet naraH
   tathā hariṃ parityajya cānyaṃ devam upāsate. // MKm_109 //	taTA harim parityajya ca-anyam devam upAsate. // MKm_109 //
   svadharmaṃ tu parityajya paradharmaṃ yathā caret	svaDarmam tu parityajya para-Darmam yaTA caret-
   tathā hariṃ parityajya cānyaṃ devam upāsate. // MKm_110 //	taTA harim parityajya ca-anyam devam upAsate. // MKm_110 //
   gāṃ ca tyaktvā vimūḍhātmā gardabhīṃ vandate yathā	gAm ca tyaktvA vimUXa-AtmA gardaBIm vandate yaTA
   tathā hariṃ parityajya cānyaṃ devam upāsate. // MKm_111 //	taTA harim parityajya ca-anyam devam upAsate. // MKm_111 //
   vāsudevaṃ parityajya yo 'nyaṃ devam upāsate	vAsudevam parityajya yaH anyam devam upAsate
   tṛṣito jāhnavītīre kūpaṃ khanati durmatiḥ. // MKm_112 //	tRzitaH jAhnavI-tIre kUpam Kanati durmatiH. // MKm_112 //
   yathā gaṅgodakaṃ tyaktvā pibet kūpodakaṃ naraḥ	yaTA gaFgA-udakam tyaktvA pibet kUpa-udakam naraH
   tathā hariṃ parityajya yo 'nyaṃ devam upāsate. // MKm_113 //	taTA harim parityajya yaH anyam devam upAsate. // MKm_113 //
   svamātaraṃ parityajya śvapākīṃ vandate tathā	sva-mAtaram parityajya SvapAkIm vandate taTA
   tathā hariṃ parityajya yo 'nyaṃ devam upāsate. // MKm_114 //	taTA harim parityajya yaH anyam devam upAsate. // MKm_114 //
   yāvat svastham idaṃ piṇḍaṃ nirujaṃ karaṇānvitam	yAvat svasTam idam piNxam nirujam karaNa-anvitam
   tāvat kuruṣvā 'tmahitaṃ paścāt tāpena tapyase. // MKm_115 //	tAvat kuruzvAH atma-hitam paScAt tApena tapyase. // MKm_115 //
   yāvat svāsthyaṃ śarīreṣu karaṇeṣu ca pāṭavam	yAvat svAsTyam SarIrezu karaNezu ca pAwavam
   tāvad arcaya govindam āyuśyaṃ sārthakaṃ kuru. // MKm_116 //	tAvat arcaya govindam AyuSyam sArTakam kuru. // MKm_116 //
   smaryatāṃ tu hṛṣīkeśo hṛṣīkeṣu dṛḍheṣu ca	smaryatAm tu hRzIkeSaH hRzIkezu dRXezu ca
   adṛḍheṣu hṛṣīkeṣu hṛṣīkeśaṃ smaranti ke. // MKm_117 //	adRXezu hRzIkezu hRzIkeSam smaranti ke. // MKm_117 //
   yāvac cintayate jantur viṣayān viṣasannibhān	yAvat cintayate jantuH vizayAn viza-sanniBAn
   tāvac cet smarate viṣṇuṃ ko na mucyeta bandhanāt. // MKm_118 //	tAvat ced smarate vizNum kaH na mucyeta banDanAt. // MKm_118 //
   yāvat pralapate jantur viṣayān viṣasannibhān	yAvat pralapate jantuH vizayAn viza-sanniBAn
   tāvac cet smarate viṣṇuṃ ko na mucyeta bandhanāt. // MKm_119 //	tAvat ced smarate vizNum kaH na mucyeta banDanAt. // MKm_119 //
   Sūta uvāca:	SUtaH uvAca:
   jñātvā viprās tithiṃ samyag daivajñaiḥ samudīritām	jQAtvA viprAH tiTim samyak dEvajQEH samudIritAm
   kartavya upavāsaś ca anyathā narakaṃ vrajet. // MKm_120 //	kartavyaH upavAsaH ca anyaTA narakam vrajet. // MKm_120 //
   kṣaye vā 'py athavā vṛddhau samprāpte vā dinakṣaye	kzaye vA api aTavA vRdDO samprApte vA dinakzaye
   upoṣyā dvādaśī puṇyā pūrvaviddhāṃ parityajet. // MKm_121 //	upozyA dvAdaSI puNyA pUrva-vidDAm parityajet. // MKm_121 //
   pūrvaviddhāṃ prakurvāṇo naro dharmān nikṛntati	pUrva-vidDAm prakurvANaH naraH DarmAt nikRntati
   saṃtates tu vināśāya sampado haraṇāya ca. // MKm_122 //	saMtateH tu vinASAya sampadaH haraNAya ca. // MKm_122 //
   kalāvedhe tu viprendrā daśamyaikādaśīṃ tyajet	kalA-veDe tu vipra-indrAH daSamyA-ekAdaSIm tyajet-
   surāyā bindunā spṛṣṭaṃ gaṅgāmbha iva santyajet. // MKm_123 //	surAyAH bindunA spRzwam gaFgA-amBaH iva santyajet. // MKm_123 //
   śvadṛtau pañcagavyaṃ ca daśamyā dūṣitāṃ tyajet	Sva-dRtO paQcagavyam ca daSamyA dUzitAm tyajet-
   ekādaśīṃ dvijaśreṣṭhāḥ pakṣayor ubhayor api. // MKm_124 //	ekAdaSIm dvijaSrezWAH pakzayoH uBayoH api. // MKm_124 //
   tasmād viprā na viddhā hi kartavyaikādasī kvacit	tasmAt viprAH na vidDA hi kartavyA-ekAdasI kvacid-
   viddhā hanti purāpuṇyaṃ śrāddhaṃ ca vṛṣalīpatiḥ. // MKm_125 //	vidDAH hanti purA-puNyam SrAdDam ca vRzalI-patiH. // MKm_125 //
   japtaṃ dattaṃ hutaṃ snātaṃ tathā pūjā kṛtā hareḥ	japtam dattam hutam snAtam taTA pUjA kRtA hareH
   tat sarvaṃ vilayaṃ yāti tamaḥ sūryodaye yathā. // MKm_126 //	tat sarvam vilayam yAti tamaH sUrya-udaye yaTA. // MKm_126 //
   ekādaśyāṃ yadā brahman dinakṣayatithir bhavet	ekAdaSyAm yadA brahman dina-kzaya-tiTiH Bavet-
   upoṣyā dvādaśī tatra trayodaśyāṃ tu pāraṇam. // MKm_127 //	upozyA dvAdaSI tatra trayodaSyAm tu pAraNam. // MKm_127 //
   pratipatprabhṛtayaḥ sarvā udayād udayād raveḥ	pratipad-praBRtayaH sarvAH udayAt udayAt raveH
   sampūrṇā iti vijñeyā harivāsaravarjitāḥ. // MKm_128 //	sampUrNAH iti vijQeyAH hari-vAsara-varjitAH. // MKm_128 //
   aruṇodayakāle tu daśamī yadi dṛśyate	aruNa-udaya-kAle tu daSamI yadi dRSyate
   pāpamūlaṃ tadā jñeyam ekādaśyupavāsanam. // MKm_129 //	pApa-mUlam tadA jQeyam ekAdaSI-upavAsanam. // MKm_129 //
   aruṇodayakāle tu daśamī yadi dṛśyate	aruNa-udaya-kAle tu daSamI yadi dRSyate
   na tatraikādaśī kāryā dharmakāmārthanāśinī. // MKm_130 //	na tatra-ekAdaSI kAryA Darma-kAma-arTa-nASinI. // MKm_130 //
   catastro ghaṭikāḥ prātar aruṇodaya ucyate	catastraH GawikAH prAtar aruNa-udayaH ucyate
   yatīnāṃ snānakālo 'yaṃ gaṅgāmbhaḥsadṛśaḥ smṛtaḥ. // MKm_131 //	yatInAm snAna-kAlaH ayam gaFgA-amBaH-sadRSaH smRtaH. // MKm_131 //
   udayāt prāg yadā viprā muhūrtadvayasaṃyutā	udayAt prAk yadA viprAH muhUrta-dvaya-saMyutA
   sampūrṇaikādaśī nāma tatraivopavased vratī. // MKm_132 //	sampUrNA-ekAdaSI nAma tatra-eva-upavaset vratI. // MKm_132 //
   udayāt prāk trighaṭikā vyāpiny ekādaśī yadā	udayAt prAk tri-GawikA vyApinI ekAdaSI yadA
   sandigdhaikādaśī nāma varjyā dharmārthanāśinī. // MKm_133 //	sandigDA-ekAdaSI nAma varjyAH Darma-arTa-nASinI. // MKm_133 //
   putrapautravivṛddhyarthaṃ dvādaśyām upavāsayet	putra-pOtra-vivRdDi-arTam dvAdaSyAm upavAsayet-
   tatra kratuśataṃ puṇyaṃ trayodaśyāṃ tu pāraṇaṃ. // MKm_134 //	tatra kratu-Satam puNyam trayodaSyAm tu pAraNaM. // MKm_134 //
   udayāt prāg dvighaṭikāvyāpinyekādaśī yadā	udayAt prAk dvi-GawikA-vyApinI-ekAdaSI yadA
   saṅkīrṇaikādaśī nāma varjyā dharmārthakāṅkṣibhiḥ. // MKm_135 //	saFkIrNA-ekAdaSI nAma varjyAH Darma-arTa-kAFkziBiH. // MKm_135 //
   putrarājyavivṛddhyarthaṃ dvādaśyām upavāsanam	putra-rAjya-vivRdDi-arTam dvAdaSyAm upavAsanam
   tatra kratuśataṃ puṇyaṃ trayodaśyāṃ tu pāraṇam. // MKm_136 //	tatra kratu-Satam puNyam trayodaSyAm tu pAraNam. // MKm_136 //
   daśamīśeṣasaṃyuktā gāndhāryā samupoṣitā	daSamI-Seza-saMyuktA gAnDAryA samupozitA
   tasyāḥ putraśataṃ naṣṭaṃ tasmāt tāṃ parivarjayet. // MKm_137 //	tasyAH putra-Satam nazwam tasmAt tAm parivarjayet. // MKm_137 //
   bahvāgamavirodheṣu brāhmaṇeṣu vivādiṣu	bahu-Agama-viroDezu brAhmaNezu vivAdizu
   upoṣyā dvādaśī puṇyā trayodaśyāṃ tu pāraṅam. // MKm_138 //	upozyA dvAdaSI puNyA trayodaSyAm tu pAraFam. // MKm_138 //
   ekādaśyāṃ tu viddhāyāṃ samprāpte śravaṇe tathā	ekAdaSyAm tu vidDAyAm samprApte SravaNe taTA
   upoṣyā dvādaśī puṇyā pakṣayor ubhayor api. // MKm_139 //	upozyA dvAdaSI puNyA pakzayoH uBayoH api. // MKm_139 //
   uparāgasahasrāṇi vyatīpātāyutāni ca	uparAga-sahasrANi vyatIpAta-ayutAni ca
   amālakṣaṃ tu dvādaśyāḥ kalāṃ nārhanti ṣoḍaśīm. // MKm_140 //	amAlakzam tu dvAdaSyAH kalAm na-arhanti zoxaSIm. // MKm_140 //
   śuddhāpi dvādaśī grāhyā parato dvādaśī yadi	SudDA-api dvAdaSI grAhyA paratas dvAdaSI yadi
   viṣaṃ tu daśamī jñeyā 'mṛtaṃ caikādaśī tithiḥ.	vizam tu daSamI jQeyA amRtam ca-ekAdaSI tiTiH.
   viṣapradhānā varjyā sā 'mṛtā grāhyā pradhānataḥ. // MKm_141 //	viza-praDAnA varjyA sA amRtA grAhyA praDAnataH. // MKm_141 //
   dvādaśyāṃ bhojanaṃ caiva viddhāyāṃ haryupoṣaṇam	dvAdaSyAm Bojanam ca-eva vidDAyAm hari-upozaNam
   yaḥ kuryān mandabuddhitvān nirayaṃ so 'dhigacchati. // MKm_142 //	yaH kuryAt manda-budDi-tvAt nirayam saH aDigacCati. // MKm_142 //
   yāni kāni ca vākyāni viddhopāsyāparāṇi tu	yAni kAni ca vAkyAni vidDa-upAsya-aparANi tu
   dhanadārcāparāṇi syur vaiṣṇavī na daśāyutā. // MKm_143 //	Danada-arcA-parANi syuH vEzNavI na daSa-ayutA. // MKm_143 //
   athavā mohanārthāya mohinyā bhagavān hariḥ	aTavA mohana-arTAya mohinyA BagavAn hariH
   arthitaḥ kārayām āsa vyāsarūpī janārdanaḥ. // MKm_144 //	arTitaH kArayAm Asa vyAsa-rUpI janArdanaH. // MKm_144 //
   dhanadārcāvivṛddhyarthaṃ mahāvittalayasya ca	Danada-arcA-vivRdDi-arTam mahA-vitta-layasya ca
   asurāṇāṃ mohanārthaṃ pāṣaṇḍānāṃ vivṛddhaye	asurANAm mohana-arTam pAzaNxAnAm vivRdDaye
   ātmasvarūpāvijñaptyai svarūpāprāptaye tathā. // MKm_145 //	Atma-svarUpa-avijQaptyE svarUpa-aprAptaye taTA. // MKm_145 //
   evaṃ viddhāṃ parityajya dvādaśyām upavāsane	evam vidDAm parityajya dvAdaSyAm upavAsane
   koṭijanmārjitaṃ pāpam ekayaiva vinaśyati	kowi-janma-arjitam pApam ekayA-eva vinaSyati
   tataḥ koṭiguṇaṃ vā 'pi niṣiddhasyetarair janaiḥ. // MKm_146 //	tatas kowi-guNam vA api nizidDasya-itarEH janEH. // MKm_146 //
   yad anādikṛtaṃ pāpaṃ tad ūrdhvaṃ yat kariṣyati	yat anAdi-kRtam pApam tat UrDvam yat karizyati
   tat sarvaṃ vilayaṃ yāti pareṣām upavāsanāt	tat sarvam vilayam yAti parezAm upavAsanAt-
   na ca tasmāt priyatamaḥ keśavasya mamāpi vā. // MKm_147 //	na ca tasmAt priyatamaH keSavasya mama-api vA. // MKm_147 //
   ekādaśyā hy avedhe tu dvādaśīṃ na parityajet	ekAdaSyAH hi aveDe tu dvAdaSIm na parityajet-
   pāraṇe maraṇe caiva tithis tātkālikī smṛtā. // MKm_148 //	pAraNe maraNe ca-eva tiTiH tAtkAlikI smRtA. // MKm_148 //
   brahmacārī gṛhastho vā vānaprastho yatis tathā	brahmacArI gRhasTaH vA vAnaprasTaH yatiH taTA
   brāhmaṇaḥ kṣatriyo vaiśyaḥ śūdro bhartṛmatī tathā. // MKm_149 //	brAhmaNaH kzatriyaH vESyaH SUdraH BartRmatI taTA. // MKm_149 //
   abhartṛkā tathā 'nye vā sūtavaidehikādayaḥ	aBartRkA taTA anye vA sUta-vEdehika-AdayaH
   ekādaśyāṃ na bhuñjīta pakṣayor ubhayor api. // MKm_150 //	ekAdaSyAm na BuQjIta pakzayoH uBayoH api. // MKm_150 //
   ekādaśyāṃ tu yo bhuṅkte mohenā 'vṛtacetanaḥ	ekAdaSyAm tu yaH BuFkte mohenA avRta-cetanaH
   śuklāyām atha kṛṣṇāyāṃ nirayaṃ yāti sa dhruvam. // MKm_151 //	SuklAyAm aTa kRzNAyAm nirayam yAti sa Druvam. // MKm_151 //
   vivecayati yo mohāc chuklā kṛṣṇeti pāpakṛt	vivecayati yaH mohAt SuklA kRzNa-iti pApa-kRt-
   ekādaśīṃ sa vai yāti nirayaṃ nātra saṃśayaḥ. // MKm_152 //	ekAdaSIm sa vE yAti nirayam na-atra saMSayaH. // MKm_152 //
   yathā gaur naiva hantavyā śuklā kṛṣṇeti bhāmini	yaTA gOH na-eva hantavyA SuklA kRzNa-iti BAmini
   ekadāśyāṃ na bhuñjīta pakṣayor ubhayor api. // MKm_153 //	eka-dA-ASyAm na BuQjIta pakzayoH uBayoH api. // MKm_153 //
   yāni kāni ca vākyāni kṛṣṇaikādaśivarjane	yAni kAni ca vAkyAni kRzNa-ekAdaSi-varjane
   bharaṇyādiniṣedhe 'pi tāni kāmyaphalārthinām. // MKm_154 //	BaraNI-Adi-nizeDe api tAni kAmya-Pala-arTi-nAm. // MKm_154 //
   kāmino 'pi hi nityārthaṃ kuryur evopavāsanam	kAminaH api hi nitya-arTam kuryuH eva-upavAsanam
   prīṇanārthaṃ harer nityaṃ na tu kāmavyapekṣayā. // MKm_155 //	prINana-arTam hareH nityam na tu kAma-vyapekzayA. // MKm_155 //
   tasmāc chuklām atho kṛṣṇāṃ bharaṇyādiyutām api	tasmAt SuklAm aTo kRzNAm BaraNI-Adi-yutAm api
   pratyavāyaniṣedhārtham upavāsīta nityaśaḥ	pratyavAya-nizeDa-arTam upavAsIta nityaSas-
   prīṇanārthaṃ hareś vāpi viṣṇulokasya cā 'ptaye. // MKm_156 //	prINana-arTam hareH vA-api vizNu-lokasya cA aptaye. // MKm_156 //
   kalā vā ghaṭikā vā 'pi apare dvādaśī yadi	kalA vA GawikA vA api apare dvAdaSI yadi
   dvādaśadvādaśīr hanti pūrvedyuḥ pāraṇe kṛte. // MKm_157 //	dvAdaSa-dvAdaSIH hanti pUrvedyus pAraNe kRte. // MKm_157 //
   atiriktā dvādaśī cet sa tāṃ nopoṣayed yadi	atiriktA dvAdaSI ced sa tAm na-upozayet yadi
   dvādaśadvādaśīr hanti dvādaśī cātilaṅghitā. // MKm_158 //	dvAdaSa-dvAdaSIH hanti dvAdaSI ca-ati-laFGitA. // MKm_158 //
   dvādaśyām atiriktāyāṃ yo bhuṅkte pūrvavāsare	dvAdaSyAm atiriktAyAm yaH BuFkte pUrva-vAsare
   dvādaśadvādaśīr hanti dvādaśīṃ na parityajet. // MKm_159 //	dvAdaSa-dvAdaSIH hanti dvAdaSIm na parityajet. // MKm_159 //
   dvādaśīṃ śravaṇopetāṃ yo nopoṣyāt sumandadhīḥ	dvAdaSIm SravaNa-upetAm yaH na-upozyAt sumanda-DIH
   pañcasaṃvatsarakṛtaṃ puṇyaṃ tasya vinaśyati. // MKm_160 //	paQca-saMvatsara-kRtam puNyam tasya vinaSyati. // MKm_160 //
   ekādaśīm upoṣyātha dvādaśīm apy upoṣayet	ekAdaSIm upozya-aTa dvAdaSIm api upozayet-
   na tatra vidhilopaḥ syād ubhayor devatā hariḥ. // MKm_161 //	na tatra viDi-lopaH syAt uBayoH devatA hariH. // MKm_161 //
   pārayitvodakenāpi bhuñjāno naiva duṣyati	pArayitvA-udakena-api BuQjAnaH na-eva duzyati
   aśitānaśitā yasmād āpo vidvadbhir īritāḥ	aSita-anaSitAH yasmAt ApaH vidvadBiH IritAH
   ambhasā kevalenātha kariṣye vratapāraṇam. // MKm_162 //	amBasA kevalena-aTa karizye vrata-pAraNam. // MKm_162 //
   na kāśī na gayā gaṅgā na reva na ca gautamī	na kASI na gayA gaFgA na reva na ca gOtamI
   na cāpi kauravaṃ kṣetraṃ samā bhūpa harer dināt. // MKm_163 //	na ca-api kOravam kzetram samAH BUpa hareH dinAt. // MKm_163 //
   aśvamedhasahasrāṇi vājapeyāyutāni ca	aSvameDa-sahasrANi vAjapeya-AyutAni ca
   ekādaśyupavāsasya kalāṃ nārhanti ṣoḍaśīm. // MKm_164 //	ekAdaSI-upavAsasya kalAm na-arhanti zoxaSIm. // MKm_164 //
   ekādaśīsamutthena vahninā pātakendhanam	ekAdaSI-samutTena vahninA pAtaka-inDanam
   bhasmībhavati rājendra api janmaśatodbhavam. // MKm_165 //	BasmIBavati rAja-indra api janma-Sata-udBavam. // MKm_165 //
   nedṛśaṃ pāvanaṃ kiñcin narāṇāṃ bhuvi vidyate	na-IdRSam pAvanam kiQcid narANAm Buvi vidyate
   yādṛśaṃ padmanābhasya dinaṃ pātakahānidam. // MKm_166 //	yAdRSam padmanABasya dinam pAtaka-hAni-dam. // MKm_166 //
   tāvat pāpāni dehe 'smiṃs tiṣṭhanti manujādhipa	tAvat pApAni dehe asmin tizWanti manuja-aDipa
   yāvan nopoṣayej jantuḥ padmanābhadinaṃ śivam. // MKm_167 //	yAvat na-upozayet jantuH padmanABa-dinam Sivam. // MKm_167 //
   ekādaśendriyaiḥ pāpaṃ yat kṛtaṃ bhavati prabho	ekAdaSa-indriyEH pApam yat kRtam Bavati praBo
   ekādaśyupavāsena tat sarvaṃ vilayaṃ nayet. // MKm_168 //	ekAdaSI-upavAsena tat sarvam vilayam nayet. // MKm_168 //
   ekādaśīsamaṃ kiñcit pāpatrāṇaṃ na vidyate	ekAdaSI-samam kiQcid pApa-trANam na vidyate
   vyājenāpi kṛtā rājan na darśayati bhāskarim. // MKm_169 //	vyAjena-api kRtA rAjan na darSayati BAskarim. // MKm_169 //
   Śrī Vedavyāsa uvāca:	ŚrI VedavyAsaH uvAca:
   sa brahmahā sa goghnaś ca stenaḥ sa gurutalpagaḥ	sa brahma-hA sa go-GnaH ca stenaH sa guru-talpa-gaH
   ekādaśyāṃ tu bhuñjānaḥ pakṣayor ubhayor api. // MKm_170 //	ekAdaSyAm tu BuQjAnaH pakzayoH uBayoH api. // MKm_170 //
   varaṃ svamātṛgamanaṃ varaṃ gomāṃsabhakṣaṇam	varam sva-mAtR-gamanam varam go-mAMsa-BakzaNam
   varaṃ hatyā surāpānam ekādaśyāṃ tu bhojanāt. // MKm_171 //	varam hatyA surA-pAnam ekAdaSyAm tu Bojana-at. // MKm_171 //
   ekādaśīdine puṇye bhuñjate ye narādhamāḥ	ekAdaSI-dine puNye BuQjate ye nara-aDamAH
   avalokya mukhaṃ teṣām ādityam avalokayet. // MKm_172 //	avalokya muKam tezAm Adityam avalokayet. // MKm_172 //
   pṛthivyāṃ yāni pāpāni brahmahatyādikāni ca	pRTivyAm yAni pApAni brahmahatyA-AdikAni ca
   annam āśritya tiṣṭhanti samprāpte harivāsare. // MKm_173 //	annam ASritya tizWanti samprApte hari-vAsare. // MKm_173 //
   Rugmāṅgadaḥ:	Rugma-aFgadaH:
   aṣṭavarṣādhiko yas tu aśītir na hi pūryate	azwa-varza-aDikaH yaH tu aSItiH na hi pUryate
   yo bhuṅkte mānavaḥ pāpo viṣṇor ahani cāgate. // MKm_174 //	yaH BuFkte mAnavaH pApaH vizNoH ahani ca-Agate. // MKm_174 //
   pitā vā yadi vā putro bhāryā vā 'pi suhṛjjanaḥ	pitA vA yadi vA putraH BAryA vA api suhRd-janaH
   padmanābhadine bhuṅkte nigrāhyo dasyuvad bhavet. // MKm_175 //	padmanABa-dine BuFkte nigrAhyaH dasyu-vat Bavet. // MKm_175 //
   Dharmavibhūṣaṇaḥ:	Dharma-viBUzaNaH:
   prātar haridine lokās tiṣṭhadhvaṃ caikabhojanāḥ	prAtar hari-dine lokAH tizWaDvam ca-eka-BojanAH
   akṣāralavaṇāḥ sarve haviṣyān niṣeviṇaḥ. // MKm_176 //	akzAra-lavaNAH sarve havizyAt nizeviNaH. // MKm_176 //
   avanītapaśayanāḥ priyāsaṃgavivarjitāḥ	avanI-tapa-SayanAH priyA-saMga-vivarjitAH
   smaradhvaṃ devadeveśaṃ purāṇapuruṣottamam. // MKm_177 //	smaraDvam devadeveSam purANapuruzottamam. // MKm_177 //
   sakṛd bhojanasaṃyuktā hy upavāse bhaviṣyatha	sakRt Bojana-saMyuktAH hi upavAse BavizyaTa
   akṛtaśrāddhanicayā jalapiṇḍodakakriyāḥ. // MKm_178 //	akRta-SrAdDa-nicayAH jala-piNxa-udaka-kriyAH. // MKm_178 //
   Brahmā:	BrahmA:
   upoṣya dvādaśīṃ puṇyāṃ sarvapāpakṣayapradām	upozya dvAdaSIm puNyAm sarva-pApa-kzaya-pradAm
   na paśyati yamaṃ vā 'pi narakān na ca yātanām. // MKm_179 //	na paSyati yamam vA api narakAt na ca yAta-nAm. // MKm_179 //
   raṭantīha purāṇāni bhūyo bhūyo varānane	rawanti-iha purANAni BUyas BUyas varAnane
   na bhoktavyaṃ na bhoktavyaṃ samprāpte harivāsare. // MKm_180 //	na Boktavyam na Boktavyam samprApte hari-vAsare. // MKm_180 //
   dvādaśī na pramoktavyā yāvad āyuḥ pravartate	dvAdaSI na pramoktavyAH yAvat AyuH pravartate
   arcanīyo hṛṣīkeśo viśuddhenāntarātmanā. // MKm_181 //	arcanIyaH hRzIkeSaH viSudDena-antarAtmanA. // MKm_181 //
   bhaktyā grāhyo hṛṣīkeśo na dhanair dharaṇīsurāḥ	BaktyA grAhyaH hRzIkeSaH na DanEH DaraNI-surAH
   bhaktyā sampūjito viṣṇuḥ phalaṃ datte samīhitam. // MKm_182 //	BaktyA sampUjitaH vizNuH Palam datte samIhitam. // MKm_182 //
   jalenāpi jagannāthaḥ pūjitaḥ kleśanāśanaḥ	jalena-api jagannATaH pUjitaH kleSa-nASanaH
   paritoṣaṃ prayāty āśu tṛṣārtās tu yathā jalaiḥ. // MKm_183 //	paritozam prayAti ASu tRzA-ArtAH tu yaTA jalEH. // MKm_183 //
   āsīnasya śayānasya tiṣṭhato vrajato 'pi vā	AsInasya SayAnasya tizWataH vrajataH api vA
   ramasva puṇḍarīkākṣa hṛdaye mama sarvadā. // MKm_184 //	ramasva puNxarIkAkza hRdaye mama sarva-dA. // MKm_184 //
   sarvagaś caiva sarvātmā sarvāvasthāsu cācyuta	sarvagaH ca-eva sarva-AtmA sarva-avasTAsu ca-acyuta
   ramasva puṇḍarīkākṣa nṛsiṃha hṛdaye mama. // MKm_185 //	ramasva puNxarIkAkza nRsiMha hRdaye mama. // MKm_185 //
   karāvalambanaṃ dehi śrī kṛṣṇa kamalekṣaṇa	kara-avalambanam dehi SrI kRzNa kamala-IkzaNa
   bhavapaṅkārṇave ghore majjato mama sarvadā. // MKm_186 //	Bava-paFka-arNave Gore majjataH mama sarva-dA. // MKm_186 //
   trāhi trāhi jagannātha vāsudevācyutāvyaya	trAhi trAhi jagannATa vAsudeva-acyuta-avyaya
   māṃ samuddhara govinda duḥkhasaṃsārasāgarāt. // MKm_187 //	mAm samudDara govinda duHKa-saMsAra-sAgara-at. // MKm_187 //
   etat puṇyaṃ paraṃ guhyaṃ pavitraṃ pāpanāśanam	etat puNyam param guhyam pavitram pApa-nASanam
   āyuṣyaṃ ca yaśasyaṃ ca kaliduḥsvapnanāśanam. // MKm_188 //	Ayuzyam ca yaSasyam ca kali-duHsvapna-nASanam. // MKm_188 //
   kalau pāpaṃ kiyanmātraṃ hatyāsteyādisambhavam	kalO pApam kiyat-mAtram hatyA-steya-Adi-samBavam
   smṛte manasi govinde dahyate tūlarāśivat. // MKm_189 //	smRte manasi govinde dahyate tUla-rASivat. // MKm_189 //
   kalau keśavabhaktānāṃ na bhayaṃ vidyate kvacit	kalO keSava-BaktAnAm na Bayam vidyate kvacid-
   smṛte saṃkīrtite dhyāte saṃkṣayaṃ yāti pātakam. // MKm_190 //	smRte saMkIrtite DyAte saMkzayam yAti pAtakam. // MKm_190 //
   adhyetavyam idaṃ śāstraṃ śrotavyam anasūyayā	aDyetavyam idam SAstram Srotavyam anasUyayA
   bhaktebhyaś ca pradātavyaṃ dhārmikebhyaḥ punaḥ punaḥ. // MKm_191 //	BakteByaH ca pradAtavyam DArmikeByaH punar punar-. // MKm_191 //
   adhīyāna idaṃ śāstram viṣṇor māhātmyam uttamam	aDIyAnaH idam SAstram vizNoH mAhAtmyam uttamam
   sarvapāpavinirmuktaḥ prāpnoti paramaṃ padam. // MKm_192 //	sarva-pApa-vinirmuktaH prApnoti paramam padam. // MKm_192 //
   śrutvā dharmaṃ vijānāti śrutvā tyajati durmatim	SrutvA Darmam vijAnAti SrutvA tyajati durmatim
   śrutvā jñānam avāpnoti śrutvā mokṣaṃ ca gacchati. // MKm_193 //	SrutvA jQAnam avApnoti SrutvA mokzam ca gacCati. // MKm_193 //
   tasmād idaṃ samāśrāvyaṃ śrotavyaṃ ca sadaiva hi	tasmAt idam samASrAvyam Srotavyam ca sadA-eva hi
   kutarkadāvadagdhebhyo na dātavyaṃ kathañcana. // MKm_194 //	kutarka-dAva-dagDeByaH na dAtavyam kaTaQcana. // MKm_194 //
   saṃsāraviṣapānena ye mṛtāḥ prāṇino bhuvi	saMsAra-viza-pAnena ye mRtAH prANinaH Buvi
   amṛtāya smṛtas teṣāṃ kṛṣṇāmṛtamaharṇavaḥ. // MKm_195 //	amRtAya smRtaH tezAm kRzNAmRta-maharNavaH. // MKm_195 //
   klinnaṃ pādodakenaiva yasya nityaṃ kaḷebaram	klinnam pAda-udakena-eva yasya nityam ka?ebaram
   tīrthakoṭisahasrais tu snāto bhavati pratyaham. // MKm_196 //	tIrTa-kowi-sahasrEH tu snAtaH Bavati pratyaham. // MKm_196 //
   tīrthakoṭisahasrais tu sevitaiḥ kiṃ prayojanam	tIrTa-kowi-sahasrEH tu sevitEH kim prayojanam
   toyaṃ yadi piben nityaṃ sāḷagrāmaśilācyutam. // MKm_197 //	toyam yadi pibet nityam sA?agrAma-SilA-cyutam. // MKm_197 //
   sāḷagrāmaśilāsparśaṃ ye kurvanti dine dine	sA?agrAma-SilA-sparSam ye kurvanti dine dine
   vāñchanti karasaṃsparśaṃ teṣāṃ devāḥ savāsavāḥ. // MKm_198 //	vAQCanti kara-saMsparSam tezAm devAH sa-vAsavAH. // MKm_198 //
   duḥsaho nārako vahnir duḥsahā yamakiṅkarāḥ	duHsahaH nArakaH vahniH duHsahAH yama-kiFkarAH
   viṣamaśvāntakapathaḥ pretatvaṃ cātidāruṇam. // MKm_199 //	vizam-aSvAntaka-paTaH preta-tvam ca-ati-dAruNam. // MKm_199 //
   vicintya manasā 'py evaṃ pātakād vinivarttayet	vicintya manasA api evam pAtakAt vinivarttayet-
   smaraṇaṃ kīrtanaṃ viṣṇoḥ sadaiva na parityajet. // MKm_200 //	smaraNam kIrtanam vizNoH sadA-eva na parityajet. // MKm_200 //
   Śrī Vedavyāsaḥ:	ŚrI VedavyAsaH:
   acyutānantagovindanāmoccāraṇabhīṣitāḥ	acyuta-ananta-govinda-nAma-uccAraNa-BIzitAH
   naśyanti sakalā rogāḥ satyaṃ satyaṃ vadāmy aham. // MKm_201 //	naSyanti sakalAH rogAH satyam satyam vadAmi aham. // MKm_201 //
   sakṛd uccāritaṃ yena harir ity akṣaradvayam	sakRt uccAritam yena hariH iti akzara-dvayam
   baddhaḥ parikaras tena mokṣāya gamanaṃ prati. // MKm_202 //	badDaH parikaraH tena mokzAya gamanam prati. // MKm_202 //
   evaṃ brahmādayo devā ṛṣayaś ca tapodhanāḥ	evam brahma-AdayaH devAH RzayaH ca tapoDanAH
   kīrtayanti suraśreṣṭhaṃ devaṃ nārāyaṇaṃ prabhum. // MKm_203 //	kIrtayanti suraSrezWam devam nArAyaNam praBum. // MKm_203 //
   kiṃ tasya dānaiḥ kiṃ tīrthaiḥ kiṃ tapobhiḥ kim adhvaraiḥ	kim tasya dAnEH kim tIrTEH kim tapoBiH kim aDvarEH
   yo nityaṃ dhyāyate devaṃ nārāyaṇam ananyadhīḥ. // MKm_204 //	yaH nityam DyAyate devam nArAyaNam ananyaDIH. // MKm_204 //
   nityotsavo nityatā ca nityaśrīr nityaśo jayaḥ	nitya-utsavaH nitya-tA ca nitya-SrIH nityaSas jayaH
   yeṣāṃ hṛdistho bhagavān maṅgalāyatano hariḥ. // MKm_205 //	yezAm hRdisTaH BagavAn maFgala-AyatanaH hariH. // MKm_205 //
   jīvaṃś caturdaśād ūrdhvaṃ puruṣo niyamena tu	jIvan caturdaSAt UrDvam puruzaH niyamena tu
   strī vā 'py anūnadaśakaṃ dehaṃ mānuṣam ārjate. // MKm_206 //	strI vA api anUna-daSakam deham mAnuzam Arjate. // MKm_206 //
   caturdaśordhvajīvīni saṃsāraś cādivarjitaḥ	caturdaSa-UrDva-jIvIni saMsAraH ca-Adi-varjitaH
   ato 'vittvā paraṃ devaṃ mokṣāśā kā mahāmune. // MKm_207 //	atas avittvA param devam mokza-ASA kA mahA-mune. // MKm_207 //
   ācaturdaśamād varṣāt karmāṇi niyamena tu	AcaturdaSamAt varzAt karmANi niyamena tu
   daśāvarāṇāṃ dehānāṃ kāraṇāni karoty ayam	daSa-avarANAm dehAnAm kAraNAni karoti ayam
   ataḥ karmakṣayān muktiḥ kuta eva bhaviṣyati. // MKm_208 //	atas karma-kzayAt muktiH kutas eva Bavizyati. // MKm_208 //
   samānāṃ viṣamā pūjā viṣamāṇāṃ samā tathā	samAnAm vizamA pUjA vizamANAm samA taTA
   kriyate yena devo 'pi svapadād bhraśyate hi saḥ. // MKm_209 //	kriyate yena devaH api sva-padAt BraSyate hi saH. // MKm_209 //
   vittaṃ bandhur vayaḥ karma vidyā caiva tu pañcamī	vittam banDuH vayaH karma vidyA ca-eva tu paQcamI
   etāni mānyasthānāni garīyo yad yad uttaram. // MKm_210 //	etAni mAnya-sTAnAni garIyaH yat yat uttaram. // MKm_210 //
   guṇānusāriṇīṃ pūjāṃ samāṃ dṛṣṭiṃ ca yo naraḥ	guNa-anusAriNIm pUjAm samAm dRzwim ca yaH naraH
   sarvabhūteṣu kurute tasya viṣṇuḥ prasīdati. // MKm_211 //	sarva-BUtezu kurute tasya vizNuH prasIdati. // MKm_211 //
   yathā suhṛtsu kartavyaṃ pitṛśatrusuteṣu ca	yaTA suhRtsu kartavyam pitR-Satru-sutezu ca
   tathā karoti pūjādi samabuddhiḥ sa ucyate. // MKm_212 //	taTA karoti pUjA-Adi sama-budDiH saH ucyate. // MKm_212 //
   tiryakpuṇḍraṃ na kurvīta samprāpte maraṇe 'pi ca	tiryak-puNxram na kurvIta samprApte maraNe api ca
   na cānyan nāma vibrūyāt paraṃ nārāyaṇādṛte. // MKm_213 //	na ca-anyat nAma vibrUyAt param nArAyaNAt-Rte. // MKm_213 //
   naivedyaśeṣaṃ devasya yo bhunakti dine dine	nEvedya-Sezam devasya yaH Bunakti dine dine
   sikthe sikthe bhavet puṇyaṃ cāndrāyaṇaśatādhikam. // MKm_214 //	sikTe sikTe Bavet puNyam cAndrAyaNa-Sata-aDikam. // MKm_214 //
   ūrdhvapuṇḍram ṛjuṃ saumyaṃ lalāṭe dṛśyate	UrDva-puNxram Rjum sOmyam lalAwe dRSyate
   sa caṇḍālo 'pi śuddhātmā pūjya eva na saṃśayaḥ. // MKm_215 //	sa caNxAlaH api SudDa-AtmA pUjyaH eva na saMSayaH. // MKm_215 //
   aśucir vā 'py anācāro manasā pāpam ācaran	aSuciH vA api anAcAraH manasA pApam Acaran
   śucir eva bhaven nityam ūrdhvapuṇḍrānkito naraḥ. // MKm_216 //	SuciH eva Bavet nityam UrDva-puNxrAnkitaH naraH. // MKm_216 //
   ūrdhvapuṇḍravihīnasya śmaśānasadṛśaṃ mukham	UrDva-puNxra-vihInasya SmaSAna-sadRSam muKam
   avalokya mukhaṃ teṣām ādityam avalokayet. // MKm_217 //	avalokya muKam tezAm Adityam avalokayet. // MKm_217 //
   yajño dānaṃ tapaś caiva svādhyāyaḥ pitṛtarpaṇam	yajQaH dAnam tapaH ca-eva svADyAyaH pitR-tarpaNam
   vyarthaṃ bhavati tat sarvam ūrdhvapuṇḍraṃ vinā kṛtam. // MKm_218 //	vyarTam Bavati tat sarvam UrDva-puNxram vinA kRtam. // MKm_218 //
   gopīcandanaliptāṅgo yaṃ yaṃ paśyati cakṣuṣā	gopIcandana-lipta-aFgaH yam yam paSyati cakzuzA
   taṃ taṃ śuddhaṃ vijānīyān nātra kāryā vicāraṇā. // MKm_219 //	tam tam SudDam vijAnIyAt na-atra kAryA vicAraNA. // MKm_219 //
   āsphoṭayanti pitaraḥ pranṛtyanti pitāmahāḥ	AsPowayanti pitaraH pranRtyanti pitAmahAH
   vaiṣṇavo 'smatkule jātaḥ sa naḥ santārayiṣyati. // MKm_220 //	vEzNavaH asmad-kule jAtaH sa naH santArayizyati. // MKm_220 //
   jīvitaṃ viṣṇubhaktasya varaṃ pañcadināny api	jIvitam vizNu-Baktasya varam paQca-dinAni api
   na tu kalpasahasrais tu bhaktihīnasya keśave. // MKm_221 //	na tu kalpa-sahasrEH tu Bakti-hInasya keSave. // MKm_221 //
   kiṃ tena jātamātreṇa bhūbhāreṇānnaśatruṇā	kim tena jAta-mAtreNa BU-BAreNa-anna-SatruNA
   yo jāto nārcayed viṣṇuṃ na smaren nāpi kīrtayet. // MKm_222 //	yaH jAtaH na-arcayet vizNum na smaret na-api kIrtayet. // MKm_222 //
   yo dadāti dvijātibhyaś candanaṃ gopimarditam	yaH dadAti dvijAtiByaH candanam gopi-marditam
   api sarṣapamātreṇa punāty āsaptamaṃ kulam. // MKm_223 //	api sarzapa-mAtreNa punAti Asaptamam kulam. // MKm_223 //
   jñānī ca karmāṇi sado 'ditāni	jQAnI ca karmANi sadaH aditAni
   kuryād akāmaḥ satataṃ bhavet. // MKm_224 //	kuryAt akAmaH satatam Bavet. // MKm_224 //
   atītānāgatajñānī trailokyodvaraṇakṣamaḥ	atIta-anAgata-jQAnI trElokya-udvaraNa-kzamaH
   etādṛśo 'pi nā 'cāraṃ śrautaṃ smārtaṃ parityajet. // MKm_225 //	etAdRSaH api nA acAram SrOtam smArtam parityajet. // MKm_225 //
   yad eva vidyayā karoti śraddhayopaniṣadā	yat eva vidyayA karoti SradDayA-upanizadA
   sad eva vīryavattaraṃ bhavati. // MKm_226 //	sat eva vIryavattaram Bavati. // MKm_226 //
   kurvan eveha karmāṇi jijīviṣec chataṃ samāḥ	kurvan eva-iha karmANi jijIvizet Satam samAH
   evaṃ tvayi nānyatheto 'sti na karma lipyate nare. // MKm_227 //	evam tvayi na-anyaTA-itaH asti na karma lipyate nare. // MKm_227 //
   ācāraś caiva sādhūnām ātmanas tuṣṭir eva ca	AcAraH ca-eva sADUnAm AtmanaH tuzwiH eva ca
   vedapraṇihito dharmo hy adharmas tadviparyayaḥ. // MKm_228 //	veda-praNihitaH DarmaH hi aDarmaH tad-viparyayaH. // MKm_228 //
   niṣkāmaṃ jñānapūrvaṃ tu nivṛttam iha cocyate	nizkAmam jQAna-pUrvam tu nivRttam iha ca-ucyate
   nivṛttaṃ sevamānas tu brahmābhyeti sanātanam. // MKm_229 //	nivRttam sevamAnaH tu brahma-aByeti sanAtanam. // MKm_229 //
   iti kṛṣṇāmṛtamahārṇavaḥ samāptaḥ	iti kRzNAmRta-mahA-arNavaH samAptaH
