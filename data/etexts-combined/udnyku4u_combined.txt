   śrīḥ //	SrIH //
   śrīmate śrīnivāsaparabrahmaṇe namaḥ //	SrImate SrI-nivAsa-para-brahmaNe namaH //
   nyāyakusumāñjalau caturthastabakaḥ /	nyAya-kusuma-aQjalO caturTa-stabakaH /
   nanu sadapīśvarajñānaṃ na pramāṇam, tallakṣaṇāyogāt;	nanu sat-api-ISvara-jQAnam na pramANam, tad-lakzaNa-ayogAt;
   anadhigatārthagantustathābhāvāt /	anaDigata-arTa-gantuH-taTA-aBAvAt /
   anyathā smṛterapi prāmāṇyaprasaṅgāt /	anyaTA smRteH-api prAmANya-prasaFgAt /
   na ca nityasya sarvaviṣasyacānadhigatārthatā, vyāghātāt- atrocyate-	na ca nityasya sarva-viza-sya-cAn-aDigata-arTa-tA, vyAGAta-at atra-ucyate-
   avyāpteradhikavyāpteralakṣaṇamapūrvadṛk /	avyApteH-aDika-vyApteH-alakzaNam-apUrva-dRS /
   yathārthānubhavomānamanapekṣatayeṣyate //1 //	yaTArTa-anuBavaH-mAnam-anapekzatayA-izyate //1 //
   [ku.4.502] nahyadhigater'the adhigatireva notpadyate,	[ku.4.502] na-hi-aDigater-aTe aDigatiH-eva na-utpadyate,
   kāraṇānāmapratibandhāt /	kAraNAnAm-apratibanDAt /
   na cotpadyamānāpi pramāturanapekṣiteti na pramā, prāmāṇyasyātadadhīnatvāt	na ca-utpadyamAnA-api pramAtuH-anapekzitA-iti na pramA, prAmANyasya-Atad-aDIna-tvAt-
   nāpi pūrvāviśiṣṭatāmātreṇāprāmāṇyam; uttarāviśiṣṭatayā	na-api pUrva-aviSizwa-tA-mAtreNa-aprAmANyam; uttara-aviSizwa-tayA
   pūrvasyāpyaprāmāṇyaprasaṅgāt /	pUrvasya-api-aprAmANya-prasaFgAt /
   tadanapekṣatvena tu tasya pramāṇye taduttarasyāpi tathaiva syāt, aviśeṣāt	tad-anapekza-tvena tu tasya pramANye tad-uttarasya-api taTA-eva syAt, aviSezAt-
   chinne kuṭhārādīnāmiva, paricchinne nayanādīnāṃ sādhakatamatvameva	Cinne kuWAra-AdInAm-iva, paricCinne nayana-AdInAm sADakatama-tvam-eva
   nāstītyapi nāsti, phalotpādānutpādābhyāṃ viśeṣāt /	na-asti-iti-api nAsti, Pala-utpAda-anutpAdAByAm viSezAt /
   [ku.4.503] tat phalaṃ pramaiva na bhavati gṛhītamātragocaratvāt	[ku.4.503] tat Palam pramA-eva na Bavati gRhIta-mAtra-gocara-tvAt
   smṛtivaditi cenna- yathārthānubhavatvaniṣedhe sādhye bādhitatvāt /	smRti-vat-iti ced-na yaTArTa-anuBava-tu-a-nizeDe sADye bADita-tvAt /
   anadhigatārthatva(213)niṣedhe siddhasādhanāt, sādhyasamatvācca /	anaDigata-arTa-tva(213)nizeDe sidDa-sADanAt, sADya-sama-tvAt-ca /
   vyavahāraniṣedhe tannimittavirahopādhikatvāt, bādhitatvācca /	vyavahAra-nizeDe tad-nimitta-viraha-upADika-tvAt, bADita-tvAt-ca /
   nacānadhigatārthatvameva tannimittam, viparyayepi pramāvyavahāraprasaṅgāt	nacAn-aDigata-arTa-tvam-eva tad-nimittam, viparyaya-ipi pramAvI-avahAra-prasaFgAt-
   nāpi yathārthatvaviśiṣṭametadeva; dhārāvahanabuddhyavyāpteḥ /	na-api yaTArTa-tva-viSizwam-etat-eva; DArA-vahana-budDi-avyApteH /
   [ku.4.504] na ca tattatkālakalāviśiṣṭatayā	[ku.4.504] na ca tad-tad-kAla-kalA-viSizwa-tayA
   tatrāpyanadhigatārthar(thagantṛ)tvamupapādanīyam; kṣaṇopādhīnāmanākalanāt	tatra-api-anaDigata-arTa-r(Ta-gantR)-tvam-upapAdanIyam; kzaNa-upADInAm-anAkalanAt
   nacājñāteṣvapi viśeṣaṇeṣu tajjanitaviśiṣṭatāprakāśata iti kalpanīyam;	naca-ajQAtezu-api viSezaNezu tad-janita-viSizwa-tA-prakASataH iti kalpanIyam;
   svarūpeṇa tajjanane 'nāgatādiviśiṣṭatānubhavavirodhāt; tajjñānena tu	sva-rUpeNa tad-janane anAgata-Adi-viSizwa-tA-anuBava-viroDAt; tad-jQAnena tu
   tajjanane sūryagatyādīnāmajñāne tadviśiṣṭatānutpādāt /	tat-janane sUrya-gati-AdInAm-ajQAne tad-viSizwa-tA-anutpAdAt /
   nacaitasyāṃ pramāṇamasti /	na-ca-etasyAm pramANam-asti /
   nanvanupakāryānupakārakayorviśeṣaṇaviśeṣyabhāve kathamatiprasaṅgo	nanu-anupakArya-anupakArakayoH-viSezaNa-viSezya-BAve kaTam-atiprasaFgaH-
   vāraṇīyaḥ? vyavacchittipratyāyanena; vyavacchittau svabhāvena /	vAraNIyaH? vyavacCitti-pratyAyanena; vyavacCittO svaBAvena /
   anyathā tatrā(vā)vyanavasthānāditi /	anyaTA tatra-a(vA)vyanavasTAnAt-iti /
   [ku.4.505] jñātataivopādhiriti cenna- nirākariṣyamāṇatvāt /	[ku.4.505] jQAta-tA-eva-upADiH-iti ca-id-na nirAkarizyamANa-tvAt /
   tatsadbhāvepi vā smṛterapi tathaiva prāmāṇyaprasaṅgāt /	tad-sadBAvepi vA smRteH-api taTA-eva prAmANya-prasaFgAt /
   janakāgocaratvepyuttarottarasmṛtau	janaka-agocara-tvepi-uttarottarasmRtO
   pūrvapūrvasmaraṇajanitajñātatāvabhāsanāt /	pUrva-pUrva-smaraNa-janita-jQAta-tAvaBAsanAt /
   [ku.4.506] astu vā pratyakṣe yathātathā /	[ku.4.506] astu vA pratyakze yaTA-taTA /
   gṛhītavismṛtārthaśrutau kā vārtā? apramaivāsāviti cet- gatamidānīṃ	gRhIta-vismRta-arTa-SrutO kA vArtA? apramA-eva-asO=-iti cet gatam-idAnIm
   vedaprāmāṇyapratyāśayā /	veda-prAmANya-pratyASayA /
   nahyanādau saṃsāre,"svargakāmo yajete'ti vākyārthaḥ kenacinnāvagataḥ;	na-hi-anAdO saMsAre,"svarga-kAmaH yajete-ati vAkya-arTaH kenacid-na-avagataH;
   sandehe 'pi prāmāṇyasandehāt /	sandehe api prAmANya-sandehAt /
   na ca tatrāpi kālakalāviśeṣāḥ parisphuranti /	na ca tatra-api kAla-kalA-viSezAH parisPuranti /
   na caikajanmāvacchedaparibhāṣayedaṃ lakṣaṇam,	na ca-eka-janma-avacCeda-pariBAzaya-idam lakzaNam,
   tatrāpyanubhūtavismṛtavedārthaṃ pratyaprāmāṇyaprasaṅgāt /	tatra-api-anuBUta-vismRta-veda-arTam pratyaprAmANya-prasaFgAt /
   [ku.4.507] kathaṃ tarhi smṛtervyavacchedaḥ? ananubhavatvenaiva /	[ku.4.507] kaTam tarhi smRteH-vyavacCedaH? ananuBava-tvena-eva /
   yathārthohyanubhavaḥ prameti prāmāṇikāḥ paśya(ṭha)nti;	yaTArTa-Uhi-anuBavaH pramA-iti prAmANikAH paSya(Wa)nti;
   "tatvajñānā(214)'diti sūtraṇāt; "avyabhicāri jñāna'miti ca /	"tatva-jQAna-a(214)-aditi sUtraNAt; "avyaBicAri jQAna-am-iti ca /
   nanu smṛtiḥ pramaiva kiṃ na syāt yathārthajñānatvāt	nanu smRtiH pramA-eva kim na syAt yaTA-arTa-jQAna-tvAt
   pratyakṣādyanubhūtivaditi cenna, siddhe vyavahāre nimittānusaraṇāt /	pratyakza-Adi-anuBUti-vat-iti ced-na, sidDe vyavahAre nimitta-anusaraNAt /
   na ca svecchākalpitena nimittena lokavyavahāraniyamanam; avyavasthayā	na ca sva-icCA-kalpitena nimittena loka-vyavahAra-niyamanam; avyavasTayA
   lokavyavahāraviplavaprasaṅgāt /	loka-vyavahAra-viplava-prasaFgAt /
   na ca smṛtihetau pramāṇābhiyuktānāṃ (prāmāṇavyavahārābhiyuktānāṃ)	na ca smRti-hetO pramANa-aBiyuktAnAm (prAmANa-vyavahAra-aBiyuktAnAM)
   maharṣīṇāṃ pramāṇavyavahāro 'sti; pṛthaganupadeśāt /	mahA-RzINAm pramANa-vyavahAraH asti; pRTak-anupadeSAt /
   ukteṣvanantarbhāvādanupadeśa iti cenna-	uktezu-anantarBAvAt-anupadeSaH iti ced-na-
   pratyakṣasyāsākṣātkāriphalatvānupapatteḥ /	pratyakzasya-asAkzAt-kAri-Pala-tva-anupapatteH /
   liṅgaśabdādeśca sattāmātreṇa pratītyasādhanatvāditi /	liFga-Sabda-AdeH-ca sattA-mAtreNa pratItya-sADana-tvAt-iti /
   [ku.4.508] evaṃ vyavasthite tarkyate 'pi yat- iyamanubhavaikaviṣayā satī	[ku.4.508] evam vyavasTite tarkyate api yat iyam-anuBava-eka-vizayA satI
   tanmukhanirīkṣaṇena tadyathārthatvāyathārthatve anuvidhīyamānā	tad-muKa-nirIkzaNena tat-yaTArTa-tva-ayaTa-arTa-tve anuviDIyamAnA
   tatprāmāṇyamavya(na)vasthāpya na yathārthatayā vyavahartuṃ śakyata (215)	tad-prAmANyam-avya(na-)vasTApya na yaTArTa-tayA vyavahartum Sakyate (215)
   iti vyavahāre 'pi pūrvānubhava eva pramitiḥ, anapekṣatvāt; na tu smṛtiḥ,	iti vyavahAre api pUrva-anuBavaH eva pramitiH, anapekza-tvAt; na tu smRtiH,
   nityaṃ tadapekṣaṇāt /	nityam tad-apekzaNAt /
   asamīcīne hyanubhave smṛtirapi tathaiva /	asamI-cIne hi-anuBave smRtiH-api taTA-eva /
   nanvevamanumānamapyapramāṇamāpadyeta, mūlapratyakṣānuvidhānāt /	nanu-evam-anumAnam-api-apramANam-Apadyeta, mUla-pratyakza-anuviDAnAt /
   na- viṣayabhedāt /	na vizaya-BedAt /
   āgamastarhi na pramāṇam, tadviṣayamānāntarānuvidhānāt /	AgamaH-tarhi na pramANam, tad-vizaya-mAna-antara-anuviDAnAt /
   na- pramātṛbhedāt /	na pramAtR-BedAt /
   dhārāvāhikabuddhayastarhi na pramāṇam ādyapramāṇānuvidhānāt /	DArAvAhika-budDayaH-tarhi na pramANam Adya-pramANa-anuviDAnAt /
   na, kāraṇaviśuddhimātrāpekṣayā prathamavaduttarāsāmapi	na, kAraNa-viSudDi-mAtra-apekzayA praTama-vat-uttarAsAm-api
   pūrvamukhanirīkṣaṇābhāvāt /	pUrva-muKa-nirIkzaNa-aBAvAt /
   kāraṇabalāyātaṃ kākatālīyaṃ paurvāparyamiti /	kAraNa-bala-AyAtam kAkatAlIyam pOrvAparyam-iti /
   [ku.4.509] yadi hi (yadi tarhi) smṛtirna pramitiḥ, pūrvānubhave kiṃ	[ku.4.509] yadi hi (yadi tarhi) smRtiH-na pramitiH, pUrva-anuBave kim
   pramāṇam? smṛtyanyathānupapattiriti cenna- tayā kāraṇamātrasiddheḥ /	pramANam? smRti-anyaTA-anupapattiH-iti ced-na tayA kAraNa-mAtra-sidDeH /
   na tu tenānubhavenaiva bhavitavyamiti niyāmakamasti /	na tu tena-anuBavena-eva Bavitavyam-iti niyAmakam-asti /
   ananubhūtepi tarhi smaraṇaṃ syāditi cet- kiṃ na syāt /	ananuBUtepi tarhi smaraNam syAt-iti cet kim na syAt /
   nahyatra pramāṇamasti /	na-hi-atra pramANam-asti /
   pūrvānaubhavākāro(bhavo)llekhaḥsmṛterdṛśyate; so 'nyathā na syāditi cet-	pUrva-anOBava-AkAraH-(-Bava-u)lleKaH-smRteH-dRSyate; saH anyaTA na syAt-iti ced--
   tat kiṃ bauddhavat viṣayākārānyathānupapattyā viṣayasiddhistvayāpīṣyate?	tat kim bOdDa-vat vizaya-AkArAni-aTa-anupapattyA vizaya-sidDiH-tvayA-api-izyate?
   tathābhūtaṃ jñānameva vā tatsiddhiḥ? ādye tadvadevānaikāntikatvam /	taTABUtam jQAnam-eva vA tad-sidDiH? Adye tadvat-eva-anEkAntika-tvam /
   na hi yadākāraṃ jñānam, tatpūrvakatvaṃ tasyeti niyamaḥ; anāgatajñāne	na hi yat-AkAram jQAnam, tad-pUrvaka-tvam tasya-iti niyamaH; anAgata-jQAne
   vibhrame ca vyabhicārāt /	viBrame ca vyaBicArAt /
   dvitīye ca (tu) smṛtiprāmāṇyamavarjanīyam /	dvitIye ca (tu) smRti-prAmANyam-avarjanIyam /
   mā bhūt pūrvānubhavasiddhiḥ; kiṃ naśchinnamiti cet- na tarhi	mA BUt pUrva-anuBava-sidDiH; kim naH-Cinnam-iti cet na tarhi
   smṛtyanubhavayoḥ kāryakāraṇabhāvasiddhiriti /	smRti-anuBavayoH kArya-kAraNa-BAva-sidDiH-iti /
   na, tadaprāmāṇye 'pi pūrvāparāvasthāvadātmapratyabhijñānaprāmāṇyādeva	na, tad-aprAmANye api pUrva-apara-avasTAvat-Atma-pratyaBijQAna-prAmANyAt-eva
   tadupapatteḥ /	tad-upapatteH /
   yo 'hamanvabhavamamumartham, so 'haṃ smarāmīti mānasapratyakṣamastīti /	yaH aham-anvaBavam-amum-arTam, saH aham smarAmi-iti mAnasa-pratyakzam-asti-iti /
   [ku.4.510] na ca gṛhītagrāhitvamīśvarajñānasya; tadīyajñānāntarāgocaratvād	[ku.4.510] na ca gRhIta-grAhi-tvam-ISvara-jQAnasya; tadIya-jQAna-antara-agocara-tvAt-
   viśvasya /	viSvasya /
   na ca tadeva jñānaṃ kālabhedenāpramāṇam; anapekṣatvasyāparāvṛtteḥ /	na ca tat-eva jQAnam kAla-Bedena-apramANam; anapekza-tvasya-aparAvRtteH /
   tathāpi vāprāmāṇye atiprasaṅgāditi /	taTA-api vA-prAmANye atiprasaFgAt-iti /
   [ku.4.511] syādetat- anupakārakaṃ (216) viṣayasya tadīyametadīyaṃ vā na	[ku.4.511] syAt-etat anupakArakam (216) vizayasya tadIyam-etadIyam vA na
   bhavitumarhati, aviśeṣāt /	Bavitum-arhati, aviSezAt /
   na ca tasyetyaniyataṃ tatra pramāṇam, atiprasaṅgāt /	na ca tasya-iti-aniyatam tatra pramANam, atiprasaFgAt /
   na ca tadabhijñāna(bhijña)mantareṇa tadupakārasyotpattiḥ,	na ca tad-aBijQAna-(BijQa)m-antareNa tad-upakArasya-utpattiH,
   tathānabhyupagamāt /	taTA-anaByupagamAt /
   abhyupagame vā, kāryatvasyānaikāntikatvāt /	aByupagame vA, kAryatvasya-anEkAntika-tvAt /
   atrocyate-[ku.4.512] svabhāvaniyamābhāvādupakāro 'pi durghaṭaḥ /	atra-ucyate-[ku.4.512] svaBAva-niyama-aBAvAt-upakAraH api durGawaH /
   sughaṭatve 'pi satyarthe 'sati kā gatiranyathā //2 //	su-Gawa-tve api satyarTe asati kA gatiH-anyaTA //2 //
   viśeṣābhāvāttatraiva phalaṃ nānyatretyasyāpi niyamasyānupapatteḥ /	viSeza-aBAvAt-tatra-eva Palam na-anyatra-iti-asya-api niyamasya-anupapatteH /
   svabhāvaniyamena copapattau tathaiva viṣayavyavasthopapatteḥ /	svaBAva-niyamena ca-upapattO taTA-eva vizaya-vyavasTA-upapatteH /
   avaśyañcaitadanuma(bhyupaga)ntavyam, atītādiviṣayatvā(yā)nurodhāt /	avaSyaQca-etat-anuma(Byupaga)ntavyam, atIta-Adi-vizaya-tva-A(yA)nuroDAt /
   na hi tatra jñānena kiñcit kriyate iti śakyamavagantum; asatvāt /	na hi tatra jQAnena kiQcid kriyate iti Sakyam-avagantum; asatvAt /
   na ca taddharmasāmānyādhāraṃ kiñcit kriyate iti yuktam; tena tasyaiva	na ca tad-Darma-sAmAnya-ADAram kiQcid kriyate iti yuktam; tena tasya-eva
   viṣayatvaprāpteḥ /	vizaya-tva-prApteH /
   tādātmyādviśeṣasyāpi saiva jñātateti cet, tat kiṃ cakṣuṣā ghaṭe jñāyamāne	tAdAtmyAt-viSezasya-api sA-eva jQAta-tA-iti cet, tat kim cakzuzA Gawe jQAyamAne
   raso 'pi jñāyate, tādātmyāt? ghaṭākāreṇa jñāyata evāsau (rasaḥ) iti cet-	rasaH api jQAyate, tAdAtmyAt? Gawa-AkAreNa jQAyate eva-asO (rasaH) iti ced--
   atha rasākāreṇa kiṃ na jñāyate? tena rūpeṇa jñātatānādhāratvāditi cet- na	aTa rasa-AkAreNa kim na jQAyate? tena rUpeNa jQAta-tAnADAra-tvAt-iti cet na
   tarhi vartamānasāmānyajñāne 'pyatītānāgatādijñānam; tenākāreṇa	tarhi vartamAna-sAmAnya-jQAne api-atIta-anAgata-Adi-jQAnam; tena-AkAreNa
   prākaṭyānādhāratvāditi /	prAkawya-ana-ADAra-tvAt-iti /
   [ku.4.513] nanu kriyayā karmaṇi kiñcit karttavyamitivyāpterastvanumānam	[ku.4.513] nanu kriyayA karmaNi kiQcid karttavyam-iti-vyApteraH-tu-anumAnam
   na;- (anaikāntyā) anekāntādasiddhervā na ca liṅgamiha kriyā /	na; (ana-EkAntyA) anekAntAt-asidDeH-vA na ca liFgam-iha kriyA /
   tadvaiśiṣṭyaprakāśatvānnādhyakṣānubhavo 'dhike (3) //3 //	tad-vESizwya-prakASa-tvAt-na-aDyakza-anuBavaH aDike (3) //3 //
   dhātvarthamātrābhiprāyeṇ.a prayoge saṃyogādibhiranekāntāt /	DAtu-arTa-mAtra-aBiprAyeN.a prayoge saMyoga-AdiBiH-anekAntAt /
   na hi śarasaṃyogena gagane kiñcit kriyate; antyaśabdābhivyaktyā (217) vā	na hi Sara-saMyogena gagane kiQcid kriyate; antya-Sabda-aBivyaktyA (217) vA
   (śabde?) /	(Sabde?) /
   spandābhiprāyeṇa, asiddheḥ /	spanda-aBiprAyeNa, asidDeH /
   vyāpārābhiprāyeṇa, śabdaliṅgendriyavyāpārairvyabhicārāt /	vyApAra-aBiprAyeNa, Sabda-liFga-indriya-vyApArEH-vyaBicArAt /
   na hi taiḥ prameye kiñcit kriyate; api tu pramātaryeva /	na hi tEH prameye kiQcid kriyate; api tu pramAtari-eva /
   phalābhiprāyeṇāpi tathā /	Pala-aBiprAyeNa-api taTA /
   antatastenaivānekāntāt, anavasthānācca /	antatas-tena-eva-anekAnta-at, anavasTAnAt-ca /
   āśuvināśidharmābhiprāyeṇa, dvitvādibhiraniyamāt /	ASu-vinASi-Darma-aBiprAyeNa, dvi-tva-AdiBiH-aniyamAt /
   āśukārakābhiprāyeṇa, karmaṇyasiddheḥ /	ASu-kAraka-aBiprAyeNa, karmaNi-asidDeH /
   karmaṇyāśukārakaṃ jñānamityeva hi sādhyam /	karmaNi-ASu-kArakam jQAnam-iti-eva hi sADyam /
   kartaryāśukārakatvasya karmopakārakatvenāvyāpteḥ;	kartari-ASu-kAraka-tvasya karma-upakAraka-tvena-avyApteH;
   śabdādivyāpārairevānekāntāt /	Sabda-Adi-vyApArEH-eva-anekAntAt /
   [ku.4.514] (3)syādetat- anubhavasiddhameva prākaṭyam /	[ku.4.514] (3)syAt-etat anuBava-sidDam-eva prAkawyam /
   tathā hi jñāto 'yamartha iti sāmānyataḥ, sākṣātkṛto 'yamartha iti viśeṣato	taTA hi jQAtaH ayam-arTaH iti sAmAnyatas-, sAkzAtkRtaH ayam-arTaH iti viSezataH-
   viṣayaviśeṣaṇameva kiñcit parisphuratīti cet /	vizaya-viSezaNam-eva kiQcid parisPurati-iti ced /
   tadasat /	tat-asat /
   yathā hi- " arthenaiva viśeṣo hi nirākāratayādhiyām" /	yaTA hi " arTena-eva viSezaH hi nirAkAra-tayA-aDiyAm" /
   tathā- kriyayaiva viśeṣo hi vyavahāreṣu karmaṇām //4 //	taTA kriyayA-eva viSezaH hi vyavahArezu karmaNAm //4 //
   kiṃ na paśyasi, ghaṭakriyā paṭakriyetivat kṛto ghaṭaḥ kariṣyate ghaṭa	kim na paSyasi, Gawa-kriyA pawa-kriyA-iti-vat kRtaH GawaH karizyate Gawa
   ityādi /	ityAdi /
   tathaiva gṛhāṇa, ghaṭajñānaṃ paṭajñānamitivat jñāto ghaṭo jñāsyate jñāyate	taTA-eva gRhANa, Gawa-jQAnam pawa-jQAnam-iti-vat jQAtaH GawaH jQAsyate jQAyate
   iti /	iti /
   kathamasambaddhayordharmadharmibhāva iti cet- dhvasto ghaṭa iti yathā /	kaTam-asambadDayoH-Darma-Darmi-BAvaH iti cet DvastaH GawaH iti yaTA /
   etadapi kathamiti cet- nūnaṃ dhvaṃsenāpi ghaṭe kiñcit kriyate iti	etat-api kaTam-iti cet nUnam DvaMsena-api Gawe kiQcid kriyate iti
   vaktumadhyavasito 'si /	vaktu-maDya-vasitaH asi /
   tannirūpaṇādhīnanirūpaṇo dhvaṃsaḥ svabhāvādeva tadīya iti kimatra	tad-nirUpaNa-aDIna-nirUpaNaH DvaMsaH svaBAvAt-eva tadIyaH iti kim-atra
   sambandhāntareṇeti cet- prakṛte 'pyevameva /	sambanDa-antareNa-iti cet prakRte api-evam-eva /
   [ku.4.515] (4) etena phalānādhāratvādarthaḥ kathaṃ karmeti nirastam /	[ku.4.515] (4) etena Pala-anADAra-tvAt-arTaH kaTam karma-iti nirastam /
   vināśyavat karaṇavyāpāraviṣayatvena tadupapatteḥ /	vinASya-vat karaNa-vyApAra-vizaya-tvena tad-upapatteH /
   svābhāvikaphalanirūpakatvañca tulyam /	svABAvika-Pala-nirUpaka-tvaQca tulyam /
   [ku.4.516] (5) nanu jñānamatīndriyatvādasādhāraṇakāryānumeyaṃ tadabhāve	[ku.4.516] (5) nanu jQAnam-atIndriya-tvAt-asADAraNa-kArya-anumeyam tad-aBAve
   kathamanumīyeta, apratītañca kathaṃ vyavahārapathamavatarediti	kaTam-anumIyeta, apratItaQca kaTam vyavahAra-paTam-avataret-iti
   jñānavyavahārānyathānupapattyā jñātatākalpanam /	jQAna-vyavahArAni-aTa-anupapattyA jQAta-tA-kalpanam /
   tadapyasat-parasparāśrayaprasaṅgāt /	tad-api-asat--paraspara-ASraya-prasaFgAt /
   jñātatayā hi jñānamanumīyeta, jñāte ca tadvyavahārānyathānupapattistāṃ	jQAta-tayA hi jQAna-manumIyeta, jQAte ca tad-vyavahArAni-aTa-anupapattiH-tAm
   jñāpayet /	jQApayet /
   [ku.4.517] kutaśca jñānamatīndriyam? (1) indriyeṇānupalabhyamānatvāditi	[ku.4.517] kutas-ca jQAnam-atIndriyam? (1) indriyeNa-anupalaByamAna-tvAt-iti
   cet /	ced /
   na /	na /
   anumānopanyāse (napakṣe) sādhyāviśiṣṭatvāt /	anumAna-upanyAse (napakze) sADya-aviSizwa-tvAt /
   a(218)nupalabdhimātropanyāse tu yogyatāviśeṣitāsau	a(218)nupalabDi-mAtra-upanyAse tu yogyatA-viSezitA-asO
   kathamaindriyikopalambhābhāvaṃ gamayet /	kaTam-EndriyikA-upalamBa-aBAvam gamayet /
   tadviśeṣaṇe tu kathamatīndriyaṃ jñānamiti /	tad-viSezaNe tu kaTam-atIndriyam jQAnam-iti /
   [ku.4.518] (2) tathāvidhajñātatānāśrayatvāditi cenna- āśrayāsiddheḥ /	[ku.4.518] (2) taTAviDa-jQAta-tAna-ASraya-tvAt-iti ced-na ASraya-asidDeH /
   vyavahārānyathānupapattyaiva siddha āśraya iti cenna- jñānahetunaiva	vyavahArAnyaTa-anupapattyA-eva sidDaH ASrayaH iti ced-na jQAna-hetunA-eva
   tadupapatteḥ /	tad-upapatteH /
   tasyātmamanaḥsaṃyogādirūpasya sattve 'pi	tasya-Atma-manaH-saMyoga-Adi-rUpasya sattve api
   suṣuptidaśāyāmarthavyavahārābhāvānnaivamiti cenna- tāvanmātrasya	suzupti-daSAyAm-arTa-vyavahAra-aBAvAt-na-evam-iti ced-na tAvat-mAtrasya
   vyavahārāhetutvāt /	vyavahAra-ahetu-tvAt /
   anyathā jñānasvīkāre 'pi tulyatvāt /	anyaTA jQAna-svIkAre api tulya-tvAt /
   smaraṇānyathānupapatyeti cenna- tasyāpyasiddheḥ /	smaraNAni-aTa-anupapatya-iti ced-na tasya-api-asidDeH /
   asti tāvadvyavahāranimittaṃ	asti tAvat-vyavahAra-nimittam
   kiñciditi cet- kimataḥ? /	kiQcid-iti cet kim-ataH? /
   na hyetāvatā jñānaṃ taditi siddhyati, tasyaivāsiddheḥ /	na hi-etAvatA jQAnam tat-iti sidDi-ati, tasya-eva-asidDeH /
   tathāpi niyatasya kartuḥ pravṛtteḥ kartṛdharmeṇaiva kenacit pravṛttihetunā	taTA-api niyatasya kartuH pravRtteH kartR-DarmeNa-eva kenacid pravRtti-hetunA
   bhavitavyamiti cet- astvicchā pratyakṣasiddhā; na tu jñānam /	Bavitavyam-iti cet astu-icCA pratyakza-sidDA; na tu jQAnam /
   saiva kathaṃ niyatādhikaraṇe (ṇa) utpadyatāmiti cenna- jñānābhyupagame 'pi	sA-eva kaTam niyata-aDikaraNe (Na) utpadyatAm-iti ced-na jQAna-aByupagame api
   tulyatvāt /	tulya-tvAt /
   svahetoḥ kutaściditi cet- tata evecchāstu, kiṃ jñānakalpanayeti /	sva-hetoH kutaScid-iti cet tatas eva-icCA-astu, kim jQAna-kalpanayA-iti /
   syādetat- prakāśamāne khalvarthe tadupāditsādirupajāyate; na tu	syAt-etat prakASamAne Kalu-arTe tad-upAditsAdiH-upajAyate; na tu
   suṣuptyavasthāyāmaprakāśamāne 'pyarthe ityanubhavasiddham /	suzupti-avasTAyAma-prakASamAne api-arTe iti-anuBava-sidDam /
   tata icchāyāḥ kāraṇaṃ vilakṣaṇameva kiñcit parikalpanīyam, yasmin sati	tatas icCAyAH kAraNam vilakzaNam-eva kiQcid parikalpanIyam, yasmin sati
   susvāpalakṣaṇamaudasīnyamarthaviṣayamātmano nivartate iti cet- hantaivaṃ	susvApa-lakzaNam-OdasInyam-arTa-vizayam-AtmanaH nivartate iti cet hantA-evam
   susvāpanivṛttimanubhavaniddhāṃ pratijānānena jñānamevāparokṣyamiṣyante /	susvApa-nivRttim-anuBava-nidDAm pratijAnAnena jQAnam-eva-aparokzyam-izyante /
   acetayanneva hi suṣupta ityucyate; acaitanyanivṛttireva hi caitanyaṃ	acetayan=-eva hi suzuptaH iti-ucyate; acEtanya-nivRttiH-eva hi cEtanyam
   jñānamiti /	jQAnam-iti /
   tathā ca kālātyayāpadiṣṭo hetuḥ /	taTA ca kAla-atyaya-apadizwaH hetuH /
   [ku.4.519] etena (3) kṣaṇikatvāditi nistam /	[ku.4.519] etena (3) kzaNika-tvAt-iti nistam /
   apica kimidaṃ kṣaṇikatvaṃ nāma? yadyāśutaravināśitvam, tadānaikāntikam /	api-ca kim-idam kzaNika-tvam nAma? yadi-a-aSutara-vinASi-tvam, tadA-anEkAntikam /
   athaikakṣaṇāvasthāyitvam, tadasiddhaṃ pramāṇābhāvāt /	aTa-ekakzaNa-avasTAyi-tvam, tat-asidDam pramANa-aBAvAt /
   nanu sthāyi vijñānaṃ yādṛśamarthakṣaṇaṃ gṛhṇadutpadyate, dvitīye 'pi kṣaṇe	nanu sTAyi vijQAnam yAdRSam-arTa-kzaNam gRhNat-utpadyate, dvitIye api kzaNe
   kiṃ tādṛśameva gṛṇhāti, anyādṛśaṃ vā, na vā kamapīti /	kim tAdRSam-eva gRNhAti, anyAdRSam vA, na vA kam-api-iti /
   na prathamaḥ, tasya kṣaṇasyātītatvāt; pratyakṣajñānasya ca	na praTamaH, tasya kzaNasya-atIta-tvAt; pratyakza-jQAnasya ca
   vartamānābhavatvāt /	vartamAnA-aBava-tvAt /
   na cātītameva vartamānatayollikhati(219), bhrāntatvaprasaṅgāt /	na ca-atItam-eva vartamAna-tayA-ulliKati(219), BrAnta-tva-prasaFgAt /
   na dvitīyaḥ, viramyavyāpārāyogāt /	na dvitIyaH, viramya-vyApAra-ayogAt /
   prathamato 'pi tathābhyupagame 'nāgatāvekṣaṇaprasaṅgāt /	praTamatas api taTA-aByupagame anAgata-avekzaNa-prasaFgAt /
   na tṛtīyaḥ, jñānatvahāneriti mahāvratīyāḥ /	na tRtIyaH, jQAna-tva-hAneH-iti mahAvratIyAH /
   tadasat /	tat-asat /
   jñānaṃ gṛṇhātītyasyaivār'thasyānabhyupagamāt /	jQAnam gRNhAti-iti-asya-eva-Ar-aTasya-anaByupagamAt /
   api tu tadeva grahaṇamityabhyupagamaḥ /	api tu tat-eva grahaNam-iti-aByupagamaH /
   tathā ca jñānaṃ prathame yamarthamālambya jātam, dvitīye 'pi kṣaṇe	taTA ca jQAnam praTame yam-arTam-Alambya jAtam, dvitIye api kzaNe
   tadālambanameva tannaveti praśnārthaḥ /	tad-Alambanam-eva tat-navA-iti praSna-arTaH /
   tatra tadālambanameva taditi paramārthaḥ /	tatra tad-Alambanam-eva tat-iti parama-arTaH /
   nacaivaṃ bhrāntatvam, viparītānavagāhanāt /	na-ca-evam BrAnta-tvam, viparIta-anavagAhanAt /
   tathāpi jñeyanivṛttau kathaṃ jñānānuvṛttiḥ? tadanuvṛttau vā kathaṃ	taTA-api jQeya-nivRttO kaTam jQAna-anuvRttiH? tad-anuvRttO vA kaTam
   jñeyanivṛttiriti cet- kimasminnanupapannam? na hi jñānamarthaścetyekaṃ	jQeya-nivRttiH-iti cet kim-asmin=-anupapannam? na hi jQAnam-arTaH-ca-iti-ekam
   tattvamekāyuṣkaṃ veti /	tattvam-eka-Ayuzkam vA-iti /
   [ku.4.520] satyapi vā kṣaṇikatve kathamapratyakṣam? itthaṃ yathocyate-na	[ku.4.520] sati-api vA kzaNika-tve kaTam-apratyakzam? itTam yaTA-ucyate-na
   svaprakāśam, vastutvāditaravastuvat /	sva-prakASam, vastu-tva-Aditara-vastu-vat /
   na ca jñānāntaragrāhyam, jñānayaugapadyaniṣedhena samānakālasya	na ca jQAna-antara-grAhyam, jQAna-yOgapadya-nizeDena samAna-kAlasya
   tasyābhāvāt /	tasya-aBAvAt /
   grāhakakāle grāhyasyātītatvena vartamānābhatvānupapatteḥ /	grAhaka-kAle grAhyasya-atIta-tvena vartamAna-aBa-tva-anupapatteH /
   grāhyakāle ca grāhakasyānāgatatvāt- iti cet- nanvevaṃ jñātatāpi na	grAhya-kAle ca grAhakasya-anAgata-tva-at iti cet nanu-evam jQAta-tA-api na
   pratyakṣā syāt, kṣaṇikatvāt /	pratyakzA syAt, kzaNika-tvAt /
   katham? ittham- na svaprakāśā /	kaTam? itTam na sva-prakASAH /
   vastutvāt, na janakagrāhyā, anāgatatvāt /	vastu-tva-at, na janaka-grAhyA, anAgata-tvAt /
   viramyavyāpārāyogācca /	viramya-vyApAra-ayogAt-ca /
   na samasamayajñānagrāhyā, jñānajanakendriyasambandhānanubhavāt (221) /	na sama-samaya-jQAna-grAhyA, jQAna-janaka-indriya-sambanDAn-anuBavAt (221) /
   na ca taduttarajñānagrāhyā, tadānīmatītatvāt- iti /	na ca tad-uttara-jQAna-grAhyA, tadAnIm-atIta-tva-at iti /
   kṣaṇikatvameva tasyāḥ kuta iti cet- tvaduktayuktereva /	kzaNika-tvam-eva tasyAH kutas iti cet tvad-ukta-yukteH-eva /
   tathāhi- yaṃ kṣaṇamāśritya jātā tataḥ paramapi tamevāśrayante anyaṃ vā, na	taTA-hi yam kzaNam-ASritya jAtA tatas param-api tam-eva-ASrayante anyam vA, na
   vā kamapīti /	vA kam-api-iti /
   tatra na prathamaḥ, tasya tadānīmasattvāt /	tatra na praTamaH, tasya tadAnIm-asattvAt /
   na dvitīyaḥ, apratisaṅkramāt /	na dvitIyaH, apratisaFkramAt /
   ekakṣaṇāvagāhini ca jñāne tadanyakṣaṇāśrayajñātatāphalatvena	eka-kzaNa-avagAhini ca jQAne tad-anyakzaNa-ASraya-jQAta-tA-Pala-tvena
   bhrāntatvaprasaṅgāt, rajatāvagāhini purovartivṛtti(222)jñātatāphala iva /	BrAnta-tva-prasaFga-at, rajata-avagAhini puras-varti-vRtti-(222)jQAta-tA-PalaH iva /
   na cānyamapi kṣaṇaṃ jñānamavagāhate, tadānīṃ tasyāsattvāt /	na ca-anyam-api kzaNam jQAnam-avagAhate, tadAnIm tasya-asattvAt /
   na tṛtīyaḥ, niḥsvabhāvatāprasaṅgāt /	na tRtIyaH, niHsvaBAvatA-prasaFgAt /
   na hyasau tadānīṃ tadīyānyadīyā veti /	na hi-asO tadAnIm tadIyAni-adIyA vA-iti /
   [ku.4.521] atītenāpi tenaiva kṣaṇenopalakṣitānuvartate iti cet- evaṃ tarhi	[ku.4.521] atItena-api tena-eva kzaNena-upalakzita-anuvartate iti cet evam tarhi
   vartamānārthatā prakāśasya (223) na syāt /	vartamAna-arTa-tA prakASasya (223) na syAt /
   anyathā jñānasyāpi tathānuvṛtteḥ ko doṣaḥ? nahi	anyaTA jQAnasya-api taTA-anuvRtteH kaH dozaH? na-hi
   vartamānārthaprakāśasambandhamantareṇa jñānasyānyā vartamānāvabhāsatā nāma	vartamAna-arTa-prakASa-sambanDam-antareNa jQAnasya-anyA vartamAna-avaBAsa-tA nAma
   arthanirapekṣaprakāśanānuvṛttimātreṇa tathātve bhūtabhāviviṣayasyāpi	arTa-nirapekza-prakASana-anuvRtti-mAtreNa taTAtve BUta-BAvi-vizayasya-api
   jñānasya tathābhāvaprasaṅgāt /	jQAnasya taTA-aBAva-prasaFgAt /
   [ku.4.522] atha mā bhūdayaṃ doṣa iti sthūla eva vartamānaḥ	[ku.4.522] aTa mA BUt-ayam dozaH iti sTUlaH eva vartamAnaH
   prakāśenāśrīyate ityabhyupagamaḥ, tadā tajjñānasyāpi sa eva viṣaya iti	prakASena-ASrIyate iti-aByupagamaH, tadA tat-jQAnasya-api saH eva vizayaH iti
   tasyāpi na kṣaṇikatvamiti /	tasya-api na kzaNika-tvam-iti /
   [ku.4.523] nanu (4) jñānamaindriyakaṃ cet, viṣayasañcāro na	[ku.4.523] nanu (4) jQAnam-Endriyakam cet, vizaya-saQcAraH na
   syāt,sañjātasambandhatvāt /	syAt,-saQjAta-sambanDa-tvAt /
   na ca jijñāsāniyamānniyamaḥ, tasyāḥ saṃśayapūrvakatvāt, tasya ca	na ca jijQAsA-niyamAn-niyamaH, tasyAH saMSaya-pUrvaka-tvAt, tasya ca
   dharmijñānapūrvakatvāt, dharmiṇaśca sannidhimātreṇa jñāne jijñāsāpekṣaṇe	Darmi-jQAna-pUrvaka-tvAt, DarmiNaH-ca sanniDi-mAtreNa jQAne jijQAsA-apekzaNe
   vā ubhayathāpyanavasthānāditi- tanna- jñātatāpakṣe 'pi tulyatvāt /	vA uBayaTA-api-anavasTAnAt-iti tat-na jQAta-tA-pakze api tulya-tvAt /
   tasyā api hi jñeyatve tatparamparājñānāpātāt; jijñāsāniyamasya ca	tasyAH api hi jQeya-tve tad-paramparA-jQAna-apAtAt; jijQAsA-niyamasya ca
   tadvadanupapatteḥ /	tadvat-anupapatteH /
   nacendriyasambandhavicchedādvirāma iti yuktam- ātmaprākaṭyāvyāpanāt /	naca-indriya-sambanDa-vicCedAt-virAmaH iti yuktam Atma-prAkawyA-vyApanAt /
   svabhāvata eva kācidasāvajijñāsitāpi jñāyate, na tu sarveti cet- tulyam /	svaBAvataH eva kAcid-asO=-ajijQAsitA-api jQAyate, na tu sarva-iti cet tulyam /
   prāgutpannajñātatāsmaraṇajanitajijñāsaḥ samunmīlitanayanaḥ	prAk-utpanna-jQAta-tA-smaraNa-janita-jijQAsaH samunmIlita-nayanaH
   sañjātajñānasamutpāditaprākaṭyaṃ jijñāsureva pratipadyate ityato	saQjAta-jQAna-samutpAdita-prAkawyam jijQAsuH-eva pratipadyate iti-atas-
   nānavastheti cet- tulyametat /	na-anavasTA-iti cet tulyam-etat /
   [ku.4.524] nanu (5) jñānaṃ na savikalpakagrāhyam, tasya	[ku.4.524] nanu (5) jQAnam na sa-vikalpaka-grAhyam, tasya
   nirvikalpakapūrvakatvād; nirvikalpakagṛgītasya tāvatkālānavasthānāt; tasya	nirvikalpaka-pUrvaka-tvAd; nirvikalpaka-gRgItasya tAvat-kAlAnavasTAnAt; tasya
   tenaiva vināśāt /	tena-eva vinASAt /
   nāpi kevalanirvikalpakavedyam, tasya savikalpakonneyatvena tadabhāve	na-api kevala-nirvikalpaka-vedyam, tasya sa-vikalpa-ka-unneya-tvena tad-aBAve
   pramāṇābhāvāt /	pramANa-aBAvAt /
   na ca samavāyābhāvavannirvikalpakanirapekṣasavikalpakagocaratvaṃ	na ca samavAya-aBAva-vat-nirvikalpaka-nirapekza-sa-vikalpaka-gocara-tvam
   jñānasyeti sāmpratam- tayorviśeṣaṇāṃśasya	jQAnasya-iti sAmpratam tayoH-viSezaNa-aMSasya
   prāggrahaṇādanumānādivattadupapatteḥ; prakṛte tu	prAk-grahaNAt-anumAna-Adi-vat-tad-upapatteH; prakRte tu
   jñānatvāderanupalabdheragṛhītaviśeṣaṇāyāśca	jQAna-tva-AdeH-anupalabDeH-agRhIta-viSezaNAyAH-ca
   buddherviśeṣyānupasaṅkramātkathamevaṃ syāt? na; utpannamātrasyaiva	budDeH-viSezya-anupasaFkramAt-kaTam-evam syAt? na; utpanna-mAtrasya-eva
   bāhyaviṣayajñānasyālocanāt /	bAhya-vizaya-jQAnasya-AlocanAt /
   tatastatpuraḥsaraṃ prathamata eva tajjātīyasya jñānāntarasya vikalpanāt /	tatas-tat-puraHsaram praTamatas eva tad-jAtIyasya jQAna-antarasya vikalpanAt /
   indriyasannikarṣasya tadaiva viśeṣaṇagrahaṇalakṣaṇasahakārisampatteḥ /	indriya-sannikarzasya tadA-eva viSezaNa-grahaNa-lakzaNa-sahakAri-sampatteH /
   vyaktyantarasamavetamapi hi sāmānyaṃ gṛhītaṃ tadevetyupayujyate (224) /	vyakti-antara-samavetam-api hi sAmAnyam gRhItam tat-eva-iti-upayujyate (224) /
   anyathānumānādivikalpānāmanutpādaprasaṅgaḥ; tadgatasya	anyaTA-anumAna-Adi-vikalpAnAm-anutpAda-prasaFgaH; tad-gatasya
   viśeṣaṇasyāgrahaṇādanyagatasya cānupayogātkiṃ liṅgagrahaṇasahakāri syāditi	viSezaNasya-agrahaNAt-anya-gatasya ca-anupayogAt-kim liFga-grahaNa-sahakAri syAt-iti
   etena śabdādipratyakṣaṃ vyākhyātamiti /	etena Sabda-Adi-pratyakzam vyAKyAtam-iti /
   [ku.4.525] syādetat- (6) viṣayanirūpyaṃ hi jñānamiṣyate /	[ku.4.525] syAt-etat (6) vizaya-nirUpyam hi jQAnam-izyate /
   na cātīndriyasya paramāṇvādermanasā vedanamasti /	na ca-atIndriyasya paramANu-AdeH-manasA vedanam-asti /
   na cāgṛhītasya viśeṣaṇatvam /	na ca-agRhItasya viSezaNa-tvam /
   na ca nityaparokṣasyāparokṣaviśiṣṭabuddhiviṣayatvam, vyāghātāditi- na,	na ca nitya-parokzasya-aparokza-viSizwa-budDi-vizaya-tvam, vyAGAtAt-iti na,
   bāhyendriyagrāhyasyāgrāhyasya vā pūrvajñānopanītasyaiva manasā vedanāt /	bAhya-indriya-grAhyasya-agrAhyasya vA pUrva-jQAna-upanItasya-eva manasA vedanAt /
   anyathātīndriyasmaraṇasyāpyanutpattiprasaṅgāt /	anyaTA-atIndriya-smaraNasya-api-anutpatti-prasaFgAt /
   iyāṃstu viśeṣaḥ- tasmin sati tadbalādeva; asati tu tajjanitavāsanābalāt /	iyAn=-tu viSezaH tasmin sati tad-balAt-eva; asati tu tad-janita-vAsanA-balAt /
   na caivaṃ sati smaraṇametat; agṛhītajñānagocaratvāt /	na ca-evam sati smaraNam-etat; agRhIta-jQAna-gocara-tvAt /
   na ca viṣayāṃśe tattathā syāditi yuktam- avacchedakatayā	na ca vizaya-aMSe tat-taTA syAt-iti yuktam avacCedaka-tayA
   prāgavasthāvadavabhāsanāt /	prAc-avasTAvat-avaBAsanAt /
   na ca pratyabhijñānamapi grahaṇasmaraṇākāram; virodhāt /	na ca pratyaBijQAnam-api grahaNa-smaraNa-AkAram; viroDAt /
   atha grahaṇasmaraṇayoḥ kiyatī sāmagrī? adhikor'thasannikarṣo grahaṇasya,	aTa grahaNa-smaraNayoH kiyatI sAmagrI? aDikor-aTa-sannikarzaH grahaNasya,
   saṃskāramātraṃ sannikarṣaḥ smaraṇasya /	saMskAra-mAtram sannikarzaH smaraNasya /
   atha grahaṇatve 'pi kuta etadaparokṣākāram? kāraṇāntaranirapekṣeṇa	aTa grahaNa-tve api kutas etat-aparokza-AkAram? kAraNa-antara-nirapekzeNa
   saṃskārādhika(225)sannikarṣavatendriyeṇa janitatvāt /	saMskAra-aDika-(225)sannikarzavata-indriyeNa janita-tvAt /
   atha kaḥsannikarṣaḥ? jñānena saṃyuktasamavāyaḥ, tadarthena	aTa kaHsannikarzaH? jQAnena saMyukta-samavAyaH, tad-arTena
   saṃyuktasamavetaviśeṣaṇatvamiti /	saMyukta-samaveta-viSezaNa-tvam-iti /
   manaso nirapekṣasya bahirvyāpāre 'ndhabadhirādyabhāvaprasaṅga iti cet-	manasaH nirapekzasya bahis-vyApAre anDa-baDira-Adi-aBAva-prasaFgaH iti ced--
   jñānāvacchedakaṃ prati nāyaṃ doṣaḥ /	jQAna-avacCedakam prati na-ayam dozaH /
   na ca jñānāpekṣayā bahirityasti /	na ca jQAna-apekzayA bahis-iti-asti /
   nāpi tadviṣayāpekṣayā nirapekṣatvam, tasyaiva jñānasyāpekṣaṇāt /	na-api tad-vizaya-apekzayA nirapekza-tvam, tasya-eva jQAnasya-apekzaNAt /
   [ku.4.526] athāpi jñānaṃ pratyakṣamityatra kiṃ pramāṇam? pratyakṣameva /	[ku.4.526] aTa-api jQAnam pratyakzam-iti-atra kim pramANam? pratyakzam-eva /
   yadasūtrayat- "jñānavikalpānāṃ bhāvābhāvasaṃvedanādadhyātmam"	yat-asUtrayat "jQAna-vikalpAnAm BAva-aBAva-saMvedanAt-aDyAtmam"
   (nyāya.5-1-31) iti /	(nyAya-.5-1-31) iti /
   [ku.4.527] nanu neśvarajñānaṃ pramā, nityatvenāphalatvāt /	[ku.4.527] nanu na-ISvara-jQAnam pramA, nitya-tvena-aPala-tvAt /
   nāpi pramāṇam, akārakatvāt /	na-api pramANam, akAraka-tvAt /
   ata eva ca na tadaśrayaḥ pramāteti- ucyate- mitiḥ samyak	atas eva ca na tad-aSrayaH pramAtA-iti ucyate mitiH samyak-
   paricchittistadvattā ca pramātṛtā /	paricCittiH-tadvat-tA ca pramAtR-tA /
   tadayogavyavacchedaḥ pramāṇyaṃ gautame mate //5 //	tad-ayoga-vyavacCedaH pramANyam gOtame mate //5 //
   samīcīn.o hyanubhavaḥ prameti vyavastathitam /	samIcIn.aH hi-anuBavaH pramA-iti vyavastaTitam /
   tathāca anityatvena viśeṣaṇamanarthakam, nityānubhavasiddhau	taTA-ca anitya-tvena viSezaNam-anarTakam, nitya-anuBava-sidDO
   tadvyavacchedabhyāniṣṭatvāt; asiddhau ca vyavacchedyābhāvāt /	tad-vyavacCedaByA-anizwa-tva-at; asidDO ca vyavacCedya-aBAvAt /
   na cedamanumānam, āśrayāsiddhibādhayoranyatarākrāntatvāt /	na ca-idam-anumAnam, ASraya-asidDi-bADayoH-anyatara-AkrAnta-tvAt /
   na tat pramākaraṇamiti tviṣyata eva,pramayā sambandhābhāvāt /	na tat pramAkaraNam-iti tvizyate eva,-pramayA sambanDa-aBAvAt /
   tadāśrayasya tu pramātṛtvametadeva yat tatsamavāyaḥ /	tad-ASrayasya tu pramAtR-tvam-etat-eva yat tad-samavAyaH /
   kārakatve satīti tu viśeṣaṇaṃ pūrvavannirarthakamanusandheyam /	kAraka-tve sati-iti tu viSezaNam pUrvavat-nirarTakam-anusanDeyam /
   yadyevam, "āptaprāmāṇyād" (nyāya.2-2-37) iti sūtravirodhaḥ /	yadi-evam, "Apta-prAmANyAd" (nyAya.2-2-37) iti sUtra-viroDaH /
   tena hīśvarasya prāmāṇyaṃ pratipādyate, na tu pramātṛtvamiti cet- na-	tena hi-ISvarasya prAmANyam pratipAdyate, na tu pramAtR-tvam-iti cet na-
   nimittasamāveśena vyavahārasamāveśāvirodhāt /	nimitta-samAveSena vyavahAra-samAveSa-aviroDAt /
   pramāsamavāyo hi pramātṛvyavahāranimittam; pramayā tvayāyogavyavacchedena	pramAsam-avAyaH hi pramAtR-vyavahAra-nimittam; pramayA tvayA-ayoga-vyavacCedena
   sambandhaḥ pramāṇavyavahāranimittam /	sambanDaH pramANa-vyavahAra-nimittam /
   tadubhayañceśvare /	tat-uBayaQceSvare /
   atrāpi kāryayeti viśeṣaṇaṃ pūrvavadanarthakamūhanīyam /	atra-api kAryayA-iti viSezaNam pUrvavat-anarTakam-UhanIyam /
   [ku.4.528] syādetat- pramīyate 'neneti pramāṇam, pramiṇotīti pramātā iti	[ku.4.528] syAt-etat pramIyate anena-iti pramANam, pramiNoti-iti pramAtAH iti
   kārakaśabdatvamanayoḥ /	kAraka-Sabda-tvam-anayoH /
   tathāca kathamakārakamartha iti cet- na- etasya vyutpattimātranimittatvāt	taTA-ca kaTam-akArakam-arTaH iti cet na etasya vyutpatti-mAtra-nimitta-tvAt
   pravṛttinimittaṃ tu yathopadarśitameva; vyavasthāpanāt /	pravRtti-nimittam tu yaTA-upadarSitam-eva; vyavasTApanAt /
   anyathā asmadādiṣu na pramātṛvyavahāraḥ syāt; sarvatra svātantryābhāvāt /	anyaTA asmad-Adizu na pramAtR-vyavahAraH syAt; sarvatra svAtantrya-aBAvAt /
   karaṇavyavahārastvanyatra yadyapyanyanimittako 'pi,	karaNa-vyavahAraH-tu-anyatra yadi-api-anya-nimittakaH api,
   tathāpīhoktanimittavivakṣayaiveti /	taTA-api-iha-ukta-nimitta-vivakzayA-eva-iti /
   evantarhi pañcamapramāṇābhyupagame 'pasiddhāntaḥ /	evantarhi paQcama-pramANa-aByupagame apasidDAntaH /
   na hi tat pratyakṣamanumānamāgamo vā, anindriyaliṅgaśabdakaraṇatvāt- na-	na hi tat pratyakzam-anumAnam-AgamaH vA, anindriya-liFga-Sabda-karaNa-tvAt na-
   sākṣātkāripramāvattayā pratyakṣāntarbhāvāt;	sAkzAtkAri-pramAvat-tayA pratyakza-antar-BAvAt;
   indriyārthasannikarṣotpannatvasya ca laukikamātraviṣayatvāt /	indriya-arTa-sannikarza-utpanna-tvasya ca lOkika-mAtra-vizaya-tvAt /
   [ku.4.529] syādetat- tathāpīśvarajñānaṃ na pramā, viparyayatvāt /	[ku.4.529] syAt-etat taTA-api-ISvara-jQAnam na pramA, viparyaya-tvAt /
   yadā khalvetadasmadādivibhramānālambate, tadaitasya viṣayamaspṛśato na	yadA Kalu-etat-asmad-Adi-viBramAnAlambate, tadA-etasya vizayam-aspRSataH na
   jñānāvagāhanasambhava iti tadartho 'pyālambanamabhyupeyam /	jQAna-avagAhana-samBavaH iti tad-arTaH api-Alambanam-aByupeyam /
   tathāca tadapi viparyayaḥ, viparītārthālambanatvāt /	taTA-ca tat-api viparyayaH, viparIta-arTa-Alambana-tvAt /
   tadanavagāhane vā asmadādervibhramān	tad-anavagAhane vA asmad-AdeH-viBramAn
   aviduṣastadupaśamāyopadeśānāmasarvajñapūrvakatvamiti na-	aviduzaH-tad-upaSamAya-upadeSAnAm-asarvajQa-pUrvakatvam-iti na-
   vibhramasyāprāmāṇye 'pi tadviṣayasya tattvamullikhato 'bhrāntatvāt /	viBramasya-aprAmANye api tad-vizayasya tattvam-ulliKataH aBra-anta-tvAt /
   anyathā bhrāntisamucchedaprasaṅgaḥ; pramāṇābhāvāt /	anyaTA BrAnti-samucCeda-prasaFgaH; pramANa-aBAvAt /
   tathāpyāropitārthavacchinnajñānālambanatvena kathaṃ na bhrāntatvamiti cet-	taTA-api-Aropita-arTa-vacCinna-jQAna-Alambana-tvena kaTam na BrAnta-tvam-iti ced--
   na- yad yatra nāsti tatra tasyāvagatiriti bhrāntyarthatvāt /	na yat yatra na-asti tatra tasya-avagatiH-iti BrAnti-arTa-tvAt /
   etadālambanasta caivamullakhataḥ sarvatra yathārthatvāt /	etad-AlambanaH-ta ca-evam-ullaKataH sarvatra yaTArTa-tvAt /
   nahi na tadrajatam, nāpi tatrāsat, nāpi tannāvagatamiti /	na-hi na tat-rajatam, na-api tatra-asat, na-api tat-na-avagatam-iti /
   [ku.4.530] sākṣāt(226)kāriṇi nityayogini paradvārānapekṣasthitau /	[ku.4.530] sAkzAt(226)kAriNi nitya-yogini para-dvAra-anapekza-sTitO /
   bhūtārthānubhave niviṣṭanikhilaprastā(227)rivastukramaḥ //	BUta-arTa-anuBave nivizwa-niKila-prastA(227)ri-vastukramaH //
   leśādṛṣṭinimitta(228)duṣṭivigamaprabhraṣṭaśaṅkātuṣaḥ /	leSa-adRzwi-nimitta-(228)duzwi-vigama-praBrazwa-SaFkA-tuzaH /
   śaṅkonmeṣakalaṅkibhiḥ kimaparaistanme pramāṇaṃ śivaḥ //6//	SaFkA-unmeza-kalaFkiBiH kim-aparEH-tat-me pramANam SivaH //6//
   iti nyāyakusumāñjalau caturthastabakaḥ //4 //	iti nyAya-kusuma-aQjalO caturTa-stabakaH //4 //
