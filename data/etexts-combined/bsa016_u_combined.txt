   Śūnyatāsaptatiḥ (Śs)	ŚUnyatAsaptatiH (Śs)
   svopajñavṛttyā samanvitā utpādasthitibhaṅgāstināstihīnasamottamam /	sva upajQa vRttyA samanvitAH utpAda sTiti BaFgAstinAsti hIna sama uttamam /
   laukikavyavahārāttu buddhenoktaṃ na tattvataḥ // 1 //	lOkika vyavahArAt tu budDena uktam na tattvataH // 1 //
   ātmā kaścinna cānātmā hyātmānātmetaraśca na /	AtmA kaScid na ca anAtmA hi AtmA anAtmA itaraH ca na /
   vācyaḥ sarvaḥ svabhāvena śūnyo nirvāṇasadṛśaḥ // 2 //	vAcyaH sarvaH svaBAvena SUnyaH nirvANa sadRSaH // 2 //
   hetupratyayasāmagrayāṃ sarvasyāṃ vā pṛthak pṛthak /	hetu pratyaya sAmagrayAm sarvasyAm vA pRTak pRTak /
   sarvabhāvasvabhāvo na tasmācchūnyaṃ hi vidyate // 3 //	sarva BAva svaBAvaH na tasmAt SUnyam hi vidyate // 3 //
   bhāvo notpadyate bhāvān nābhāvo 'vidyamānataḥ /	BAvaH na utpadyate BAvAn na aBAvaH avidyamAnataH /
   sadasanna virodhānna sthitibhaṅgau hyajātitaḥ // 4 //	sat asat na viroDAt na sTiti BaFgO hi ajAtitaH // 4 //
   na jāyate yadā jātaṃ nājātamapi jāyate /	na jAyate yadA jAtam na ajAtam api jAyate /
   jātājātācca naivaṃ hi jāyamāno 'pi jāyate // 5 //	jAta ajAtAt ca na evam hi jAyamAnaH api jAyate // 5 //
   phale syāt phalavān hetuḥ nāstitve 'hetunā samaḥ /	Pale syAt PalavAn hetuH na astitve ahetunA samaH /
   sadasattve virodhitvaṃ traikālye nopapadyate // 6 //	sat asat tve viroDi tvam trEkAlye na upapadyate // 6 //
   naikatve 'nekavṛttirna no 'nekatve hi naikatā /	na ekatve aneka vRttiH na naH aneka tve hi na ekatA /
   tatpratītyasamutpannabhāvāste hyanimittakāḥ // 7 //	tad pratItya samutpanna BAvAH te hi animittakAH // 7 //
   dvādaśāṅgo hyanutpādaḥ samutpādaḥ pratītyajaḥ /	dvAdaSa aFgaH hi anutpAdaH samutpAdaH pratItyajaH /
   ekacitte na tad yuktaṃ bahuṣvapi na yujyate // 8 //	ekacitte na tat yuktam bahuzu api na yujyate // 8 //
   ātmā nāsti na cānātmā nityānitye duḥkhaṃ sukham /	AtmA na asti na ca anAtmA nitya anitye duHKam suKam /
   śucirnāśucirapyasti viparyāsā na santyataḥ // 9 //	SuciH na aSuciH api asti viparyAsAH na santi atas // 9 //
   tadabhāve na cāvidyā viparyāsacatuṣkajā /	tad aBAve na ca avidyA viparyAsa catuzka jAH /
   tadabhāvānna saṃskārāḥ syuḥ śeṣā api tādṛśāḥ // 10 //	tad aBAvAt na saMskArAH syuH SezAH api tAdRSAH // 10 //
   saṃskāre 'satyavidyā na naiva sa tadabhāvataḥ /	saMskAre asati avidyA na na eva sa tad aBAvataH /
   parasparaṃ hetubhūte svabhāvena na sidhyataḥ // 11 //	parasparam hetu BUte svaBAvena na siDyataH // 11 //
   svayaṃ svabhāvato 'siddhaṃ paraṃstajjanayet katham /	svayam svaBAvataH asidDam paran= tat janayet kaTam /
   ato 'siddhaparaistairna janyeran pratyayaiḥ pare // 12 //	atas asidDa parEH tEH na janyeran pratyayEH pare // 12 //
   pitā putro na putro 'pi pitānyonyaṃ na tau vinā /	pitA putraH na putraH api pitA anyonyam na tO vinA /
   tathā na yugapattau hi dvādaśāṅgaṃ tathaiva ca // 13 //	taTA na yugapattO hi dvAdaSa aFgam taTA eva ca // 13 //
   pratītya viṣayān svapne na syād duḥkhaṃ sukhaṃ yathā /	pratItya vizayAn svapne na syAt duHKam suKam yaTA /
   viṣayo na tathaivāpi taṃ pratītya pratītyajaḥ // 14 //	vizayaH na taTA eva api tam pratItya pratItyajaH // 14 //
   svabhāvāddhi na bhāvāśceduttamādhamamadhyamāḥ /	svaBAvAt hi na BAvAH ced uttama aDama maDyamAH /
   nānātve 'sati hetubhyo 'bhinirvṛttirna sidhyati // 15 //	nAnAtve asati hetuByaH aBinirvRttiH na siDyati // 15 //
   bhāvāḥ svabhāvataḥ siddhā no 'pratītya pratītya sat /	BAvAH svaBAvataH sidDAH naH apratItya pratItya sat /
   niḥsvabhāvāḥ kuto bhāvāḥ svabhāvo 'pi nasthāpyate // 16 //	niHsvaBAvAH kutas BAvAH svaBAvaH api nasTApyate // 16 //
   svabhāvaparabhāvau vā bhaṅgo 'bhāve 'pi vā kutaḥ /	svaBAva para BAvO vA BaFgaH aBAve api vA kutas /
   svabhāvaparabhāvau cābhāvaste 'to viparyayāḥ // 17 //	svaBAva para BAvO ca aBAvaH te atas viparyayAH // 17 //
   śūnyatve sati notpādo nirodho 'pi na vidyate /	SUnya tve sati na utpAdaH niroDaH api na vidyate /
   svabhāvaśūnyatāyāṃ hi kutaḥ syādudayavyayau // 18 //	svaBAva SUnyatAyAm hi kutas syAt udaya vyayO // 18 //
   abhāve 'sati bhāvo na bhāvābhāvau na caikadā /	aBAve asati BAvaH na BAva aBAvO na ca ekadA /
   ṛte bhāvaṃ na cābhāvo bhāvo 'bhāvaḥ sadā bhavet // 19 //	Rte BAvam na ca aBAvaH BAvaH aBAvaH sadA Bavet // 19 //
   na svato nāpi parato 'bhāvo bhāvaṃ vinā na hi /	na svatas na api paratas aBAvaH BAvam vinA na hi /
   ata eva na bhāvo 'styabhāvo na tadabhāvataḥ // 20 //	atas eva na BAvaH asti aBAvaH na tad aBAvataH // 20 //
   sati bhāve śāśvatatvaṃ vyucchedastadabhāvataḥ /	sati BAve SASvata tvam vyucCedaH tad aBAvataH /
   ubhayaṃ hi sato bhāvād bhāvo 'to nābhyupeyate // 21 //	uBayam hi sataH BAvAt BAvaH atas na aByupeyate // 21 //
   santānāttanna santānaṃ bhāvo nirvartya naśyati /	santAnAt tat na santAnam BAvaH nirvartya naSyati /
   sidhyatīdaṃ na santānocchedadoṣaśca pūrvavat // 22 //	siDyati idam na santAna ucCeda dozaH ca pUrvavat // 22 //
   dṛṣṭvā nirvṛttimārgoktiḥ śūnyatvānnodayavyayau /	dRzwvA nirvRtti mArga uktiH SUnya tvAt na udaya vyayO /
   ado 'nyonyavirodhāddhi viruddhānaṃ ca darśanāt // 23 //	adaH anyonya viroDAt hi virudDAnam ca darSanAt // 23 //
   yadyutpādanirodhau na nirvāṇaṃ kinnirodhataḥ /	yadi utpAda niroDO na nirvANam kinniroDataH /
   na nirvāṇamanutpādānirodhau yau svabhāvataḥ? // 24 //	na nirvANam anutpAda aniroDO yO svaBAvataH? // 24 //
   nirodho yadi nirvāṇaṃ hyucchedaḥ śāśvato 'nyathā /	niroDaH yadi nirvANam hi ucCedaH SASvataH anyaTA /
   tasmād bhāvo na cābhāvo 'pyanutpādānirodhatā // 25 //	tasmAt BAvaH na ca aBAvaH api anutpAda ani roDa tA // 25 //
   kācitsthitirhi nirvāṇamabhāvo 'pi ca tad bhavet /	kAcid sTitiH hi nirvANam aBAvaH api ca tat Bavet /
   abhāve 'pi hi tannaivābhāvābhāve 'pi tacca na // 26 //	aBAve api hi tat na eva aBAva aBAve api tat ca na // 26 //
   na svato lakṣaṇaṃ lakṣyāllakṣyaṃ sidhyati lakṣaṇāt /	na svatas lakzaNam lakzyAt lakzyam siDyati lakzaNAt /
   nāpyanyonyamasiddhasyāsiddho naiva hi sādhakaḥ // 27 //	na api anyonyam asidDasya asidDaH na eva hi sADakaH // 27 //
   etena kāraṇaṃ kāryaṃ vedanāvedakādayaḥ /	etena kAraNam kAryam vedanA vedaka AdayaH /
   dṛśyadraṣṭrādikāḥ sarve ke 'pi coktā aśeṣataḥ // 28 //	dRSya drazwrA AdikAH sarve ke api ca uktAH aSezatas // 28 //
   asthiteśca mithaḥ siddheḥ svato 'siddheśca samplavāt /	asTiteH ca miTas sidDeH svatas asidDeH ca samplavAt /
   bhāvābhāvācca traikālyamasanmātraṃ vikalpanā // 29 //	BAva aBAvAt ca trEkAlyam asanmAtram vikalpanA // 29 //
   utpādasthitibhaṅgā na trayaṃ saṃskṛtalakṣaṇam /	utpAda sTiti BaFgAH na trayam saMskRta lakzaNam /
   tasmānna vidyate kiñcitsaṃskṛtaṃ nāpyasaṃskṛtam // 30 //	tasmAt na vidyate kiQcid saMskRtam na api asaMskRtam // 30 //
   bhagno na bhajyate 'bhagno 'pyasthitasya na ca sthitiḥ /	BagnaH na Bajyate aBagnaH api asTitasya na ca sTitiH /
   sthitasyāpi sthitirnāsan saṃścāpyutpadyate na hi // 31 //	sTitasya api sTitiH na Asan san= ca api utpadyate na hi // 31 //
   na sannāsanna sadasannaiko nāneka ityapi /	na san= Asan na sat asat na ekaH na anekaH iti api /
   saṃskṛto 'saṃskṛtaḥ sarve koṭiṣvāsveva te gatāḥ // 32 //	saMskRtaH asaMskRtaH sarve kowizvAsu eva te gatAH // 32 //
   asti karmasvakatvaṃ hi karmakarmaphalaṃ tathā /	asti karma svaka tvam hi karma karma Palam taTA /
   karmaṇo 'vipraṇāśaśca dideśa bhagavān guruḥ // 33 //	karmaNaH avipraNASaH ca dideSa BagavAn guruH // 33 //
   aniruddhamanutpannaṃ karmoktaṃ niḥsvabhāvakam /	anirudDam anutpannam karma uktam niHsvaBAvakam /
   ātmagrahāddhi tajjātaṃ janako 'pi vikalpataḥ // 34 //	Atma grahAt hi tad jAtam janakaH api vikalpataH // 34 //
   yadi svabhāvataḥ karma tajjaḥ kāyo 'pi śāśvataḥ /	yadi svaBAvataH karma tad jaH kAyaH api SASvataH /
   vipākaduḥkhavanna syāt, syādātmaivāpi karma ca // 35 //	vipAka duHKa vat na syAt, syAt AtmA eva api karma ca // 35 //
   karma pratyayajaṃ kiñcināstyapratyayajaṃ na ca /	karma pratyaya jam kiQcinA asti apratyaya jam na ca /
   māyāvatsarvasaṃskārāḥ gandhabhukpurmarīcivat // 36 //	mAyA vat sarva saMskArAH ganDa Buj puH marIci vat // 36 //
   kleśakāraṇakaṃ karma saṃskārāḥ kleśakarmataḥ /	kleSa kAraNakam karma saMskArAH kleSa karmataH /
   karmahetuśca kāyo 'pi trayaṃ śūnyaṃ svabhāvataḥ // 37 //	karma hetuH ca kAyaH api trayam SUnyam svaBAvataH // 37 //
   karmaṇyasati kartā na dvayābhāve na tatphalam /	karmaNi asati kartA na dvaya aBAve na tad Palam /
   tadabhāve na bhoktā syādasattvācca viviktatā // 38 //	tad aBAve na BoktA syAt asattvAt ca viviktatA // 38 //
   yo 'paśyatkarmaśūnyatvaṃ samyagjñānena kama na /	yaH apaSyat karma SUnya tvam samyak jQAnena kama na /
   karmaṇyasati karmabhyaḥ samutpannā na santi vai // 39 //	karmaNi asati karmaByaH samutpannAH na santi vE // 39 //
   nirmimīte yathā ṛddhyā bhagavāṃśca tathāgataḥ /	nirmimIte yaTA RdDyA BagavAn= ca taTAgataH /
   tena nirmitakenāpi hyanyo nirmīyate punaḥ // 40 //	tena nirmitakena api hi anyaH nirmIyate punar // 40 //
   buddhanirmitakaḥ śūnyaḥ kā tannirmitake kathā /	budDa nirmitakaH SUnyaH kA tad nirmitake kaTA /
   yatkiñcitkalpanāmātrasattvaṃ taccobhayostathā // 41 //	yat kiQcit kalpanA mAtra sattvam tat ca uBayoH taTA // 41 //
   kartā nirmitakeneva karma nirmitasadṛśam /	kartA nirmitakena iva karma nirmita sadRSam /
   śūnyaṃ svabhāvato yatsat kalpanāmātrameva tat // 42 //	SUnyam svaBAvataH yat sat kalpanA mAtram eva tat // 42 //
   karmakartā na nirvāṇaṃ yadi karma svabhāvataḥ /	karma kartA na nirvANam yadi karma svaBAvataH /
   iṣṭāniṣṭaphalaṃ na syāttadbhāvo yadi nāsti vai // 43 //	izwa anizwa Palam na syAt tad BAvaH yadi na asti vE // 43 //
   saccāpyasti hyasaccāpi sadasaccāpi vidyate /	sat ca api asti hi asat ca api sat asat ca api vidyate /
   sugamā na hi buddhānāmābhiprāyikadeśanā // 44 //	sugamAH na hi budDa anAmABiprAyika deSanA // 44 //
   rūpaṃ ced bhūtato jātaṃ tadrūpaṃ syādatattvataḥ /	rUpam ced BUtataH jAtam tad rUpam syAt atattvataH /
   svabhāvānna hi tannāpi paratastadabhāvataḥ // 45 //	svaBAvAt na hi tat na api paratas tad aBAvataH // 45 //
   ekasminna catuḥsattvaṃ sannaikaṃ hi caturṣvapi /	ekasmin na catur sattvam sanna ekam hi caturzu api /
   asaccaturmahābhūtāpekṣaṃ rūpaṃ kva sidhyati // 46 //	asat catur mahABUta apekzam rUpam kva siDyati // 46 //
   liṅgāditi na talliṅgamatyantāgrahaṇānnanu /	liFgAt iti na tat liFgam atyanta agrahaNAt nanu /
   hetupratyayajaṃ sattve na liṅgaṃ neti yujyate // 47 //	hetu pratyaya jam sattve na liFgam na iti yujyate // 47 //
   rūpasya grahaṇaṃ cet syātsvasvabhāvagraho bhavet /	rUpasya grahaNam ced syAt sva svaBAva grahaH Bavet /
   asannimittayā buddhyā hyasadrūpagrahaḥ katham // 48 //	asat nimittayA budDyA hi asat rUpa grahaH kaTam // 48 //
   buddhyā kṣaṇikayā rūpaṃ nāpyate kṣaṇikaṃ yadā /	budDyA kzaNikayA rUpam na Apyate kzaNikam yadA /
   tadānāgatarūpaṃ cātītaṃ kimiva gṛhyate // 49 //	tadA anAgata rUpam ca atItam kim iva gRhyate // 49 //
   kadāpi varṇasaṃsthāne yadā naiva pṛthak pṛthak /	kadApi varNa saMsTAne yadA na eva pRTak pRTak /
   naikagraho hi bhinnānāṃ hyubhe rūpaṃ prasidhyataḥ // 50 //	na eka grahaH hi BinnAnAm hi uBe rUpam prasiDyataH // 50 //
   na rūpe nāpi madhye hi cakṣurbuddhirna cakṣuṣoḥ /	na rUpe na api maDye hi cakzuH budDiH na cakzuzoH /
   cakṣuḥ pratītya rūpaṃ ca viparyāso vikalpanā // 51 //	cakzuH pratItya rUpam ca viparyAsaH vikalpanA // 51 //
   cakṣuḥ paśyati nātmānaṃ rūpaṃ paśyennu tatkatham /	cakzuH paSyati na AtmAnam rUpam paSyet nu tat kaTam /
   cakṣurnirātmakaṃ rūpaṃ śeṣāṇyāyatanānyapi // 52 //	cakzuH nirAtmakam rUpam SezANi AyatanAni api // 52 //
   cakṣuḥ svabhāvataḥ śūnyaṃ śūnyañca parabhāvataḥ /	cakzuH svaBAvataH SUnyam SUnyaQca para BAvataH /
   śūnyaṃ tathaiva rūpañca śeṣāṇyāyatanānyapi // 53 //	SUnyam taTA eva rUpaQca SezANi AyatanAni api // 53 //
   saṃsparśena sahaikaṃ syāttadānyeṣāṃ hi śūnyatā /	saMsparSena saha ekam syAt tadA anyezAm hi SUnyatA /
   śūnyaṃ nāpekṣate 'śūnyaṃ hyaśūnyaṃ cāpi śūnyatām // 54 //	SUnyam na apekzate aSUnyam hi aSUnyam ca api SUnyatAm // 54 //
   nāsti svabhāvasaṃyogaḥ trikamasthitamapyasat /	na asti svaBAva saMyogaH tri kama sTitam api asat /
   tatsvabhāvātmasaṃsparśo nāstyato vedanāpi sat // 55 //	tad svaBAva Atma saMsparSaH na asti atas vedanA api sat // 55 //
   antarāyatanaṃ prāpya vijñānaṃ bāhyameva vā /	antarAyatanam prApya vijQAnam bAhyam eva vA /
   jāyate 'to na vijñānaṃ śūnyaṃ māyāmarīcivat // 56 //	jAyate atas na vijQAnam SUnyam mAyA marIci vat // 56 //
   vijñeyāpekṣayotpādādvijñānaṃ nāsti sad dhruvam /	vijQeya apekzayA utpAdAt vijQAnam na asti sat Druvam /
   jñātuścāvidyamānatvamasattvājjñānajñeyayoḥ // 57 //	jQAtuH ca avidyamAna tvam asattvAt jQAna jQeyayoH // 57 //
   kaścinnityo hyanityo vānityaṃ sarvaṃ ca nāsti vā /	kaScid nityaH hi anityaH vA anityam sarvam ca na asti vA /
   bhāve nityaṃ hyanityaṃ vā kathaṅkāraṃ tathā bhavet // 58 //	BAve nityam hi anityam vA kaTaFkAram taTA Bavet // 58 //
   rāgo dveṣaśca moho hi ceṣṭāniṣṭaviparyayaiḥ /	rAgaH dvezaH ca mohaH hi cezwA anizwa viparyayEH /
   pratyayajā hyato rāgo dveṣo mohaśca na svataḥ // 59 //	pratyaya jAH hi atas rAgaH dvezaH mohaH ca na svatas // 59 //
   yasmin rāgo bhavettasmin dveṣamohau yatastataḥ /	yasmin rAgaH Bavet tasmin dveza mohO yatas tatas /
   vikalpato hi jāyante no vikalpo 'pi tattvataḥ // 60 //	vikalpataH hi jAyante naH vikalpaH api tattvataH // 60 //
   ye vikalpyā na te santi kalpyābhāve kva kalpanam /	ye vikalpyAH na te santi kalpya aBAve kva kalpanam /
   pratyayairjanitattvāddhi śūnye kalpyakakalpane // 61 //	pratyayEH jani tattvAt hi SUnye kalpyaka kalpane // 61 //
   caturviparyayai rjātā nāvidyā tattvadarśanāt /	catur viparyayEH rjAtA na avidyA tattva darSanAt /
   tadabhāve na saṃskārāḥ syuḥ śeṣā api tādṛśāḥ // 62 //	tad aBAve na saMskArAH syuH SezAH api tAdRSAH // 62 //
   yadyatpratītya yajjātaṃ tadabhāve na tattataḥ /	yat yat pratItya yat jAtam tad aBAve na tat tatas /
   bhāvābhāvāśca saṃskārāsaṃskārāḥ śāntanirvṛtāḥ // 63 //	BAva aBAvAH ca saMskAra asaMskArAH SAnta nirvRtAH // 63 //
   hetupratyayajā bhāvāḥ kalpyante ye ca tatvataḥ /	hetu pratyaya jAH BAvAH kalpyante ye ca tatvataH /
   proktā śāstrā hyavidyā sā dvādaśāṅgaṃ tato bhavet // 64 //	proktA SAstrA hi avidyA sA dvAdaSa aFgam tatas Bavet // 64 //
   bhāvaśūnyatvasajjñānānnāvidyā tattvadarśanāt /	BAva SUnyatva sat jQAnAt na avidyA tattva darSanAt /
   so hyavidyānirodho 'to dvādaśāṅgaṃ nirudhyate // 65 //	saH hi avidyA niroDaH atas dvAdaSa aFgam niruDyate // 65 //
   māyāmarīcigandharvapurabudbudaphenavat /	mAyA marIci ganDarva pura budbuda Pena vat /
   saṃskārāḥ svapnasaṃkāśā vidyante 'lātacakravat // 66 //	saMskArAH svapna saMkASAH vidyante alAta cakra vat // 66 //
   bhāvaḥ svabhāvataḥ kaścinnātrābhāvo 'pi vidyate /	BAvaH svaBAvataH kaScid na atra aBAvaH api vidyate /
   hetupratyayato jāto bhāvo 'bhāvaśca śūnyakaḥ // 67 //	hetu pratyayataH jAtaH BAvaH aBAvaH ca SUnyakaH // 67 //
   sarvabhāvasvabhāvānāṃ śūnyatvādupadiṣṭavān /	sarva BAva svaBAvAnAm SUnya tvAt upadizwavAn /
   sarve pratītyajā bhāvā ityatulyastathāgataḥ // 68 //	sarve pratItya jAH BAvAH iti atulyaH taTAgataH // 68 //
   tanmātraḥ paramārtho hi bhagavān buddha uktavān /	tanmAtraH parama arTaH hi BagavAn budDaH uktavAn /
   lokavartanamāśritya sarvaṃ nānā yathārthataḥ // 69 //	loka vartanam ASritya sarvam nAnA yaTArTataH // 69 //
   lokabhāsanabhaṅgo na dharmaḥ kaścinna tattvataḥ /	loka BAsana BaFgaH na DarmaH kaScid na tattvataH /
   bhīto 'jño 'kalpanirhāre saugate vacane tvataḥ // 70 //	BItaH ajQaH akalpa nirhAre sOgate vacane tu atas // 70 //
   idampratītya cāstīdaṃ na rodho lokapaddhateḥ /	idam pratItya ca asti idam na roDaH loka padDateH /
   pratītyajaḥ sa niḥsattvaḥ santyete niścayaḥ katham // 71 //	pratItyajaH sa niHsattvaH santi ete niScayaH kaTam // 71 //
   tattvānvīkṣārataḥ śrāddha ukte kutrāpi na sthitaḥ /	tattva anvIkzA rataH SrAdDaH ukte kutra api na sTitaH /
   prāpya yuktyā nayaṃ śāntaḥ bhāvābhāvaprahāṇataḥ // 72 //	prApya yuktyA nayam SAntaH BAva aBAva prahANataH // 72 //
   idampratyayatājñānāt dṛṣṭijālavinirgataḥ /	idam pratyaya tA jQAnAt dRzwi jAla vinirgataH /
   aspṛṣṭaṃ yāti nirvāṇaṃ rāgapratighamohahaḥ // 73 //	aspRzwam yAti nirvANam rAga pratiGa moha haH // 73 //
   śūnyatāsaptatervṛttiḥ ācāryanāgārjunapādakṛtā samāptā //	SUnyatA saptateH vRttiH AcArya nAgArjuna pAda kRtA samAptAH //
