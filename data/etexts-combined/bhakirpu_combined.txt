   śriyaḥ kurūṇām adhipasya pālanīṃ prajāsu vṛttiṃ yam ayuṅkta veditum /	SriyaH kurUNAm aDipasya pAlanIm prajAsu vRttim yam ayuFkta veditum /
   sa varṇiliṅgī viditaḥ samāyayau yudhiṣṭhiraṃ dvaitavane vanecaraḥ //	sa varNiliFgI viditaH samAyayO yuDizWiram dvEtavane vanecaraH //
   BhKir_1.1 //	BhKiH-_1.1 //
   kṛtapraṇāmasya mahīṃ mahībhuje jitāṃ sapatnena nivedayiṣyataḥ /	kRta-praNAmasya mahIm mahIBuje jitAm sapatnena nivedayizyataH /
   na vivyathe tasya mano na hi priyaṃ pravaktum icchanti mṛṣā hitaiṣiṇaḥ //	na vivyaTe tasya manaH na hi priyam pravaktum icCanti mRzA hita-eziNaH //
   BhKir_1.2 //	BhKiH-_1.2 //
   dviṣāṃ vighātāya vidhātum icchato rahasy anujñām adhigamya bhūbhṛtaḥ /	dvizAm viGAtAya viDAtum icCataH rahasi anujQAm aDigamya BUBRtaH /
   sa sauṣṭhavaudāryaviśeṣaśālinīṃ viniścitārthām iti vācam ādadhe //	sa sOzWava-OdArya-viSeza-SAlinIm viniScita-arTAm iti vAcam AdaDe //
   BhKir_1.3 //	BhKiH-_1.3 //
   kriyāsu yuktair nṛpa cāracakṣuṣo na vañcanīyāḥ prabhavo 'nujīvibhiḥ /	kriyAsu yuktEH nRpa cAra-cakzuzaH na vaQcanIyAH praBavaH anujIviBiH /
   ato 'rhasi kṣantum asādhu sādhu vā hitaṃ manohāri ca durlabhaṃ vacaḥ //	atas arhasi kzantum asADu sADu vA hitam manohAri ca durlaBam vacaH //
   BhKir_1.4 //	BhKiH-_1.4 //
   sa kiṃsakhā sādhu na śāsti yo 'dhipaṃ hitān na yaḥ saṃśṛṇute sa kiṃprabhuḥ	sa kiMsaKA sADu na SAsti yaH aDipam hitAn na yaH saMSRNute sa kiMpraBuH
   sadānukūleṣu hi kurvate ratiṃ nṛpeṣv amātyeṣu ca sarvasampadaḥ //	sadA-anukUlezu hi kurvate ratim nRpezu amAtyezu ca sarva-sampadaH //
   BhKir_1.5 //	BhKiH-_1.5 //
   nisargadurbodham abodhaviklavāḥ kva bhūpatīnāṃ caritaṃ kva jantavaḥ /	nisarga-durboDam aboDa-viklavAH kva BUpatInAm caritam kva jantavaH /
   tavānubhāvo 'yam abodhi yan mayā nigūḍhatattvaṃ nayavartma vidviṣām //	tava-anuBAvaH ayam aboDi yat mayA nigUXa-tattvam naya-vartma vidvizAm //
   BhKir_1.6 //	BhKiH-_1.6 //
   viśaṅkamāno bhavataḥ parābhavaṃ nṛpāsanastho 'pi vanādhivāsinaḥ /	viSaFkamAnaH BavataH parABavam nRpa-Asana-sTaH api vana-aDivAsinaH /
   durodaracchadmajitāṃ samīhate nayena jetuṃ jagatīṃ suyodhanaḥ // BhKir_1.7	durodara=-Cadma-jitAm samIhate nayena jetum jagatIm suyoDanaH // BhKiH-_1.7
   tathāpi jihmaḥ sa bhavajjigīṣayā tanoti śubhraṃ guṇasampadā yaśaḥ /	taTA-api jihmaH sa Bavat-jigIzayA tanoti SuBram guNa-sampadA yaSaH /
   samunnayan bhūtim anāryasaṃgamād varaṃ virodho 'pi samaṃ mahātmabhiḥ //	samunnayan BUtim anArya-saMgamAt varam viroDaH api samam mahAtmaBiH //
   BhKir_1.8 //	BhKiH-_1.8 //
   kṛtāriṣaḍvargajayena mānavīm agamyarūpāṃ padavīṃ prapitsunā /	kRta-ari-zaxvarga-jayena mAnavIm agamya-rUpAm padavIm prapitsunA /
   vibhajya naktaṃdinam astatandriṇā vitanyate tena nayena pauruṣam //	viBajya naktaMdinam asta-tandriNA vitanyate tena nayena pOruzam //
   BhKir_1.9 //	BhKiH-_1.9 //
   sakhīn iva prītiyujo 'nujīvinaḥ samānamānān suhṛdaś ca bandhubhiḥ /	saKIn iva prIti-yujaH anujIvinaH samAna-mAnAn suhRdaH ca banDuBiH /
   sa santataṃ darśayate gatasmayaḥ kṛtādhipatyām iva sādhu bandhutām //	sa santatam darSayate gata-smayaH kRta-ADipatyAm iva sADu banDu-tAm //
   BhKir_1.10 //	BhKiH-_1.10 //
   asaktam ārādhayato yathāyathaṃ vibhajya bhaktyā samapakṣapātayā /	asaktam ArADayataH yaTAyaTam viBajya BaktyA sama-pakzapAtayA /
   guṇānurāgād iva sakhyam īyivān na bādhate 'sya trigaṇaḥ parasparam //	guNa-anurAgAt iva saKyam IyivAn na bADate asya trigaNaH parasparam //
   BhKir_1.11 //	BhKiH-_1.11 //
   niratyayaṃ sāma na dānavarjitaṃ na bhūri dānaṃ virahayya satkriyām /	niratyayam sAma na dAna-varjitam na BUri dAnam virahayya satkriyAm /
   pravartate tasya viśeṣaśālinī guṇānurodhena vinā na satkriyā // BhKir_1.12	pravartate tasya viSeza-SAlinI guNa-anuroDena vinA na satkriyA // BhKiH-_1.12
   vasūni vāñchan na vaśī na manyunā svadharma ity eva nivṛttakāraṇaḥ /	vasUni vAQCat na vaSI na manyunA svaDarmaH iti eva nivRtta-kAraNaH /
   gurūpadiṣṭena ripau sute 'pi vā nihanti daṇḍena sa dharmaviplavam //	guru-upadizwena ripO sute api vA nihanti daNxena sa Darma-viplavam //
   BhKir_1.13 //	BhKiH-_1.13 //
   vidhāya rakṣān paritaḥ paretarān aśaṅkitākāram upaiti śaṅkitaḥ /	viDAya rakzAn paritas paretarAn aSaFkita-AkAram upEti SaFkitaH /
   kriyāpavargeṣv anujīvisātkṛtāḥ kṛtajñatām asya vadanti sampadaḥ //	kriyA-apavargezu anujIvisAtkRtAH kRtajQa-tAm asya vadanti sampadaH //
   BhKir_1.14 //	BhKiH-_1.14 //
   anārataṃ tena padeṣu lambhitā vibhajya samyag viniyogasatkriyām /	anAratam tena padezu lamBitAH viBajya samyak viniyoga-satkriyAm /
   phalanty upāyāḥ paribṛṃhitāyatīr upetya saṃgharṣam ivārthasampadaḥ //	Palanti upAyAH paribRMhita-AyatIH upetya saMGarzam iva-arTa-sampadaH //
   BhKir_1.15 //	BhKiH-_1.15 //
   anekarājanyarathāśvasaṃkulaṃ tadīyam āsthānaniketanājiram /	aneka-rAjanya-raTa-aSva-saMkulam tadIyam AsTAna-niketana-ajiram /
   nayaty ayugmacchadagandhir ārdratāṃ bhṛśaṃ nṛpopāyanadantināṃ madaḥ //	nayati ayugmacCada-ganDiH Ardra-tAm BRSam nRpa-upAyana-dantinAm madaH //
   BhKir_1.16 //	BhKiH-_1.16 //
   sukhena labhyā dadhataḥ kṛṣīvalair akṛṣṭapacyā iva sasyasampadaḥ /	suKena laByAH daDataH kRzIvalEH akRzwa-pacyAH iva sasya-sampadaH /
   vitanvati kṣemam adevamātṛkāś cirāya tasmin kuravaś cakāsati // BhKir_1.17	vitanvati kzemam adeva-mAtRkAH cirAya tasmin kuravaH cakAsati // BhKiH-_1.17
   mahaujaso mānadhanā dhanārcitā dhanurbhṛtaḥ saṃyati labdhakīrtayaḥ /	mahA-ojasaH mAna-DanA Dana-arcitAH DanurBRtaH saMyati labDa-kIrtayaH /
   na saṃhatās tasya na bhedavṛttayaḥ priyāṇi vāñchanty asubhiḥ samīhitum //	na saMhatAH tasya na Beda-vRttayaH priyANi vAQCanti asuBiH samIhitum //
   BhKir_1.18 //	BhKiH-_1.18 //
   udārakīrter udayaṃ dayāvataḥ praśāntabādhaṃ diśato 'bhirakṣayā /	udAra-kIrteH udayam dayAvataH praSAnta-bADam diSataH aBirakzayA /
   svayaṃ pradugdhe 'sya guṇair upasnutā vasūpamānasya vasūni medinī //	svayam pradugDe asya guNEH upasnutA vasu-upamAnasya vasUni medinI //
   BhKir_1.19 //	BhKiH-_1.19 //
   mahībhujāṃ saccaritaiś caraiḥ kriyāḥ sa veda niḥśesam aśeṣitakriyaḥ /	mahIBujAm sat-caritEH carEH kriyAH sa veda niHSesam aSezita-kriyaH /
   mahodayais tasya hitānubandhibhiḥ pratīyate dhātur ivehitaṃ phalaiḥ //	mahA-udayEH tasya hita-anubanDiBiH pratIyate DAtuH iva-Ihitam PalEH //
   BhKir_1.20 //	BhKiH-_1.20 //
   na tena sajyaṃ kvacid udyataṃ dhanur na vā kṛtaṃ kopavijihmam ānanam /	na tena sajyam kvacid udyatam DanuH na vA kRtam kopa-vijihmam Ananam /
   guṇānurāgeṇa śirobhir uhyate narādhipair mālyam ivāsya śāsanam //	guNa-anurAgeNa SiroBiH uhyate narADipEH mAlyam iva-asya SAsanam //
   BhKir_1.21 //	BhKiH-_1.21 //
   sa yauvarājye navayauvanoddhataṃ nidhāya duḥśāsanam iddhaśāsanaḥ /	sa yOvarAjye nava-yOvana-udDatam niDAya duHSAsanam idDa-SAsanaH /
   makheṣv akhinno 'numataḥ purodhasā dhinoti havyena hiraṇyaretasam //	maKezu aKinnaH anumataH puroDasA Dinoti havyena hiraNyaretasam //
   BhKir_1.22 //	BhKiH-_1.22 //
   pralīnabhūpālam api sthirāyati praśāsad āvāridhi maṇḍalaṃ bhuvaḥ /	pralIna-BUpAlam api sTirAyati praSAsat AvAriDi maNxalam BuvaH /
   sa cintayaty eva bhiyas tvad eṣyatīr aho durantā balavadvirodhitā //	sa cintayati eva BiyaH tvat ezyatIH aho durantA balavat-viroDitAH //
   BhKir_1.23 //	BhKiH-_1.23 //
   kathāprasaṅgena janair udāhṛtād anusmṛtākhaṇḍalasūnuvikramaḥ /	kaTA-prasaFgena janEH udAhRtAt anusmRta-AKaNxala-sUnu-vikramaH /
   tavābhidhānād vyathate natānanaḥ sa duḥsahān mantrapadād ivoragaḥ //	tava-aBiDAnAt vyaTate nata-AnanaH sa duHsahAt mantra-padAt iva-uragaH //
   BhKir_1.24 //	BhKiH-_1.24 //
   tad āśu kartuṃ tvayi jihmam udyate vidhīyatāṃ tatra vidheyam uttaram /	tat ASu kartum tvayi jihmam udyate viDIyatAm tatra viDeyam uttaram /
   parapraṇītāni vacāṃsi cinvatāṃ pravṛttisārāḥ khalu mādṛśāṃ dhiyaḥ //	para-praNItAni vacAMsi cinvatAm pravRtti-sArAH Kalu mAdRSAm DiyaH //
   BhKir_1.25 //	BhKiH-_1.25 //
   itīrayitvā giram āttasatkriye gate 'tha patyau vanasaṃnivāsinām /	iti-IrayitvA giram Atta-satkriye gate aTa patyO vana-saMnivAsinAm /
   praviśya kṛṣṇā sadanaṃ mahībhujā tad ācacakṣe 'nujasannidhau vacaḥ //	praviSya kRzNA sadanam mahIBujA tat Acacakze anuja-sanniDO vacaH //
   BhKir_1.26 //	BhKiH-_1.26 //
   niśamya siddhiṃ dviṣatām apākṛtīs tatas tatastyā viniyantum akṣamā /	niSamya sidDim dvizatAm apAkRtIH tatas tatastyA viniyantum akzamA /
   nṛpasya manyuvyavasāyadīpinīr udājahāra drupadātmajā giraḥ // BhKir_1.27	nRpasya manyu-vyavasAya-dIpinIH udAjahAra drupada-AtmajA giraH // BhKiH-_1.27
   bhavādṛśeṣu pramadājanoditaṃ bhavaty adhikṣepa ivānuśāsanam /	BavAdRSezu pramadA-jana-uditam Bavati aDikzepaH iva-anuSAsanam /
   tathāpi vaktuṃ vyavasāyayanti māṃ nirastanārīsamayā durādhayaḥ //	taTA-api vaktum vyavasAyayanti mAm nirasta-nArI-samayAH durADayaH //
   BhKir_1.28 //	BhKiH-_1.28 //
   akhaṇḍam ākhaṇḍalatulyadhāmabhiś ciraṃ dhṛtā bhūpatibhiḥ svavaṃśajaiḥ /	aKaNxam AKaNxala-tulya-DAmaBiH ciram DRtA BUpatiBiH sva-vaMSa-jEH /
   tvayā svahastena mahī madacyutā mataṅgajena srag ivāpavarjitā //	tvayA sva-hastena mahI mada-cyutA mataFga-jena sraj iva-apavarjitAH //
   BhKir_1.29 //	BhKiH-_1.29 //
   vrajanti te mūḍhadhiyaḥ parābhavaṃ bhavanti māyāviṣu ye na māyinaḥ /	vrajanti te mUXaDiyaH parABavam Bavanti mAyAvizu ye na mAyinaH /
   praviśya hi ghnanti śaṭhās tathāvidhān asaṃvṛtāṅgān niśitā iveṣavaḥ //	praviSya hi Gnanti SaWAH taTAviDAn asaMvRta-aFgAn niSitAH iva-izavaH //
   BhKir_1.30 //	BhKiH-_1.30 //
   guṇānuraktām anuraktasādhanaḥ kulābhimānī kulajāṃ narādhipaḥ /	guNa-anuraktAm anurakta-sADanaH kula-aBimAnI kula-jAm narADipaH /
   parais tvadanyaḥ ka ivāpahārayen manoramām ātmavadhūm iva śriyam //	parEH tvad-anyaH kaH iva-apahArayet manoramAm Atma-vaDUm iva Sriyam //
   BhKir_1.31 //	BhKiH-_1.31 //
   bhavantam etarhi manasvigarhite vivartamānaṃ naradeva vartmani /	Bavantam etarhi manasvi-garhite vivartamAnam naradeva vartmani /
   kathaṃ na manyur jvalayaty udīritaḥ śamītaruṃ śuṣkam ivāgnir ucchikhaḥ //	kaTam na manyuH jvalayati udIritaH SamItarum Suzkam iva-agniH ucCiKaH //
   BhKir_1.32 //	BhKiH-_1.32 //
   avandhyakopasya nihantur āpadāṃ bhavanti vaśyāḥ svayam eva dehinaḥ /	avanDya-kopasya nihantuH ApadAm Bavanti vaSyAH svayam eva dehinaH /
   amarṣaśūnyena janasya jantunā na jātahārdena na vidviṣādaraḥ // BhKir_1.33	amarza-SUnyena janasya jantunA na jAta-hArdena na vidvizAdaraH // BhKiH-_1.33
   paribhramaṃl lohitacandanocitaḥ padātir antargiri reṇurūṣitaḥ /	pariBraman lohita-candana-ucitaH padAtiH antar-giri reNu-rUzitaH /
   mahārathaḥ satyadhanasya mānasaṃ dunoti te kaccid ayaṃ vṛkodaraḥ //	mahA-raTaH satya-Danasya mAnasam dunoti te kaccit ayam vRkodaraH //
   BhKir_1.34 //	BhKiH-_1.34 //
   vijitya yaḥ prājyam ayacchad uttarān kurūn akupyaṃ vasu vāsavopamaḥ /	vijitya yaH prAjyam ayacCat uttarAn kurUn akupyam vasu vAsava-upamaH /
   sa valkavāsāṃsi tavādhunāharan karoti manyuṃ na kathaṃ dhanaṃjayaḥ //	sa valka-vAsAMsi tava-aDunA-aharan karoti manyum na kaTam DanaMjayaH //
   BhKir_1.35 //	BhKiH-_1.35 //
   vanāntaśayyākaṭhinīkṛtākṛtī kacācitau viṣvag ivāgajau gajau /	vanAnta-SayyA-kaWinIkRta-AkRtI kaca-AcitO vizvak iva-AgajO gajO /
   kathaṃ tvam etau dhṛtisaṃyamau yamau vilokayann utsahase na bādhitum //	kaTam tvam etO DRti-saMyamO yamO vilokayan utsahase na bADitum //
   BhKir_1.36 //	BhKiH-_1.36 //
   imām ahaṃ veda na tāvakīṃ dhiyaṃ vicitrarūpāḥ khalu cittavṛttayaḥ /	imAm aham veda na tAvakIm Diyam vicitra-rUpAH Kalu citta-vRttayaH /
   vicintayantyā bhavadāpadaṃ parāṃ rujanti cetaḥ prasabhaṃ mamādhayaḥ //	vicintayantyAH Bavat-Apadam parAm rujanti cetaH prasaBam mama-ADayaH //
   BhKir_1.37 //	BhKiH-_1.37 //
   purādhirūḍhaḥ śayanaṃ mahādhanaṃ vibodhyase yaḥ stutigītimaṅgalaiḥ /	purA-aDirUXaH Sayanam mahADanam viboDyase yaH stuti-gIti-maFgalEH /
   adabhradarbhām adhiśayya sa sthalīṃ jahāsi nidrām aśivaiḥ śivārutaiḥ //	adaBra-darBAm aDiSayya sa sTalIm jahAsi nidrAm aSivEH SivA-rutEH //
   BhKir_1.38 //	BhKiH-_1.38 //
   puropanītaṃ nṛpa rāmaṇīyakaṃ dvijātiśeṣeṇa yad etad andhasā /	purA-upanItam nRpa rAmaNIyakam dvijAti-SezeNa yat etat anDasA /
   tad adya te vanyaphalāśinaḥ paraṃ paraiti kārśyaṃ yaśasā samaṃ vapuḥ //	tat adya te vanya-Pala-ASinaH param parEti kArSyam yaSasA samam vapuH //
   BhKir_1.39 //	BhKiH-_1.39 //
   anārataṃ yau maṇipīṭhaśāyināv arañjayad rājaśiraḥsrajāṃ rajaḥ /	anAratam yO maNi-pIWa-SAyinO araQjayat rAja-SiraH-srajAm rajaH /
   niṣīdatas tau caraṇau vaneṣu te mṛgadvijālūnaśikheṣu barhiṣām //	nizIdataH tO caraNO vanezu te mRga-dvija-AlUna-SiKezu barhizAm //
   BhKir_1.40 //	BhKiH-_1.40 //
   dviṣannimittā yad iyaṃ daśā tataḥ samūlam unmūlayatīva me manaḥ /	dvizat-nimittAH yat iyam daSA tatas sa-mUlam unmUlayati-iva me manaH /
   parair aparyāsitavīryasampadāṃ parābhavo 'py utsava eva māninām //	parEH aparyAsita-vIrya-sampadAm parABavaH api utsave eva mAninAm //
   BhKir_1.41 //	BhKiH-_1.41 //
   vihāya śāntiṃ nṛpa dhāma tat punaḥ prasīda saṃdhehi vadhāya vidviṣām /	vihAya SAntim nRpa DAma tat punar prasIda saMDehi vaDAya vidvizAm /
   vrajanti śatrūn avadhūya niḥspṛhāḥ śamena siddhiṃ munayo na bhūbhṛtaḥ //	vrajanti SatrUn avaDUya niHspRhAH Samena sidDim munayaH na BUBRtaH //
   BhKir_1.42 //	BhKiH-_1.42 //
   puraḥsarā dhāmavatāṃ yaśodhanāḥ suduḥsahaṃ prāpya nikāram īdṛśam /	puraHsarAH DAmavatAm yaSaH-DanAH su-duHsaham prApya nikAram IdRSam /
   bhavādṛśāś ced adhikurvate parān nirāśrayā hanta hatā manasvitā //	BavAdRSAH ced aDikurvate parAn nirASrayA hanta hatA manasvi-tA //
   BhKir_1.43 //	BhKiH-_1.43 //
   atha kṣamām eva nirastasādhanaś cirāya paryeṣi sukhasya sādhanam /	aTa kzamAm eva nirasta-sADanaH cirAya paryezi suKasya sADanam /
   vihāya lakṣmīpatilakṣma kārmukaṃ jaṭādharaḥ sañ juhudhīha pāvakam //	vihAya lakzmIpati-lakzma kArmukam jawA-DaraH san juhuDi-iha pAvakam //
   BhKir_1.44 //	BhKiH-_1.44 //
   na samayaparirakṣaṇaṃ kṣamaṃ te nikṛtipareṣu pareṣu bhūridhāmnaḥ /	na samaya-parirakzaNam kzamam te nikRti-parezu parezu BUri-DAmnaH /
   ariṣu hi vijayārthinaḥ kṣitīśā vidadhati sopadhi saṃdhidūṣaṇāni //	arizu hi vijaya-arTinaH kzitISAH vidaDati sa-upaDi saMDi-dUzaNAni //
   BhKir_1.45 //	BhKiH-_1.45 //
   vidhisamayaniyogād dīptisaṃhārajihmaṃ śithilabalam agādhe magnam	viDi-samaya-niyogAt dIpti-saMhAra-jihmam SiTila-balam agADe magnam
   āpatpayodhau /	Apad-payoDO /
   riputimiram udasyodīyamānaṃ dinādau dinakṛtam iva lakṣmīs tvāṃ samabhyetu	ripu-timiram udasya-udIyamAnam dina-AdO dinakRtam iva lakzmIH tvAm samaByetu
   bhūyaḥ // BhKir_1.46 //	BUyas // BhKiH-_1.46 //
   vihitāṃ priyayā manaḥpriyām atha niścitya giraṃ garīyasīm /	vihitAm priyayA manaH-priyAm aTa niScitya giram garIyasIm /
   upapattimad ūrjitāśrayaṃ nṛpam ūce vacanaṃ vṛkodaraḥ // BhKir_2.1 //	upapattimat Urjita-ASrayam nRpam Uce vacanam vRkodaraH // BhKiH-_2.1 //
   yad avocata vīkṣya māninī paritaḥ snehamayena cakṣuṣā /	yat avocata vIkzya mAninI paritas sneha-mayena cakzuzA /
   api vāgadhipasya durvacaṃ vacanaṃ tad vidadhīta vismayam // BhKir_2.2 //	api vAc-aDipasya durvacam vacanam tat vidaDIta vismayam // BhKiH-_2.2 //
   viṣamo 'pi vigāhyate nayaḥ kṛtatīrthaḥ payasām ivāśayaḥ /	vizamaH api vigAhyate nayaH kRtatIrTaH payasAm iva-ASayaH /
   sa tu tatra viśeṣadurlabhaḥ sad upanyasyati kṛtyavartma yaḥ // BhKir_2.3	sa tu tatra viSeza-durlaBaH sat upanyasyati kRtya-vartma yaH // BhKiH-_2.3
   pariṇāmasukhe garīyasi vyathake 'smin vacasi kṣataujasām /	pariNAma-suKe garIyasi vyaTake asmin vacasi kzata-ojasAm /
   ativīryavatīva bheṣaje bahur alpīyasi dṛśyate guṇaḥ // BhKir_2.4 //	ativIryavatI-iva Bezaje bahuH alpIyasi dRSyate guNaH // BhKiH-_2.4 //
   iyam iṣṭaguṇāya rocatāṃ rucirārthā bhavate 'pi bhāratī /	iyam izwa-guNAya rocatAm rucira-arTA Bavate api BAratI /
   nanu vaktṛviśeṣaniḥspṛhā guṇagṛhyā vacane vipaścitaḥ // BhKir_2.5 //	nanu vaktR-viSeza-niHspRhAH guNa-gRhyAH vacane vipaScitaH // BhKiH-_2.5 //
   catasṛṣv api te vivekinī nṛpa vidyāsu nirūḍhim āgatā /	catasRzu api te vivekinI nRpa vidyAsu nirUXim AgatAH /
   katham etya matir viparyayaṃ kariṇī paṅkam ivāvasīdati // BhKir_2.6 //	kaTam etya matiH viparyayam kariNI paFkam iva-avasIdati // BhKiH-_2.6 //
   vidhuraṃ kim ataḥ paraṃ parair avagītāṃ gamite daśām imām /	viDuram kim atas param parEH avagItAm gamite daSAm imAm /
   avasīdati yat surair api tvayi sambhāvitavṛtti pauruṣam // BhKir_2.7 //	avasIdati yat surEH api tvayi samBAvita-vRtti pOruzam // BhKiH-_2.7 //
   dviṣatām udayaḥ sumedhasā gurur asvantataraḥ sumarṣaṇaḥ /	dvizatAm udayaH sumeDasA guruH asvantataraH su-marzaNaH /
   na mahān api bhūtim icchatā phalasampatpravaṇaḥ parikṣayaḥ // BhKir_2.8 //	na mahAn api BUtim icCatA Pala-sampad-pravaNaH parikzayaH // BhKiH-_2.8 //
   acireṇa parasya bhūyasīṃ viparītāṃ vigaṇayya cātmanaḥ /	acireNa parasya BUyasIm viparItAm vigaNayya ca-AtmanaH /
   kṣayayuktim upekṣate kṛtī kurute tatpratikāram anyathā // BhKir_2.9 //	kzaya-yuktim upekzate kRtI kurute tad-pratikAram anyaTA // BhKiH-_2.9 //
   anupālayatām udeṣyatīṃ prabhuśaktiṃ dviṣatām anīhayā /	anupAlayatAm udezyatIm praBu-Saktim dvizatAm anIhayA /
   apayānty acirān mahībhujāṃ jananirvādabhayād iva śriyaḥ // BhKir_2.10 //	apayAnti acirAt mahIBujAm jana-nirvAda-BayAt iva SriyaH // BhKiH-_2.10 //
   kṣayayuktam api svabhāvajaṃ dadhataṃ dhāma śivaṃ samṛddhaye /	kzaya-yuktam api svaBAva-jam daDatam DAma Sivam samRdDaye /
   praṇamanty anapāyam utthitaṃ pratipaccandram iva prajā nṛpam // BhKir_2.11	praNamanti anapAyam utTitam pratipad-candram iva prajAH nRpam // BhKiH-_2.11
   prabhavaḥ khalu kośadaṇḍayoḥ kṛtapañcāṅgavinirṇayo nayaḥ /	praBavaH Kalu koSa-daNxayoH kRta-paQcAFga-vinirNayaH nayaH /
   sa vidheyapadeṣu dakṣatāṃ niyatiṃ loka ivānurudhyate // BhKir_2.12 //	sa viDeya-padezu dakza-tAm niyatim lokaH iva-anuruDyate // BhKiH-_2.12 //
   abhimānavato manasvinaḥ priyam uccaiḥ padam ārurukṣataḥ /	aBimAnavataH manasvinaH priyam uccEs padam ArurukzataH /
   vinipātanivartanakṣamaṃ matam ālambanam ātmapauruṣam // BhKir_2.13 //	vinipAta-nivartana-kzamam matam Alambanam Atma-pOruzam // BhKiH-_2.13 //
   vipado 'bhibhavanty avikramaṃ rahayaty āpadupetam āyatiḥ /	vipadaH aBiBavanti avikramam rahayati Apad-upetam AyatiH /
   niyatā laghutā nirāyater agarīyān na padaṃ nṛpaśriyaḥ // BhKir_2.14 //	niyatA laGu-tA nirAyateH agarIyAt na padam nRpa-SriyaH // BhKiH-_2.14 //
   tad alaṃ pratipakṣam unnater avalambya vyavasāyavandhyatām /	tat alam pratipakzam unnateH avalambya vyavasAya-vanDyatAm /
   nivasanti parākramāśrayā na viṣādena samaṃ samṛddhayaḥ // BhKir_2.15 //	nivasanti parAkrama-ASrayAH na vizAdena samam samRdDayaH // BhKiH-_2.15 //
   atha ced avadhiḥ pratīkṣyate katham āviṣkṛtajihmavṛttinā /	aTa ced avaDiH pratIkzyate kaTam AvizkRta-jihma-vRttinA /
   dhṛtarāṣṭrasutena sutyajyāś ciram āsvādya narendrasampadaḥ // BhKir_2.16	DRtarAzwra-sutena su-tyajyAH ciram AsvAdya narendra-sampadaH // BhKiH-_2.16
   dviṣatā vihitaṃ tvayāthavā yadi labdhā punar ātmanaḥ padam /	dvizatA vihitam tvayA-aTavA yadi labDA punar AtmanaH padam /
   jananātha tavānujanmanāṃ kṛtam āviṣkṛtapauruṣair bhujaiḥ // BhKir_2.17 //	jananATa tava-anujanmanAm kRtam AvizkRta-pOruzEH BujEH // BhKiH-_2.17 //
   madasiktamukhair mṛgādhipaḥ karibhir vartayati svayaṃ hataiḥ /	mada-sikta-muKEH mRgADipaH kariBiH vartayati svayam hatEH /
   laghayan khalu tejasā jagan na mahān icchati bhūtim anyataḥ // BhKir_2.18	laGayan Kalu tejasA jagat na mahAn icCati BUtim anyatas // BhKiH-_2.18
   abhimānadhanasya gatvarair asubhiḥ sthāsnu yaśaś cicīṣataḥ /	aBimAna-Danasya gatvarEH asuBiH sTAsnu yaSaH cicIzataH /
   acirāṃśuvilāsacañcalā nanu lakṣmīḥ phalam ānuṣaṅgikam // BhKir_2.19 //	acira-aMSu-vilAsa-caQcalA nanu lakzmIH Palam AnuzaFgikam // BhKiH-_2.19 //
   jvalitaṃ na hiraṇyaretasaṃ cayam āskandati bhasmanāṃ janaḥ /	jvalitam na hiraNyaretasam cayam Askandati BasmanAm janaH /
   abhibhūtibhayād asūn ataḥ sukham ujjhanti na dhāma māninaḥ // BhKir_2.20	aBiBUti-BayAt asUn atas suKam ujJanti na DAma mAninaH // BhKiH-_2.20
   kim avekṣya phalaṃ payodharān dhvanataḥ prārthayate mṛgādhipaḥ /	kim avekzya Palam payoDarAn DvanataH prArTayate mRgADipaH /
   prakṛtiḥ khalu sā mahīyasaḥ sahate nānyasamunnatiṃ yayā // BhKir_2.21 //	prakRtiH Kalu sA mahIyasaH sahate na-anya-samunnatim yayA // BhKiH-_2.21 //
   kuru tan matim eva vikrame nṛpa nirdhūya tamaḥ pramādajam /	kuru tat matim eva vikrame nRpa nirDUya tamaH pramAda-jam /
   dhruvam etad avehi vidviṣāṃ tvadanutsāhahatā vipattayaḥ // BhKir_2.22 //	Druvam etat avehi vidvizAm tvad-anutsAha-hatAH vipattayaH // BhKiH-_2.22 //
   dviradān iva digvibhāvitāṃś caturas toyanidhīn ivāyataḥ /	dviradAn iva diS-viBAvitAn caturaH toya-niDIn iva-AyataH /
   prasaheta raṇe tavānujān dviṣatāṃ kaḥ śatamanyutejasaḥ // BhKir_2.23 //	prasaheta raNe tava-anujAn dvizatAm kaH Satamanyu-tejasaH // BhKiH-_2.23 //
   jvalatas tava jātavedasaḥ satataṃ vairikṛtasya cetasi /	jvalataH tava jAtavedasaH satatam vEri-kRtasya cetasi /
   vidadhātu śamaṃ śivetarā ripunārīnayanāmbusantatiḥ // BhKir_2.24 //	vidaDAtu Samam Siva-itarA ripu-nArI-nayana-ambu-santatiH // BhKiH-_2.24 //
   iti darśitavikriyaṃ sutaṃ marutaḥ kopaparītamānasam /	iti darSita-vikriyam sutam marutaH kopa-parIta-mAnasam /
   upasāntvayituṃ mahīpatir dviradaṃ duṣṭam ivopacakrame // BhKir_2.25 //	upasAntvayitum mahIpatiH dviradam duzwam iva-upacakrame // BhKiH-_2.25 //
   apavarjitaviplave śucay hṛdayagrāhiṇi maṅgalāspade /	apavarjita-viplave Sucay hRdaya-grAhiNi maFgala-Aspade /
   vimalā tava vistare girāṃ matir ādarśa ivābhidṛśyate // BhKir_2.26 //	vimalA tava vistare girAm matiH AdarSaH iva-aBidRSyate // BhKiH-_2.26 //
   sphuṭatā na padair apākṛtā na ca na svīkṛtam arthagauravam /	sPuwa-tA na padEH apAkRtAH na ca na svIkRtam arTa-gOravam /
   racitā pṛthagarthatā girāṃ na ca sāmarthyam apohitaṃ kvacit // BhKir_2.27	racitA pRTak-arTa-tA girAm na ca sAmarTyam apohitam kvacid // BhKiH-_2.27
   upapattir udāhṛtā balād anumānena na cāgamaḥ kṣataḥ /	upapattiH udAhRtAH balAt anumAnena na ca-AgamaH kzataH /
   idam īdṛg anīdṛgāśayaḥ prasabhaṃ vaktum upakrameta kaḥ // BhKir_2.28 //	idam IdRS anIdRS-ASayaH prasaBam vaktum upakrameta kaH // BhKiH-_2.28 //
   avitṛptatayā tathāpi me hṛdayaṃ nirṇayam eva dhāvati /	avitRpta-tayA taTA-api me hRdayam nirNayam eva DAvati /
   avasāyayituṃ kṣamāḥ sukhaṃ na vidheyeṣu viśeṣasampadaḥ // BhKir_2.29 //	avasAyayitum kzamAH suKam na viDeyezu viSeza-sampadaH // BhKiH-_2.29 //
   sahasā vidadhīta na kriyām avivekaḥ param āpadāṃ padam /	sahasA vidaDIta na kriyAm avivekaH param ApadAm padam /
   vṛṇate hi vimṛśyakāriṇaṃ guṇalubdhāḥ svayam eva sampadaḥ // BhKir_2.30 //	vRNate hi vimRSya-kAriNam guNa-lubDAH svayam eva sampadaH // BhKiH-_2.30 //
   abhivarṣati yo 'nupālayan vidhibījāni vivekavāriṇā /	aBivarzati yaH anupAlayan viDi-bIjAni viveka-vAriNA /
   sa sadā phalaśālinīṃ kriyāṃ śaradaṃ loka ivādhitiṣṭhati // BhKir_2.31 //	sa sadA Pala-SAlinIm kriyAm Saradam lokaH iva-aDitizWati // BhKiH-_2.31 //
   śuci bhūṣayati śrutaṃ vapuḥ praśamas tasya bhavaty alaṃkriyā /	Suci BUzayati Srutam vapuH praSamaH tasya Bavati alaMkriyA /
   praśamābharaṇaṃ parākramaḥ sa nayāpāditasiddhibhūṣaṇaḥ // BhKir_2.32 //	praSama-ABaraNam parAkramaH sa naya-ApAdita-sidDi-BUzaNaH // BhKiH-_2.32 //
   matibhedatamastirohite gahane kṛtyavidhau vivekinām /	mati-Beda-tamaH-ti-rohite gahane kRtya-viDO vivekinAm /
   sukṛtaḥ pariśuddha āgamaḥ kurute dīpa ivārthadarśanam // BhKir_2.33 //	sukRtaH pariSudDaH AgamaH kurute dIpaH iva-arTa-darSanam // BhKiH-_2.33 //
   spṛhaṇīyaguṇair mahātmabhiś carite vartmani yacchatāṃ manaḥ /	spRhaNIya-guNEH mahAtmaBiH carite vartmani yacCatAm manaH /
   vidhihetur ahetur āgasāṃ vinipāto 'pi samaḥ samunnateḥ // BhKir_2.34 //	viDi-hetuH ahetuH AgasAm vinipAtaH api samaH samunnateH // BhKiH-_2.34 //
   śivam aupayikaṃ garīyasīṃ phalaniṣpattim adūṣitāyatim /	Sivam Opayikam garIyasIm Pala-nizpattim adUzita-Ayatim /
   vigaṇayya nayanti pauruṣaṃ vijitakrodharayā jigīṣavaḥ // BhKir_2.35 //	vigaNayya nayanti pOruzam vijita-kroDa-rayAH jigIzavaH // BhKiH-_2.35 //
   apaneyam udetum icchatā timiraṃ roṣamayaṃ dhiyā puraḥ /	apaneyam udetum icCatA timiram roza-mayam DiyA puras /
   avibhidya niśākṛtaṃ tamaḥ prabhayā nāṃśumatāpy udīyate // BhKir_2.36 //	aviBidya niSA-kRtam tamaH praBayA na-aMSumatA-api udIyate // BhKiH-_2.36 //
   balavān api kopajanmanas tamaso nābhibhavaṃ ruṇaddhi yaḥ /	balavAn api kopa-janmanaH tamasaH na-aBiBavam ruNadDi yaH /
   kṣayapakṣa ivaindavīḥ kalāḥ sakalā hanti sa śaktisampadaḥ // BhKir_2.37 //	kzaya-pakzaH iva-EndavIH kalAH sakalAH hanti sa Sakti-sampadaH // BhKiH-_2.37 //
   samavṛttir upaiti mārdavaṃ samaye yaś ca tanoti tigmatām /	sama-vRttiH upEti mArdavam samaye yaH ca tanoti tigma-tAm /
   adhitiṣṭhati lokam ojasā sa vivasvān iva medinīpatiḥ // BhKir_2.38 //	aDitizWati lokam ojasA sa vivasvAn iva medinIpatiH // BhKiH-_2.38 //
   kva cirāya parigrahaḥ śriyāṃ kva ca duṣṭendriyavājivaśyatā /	kva cirAya parigrahaH SriyAm kva ca duzwa-indriya-vAji-vaSyatA /
   śaradabhracalāś calendriyair asurakṣā hi bahucchalāḥ śriyaḥ // BhKir_2.39	Sarad-aBra-calAH cala-indriyEH asu-rakzAH hi bahu=-CalAH SriyaH // BhKiH-_2.39
   kim asāmayikaṃ vitanvatā manasaḥ kṣobham upāttaraṃhasaḥ /	kim asAmayikam vitanvatA manasaH kzoBam upAtta-raMhasaH /
   kriyate patir uccakair apāṃ bhavatā dhīratayādharīkṛtaḥ // BhKir_2.40 //	kriyate patiH uccakEs apAm BavatA DIra-tayA-aDarIkRtaH // BhKiH-_2.40 //
   śrutam apy adhigamya ye ripūn vinayante sma na śarīrajanmanaḥ /	Srutam api aDigamya ye ripUn vinayante sma na SarIra-janmanaH /
   janayanty acirāya sampadām ayaśas te khalu cāpalāśrayam // BhKir_2.41 //	janayanti acirAya sampadAm ayaSaH te Kalu cApala-ASrayam // BhKiH-_2.41 //
   atipātitakālasādhanā svaśarīrendriyavargatāpanī /	atipAtita-kAla-sADanA sva-SarIra-indriya-varga-tApanI /
   janavan na bhavantam akṣamā nayasiddher apanetum arhati // BhKir_2.42 //	jana-vat na Bavantam akzamA naya-sidDeH apanetum arhati // BhKiH-_2.42 //
   upakārakam āyater bhṛśaṃ prasavaḥ karmaphalasya bhūriṇaḥ /	upakArakam AyateH BRSam prasavaH karma-Palasya BUriNaH /
   anapāyi nibarhaṇaṃ dviṣāṃ na titikṣāsamam asti sādhanam // BhKir_2.43 //	anapAyi nibarhaNam dvizAm na titikzA-samam asti sADanam // BhKiH-_2.43 //
   praṇatipravaṇān vihāya naḥ sahajasnehanibaddhacetasaḥ /	praNati-pravaNAn vihAya naH sahaja-sneha-nibadDa-cetasaH /
   praṇamanti sadā suyodhanaṃ prathame mānabhṛtāṃ na vṛṣṇayaḥ // BhKir_2.44	praNamanti sadA suyoDanam praTame mAna-BRtAm na vRzNayaH // BhKiH-_2.44
   suhṛdaḥ sahajās tathetare matam eṣāṃ na vilaṅghayanti ye /	suhRdaH sahajAH taTA-itare matam ezAm na vilaFGayanti ye /
   vinayād iva yāpayanti te dhṛtarāṣṭrātmajam ātmasiddhaye // BhKir_2.45 //	vinayAt iva yApayanti te DRtarAzwra-Atmajam Atma-sidDaye // BhKiH-_2.45 //
   abhiyoga imān mahībhujo bhavatā tasya tataḥ kṛtāvadheḥ /	aBiyogaH imAn mahIBujaH BavatA tasya tatas kRta-avaDeH /
   pravighāṭayitā samutpatan haridaśvaḥ kamalākarān iva // BhKir_2.46 //	praviGAwayitA samutpatan haridaSvaH kamala-AkarAn iva // BhKiH-_2.46 //
   upajāpasahān vilaṅghayan sa vidhātā nṛpatīn madoddhataḥ /	upajApa-sahAn vilaFGayan sa viDAtA nRpatIn mada-udDataH /
   sahate na jano 'py adhaḥkriyāṃ kim u lokādhikadhāma rājakam // BhKir_2.47	sahate na janaH api aDas-kriyAm kim u loka-aDika-DAma rAjakam // BhKiH-_2.47
   asamāpitakṛtyasampadāṃ hatavegaṃ vinayena tāvatā /	asamApita-kRtya-sampadAm hata-vegam vinayena tAvatA /
   prabhavanty abhimānaśālināṃ madam uttambhayituṃ vibhūtayaḥ // BhKir_2.48	praBavanti aBimAna-SAlinAm madam uttamBayitum viBUtayaH // BhKiH-_2.48
   madamānasamuddhataṃ nṛpaṃ na viyuṅkte niyamena mūḍhatā /	mada-mAna-samudDatam nRpam na viyuFkte niyamena mUXa-tA /
   atimūḍha udasyate nayān nayahīnād aparajyate janaḥ // BhKir_2.49 //	ati-mUXaH udasyate nayAt naya-hInAt aparajyate janaH // BhKiH-_2.49 //
   aparāgasamīraṇeritaḥ kramaśīrṇākulamūlasantatiḥ /	aparAga-samIraNa-IritaH krama-SIrNa-Akula-mUla-santatiH /
   sukaras taruvat sahiṣṇunā ripur unmūlayituṃ mahān api // BhKir_2.50 //	sukaraH taru-vat sahizNunA ripuH unmUlayitum mahAn api // BhKiH-_2.50 //
   aṇur apy upahanti vigrahaḥ prabhum antaḥprakṛtiprakopajaḥ /	aNuH api upahanti vigrahaH praBum antar-prakRti-prakopa-jaH /
   akhilaṃ hi hinasti bhūdharaṃ taruśākhāntanigharṣajo 'nalaḥ // BhKir_2.51	aKilam hi hinasti BUDaram taru-SAKA-anta-niGarza-jaH analaH // BhKiH-_2.51
   matimān vinayapramāthinaḥ samupekṣeta samunnatiṃ dviṣaḥ /	matimAn vinaya-pramATinaH samupekzeta samunnatim dvizaH /
   sujayaḥ khalu tādṛg antare vipadantā hy avinītasampadaḥ // BhKir_2.52 //	su-jayaH Kalu tAdRS antare vipad-antAH hi avinIta-sampadaH // BhKiH-_2.52 //
   laghuvṛttitayā bhidāṃ gataṃ bahir antaś ca nṛpasya maṇḍalam /	laGu-vRtti-tayA BidAm gatam bahis antar ca nRpasya maNxalam /
   abhibhūya haraty anantaraḥ śithilaṃ kūlam ivāpagārayaḥ // BhKir_2.53 //	aBiBUya harati anantaraH SiTilam kUlam iva-ApagA-arayaH // BhKiH-_2.53 //
   anuśāsatam ity anākulaṃ nayavartmākulam arjunāgrajam /	anuSAsatam iti anAkulam naya-vartma-Akulam arjuna-agrajam /
   svayam artha ivābhivāñchitas tam abhīyāya parāśarātmajaḥ // BhKir_2.54 //	svayam arTaH iva-aBivAQCitaH tam aBIyAya parASara-AtmajaH // BhKiH-_2.54 //
   madhurair avaśāni lambhayann api tiryañci śamaṃ nirīkṣitaiḥ /	maDurEH avaSAni lamBayan api tiryaQci Samam nirIkzitEH /
   paritaḥ paṭu bibhrad enasāṃ dahanaṃ dhāma vilokanakṣamam // BhKir_2.55 //	paritas pawu biBrat enasAm dahanam DAma vilokana-kzamam // BhKiH-_2.55 //
   sahasopagataḥ savismayaṃ tapasāṃ sūtir asūtir enasām /	sahasA-upagataH sa-vismayam tapasAm sUtiH asUtiH enasAm /
   dadṛśe jagatībhujā muniḥ sa vapuṣmān iva puṇyasaṃcayaḥ // BhKir_2.56 //	dadRSe jagatIBujA muniH sa vapuzmAn iva puNya-saMcayaH // BhKiH-_2.56 //
   athoccakair āsanataḥ parārdhyād udyan sa dhūtāruṇavalkalāgraḥ /	aTa-uccakEs AsanataH parArDyAt udyan sa DUta-aruNa-valkala-agraH /
   rarāja kīrṇākapiśāṃśujālaḥ śṛṅgāt sumeror iva tigmaraśmiḥ // BhKir_2.57 //	rarAja kIrNAkapiSAMSu-jAlaH SRFgAt sumeroH iva tigma-raSmiH // BhKiH-_2.57 //
   avahitahṛdayo vidhāya sa arhām ṛṣivad ṛṣipravare gurūpadiṣṭām /	avahita-hRdayaH viDAya sa arhAm Rzi-vat Rzi-pravare guru-upadizwAm /
   tadanumatam alaṃcakāra paścāt praśama iva śrutam āsanaṃ narendraḥ //	tad-anumatam alaMcakAra paScAt praSamaH iva Srutam Asanam narendraH //
   BhKir_2.58 //	BhKiH-_2.58 //
   vyaktoditasmitamayūkhavibhāsitoṣṭhas tiṣṭhan muner abhimukhaṃ sa	vyakta-udita-smita-mayUKa-viBAsi-tozWaH tizWan muneH aBimuKam sa
   vikīrṇadhāmnaḥ /	vikIrNa-DAmnaH /
   tanvantam iddham abhito gurum aṃśujālaṃ lakṣmīm uvāha sakalasya	tanvantam idDam aBitas gurum aMSu-jAlam lakzmIm uvAha sakalasya
   śaśāṅkamūrteḥ // BhKir_2.59 //	SaSAFka-mUrteH // BhKiH-_2.59 //
   tataḥ śaraccandrakarābhirāmair utsarpibhiḥ prāṃśum ivāṃśujālaiḥ /	tatas Sarad-candra-kara-aBirAmEH utsarpiBiH prAMSum iva-aMSu-jAlEH /
   bibhrāṇam ānīlarucaṃ piśaṅgīr jaṭās taḍitvantam ivāmbuvāham // BhKir_3.1	biBrANam AnIla-rucam piSaFgIH jawAH taxitvantam iva-ambuvAham // BhKiH-_3.1
   prasādalakṣmīṃ dadhataṃ samagrāṃ vapuḥprakarṣeṇa janātigena /	prasAda-lakzmIm daDatam samagrAm vapuH-prakarzeNa jana-atigena /
   prasahya cetaḥsu samāsajantam asaṃstutānām api bhāvam ārdram // BhKir_3.2	prasahya cetaHsu samAsajantam asaMstutAnAm api BAvam Ardram // BhKiH-_3.2
   anuddhatākāratayā viviktāṃ tanvantam antaḥkaraṇasya vṛttim /	anudData-AkAra-tayA viviktAm tanvantam antaHkaraNasya vRttim /
   mādhuryavisrambhaviśeṣabhājā kṛtopasambhāṣam ivekṣitena // BhKir_3.3 //	mADurya-visramBa-viSeza-BAjA kRta-upasamBAzam iva-Ikzitena // BhKiH-_3.3 //
   dharmātmajo dharmanibandhinīnāṃ prasūtim enaḥpraṇudāṃ śrutīnām /	DarmAtmajaH Darma-nibanDinInAm prasUtim enaH-praNudAm SrutInAm /
   hetuṃ tadabhyāgamane parīpsuḥ sukhopaviṣṭaṃ munim ābabhāṣe // BhKir_3.4 //	hetum tad-aByAgamane parIpsuH suKa-upavizwam munim AbaBAze // BhKiH-_3.4 //
   anāptapuṇyopacarair durāpā phalasya nirdhūtarajāḥ savitrī /	anApta-puNya-upacarEH durApA Palasya nirDUta-rajAH savitrI /
   tulyā bhavaddarśanasampad eṣā vṛṣṭer divo vītabalāhakāyāḥ // BhKir_3.5 //	tulyA Bavat-darSana-sampad ezA vRzweH divaH vIta-balAhakAyAH // BhKiH-_3.5 //
   adya kriyāḥ kāmadughāḥ kratūnāṃ satyāśiṣaḥ samprati bhūmidevāḥ /	adya kriyAH kAmaduGAH kratUnAm satya-ASizaH samprati BUmidevAH /
   ā saṃsṛter asmi jagatsu jātas tvayy āgate yad bahumānapātram // BhKir_3.6	A saMsRteH asmi jagatsu jAtaH tvayi Agate yat bahu-mAna-pAtram // BhKiH-_3.6
   śriyaṃ vikarṣaty apahanty aghāni śreyaḥ parisnauti tanoti kīrtim /	Sriyam vikarzati apahanti aGAni SreyaH parisnOti tanoti kIrtim /
   saṃdarśanaṃ lokaguror amogham amoghaṃ tavātmayoner iva kiṃ na dhatte //	saMdarSanam loka-guroH amoGam amoGam tava-AtmayoneH iva kim na Datte //
   BhKir_3.7 //	BhKiH-_3.7 //
   ścyotanmayūkhe 'pi himadyutau me nanirvṛtaṃ nirvṛtim eti cakṣuḥ /	Scyotat-mayUKe api hima-dyutO me na-nirvRtam nirvRtim eti cakzuH /
   samujjhitajñātiviyogakhedaṃ tvatsaṃnidhāv ucchvasatīva cetaḥ // BhKir_3.8	samujJita-jQAti-viyoga-Kedam tvad-saMniDO ucCvasati-iva cetaH // BhKiH-_3.8
   nirāspadaṃ praśnakutūhalitvam asmāsv adhīnaṃ kim u niḥspṛhāṇām /	nirAspadam praSna-kutUhali-tvam asmAsu aDInam kim u niHspRhANAm /
   tathāpi kalyāṇakarīṃ giraṃ te māṃ śrotum icchā mukharīkaroti // BhKir_3.9	taTA-api kalyANa-karIm giram te mAm Srotum icCA muKarIkaroti // BhKiH-_3.9
   ity uktavān uktiviśeṣaramyaṃ manaḥ samādhāya jayopapattau /	iti uktavAn ukti-viSeza-ramyam manaH samADAya jaya-upapattO /
   udāracetā giram ity udārāṃ dvaipāyanenābhidadhe narendraḥ // BhKir_3.10 //	udAra-cetAH giram iti udArAm dvEpAyanena-aBidaDe narendraH // BhKiH-_3.10 //
   cicīṣatāṃ janmavatām alaghvīṃ yaśovataṃsām ubhayatra bhūtim /	cicIzatAm janmavatAm alaGvIm yaSaH-vataMsAm uBayatra BUtim /
   abhyarhitā bandhuṣu tulyarūpā vṛttir viśeṣeṇa tapodhanānām // BhKir_3.11	aByarhitA banDuzu tulya-rUpA vRttiH viSezeNa tapoDanAnAm // BhKiH-_3.11
   tathāpi nighnaṃ nṛpa tāvakīnaiḥ prahvīkṛtaṃ me hṛdayaṃ guṇaughaiḥ /	taTA-api niGnam nRpa tAvakInEH prahvIkRtam me hRdayam guNa-oGEH /
   vītaspṛhāṇām api muktibhājāṃ bhavanti bhavyeṣu hi pakṣapātāḥ // BhKir_3.12	vIta-spRhANAm api mukti-BAjAm Bavanti Bavyezu hi pakzapAtAH // BhKiH-_3.12
   sutā na yūyaṃ kim u tasya rājñaḥ suyodhanaṃ vā na guṇair atītāḥ /	sutA na yUyam kim u tasya rAjQaH suyoDanam vA na guNEH atItAH /
   yas tyaktavān vaḥ sa vṛthā balād vā mohaṃ vidhatte viṣayābhilāṣaḥ //	yaH tyaktavAn vaH sa vRTA balAt vA moham viDatte vizaya-aBilAzaH //
   BhKir_3.13 //	BhKiH-_3.13 //
   jahātu nainaṃ katham arthasiddhiḥ saṃśayya karṇādiṣu tiṣṭhate yaḥ /	jahAtu na-enam kaTam arTa-sidDiH saMSayya karNa-Adizu tizWate yaH /
   asādyuyogā hi jayāntarāyāḥ pramāthinīnāṃ vipadāṃ padāni // BhKir_3.14 //	asAdyu-yogAH hi jaya-antarAyAH pramATinInAm vipadAm padAni // BhKiH-_3.14 //
   pathaś cyutāyāṃ samitau ripūṇāṃ dharmyāṃ dadhānena dhuraṃ cirāya /	paTaH cyutAyAm samitO ripUNAm DarmyAm daDAnena Duram cirAya /
   tvayā vipatsv apy avipatti ramyam āviṣkṛtaṃ prema paraṃ guṇeṣu //	tvayA vipatsu api avipatti ramyam AvizkRtam prema param guNezu //
   BhKir_3.15 //	BhKiH-_3.15 //
   vidhāya vidhvaṃsanam ātmanīnaṃ śamaikavṛtter bhavataś chalena /	viDAya viDvaMsanam AtmanInam Sama-eka-vRtteH BavataH Calena /
   prakāśitatvanmatiśīlasārāḥ kṛtopakārā iva vidviṣas te // BhKir_3.16 //	prakASita-tvat-mati-SIla-sArAH kRta-upakArAH iva vidvizaH te // BhKiH-_3.16 //
   labhyā dharitrī tava vikrameṇa jyāyāṃś ca vīryāstrabalair vipakṣaḥ /	laByA DaritrI tava vikrameNa jyAyAn ca vIrya-astra-balEH vipakzaH /
   ataḥ prakarṣāya vidhir vidheyaḥ prakarṣatantrā hi raṇe jayaśrīḥ //	atas prakarzAya viDiH viDeyaH prakarza-tantrAH hi raNe jaya-SrIH //
   BhKir_3.17 //	BhKiH-_3.17 //
   triḥsaptakṛtvo jagatīpatīnāṃ hantā gurur yasya sa jāmadagnyaḥ /	tris-sapta-kRtvas jagatIpatInAm hantA guruH yasya sa jAmadagnyaH /
   vīryāvadhūtaḥ sma tadā viveda prakarṣam ādhāravaśaṃ guṇānām // BhKir_3.18	vIrya-avaDUtaH sma tadA viveda prakarzam ADAra-vaSam guNAnAm // BhKiH-_3.18
   yasminn anaiśvaryakṛtavyalīkaḥ parābhavaṃ prāpta ivāntako 'pi /	yasmin anESvarya-kRta-vyalIkaH parABavam prAptaH iva-antakaH api /
   dhunvan dhanuḥ kasya raṇe na kuryān mano bhayaikapravaṇaṃ sa bhīṣmaḥ //	Dunvan DanuH kasya raNe na kuryAt manaH Baya-eka-pravaNam sa BIzmaH //
   BhKir_3.19 //	BhKiH-_3.19 //
   sṛjantam ājāviṣusaṃhatīr vaḥ saheta kopajvalitaṃ guruṃ kaḥ /	sRjantam AjO=-izu-saMhatIH vaH saheta kopa-jvalitam gurum kaH /
   parisphurallolaśikhāgrajihvaṃ jagaj jighatsantam ivāntavahnim //	parisPurat-lola-SiKA-agra-jihvam jagat jiGatsantam iva-anta-vahnim //
   BhKir_3.20 //	BhKiH-_3.20 //
   nirīkṣya saṃrambhanirastadhairyaṃ rādheyam ārādhitajāmadagnyam /	nirIkzya saMramBa-nirasta-DEryam rADeyam ArADita-jAmadagnyam /
   asaṃstuteṣu prasabhaṃ bhayeṣu jāyeta mṛtyor api pakṣapātaḥ // BhKir_3.21	asaMstutezu prasaBam Bayezu jAyeta mRtyoH api pakzapAtaH // BhKiH-_3.21
   yayā samāsāditasādhanena suduścarām ācaratā tapasyām /	yayA samAsAdita-sADanena su-duScarAm AcaratA tapasyAm /
   ete durāpaṃ samavāpya vīryam unmīlitāraḥ kapiketanena // BhKir_3.22 //	ete durApam samavApya vIryam unmIlitAraH kapi-ketanena // BhKiH-_3.22 //
   mahattvayogāya mahāmahimnām ārādhanīṃ tāṃ nṛpa devatānām /	mahat-tva-yogAya mahA-mahimnAm ArADanIm tAm nRpa devatAnAm /
   dātuṃ pradānocita bhūridhāmnīm upāgataḥ siddhim ivāsmi vidyām //	dAtum pradAna-ucita BUri-DAmnIm upAgataH sidDim iva-asmi vidyAm //
   BhKir_3.23 //	BhKiH-_3.23 //
   ity uktavantaṃ vraja sādhayeti pramāṇayan vākyam ajātaśatroḥ /	iti uktavantam vraja sADaya-iti pramANayan vAkyam ajAtaSatroH /
   prasedivāṃsaṃ tam upāsasāda vasann ivānte vinayena jiṣṇuḥ // BhKir_3.24 //	prasedivAMsam tam upAsasAda vasan iva-ante vinayena jizNuH // BhKiH-_3.24 //
   niryāya vidyā+tha dinādiramyād bimbād ivārkasya mukhān maharṣeḥ /	niryAya vidyA-a+Ta dina-Adi-ramyAt bimbAt iva-arkasya muKAt mahA-RzeH /
   pārthānanaṃ vahnikaṇāvadātā dīptiḥ sphuratpadmam ivābhipede // BhKir_3.25	pArTa-Ananam vahni-kaNA-avadAtA dIptiH sPurat-padmam iva-aBipede // BhKiH-_3.25
   yogaṃ ca taṃ yogyatamāya tasmai tapaḥprabhāvād vitatāra sadyaḥ /	yogam ca tam yogyatamAya tasmE tapaH-praBAvAt vitatAra sadyas /
   yenāsya tattveṣu kṛte 'vabhāse samunmimīleva cirāya cakṣuḥ // BhKir_3.26	yena-asya tattvezu kRte avaBAse samunmimIlA-iva cirAya cakzuH // BhKiH-_3.26
   ākāram āśaṃsitabhūrilābhaṃ dadhānam antaḥkaraṇānurūpam /	AkAram ASaMsita-BUri-lABam daDAnam antaHkaraNa-anurUpam /
   niyojayiṣyan vijayodaye taṃ tapaḥsamādhau munir ity uvāca // BhKir_3.27 //	niyojayizyan vijaya-udaye tam tapaH-samADO muniH iti uvAca // BhKiH-_3.27 //
   anena yogena vivṛddhatejā nijāṃ parasmai padavīm ayacchan /	anena yogena vivRdDa-tejAH nijAm parasmE padavIm ayacCan /
   samācarācāram upāttaśastro japopavāsābhiṣavair munīnām // BhKir_3.28 //	samAcara-AcAram upAtta-SastraH japa-upavAsa-aBizavEH munInAm // BhKiH-_3.28 //
   kariṣyase yatra suduścarāṇi prasattaye gotrabhidas tapāṃsi /	karizyase yatra su-duScarANi prasattaye gotraBidaH tapAMsi /
   śiloccayaṃ cāruśiloccayaṃ tam eṣa kṣaṇān neṣyati guhyakas tvām //	Siloccayam cAru-SilA-uccayam tam eza kzaNAt nezyati guhyakaH tvAm //
   BhKir_3.29 //	BhKiH-_3.29 //
   iti bruvāṇena mahendrasūnuṃ maharṣiṇā tena tirobabhūve /	iti bruvANena mahA-indra-sUnum mahA-RziNA tena tirobaBUve /
   taṃ rājarājānucaro 'sya sākṣāt pradeśam ādeśam ivādhitasthau // BhKir_3.30	tam rAja-rAja-anucaraH asya sAkzAt pradeSam AdeSam iva-aDitasTO // BhKiH-_3.30
   kṛtānatir vyāhṛtasāntvavāde jātaspṛhaḥ puṇyajanaḥ sa jiṣṇau /	kRta-AnatiH vyAhRta-sAntva-vAde jAta-spRhaH puNya-janaH sa jizNO /
   iyāya sakhyāv iva samprasādaṃ viśvāsayaty āśu satāṃ hi yogaḥ // BhKir_3.31	iyAya saKyO iva samprasAdam viSvAsayati ASu satAm hi yogaH // BhKiH-_3.31
   athoṣṇabhāseva sumerukuñjān vihīyamānān udayāya tena /	aTa-uzNa-BAsA-iva sumeru-kuQjAn vihIyamAnAn udayAya tena /
   bṛhaddyutīn duḥkhakṛtātmalābhaṃ tamaḥ śanaiḥ pāṇḍusutān prapede //	bRhat-dyutIn duHKa-kRta-Atma-lABam tamaH SanEs pANxu-sutAn prapede //
   BhKir_3.32 //	BhKiH-_3.32 //
   asaṃśayālocitakāryanunnaḥ premṇā samānīya vibhajyamānaḥ /	asaMSaya-Alocita-kArya-nunnaH premNA samAnIya viBajyamAnaH /
   tulyād vibhāgād iva tanmanobhir duḥkhātibhāro 'pi laghuḥ sa mene //	tulyAt viBAgAt iva tad-manoBiH duHKa-atiBAraH api laGuH sa mene //
   BhKir_3.33 //	BhKiH-_3.33 //
   dhairyeṇa viśvāsyatayā maharṣes tīvrād arātiprabhavāc ca manyoḥ /	DEryeNa viSvAsya-tayA mahA-RzeH tIvrAt arAti-praBavAt ca manyoH /
   vīryaṃ ca vidvatsu sute maghonaḥ sa teṣu na sthānam avāpa śokaḥ //	vIryam ca vidvatsu sute maGonaH sa tezu na sTAnam avApa SokaH //
   BhKir_3.34 //	BhKiH-_3.34 //
   tān bhūridhāmnaś caturo 'pi dūraṃ vihāya yāmān iva vāsarasya /	tAn BUri-DAmnaH caturaH api dUram vihAya yAmAn iva vAsarasya /
   ekaughabhūtaṃ tad aśarma kṛṣṇāṃ vibhāvarīṃ dhvāntam iva prapede //	eka-oGa-BUtam tat aSarma kRzNAm viBAvarIm DvAntam iva prapede //
   BhKir_3.35 //	BhKiH-_3.35 //
   tuṣāralekhākulitotpalābhe paryaśruṇī maṅgalabhaṅgabhīruḥ /	tuzAra-leKA-Akulita-utpalABe paryaSruNI maFgala-BaFga-BIruH /
   agūḍhabhāvāpi vilokane sā na locane mīlayituṃ viṣehe // BhKir_3.36 //	agUXa-BAvA-api vilokane sA na locane mIlayitum vizehe // BhKiH-_3.36 //
   akṛtrimapremarasābhirāmaṃ rāmārpitaṃ dṛṣṭivilobhi dṛṣṭam /	akRtrima-prema-rasa-aBirAmam rAma-arpitam dRzwi-viloBi dRzwam /
   manaḥprasādāñjalinā nikāmaṃ jagrāha pātheyam ivendrasūnuḥ // BhKir_3.37 //	manaH-prasAda-aQjalinA nikAmam jagrAha pATeyam iva-indrasUnuH // BhKiH-_3.37 //
   dhairyāvasādena hṛtaprasādā vanyadvipeneva nidāghasindhuḥ /	DErya-avasAdena hRta-prasAdAH vanya-dvipena-iva nidAGa-sinDuH /
   niruddhabāṣpodayasannakaṇṭham uvāca kṛcchrād iti rājaputrī // BhKir_3.38	nirudDa-bAzpa-udaya-sanna-kaNWam uvAca kRcCrAt iti rAja-putrI // BhKiH-_3.38
   magnāṃ dviṣacchadmani paṅkabhūte sambhavānāṃ bhūtim ivoddhariṣyan /	magnAm dvizat-Cadmani paFka-BUte samBavAnAm BUtim iva-udDarizyan /
   ādhidviṣām ā tapasāṃ prasiddher asmad vinā mā bhṛśam unmanībhūḥ //	ADidvizAm A tapasAm prasidDeH asmat vinA mA BRSam unmanIBUH //
   BhKir_3.39 //	BhKiH-_3.39 //
   yaśo 'dhigantuṃ sukhalipsayā vā manuṣyasaṃkhyām ativartituṃ vā /	yaSaH aDigantum suKa-lipsayA vA manuzya-saMKyAm ativartitum vA /
   nirutsukānām abhiyoggabhājāṃ samutsukevāṅkam upaiti siddhiḥ // BhKir_3.40	nirutsukAnAm aBiyogga-BAjAm samutsukA-iva-aFkam upEti sidDiH // BhKiH-_3.40
   lokaṃ vidhātrā vihitasya goptuṃ kṣattrasya muṣṇan vasu jaitram ojaḥ /	lokam viDAtrA vihitasya goptum kzattrasya muzNan vasu jEtram ojaH /
   tejasvitāyā vijayaikavṛtter nighnan priyaṃ prāṇam ivābhimānam //	tejasvi-tAyAH vijaya-eka-vRtteH niGnan priyam prANam iva-aBimAnam //
   BhKir_3.41 //	BhKiH-_3.41 //
   vrīḍānatair āptajanopanītaḥ saṃśayya kṛcchreṇa nṛpaiḥ prapannaḥ /	vrIxA-natEH Apta-jana-upanItaH saMSayya kRcCreNa nRpEH prapannaH /
   vitānabhūtaṃ vitataṃ pṛthivyāṃ yaśaḥ samūhann iva digvikīrṇam //	vitAna-BUtam vitatam pRTivyAm yaSaH samUhan iva diS-vikIrNam //
   BhKir_3.42 //	BhKiH-_3.42 //
   vīryāvadāneṣu kṛtāvamarṣas tanvann abhūtām iva sampratītim /	vIrya-avadAnezu kRtO=-amarzaH tanvan aBUtAm iva sampratItim /
   kurvan prayāmakṣayam āyatīnām arkatviṣām ahna ivāvaśeṣaḥ // BhKir_3.43 //	kurvan prayAma-kzayam AyatInAm arka-tvizAm ahnaH iva-avaSezaH // BhKiH-_3.43 //
   prasahya yo 'smāsu paraiḥ prayuktaḥ smartuṃ na śakyaḥ kim utādhikartum /	prasahya yaH asmAsu parEH prayuktaH smartum na SakyaH kim uta-aDikartum /
   navīkariṣyaty upaśuṣyad ārdraḥ sa tvad vinā me hṛdayaṃ nikāraḥ //	navIkarizyati upaSuzyat ArdraH sa tvat vinA me hRdayam nikAraH //
   BhKir_3.44 //	BhKiH-_3.44 //
   prāpto 'bhimānavyasanād asahyaṃ dantīva dantavyasanād vikāram /	prAptaH aBimAna-vyasanAt asahyam dantI-iva danta-vyasanAt vikAram /
   dviṣatpratāpāntaritorutejāḥ śaradghanākīrṇa ivādir ahnaḥ // BhKir_3.45 //	dvizat-pratApa-antarita-uru-tejAH Sarad-Gana-AkIrNaH iva-AdiH ahnaH // BhKiH-_3.45 //
   savrīḍamandair iva niṣkriyatvān nātyartham astrair avabhāsamānaḥ /	sa-vrIxa-mandEH iva nizkriya-tvAt na-atyarTam astrEH avaBAsamAnaH /
   yaśaḥkṣayakṣīṇajalārṇavābhas tvam anyam ākāram ivābhipannaḥ // BhKir_3.46	yaSaH-kzaya-kzINa-jala-arNava-ABaH tvam anyam AkAram iva-aBipannaH // BhKiH-_3.46
   duḥśāsanāmarṣarajovikīrṇair ebhir vinārthair iva bhāgyanāthaiḥ /	duHSAsana-amarza-rajaH-vikIrNEH eBiH vinA-arTEH iva BAgya-nATEH /
   keśaiḥ kadarthīkṛtavīryasāraḥ kaccit sa evāsi dhanaṃjayas tvam //	keSEH kadarTIkRta-vIrya-sAraH kaccit saH eva-asi DanaMjayaH tvam //
   BhKir_3.47 //	BhKiH-_3.47 //
   sa kṣattriyas trāṇasahaḥ satāṃ yas tat kārmukaṃ karmasu yasya śaktiḥ /	sa kzattriyaH trANa-sahaH satAm yaH tat kArmukam karmasu yasya SaktiH /
   vahan dvayīṃ yady aphale 'rthajāte karoty asaṃskārahatām ivoktim //	vahan dvayIm yadi aPale arTa-jAte karoti asaMskAra-hatAm iva-uktim //
   BhKir_3.48 //	BhKiH-_3.48 //
   vītaujasaḥ sannidhimātraśeṣā bhavatkṛtāṃ bhūtim apekṣamāṇāḥ /	vIta-ojasaH sanniDi-mAtra-SezAH Bavat-kRtAm BUtim apekzamANAH /
   samānaduḥkhā iva nas tvadīyāḥ sarūpatāṃ pārtha guṇā bhajante // BhKir_3.49	samAna-duHKAH iva naH tvadIyAH sarUpa-tAm pArTa guNAH Bajante // BhKiH-_3.49
   ākṣipyamāṇaṃ ripubhiḥ pramādān nāgair ivālūnasaṭaṃ mṛgendram /	AkzipyamANam ripuBiH pramAdAt nAgEH iva-AlUna-sawam mRgendram /
   tvāṃ dhūr iyaṃ yogyatayādhirūḍhā dīptyā dinaśrīr iva tigmaraśmim //	tvAm DUH iyam yogyatayA-aDirUXAH dIptyA dina-SrIH iva tigma-raSmim //
   BhKir_3.50 //	BhKiH-_3.50 //
   karoti yo 'śeṣajanātiriktāṃ sambhāvanām arthavatīṃ kriyābhiḥ /	karoti yaH aSeza-jana-atiriktAm samBAvanAm arTavatIm kriyABiH /
   saṃsatsu jāte puruṣādhikāre na pūraṇī taṃ samupaiti saṃkhyā // BhKir_3.51	saMsatsu jAte puruza-aDikAre na pUraNI tam samupEti saMKyA // BhKiH-_3.51
   priyeṣu yaiḥ pārtha vinopapatter vicintyamānaiḥ klamam eti cetaḥ /	priyezu yEH pArTa vinA-upapatteH vicintyamAnEH klamam eti cetaH /
   tava prayātasya jayāya teṣāṃ kriyād aghānāṃ maghavā vighātam // BhKir_3.52	tava prayAtasya jayAya tezAm kriyAt aGAnAm maGavA viGAtam // BhKiH-_3.52
   mā gāś cirāyaikacaraḥ pramādaṃ vasann asambādhaśive 'pi deśe /	mA gAH cirAya-eka-caraH pramAdam vasan asambADa-Sive api deSe /
   mātsaryarāgopahatātmanāṃ hi skhalanti sādhuṣv api mānasāni // BhKir_3.53	mAtsarya-rAga-upahata-AtmanAm hi sKalanti sADuzu api mAnasAni // BhKiH-_3.53
   tad āśu kurvan vacanaṃ maharṣer manorathān naḥ saphalīkuruṣva /	tat ASu kurvan vacanam mahA-RzeH manoraTAn naH saPalIkuruzva /
   pratyāgataṃ tvāsmi kṛtārtham eva stanopapīḍaṃ parirabdhukāmā // BhKir_3.54	pratyAgatam tvA-asmi kRtArTam eva stana-upapIxam parirabDu-kAmAH // BhKiH-_3.54
   udīritāṃ tām iti yājñasenyā navīkṛtodgrāhitaviprakārām /	udIritAm tAm iti yAjQasenyAH navIkRta-udgrAhita-viprakArAm /
   āsādya vācaṃ sa bhṛśaṃ didīpe kāṣṭhām udīcīm iva tigmaraśmiḥ // BhKir_3.55	AsAdya vAcam sa BRSam didIpe kAzWAm udIcIm iva tigma-raSmiH // BhKiH-_3.55
   athābhipaśyann iva vidviṣaḥ puraḥ purodhasāropitahetisaṃhatiḥ /	aTa-aBipaSyan iva vidvizaH puras puroDasA-Aropita-heti-saMhatiH /
   babhāra ramyo 'pi vapuḥ sa bhīṣaṇaṃ gataḥ kriyāṃ mantra ivābhicārikīm //	baBAra ramyaH api vapuH sa BIzaNam gataH kriyAm mantraH iva-ABicArikIm //
   BhKir_3.56 //	BhKiH-_3.56 //
   avilaṅghyavikarṣaṇaṃ paraiḥ prathitajyāravakarma kārmukam /	avilaFGya-vikarzaNam parEH praTita-jyA-rava-karma kArmukam /
   agatāv aridṛṣṭigocaraṃ śitanistriṃśayujau maheṣudhī // BhKir_3.57 //	agatO ari-dRzwi-gocaram Sita-nistriMSa-yujO mahA-izuDI // BhKiH-_3.57 //
   yaśaseva tirodadhan muhur mahasā gotrabhidāyudhakṣatīḥ /	yaSasA-iva tirodaDat muhur mahasA gotra-Bid-AyuDa-kzatIH /
   kavacaṃ ca saratnam udvahañ jvalitajyotir ivāntaraṃ divaḥ // BhKir_3.58 //	kavacam ca sa-ratnam udvahan jvalita-jyotiH iva-antaram divaH // BhKiH-_3.58 //
   akalādhipabhṛtyadarśitaṃ śivam urvīdharavartma samprayān /	akala-aDipa-BRtya-darSitam Sivam urvIDara-vartma samprayAn /
   hṛdayāni samāviveśa sa kṣaṇam udbāṣpadṛśāṃ tapobhṛtām // BhKir_3.59 //	hRdayAni samAviveSa sa kzaNam udbAzpa-dRSAm tapoBRtAm // BhKiH-_3.59 //
   anujagur atha divyaṃ dundubhidhvānam āśāḥ+ surakusumanipātair vyomni	anujaguH aTa divyam dunduBi-DvAnam ASAH+ sura-kusuma-nipAtEH vyomni
   lakṣmīr vitene /	lakzmIH vitene /
   priyam iva kathayiṣyann āliliṅga sphurantīṃ bhuvam anibhṛtavelāvīcibāhuḥ	priyam iva kaTayizyan AliliFga sPurantIm Buvam aniBRta-velA-vIci-bAhuH
   payodhiḥ // BhKir_3.60 //	payoDiH // BhKiH-_3.60 //
   tataḥ sa kūjatkalahaṃsamekhalāṃ sapākasasyāhitapāṇḍutāguṇām /	tatas sa kUjat-kalahaMsa-meKalAm sa-pAka-sasya-Ahita-pANxu-tA-guNAm /
   upāsasādopajanaṃ janapriyaḥ priyām ivāsāditayauvanāṃ bhuvam // BhKir_4.1	upAsasAda-upajanam jana-priyaH priyAm iva-AsAdita-yOvanAm Buvam // BhKiH-_4.1
   vinamraśāliprasavaughaśālinīr apetapaṅkāḥ sasaroruhāmbhasaḥ /	vinamra-SAli-prasava-oGa-SAlinIH apeta-paFkAH sa-saroruha-amBasaH /
   nananda paśyann upasīma sa sthalīr upāyanībhūtaśaradguṇaśriyaḥ //	nananda paSyan upasIma sa sTalIH upAyanIBUta-Sarad-guNa-SriyaH //
   BhKir_4.2 //	BhKiH-_4.2 //
   nirīkṣyamāṇā iva vismayākulaiḥ payobhir unmīlitapadmalocanaiḥ /	nirIkzyamANAH iva vismaya-AkulEH payoBiH unmIlita-padma-locanEH /
   hṛtapriyādṛṣṭivilāsavibhramā mano 'sya jahruḥ śapharīvivṛttayaḥ //	hRta-priya-adRzwi-vilAsa-viBramAH manaH asya jahruH SaParI-vivRttayaH //
   BhKir_4.3 //	BhKiH-_4.3 //
   tutoṣa paśyan kalamasya sa adhikaṃ savārije vāriṇi rāmaṇīyakam /	tutoza paSyan kalamasya sa aDikam sa-vAri-je vAriNi rAmaNIyakam /
   sudurlabhe nārhati ko 'bhinandituṃ prakarṣalakṣmīm anurūpasaṃgame //	su-durlaBe na-arhati kaH aBinanditum prakarza-lakzmIm anurUpa-saMgame //
   BhKir_4.4 //	BhKiH-_4.4 //
   nunoda tasya sthalapadminīgataṃ vitarkam āviṣkṛtaphenasaṃtati /	nunoda tasya sTala-padminI-gatam vitarkam AvizkRta-Pena-saMtati /
   avāptakiñjalkavibhedam uccakair vivṛttapāṭhīnaparāhataṃ payaḥ // BhKir_4.5	avApta-kiQjalka-viBedam uccakEs vivRtta-pAWIna-parAhatam payaH // BhKiH-_4.5
   kṛtormirekhaṃ śithilatvam āyatā śanaiḥ śanaiḥ śāntarayeṇa vāriṇā /	kRta-Urmi-reKam SiTila-tvam AyatA SanEs SanEs SAnta-rayeNa vAriNA /
   nirīkṣya reme sa samudrayoṣitāṃ taraṅgitakṣaumavipāṇḍu saikatam //	nirIkzya reme sa samudra-yozitAm taraFgita-kzOma-vipANxu sEkatam //
   BhKir_4.6 //	BhKiH-_4.6 //
   manoramaṃ prāpitam antaraṃ bhruvor alaṃkṛtaṃ kesarareṇuṇāṇunā /	manoramam prApitam antaram BruvoH alaMkRtam kesara-reNuNA-aNunA /
   alaktatāmrādharapallavaśriyā samānayantīm iva bandhujīvakam // BhKir_4.7	alakta-tAmra-aDara-pallava-SriyA samAnayantIm iva banDujIvakam // BhKiH-_4.7
   navātapālohitam āhitaṃ muhur mahāniveśau paritaḥ payodharau /	nava-Atapa-Alohitam Ahitam muhur mahA-niveSO paritas payoDarO /
   cakāsayantīm aravindajaṃ rajaḥ pariśramāmbhaḥpulakena sarpatā // BhKir_4.8	cakAsayantIm aravinda-jam rajaH pariSrama-amBaH-pulakena sarpatA // BhKiH-_4.8
   kapolasaṃśleṣi vilocanatviṣā vibhūṣayantīm avataṃsakotpalam /	kapola-saMSlezi vilocana-tvizA viBUzayantIm avataMsaka-utpalam /
   sutena pāṇḍoḥ kalamasya gopikāṃ nirīkṣya mene śaradaḥ kṛtārthatā //	sutena pANxoH kalamasya gopikAm nirIkzya mene SaradaH kRtArTa-tA //
   BhKir_4.9 //	BhKiH-_4.9 //
   upāratāḥ paścimarātrigocarād apārayantaḥ patituṃ javena gām /	upAratAH paScima-rAtri-gocarAt apArayantaH patitum javena gAm /
   tam utsukāś cakrur avekṣaṇotsukaṃ gavāṃ gaṇāḥ prasnutapīvaraudharasaḥ //	tam utsukAH cakruH avekzaNa-utsukam gavAm gaNAH prasnutapIva-rODa-rasaH //
   BhKir_4.10 //	BhKiH-_4.10 //
   parītam ukṣāvajaye jayaśriyā nadantam uccaiḥ kṣatasindhurodhasam /	parItam ukza-avajaye jaya-SriyA nadantam uccEs kzata-sinDu-roDasam /
   dadarśa puṣṭiṃ dadhataṃ sa śāradīṃ savigrahaṃ darpam ivādhipaṃ gavām //	dadarSa puzwim daDatam sa SAradIm sa-vigraham darpam iva-aDipam gavAm //
   BhKir_4.11 //	BhKiH-_4.11 //
   vimucyamānair api tasya mantharaṃ gavāṃ himānīviśadaiḥ kadambakaiḥ /	vimucyamAnEH api tasya manTaram gavAm himAnI-viSadEH kadambakEH /
   śarannadīnāṃ pulinaiḥ kutūhalaṃ galaddukūlair jaghanair ivādadhe //	Sarad-nadInAm pulinEH kutUhalam galat-dukUlEH jaGanEH iva-adaDe //
   BhKir_4.12 //	BhKiH-_4.12 //
   gatān paśūnāṃ sahajanmabandhutāṃ gṛhāśrayaṃ prema vaneṣu bibhrataḥ /	gatAn paSUnAm saha-janma-banDu-tAm gRha-ASrayam prema vanezu biBrataH /
   dadarśa gopān upadhenu pāṇḍavaḥ kṛtānukārān iva gobhir ārjave //	dadarSa gopAn upaDenu pANxavaH kRta-anukArAn iva goBiH Arjave //
   BhKir_4.13 //	BhKiH-_4.13 //
   paribhraman mūrdhajaṣaṭpadākulaiḥ smitodayādarśitadantakesaraiḥ /	pariBraman mUrDaja-zawpada-AkulEH smita-udaya-AdarSita-danta-kesarEH /
   mukhaiś calatkuṇḍalaraśmirañjitair navātapāmṛṣṭasarojacārubhiḥ //	muKEH calat-kuNxala-raSmi-raQjitEH nava-Atapa-AmRzwa-saroja-cAruBiH //
   BhKir_4.14 //	BhKiH-_4.14 //
   nibaddhaniḥśvāsavikampitādharā latā iva prasphuritaikapallavāḥ /	nibadDa-niHSvAsa-vikampita-aDarAH latAH iva prasPurita-eka-pallavAH /
   vyapoḍhapārśvair apavartitatrikā vikarṣaṇaiḥ pāṇivihārahāribhiḥ //	vyapoXa-pArSvEH apavartita-trikAH vikarzaNEH pANi-vihAra-hAriBiH //
   BhKir_4.15 //	BhKiH-_4.15 //
   vrajājireṣv ambudanādaśaṅkinīḥ śikhaṇḍinām unmadayatsu yoṣitaḥ /	vraja-ajirezu ambuda-nAda-SaFkinIH SiKaNxinAm unmadayatsu yozitaH /
   muhuḥ praṇunneṣu mathāṃ vivartanair nadatsu kumbheṣu mṛdaṅgamantharam //	muhur praNunnezu maTAm vivartanEH nadatsu kumBezu mRdaFga-manTaram //
   BhKir_4.16 //	BhKiH-_4.16 //
   sa mantharāvalgitapīvarastanīḥ pariśramaklāntavilocanotpalāḥ /	sa manTara-Avalgita-pIvara-stanIH pariSrama-klAnta-vilocana-utpalAH /
   nirīkṣituṃ nopararāma ballavīr abhipranṛttā iva vārayoṣitaḥ // BhKir_4.17	nirIkzitum na-upararAma ballavIH aBipranRttAH iva vAra-yozitaH // BhKiH-_4.17
   papāta pūrvāṃ jahato vijihmatāṃ vṛṣopabhuktāntikasasyasampadaḥ /	papAta pUrvAm jahataH vijihma-tAm vRza-upaBukta-antika-sasya-sampadaH /
   rathāṅgasīmantitasāndrakardamān prasaktasampātapṛthakkṛtān pathaḥ //	raTAFga-sImantita-sAndra-kardamAn prasakta-sampAta-pRTak-kRtAn paTaH //
   BhKir_4.18 //	BhKiH-_4.18 //
   janair upagrāmam anindyakarmabhir viviktabhāveṅgitabhūṣaṇair vṛtāḥ /	janEH upagrAmam anindya-karmaBiH vivikta-BAva-iFgita-BUzaNEH vRtAH /
   bhṛśaṃ dadarśāśramamaṇḍapopamāḥ sapuṣpahāsāḥ sa niveśavīrudhaḥ //	BRSam dadarSa-ASrama-maNxapa-upamAH sa-puzpahAsAH sa niveSa-vIruDaH //
   BhKir_4.19 //	BhKiH-_4.19 //
   tataḥ sa samprekṣya śaradguṇaśriyaṃ śaradguṇālokanalolacakṣuṣam /	tatas sa samprekzya Sarad-guNa-Sriyam Sarad-guNa-Alokana-lola-cakzuzam /
   uvāca yakṣas tam acodito 'pi gāṃ na hīṅgitajño 'vasare 'vasīdati //	uvAca yakzaH tam acoditaH api gAm na hi-iFgita-jQaH avasare avasIdati //
   BhKir_4.20 //	BhKiH-_4.20 //
   iyaṃ śivāyā niyater ivāyatiḥ kṛtārthayantī jagataḥ phalaiḥ kriyāḥ /	iyam SivAyAH niyateH iva-AyatiH kRta-arTayantI jagataH PalEH kriyAH /
   jayaśriyaṃ pārtha pṛthūkarotu te śarat prasannāmbur anambuvāridā //	jaya-Sriyam pArTa pRTUkarotu te Sarad prasanna-ambuH anambu-vAri-dAH //
   BhKir_4.21 //	BhKiH-_4.21 //
   upaiti sasyaṃ pariṇāmaramyatā nadīr anauddhatyam apaṅkatā mahīm /	upEti sasyam pariNAma-ramya-tA nadIH anOdDatyam apaFkatA mahIm /
   navair guṇaiḥ samprati saṃstavasthiraṃ tirohitaṃ prema ghanāgamaśriyaḥ //	navEH guNEH samprati saMstava-sTiram tirohitam prema GanAgama-SriyaH //
   BhKir_4.22 //	BhKiH-_4.22 //
   patanti nāsmin viśadāḥ patattriṇo dhṛtendracāpā na payodapaṅktayaḥ /	patanti na-asmin viSadAH patattriNaH DRta-indracApAH na payoda-paFktayaH /
   tathāpi puṣṇāti nabhaḥ śriyaṃ parāṃ na ramyam āhāryam apekṣate guṇam //	taTA-api puzNAti naBaH Sriyam parAm na ramyam AhAryam apekzate guNam //
   BhKir_4.23 //	BhKiH-_4.23 //
   vipāṇḍubhir glānatayā payodharaiś cyutācirābhāguṇahemadāmabhiḥ /	vipANxuBiH glAna-tayA payoDarEH cyuta-acirABA-guNa-hema-dAmaBiH /
   iyaṃ kadambānilabhartur atyaye na digvadhūnāṃ kṛśatā na rājate //	iyam kadamba-anila-BartuH atyaye na diS-vaDUnAm kRSa-tA na rAjate //
   BhKir_4.24 //	BhKiH-_4.24 //
   vihāya vāñchām udite madātyayād araktakaṇṭhasya rute śikhaṇḍinaḥ /	vihAya vAQCAm udite madAtyayAt arakta-kaNWasya rute SiKaNxinaH /
   śrutiḥ śrayaty unmadahaṃsaniḥsvanaṃ guṇāḥ priyatve 'dhikṛtā na saṃstavaḥ	SrutiH Srayati unmada-haMsa-niHsvanam guNAH priya-tve aDikRtAH na saMstavaH
   // BhKir_4.25 //	// BhKiH-_4.25 //
   amī pṛthustambabhṛtaḥ piśaṅgatāṃ gatā vipākena phalasya śālayaḥ /	amI pRTu-stamba-BRtaH piSaFga-tAm gatAH vipAkena Palasya SAlayaH /
   vikāsi vaprāmbhasi gandhasūcitaṃ namanti nighrātum ivāsitotpalam //	vikAsi vapra-amBasi ganDa-sUcitam namanti niGrAtum iva-asita-utpalam //
   BhKir_4.26 //	BhKiH-_4.26 //
   mṛṇālinīnām anurañjitaṃ tviṣā vibhinnam ambhojapalāśaśobhayā /	mRNAlinInAm anuraQjitam tvizA viBinnam amBoja-palASa-SoBayA /
   payaḥ sphuracchāliśikhāpiśaṅgitaṃ drutaṃ dhanuṣkhaṇḍam ivāhividviṣaḥ //	payaH sPurat-SAli-SiKA-piSaFgitam drutam DanuzKaNxam iva-ahi-vidvizaH //
   BhKir_4.27 //	BhKiH-_4.27 //
   vipāṇḍu saṃvyānam ivāniloddhataṃ nirundhatīḥ saptapalāśajaṃ rajaḥ /	vipANxu saMvyAnam iva-anila-udDatam nirunDatIH sapta-palASa-jam rajaH /
   anāvilonmīlitabāṇacakṣuṣaḥ sapuṣpahāsā vanarājiyoṣitaḥ // BhKir_4.28 //	anAvila-unmIlita-bANa-cakzuzaH sa-puzpahAsAH vana-rAji-yozitaH // BhKiH-_4.28 //
   adīpitaṃ vaidyutajātavedasā sitāmbudacchedatirohitātapam /	adIpitam vEdyuta-jAtavedasA sita-ambuda=-Ceda-tirohita-Atapam /
   tatāntaraṃ sāntaravāriśīkaraiḥ śivaṃ nabhovartma sarojavāyubhiḥ //	tata-antaram sa-antara-vAri-SIkarEH Sivam naBaH-vartma saroja-vAyuBiH //
   BhKir_4.29 //	BhKiH-_4.29 //
   sitacchadānām apadiśya dhāvatāṃ rutair amīṣāṃ grathitāḥ patatriṇām /	sitacCadAnAm apadiSya DAvatAm rutEH amIzAm graTitAH patatriNAm /
   prakurvate vāridarodhanirgatāḥ parasparālāpam ivāmalā diśaḥ // BhKir_4.30	prakurvate vArida-roDa-nirgatAH paraspara-AlApam iva-amalAH diSaH // BhKiH-_4.30
   vihārabhūmer abhighoṣam utsukāḥ śarīrajebhyaś cyutayūthapaṅktayaḥ /	vihAra-BUmeH aBiGozam utsukAH SarIrajeByaH cyuta-yUTa-paFktayaH /
   asaktam ūdhāṃsi payaḥ kṣaranty amūr upāyanānīva nayanti dhenavaḥ //	asaktam UDAMsi payaH kzaranti amUH upAyanAni-iva nayanti DenavaH //
   BhKir_4.31 //	BhKiH-_4.31 //
   jagatprasūtir jagadekapāvanī vrajopakaṇṭhaṃ tanayair upeyuṣī /	jagat-prasUtiH jagat-eka-pAvanI vraja-upakaNWam tanayEH upeyuzI /
   dyutiṃ samagrāṃ samitir gavām asāv upaiti mantrair iva saṃhitāhutiḥ //	dyutim samagrAm samitiH gavAm asO upEti mantrEH iva saMhitA-AhutiH //
   BhKir_4.32 //	BhKiH-_4.32 //
   kṛtāvadhānaṃ jitabarhiṇadhvanau suraktagopījanagītaniḥsvane /	kRta-avaDAnam jita-barhiNa-DvanO su-rakta-gopI-jana-gIta-niHsvane /
   idaṃ jighatsām apahāya bhūyasīṃ na sasyam abhyeti mṛgīkadambakam //	idam jiGatsAm apahAya BUyasIm na sasyam aByeti mRgIkadambakam //
   BhKir_4.33 //	BhKiH-_4.33 //
   asāv anāsthāparayāvadhīritaḥ saroruhiṇyā śirasā namann api /	asO anAsTA-parayA-avaDIritaH saroruhiNyA SirasA naman api /
   upaiti śuṣyan kalamaḥ sahāmbhasā manobhuvā tapta ivābhipāṇḍutām //	upEti Suzyan kalamaH saha-amBasA manoBuvA taptaH iva-aBipANxu-tAm //
   BhKir_4.34 //	BhKiH-_4.34 //
   amī samuddhūtasarojareṇunā hṛtā hṛtāsārakaṇena vāyunā /	amI samudDUta-saroja-reNunA hRtA hRta-AsAra-kaNena vAyunA /
   upāgame duścaritā ivāpadāṃ gatiṃ na niścetum alaṃ śilīmukhāḥ // BhKir_4.35	upAgame duScaritAH iva-ApadAm gatim na niScetum alam SilImuKAH // BhKiH-_4.35
   mukhair asau vidrumabhaṅgalohitaiḥ śikhāḥ piśaṅgīḥ kalamasya bibhratī /	muKEH asO vidruma-BaFga-lohitEH SiKAH piSaFgIH kalamasya biBratI /
   śukāvalir vyaktaśirīṣakomalā dhanuḥśriyaṃ gotrabhido 'nugacchati //	Suka-AvaliH vyakta-SirIza-komalA DanuH-Sriyam gotra-BidaH anugacCati //
   BhKir_4.36 //	BhKiH-_4.36 //
   iti kathayati tatra nātidūrād atha dadṛśe pihitoṣṇaraśmibimbaḥ /	iti kaTayati tatra na-ati-dUrAt aTa dadRSe pihita-uzNa-raSmi-bimbaH /
   vigalitajalabhāraśuklabhāsāṃ nicaya ivāmbumucāṃ nagādhirājaḥ // BhKir_4.37	vigalita-jala-BAra-Sukla-BAsAm nicayaH iva-ambumucAm naga-aDirAjaH // BhKiH-_4.37
   tam atanuvanarājiśyāmitopatyakāntaṃ nagam upari himānīgauram āsadya jiṣṇuḥ	tam atanu-vana-rAji-SyAmita-upatyakAntam nagam upari himAnI-gOram Asadya jizNuH
   vyapagatamadarāgasyānusasmāra lakṣmīm asitam adharavāso bibhrataḥ	vyapagata-mada-rAgasya-anusasmAra lakzmIm asitam aDara-vAsaH biBrataH
   sīrapāṇeḥ // BhKir_4.38 //	sIrapANeH // BhKiH-_4.38 //
   atha jayāya nu merumahībhṛto rabhasayā nu digantadidṛkṣayā /	aTa jayAya nu meru-mahIBRtaH raBasayA nu diS-anta-didRkzayA /
   abhiyayau sa himācalam ucchritaṃ samuditaṃ nu vilaṅghayituṃ nabhaḥ //	aBiyayO sa himAcalam ucCritam samuditam nu vilaFGayitum naBaH //
   BhKir_5.1 //	BhKiH-_5.1 //
   tapanamaṇḍaladītitam ekataḥ satatanaiśatamovṛtam anyataḥ /	tapana-maNxala-dItitam ekatas satata-nESa-tamaH-vRtam anyatas /
   hasitabhinnatamisracayaṃ puraḥ śivam ivānugataṃ gajacarmaṇā // BhKir_5.2	hasita-Binna-tamisra-cayam puras Sivam iva-anugatam gaja-carmaNA // BhKiH-_5.2
   kṣitinabhaḥsuralokanivāsibhiḥ kṛtaniketam adṛṣṭaparasparaiḥ /	kziti-naBaH-sura-loka-nivAsiBiH kRta-niketam adRzwa-parasparEH /
   prathayituṃ vibhutām abhinirmitaṃ pratinidhiṃ jagatām iva śambhunā //	praTayitum viBu-tAm aBinirmitam pratiniDim jagatAm iva SamBunA //
   BhKir_5.3 //	BhKiH-_5.3 //
   bhujagarājasitena nabhaḥśriyā kanakarājivirājitasānunā /	Bujaga-rAja-sitena naBaH-SriyA kanaka-rAji-virAjita-sAnunA /
   samuditaṃ nicayena taḍitvatīṃ laghayatā śaradambudasaṃhatim // BhKir_5.4	samuditam nicayena taxitvatIm laGayatA Sarad-ambuda-saMhatim // BhKiH-_5.4
   maṇimayūkhacayāṃśukabhāsurāḥ suravadhūparibhuktalatāgṛhāḥ /	maNi-mayUKa-caya-aMSuka-BAsurAH sura-vaDU-pariBukta-latA-gRhAH /
   dadhatam uccaśilāntaragopurāḥ pura ivoditapuṣpavanā bhuvaḥ // BhKir_5.5 //	daDatam ucca-SilA-antara-gopurAH puras iva-udita-puzpa-vanAH BuvaH // BhKiH-_5.5 //
   aviratojjhitavārivipāṇḍubhir virahitair aciradyutitejasā /	avirata-ujJita-vAri-vipANxuBiH virahitEH acira-dyuti-tejasA /
   uditapakṣam ivārataniḥsvanaiḥ pṛthunitambavilambibhir ambudaiḥ //	udita-pakzam iva-arata-niHsvanEH pRTu-nitamba-vilambiBiH ambudEH //
   BhKir_5.6 //	BhKiH-_5.6 //
   dadhatam ākaribhiḥ karibhiḥ kṣataiḥ samavatārasamair asamais taṭaiḥ /	daDatam AkariBiH kariBiH kzatEH samavatAra-samEH asamEH tawEH /
   vividhakāmahitā mahitāmbhasaḥ sphuṭasarojavanā javanā nadīḥ // BhKir_5.7	viviDa-kAma-hitAH mahita-amBasaH sPuwa-saroja-vanAH javanAH nadIH // BhKiH-_5.7
   navavinidrajapākusumatviṣāṃ dyutimatāṃ nikareṇa mahāśmanām /	nava-vinidra-japA-kusuma-tvizAm dyutimatAm nikareNa mahA-aSmanAm /
   vihitasāṃdhyamayūkham iva kvacin nicitakāñcanabhittiṣu sānuṣu // BhKir_5.8	vihita-sAMDya-mayUKam iva kvacid nicita-kAQcana-Bittizu sAnuzu // BhKiH-_5.8
   pṛthukadambakadambakarājitaṃ grahitamālatamālavanākulam /	pRTu-kadamba-kadambaka-rAjitam grahita-mAla-tamAla-vana-Akulam /
   laghutuṣāratuṣārajalaścyutaṃ dhṛtasadānasadānanadantinam // BhKir_5.9 //	laGu-tuzAra-tuzAra-jalaH-cyutam DRta-sadAna-sadAnana-dantinam // BhKiH-_5.9 //
   rahitaratnacayān na śiloccayān aphalatābhavanā na darībhuvaḥ /	rahita-ratna-cayAn na SiloccayAn aPala-tA-BavanA na darI-BuvaH /
   vipulināmburuhā na saridvadhūr akusumān dadhataṃ na mahīruhaḥ //	vipulina-amburuhA na sarit-vaDUH akusumAn daDatam na mahIruhaH //
   BhKir_5.10 //	BhKiH-_5.10 //
   vyathitasindhum anīraśanaiḥ śanair amaralokavadhūjaghanair ghanaiḥ /	vyaTita-sinDum anIraSanEs SanEs amara-loka-vaDU-jaGanEH GanEH /
   phaṇabhṛtām abhito vitataṃ tataṃ dayitaramyalatābakulaiḥ kulaiḥ //	PaNaBRtAm aBitas vitatam tatam dayita-ramya-latA-bakulEH kulEH //
   BhKir_5.11 //	BhKiH-_5.11 //
   sasuracāpam anekamaṇiprabhair apapayoviśadaṃ himapāṇḍubhiḥ /	sa-sura-cApam aneka-maNi-praBEH apapayaH-viSadam hima-pANxuBiH /
   avicalaṃ śikharair upabibhrataṃ dhvanitasūcitam ambumucāṃ cayam //	avicalam SiKarEH upabiBratam Dvanita-sUcitam ambumucAm cayam //
   BhKir_5.12 //	BhKiH-_5.12 //
   vikacavāriruhaṃ dadhataṃ saraḥ sakalahaṃsagaṇaṃ śuci mānasam /	vikaca-vAriruham daDatam saraH sa-kala-haMsa-gaNam Suci mAnasam /
   śivam agātmajayā ca kṛterṣyayā sakalahaṃ sagaṇaṃ śucimānasam // BhKir_5.13	Sivam aga-AtmajayA ca kRta-IrzyayA sa-kalaham sa-gaNam Suci-mAnasam // BhKiH-_5.13
   grahavimānagaṇān abhito divaṃ jvalayatauṣadhijena kṛśānunā /	graha-vimAna-gaNAn aBitas divam jvalayatA-ozaDi-jena kRSAnunA /
   muhur anusmarayantam anukṣapaṃ tripuradāham upāpatisevinaḥ // BhKir_5.14	muhur anusmarayantam anukzapam tripura-dAham upApati-sevinaH // BhKiH-_5.14
   vitataśīkararāśibhir ucchritair upalarodhavivartibhir ambubhiḥ /	vitata-SIkara-rASiBiH ucCritEH upala-roDa-vivartiBiH ambuBiH /
   dadhatam unnatasānusamuddhatāṃ dhṛtasitavyajanām iva jāhnavīm //	daDatam unnata-sAnu-samudDa-tAm DRta-sita-vyajanAm iva jAhnavIm //
   BhKir_5.15 //	BhKiH-_5.15 //
   anucareṇa dhanādhipater atho nagavilokanavismitamānasaḥ /	anucareNa DanADipateH aTo naga-vilokana-vismita-mAnasaH /
   sa jagade vacanaṃ priyam ādarān mukharatāvasare hi virājate // BhKir_5.16	sa jagade vacanam priyam AdarAt muKara-tA-avasare hi virAjate // BhKiH-_5.16
   alam eṣa vilokitaḥ prajānāṃ sahasā saṃhatim aṃhasāṃ vihantum /	alam eza vilokitaH prajAnAm sahasA saMhatim aMhasAm vihantum /
   ghanavartma sahasradheva kurvan himagaurair acalādhipaḥ śirobhiḥ //	Ganavartma sahasraDA-iva kurvan hima-gOrEH acala-aDipaH SiroBiH //
   BhKir_5.17 //	BhKiH-_5.17 //
   iha duradhigamaiḥ kiṃcid evāgamaiḥ satatam asutaraṃ varṇayanty antaram /	iha duraDigamEH kiMcid eva-AgamEH satatam asutaram varNayanti antaram /
   amum ativipinaṃ veda digvyāpinaṃ puruṣam iva paraṃ padmayoniḥ param //	amum ati-vipinam veda diS-vyApinam puruzam iva param padmayoniH param //
   BhKir_5.18 //	BhKiH-_5.18 //
   rucirapallavapuṣpalatāgṛhair upalasajjalajair jalarāśibhiḥ /	rucira-pallava-puzpa-latA-gRhEH upalasat-jala-jEH jala-rASiBiH /
   nayati saṃtatam utsukatām ayaṃ dhṛtimatīr upakāntam api striyaḥ //	nayati saMtatam utsuka-tAm ayam DRtimatIH upakAntam api striyaH //
   BhKir_5.19 //	BhKiH-_5.19 //
   sulabhaiḥ sadā nayavatāyavatā nidhiguhyakādhiparamaiḥ paramaiḥ /	sulaBEH sadA nayavatAyavatA niDi-guhyaka-aDipa-ramEH paramEH /
   amunā dhanaiḥ kṣitibhṛtātibhṛtā samatītya bhāti jagatī jagatī //	amunA DanEH kziti-BRtA-atiBRtA samatItya BAti jagatI jagatI //
   BhKir_5.20 //	BhKiH-_5.20 //
   akhilam idam amuṣya gairīguros tribhuvanam api naiti manye tulām /	aKilam idam amuzya gErI-guroH triBuvanam api na-eti manye tulAm /
   adhivasati sadā yad enaṃ janair aviditavibhavo bhavānīpatiḥ // BhKir_5.21	aDivasati sadA yat enam janEH avidita-viBavaH BavAnI-patiH // BhKiH-_5.21
   vītajanmajarasaṃ paraṃ śuci brahmaṇaḥ padam upaitum icchatām /	vIta-janma-ja-rasam param Suci brahmaNaH padam upEtum icCatAm /
   āgamād iva tamopahād itaḥ sambhavanti matayo bhavacchidaḥ // BhKir_5.22 //	AgamAt iva tama-upahAt itas samBavanti matayaH Bava=-CidaH // BhKiH-_5.22 //
   divyastrīṇāṃ sacaraṇalākṣārāgā rāgāyāte nipatitapuṣpāpīḍāḥ /	divya-strINAm sa-caraNa-lAkzA-rAgAH rAga-AyAte nipatita-puzpa-ApIxAH /
   pīḍābhājaḥ kusumacitāḥ sāśaṃsaṃ śaṃsanty asmin surataviśeṣaṃ śayyāḥ //	pIxA-BAjaH kusuma-citAH sa-ASaMsam SaMsanti asmin surata-viSezam SayyAH //
   BhKir_5.23 //	BhKiH-_5.23 //
   guṇasampadā samadhigamya paraṃ mahimānam atra mahite jagatām /	guNa-sampadA samaDigamya param mahimAnam atra mahite jagatAm /
   nayaśālini śriya ivādhipatau viramanti na jvalitum auṣadhayaḥ //	naya-SAlini SriyaH iva-aDipatO viramanti na jvalitum OzaDayaH //
   BhKir_5.24 //	BhKiH-_5.24 //
   kurarīgaṇaḥ kṛtaravas taravaḥ kusumānatāḥ sakamalaṃ kamalam /	kurarI-gaNaH kRta-ravaH taravaH kusuma-AnatAH sa-kamalam kamalam /
   iha sindhavaś ca varaṇāvaraṇāḥ kariṇāṃ mude sanaladānaladāḥ // BhKir_5.25	iha sinDavaH ca varaNa-AvaraNAH kariNAm mude sa-nalada-anala-dAH // BhKiH-_5.25
   sādṛśyaṃ gatam apanidracūtagandhair āmodaṃ madajalasekajaṃ dadhānaḥ /	sAdRSyam gatam apanidra-cUta-ganDEH Amodam mada-jala-seka-jam daDAnaH /
   etasmin madayati kokilān akāle līnāliḥ surakariṇāṃ kapolakāṣaḥ //	etasmin madayati kokilAn akAle lInAliH sura-kariNAm kapola-kAzaH //
   BhKir_5.26 //	BhKiH-_5.26 //
   sanākavanitaṃ nitambaruciraṃ ciraṃ suninadair nadair vṛtam amum /	sa-nAka-vanitam nitamba-ruciram ciram su-ninadEH nadEH vRtam amum /
   matā phalavato 'vato rasaparā parāstavasudhā sudhādhivasati // BhKir_5.27	matA PalavataH avataH rasa-parA parAsta-vasuDA suDA-aDivasati // BhKiH-_5.27
   śrīmallatābhavanam oṣadhayaḥ pradīpāḥ śayyā navāni haricandanapallavāni /	SrI-mat-latA-Bavanam ozaDayaH pradIpAH SayyA navAni haricandana-pallavAni /
   asmin ratiśramanudaś ca sarojavātāḥ smartuṃ diśanti na divaḥ	asmin rati-Srama-nudaH ca saroja-vAtAH smartum diSanti na divaH
   surasundarībhyaḥ // BhKir_5.28 //	sura-sundarIByaH // BhKiH-_5.28 //
   īśārtham ambhasi cirāya tapaś carantyā yādovilaṅghanavilolavilocanāyāḥ /	ISa-arTam amBasi cirAya tapaH carantyAH yAdaH-vilaFGana-vilola-vilocanAyAH /
   ālambatāgrakaram atra bhavo bhavānyāḥ ścyotannidāghasalilāṅgulinā kareṇa	Alambata-agrakaram atra BavaH BavAnyAH Scyotat-nidAGa-salila-aFgulinA kareNa
   // BhKir_5.29 //	// BhKiH-_5.29 //
   yenāpaviddhasalilaḥ sphuṭanāgasadmā devāsurair amṛtam ambunidhir mamanthe	yena-apavidDa-salilaH sPuwa-nAga-sadmA deva-asurEH amRtam ambuniDiH mamanTe
   vyāvartanair ahipater ayam āhitāṅkaḥ khaṃ vyālikhann iva vibhāti sa	vyAvartanEH ahipateH ayam Ahita-aFkaH Kam vyAliKan iva viBAti sa
   mandarādriḥ // BhKir_5.30 //	mandara-adriH // BhKiH-_5.30 //
   nītocchrāyaṃ muhur aśiśiraraśmer usrair ānīlābhair viracitaparabhāgā	nIta-ucCrAyam muhur aSiSira-raSmeH usrEH AnIla-ABEH viracita-para-BAgA
   ratnaiḥ /	ratnEH /
   jyotsnāśaṅkām iva vitarati haṃsaśyenī madhye 'py ahnaḥ	jyotsnA-ASaFkAm iva vitarati haMsa-SyenI maDye api ahnaH
   sphaṭikarajatabhitticchāyā // BhKir_5.31 //	sPawika-rajata-Bitti=-CAyA // BhKiH-_5.31 //
   dadhata iva vilāsaśāli nṛtyaṃ mṛdu patatā pavanena kampitāni /	daDataH iva vilAsa-SAli nRtyam mRdu patatA pavanena kampitAni /
   iha lalitavilāsinījanabhrū- gatikuṭileṣu payaḥsu paṅkajāni // BhKir_5.32	iha lalita-vilAsinI-jana-BrU gati-kuwilezu payaHsu paFkajAni // BhKiH-_5.32
   asminn agṛhyata pinākabhṛtā salīlam ābaddhavepathur adhīravilocanāyāḥ /	asmin agRhyata pinAkaBRtA sa-lIlam AbadDa-vepaTuH aDIra-vilocanAyAH /
   vinyastamaṅgalamahauṣadhir īśvarāyāḥ srastoragapratisareṇa kareṇa pāṇiḥ //	vinyasta-maFgala-mahA-ozaDiH ISvarAyAH srasta-uraga-pratisareNa kareNa pANiH //
   BhKir_5.33 //	BhKiH-_5.33 //
   krāmadbhir ghanapadavīm anekasaṃkhyais tejobhiḥ śucimaṇijanmabhir	krAmadBiH Gana-padavIm aneka-saMKyEH tejoBiH Suci-maNi-janmaBiH-
   vibhinnaḥ /	viBinnaH /
   usrāṇāṃ vyabhicaratīva saptasapteḥ paryasyann iha nicayaḥ sahasrasaṃkhyām	usrANAm vyaBicarati-iva sapta-sapteH paryasyan iha nicayaH sahasra-saMKyAm
   // BhKir_5.34 //	// BhKiH-_5.34 //
   vyadhatta yasmin puram uccagopuraṃ purāṃ vijetur dhṛtaye dhanādhipaḥ /	vyaDatta yasmin puram ucca-gopuram purAm vijetuH DRtaye DanADipaH /
   sa eṣa kailāsa upāntasarpiṇaḥ karoty akālāstamayaṃ vivasvataḥ //	saH eza kElAsaH upAnta-sarpiNaH karoti akAla-astamayam vivasvataH //
   BhKir_5.35 //	BhKiH-_5.35 //
   nānāratnajyotiṣāṃ saṃnipātaiś channeṣv antaḥsānu vaprāntareṣu /	nAnA-ratna-jyotizAm saMnipAtEH Cannezu antar-sAnu vapra-antarezu /
   baddhāṃ baddhāṃ bhittiśaṅkām amuṣmin nāvānāvān mātariśvā nihanti //	badDAm badDAm Bitti-SaFkAm amuzmin na-avAnAvAn mAtariSvA nihanti //
   BhKir_5.36 //	BhKiH-_5.36 //
   ramyā navadyutir apaiti na śādvalebhyaḥ śyāmībhavanty anudinaṃ	ramyA nava-dyutiH apEti na SAdvaleByaH SyAmIBavanti anudinam
   nalinīvanāni /	nalinI-vanAni /
   asmin vicitrakusumastabakācitānāṃ śākhābhṛtāṃ pariṇamanti na pallavāni //	asmin vicitra-kusuma-stabaka-AcitAnAm SAKABRtAm pariNamanti na pallavAni //
   BhKir_5.37 //	BhKiH-_5.37 //
   parisaraviṣayeṣu līḍhamuktā haritatṛṇodgamaśaṅkayā mṛgībhiḥ /	parisara-vizayezu lIXa-muktA harita-tRNa-udgama-SaFkayA mRgIBiH /
   iha navaśukakomalā maṇīnāṃ ravikarasaṃvalitāḥ phalanti bhāsaḥ //	iha nava-Suka-komalAH maNInAm ravi-kara-saMvalitAH Palanti BAsaH //
   BhKir_5.38 //	BhKiH-_5.38 //
   utphullasthalanalinīvanād amuṣmād uddhūtaḥ sarasijasambhavaḥ parāgaḥ /	utPulla-sTala-nalinI-vanAt amuzmAt udDUtaH sarasija-samBavaH parAgaH /
   vātyābhir viyati vivartitaḥ samantād ādhatte kanakamayātapatralakṣmīm //	vAtyABiH viyati vivartitaH samantAt ADatte kanaka-maya-Atapatra-lakzmIm //
   BhKir_5.39 //	BhKiH-_5.39 //
   iha saniyamayoḥ surāpagāyām uṣasi sayāvakasavyapādarekhā /	iha sa-niyamayoH surApagAyAm uzasi sa-yAvaka-savya-pAda-reKA /
   kathayati śivayoḥ śarīrayogaṃ viṣamapadā padavī vivartaneṣu // BhKir_5.40	kaTayati SivayoH SarIra-yogam vizama-padA padavI vivartanezu // BhKiH-_5.40
   saṃmūrchatāṃ rajatabhittimayūkhajālair ālokapādapalatāntaranirgatānām /	saMmUrCatAm rajata-Bitti-mayUKa-jAlEH Aloka-pAdapa-latA-antara-nirgatAnAm /
   gharmadyuter iha muhuḥ paṭalāni dhāmnām ādarśamaṇḍalanibhāni samullasanti	Garma-dyuteH iha muhur pawalAni DAmnAm AdarSa-maNxala-niBAni samullasanti
   // BhKir_5.41 //	// BhKiH-_5.41 //
   śuklair mayūkhanicayaiḥ parivītamūrtir vaprābhighātaparimaṇḍalitorudehaḥ /	SuklEH mayUKa-nicayEH parivIta-mUrtiH vapra-aBiGAta-parimaNxalita-uru-dehaH /
   śṛṅgāṇy amuṣya bhajate gaṇabhartur ukṣā kurvan vadhūjanamanaḥsu	SRFgANi amuzya Bajate gaNa-BartuH ukzA kurvan vaDU-jana-manaHsu
   śaśāṅkaśaṅkām // BhKir_5.42 //	SaSAFka-SaFkAm // BhKiH-_5.42 //
   samprati labdhajanma śanakaiḥ katham api laghuni kṣīṇapayasy upeyuṣi	samprati labDa-janma SanakEs kaTam api laGuni kzINa-payasi upeyuzi
   bhidāṃ jaladharapaṭale /	BidAm jalaDara-pawale /
   khaṇḍitavigrahaṃ balabhido dhanur iha vividhāḥ pūrayituṃ bhavanti vibhavaḥ	KaNxita-vigraham balaBidaH DanuH iha viviDAH pUrayitum Bavanti viBavaH
   śikharamaṇirucaḥ // BhKir_5.43 //	SiKara-maNi-rucaH // BhKiH-_5.43 //
   snapitanavalatātarupravālair amṛtalavasrutiśālibhir mayūkhaiḥ /	snapita-nava-latA-taru-pravAlEH amRta-lava-sruti-SAliBiH mayUKEH /
   satatam asitayāminīṣu śambho amalayatīha vanāntam indulekhā // BhKir_5.44	satatam asita-yAminIzu SamBo amalayati-iha vanAntam indu-leKAH // BhKiH-_5.44
   kṣipati yo 'nuvanaṃ vitatāṃ bṛhad bṛhatikām iva raucanikīṃ rucam /	kzipati yaH anuvanam vitatAm bRhat bRhatikAm iva rOcanikIm rucam /
   ayam anekahiraṇmayakaṃdaras tava pitur dayito jagatīdharaḥ // BhKir_5.45	ayam aneka-hiraNmaya-kaMdaraH tava pituH dayitaH jagatIDaraH // BhKiH-_5.45
   saktiṃ lavād apanayaty anile latānāṃ vairocanair dviguṇitāḥ sahasā	saktim lavAt apanayati anile latAnAm vErocanEH dvi-guNitAH sahasA
   mayūkhaiḥ /	mayUKEH /
   rodhobhuvāṃ muhur amutra hiraṇmayīnāṃ bhāsas taḍidvilasitāni viḍambayanti	roDoBuvAm muhur amutra hiraNmayInAm BAsaH taxit-vilasitAni vixambayanti
   // BhKir_5.46 //	// BhKiH-_5.46 //
   kaṣaṇakampanirastamahāhibhiḥ kṣaṇavimattamataṅgajavarjitaiḥ /	kazaNa-kampa-nirasta-mahA-ahiBiH kzaNa-vimatta-mataFga-ja-varjitEH /
   iha madasnapitair anumīyate suragajasya gataṃ haricandanaiḥ // BhKir_5.47	iha mada-snapitEH anumIyate suragajasya gatam haricandanEH // BhKiH-_5.47
   jaladajālaghanair asitāśmanām upahatapracayeha marīcibhiḥ /	jalada-jAla-GanEH asita-aSmanAm upahata-pracaya-iha marIciBiH /
   bhavati dīptir adīpitakaṃdarā timirasaṃvaliteva vivasvataḥ // BhKir_5.48	Bavati dIptiH adIpita-kaMdarA timira-saMvalitA-iva vivasvataH // BhKiH-_5.48
   bhavyo bhavann api muner iha śāsanena kṣātre sthitaḥ pathi tapasya	BavyaH Bavan api muneH iha SAsanena kzAtre sTitaH paTi tapasya
   hatapramādaḥ /	hata-pramAdaH /
   prāyeṇa saty api hitārthakare vidhau hi śreyāṃsi labdhum asukhāni	prAyeNa sati api hita-arTa-kare viDO hi SreyAMsi labDum asuKAni
   vināntarāyaiḥ // BhKir_5.49 //	vinA-antarAyEH // BhKiH-_5.49 //
   mā bhūvann apathahṛtas tavendriyāśvāḥ saṃtāpe diśatu śivaḥ śivāṃ prasaktim	mA BUvan apaTa-hRtaH tava-indriya-aSvAH saMtApe diSatu SivaH SivAm prasaktim
   rakṣantas tapasi balaṃ ca lokapālāḥ kalyāṇīm adhikaphalāṃ kriyāṃ kriyāyuḥ	rakzantaH tapasi balam ca lokapAlAH kalyANIm aDika-PalAm kriyAm kriyA-AyuH
   // BhKir_5.50 //	// BhKiH-_5.50 //
   ity uktvā sapadi hitaṃ priyaṃ priyārhe dhāma svaṃ gatavati rājarājabhṛtye	iti uktvA sapadi hitam priyam priya-arhe DAma svam gatavati rAja-rAja-BRtye
   sotkaṇṭhaṃ kim api pṛthāsutaḥ pradadhyau saṃdhatte bhṛśam aratiṃ hi	sa-utkaNWam kim api pRTAsutaH pradaDyO saMDatte BRSam aratim hi
   sadviyogaḥ // BhKir_5.51 //	sat-viyogaH // BhKiH-_5.51 //
   tam anatiśayanīyaṃ sarvataḥ sārayogād avirahitam anekenāṅkabhājā phalena /	tam anatiSayanIyam sarvatas sAra-yogAt avirahitam anekena-aFka-BAjA Palena /
   akṛśam akṛśalakṣmīś cetasāśaṃsitaṃ sa svam iva puruṣakāraṃ śailam	akRSam akRSa-lakzmIH cetasA-ASaMsitam sa svam iva puruzakAram SElam
   abhyāsasāda // BhKir_5.52 //	aByAsasAda // BhKiH-_5.52 //
   rucirākṛtiḥ kanakasānum atho paramaḥ pumān iva patiṃ patatām /	rucira-AkRtiH kanaka-sAnum aTo paramaH pumAn iva patim patatAm /
   dhṛtasatpathas tripathagām abhitaḥ sa tam āruroha puruhūtasutaḥ //	DRta-sat-paTaH tripaTagAm aBitas sa tam Aruroha puruhUta-sutaH //
   BhKir_6.1 //	BhKiH-_6.1 //
   tam anindyabandina ivendrasutaṃ vihitālinikvaṇajayadhvanayaḥ /	tam anindya-bandinaH iva-indra-sutam vihita-ali-ni-kvaNa-jaya-DvanayaH /
   pavaneritākulavijihmaśikhā jagatīruho 'vacakaruḥ kusumaiḥ // BhKir_6.2 //	pavana-Irita-Akula-vijihma-SiKAH jagatIruhaH avacakaruH kusumEH // BhKiH-_6.2 //
   avadhūtapaṅkajaparāgakaṇās tanujāhnavīsalilavīcibhidaḥ /	avaDUta-paFkaja-parAga-kaNAH tanu-jAhnavI-salila-vIci-BidaH /
   parirebhire 'bhimukham etya sukhāḥ suhṛdaḥ sakhāyam iva taṃ marutaḥ //	parireBire aBimuKam etya suKAH suhRdaH saKAyam iva tam marutaH //
   BhKir_6.3 //	BhKiH-_6.3 //
   uditopalaskhalanasaṃvalitāḥ sphuṭahaṃsasārasavirāvayujaḥ /	udita-upala-sKalana-saMvalitAH sPuwa-haMsa-sArasa-virAva-yujaH /
   mudam asya māṅgalikatūryakṛtāṃ dhvanayaḥ pratenur anuvapram apām //	mudam asya mAFgalika-tUrya-kRtAm DvanayaH pratenuH anuvapram apAm //
   BhKir_6.4 //	BhKiH-_6.4 //
   avarugṇatuṅgasuradārutarau nicaye puraḥ surasaritpayasām /	avarugNa-tuFga-suradArutarO nicaye puras sura-sarit-payasAm /
   sa dadarśa vetasavanācaritāṃ praṇatiṃ balīyasi samṛddhikarīm // BhKir_6.5	sa dadarSa vetasa-vana-AcaritAm praNatim balIyasi samRdDi-karIm // BhKiH-_6.5
   prababhūva nālam avalokayituṃ paritaḥ sarojarajasāruṇitam /	prabaBUva na-alam avalokayitum paritas saroja-rajasA-aruNitam /
   sariduttarīyam iva saṃhatimat sa taraṅgaraṅgi kalahaṃsakulam // BhKir_6.6	sarit-uttarIyam iva saMhatimat sa taraFga-raFgi kalahaMsa-kulam // BhKiH-_6.6
   dadhati kṣatīḥ pariṇatadvirade muditāliyoṣiti madasrutibhiḥ /	daDati kzatIH pariNata-dvirade mudita-ali-yoziti mada-srutiBiH /
   adhikāṃ sa rodhasi babandha dhṛtiṃ mahate rujann api guṇāya mahān //	aDikAm sa roDasi babanDa DRtim mahate rujan api guNAya mahAn //
   BhKir_6.7 //	BhKiH-_6.7 //
   anuhemavapram aruṇaiḥ samatāṃ gatam ūrmibhiḥ sahacaraṃ pṛthubhiḥ /	anuhema-vapram aruNEH sama-tAm gatam UrmiBiH sahacaram pRTuBiH /
   sa rathāṅganāmavanitāṃ karuṇair anubadhnatīm abhinananda rutaiḥ //	sa raTAFga-nAma-vanitAm karuNEH anubaDnatIm aBinananda rutEH //
   BhKir_6.8 //	BhKiH-_6.8 //
   sitavājine nijagadū rucayaś calavīcirāgaracanāpaṭavaḥ /	sita-vAjine nijagaduH rucayaH cala-vIci-rAga-racanA-pawavaH /
   maṇijālam ambhasi nimagnam api sphuritaṃ manogatam ivākṛtayaḥ // BhKir_6.9	maNi-jAlam amBasi nimagnam api sPuritam manogatam iva-AkRtayaH // BhKiH-_6.9
   upalāhatoddhatataraṅgadhṛtaṃ javinā vidhūtavitataṃ marutā /	upalAhata-udData-taraFga-DRtam javinA viDUta-vitatam marutA /
   sa dadarśa ketakaśikhāviśadaṃ saritaḥ prahāsam iva phenam apām //	sa dadarSa ketaka-SiKA-viSadam saritaH prahAsam iva Penam apAm //
   BhKir_6.10 //	BhKiH-_6.10 //
   bahu barhicandrikanibhaṃ vidadhe dhṛtim asya dānapayasāṃ paṭalam /	bahu barhi-candrika-niBam vidaDe DRtim asya dAna-payasAm pawalam /
   avagāḍham īkṣitum ivaibhapatiṃ vikasadvilocanaśataṃ saritaḥ // BhKir_6.11	avagAXam Ikzitum iva-EBa-patim vikasat-vilocana-Satam saritaH // BhKiH-_6.11
   pratibodhajṛmbhaṇavibhīnamukhī puline saroruhadṛśā dadṛśe /	pratiboDa-jRmBaNa-viBIna-muKI puline saroruha-dRSA dadRSe /
   patadacchamauktikamaṇiprakarā galadaśrubindur iva śuktivadhūḥ //	patat-acCa-mOktika-maNi-prakarA galat-aSru-binduH iva Sukti-vaDUH //
   BhKir_6.12 //	BhKiH-_6.12 //
   śucir apsu vidrumalatāviṭapas tanusāndraphenalavasaṃvalitaḥ /	SuciH apsu vidruma-latA-viwapaH tanu-sAndra-Pena-lava-saMvalitaH /
   smaradāyinaḥ smarayati sma bhṛśaṃ dayitādharasya daśanāṃśubhṛtaḥ //	smara-dAyinaH smarayati sma BRSam dayitA-aDarasya daSana-aMSu-BRtaH //
   BhKir_6.13 //	BhKiH-_6.13 //
   upalabhya cañcalataraṅgahṛtaṃ madagandham utthitavatāṃ payasaḥ /	upalaBya caQcala-taraFga-hRtam mada-ganDam utTitavatAm payasaH /
   pratidantinām iva sa sambubudhe kariyādasām abhimukhān kariṇaḥ //	pratidantinAm iva sa sambubuDe kariyAdasAm aBimuKAn kariNaH //
   BhKir_6.14 //	BhKiH-_6.14 //
   sa jagāma vismayam udvīkṣya puraḥ sahasā samutpipatiṣoḥ phaṇinaḥ /	sa jagAma vismayam udvIkzya puras sahasA samutpipatizoH PaNinaH /
   prahitaṃ divi prajavibhiḥ śvasitaiḥ śaradabhravibhramam apāṃ paṭalam //	prahitam divi prajaviBiH SvasitEH Sarad-aBra-viBramam apAm pawalam //
   BhKir_6.15 //	BhKiH-_6.15 //
   sa tatāra saikatavatīr abhitaḥ śapharīparisphuritacārudṛśaḥ /	sa tatAra sEkatavatIH aBitas SaParI-parisPurita-cAru-dRSaH /
   lalitāḥ sakhīr iva bṛhajjaghanāḥ suranimnagām upayatīḥ saritaḥ //	lalitAH saKIH iva bRhat-jaGanAH sura-nimnagAm upayatIH saritaH //
   BhKir_6.16 //	BhKiH-_6.16 //
   adhiruhya puṣpabharanamraśikhaiḥ paritaḥ pariṣkṛtatalāṃ tarubhiḥ /	aDiruhya puzpa-Bara-namra-SiKEH paritas parizkRta-talAm taruBiH /
   manasaḥ prasattim iva mūrdhni gireḥ śucim āsasāda sa vanāntabhuvam //	manasaH prasattim iva mUrDni gireH Sucim AsasAda sa vanAnta-Buvam //
   BhKir_6.17 //	BhKiH-_6.17 //
   anusānu puṣpitalatāvitatiḥ phalitorubhūruhaviviktavanaḥ /	anusAnu puzpita-latA-vitatiH Palita-uru-BUruha-vivikta-vanaH /
   dhṛtim ātatāna tanayasya hares tapase 'dhivastum acalām acalaḥ //	DRtim AtatAna tanayasya hareH tapase aDivastum acalAm acalaH //
   BhKir_6.18 //	BhKiH-_6.18 //
   praṇidhāya tatra vidhinātha dhiyaṃ dadhataḥ purātanamuner munitām /	praNiDAya tatra viDinA-aTa Diyam daDataH purAtana-muneH muni-tAm /
   śramam ādadhāv asukaraṃ na tapaḥ kim ivāvasādakaram ātmavatām //	Sramam AdaDO asukaram na tapaH kim iva-avasAda-karam AtmavatAm //
   BhKir_6.19 //	BhKiH-_6.19 //
   śamayan dhṛtendriyaśamaikasukhaḥ śucibhir guṇair aghamayaṃ sa tamaḥ /	Samayan DRta-indriya-Sama-eka-suKaH SuciBiH guNEH aGa-mayam sa tamaH /
   prativāsaraṃ sukṛtibhir vavṛdhe vimalaḥ kalābhir iva śītaruciḥ //	prativAsaram sukRtiBiH vavRDe vimalaH kalABiH iva SIta-ruciH //
   BhKir_6.20 //	BhKiH-_6.20 //
   adharīcakāra ca vivekaguṇād aguṇeṣu tasya dhiyam astavataḥ /	aDarIcakAra ca viveka-guNAt aguNezu tasya Diyam astavataH /
   pratighātinīṃ viṣayasaṅgaratiṃ nirupaplavaḥ śamasukhānubhavaḥ //	pratiGAtinIm vizaya-saFga-ratim nirupaplavaH Sama-suKa-anuBavaH //
   BhKir_6.21 //	BhKiH-_6.21 //
   manasā japaiḥ praṇatibhiḥ prayataḥ samupeyivān adhipatiṃ sa divaḥ /	manasA japEH praNatiBiH prayataH samupeyivAn aDipatim sa divaH /
   sahajetare jayaśamau dadhatī bibharāṃbabhūva yugapan mahasī // BhKir_6.22	sahaja-itare jaya-SamO daDatI biBarAMbaBUva yugapad mahasI // BhKiH-_6.22
   śirasā harinmaṇinibhaḥ sa vahan kṛtajanmano 'bhiṣavaṇena jaṭāḥ /	SirasA harinmaNi-niBaH sa vahan kRtajanmanaH aBizavaNena jawAH /
   upamāṃ yayāv aruṇadīdhitibhiḥ parimṛṣṭamūrdhani tamālatarau // BhKir_6.23	upamAm yayO aruNa-dIDitiBiH parimRzwa-mUrDani tamAlatarO // BhKiH-_6.23
   dhṛtahetir apy adhṛtajihmamatiś caritair munīn adharayañ śucibhiḥ /	DRta-hetiH api aDRta-jihma-matiH caritEH munIn aDarayan SuciBiH /
   rajayāṃcakāra virajāḥ sa mṛgān kam iveśate ramayituṃ na guṇāḥ //	rajayAMcakAra virajAH sa mRgAn kam iva-ISate ramayitum na guNAH //
   BhKir_6.24 //	BhKiH-_6.24 //
   anukūlapātinam acaṇḍagatiṃ kiratā sugandhim abhitaḥ pavanam /	anukUla-pAtinam acaNxa-gatim kiratA suganDim aBitas pavanam /
   avadhīritārtavaguṇaṃ sukhatāṃ nayatā rucāṃ nicayam aṃśumataḥ // BhKir_6.25	avaDIrita-Artava-guNam suKa-tAm nayatA rucAm nicayam aMSumataH // BhKiH-_6.25
   navapallavāñjalibhṛtaḥ pracaye bṛhatas tarūn gamayatāvanatim /	nava-pallava-aQjali-BRtaH pracaye bRhataH tarUn gamayatA-avanatim /
   stṛṇatā tṛṇaiḥ pratiniśaṃ mṛdubhiḥ śayanīyatām upayatīṃ vasudhām //	stRNa-tA tRNEH pratiniSam mRduBiH SayanIyatAm upayatIm vasuDAm //
   BhKir_6.26 //	BhKiH-_6.26 //
   patitair apetajaladān nabhasaḥ pṛṣatair apāṃ śamayatā ca rajaḥ /	patitEH apeta-jaladAt naBasaH pRzatEH apAm SamayatA ca rajaH /
   sa dayāluneva parigāḍhakṛśaḥ paricaryayānujagṛhe tapasā // BhKir_6.27 //	sa dayAlunA-iva parigAXa-kRSaH paricaryayA-anujagRhe tapasA // BhKiH-_6.27 //
   mahate phalāya tad avekṣya śivaṃ vikasannimittakusumaṃ sa puraḥ /	mahate PalAya tat avekzya Sivam vikasat-nimitta-kusumam sa puras /
   na jagāma vismayavaśaṃ vaśināṃ na nihanti dhairyam anubhāvaguṇaḥ //	na jagAma vismaya-vaSam vaSinAm na nihanti DEryam anuBAva-guNaH //
   BhKir_6.28 //	BhKiH-_6.28 //
   tad abhūrivāsarakṛtaṃ sukṛtair upalabhya vaibhavam ananyabhavam /	tat aBUri-vAsara-kRtam sukRtEH upalaBya vEBavam ananya-Bavam /
   upatasthur āsthitaviṣādadhiyaḥ śatayajvano vanacarā vasatim // BhKir_6.29	upatasTuH AsTita-vizAda-DiyaH SatayajvanaH vana-carAH vasatim // BhKiH-_6.29
   viditāḥ praviśya vihitānatayaḥ śithilīkṛte 'dhikṛtakṛtyavidhau /	viditAH praviSya vihita-AnatayaH SiTilIkRte aDikRta-kRtya-viDO /
   anapetakālam abhirāmakathāḥ kathayāṃbabhūvur iti gotrabhide // BhKir_6.30	anapeta-kAlam aBirAma-kaTAH kaTayAMbaBUvuH iti gotra-Bide // BhKiH-_6.30
   śucivalkavītatanur anyatamas timiracchidām iva girau bhavataḥ /	Suci-valka-vIta-tanuH anyatamaH timira=-CidAm iva girO BavataH /
   mahate jayāya maghavann anaghaḥ puruṣas tapasyati tapaj jagatīm //	mahate jayAya maGavan anaGaH puruzaH tapasyati tapat jagatIm //
   BhKir_6.31 //	BhKiH-_6.31 //
   sa bibharti bhīṣaṇabhujaṃgabhujaḥ pṛthi vidviṣāṃ bhayavidhāyi dhanuḥ /	sa biBarti BIzaNa-BujaMga-BujaH pRTi vidvizAm Baya-viDAyi DanuH /
   amalena tasya dhṛtasaccaritāś caritena cātiśayitā munayaḥ // BhKir_6.32 //	amalena tasya DRta-sat-caritAH caritena ca-atiSayitAH munayaH // BhKiH-_6.32 //
   marutaḥ śivā navatṛṇā jagatī vimalaṃ nabho rajasi vṛṣṭir apām /	marutaH SivA nava-tRNA jagatI vimalam naBaH rajasi vRzwiH apAm /
   guṇasampadānuguṇatāṃ gamitaḥ kurute 'sya bhaktim iva bhūtagaṇaḥ //	guNa-sampadA-anuguNa-tAm gamitaH kurute asya Baktim iva BUta-gaNaH //
   BhKir_6.33 //	BhKiH-_6.33 //
   itaretarānabhibhavena mṛgās tam upāsate gurum ivāntasadaḥ /	itaretarAn-aBiBavena mRgAH tam upAsate gurum iva-antasadaH /
   vinamanti cāsya taravaḥ pracaye paravān sa tena bhavateva nagaḥ //	vinamanti ca-asya taravaH pracaye paravAn sa tena BavatA-iva nagaH //
   BhKir_6.34 //	BhKiH-_6.34 //
   uru sattvam āha vipariśramatā paramaṃ vapuḥ prathayatīva jayam /	uru sattvam Aha vipariSrama-tA paramam vapuH praTayati-iva jayam /
   śamino 'pi tasya navasaṃgamane vibhutānuṣaṅgi bhayam eti janaḥ //	SaminaH api tasya nava-saMgamane viBu-tA-anuzaFgi Bayam eti janaH //
   BhKir_6.35 //	BhKiH-_6.35 //
   ṛṣivaṃśajaḥ sa yadi daityakule yadi vānvaye mahati bhūmibhṛtām /	Rzi-vaMSa-jaH sa yadi dEtya-kule yadi vA-anvaye mahati BUmiBRtAm /
   caratas tapas tava vaneṣu sadā na vayaṃ nirūpayitum asya gatim //	carataH tapaH tava vanezu sadA na vayam nirUpayitum asya gatim //
   BhKir_6.36 //	BhKiH-_6.36 //
   vigaṇayya kāraṇam anekaguṇaṃ nijayāthavā kathitam alpatayā /	vigaNayya kAraNam aneka-guNam nijayA-aTavA kaTitam alpa-tayA /
   asad apy adaḥ sahitum arhati naḥ kva vanecarāḥ kva nipuṇā matayaḥ //	asat api adaH sahitum arhati naH kva vanecarAH kva nipuNAH matayaH //
   BhKir_6.37 //	BhKiH-_6.37 //
   adhigamya guhyakagaṇād iti tan manasaḥ priyaṃ priyasutasya tapaḥ /	aDigamya guhyaka-gaNAt iti tat manasaH priyam priya-sutasya tapaH /
   nijugopa harṣam uditaṃ maghavā nayavartmagāḥ prabhavatāṃ hi dhiyaḥ //	nijugopa harzam uditam maGavA naya-vartma-gAH praBavatAm hi DiyaH //
   BhKir_6.38 //	BhKiH-_6.38 //
   praṇidhāya cittam atha bhaktatayā vidite 'py apūrva iva tatra hariḥ /	praNiDAya cittam aTa Bakta-tayA vidite api apUrvaH iva tatra hariH /
   upalabdhum asya niyamasthiratāṃ surasundarīr iti vaco 'bhidadhe //	upalabDum asya niyama-sTira-tAm sura-sundarIH iti vacaH aBidaDe //
   BhKir_6.39 //	BhKiH-_6.39 //
   sukumāram ekam aṇu marmabhidām atidūragaṃ yutam amoghatayā /	sukumAram ekam aNu marma-BidAm ati-dUra-gam yutam amoGa-tayA /
   avipakṣam astram aparaṃ katamad vijayāya yūyam iva cittabhuvaḥ //	avipakzam astram aparam katamat vijayAya yUyam iva citta-BuvaH //
   BhKir_6.40 //	BhKiH-_6.40 //
   bhavavītaye hatabṛhattamasām avabodhavāri rajasaḥ śamanam /	Bava-vItaye hata-bRhat-tamasAm avaboDa-vAri rajasaH Samanam /
   paripīyamāṇam iva vo 'sakalair avasādam eti nayanāñjalibhiḥ // BhKir_6.41	paripIyamANam iva vaH asakalEH avasAdam eti nayana-aQjaliBiH // BhKiH-_6.41
   bahudhā gatāṃ jagati bhūtasṛjā kamanīyatāṃ samabhihṛtya purā /	bahuDA gatAm jagati BUta-sRjA kamanIya-tAm samaBihRtya purA /
   upapāditā vidadhatā bhavatīḥ surasadmayānasumukhī janatā // BhKir_6.42 //	upapAditA vidaDatA BavatIH sura-sadma-yAna-su-muKI janatA // BhKiH-_6.42 //
   tad upetya vighnayata tasya tapaḥ kṛtibhiḥ kalāsu sahitāḥ sacivaiḥ /	tat upetya viGnayata tasya tapaH kRtiBiH kalAsu sahitAH sacivEH /
   hṛtavītarāgamanasāṃ nanu vaḥ sukhasaṅginaṃ prati sukhāvajitiḥ //	hRta-vIta-rAga-manasAm nanu vaH suKa-saFginam prati suKa-avajitiH //
   BhKir_6.43 //	BhKiH-_6.43 //
   avimṛṣyam etad abhilaṣyati sa dviṣatāṃ vadhena viṣayābhiratim /	avimRzyam etat aBilazyati sa dvizatAm vaDena vizaya-aBiratim /
   bhavavītaye na hi tathā sa vidhiḥ kva śarāsanaṃ kva ca vimuktipathaḥ //	Bava-vItaye na hi taTA sa viDiH kva SarAsanam kva ca vimukti-paTaH //
   BhKir_6.44 //	BhKiH-_6.44 //
   pṛthudāmni tatra paribodhi ca mā bhavatībhir anyamunivad vikṛtiḥ /	pRTu-dAmni tatra pariboDi ca mA BavatIBiH anya-muni-vat vikRtiH /
   svayaśāṃsi vikramavatām avatāṃ na vadhūṣv aghāni vimṛṣyanti dhiyaḥ //	sva-yaSAMsi vikramavatAm avatAm na vaDUzu aGAni vimRzyanti DiyaH //
   BhKir_6.45 //	BhKiH-_6.45 //
   āśaṃsitāpaciticāru puraḥ surāṇām ādeśam ity abhimukhaṃ samavāpya bhartuḥ /	ASaMsita-apaciti-cAru puras surANAm AdeSam iti aBimuKam samavApya BartuH /
   lebhe parāṃ dyutim amartyavadhūsamūhaḥ sambhāvanā hy adhikṛtasya tanoti	leBe parAm dyutim amartya-vaDU-samUhaH samBAvanA hi aDikRtasya tanoti
   tejaḥ // BhKir_6.46 //	tejaH // BhKiH-_6.46 //
   praṇatim atha vidhāya prasthitāḥ sadmanas tāḥ stanabharanamitāṅgīr aṅganāḥ	praNatim aTa viDAya prasTitAH sadmanaH tAH stana-Bara-namita-aFgIH aFganAH
   prītibhājaḥ /	prIti-BAjaH /
   acalanalinalakṣmīhāri nālaṃ babhūva stimitam amarabhartur draṣṭum akṣṇāṃ	acala-nalina-lakzmI-hAri na-alam baBUva stimitam amara-BartuH drazwum akzNAm
   sahasram // BhKir_6.47 //	sahasram // BhKiH-_6.47 //
   śrīmadbhiḥ sarathagajaiḥ surāṅganānāṃ guptānām atha sacivais	SrImadBiH sa-raTa-gajEH sura-aFganAnAm guptAnAm aTa sacivEH-
   trilokabhartuḥ /	triloka-BartuH /
   saṃmūrchann alaghuvimānarandhrabhinnaḥ prasthānaṃ samabhidadhe	saMmUrCan alaGu-vimAna-ranDra-BinnaH prasTAnam samaBidaDe
   mṛdaṅganādaḥ // BhKir_7.1 //	mRdaFga-nAdaH // BhKiH-_7.1 //
   sotkaṇṭhair amaragaṇair anuprakīrṇān niryāya jvalitarucaḥ purān maghonaḥ /	sa-utkaNWEH amara-gaNEH anuprakIrNAn niryAya jvalita-rucaH purAt maGonaH /
   rāmāṇām upari vivasvataḥ sthitānāṃ nāsede caritaguṇatvam ātapatraiḥ //	rAmANAm upari vivasvataH sTitAnAm nAsede carita-guNa-tvam AtapatrEH //
   BhKir_7.2 //	BhKiH-_7.2 //
   dhūtānām abhimukhapātibhiḥ samīrair āyāsād aviśadalocanotpalānām /	DUtAnAm aBimuKa-pAtiBiH samIrEH AyAsAt aviSada-locana-utpalAnAm /
   āninye madajanitāṃ śriyaṃ vadhūnām uṣṇāṃśudyutijanitaḥ kapolarāgaḥ //	Aninye mada-janitAm Sriyam vaDUnAm uzNAMSu-dyuti-janitaH kapola-rAgaH //
   BhKir_7.3 //	BhKiH-_7.3 //
   tiṣṭhadbhiḥ katham api devatānubhāvād ākṛṣṭaiḥ prajavibhir āyataṃ	tizWadBiH kaTam api devatA-anuBAvAt AkRzwEH prajaviBiH Ayatam
   turaṅgaiḥ /	turaFgEH /
   nemīnām asati vivartanaī rathaughair āsede viyati vimānavat pravṛttiḥ //	nemInAm asati vivartanaI raTa-oGEH Asede viyati vimAna-vat pravRttiH //
   BhKir_7.4 //	BhKiH-_7.4 //
   kāntānāṃ kṛtapulakaḥ stanāṅgarāge vaktreṣu cyutatilakeṣu mauktikābhas /	kAntAnAm kRta-pulakaH stana-aFgarAge vaktrezu cyuta-tilakezu mOktika-ABaH /
   sampede śramasalilodgamo vibhūṣā ramyāṇāṃ vikṛtir api śriyaṃ tanoti //	sampede Srama-salila-udgamaH viBUzA ramyANAm vikRtiH api Sriyam tanoti //
   BhKir_7.5 //	BhKiH-_7.5 //
   rājadbhiḥ pathi marutām abhinnarūpair ulkārciḥ sphuṭagatibhir	rAjadBiH paTi marutAm aBinna-rUpEH ulkA-arciH sPuwa-gatiBiH-
   dhvajāṅkuśānām /	Dvaja-aFkuSAnAm /
   tejobhiḥ kanakanikāṣarājigaurair āyāmaḥ kriyata iva sma sātirekaḥ //	tejoBiH kanaka-nikAza-rAji-gOrEH AyAmaH kriyate iva sma sa-atirekaH //
   BhKir_7.6 //	BhKiH-_7.6 //
   rāmāṇām avajitamālyasaukumārye samprāpte vapuṣi sahatvam ātapasya /	rAmANAm avajita-mAlya-sOkumArye samprApte vapuzi sahatvam Atapasya /
   gandharvair adhigatavismayaiḥ pratīye kalyāṇī vidhiṣu vicitratā vidhātuḥ	ganDarvEH aDigata-vismayEH pratIye kalyANI viDizu vicitra-tA viDAtuH
   // BhKir_7.7 //	// BhKiH-_7.7 //
   sindūraiḥ kṛtarucayaḥ sahemakakṣyāḥ srotobhis tridaśagajā madaṃ kṣarantaḥ	sindUrEH kRta-rucayaH sa-hema-kakzyAH srotoBiH tridaSa-gajAH madam kzarantaH
   sādṛśyaṃ yayur aruṇāṃśurāgabhinnair varṣadbhiḥ sphuritaśatahradaiḥ	sAdRSyam yayuH aruNa-aMSu-rAga-BinnEH varzadBiH sPurita-SatahradEH
   payodaiḥ // BhKir_7.8 //	payodEH // BhKiH-_7.8 //
   atyarthaṃ durupasadād upetya dūraṃ paryantād ahimamayūkhamaṇḍalasya /	atyarTam durupasadAt upetya dUram paryantAt ahimamayUKa-maNxalasya /
   āśānām uparacitām ivaikaveṇīṃ ramyormīṃ tridaśanadīṃ yayur balāni //	ASAnAm uparacitAm iva-eka-veNIm ramya-UrmIm tridaSa-nadIm yayuH balAni //
   BhKir_7.9 //	BhKiH-_7.9 //
   āmattabhramarakulākulāni dhunvann udbhūtagrathitarajāṃsi paṅkajāni /	Amatta-Bramara-kula-AkulAni Dunvan udBUta-graTita-rajAMsi paFkajAni /
   kāntānāṃ gagananadītaraṅgaśītaḥ saṃtāpaṃ viramayati sma mātariśvā //	kAntAnAm gagana-nadI-taraFga-SItaH saMtApam viramayati sma mAtariSvA //
   BhKir_7.10 //	BhKiH-_7.10 //
   sambhinnair ibhaturagāvagāhanena prāpyorvīr anupadavīṃ vimānapaṅktīḥ /	samBinnEH iBa-turaga-avagAhanena prApya-urvIH anupadavIm vimAna-paFktIH /
   tatpūrvaṃ pratividadhe surāpagāyā vaprāntaskhalitavivartanaṃ payobhiḥ //	tad-pUrvam pratividaDe surApagAyAH vapra-anta-sKalita-vivartanam payoBiH //
   BhKir_7.11 //	BhKiH-_7.11 //
   krāntānāṃ grahacaritāt patho rathānām akṣāgrakṣatasuraveśmavedikānām /	krAntAnAm graha-caritAt paTaH raTAnAm akza-agra-kzata-sura-veSma-vedikAnAm /
   niḥsaṅgaṃ pradhibhir upādade vivṛttiḥ sampīḍakṣubhitajaleṣu toyadeṣu //	niHsaFgam praDiBiH upAdade vivRttiH sampIxa-kzuBita-jalezu toyadezu //
   BhKir_7.12 //	BhKiH-_7.12 //
   taptānām upadadhire viṣāṇabhinnāḥ prahlādaṃ surakariṇāṃ ghanāḥ kṣarantaḥ /	taptAnAm upadaDire vizANa-BinnAH prahlAdam sura-kariNAm GanAH kzarantaH /
   yuktānāṃ khalu mahatāṃ paropakāre kalyāṇī bhavati rujatsv api pravṛttiḥ //	yuktAnAm Kalu mahatAm para-upakAre kalyANI Bavati rujatsu api pravRttiH //
   BhKir_7.13 //	BhKiH-_7.13 //
   saṃvātā muhur anilena nīyamāne divyastrījaghanavarāṃśuke vivṛttim /	saMvAtAH muhur anilena nIyamAne divya-strI-jaGana-vara-aMSuke vivRttim /
   paryasyatpṛthumaṇimekhalāṃśujālaṃ saṃjajñe yutakam ivāntarīyam ūrvoḥ //	paryasyat-pRTu-maNi-meKalA-aMSu-jAlam saMjajQe yutakam iva-antarIyam UrvoH //
   BhKir_7.14 //	BhKiH-_7.14 //
   pratyārdrīkṛtatilakās tuṣārapātaiḥ prahlādaṃ śamitapariśramā diśantaḥ /	pratyArdrIkRta-tilakAH tuzAra-pAtEH prahlAdam Samita-pariSramAH diSantaH /
   kāntānāṃ bahumatim āyayuḥ payodā nālpīyān bahu sukṛtaṃ hinasti doṣaḥ //	kAntAnAm bahu-matim AyayuH payodA na-alpIyAn bahu sukRtam hinasti dozaH //
   BhKir_7.15 //	BhKiH-_7.15 //
   yātasya grathitataraṅgasaikatābhe vicchedaṃ vipayasi vārivāhajāle /	yAtasya graTita-taraFga-sEkata-ABe vicCedam vipayasi vArivAha-jAle /
   ātenus tridaśavadhūjanāṅgabhājāṃ saṃdhānaṃ suradhanuṣaḥ prabhā maṇīnām //	AtenuH tridaSa-vaDU-jana-aFga-BAjAm saMDAnam suraDanuzaH praBA maNInAm //
   BhKir_7.16 //	BhKiH-_7.16 //
   saṃsiddhāv iti karaṇīyasaṃnibaddhair ālāpaiḥ pipatiṣatāṃ vilaṅghya vīthīm	saMsidDO iti karaNIya-saMnibadDEH AlApEH pipatizatAm vilaFGya vITIm
   āsede daśaśatalocanadhvajinyā jīmūtair apihitasānur indrakīlaḥ //	Asede daSa-Sata-locana-DvajinyAH jImUtEH apihita-sAnuH indrakIlaH //
   BhKir_7.17 //	BhKiH-_7.17 //
   ākīrṇā mukhanalinair vilāsinīnām udbhūtasphuṭaviśadātapatraphenā /	AkIrNA muKa-nalinEH vilAsinInAm udBUta-sPuwa-viSada-Atapatra-PenAH /
   sā tūryadhvanitagabhīram āpatantī bhūbhartuḥ śirasi nabhonadīva reje //	sA tUrya-Dvanita-gaBIram ApatantI BUBartuH Sirasi naBaH-nadI-iva reje //
   BhKir_7.18 //	BhKiH-_7.18 //
   setutvaṃ dadhati payomucāṃ vitāne saṃrambhād abhipatato rathāñ javena /	setu-tvam daDati payomucAm vitAne saMramBAt aBipatataH raTAn javena /
   āninyur niyamitaraśmibhugnaghoṇāḥ kṛcchreṇa kṣitim avanāmitas turaṅgāḥ //	AninyuH niyamita-raSmi-Bugna-GoNAH kRcCreNa kzitim avanAmitaH turaFgAH //
   BhKir_7.19 //	BhKiH-_7.19 //
   māhendraṃ nagam abhitaḥ kareṇuvaryāḥ paryantasthitajaladā divaḥ patantaḥ /	mAhendram nagam aBitas kareNu-varyAH paryanta-sTita-jaladAH divaH patantaH /
   sādṛśyaṃ nilayananiṣprakampapakṣair ājagmur jalanidhiśāyibhir nagendraiḥ	sAdRSyam nilayana-nizprakampa-pakzEH AjagmuH jalaniDi-SAyiBiH naga-indrEH
   // BhKir_7.20 //	// BhKiH-_7.20 //
   utsaṅge samaviṣame samaṃ mahādreḥ krāntānāṃ viyadabhipātalāghavena /	utsaFge sama-vizame samam mahA-adreH krAntAnAm viyat-aBipAta-lAGavena /
   ā mūlād upanadi saikateṣu lebhe sāmagrī khurapadavī turaṅgamāṇām //	A mUlAt upanadi sEkatezu leBe sAmagrI Kura-padavI turaFgamANAm //
   BhKir_7.21 //	BhKiH-_7.21 //
   sadhvānaṃ nipatitanirjharāsu mandraiḥ saṃmūrchan pratininadair adhityakāsu	sa-DvAnam nipatita-nirJarAsu mandrEH saMmUrCan pratininadEH aDityakAsu
   udgrīvair ghanaravaśaṅkayā mayūraiḥ sotkaṇṭhaṃ dhvanir upaśuśruve rathānām	udgrIvEH Gana-rava-SaFkayA mayUrEH sa-utkaNWam DvaniH upaSuSruve raTAnAm
   // BhKir_7.22 //	// BhKiH-_7.22 //
   sambhinnām aviralapātibhir mayūkhair nīlānāṃ bhṛśam upamekhalaṃ maṇīnām /	samBinnAm avirala-pAtiBiH mayUKEH nIlAnAm BRSam upameKalam maNInAm /
   vicchinām iva vanitā nabhontarāle vaprāmbhaḥsrutim avalokayāṃbabhūvuḥ //	vicCinAm iva vanitA naBontarAle vapra-amBaH-srutim avalokayAMbaBUvuH //
   BhKir_7.23 //	BhKiH-_7.23 //
   āsannadvipapadavīmadānilāya krudhyanto dhiyam avamatya dhūrgatānām /	Asanna-dvipa-padavI-mada-anilAya kruDyantaH Diyam avamatya DUrgatAnAm /
   savyājaṃ nijakariṇībhir āttacittāḥ prasthānaṃ surakariṇaḥ kathaṃcid īṣuḥ	sa-vyAjam nija-kariNIBiH Atta-cittAH prasTAnam sura-kariNaH kaTaMcid IzuH
   // BhKir_7.24 //	// BhKiH-_7.24 //
   nīrandhraṃ pathiṣu rajo rathāṅganunnaṃ paryasyan navasalilāruṇaṃ vahantī /	nIranDram paTizu rajaH raTAFga-nunnam paryasyat nava-salila-aruNam vahantI /
   ātene vanagahanāni vāhinī sā gharmāntakṣubhitajaleva jahnukanyā //	Atene vana-gahanAni vAhinI sA GarmAnta-kzuBita-jalA-iva jahnukanyA //
   BhKir_7.25 //	BhKiH-_7.25 //
   sambhogakṣamagahanām athopagaṅgaṃ bibhrāṇāṃ jvalitamaṇīni saikatāni /	samBoga-kzama-gahanAm aTa-upagaFgam biBrANAm jvalita-maNIni sEkatAni /
   adhyūṣuś cyutakusumācitāṃ sahāyā vṛtrārer aviralaśādvalāṃ dharitrīm //	aDyUzuH cyuta-kusuma-AcitAm sahAyAH vRtrAreH avirala-SAdvalAm DaritrIm //
   BhKir_7.26 //	BhKiH-_7.26 //
   bhūbhartuḥ samadhikam ādadhe tadorvyāḥ śrīmattāṃ harisakhavāhinīniveśaḥ /	BUBartuH samaDikam AdaDe tadA-urvyAH SrImat-tAm hari-saKa-vAhinI-niveSaH /
   saṃsaktau kim asulabhaṃ mahodayānām ucchrāyaṃ nayati yadṛcchayāpi yogaḥ //	saMsaktO kim asulaBam mahA-udayAnAm ucCrAyam nayati yadRcCayA-api yogaH //
   BhKir_7.27 //	BhKiH-_7.27 //
   sāmodāḥ kusumataruśriyo viviktāḥ sampattiḥ kisalayaśālinīlatānām /	sa-Ama-udAH kusuma-taru-SriyaH viviktAH sampattiH kisalaya-SAlinI-latAnAm /
   sāphalyaṃ yayur amarāṅganopabhuktāḥ sā lakṣmīr upakurute yayā pareṣām //	sAPalyam yayuH amara-aFganA-upaBuktAH sA lakzmIH upakurute yayA parezAm //
   BhKir_7.28 //	BhKiH-_7.28 //
   klānto 'pi tridaśavadhūjanaḥ purastāl līnāhiśvasitavilolapallavānām /	klAntaH api tridaSa-vaDU-janaH purastAt lIna-ahi-Svasita-vilola-pallavAnAm /
   sevyānāṃ hatavinayair ivāvṛtānāṃ samparkaṃ pariharati sma candanānām //	sevyAnAm hata-vinayEH iva-AvRtAnAm samparkam pariharati sma candanAnAm //
   BhKir_7.29 //	BhKiH-_7.29 //
   utsṛṣṭadhvajakuthakaṅkaṭā dharitrīm ānītā viditanayaiḥ śramaṃ vinetum /	utsRzwa-Dvaja-kuTa-kaFkawAH DaritrIm AnItAH vidita-nayEH Sramam vinetum /
   ākṣiptadrumagahanā yugāntavātaiḥ paryastā giraya iva dvipā virejuḥ //	Akzipta-druma-gahanAH yuga-anta-vAtEH paryastAH girayaH iva dvipAH virejuH //
   BhKir_7.30 //	BhKiH-_7.30 //
   prasthānaśramajanitāṃ vihāya nidrām āmukte gajapatinā sadānapaṅke /	prasTAna-Srama-janitAm vihAya nidrAm Amukte gaja-patinA sa-dAna-paFke /
   śayyānte kulamalināṃ kṣaṇaṃ vilīnaṃ saṃrambhacyutam iva śṛṅkhalaṃ cakāśe	SayyA-ante kula-malinAm kzaNam vilInam saMramBa-cyutam iva SRFKalam cakASe
   // BhKir_7.31 //	// BhKiH-_7.31 //
   āyastaḥ surasaridogharuddhavartmā samprāptuṃ vanagajadānagandhi rodhaḥ /	AyastaH surasarit-oGa-rudDa-vartmA samprAptum vana-gaja-dAna-ganDi roDaH /
   mūrdhānaṃ nihitaśitāṅkuśaṃ vidhunvan yantāraṃ na vigaṇayāṃcakāra nāgaḥ //	mUrDAnam nihita-Sita-aFkuSam viDunvan yantAram na vigaNayAMcakAra nAgaH //
   BhKir_7.32 //	BhKiH-_7.32 //
   āroḍhuḥ samavanatasya pītaśeṣe sāśaṅkaṃ payasi samīrite kareṇa /	AroXuH samavanatasya pIta-Seze sa-ASaFkam payasi samIrite kareNa /
   saṃmārjann aruṇamadasrutī kapolau sasyande mada iva śīkaraḥ kareṇoḥ //	saMmArjan aruNa-mada-srutI kapolO sa-syande madaH iva SIkaraH kareNoH //
   BhKir_7.33 //	BhKiH-_7.33 //
   āghrāya kṣaṇam atitṛṣyatāpi roṣād uttīraṃ nihitavivṛttalocanena /	AGrAya kzaNam atitRzyatA-api rozAt uttIram nihita-vivRtta-locanena /
   sampṛktaṃ vanakarināṃ madāmbusekair nāceme himam api vāri vāraṇena //	sampRktam vana-karinAm mada-ambu-sekEH na-Aceme himam api vAri vAraNena //
   BhKir_7.34 //	BhKiH-_7.34 //
   praścyotanmadasurabhīṇi nimnagāyāḥ krīḍanto gajapatayaḥ payāṃsi kṛtvā /	praScyotat-mada-suraBINi nimnagAyAH krIxantaH gaja-patayaH payAMsi kRtvA /
   kiñjalkavyavahitatāmradānalekhair utteruḥ sarasijagandhibhiḥ kapolaiḥ //	kiQjalka-vyavahita-tAmra-dAna-leKEH utteruH sarasija-ganDiBiH kapolEH //
   BhKir_7.35 //	BhKiH-_7.35 //
   ākīrṇaṃ balarajasā ghanāruṇena prakṣobhaiḥ sapadi taraṅgitaṃ taṭeṣu /	AkIrNam bala-rajasA Gana-aruNena prakzoBEH sapadi taraFgitam tawezu /
   mātaṅgonmathitasarojareṇupiṅgaṃ māñjiṣṭhaṃ vasanam ivāmbu nirbabhāse //	mAtaFga-unmaTita-saroja-reNu-piFgam mAQjizWam vasanam iva-ambu nirbaBAse //
   BhKir_7.36 //	BhKiH-_7.36 //
   śrīmadbhir niyamitakandharāparāntaiḥ saṃsaktair aguruvaneṣu sāṅgahāram /	SrImadBiH niyamita-kanDarA-para-antEH saMsaktEH aguru-vanezu sa-aFga-hAram /
   samprāpe nisṛtamadāmbubhir gajendraiḥ prasyandipracalitagaṇḍaśailaśobhā //	samprApe nisRta-mada-ambuBiH gaja-indrEH prasyandi-pracalita-gaNxa-SEla-SoBA //
   BhKir_7.37 //	BhKiH-_7.37 //
   niḥśeṣaṃ praśamitareṇu vāraṇānāṃ srotobhir madajalam ujjhatām ajasram /	niHSezam praSamita-reNu vAraNAnAm srotoBiH mada-jalam ujJatAm ajasram /
   āmodaṃ vyavahitabhūripuṣpagandho bhinnailāsurabhim uvāha gandhavāhaḥ //	Amodam vyavahita-BUri-puzpa-ganDaH Binna-elA-suraBim uvAha ganDavAhaH //
   BhKir_7.38 //	BhKiH-_7.38 //
   sādṛśyaṃ dadhati gabhīrameghaghoṣair unnidrakṣubhitamṛgādhipaśrutāni /	sAdRSyam daDati gaBIra-meGa-GozEH unnidra-kzuBita-mRga-aDipa-SrutAni /
   ātenuś cakitacakoranīlakaṇṭhān kacchāntān amaramahebhabṛṃhitāni //	AtenuH cakita-cakora-nIla-kaNWAn kacCa-antAn amara-mahA-iBa-bRMhitAni //
   BhKir_7.39 //	BhKiH-_7.39 //
   sāsrāvasaktakamaniyaparicchadānām adhvaśramāturavadhūjanasevitānām /	sa-AsrAvasaktakam-aniya-paricCadAnAm aDva-Srama-Atura-vaDU-jana-sevitAnAm /
   jajñe niveśanavibhāgapariṣkṛtānāṃ lakṣmīḥ puropavanajā vanapādapānām //	jajQe niveSana-viBAga-parizkRtAnAm lakzmIH pura-upavana-jA vana-pAdapAnAm //
   BhKir_7.40 //	BhKiH-_7.40 //
   atha svamāyākṛtamandirojjvalaṃ jvalanmaṇi vyomasadāṃ sanātanam /	aTa sva-mAyA-kRta-mandira-ujjvalam jvalat-maNi vyoma-sadAm sanAtanam /
   surāṅganā gopaticāpagopuraṃ puraṃ vanānāṃ vijihīrṣayā jahuḥ // BhKir_8.1	sura-aFganAH gopati-cApa-gopuram puram vanAnAm vijihIrzayA jahuH // BhKiH-_8.1
   yathāyathaṃ tāḥ sahitā nabhaścaraiḥ prabhābhir udbhāsitaśailavīrudhaḥ /	yaTAyaTam tAH sahitAH naBaScarEH praBABiH udBAsita-SEla-vIruDaH /
   vanaṃ viśantyo vanajāyatekṣaṇāḥ kṣaṇadyutīnāṃ dadhur ekarūpatām //	vanam viSantyaH vanaja-Ayata-IkzaNAH kzaNa-dyutInAm daDuH eka-rUpa-tAm //
   BhKir_8.2 //	BhKiH-_8.2 //
   nivṛttavṛttorupayodharaklamaḥ pravṛttainirhrādivibhūṣaṇāravaḥ /	nivRtta-vRtta-uru-payoDara-klamaH pravRtta-enirhrAdi-viBUzaNA-ravaH /
   nitambinīnāṃ bhṛśam ādadhe dhṛtiṃ nabhaḥprayāṇād avanau parikramaḥ //	nitambinInAm BRSam AdaDe DRtim naBaH-prayANAt avanO parikramaH //
   BhKir_8.3 //	BhKiH-_8.3 //
   ghanāni kāmaṃ kusumāni bibhrataḥ karapraceyāny apahāya śākhinaḥ /	GanAni kAmam kusumAni biBrataH kara-praceyAni apahAya SAKinaH /
   puro 'bhisasre surasundarījanair yathottarecchā hi guṇeṣu kāminaḥ //	puras aBisasre sura-sundarI-janEH yaTA-uttara-icCA hi guNezu kAminaH //
   BhKir_8.4 //	BhKiH-_8.4 //
   tanūr alaktāruṇapāṇipallavāḥ sphurannakhāṃśūtkaramañjarībhṛtaḥ /	tanUH alakta-aruNa-pANipallavAH sPurat-naKa-aMSu-utkara-maQjarIBRtaH /
   vilāsinībāhulatā vanālayo vilepanāmodahṛtāḥ siṣevire // BhKir_8.5 //	vilAsinI-bAhu-latA vana-AlayaH vilepana-Amoda-hRtAH sizevire // BhKiH-_8.5 //
   nipīyamānastabakā śilīmukhair aśokayaṣṭiś calabālapallavā /	nipIyamAna-stabakA SilImuKEH aSoka-yazwiH cala-bAla-pallavAH /
   viḍambayantī dadṛśe vadhūjanair amandadaṣṭauṣṭhakarāvadhūnanam //	vixambayantI dadRSe vaDU-janEH amanda-dazwa-ozWa-kara-avaDUnanam //
   BhKir_8.6 //	BhKiH-_8.6 //
   karau dhunānā navapallavākṛtī vṛthā kṛthā mānini mā pariśramam /	karO DunAnA nava-pallava-AkRtI vRTA kRTAH mAnini mA pariSramam /
   upeyuṣī kalpalatābhiśaṅkayā kathaṃ nv itas trasyati ṣaṭpadāvaliḥ //	upeyuzI kalpa-latA-aBiSaFkayA kaTam nu itas trasyati zawpada-AvaliH //
   BhKir_8.7 //	BhKiH-_8.7 //
   jahīhi kopaṃ dayito 'nugamyatāṃ purānuśete tava cañcalaṃ manaḥ /	jahIhi kopam dayitaH anugamyatAm purA-anuSete tava caQcalam manaH /
   iti priyaṃ kāṃcid upaitum icchatīṃ puro 'nuninye nipuṇaḥ sakhījanaḥ //	iti priyam kAMcid upEtum icCatIm puras anuninye nipuNaH saKI-janaH //
   BhKir_8.8 //	BhKiH-_8.8 //
   samunnataiḥ kāśadukūlaśālibhiḥ parikvaṇatsārasapaṅktimekhalaiḥ /	samunnatEH kASa-dukUla-SAliBiH parikvaNat-sArasa-paFkti-meKalEH /
   pratīradeśaiḥ svakalatracārubhir vibhūṣitāḥ kuñjasamudrayoṣitaḥ //	pratIra-deSEH sva-kalatra-cAruBiH viBUzitAH kuQja-samudra-yozitaH //
   BhKir_8.9 //	BhKiH-_8.9 //
   vidūrapātena bhidām upeyuṣaś cyutāḥ pravāhād abhitaḥ prasāriṇaḥ /	vidUra-pAtena BidAm upeyuzaH cyutAH pravAhAt aBitas prasAriNaH /
   priyāṅkaśītāḥ śucimauktikatviṣo vanaprahāsā iva vāribindavaḥ // BhKir_8.10	priya-aFka-SItAH Suci-mOktika-tvizaH vana-prahAsAH iva vAri-bindavaH // BhKiH-_8.10
   sakhījanaṃ prema gurūkṛtādaraṃ nirīkṣamāṇā iva namramūrtayaḥ /	saKI-janam prema gurUkRta-Adaram nirIkzamANAH iva namra-mUrtayaH /
   sthiradvirephāñjanaśaritodarair visāribhiḥ puṣpavilocanair latāḥ //	sTira-dvirePa-an-jana-Sarita-udarEH visAriBiH puzpa-vilocanEH latAH //
   BhKir_8.11 //	BhKiH-_8.11 //
   upeyuṣīṇāṃ bṛhatīr adhityakā manāṃsi jahruḥ surarājayoṣitām /	upeyuzINAm bRhatIH aDityakAH manAMsi jahruH surarAja-yozitAm /
   kapolakāṣaiḥ kariṇāṃ madāruṇair upāhitaśyāmarucaś ca candanāḥ //	kapola-kAzEH kariNAm mada-aruNEH upAhita-SyAma-rucaH ca candanAH //
   BhKir_8.12 //	BhKiH-_8.12 //
   svagocare saty api vittahāriṇā vilobhyamānāḥ prasavena śākhinām /	sva-gocare sati api vitta-hAriNA viloByamAnAH prasavena SAKinAm /
   nabhaścarāṇām upakartum icchatāṃ priyāṇi cakruḥ praṇayena yoṣitaḥ //	naBaScarANAm upakartum icCatAm priyANi cakruH praNayena yozitaH //
   BhKir_8.13 //	BhKiH-_8.13 //
   prayacchatoccaiḥ kusumāni māninī vipakṣagotraṃ dayitena lambhitā /	prayacCata-uccEs kusumAni mAninI vipakza-gotram dayitena lamBitA /
   na kiṃcid ūce caraṇena kevalaṃ lilekha bāṣpākulalocanā bhuvam //	na kiMcid Uce caraNena kevalam lileKa bAzpa-Akula-locanA Buvam //
   BhKir_8.14 //	BhKiH-_8.14 //
   priye 'parā yacchati vācam unmukhī nibaddhadṛṣṭiḥ śithilākuloccayā /	priye aparA yacCati vAcam unmuKI nibadDa-dRzwiH SiTila-Akula-uccayA /
   samādadhe nāṃśukam āhitaṃ vṛthā viveda puṣpeṣu na pāṇipallavam //	samAdaDe na-aMSukam Ahitam vRTA viveda puzpezu na pANipallavam //
   BhKir_8.15 //	BhKiH-_8.15 //
   salīlam āsaktalatāntabhūṣaṇaṃ samāsajantyā kusumāvataṃsakam /	sa-lIlam Asakta-latA-anta-BUzaNam samAsajantyA kusuma-avataMsakam /
   stanopapīḍaṃ nunude nitambinā ghanena kaścij jaghanena kāntayā //	stana-upapIxam nunude nitambinA Ganena kaScid jaGanena kAntayA //
   BhKir_8.16 //	BhKiH-_8.16 //
   kalatrabhāreṇa vilolanīvinā galaddukūlastanaśālinorasā /	kalatra-BAreNa vilola-nIvinA galat-dukUla-stana-SAlinA-urasA /
   balivyapāyasphuṭaromarājinā nirāyatatvād udareṇa tāmyatā // BhKir_8.17 //	bali-vyapAya-sPuwa-romarAjinA nirAyata-tvAt udareNa tAmyatA // BhKiH-_8.17 //
   vilambamānākulakeśapāśayā kayācid āviṣkṛtabāhumūlayā /	vilambamAna-Akula-keSa-pASayA kayAcid AvizkRta-bAhu-mUlayA /
   taruprasūnāny apadiśya sādaraṃ manodhināthasya manaḥ samādade //	taru-prasUnAni apadiSya sa-Adaram manoDinATasya manaH samAdade //
   BhKir_8.18 //	BhKiH-_8.18 //
   vyapohituṃ locanato mukhānilair apārayantaṃ kila puṣpajaṃ rajaḥ /	vyapohitum locanataH muKa-anilEH apArayantam kila puzpa-jam rajaH /
   payodhareṇorasi kācid unmanāḥ priyaṃ jaghānonnatapīvarastanī // BhKir_8.19	payoDareNa-urasi kAcid unmanAH priyam jaGAna-unnata-pIvara-stanI // BhKiH-_8.19
   imāny amūnīty apavarjite śanair yathābhirāmaṃ kusumāgrapallave /	imAni amUni-iti apavarjite SanEs yaTA-aBirAmam kusuma-agra-pallave /
   vihāya niḥsāratayeva bhūruhān padaṃ vanaśrīr vanitāsu saṃdadhe //	vihAya niHsAra-tayA-iva BUruhAn padam vana-SrIH vanitAsu saMdaDe //
   BhKir_8.20 //	BhKiH-_8.20 //
   pravālabhaṅgāruṇapāṇipallavaḥ parāgapāṇḍūkṛtapīvarastanaḥ /	pravAla-BaFga-aruNa-pANipallavaH parAga-pANxUkRta-pIvara-stanaH /
   mahīruhaḥ puṣpasugandhir ādade vapurguṇocchrāyam ivāṅganājanaḥ //	mahIruhaH puzpa-suganDiH Adade vapuH-guNa-ucCrAyam iva-aFganA-janaH //
   BhKir_8.21 //	BhKiH-_8.21 //
   varorubhir vāraṇahastapīvaraiś cirāya khinnān navapallavaśriyaḥ /	vara-UruBiH vAraNa-hasta-pIvarEH cirAya KinnAt nava-pallava-SriyaH /
   same 'pi yātuṃ caraṇān anīśvarān madād iva praskhalataḥ pade pade //	same api yAtum caraNAn anISvarAn madAt iva prasKalataH pade pade //
   BhKir_8.22 //	BhKiH-_8.22 //
   visārikāñcīmaṇiraśmilabdhayā manoharocchāyanitambaśobhayā /	visAri-kAQcI-maNi-raSmi-labDayA manohara-ucCAya-nitamba-SoBayA /
   sthitāni jitvā navasaikatadyutiṃ śramātiriktair jaghanāni gauravaiḥ //	sTitAni jitvA nava-sEkata-dyutim Srama-atiriktEH jaGanAni gOravEH //
   BhKir_8.23 //	BhKiH-_8.23 //
   samucchvasatpaṅkajakośakomalair upāhitaśrīṇy upanīvi nābhibhiḥ /	samucCvasat-paFkaja-koSa-komalEH upAhita-SrINi upanIvi nABiBiH /
   dadhanti madhyeṣu valīvibhaṅgiṣu stanātibhārād udarāṇi namratām //	daDanti maDyezu valI-viBaFgizu stana-atiBArAt udarANi namra-tAm //
   BhKir_8.24 //	BhKiH-_8.24 //
   samānakāntīni tuṣārabhūṣaṇaiḥ saroruhair asphuṭapattrapaṅktibhiḥ /	samAna-kAntIni tuzAra-BUzaNEH saroruhEH asPuwa-pattra-paFktiBiH /
   citāni gharmāmbukaṇaiḥ samantato mukhāny anutphullavilocanāni ca //	citAni Garma-ambu-kaNEH samantataH muKAni anutPulla-vilocanAni ca //
   BhKir_8.25 //	BhKiH-_8.25 //
   viniryatīnāṃ gurusvedamantharaṃ surāṅganānām anusānuvartmanaḥ /	viniryatInAm guru-sveda-manTaram sura-aFganAnAm anusAnu-vartmanaH /
   savismayaṃ rūpayato nabhaścarān viveśa tatpūrvam ivekṣaṇādaraḥ //	sa-vismayam rUpayataH naBaH-carAn viveSa tat-pUrvam iva-IkzaNa-AdaraH //
   BhKir_8.26 //	BhKiH-_8.26 //
   atha sphuranmīnavidhūtapaṅkajā vipaṅkatīraskhalitormisaṃhatiḥ /	aTa sPurat-mIna-viDUta-paFkajA vipaFka-tIra-sKalita-Urmi-saMhatiH /
   payo 'vagāḍhuṃ kalahaṃsanādinī samājuhāveva vadhūḥ surāpagā // BhKir_8.27	payaH avagAXum kalahaMsa-nAdinI samAjuhAva-iva vaDUH surApagAH // BhKiH-_8.27
   praśāntagharmābhibhavaḥ śanair vivān vilāsinībhyaḥ parimṛṣṭapaṅkajaḥ /	praSAnta-Garma-aBiBavaH SanEs vivAn vilAsinIByaH parimRzwa-paFkajaH /
   dadau bhujālambam ivāttaśīkaras taraṅgamālāntaragocaro 'nilaḥ //	dadO Buja-Alambam iva-Atta-SIkaraH taraFga-mAlA-antara-gocaraH anilaH //
   BhKir_8.28 //	BhKiH-_8.28 //
   gataiḥ sahāvaiḥ kalahaṃsavikramaṃ kalatrabhāraiḥ pulinaṃ nitambibhiḥ /	gatEH sahAvEH kalahaMsa-vikramam kalatra-BArEH pulinam nitambiBiH /
   mukhaiḥ sarojāni ca dīrghalocanaiḥ surastriyaḥ sāmyaguṇān nirāsire //	muKEH sarojAni ca dIrGa-locanEH sura-striyaH sAmya-guNAn nirAsire //
   BhKir_8.29 //	BhKiH-_8.29 //
   vibhinnaparyantagamīnapaṅktayaḥ puro vigāḍhāḥ sakhibhir marutvataḥ /	viBinna-paryanta-ga-mIna-paFktayaH puras vigAXAH saKiBiH marutvataH /
   kathaṃcid āpaḥ surasundarījanaiḥ sabhītibhis tatprathamaṃ prapedire //	kaTaMcid ApaH sura-sundarI-janEH sa-BItiBiH tat-praTamam prapedire //
   BhKir_8.30 //	BhKiH-_8.30 //
   vigāḍhamātre ramaṇībhir ambhasi prayatnasaṃvāhitapīvarorubhiḥ /	vigAXa-mAtre ramaNIBiH amBasi prayatna-saMvAhita-pIvara-UruBiH /
   vibhidyamānā visasāra sārasān udasya tīreṣu taraṅgasaṃhatiḥ // BhKir_8.31	viBidyamAnAH visasAra sArasAn udasya tIrezu taraFga-saMhatiH // BhKiH-_8.31
   śilāghanair nākasadām uraḥsthalair bṛhanniveśaiś ca vadhūpayodharaiḥ /	SilA-GanEH nAkasadAm uraH-sTalEH bRhat-niveSEH ca vaDu-upayoDarEH /
   taṭābhinītena vibhinnavīcinā ruṣeva bheje kaluṣatvam ambhasā // BhKir_8.32	tawa-aBinItena viBinna-vIcinA ruzA-iva Beje kaluza-tvam amBasA // BhKiH-_8.32
   vidhūtakeśāḥ parilolitasrajaḥ surāṅganānāṃ praviluptacandanāḥ /	viDUta-keSAH parilolita-srajaH sura-aFganAnAm pravilupta-candanAH /
   atiprasaṅgād vihitāgaso muhuḥ prakampam īyuḥ sabhayā ivormayaḥ //	atiprasaFgAt vihita-AgasaH muhur prakampam IyuH sa-BayAH iva-UrmayaH //
   BhKir_8.33 //	BhKiH-_8.33 //
   vipakṣacittonmathanā nakhavraṇās tirohitā vibhramamaṇḍanena ye /	vipakza-citta-unmaTanAH naKa-vraNAH tirohitAH viBrama-maNxanena ye /
   hṛtasya śeṣān iva kuṅkumasya tān vikatthanīyān dadhur anyathā striyaḥ //	hRtasya SezAn iva kuFkumasya tAn vikatTanIyAn daDuH anyaTA striyaH //
   BhKir_8.34 //	BhKiH-_8.34 //
   sarojapattre nu vilīnaṣaṭpade viloladṛṣṭeḥ svid amū vilocane /	saroja-pattre nu vilIna-zawpade vilola-dRzweH svid amU vilocane /
   śiroruhāḥ svin natapakṣmasantater dvirephavṛndaṃ nu niśabdaniścalam //	SiroruhAH svid nata-pakzma-santateH dvirePa-vRndam nu niSabda-niScalam //
   BhKir_8.35 //	BhKiH-_8.35 //
   agūḍhahāsasphuṭadantakesaraṃ mukhaṃ svid etad vikasan nu paṅkajam /	agUXa-hAsa-sPuwa-danta-kesaram muKam svid etat vikasat nu paFkajam /
   iti pralīnāṃ nalinīvane sakhīṃ vidāṃbabhūvuḥ sucireṇa yoṣitaḥ //	iti pralInAm nalinI-vane saKIm vidAMbaBUvuH su-cireNa yozitaH //
   BhKir_8.36 //	BhKiH-_8.36 //
   priyeṇa saṃgrathya vipakṣasaṃnidhāv upāhitāṃ vakṣasi pīvarastane /	priyeNa saMgraTya vipakza-saMniDO upAhitAm vakzasi pIvara-stane /
   srajaṃ na kācid vijahau jalāvilāṃ vasanti hi premṇi guṇā na vastuni //	srajam na kAcid vijahO jala-AvilAm vasanti hi premNi guNAH na vastuni //
   BhKir_8.37 //	BhKiH-_8.37 //
   asaṃśayaṃ nyastam upāntaraktatāṃ yad eva roddhuṃ ramaṇībhir añjanam /	asaMSayam nyastam upAnta-rakta-tAm yat eva rodDum ramaNIBiH aQjanam /
   hṛte 'pi tasmin salilena śuklatāṃ nirāsa rāgo nayaneṣu na śriyam //	hRte api tasmin salilena Sukla-tAm nirAsa rAgaH nayanezu na Sriyam //
   BhKir_8.38 //	BhKiH-_8.38 //
   dyutiṃ vahanto vanitāvataṃsakā hṛtāḥ pralobhād iva vegibhir jalaiḥ /	dyutim vahantaH vanitA-avataMsakAH hRtAH praloBAt iva vegiBiH jalEH /
   upaplutās tatkṣaṇaśocanīyatāṃ cyutādhikārāḥ sacivā ivāyayuḥ // BhKir_8.39	upaplutAH tad-kzaNa-SocanIya-tAm cyuta-aDikArAH sacivAH iva-AyayuH // BhKiH-_8.39
   vipattralekhā niralaktakādharā nirañjanākṣīr api bibhratīḥ śriyam /	vipattra-leKAH niralaktaka-aDarAH niraQjana-akzIH api biBratIH Sriyam /
   nirīkṣya rāmā bubudhe nabhaścarair alaṃkṛtaṃ tadvapuṣaiva maṇḍanam //	nirIkzya rAmA bubuDe naBaScarEH alaMkRtam tad-vapuzA-eva maNxanam //
   BhKir_8.40 //	BhKiH-_8.40 //
   tathā na pūrvaṃ kṛtabhūṣaṇādaraḥ priyānurāgeṇa vilāsinījanaḥ /	taTA na pUrvam kRta-BUzaNa-AdaraH priya-anurAgeNa vilAsinI-janaH /
   yathā jalārdro nakhamaṇḍanaśriyā dadāha dṛṣṭīś ca vipakṣayoṣitām //	yaTA jala-ArdraH naKa-maNxana-SriyA dadAha dRzwIH ca vipakza-yozitAm //
   BhKir_8.41 //	BhKiH-_8.41 //
   śubhānanāḥ sāmburuheṣu bhīravo vilolahārāś calaphenapaṅktiṣu /	SuBa-AnanAH sa-amburuhezu BIravaH vilola-hArAH cala-Pena-paFktizu /
   nitāntagauryo hṛtakuṅkumeṣv alaṃ na lebhire tāḥ parabhāgam ūrmiṣu //	nitAnta-gOryaH hRta-kuFkumezu alam na leBire tAH para-BAgam Urmizu //
   BhKir_8.42 //	BhKiH-_8.42 //
   hradāmbhasi vyastavadhūkarāhate ravaṃ mṛdaṅgadhvanidhīram ujjhati /	hrada-amBasi vyasta-vaDU-kara-Ahate ravam mRdaFga-Dvani-DIram ujJati /
   muhustanais tālassamaṃ samādade manoramaṃ nṛtyam iva pravepitam //	muhustanEH tAla-ssamam samAdade manoramam nRtyam iva pravepitam //
   BhKir_8.43 //	BhKiH-_8.43 //
   śriyā hasadbhiḥ kalamāni sasmitair alaṃkṛtāmbuḥ pratimāgatair mukhaiḥ /	SriyA hasadBiH kalamAni sa-smitEH alaMkRta-ambuH pratimA-AgatEH muKEH /
   kṛtānukūlyā surarājayoṣitāṃ prasādasāphalyam avāpa jāhvanī // BhKir_8.44	kRta-AnukUlyA surarAja-yozitAm prasAda-sAPalyam avApa jAhvanI // BhKiH-_8.44
   parisphuranmīnavighaṭṭitoravaḥ surāṅganās trāsaviloladṛṣṭayaḥ /	parisPurat-mIna-viGawwita-uravaH sura-aFganAH trAsa-vilola-dRzwayaH /
   upāyayuḥ kampitapāṇipallavāḥ sakhījanasyāpi vilokanīyatām // BhKir_8.45 //	upAyayuH kampita-pANi-pallavAH saKI-janasya-api vilokanIya-tAm // BhKiH-_8.45 //
   bhayād ivāśliṣya jhaṣāhate 'mbhasi priyaṃ mudānandayati sma māninī /	BayAt iva-ASlizya Jaza-Ahate amBasi priyam mudA-Anandayati sma mAninI /
   akṛtrimapremarasāhitair mano haranti rāmāḥ kṛtakair apīhitaiḥ //	akRtrima-prema-rasa-AhitEH manaH haranti rAmAH kRtakEH api-IhitEH //
   BhKir_8.46 //	BhKiH-_8.46 //
   tirohitāntāni nitāntam ākulair apāṃ vigāhād alakaiḥ prasāribhiḥ /	tirohita-antAni nitAntam AkulEH apAm vigAhAt alakEH prasAriBiH /
   yayur vadhūnāṃ vadanāni tulyatāṃ dvirephavṛndāntaritaiḥ saroruhaiḥ //	yayuH vaDUnAm vadanAni tulya-tAm dvirePa-vRnda-antaritEH saroruhEH //
   BhKir_8.47 //	BhKiH-_8.47 //
   karau dhunānā navapallavākṛtī payasy agādhe kila jātasambhramā /	karO DunAnA nava-pallava-AkRtI payasi agADe kila jAta-samBramAH /
   sakhīṣu nirvācyam adhārṣṭhyadūṣitaṃ priyāṅgasaṃśleṣam avāpa māninī //	saKIzu nirvAcyam aDArzWya-dUzitam priya-aFga-saMSlezam avApa mAninI //
   BhKir_8.48 //	BhKiH-_8.48 //
   priyaiḥ salīlaṃ karavārivāritaḥ pravṛddhaniḥśvāsavikampitastanaḥ /	priyEH sa-lIlam karavAri-vAritaH pravRdDa-niHSvAsa-vikampita-stanaH /
   savibhramādhūtakarāgrapallavo yathārthatām āpa vilāsinījanaḥ // BhKir_8.49	sa-viBrama-ADUta-kara-agra-pallavaH yaTArTa-tAm Apa vilAsinI-janaH // BhKiH-_8.49
   udasya dhairyaṃ dayitena sādaraṃ prasāditāyāḥ karavārivāritam /	udasya DEryam dayitena sa-Adaram prasAditAyAH karavAri-vAritam /
   mukhaṃ nimīlannayanaṃ natabhruvaḥ śriyaṃ sapatnīvadanād ivādade //	muKam nimIlat-nayanam nata-BruvaH Sriyam sapatnI-vadanAt iva-Adade //
   BhKir_8.50 //	BhKiH-_8.50 //
   vihasya pāṇau vidhṛte dhṛtāmbhasi priyeṇa vadhvā madanārdracetasaḥ /	vihasya pANO viDRte DRta-amBasi priyeNa vaDvAH madana-Ardra-cetasaH /
   sakhīva kāñcī payasā ghanīkṛtā babhāra vītoccayabandham aṃśukam //	saKI-iva kAQcI payasA GanIkRtA baBAra vIta-uccaya-banDam aMSukam //
   BhKir_8.51 //	BhKiH-_8.51 //
   nirañjane sācivilokitaṃ dṛśāv ayāvakaṃ vepathur oṣṭhapallavam /	niraQjane sAcivilokitam dRSO ayAvakam vepaTuH ozWa-pallavam /
   natabhruvo maṇḍayadi sma vigrahe balikriyā cātilakaṃ tadāspadam //	nata-BruvaH maNxayadi sma vigrahe bali-kriyA ca-atilakam tad-Aspadam //
   BhKir_8.52 //	BhKiH-_8.52 //
   nimīladākekaralocacakṣuṣāṃ priyopakaṇṭhaṃ kṛtagātravepathuḥ /	nimIladA-kekara-loca-cakzuzAm priya-upakaNWam kRta-gAtra-vepaTuH /
   nimajjatīnāṃ śvasitoddhatastanaḥ śramo nu tāsāṃ madano nu paprathe //	nimajjatInAm Svasita-udData-stanaH SramaH nu tAsAm madanaH nu papraTe //
   BhKir_8.53 //	BhKiH-_8.53 //
   priyeṇa siktā caramaṃ vipakṣataś cukopa kācin na tutoṣa sāntvanaiḥ /	priyeNa siktA caramam vipakzataH cukopa kAcid na tutoza sAntvanEH /
   janasya rūḍhapraṇayasya cetasaḥ kim apy amarṣo 'nunaye bhṛśāyate //	janasya rUXa-praNayasya cetasaH kim api amarzaH anunaye BRSAyate //
   BhKir_8.54 //	BhKiH-_8.54 //
   itthaṃ vihṛtya vanitābhir udasyamānaṃ pīnastanorujaghanasthalaśālinībhiḥ /	itTam vihRtya vanitABiH udasyamAnam pIna-stana-Uru-jaGana-sTala-SAlinIBiH /
   utsarpitormicayalaṅghitatīradeśam autsuky anunnam iva vāri puraḥ pratasthe	utsarpita-Urmi-caya-laFGita-tIra-deSam OtsukI anunnam iva vAri puras pratasTe
   // BhKir_8.55 //	// BhKiH-_8.55 //
   tīrāntarāṇi mithunāni rathāṅganāmnāṃ nītvā vilolitasarojavanaśriyas tāḥ /	tIra-antarANi miTunAni raTAFga-nAmnAm nItvA vilolita-saroja-vana-SriyaH tAH /
   saṃrejire surasarijjaladhautahārās tārāvitānataralā iva yāmavatyaḥ //	saMrejire surasarit-jala-DOta-hArAH tArA-vitAna-taralAH iva yAmavatyaH //
   BhKir_8.56 //	BhKiH-_8.56 //
   saṃkrāntacandanarasāhitavarṇabhedaṃ vicchinnabhūṣaṇamaṇiprakarāṃśucitram /	saMkrAnta-candana-rasa-Ahita-varNa-Bedam vicCinna-BUzaNa-maNi-prakara-aMSu-citram /
   baddhormi nākavanitāparibhuktamuktaṃ sindhor babhāra salilaṃ	badDa-Urmi nAka-vanitA-pariBuktam-uktam sinDoH baBAra salilam
   śayanīyalakṣmīm // BhKir_8.57 //	SayanIya-lakzmIm // BhKiH-_8.57 //
   vīkṣya rantumanasaḥ suranārīr āttacitraparidhānavibhūṣāḥ /	vIkzya rantu-manasaH sura-nArIH Atta-citra-pariDAna-viBUzAH /
   tatpriyārtham iva yātum athāstaṃ bhānumān upapayodhi lalambe // BhKir_9.1	tad-priya-arTam iva yAtum aTa-astam BAnumAn upapayoDi lalambe // BhKiH-_9.1
   madhyamopalanibhe lasadaṃśāv ekataś cyutim upeyuṣi bhānau /	maDyama-upala-niBe lasat-aMSO ekatas cyutim upeyuzi BAnO /
   dyaur uvāha parivṛttivilolāṃ hārayaṣṭim iva vāsaralakṣmīm // BhKir_9.2 //	dyOH uvAha parivRtti-vilolAm hAra-yazwim iva vAsara-lakzmIm // BhKiH-_9.2 //
   aṃśupāṇibhir atīva pipāsuḥ padmajaṃ madhu bhṛśaṃ rasayitvā /	aMSu-pANiBiH atIva pipAsuH padma-jam maDu BRSam rasayitvA /
   kṣībatām iva gataḥ kṣitim eṣyaṃl lohitaṃ vapur uvāha pataṅgaḥ // BhKir_9.3	kzIba-tAm iva gataH kzitim ezyan lohitam vapuH uvAha pataFgaH // BhKiH-_9.3
   gamyatām upagate nayanānāṃ lohitāyāti sahasramarīcau /	gamyatAm upagate nayanAnAm lohita-AyAti sahasra-marIcO /
   āsasāda virahayya dharitrīṃ cakravākahṛdayāny abhitāpaḥ // BhKir_9.4 //	AsasAda virahayya DaritrIm cakravAka-hRdayAni aBitApaH // BhKiH-_9.4 //
   muktamūlalaghur ujjhitapūrvaḥ paścime nabhasi sambhṛtasāndraḥ /	mukta-mUla-laGuH ujJita-pUrvaH paScime naBasi samBRta-sAndraH /
   sāmi majjati ravau na vireje khinnajihma iva raśmisamūhaḥ // BhKir_9.5 //	sAmi majjati ravO na vireje Kinna-jihmaH iva raSmi-samUhaH // BhKiH-_9.5 //
   kāntadūtya iva kuṅkumatāmrāḥ sāyamaṇḍalam abhi tvarayantyaḥ /	kAnta-dUtyaH iva kuFkuma-tAmrAH sAya-maNxalam aBi tvarayantyaH /
   sādaraṃ dadṛśire vanitābhiḥ saudhajālapatitā ravibhāsaḥ // BhKir_9.6 //	sa-Adaram dadRSire vanitABiH sODa-jAla-patitAH ravi-BAsaH // BhKiH-_9.6 //
   agrasānuṣu nitāntapiśaṅgair bhūruhān mṛdukarair avalambya /	agra-sAnuzu nitAnta-piSaFgEH BUruhAt mRdu-karEH avalambya /
   astaśailagahanaṃ nu vivasvān āviveśa jaladhiṃ nu mahīṃ nu // BhKir_9.7 //	asta-SEla-gahanam nu vivasvAn AviveSa jalaDim nu mahIm nu // BhKiH-_9.7 //
   ākulaś calapatatrikulānām āravair anuditauṣasarāgaḥ /	AkulaH cala-patatri-kulAnAm AravEH anudita-Ozasa-rAgaH /
   āyayāv aharidaśvavipāṇḍus tulyatāṃ dinamukhena dināntaḥ // BhKir_9.8 //	AyayO ahar-it-aSva-vipANxuH tulya-tAm dina-muKena dina-antaH // BhKiH-_9.8 //
   āsthitaḥ sthagitavāridapaṅktyā saṃdhyayā gaganapaścimabhāgaḥ /	AsTitaH sTagita-vArida-paFktyA saMDyayA gagana-paScima-BAgaH /
   sormividrumavintānavibhāsā rañjitasya jaladheḥ śriyam ūhe // BhKir_9.9 //	sa-Urmi-vidruma-vintAna-viBAsA raQjitasya jalaDeH Sriyam Uhe // BhKiH-_9.9 //
   prāñjalāv api jane natamūrdhni prema tatpravaṇacetasi hitvā /	prAQjalO api jane nata-mUrDni prema tad-pravaNa-cetasi hitvA /
   saṃdhyayānuvidadhe viramantyā cāpalena sujanetaramaitrī // BhKir_9.10 //	saMDyayA-anuvidaDe viramantyA cApalena su-janetara-mEtrI // BhKiH-_9.10 //
   auṣasātapabhayād apalīnaṃ vāsaracchavivirāmapaṭīyaḥ /	Ozasa-Atapa-BayAt apalInam vAsara=-Cavi-virAma-pawIyaH /
   saṃnipatya śanakair iva nimnād andhakāram udavāpa samāni // BhKir_9.11 //	saMnipatya SanakEs iva nimnAt anDakAram udavApa samAni // BhKiH-_9.11 //
   ekatām iva gatasya vivekaḥ kasyacin na mahato 'py upalebhe /	eka-tAm iva gatasya vivekaH kasyacid na mahataH api upaleBe /
   bhāsvatā nidadhire bhuvanānām ātmanīva patitena viśeṣāḥ // BhKir_9.12 //	BAsvatA nidaDire BuvanAnAm Atmani-iva patitena viSezAH // BhKiH-_9.12 //
   icchatāṃ saha vadhūbhir abhedaṃ yāminīvirahiṇāṃ vihagānām /	icCatAm saha vaDUBiH aBedam yAminI-virahiNAm vihagAnAm /
   āpur eva mithunāni viyogaṃ laṅghyate na khalu kālaniyogaḥ // BhKir_9.13 //	ApuH eva miTunAni viyogam laFGyate na Kalu kAla-niyogaH // BhKiH-_9.13 //
   yacchati pratimukhaṃ dayitāyai vācam antikagate 'pi śakuntau /	yacCati pratimuKam dayitAyE vAcam antika-gate api SakuntO /
   nīyate sma natim ujjhitaharṣaṃ paṅkajaṃ mukham ivāmburuhiṇyā // BhKir_9.14	nIyate sma natim ujJita-harzam paFkajam muKam iva-amburuhiNyAH // BhKiH-_9.14
   rañjitā nu vividhās taruśailā nāmitaṃ nu gaganaṃ sthagitaṃ nu /	raQjitAH nu viviDAH taru-SElAH nAmitam nu gaganam sTagitam nu /
   pūritā nu viṣameṣu dharitrī saṃhṛtā nu kakubhas timireṇa // BhKir_9.15 //	pUritA nu vizamezu DaritrI saMhRtA nu kakuBaH timireNa // BhKiH-_9.15 //
   rātrirāgamalināni vikāsaṃ paṅkajāni rahayanti vihāya /	rAtri-rAga-malinAni vikAsam paFkajAni rahayanti vihAya /
   spaṣṭatārakam iyāya nabhaḥ śrīr vastum icchati nirāpadi sarvaḥ //	spazwa-tArakam iyAya naBaH SrIH vastum icCati nirApadi sarvaH //
   BhKir_9.16 //	BhKiH-_9.16 //
   vyānaśe śaśadhareṇa vimuktaḥ ketakīkusumakesarapāṇḍuḥ /	vyAnaSe SaSaDareNa vimuktaH ketakI-kusuma-kesara-pANxuH /
   cūrṇamuṣṭir iva lambhitakāntir vāsavasya diśam aṃśusamūhaḥ // BhKir_9.17	cUrNa-muzwiH iva lamBita-kAntiH vAsavasya diSam aMSu-samUhaH // BhKiH-_9.17
   ujjhatī śucam ivāśu tamisrām antikaṃ vrajati tārakarāje /	ujJatI Sucam iva-ASu tamisrAm antikam vrajati tAraka-rAje /
   dikprasādaguṇamaṇḍanam ūhe raśmihāsaviśadaṃ mukham aindrī // BhKir_9.18 //	diS-prasAda-guNa-maNxanam Uhe raSmi-hAsa-viSadam muKam EndrI // BhKiH-_9.18 //
   nīlanīrajanibhe himagauraṃ śailaruddhavapuṣaḥ sitaraśmeḥ /	nIla-nIraja-niBe hima-gOram SEla-rudDa-vapuzaH sitaraSmeH /
   khe rarāja nipatatkarajālaṃ vāridheḥ payasi gāṅgam ivāmbhaḥ // BhKir_9.19	Ke rarAja nipatat-kara-jAlam vAriDeH payasi gAFgam iva-amBaH // BhKiH-_9.19
   dyāṃ nirundhad atinīlaghanābhaṃ dhvāntam udyatakareṇa purastāt /	dyAm nirunDat ati-nIla-Gana-ABam DvAntam udyata-kareNa purastAt /
   kṣipyamāṇam asitetarabhāsā śambhuneva karicarma cakāse // BhKir_9.20 //	kzipyamANam asita-itara-BAsA SamBunA-iva kari-carma cakAse // BhKiH-_9.20 //
   antikāntikagatenduvisṛṣṭe jihmatāṃ jahati dīdhitijāle /	antika-antika-gata-indu-visRzwe jihma-tAm jahati dIDiti-jAle /
   niḥsṛtas timirabhāranirodhād ucchvasann iva rarāja digantaḥ // BhKir_9.21	niHsRtaH timira-BAra-niroDAt ucCvasan iva rarAja diS-antaH // BhKiH-_9.21
   lekhayā vimalavidrumabhāsā saṃtataṃ timiram indur udāse /	leKayA vimala-vidruma-BAsA saMtatam timiram induH udAse /
   daṃṣṭrayā kanakaṭaṅkapiśaṅgyā maṇḍalaṃ bhuva ivādivarāhaḥ // BhKir_9.22 //	daMzwrayA kanaka-waFka-piSaFgyAH maNxalam BuvaH iva-AdivarAhaH // BhKiH-_9.22 //
   dīpayann atha nabhaḥ kiraṇaughaiḥ kuṅkumāruṇapayodharagauraḥ /	dIpayan aTa naBaH kiraNa-oGEH kuFkuma-aruNa-payoDara-gOraH /
   hemakumbha iva pūrvapayodher unmamajja śanakais tuhināṃśuḥ // BhKir_9.23	hema-kumBaH iva pUrva-payoDeH unmamajja SanakEs tuhinAMSuH // BhKiH-_9.23
   udgatendum avibhinnatamisrāṃ paśyati sma rajanīm avitṛptaḥ /	udgata-indum aviBinna-tamisrAm paSyati sma rajanIm avitRptaH /
   vyaṃśukasphuṭamukhīm atijihmāṃ vrīḍayā navavadhūm iva lokaḥ // BhKir_9.24	vyaMSuka-sPuwa-muKIm ati-jihmAm vrIxayA nava-vaDUm iva lokaH // BhKiH-_9.24
   na prasādam ucitaṃ gamitā dyair noddhṛtaṃ timiram adrivanebhyaḥ /	na prasAdam ucitam gamitAH dyEH na-udDRtam timiram adri-vaneByaH /
   diṅmukheṣu na ca dhāma vikīrṇaṃ bhūṣitaiva rajanī himabhāsā // BhKir_9.25	diFmuKezu na ca DAma vikIrNam BUzitA-eva rajanI hima-BAsA // BhKiH-_9.25
   māninījanavilocanapātān uṣṇabāṣpakaluṣān pratigṛhṇan /	mAninI-jana-vilocana-pAtAn uzNa-bAzpa-kaluzAn pratigRhNan /
   mandamandam uditaḥ prayayau khaṃ bhītabhīta iva śītamayūkhaḥ // BhKir_9.26	manda-mandam uditaH prayayO Kam BIta-BItaH iva SIta-mayUKaH // BhKiH-_9.26
   śliṣyataḥ priyavadhūr upakaṇṭhaṃ tārakās tatakarasya himāṃśoḥ /	SlizyataH priya-vaDUH upakaNWam tArakAH tata-karasya himAMSoH /
   udvamann abhirarāja samantād aṅgarāga iva lohitarāgaḥ // BhKir_9.27 //	udvaman aBirarAja samantAt aFga-rAgaH iva lohita-rAgaH // BhKiH-_9.27 //
   preritaḥ śaśadhareṇa karaughaḥ saṃhatāny api nunoda tamāṃsi /	preritaH SaSaDareNa kara-oGaH saMhatAni api nunoda tamAMsi /
   kṣīrasindhur iva mandarabhinnaḥ kānanāny aviraloccatarūṇi // BhKir_9.28 //	kzIrasinDuH iva mandara-BinnaH kAnanAni avirala-ucca-tarUNi // BhKiH-_9.28 //
   śāratāṃ gamitayā śaśipādaiś chāyayā viṭapināṃ pratipede /	SAra-tAm gamitayA SaSi-pAdEH CAyayA viwapinAm pratipede /
   nyastaśuklabalicitratalābhis tulyatā vasativeśmamahībhiḥ // BhKir_9.29 //	nyasta-Sukla-bali-citra-talABiH tulya-tA vasati-veSma-mahIBiH // BhKiH-_9.29 //
   ātape dhṛtimatā saha vadhvā yāminīvirahiṇā vihagena /	Atape DRtimatA saha vaDvA yAminI-virahiNA vihagena /
   sehire na kiraṇā himaraśmer duḥkhite manasi sarvam asahyam // BhKir_9.30	sehire na kiraNAH himaraSmeH duHKite manasi sarvam asahyam // BhKiH-_9.30
   gandham uddhatarajaḥkaṇavāhī vikṣipan vikasatāṃ kumudānām /	ganDam udData-rajaH-kaNa-vAhI vikzipan vikasatAm kumudAnAm /
   ādudhāva parilīnavihaṅgā yāminīmarud apāṃ vanarājīḥ // BhKir_9.31 //	AduDAva parilIna-vihaFgAH yAminI-marut apAm vana-rAjIH // BhKiH-_9.31 //
   saṃvidhātum abhiṣekam udāse manmathasya lasadaṃśujalaughaḥ /	saMviDAtum aBizekam udAse manmaTasya lasat-aMSu-jala-oGaH /
   yāminīvanitayā tatacihnaḥ sotpalo rajatakumbha ivenduḥ // BhKir_9.32 //	yAminI-vanitayA tata-cihnaH sa-utpalaH rajata-kumBaH iva-induH // BhKiH-_9.32 //
   ojasāpi khalu nūnam anūnaṃ nāsahāyam upayāti jayaśrīḥ /	ojasA-api Kalu nUnam anUnam na-asahAyam upayAti jaya-SrIH /
   yad vibhuḥ śaśimayūkhasakhaḥ sann ādade vijayi cāpam anaṅgaḥ // BhKir_9.33	yat viBuH SaSi-mayUKa-saKaH san Adade vijayi cApam anaFgaH // BhKiH-_9.33
   sadmanāṃ viracanāhitaśobhair āgatapriyakathair api dūtyam /	sadmanAm viracana-Ahita-SoBEH Agata-priya-kaTEH api dUtyam /
   saṃnikṛṣṭaratibhiḥ suradārair bhūṣitair api vibhūṣaṇam īṣe // BhKir_9.34	saMnikRzwa-ratiBiH sura-dArEH BUzitEH api viBUzaNam Ize // BhKiH-_9.34
   na srajo rurucire ramaṇībhyaś candanāni virahe madirā vā /	na srajaH rurucire ramaNIByaH candanAni virahe madirA vA /
   sādhaneṣu hi rater upadhatte ramyatāṃ priyasamāgama eva // BhKir_9.35 //	sADanezu hi rateH upaDatte ramyatAm priya-samAgamaH eva // BhKiH-_9.35 //
   prasthitābhir adhināthanivāsaṃ dhvaṃsitapriyasakhīvacanābhiḥ /	prasTitABiH aDinATa-nivAsam DvaMsita-priya-saKI-vacanABiH /
   māninībhir apahastitadhairyaḥ sādayann iva mado 'valalambe // BhKir_9.36	mAninIBiH apahastita-DEryaH sAdayan iva madaH avalalambe // BhKiH-_9.36
   kāntaveśma bahu saṃdiśatībhir yātam eva rataye ramaṇībhiḥ /	kAnta-veSma bahu saMdiSatIBiH yAtam eva rataye ramaNIBiH /
   manmathena pariluptamatīnāṃ prāyaśaḥ skhalitam apy upakāri // BhKir_9.37	manmaTena parilupta-matInAm prAyaSas sKalitam api upakAri // BhKiH-_9.37
   āśu kāntam abhisāritavatyā yoṣitaḥ pulakaruddhakapolam /	ASu kAntam aBisAritavatyA yozitaH pulaka-rudDa-kapolam /
   nirjigāya mukham indum akhaṇḍaṃ khaṇḍapatratilakākṛti kāntyā // BhKir_9.38	nirjigAya muKam indum aKaNxam KaNxa-patra-tilaka-AkRti kAntyA // BhKiH-_9.38
   ucyatāṃ sa vacanīyam aśeṣaṃ neśvare paruṣatā sakhi sādhvī /	ucyatAm sa vacanIyam aSezam na-ISvare paruza-tA saKi sADvI /
   ānayainam anunīya kathaṃ vā vipriyāṇi janayann anuneyaḥ // BhKir_9.39 //	Anaya-enam anunIya kaTam vA vipriyANi janayan anuneyaH // BhKiH-_9.39 //
   kiṃ gatena na hi yuktam upaituṃ kaḥ priye subhagamānini mānaḥ /	kim gatena na hi yuktam upEtum kaH priye suBaga-mAnini mAnaH /
   yoṣitām iti kathāsu sametaiḥ kāmibhir bahurasā dhṛtir ūhe // BhKir_9.40 //	yozitAm iti kaTAsu sametEH kAmiBiH bahu-rasA DRtiH Uhe // BhKiH-_9.40 //
   yoṣitaḥ pulakarodhi dadhatyā gharmavāri navasaṃgamajanma /	yozitaH pulaka-roDi daDatyAH Garma-vAri nava-saMgama-janma /
   kāntavakṣasi babhūva patantyā maṇḍanaṃ lulitamaṇḍanataiva // BhKir_9.41 //	kAnta-vakzasi baBUva patantyA maNxanam lulita-maNxana-tA-eva // BhKiH-_9.41 //
   śīdhupānavidhurāsu nigṛhṇan mānam āśu śithilīkṛtalajjaḥ /	SIDu-pAna-viDurAsu nigRhNan mAnam ASu SiTilIkRta-lajjaH /
   saṃgatāsu dayitair upalebhe kāminīṣu madano nu mado nu // BhKir_9.42 //	saMgatAsu dayitEH upaleBe kAminIzu madanaH nu madaH nu // BhKiH-_9.42 //
   dvāri cakṣur adhipāṇi kapolau kīvitaṃ tvayi kutaḥ kalaho 'syāḥ /	dvAri cakzuH aDipANi kapolO kIvitam tvayi kutas kalahaH asyAH /
   kāminām iti vacaḥ punaruktaṃ prītaye navanavatvam iyāya // BhKir_9.43 //	kAminAm iti vacaH punaruktam prItaye nava-nava-tvam iyAyaH // BhKiH-_9.43 //
   sāci locanayugaṃ namayantī rundhatī dayitavakṣasi pātam /	sAci locana-yugam namayantI runDatI dayita-vakzasi pAtam /
   subhruvo janayati sma vibhūṣāṃ saṃgatāv upararāma ca lajjā // BhKir_9.44	suBruvaH janayati sma viBUzAm saMgatO upararAma ca lajjA // BhKiH-_9.44
   savyalīkam avadhīritakhinnaṃ prasthitaṃ sapadi kopapadena /	sa-vyalIkam avaDIrita-Kinnam prasTitam sapadi kopa-padena /
   yoṣitaḥ suhṛd iva sma ruṇaddhi prāṇanātham abhibāṣpanipātaḥ // BhKir_9.45	yozitaH suhRd iva sma ruNadDi prANanATam aBibAzpa-nipAtaH // BhKiH-_9.45
   śaṅkitāya kṛtabāṣpanipātām īrṣyayā vimukhitāṃ dayitāya /	SaFkitAya kRta-bAzpa-nipAtAm IrzyayA vimuKitAm dayitAya /
   māninim abhimukhāhitacittāṃ śaṃsati sma ghanaromavibhedaḥ // BhKir_9.46 //	mAninim aBimuKa-Ahita-cittAm SaMsati sma Gana-roma-viBedaH // BhKiH-_9.46 //
   loladṛṣṭi vadanaṃ dayitāyāś cumbati priyatame rabhasena /	lola-dRzwi vadanam dayitAyAH cumbati priyatame raBasena /
   vrīḍayā saha vinīvi nitambād aṃśukaṃ śithilatām upapade // BhKir_9.47 //	vrIxayA saha vinIvi nitambAt aMSukam SiTila-tAm upapade // BhKiH-_9.47 //
   hrītaya agalitanīvi nirasyann antarīyam avalambitakāñci /	hrItayaH agalita-nIvi nirasyan antarIyam avalambita-kAQci /
   maṇḍalīkṛtapṛthustanabhāraṃ sasvaje dayitayā hṛdayeśaḥ // BhKir_9.48 //	maNxalIkRta-pRTu-stana-BAram sasvaje dayitayA hRdaya-ISaH // BhKiH-_9.48 //
   ādṛtā nakhapadaiḥ parirambhāś cumbitāni ghanadantanipātaiḥ /	AdRtAH naKa-padEH pariramBAH cumbitAni Gana-danta-nipAtEH /
   saukumāryaguṇasambhṛtakīrtir vāma eva surateṣv api kāmaḥ // BhKir_9.49 //	sOkumArya-guNa-samBRta-kIrtiH vAmaH eva suratezu api kAmaH // BhKiH-_9.49 //
   pāṇipallavavidhūnanam antaḥ sītkṛtāni nayanārdhanimeṣāḥ /	pANipallava-viDUnanam antar sItkRtAni nayana-arDa-nimezAH /
   yoṣitāṃ rahasi gadgadavācām astratām upayayur madanasya // BhKir_9.50 //	yozitAm rahasi gadgada-vAcAm astra-tAm upayayuH madanasya // BhKiH-_9.50 //
   pātum āhitaratīny abhileṣus tarṣayanty apunaruktarasāni /	pAtum Ahita-ratIni aBilezuH tarzayanti apunarukta-rasAni /
   sasmitāni vadanāni vadhūnāṃ sotpalāni ca madhūni yuvānaḥ // BhKir_9.51 //	sa-smitAni vadanAni vaDUnAm sa-utpalAni ca maDUni yuvAnaH // BhKiH-_9.51 //
   kāntasaṃgamaparājitamanyau vāruṇīrasanaśāntavivāde /	kAnta-saMgama-parAjita-manyO vAruNI-rasana-SAnta-vivAde /
   māninījana upāhitasaṃdhau saṃdadhe dhanuṣi neṣum anaṅgaḥ // BhKir_9.52 //	mAninI-janaH upAhita-saMDO saMdaDe Danuzi na-izum anaFgaH // BhKiH-_9.52 //
   kupyatāśu bhavatānatacittāḥ kopitāṃś ca varivasyata yūnaḥ /	kupyatA-ASu BavatA-Anata-cittAH kopitAn ca varivasyata yUnaH /
   ity aneka upadeśa iva sma svādyate yuvatibhir madhuvāraḥ // BhKir_9.53 //	iti anekaH upadeSaH iva sma svAdyate yuvatiBiH maDuvAraH // BhKiH-_9.53 //
   bhartṛbhiḥ praṇayasambhramadattāṃ vāruṇīm atirasāṃ rasayitvā /	BartRBiH praNaya-samBrama-dattAm vAruNIm ati-rasAm rasayitvA /
   hrīvimohavirahād upalebhe pāṭavaṃ nu hṛdayaṃ nu vadhūbhiḥ // BhKir_9.54 //	hrI-vimoha-virahAt upaleBe pAwavam nu hRdayam nu vaDUBiH // BhKiH-_9.54 //
   svāditaḥ svayam athaidhitamānaṃ lambhitaḥ priyatamaiḥ saha pītaḥ /	svAditaH svayam aTa-eDita-mAnam lamBitaH priyatamEH saha pItaH /
   āsavaḥ pratipadaṃ pramadānāṃ naikarūparasatām iva bheje // BhKir_9.55 //	AsavaH pratipadam pramadAnAm na-eka-rUpa-rasa-tAm iva Beje // BhKiH-_9.55 //
   bhrūvilāsasubhagān anukartuṃ vibhramān iva vadhūnayanānām /	BrU-vilAsa-suBagAn anukartum viBramAn iva vaDU-nayanAnAm /
   ādade mṛduvilokapalāśair utpalaiś caṣakavīciṣu kampaḥ // BhKir_9.56 //	Adade mRdu-viloka-palASEH utpalEH cazaka-vIcizu kampaH // BhKiH-_9.56 //
   oṣṭhapallavavidaṃśarucīnāṃ hṛdyatām upayayau ramaṇānām /	ozWa-pallava-vidaMSa-rucInAm hRdyatAm upayayO ramaNAnAm /
   phullalocanavinīlasarojair aṅganāsyacaṣakair madhuvāraḥ // BhKir_9.57 //	Pulla-locana-vinIla-sarojEH aFganA-Asya-cazakEH maDuvAraH // BhKiH-_9.57 //
   prāpyate guṇavatāpi guṇānāṃ vyaktam āśrayavaśena viśeṣaḥ /	prApyate guNavatA-api guNAnAm vyaktam ASraya-vaSena viSezaH /
   tat tathā hi dayitānanadattaṃ vyānaśe madhu rasātiśayena // BhKir_9.58 //	tat taTA hi dayitA-Ananadattam vyAnaSe maDu rasa-atiSayena // BhKiH-_9.58 //
   vīkṣya ratnacaṣakeṣv atiriktāṃ kāntadantapadamaṇḍanalakṣmīm /	vIkzya ratna-cazakezu atiriktAm kAnta-danta-pada-maNxana-lakzmIm /
   jajñire bahumatāḥ pramadānām oṣṭhayāvakanudo madhuvārāḥ // BhKir_9.59 //	jajQire bahu-matAH pramadAnAm ozWa-yAvaka-nudaH maDuvArAH // BhKiH-_9.59 //
   locanādharakṛtāhṛtarāgā vāsitānanaviśeṣitagandhā /	locana-aDara-kRta-AhRta-rAgAH vAsita-Anana-viSezita-ganDA /
   vāruṇī paraguṇātmaguṇānāṃ vyatyayaṃ vinimayaṃ nu vitene // BhKir_9.60 //	vAruNI para-guNa-Atma-guNAnAm vyatyayam vinimayam nu vitene // BhKiH-_9.60 //
   tulyarūpam asitotpalam akṣṇoḥ karṇagaṃ nirupakāri viditvā /	tulya-rUpam asita-utpalam akzNoH karNa-gam nirupakAri viditvA /
   yoṣitaḥ suhṛd iva pravibheje lambhitekṣaṇarucir madarāgaḥ // BhKir_9.61 //	yozitaH suhRd iva praviBeje lamBita-IkzaNa-ruciH mada-rAgaH // BhKiH-_9.61 //
   kṣīṇayāvakaraso 'py atipānaiḥ kāntadantapadasambhṛtaśobhaḥ /	kzINa-yAvaka-rasaH api atipAnEH kAnta-danta-pada-samBRta-SoBaH /
   āyayāv atitarām iva vadhvāḥ sāndratām adharapallavarāgaḥ // BhKir_9.62 //	AyayO atitarAm iva vaDvAH sAndra-tAm aDara-pallava-rAgaH // BhKiH-_9.62 //
   rāgajāntanayaneṣu nitāntaṃ vidrumāruṇakapolataleṣu /	rAga-ja-anta-nayanezu nitAntam vidruma-aruNa-kapola-talezu /
   sarvagāpi dadṛśe vanitānāṃ darpaṇeṣv iva mukheṣu madaśrīḥ // BhKir_9.63 //	sarvagA-api dadRSe vanitAnAm darpaNezu iva muKezu mada-SrIH // BhKiH-_9.63 //
   baddhakopavikṛtīr api rāmāś cārutābhimatatām upaninye /	badDa-kopa-vikRtIH api rAmAH cAru-tA-aBimata-tAm upaninye /
   vaśyatāṃ madhumado dayitānām ātmavargahitam icchati sarvaḥ // BhKir_9.64	vaSya-tAm maDu-madaH dayitAnAm Atma-varga-hitam icCati sarvaH // BhKiH-_9.64
   vāsasāṃ śithilatām upanābhi hrīnirāsam apade kupitāni /	vAsasAm SiTila-tAm upanABi hrI-nirAsam apade kupitAni /
   yoṣitāṃ vidadhatī guṇapakṣe nirmamārja madirā vacanīyam // BhKir_9.65 //	yozitAm vidaDatI guNa-pakze nirmamArja madirA vacanIyam // BhKiH-_9.65 //
   bhartṛṣūpasakhi nikṣipatīnām ātmano madhumadodyamitānām /	BartRzu-upasaKi nikzipatInAm AtmanaH maDu-mada-udyamitAnAm /
   vrīḍayā viphalayā vanitānāṃ na sthitaṃ na vigataṃ hṛdayeṣu // BhKir_9.66	vrIxayA viPalayA vanitAnAm na sTitam na vigatam hRdayezu // BhKiH-_9.66
   rundhatī nayanavākyavikāsaṃ sādito bhayakarā parirambhe /	runDatI nayana-vAkya-vikAsam sAditaH Baya-karA pariramBe /
   vrīḍitasya lalitaṃ yuvatīnāṃ kṣībatā bahuguṇair anujahre // BhKir_9.67 //	vrIxitasya lalitam yuvatInAm kzIba-tA bahu-guNEH anujahre // BhKiH-_9.67 //
   yoṣid uddhatamanobhavarāgā mānavaty api yayau dayitāṅkam /	yozit udData-manoBava-rAgAH mAnavatI api yayO dayita-aFkam /
   kārayaty anibhṛtā guṇadoṣe vāruṇī khalu rahasyavibhedam // BhKir_9.68 //	kArayati aniBRtA guNa-doze vAruNI Kalu rahasya-viBedam // BhKiH-_9.68 //
   āhite nu madhunā madhuratve ceṣṭitasya gamite nu vikāsam /	Ahite nu maDunA maDura-tve cezwitasya gamite nu vikAsam /
   ābabhau nava ivoddhatarāgaḥ kāminīṣv avasaraḥ kusumeṣoḥ // BhKir_9.69 //	AbaBO navaH iva-udData-rAgaH kAminIzu avasaraH kusumezoH // BhKiH-_9.69 //
   mā gaman madavimūḍhadhiyo naḥ projjhya rantum iti śaṅkitanāthāḥ /	mA gamat mada-vimUXa-DiyaH naH projJya rantum iti SaFkita-nATAH /
   yoṣito na madirāṃ bhṛśam īṣuḥ prema paśyati bhayāny apade 'pi //	yozitaH na madirAm BRSam IzuH prema paSyati BayAni apade api //
   BhKir_9.70 //	BhKiH-_9.70 //
   cittanirvṛtividhāyi viviktaṃ manmatho madhumadaḥ śaśibhāsaḥ /	citta-nirvRti-viDAyi viviktam manmaTaH maDumadaH SaSi-BAsaH /
   saṃgamaś ca dayitaiḥ sma nayanti prema kām api bhuvaṃ pramadānām //	saMgamaH ca dayitEH sma nayanti prema kAm api Buvam pramadAnAm //
   BhKir_9.71 //	BhKiH-_9.71 //
   dhārṣṭyalaṅghitayathocitabhūmau nirdayaṃ vilulitālakamālye /	DArzwya-laFGita-yaTA-ucita-BUmO nirdayam vilulita-Alaka-mAlye /
   māninīratividhau kusumeṣur mattamatta iva vibhramam āpa // BhKir_9.72 //	mAninI-rati-viDO kusumezuH matta-mattaH iva viBramam ApaH // BhKiH-_9.72 //
   śīdhupānavidhureṣu vadhūnāṃ vighnatām upagateṣu vapuḥṣu /	SIDu-pAna-viDurezu vaDUnAm viGna-tAm upagatezu vapuHzu /
   īhitaṃ ratirasāhitabhāvaṃ vītalakṣyam api kāmiṣu reje // BhKir_9.73 //	Ihitam rati-rasa-Ahita-BAvam vIta-lakzyam api kAmizu reje // BhKiH-_9.73 //
   anyonyaraktamanasām atha bibhratīnāṃ cetobhuvo harisakhāpsarasāṃ nideśam /	anyonya-rakta-manasAm aTa biBratInAm cetaH-BuvaH hari-saKa-apsarasAm nideSam /
   vaibodhikadhvanivibhāvitapaścimārdhā sā saṃhṛteva parivṛttim iyāya rātriḥ	vEboDika-Dvani-viBAvita-paScima-arDA sA saMhRtA-iva parivRttim iyAya rAtriH
   // BhKir_9.74 //	// BhKiH-_9.74 //
   nidrāvinoditanitāntaratiklamānām āyāmimaṅgalaninādavibodhitānām /	nidrA-vinodita-nitAnta-rati-klamAnAm AyAmi-maFgala-ninAda-viboDitAnAm /
   rāmāsu bhāvivirahākulitāsu yūnāṃ tatpūrvatām iva samādadhire ratāni //	rAmAsu BAvi-viraha-AkulitAsu yUnAm tat-pUrva-tAm iva samAdaDire ratAni //
   BhKir_9.75 //	BhKiH-_9.75 //
   kāntājanaṃ suratakhedanimīlitākṣaṃ saṃvāhituṃ samupayān iva mandamandam /	kAntA-janam surata-Keda-nimIlita-akzam saMvAhitum samupayAn iva manda-mandam /
   harmyeṣu mālyamadirāparibhogagandhān āviścakāra rajanīparivṛttivāyuḥ //	harmyezu mAlya-madirA-pariBoga-ganDAn AviScakAra rajanI-parivRtti-vAyuH //
   BhKir_9.76 //	BhKiH-_9.76 //
   āmodavāsitacalādharapallaveṣu nidrākaṣāyitavipāṭalalocaneṣu /	Amoda-vAsita-cala-aDara-pallavezu nidrA-kazAyita-vipAwala-locanezu /
   vyāmṛṣṭapattratilakeṣu vilāsinīnāṃ śobhāṃ babandha vadaneṣu madāvaśeṣaḥ //	vyAmRzwa-pattra-tilakezu vilAsinInAm SoBAm babanDa vadanezu mada-avaSezaH //
   BhKir_9.77 //	BhKiH-_9.77 //
   gatavati nakhalekhālakṣyatām aṅgarāge samadadayitapītātāmrabimbādharāṇām /	gatavati naKa-leKA-lakzya-tAm aFgarAge sa-mada-dayita-pIta-AtAmra-bimba-aDarANAm /
   virahavidhuram iṣṭā satsakhīvaṅganānāṃ hṛdayam avalalambe	viraha-viDuram izwA sat-saKI-vaFganAnAm hRdayam avalalambe
   rātrisambhogalakṣmīḥ // BhKir_9.78 //	rAtri-samBoga-lakzmIH // BhKiH-_9.78 //
   atha parimalajām avāpya lakṣmīm avayavadīpitamaṇḍanaśriyas tāḥ /	aTa parimala-jAm avApya lakzmIm avayava-dIpita-maNxana-SriyaH tAH /
   vasatim abhivihāya ramyahāvāḥ surapatisūnuvilobhanāya jagmuḥ // BhKir_10.1	vasatim aBivihAya ramya-hAvAH surapati-sUnu-viloBanAya jagmuH // BhKiH-_10.1
   drutapadam abhiyātum icchatīnāṃ gamanaparikramalāghavena tāsām /	druta-padam aBiyAtum icCatInAm gamana-parikrama-lAGavena tAsAm /
   avaniṣu caraṇaiḥ pṛthustanīnām alaghunitambatayā ciraṃ niṣede //	avanizu caraNEH pRTu-stanInAm alaGu-nitamba-tayA ciram nizede //
   BhKir_10.2 //	BhKiH-_10.2 //
   nihitasarasayāvakair babhāse caraṇatalaiḥ kṛtapaddhatir vadhūnām /	nihita-sarasa-yAvakEH baBAse caraNa-talEH kRta-padDatiH vaDUnAm /
   aviralavitateva śakragopair aruṇitanīlatṛṇolapā dharitrī // BhKir_10.3 //	avirala-vitatA-iva SakragopEH aruNita-nIla-tRNa-ulapA DaritrI // BhKiH-_10.3 //
   dhvanir agavivareṣu nūpurāṇāṃ pṛthuraśanāguṇaśiñjitānuyātaḥ /	DvaniH aga-vivarezu nUpurANAm pRTu-raSanA-guNa-SiQjita-anuyAtaH /
   pratiravavitato vanāni cakre mukharasam utsukahaṃsasārasāni // BhKir_10.4	pratirava-vitataH vanAni cakre muKa-rasam utsuka-haMsa-sArasAni // BhKiH-_10.4
   avacayaparibhogavanti hiṃsraiḥ sahacaritāny amṛgāṇi kānanāni /	avacaya-pariBogavanti hiMsrEH sahacaritAni amRgANi kAnanAni /
   abhidadhur abhito muniṃ vadhūbhyaḥ samuditasādhvasaviklavaṃ ca cetaḥ //	aBidaDuH aBitas munim vaDUByaH samudita-sADvasa-viklavam ca cetaH //
   BhKir_10.5 //	BhKiH-_10.5 //
   nṛpatimuniparigraheṇa sā bhūḥ surasacivāpsarasāṃ jahāra cetaḥ /	nRpati-muni-parigraheNa sA BUH sura-saciva-apsarasAm jahAra cetaH /
   upahitaparamaprabhāvadhāmnāṃ na hi jayināṃ tapasām alaṅghyam asti //	upahita-parama-praBA-ava-DAmnAm na hi jayinAm tapasAm alaFGyam asti //
   BhKir_10.6 //	BhKiH-_10.6 //
   sacakitam iva vismayākulābhiḥ śucisikatāsv atimānuṣāṇi tābhiḥ /	sacakitam iva vismaya-AkulABiH Suci-sikatAsu atimAnuzANi tABiH /
   kṣitiṣu dadṛśire padāni jiṣṇor upahitaketur athāṅgalāñchanāni //	kzitizu dadRSire padAni jizNoH upahita-ketuH aTa-aFga-lAQCanAni //
   BhKir_10.7 //	BhKiH-_10.7 //
   atiśayitavanāntaradyutīnāṃ phalakusumāvacaye 'pi tadvidhānām /	atiSayita-vana-antara-dyutInAm Pala-kusuma-avacaye api tadviDAnAm /
   ṛtur iva taruvīrudhāṃ samṛddhyā yuvatijanair jagṛhe muniprabhāvaḥ //	RtuH iva taru-vIruDAm samRdDyA yuvati-janEH jagRhe muni-praBAvaH //
   BhKir_10.8 //	BhKiH-_10.8 //
   mṛditakisalayaḥ surāṅganānāṃ sasalilavalkalabhārabhugnaśākhaḥ /	mRdita-kisalayaH sura-aFganAnAm sa-salila-valkala-BAra-Bugna-SAKaH /
   bahumatim adhikāṃ yayāv aśokaḥ parijanatāpi guṇāya sadguṇānām //	bahu-matim aDikAm yayO aSokaH parijana-tA-api guNAya sat-guNAnAm //
   BhKir_10.9 //	BhKiH-_10.9 //
   yamaniyamakṛśīkṛtasthirāṅgaḥ paridadṛśe vidhṛtāyudhaḥ sa tābhiḥ /	yama-niyama-kRSIkRta-sTira-aFgaH paridadRSe viDRta-AyuDaH sa tABiH /
   anupamaśamadīptatāgarīyān kṛtapadapaṅktir atharvaṇeva vedaḥ // BhKir_10.10	anupama-Sama-dIpta-tA-garIyAn kRta-pada-paFktiH aTarvaNA-iva vedaH // BhKiH-_10.10
   śaśadhara iva locanābhirāmair gaganavisāribhir aṃśubhiḥ parītaḥ /	SaSaDaraH iva locana-aBirAmEH gagana-visAriBiH aMSuBiH parItaH /
   śikharanicayam ekasānusadmā sakalam ivāpi dadhan mahīdharasya //	SiKara-nicayam eka-sAnu-sadmA sakalam iva-api daDan mahIDarasya //
   BhKir_10.11 //	BhKiH-_10.11 //
   surasariti paraṃ tapo 'dhigacchan vidhṛtapiśaṅgabṛhajjaṭākalāpaḥ /	surasariti param tapaH aDigacCan viDRta-piSaFga-bRhat-jawA-kalApaH /
   havir iva vitataḥ śikhāsamūhaiḥ samabhilaṣann upavedi jātavedāḥ //	haviH iva vitataH SiKA-samUhEH samaBilazan upavedi jAtavedAH //
   BhKir_10.12 //	BhKiH-_10.12 //
   sadṛśam atanum ākṛteḥ prayatnaṃ tadanuguṇām aparaiḥ kriyām alaṅghyām /	sadRSam atanum AkRteH prayatnam tad-anuguNAm aparEH kriyAm alaFGyAm /
   dadhad alaghu tapaḥ kriyānurūpaṃ vijayavatīṃ ca tapaḥsamāṃ samṛddhim //	daDat alaGu tapaH kriyA-anurUpam vijayavatIm ca tapaH-samAm samRdDim //
   BhKir_10.13 //	BhKiH-_10.13 //
   ciraniyamakṛśo 'pi śailasāraḥ śamanirato 'pi durāsadaḥ prakṛtyā /	cira-niyama-kRSaH api SElasAraH Sama-nirataH api durAsadaH prakRtyA /
   sasaciva iva nirjane 'pi tiṣṭhan munir api tulyarucis trilokabhartuḥ //	sa-sacivaH iva nirjane api tizWan muniH api tulya-ruciH triloka-BartuH //
   BhKir_10.14 //	BhKiH-_10.14 //
   tanum avajitalokasāradhāmnīṃ tribhuvanaguptisahāṃ vilokayantyaḥ /	tanum avajita-loka-sAra-DAmnIm triBuvana-gupti-sahAm vilokayantyaH /
   avayayur amarastriyo 'sya yatnaṃ vijayaphale viphalaṃ tapodhikāre //	avayayuH amara-striyaH asya yatnam vijaya-Pale viPalam tapoDikAre //
   BhKir_10.15 //	BhKiH-_10.15 //
   munidanutanayān vilobhya sadyaḥ pratanubalāny adhitiṣṭhatas tapāṃsi /	muni-danu-tanayAn viloBya sadyas pratanu-balAni aDitizWataH tapAMsi /
   alaghuni bahu menire ca tāḥ svaṃ kuliśabhṛtā vihitaṃ pade niyogam //	alaGuni bahu menire ca tAH svam kuliSa-BRtA vihitam pade niyogam //
   BhKir_10.16 //	BhKiH-_10.16 //
   atha kṛtakavilobhanaṃ vidhitsau yuvatijane harisūnudarśanena /	aTa kRtaka-viloBanam viDitsO yuvati-jane hari-sUnu-darSanena /
   prasabham avatatāra cittajanmā harati mano madhurā hi yauvanaśrīḥ //	prasaBam avatatAra citta-janmA harati manaH maDurAH hi yOvana-SrIH //
   BhKir_10.17 //	BhKiH-_10.17 //
   sapadi harisakhair vadhūnideśād dhvanitamanoramavallakīmṛdaṅgaiḥ /	sapadi hari-saKEH vaDU-nideSAt Dvanita-manorama-vallakI-mRdaFgEH /
   yugapad ṛtugaṇasya saṃnidhānaṃ viyati vane ca yathāyathaṃ vitene //	yugapad Rtu-gaNasya saMniDAnam viyati vane ca yaTAyaTam vitene //
   BhKir_10.18 //	BhKiH-_10.18 //
   sajalajaladharaṃ nabho vireje vivṛtim iyāya rucis taḍillatānām /	sa-jala-jala-Daram naBaH vireje vivRtim iyAya ruciH taxit-latAnAm /
   vyavahitarativigrahair vitene jalagurubhiḥ stanitair digantareṣu //	vyavahita-rati-vigrahEH vitene jala-guruBiH stanitEH diS-antarezu //
   BhKir_10.19 //	BhKiH-_10.19 //
   parisurapatisūnudhāma sadyaḥ samupadadhan mukulāni mālatīnām /	parisurapati-sUnu-DAma sadyas samupadaDan mukulAni mAlatInAm /
   viralam apajahāra baddhabinduḥ sarajasatām avaner apāṃ nipātaḥ //	viralam apajahAra badDabinduH sa-rajasatAm avaneH apAm nipAtaH //
   BhKir_10.20 //	BhKiH-_10.20 //
   pratidiśam abhigacchatābhimṛṣṭaḥ kakubhavikāsasugandhinānilena /	pratidiSam aBigacCatA-aBimRzwaH kakuBa-vikAsa-suganDinA-anilena /
   nava iva vibabhau sacittajanmā gatadhṛtir ākulitaś ca jīvalokaḥ //	navaH iva vibaBO sa-citta-janmA gata-DRtiH AkulitaH ca jIva-lokaH //
   BhKir_10.21 //	BhKiH-_10.21 //
   vyathitam api bhṛśaṃ mano harantī pariṇatajambuphalopabhogahṛṣṭā /	vyaTitam api BRSam manaH harantI pariNata-jambu-Pala-upaBoga-hRzwA /
   parabhṛtayuvatiḥ svanaṃ vitene navanavayojitakaṇṭharāgaramyam //	paraBRta-yuvatiH svanam vitene nava-nava-yojita-kaNWa-rAga-ramyam //
   BhKir_10.22 //	BhKiH-_10.22 //
   abhibhavati manaḥ kadambavāyau madamadhure ca śikhaṇḍināṃ nināde /	aBiBavati manaH kadamba-vAyO mada-maDure ca SiKaNxinAm ninAde /
   jana iva na dhṛteś cacāla jiṣṇur na hi mahatāṃ sukaraḥ samādhibhaṅgaḥ //	janaH iva na DRteH cacAla jizNuH na hi mahatAm sukaraH samADi-BaFgaH //
   BhKir_10.23 //	BhKiH-_10.23 //
   dhṛtabisavalayāvalir vahantī kumudavanaikadukūlam āttabāṇā /	DRta-bisa-valaya-AvaliH vahantI kumuda-vana-eka-dukUlam Atta-bANAH /
   śaradamalatale sarojapāṇau ghanasamayena vadhūr ivālalambe // BhKir_10.24	Sarad-amala-tale saroja-pANO Gana-samayena vaDUH iva-Alalambe // BhKiH-_10.24
   samadaśikhirutāni haṃsanādaiḥ kumudavanāni kadambapuṣpavṛṣṭyā /	sa-mada-SiKi-rutAni haMsanAdEH kumuda-vanAni kadamba-puzpa-vRzwyA /
   śriyam atiśayinīṃ sametya jagmur guṇamahatāṃ mahate guṇāya yogaḥ //	Sriyam atiSayinIm sametya jagmuH guNa-mahatAm mahate guNAya yogaH //
   BhKir_10.25 //	BhKiH-_10.25 //
   sarajasam apahāya ketakīnāṃ prasavam upāntikanīpareṇukīrṇam /	sa-rajasam apahAya ketakInAm prasavam upAntika-nIpa-reNu-kIrNam /
   priyamadhurasanāni ṣaṭpadālī malinayati sma vinīlabandhanāni //	priya-maDu-rasanAni zawpadAlI malinayati sma vinIla-banDanAni //
   BhKir_10.26 //	BhKiH-_10.26 //
   mukulitam atiśayya bandhujīvaṃ dhṛtajalabinduṣu śādvalasthalīṣu /	mukulitam atiSayya banDujIvam DRta-jala-binduzu SAdvala-sTalIzu /
   aviralavapuṣaḥ surendragopā vikacapalāśacayaśriyaṃ samīyuḥ // BhKir_10.27	avirala-vapuzaH sura-indragopAH vikaca-palASa-caya-Sriyam samIyuH // BhKiH-_10.27
   aviralaphalinīvanaprasūnaḥ kusumitakundasugandhigandhavāhaḥ /	avirala-PalinI-vana-prasUnaH kusumita-kunda-suganDi-ganDavAhaH /
   guṇam asamayajaṃ cirāya lebhe viralatuṣārakaṇ.as tuṣārakālaḥ //	guNam asamaya-jam cirAya leBe virala-tuzAra-kaN.aH tuzAra-kAlaH //
   BhKir_10.28 //	BhKiH-_10.28 //
   nicayini lavalīlatāvikāse janayati lodhrasamīraṇe ca harṣam /	nicayini lavalI-latA-vikAse janayati loDra-samIraNe ca harzam /
   vikṛtim upayayau na pāṇḍusūnuś calati nayān na jigīṣatāṃ hi cetaḥ //	vikRtim upayayO na pANxu-sUnuH calati nayAt na jigIzatAm hi cetaH //
   BhKir_10.29 //	BhKiH-_10.29 //
   katipayasahakārapuṣparamyas tanutuhino 'lpavinidrasinduvāraḥ /	katipaya-sahakAra-puzpa-ramyaH tanu-tuhinaH alpa-vinidra-sinduvAraH /
   surabhimukhahimāgamāntaśaṃsī samupayayau śiśiraḥ smaraikabandhuḥ //	suraBi-muKa-hima-Agama-antaSaMsI samupayayO SiSiraH smara-eka-banDuH //
   BhKir_10.30 //	BhKiH-_10.30 //
   kusumanagavanāny upaitukāmā kisalayinīm avalambya cūtayaṣṭim /	kusuma-naga-vanAni upEtu-kAmA kisalayinIm avalambya cUta-yazwim /
   kvaṇadalikulanūpurā nirāse nalinavaneṣu padaṃ vasantalakṣmīḥ //	kvaNat-ali-kula-nUpurA nirAse nalina-vanezu padam vasanta-lakzmIH //
   BhKir_10.31 //	BhKiH-_10.31 //
   vikasitakusumādharaṃ hasantīṃ kurabakarājivadhūṃ vilokayantam /	vikasita-kusuma-aDaram hasantIm kurabaka-rAji-vaDUm vilokayantam /
   dadṛśur iva surāṅganā niṣaṇṇaṃ saśaram anaṅgam aśokapallaveṣu //	dadRSuH iva sura-aFganAH nizaNNam sa-Saram anaFgam aSoka-pallavezu //
   BhKir_10.32 //	BhKiH-_10.32 //
   muhur anupatatā vidhūyamānaṃ viracitasaṃhati dakṣiṇānilena /	muhur anupatatA viDUyamAnam viracita-saMhati dakziNa-anilena /
   alikulam alakākṛtiṃ prapede nalinamukhāntavisarpi paṅkajinyāḥ //	ali-kulam alaka-AkRtim prapede nalina-muKa-anta-visarpi paFkajinyAH //
   BhKir_10.33 //	BhKiH-_10.33 //
   śvasanacalitapallavādharoṣṭhe navanihiterṣyam ivāvadhūnayantī /	Svasana-calita-pallava-aDara-uzWe nava-nihita-Irzyam iva-avaDUnayantI /
   madhusurabhiṇi ṣaṭpadena puṣpe mukha iva śālalatāvadhūś cucumbe //	maDu-suraBiNi zawpadena puzpe muKaH iva SAla-latA-vaDUH cucumbe //
   BhKir_10.34 //	BhKiH-_10.34 //
   prabhavati na tadā paro vijetuṃ bhavati jitendriyatā yad ātmarakṣā /	praBavati na tadA paraH vijetum Bavati jita-indriya-tA yat Atma-rakzA /
   avajitabhuvanas tathā hi lebhe sitaturage vijayaṃ na puṣpamāsaḥ //	avajita-BuvanaH taTA hi leBe sita-turage vijayam na puzpa-mAsaH //
   BhKir_10.35 //	BhKiH-_10.35 //
   katham iva tava saṃmatir bhavitrī samam ṛtubhir munināvadhīritasya /	kaTam iva tava saMmatiH BavitrI samam RtuBiH muninA-avaDIritasya /
   iti viracitamallikāvikāsaḥ smayata iva sma madhuṃ nidāghakālaḥ //	iti viracita-mallikA-vikAsaH smayataH iva sma maDum nidAGa-kAlaH //
   BhKir_10.36 //	BhKiH-_10.36 //
   balavad api balaṃ mithovirodhi prabhavati naiva vipakṣanirjayāya /	balavat api balam miTas-viroDi praBavati na-eva vipakza-nirjayAya /
   bhuvanaparibhavī na yat tadānīṃ tam ṛtugaṇaḥ kṣaṇam unmanīcakāra //	Buvana-pariBavI na yat tadAnIm tam Rtu-gaNaH kzaNam unmanIcakAra //
   BhKir_10.37 //	BhKiH-_10.37 //
   śrutisukham upavīṇitaṃ sahāyair aviralalāñchanahāriṇaś ca kālāḥ /	Sruti-suKam upavINitam sahAyEH avirala-lAQCana-hAriNaH ca kAlAH /
   avihitaharisūnuvikriyāṇi tridaśavadhūṣu manobhavaṃ vitenuḥ // BhKir_10.38	avihita-hari-sUnu-vikriyANi tridaSa-vaDUzu manoBavam vitenuH // BhKiH-_10.38
   na dalati nicaye tathotpalānāṃ na ca viṣamacchadagucchayūthikāsu /	na dalati nicaye taTA-utpalAnAm na ca vizama=-Cada-gucCa-yUTikAsu /
   abhiratum upalebhire yathāsāṃ haritanayāvayaveṣu locanāni // BhKir_10.39	aBiratum upaleBire yaTA-AsAm hari-tanaya-avayavezu locanAni // BhKiH-_10.39
   munim abhimukhatāṃ ninīṣavo yāḥ samupayayuḥ kamanīyatāguṇena /	munim aBimuKa-tAm ninIzavaH yAH samupayayuH kamanIya-tA-guNena /
   madanam upadadhe sa eva tāsāṃ duradhigamā hi gatiḥ prayojanānām //	madanam upadaDe saH eva tAsAm duraDigamA hi gatiH prayojanAnAm //
   BhKir_10.40 //	BhKiH-_10.40 //
   prakṛtam anusasāra nābhineyaṃ pravikasadaṅguli pāṇipallavaṃ vā /	prakRtam anusasAra na-aBineyam pravikasat-aFguli pANipallavam vA /
   prathamam upahitaṃ vilāsi cakṣuḥ sitaturage na cacāla nartakīnām //	praTamam upahitam vilAsi cakzuH sitaturage na cacAla nartakInAm //
   BhKir_10.41 //	BhKiH-_10.41 //
   abhinayamanasaḥ surāṅganāyā nihitam alaktakavartanābhitāmram /	aBinaya-manasaH sura-aFganAyAH nihitam alaktaka-vartana-aBitAmram /
   caraṇam abhipapāta ṣaṭpadālī dhutanavalohitapaṅkajābhiśaṅkā // BhKir_10.42	caraNam aBipapAta zawpadAlI Duta-nava-lohita-paFkaja-aBiSaFkA // BhKiH-_10.42
   aviralam alaseṣu nartakīnāṃ drutapariṣiktam alaktakaṃ padeṣu /	aviralam alasezu nartakInAm druta-pariziktam alaktakam padezu /
   savapuṣām iva cittarāgam ūhur namitaśikhāni kadambakesarāṇi // BhKir_10.43	sa-vapuzAm iva citta-rAgam UhuH namita-SiKAni kadamba-kesarANi // BhKiH-_10.43
   nṛpasutam abhitaḥ samanmathāyāḥ parijanagātratirohitāṅgayaṣṭeḥ /	nRpa-sutam aBitas sa-manmaTAyAH parijana-gAtra-tirohita-aFga-yazweH /
   sphuṭam abhilaṣitaṃ babhūva vadhvā vadati hi saṃvṛtir eva kāmitāni //	sPuwam aBilazitam baBUva vaDvA vadati hi saMvRtiH eva kAmitAni //
   BhKir_10.44 //	BhKiH-_10.44 //
   abhimuni sahasā hṛte parasyā ghanamarutā jaghanāṃśukaikadeśe /	aBimuni sahasA hRte parasyAH Gana-marutA jaGana-aMSuka-eka-deSe /
   cakitam avasanoru satrapāyāḥ pratiyuvatīr api vismayaṃ nināya //	cakitam avasana-Uru satrapAyAH pratiyuvatIH api vismayam ninAya //
   BhKir_10.45 //	BhKiH-_10.45 //
   dhṛtabisavalaye nidhāya pāṇau mukham adhirūṣitapāṇḍugaṇḍalekham /	DRta-bisa-valaye niDAya pANO muKam aDirUzita-pANxu-gaNxa-leKam /
   nṛpasutam aparā smarābhitāpād amadhumadālasalocanaṃ nidadhyau //	nRpa-sutam aparA smara-aBitApAt amaDu-mada-alasa-locanam nidaDyO //
   BhKir_10.46 //	BhKiH-_10.46 //
   sakhi dayitam ihānayeti sā māṃ prahitavatī kusumeṣuṇābhitaptā /	saKi dayitam iha-Anaya-iti sA mAm prahitavatI kusuma-izuNA-aBitaptA /
   hṛdayam ahṛdayā na nāma pūrvaṃ bhavadupakaṇṭham upāgataṃ viveda //	hRdayam ahRdayA na nAma pUrvam Bavat-upakaNWam upAgatam viveda //
   BhKir_10.47 //	BhKiH-_10.47 //
   ciram api kalitāny apārayantyā parigadituṃ pariśuṣyatā mukhena /	ciram api kalitAni apArayantyA parigaditum pariSuzyatA muKena /
   gataghṛṇa gamitāni satsakhīnāṃ nayanayugaiḥ samam ārdratāṃ manāṃsi //	gata-GRNa gamitAni sat-saKInAm nayana-yugEH samam Ardra-tAm manAMsi //
   BhKir_10.48 //	BhKiH-_10.48 //
   acakamata sapallavāṃ dharitrīṃ mṛdusurabhiṃ virahayya puṣpaśayyām /	acakamata sa-pallavAm DaritrIm mRdu-suraBim virahayya puzpa-SayyAm /
   bhṛśam aratim avāpya tatra cāsyās tava sukhaśītam upaitum aṅkam icchā //	BRSam aratim avApya tatra ca-asyAH tava suKa-SItam upEtum aFkam icCA //
   BhKir_10.49 //	BhKiH-_10.49 //
   tad anagha tanur astu sā sakāmā vrajati purā hi parāsutāṃ tvadarthe /	tat anaGa tanuH astu sA sa-kAmA vrajati purA hi parAsu-tAm tvad-arTe /
   punar api sulabhaṃ tapo 'nurāgī yuvatijanaḥ khalu nāpyate 'nurūpaḥ //	punar api sulaBam tapaH anurAgI yuvati-janaH Kalu na-Apyate anurUpaH //
   BhKir_10.50 //	BhKiH-_10.50 //
   jahihi kaṭhinatāṃ prayaccha vācaṃ nanu karuṇāmṛdu mānasaṃ munīnām /	jahihi kaWina-tAm prayacCa vAcam nanu karuNA-mRdu mAnasam munInAm /
   upagatam avadhīrayanty abhavyāḥ sa nipuṇam etya kayācid evam ūce //	upagatam avaDIrayanti aBavyAH sa nipuNam etya kayAcid evam Uce //
   BhKir_10.51 //	BhKiH-_10.51 //
   salalitacalitatrikābhirāmāḥ śirasijasaṃyamanākulaikapāṇiḥ /	sa-lalita-calita-trika-aBirAmAH Sirasija-saMyamana-Akula-eka-pANiH /
   surapatitanaye 'parā nirāse manasijajaitraśaraṃ vilocanārdham //	surapati-tanaye aparA nirAse manasija-jEtra-Saram vilocana-arDam //
   BhKir_10.52 //	BhKiH-_10.52 //
   kusumitam avalambya cūtam uccais tanur ibhakumbhapṛthustanānatāṅgī /	kusumitam avalambya cUtam uccEs tanuH iBa-kumBa-pRTu-stana-Anata-aFgI /
   tadabhimukham anaṅgacāpayaṣṭir visṛtaguṇeva samunnanāma kācit //	tad-aBimuKam anaFga-cApa-yazwiH visRta-guNA-iva samunna-nAma kAcid //
   BhKir_10.53 //	BhKiH-_10.53 //
   sarabhasam avalambya nīlam anyā vigalitanīvi vilolam antarīyam /	sa-raBasam avalambya nIlam anyA vigalita-nIvi vilolam antarIyam /
   abhipatitumanāḥ sasādhvaseva cyutaraśanāguṇasaṃditāvatasthe // BhKir_10.54	aBipatitu-manAH sa-sADvasA-iva cyuta-raSanA-guNa-saMdita-avatasTe // BhKiH-_10.54
   yadi manasi śamaḥ kim aṅga cāpaṃ śaṭha viṣayās tava vallabhā na muktiḥ /	yadi manasi SamaH kim aFga cApam SaWa vizayAH tava vallaBA na muktiH /
   bhavatu diśati nānyakāminībhyas tava hṛdaye hṛdayeśvarāvakāśam //	Bavatu diSati na-anya-kAminIByaH tava hRdaye hRdaya-ISvara-avakASam //
   BhKir_10.55 //	BhKiH-_10.55 //
   iti viṣamitacakṣuṣābhidhāya sphuradadharoṣṭham asūyayā kayācit /	iti vizamita-cakzuzA-aBiDAya sPurat-aDara-uzWam asUyayA kayAcid /
   agaṇitagurumānalajjayāsau svayam urasi śravaṇotpalena jaghne //	agaNita-guru-mAnalat-jayA-asO svayam urasi SravaNa-utpalena jaGne //
   BhKir_10.56 //	BhKiH-_10.56 //
   savinayam aparābhisṛtya sāci smitasubhagaikalasatkapolalakṣmīḥ /	sa-vinayam apara-aBisRtya sAci smita-suBagA-eka-lasat-kapola-lakzmIH /
   śravaṇaniyamitena taṃ nidadhya sakalam ivāsakalena locanena // BhKir_10.57	SravaNa-niyamitena tam nidaDya sakalam iva-asakalena locanena // BhKiH-_10.57
   karuṇam abhihitaṃ trapā nirastā tadabhimukhaṃ ca vimuktam aśru tābhiḥ /	karuNam aBihitam trapA nirastA tad-aBimuKam ca vimuktam aSru tABiH /
   prakupitam abhisāraṇe 'nunetuṃ priyam iyatī hy abalājanasya bhūmiḥ //	prakupitam aBisAraNe anunetum priyam iyatI hi abalA-janasya BUmiH //
   BhKir_10.58 //	BhKiH-_10.58 //
   asakalanayanekṣitāni lajjā gatam alasaṃ paripāṇḍutā viṣādaḥ /	asakala-nayana-IkzitAni lajjA gatam alasam paripANxu-tA vizAdaH /
   iti vividham iyāya tāsu bhūṣāṃ prabhavati maṇḍayituṃ vadhūr anaṅgaḥ //	iti viviDam iyAya tAsu BUzAm praBavati maNxayitum vaDUH anaFgaH //
   BhKir_10.59 //	BhKiH-_10.59 //
   alasapadamanoramaṃ prakṛtyā jitakalahaṃsavadhūgati prayātam /	alasa-pada-manoramam prakRtyA jita-kalahaMsa-vaDU-gati prayAtam /
   sthitam urujaghanasthalātibhārād uditapariśramajihmitekṣaṇaṃ vā //	sTitam uru-jaGana-sTalA-atiBArAt udita-pariSrama-jihmita-IkzaNam vA //
   BhKir_10.60 //	BhKiH-_10.60 //
   bhṛśakusumaśareṣupātamohād anavasitārthapadākulo 'bhilāpaḥ /	BRSa-kusuma-Sara-izu-pAta-mohAt anavasita-arTa-pada-AkulaH aBilApaH /
   adhikavitatalocanaṃ vadhūnām ayugapad unnamitabhru vīkṣitaṃ ca //	aDika-vitata-locanam vaDUnAm ayugapad unnamita-Bru vIkzitam ca //
   BhKir_10.61 //	BhKiH-_10.61 //
   rucikaram api nārthavad babhūva stimitasamādhiśucau pṛthātanūje /	ruci-karam api na-arTavat baBUva stimita-samADi-SucO pRTA-tanUje /
   jvalayati mahatāṃ manāṃsy amarṣe na hi labhate 'vasaraṃ sukhābhilāṣaḥ //	jvalayati mahatAm manAMsi amarze na hi laBate avasaram suKa-aBilAzaH //
   BhKir_10.62 //	BhKiH-_10.62 //
   svayaṃ saṃrādhyaivaṃ śatamakham akhaṇḍena tapasā parocchittyā labhyām	svayam saMrADya-evam Sata-maKam aKaNxena tapasA para-ucCittyA laByAm
   abhilaṣati lakṣmīṃ harisute /	aBilazati lakzmIm harisute /
   manobhiḥ sodvegaiḥ praṇayavihataidhvastarucayaḥ sagandharmā dhāma	manoBiH sa-udvegEH praNaya-vihata-eDvastarucayaH sa-ganDarmA DAma
   tridaśavanitāḥ svaṃ pratiyayuḥ // BhKir_10.63 //	tridaSa-vanitAH svam pratiyayuH // BhKiH-_10.63 //
   athāmarṣān nisargāc ca jitendriyatayā tayā /	aTa-amarzAt nisargAt ca jita-indriya-tayA tayA /
   āgajāmāśramaṃ jiṣṇoḥ pratītaḥ pākaśāsanaḥ // BhKir_11.1 //	AgajAm-ASramam jizNoH pratItaH pAkaSAsanaH // BhKiH-_11.1 //
   munirūpo 'nurūpeṇa sūnunā dadṛśe puraḥ /	muni-rUpaH anurUpeNa sUnunA dadRSe puras /
   drāghīyasā vayotītaḥ pariklāntaḥ kilādhvanā // BhKir_11.2 //	drAGIyasA vayoti-itaH pariklAntaH kila-aDvanA // BhKiH-_11.2 //
   jaṭānāṃ kīrṇayā keśaiḥ saṃhatyā paritaḥ sitaiḥ /	jawAnAm kIrNayA keSEH saMhatyA paritas sitEH /
   pṛktayendukarair ahnaḥ paryanta iva saṃdhyayā // BhKir_11.3 //	pRktayA-indu-karEH ahnaH paryantaH iva saMDyayA // BhKiH-_11.3 //
   viśadabhrūyugacchanna- valitāpāṅgalocanaḥ /	viSada-BrU-yuga=-Canna valita-apAFga-locanaH /
   prāleyāvatatimlāna- palāśābja iva hradaḥ // BhKir_11.4 //	prAleya-avatati-mlAna palASa-abjaH iva hradaH // BhKiH-_11.4 //
   āsaktabharanīkāśair aṅgaiḥ parikṛśair api /	Asakta-Bara-nIkASEH aFgEH parikRSEH api /
   adyūnaḥ sadgṛhiṇy eva prāyo yaṣṭyāvalambitaḥ // BhKir_11.5 //	adyUnaH sat-gRhiNi eva prAyas yazwyA-avalambitaH // BhKiH-_11.5 //
   gūḍho 'pi vapuṣā rājan dhāmnā lokābhibhāvinā /	gUXaH api vapuzA rAjan DAmnA loka-aBiBAvinA /
   aṃśumān iva tanvabhra- paṭalacchannavigrahaḥ // BhKir_11.6 //	aMSumAn iva tanu-aBra pawala=-Canna-vigrahaH // BhKiH-_11.6 //
   jaratīm api bibhrāṇas tanum aprākṛtākṛtiḥ /	jaratIm api biBrANaH tanum aprAkRta-AkRtiH /
   cakārākrāntalakṣmīkaḥ sasādhvasam ivāśrayam // BhKir_11.7 //	cakAra-AkrAnta-lakzmIkaH sa-sADvasam iva-ASrayam // BhKiH-_11.7 //
   abhitas taṃ pṛthāsūnuḥ snehena paritastare /	aBitas tam pRTAsUnuH snehena paritastare /
   avijñāte 'pi bandhau hi balāt prahlādate manaḥ // BhKir_11.8 //	avijQAte api banDO hi balAt prahlAdate manaH // BhKiH-_11.8 //
   ātitheyīm athāsādya sutādapacitiṃ hariḥ /	AtiTeyIm aTa-AsAdya sutAt-apacitim hariH /
   viśramya viṣṭare nāma vyājahāreti bhāratīm // BhKir_11.9 //	viSramya vizware nAma vyAjahAra-iti BAratIm // BhKiH-_11.9 //
   tvayā sādhu samārambhi nave vayasi yat tapaḥ /	tvayA sADu samAramBi nave vayasi yat tapaH /
   hriyate viṣayaiḥ prāyo varṣīyān api mādṛśaḥ // BhKir_11.10 //	hriyate vizayEH prAyas varzIyAn api mAdRSaH // BhKiH-_11.10 //
   śreyasīṃ tava samprāptā guṇasampadam ākṛtiḥ /	SreyasIm tava samprAptA guNa-sampadam AkRtiH /
   sulabhā ramyatā loke durlabhaṃ hi guṇārjanam // BhKir_11.11 //	sulaBA ramyatA loke durlaBam hi guNa-arjanam // BhKiH-_11.11 //
   śaradambudharacchāyā gatvaryo yauvanaśriyaḥ /	Sarad-ambuDara=-CAyAH gatvaryaH yOvana-SriyaH /
   āpātaramyā viṣayāḥ paryantaparitāpinaḥ // BhKir_11.12 //	ApAta-ramyAH vizayAH paryanta-paritApinaH // BhKiH-_11.12 //
   antakaḥ paryavasthātā janminaḥ saṃtatāpadaḥ /	antakaH paryavasTAtA janminaH saMtata-ApadaH /
   iti tyājye bhave bhavyo muktāv uttiṣṭhate manaḥ // BhKir_11.13 //	iti tyAjye Bave BavyaH muktO uttizWate manaH // BhKiH-_11.13 //
   cittavān asi kalyāṇī yat tvāṃ matir upasthitā /	cittavAn asi kalyANI yat tvAm matiH upasTitA /
   viruddhaḥ kevalaṃ veṣaḥ saṃdehayati me manaḥ // BhKir_11.14 //	virudDaH kevalam vezaH saMdehayati me manaH // BhKiH-_11.14 //
   yuyutsuneva kavacaṃ kim āmuktam idaṃ tvayā /	yuyutsunA-iva kavacam kim Amuktam idam tvayA /
   tapasvino hi vasate kevalājinavalkale // BhKir_11.15 //	tapasvinaH hi vasate kevala-ajina-valkale // BhKiH-_11.15 //
   prapitsoḥ kiṃ ca te muktiṃ niḥspṛhasya kalevare /	prapitsoH kim ca te muktim niHspRhasya kalevare /
   maheṣudhī dhanur bhīmaṃ bhūtānām anabhidruhaḥ // BhKir_11.16 //	mahA-izuDI DanuH BImam BUtAnAm anaBidruhaH // BhKiH-_11.16 //
   bhayaṃkaraḥ prāṇabhṛtāṃ mṛtyor bhuja ivāparaḥ /	BayaMkaraH prANaBRtAm mRtyoH BujaH iva-aparaH /
   asis tava tapasthasya na samarthayate śamam // BhKir_11.17 //	asiH tava tapasTasya na samarTayate Samam // BhKiH-_11.17 //
   jayam atrabhavān nūnam arātiṣv abhilāṣukaḥ /	jayam atraBavAn nUnam arAtizu aBilAzukaH /
   krodhalakṣma kṣamāvantaḥ kvāyudhaṃ kva tapodhanāḥ // BhKir_11.18 //	kroDa-lakzma kzamAvantaH kva-AyuDam kva tapoDanAH // BhKiH-_11.18 //
   yaḥ karoti vadhodarkā niḥśreyasakarīḥ kriyāḥ /	yaH karoti vaDa-udarkAH niHSreyasa-karIH kriyAH /
   glānidoṣacchidaḥ svacchāḥ sa mūḍhaḥ paṅkayaty apaḥ // BhKir_11.19 //	glAni-doza=-CidaH su-acCAH sa mUXaH paFkayati apaH // BhKiH-_11.19 //
   mūlaṃ doṣasya hiṃsāder arthakāmau sma mā puṣaḥ /	mUlam dozasya hiMsA-AdeH arTa-kAmO sma mA puzaH /
   tau hi tattvāvabodhasya durucchedāv upaplavau // BhKir_11.20 //	tO hi tattva-avaboDasya durucCedO upaplavO // BhKiH-_11.20 //
   abhidroheṇa bhūtānām arjayan gatvarīḥ śriyaḥ /	aBidroheNa BUtAnAm arjayan gatvarIH SriyaH /
   udanvān iva sindhūnām āpadām eti pātratām // BhKir_11.21 //	udanvAn iva sinDUnAm ApadAm eti pAtra-tAm // BhKiH-_11.21 //
   yā gamyāḥ satsahāyānāṃ yāsu khedo bhayaṃ yataḥ /	yAH gamyAH sat-sahAyAnAm yAsu KedaH Bayam yatas /
   tāsāṃ kiṃ yan na duḥkhāya vipadām iva sampadām // BhKir_11.22 //	tAsAm kim yat na duHKAya vipadAm iva sampadAm // BhKiH-_11.22 //
   durāsadān arīn ugrān dhṛter viśvāsajanmanaḥ /	durAsadAn arIn ugrAn DRteH viSvAsa-janmanaH /
   bhogān bhogān ivāheyān adhyāsyāpan na durlabhā // BhKir_11.23 //	BogAn BogAn iva-AheyAn aDyAsya-Apad na durlaBAH // BhKiH-_11.23 //
   nāntarajñāḥ śriyo jātu priyair āsāṃ na bhūyate /	na-antara-jQAH SriyaH jAtu priyEH AsAm na BUyate /
   āsaktās tāsv amī mūḍhā vāmaśīlā hi jantavaḥ // BhKir_11.24 //	AsaktAH tAsu amI mUXAH vAma-SIlAH hi jantavaH // BhKiH-_11.24 //
   ko 'pavādaḥ stutipade yad aśīleṣu cañcalāḥ /	kaH apavAdaH stuti-pade yat aSIlezu caQcalAH /
   sādhuvṛttān api kṣudrā vikṣipanty eva sampadaḥ // BhKir_11.25 //	sADu-vRttAn api kzudrAH vikzipanti eva sampadaH // BhKiH-_11.25 //
   kṛtavān anyadeheṣu kartā ca vidhuraṃ manaḥ /	kRtavAn anya-dehezu kartA ca viDuram manaH /
   apriyair iva saṃyogo viprayogaḥ priyaiḥ saha // BhKir_11.26 //	apriyEH iva saMyogaH viprayogaH priyEH saha // BhKiH-_11.26 //
   śūnyam ākīrṇatām eti tulyaṃ vyasanam utsavaiḥ /	SUnyam AkIrNa-tAm eti tulyam vyasanam utsavEH /
   vipralambho 'pi lābhāya sati priyasamāgame // BhKir_11.27 //	vipralamBaH api lABAya sati priya-samAgame // BhKiH-_11.27 //
   tadā ramyāṇy aramyāṇi priyāḥ śalyaṃ tadāsavaḥ /	tadA ramyANi aramyANi priyAH Salyam tadAsavaH /
   tadaikākī sabandhuḥ sann iṣṭena rahito yadā // BhKir_11.28 //	tadA-ekAkI sa-banDuH san izwena rahitaH yadA // BhKiH-_11.28 //
   yuktaḥ pramādyasi hitād apetaḥ paritapyase /	yuktaH pramAdyasi hitAt apetaH paritapyase /
   yadi neṣṭātmanaḥ pīḍā mā sañji bhavatā jane // BhKir_11.29 //	yadi na-izwA-AtmanaH pIxA mA saQji BavatA jane // BhKiH-_11.29 //
   janmino 'sya sthitiṃ vidvāṃl lakṣmīm iva calācalām /	janminaH asya sTitim vidvAn lakzmIm iva cala-acalAm /
   bhavān mā sma vadhīn nyāyyaṃ nyāyādhārā hi sādhavaḥ // BhKir_11.30 //	BavAn mA sma vaDIn nyAyyam nyAya-ADArAH hi sADavaH // BhKiH-_11.30 //
   vijahīhi raṇotsāhaṃ mā tapaḥ sādhi nīnaśaḥ /	vijahIhi raNa-utsAham mA tapaH sADi nInaSaH /
   ucchedaṃ janmanaḥ kartum edhi śāntas tapodhana // BhKir_11.31 //	ucCedam janmanaH kartum eDi SAntaH tapoDanaH // BhKiH-_11.31 //
   jīyantāṃ durjayā dehe ripavaś cakṣurādayaḥ /	jIyantAm durjayAH dehe ripavaH cakzuH-AdayaH /
   jiteṣu nanu loko 'yaṃ teṣu kṛtsnas tvayā jitaḥ // BhKir_11.32 //	jitezu nanu lokaH ayam tezu kRtsnaH tvayA jitaH // BhKiH-_11.32 //
   paravān arthasaṃsiddhau nīcavṛttir apatrapaḥ /	paravAn arTa-saMsidDO nIca-vRttiH apatrapaH /
   avidheyendriyaḥ puṃsāṃ gaur ivaitei vidheyatām // BhKir_11.33 //	aviDeya-indriyaH puMsAm gOH iva-etei viDeya-tAm // BhKiH-_11.33 //
   śvas tvayā sukhasaṃvittiḥ smaraṇīyādhunātanī /	Svas tvayA suKa-saMvittiH smaraNIya-aDunAtanI /
   iti svapnopamān matvā kāmān mā gās tadaṅgatām // BhKir_11.34 //	iti svapna-upamAn matvA kAmAn mA gAH tad-aFga-tAm // BhKiH-_11.34 //
   śraddheyā vipralabdhāraḥ priyā vipriyakāriṇaḥ /	SradDeyAH vipralabDAraH priyAH vipriya-kAriNaH /
   sudustyajās tyajanto 'pi kāmāḥ kaṣṭā hi śatravaḥ // BhKir_11.35 //	su-dustyajAH tyajantaH api kAmAH kazwAH hi SatravaH // BhKiH-_11.35 //
   vivikte 'smin nage bhūyaḥ plāvite jahnukanyayā /	vivikte asmin nage BUyas plAvite jahnu-kanyayA /
   pratyāsīdati muktis tvāṃ purā mā bhūr udāyudhaḥ // BhKir_11.36 //	pratyAsIdati muktiH tvAm purA mA BUH udAyuDaH // BhKiH-_11.36 //
   vyāhṛtya marutāṃ patyāv iti vācam avasthite /	vyAhRtya marutAm patyO iti vAcam avasTite /
   vacaḥ praśrayagambhīram athovāca kapidhvajaḥ // BhKir_11.37 //	vacaH praSraya-gamBIram aTa-uvAca kapiDvajaH // BhKiH-_11.37 //
   prasādaramyam ojasvi garīyo lāghavānvitam /	prasAda-ramyam ojasvi garIyaH lAGava-anvitam /
   sākāṅkṣam anupaskāraṃ viṣvaggati nirākulam // BhKir_11.38 //	sa-AkAFkzam anupaskAram vizvak-gati nirAkulam // BhKiH-_11.38 //
   nyāyanirṇītasāratvān nirapekṣam ivāgame /	nyAya-nirNIta-sAra-tvAt nirapekzam iva-Agame /
   aprakampyatayānyeṣām āmnāyavacanopamam // BhKir_11.39 //	aprakampyatayA-anyezAm AmnAya-vacana-upamam // BhKiH-_11.39 //
   alaṅghyatvāj janair anyaiḥ kṣubhitodanvadūrjitam /	alaFGya-tvAt janEH anyEH kzuBita-udanvat-Urjitam /
   audāryād arthasampatteḥ śāntaṃ cittam ṛṣer iva // BhKir_11.40 //	OdAryAt arTa-sampatteH SAntam cittam RzeH iva // BhKiH-_11.40 //
   idam īdṛgguṇopetaṃ labdhāvasarasādhanam /	idam IdRS-guNa-upetam labDa-a=-asara-sADanam /
   vyākuryāt kaḥ priyaṃ vākyaṃ yo vaktā nedṛgāśayaḥ // BhKir_11.41 //	vyAkuryAt kaH priyam vAkyam yaH vaktA na-IdRS-ASayaH // BhKiH-_11.41 //
   na jñātaṃ tāta yatnasya paurvāparyam amuṣya te /	na jQAtam tAta yatnasya pOrvAparyam amuzya te /
   śāsituṃ yena māṃ dharmaṃ munibhis tulyam icchasi // BhKir_11.42 //	SAsitum yena mAm Darmam muniBiH tulyam icCasi // BhKiH-_11.42 //
   avijñātaprabandhasya vaco vācaspater iva /	avijQAta-prabanDasya vacaH vAcaspateH iva /
   vrajaty aphalatām eva nayadruha ivehitam // BhKir_11.43 //	vrajati aPala-tAm eva naya-druhaH iva-Ihitam // BhKiH-_11.43 //
   śreyaso 'py asya te tāta vacaso nāsmi bhājanam /	SreyasaH api asya te tAta vacasaH na-asmi BAjanam /
   nabhasaḥ sphuṭatārasya rātrer iva viparyayaḥ // BhKir_11.44 //	naBasaH sPuwa-tArasya rAtreH iva viparyayaH // BhKiH-_11.44 //
   kṣatriyas tanayaḥ pāṇḍor ahaṃ pārtho dhanaṃjayaḥ /	kzatriyaH tanayaH pANxoH aham pArTaH DanaMjayaH /
   sthitaḥ prāstasya dāyādair bhrātur jyeṣṭhasya śāsane // BhKir_11.45 //	sTitaH prAstasya dAyAdEH BrAtuH jyezWasya SAsane // BhKiH-_11.45 //
   kṛṣṇadvaipāyanādeśād bibharmi vratam īdṛśam /	kRzNadvEpAyana-AdeSAt biBarmi vratam IdRSam /
   bhṛśam ārādhane yattaḥ svārādhyasya marutvataḥ // BhKir_11.46 //	BRSam ArADane yattaH su-ArADyasya marutvataH // BhKiH-_11.46 //
   durakṣān dīvyatā rājñā rājyam ātmā vayaṃ vadhūḥ /	durakzAn dIvyatA rAjQA rAjyam AtmA vayam vaDUH /
   nītāni paṇatāṃ nūnam īdṛśī bhavitavyatā // BhKir_11.47 //	nItAni paNa-tAm nUnam IdRSI Bavitavya-tA // BhKiH-_11.47 //
   tenānujasahāyena draupadyā ca mayā vinā /	tena-anuja-sahAyena drOpadyA ca mayA vinA /
   bhṛśam āyāmiyāmāsu yāminīṣv abhitapyate // BhKir_11.48 //	BRSam AyAmi-yAmAsu yAminIzu aBitapyate // BhKiH-_11.48 //
   hṛtottarīyāṃ prasabhaṃ sabhāyām āgatahriyaḥ /	hRta-uttarIyAm prasaBam saBAyAm Agata-hriyaH /
   marmacchidā no vacasā niratakṣann arātayaḥ // BhKir_11.49 //	marma=-CidA naH vacasA niratakzan arAtayaH // BhKiH-_11.49 //
   upādhatta sapatneṣu kṛṣṇāyā gurusaṃnidhau /	upADatta sapatnezu kRzNAyAH guru-saMniDO /
   bhāvam ānayane satyāḥ satyaṃkāram ivāntakaḥ // BhKir_11.50 //	BAvam Anayane satyAH satyaMkAram iva-antakaH // BhKiH-_11.50 //
   tām aikṣanta kṣaṇaṃ sabhyā duḥśāsanapuraḥsarām /	tAm Ekzanta kzaNam saByAH duHSAsana-puraHsarAm /
   abhisāyārkam āvṛttāṃ chāyām iva mahātaroḥ // BhKir_11.51 //	aBisAya-arkam AvRttAm CAyAm iva mahA-taroH // BhKiH-_11.51 //
   ayathārthakriyārambhaiḥ patibhiḥ kiṃ tavekṣitaiḥ /	ayaTArTa-kriyA-AramBEH patiBiH kim tava-IkzitEH /
   arudhyetām itīvāsyā nayane bāṣpavāriṇe // BhKir_11.52 //	aruDyetAm iti-iva-asyAH nayane bAzpa-vAriNe // BhKiH-_11.52 //
   soḍhavān no daśām antyāṃ jyāyān eva guṇapriyaḥ /	soXavAn naH daSAm antyAm jyAyAn eva guNa-priyaH /
   sulabho hi dviṣāṃ bhaṅgo durlabhā satsv avācyatā // BhKir_11.53 //	sulaBaH hi dvizAm BaFgaH durlaBA satsu avAcya-tA // BhKiH-_11.53 //
   sthityatikrāntibhīrūṇi svacchāny ākulitāny api /	sTiti-atikrAnti-BIrUNi svacCAni AkulitAni api /
   toyāni toyarāśīnāṃ manāṃsi ca manasvinām // BhKir_11.54 //	toyAni toyarASInAm manAMsi ca manasvinAm // BhKiH-_11.54 //
   dhārtarāṣṭraiḥ saha prītir vairam asmāsv asūyata /	DArtarAzwrEH saha prItiH vEram asmAsu asUyata /
   asanmaitrī hi doṣāya kūlacchāyeva sevitā // BhKir_11.55 //	asat-mEtrI hi dozAya kUla=-CAyA-iva sevitAH // BhKiH-_11.55 //
   apavādād abhītasya samasya guṇadoṣayoḥ /	apavAdAt aBItasya samasya guNa-dozayoH /
   asadvṛtter ahovṛttaṃ durvibhāvaṃ vidher iva // BhKir_11.56 //	asat-vRtteH ahovRttam durviBAvam viDeH iva // BhKiH-_11.56 //
   dhvaṃseta hṛdayaṃ sadyaḥ paribhūtasya me paraiḥ /	DvaMseta hRdayam sadyas pariBUtasya me parEH /
   yady amarṣaḥ pratīkāraṃ bhujālambaṃ na lambhayet // BhKir_11.57 //	yadi amarzaH pratIkAram Buja-Alambam na lamBayet // BhKiH-_11.57 //
   avadhūyāribhir nītā hariṇais tulyavṛttitām /	avaDUya-ariBiH nItA hariNEH tulya-vRtti-tAm /
   anyonyasyāpi jihrīmaḥ kiṃ punaḥ sahavāsinām // BhKir_11.58 //	anyonyasya-api jihrImaH kim punar sahavAsinAm // BhKiH-_11.58 //
   śaktivaikalyanamrasya niḥsāratvāl laghīyasaḥ /	Sakti-vEkalya-namrasya niHsAra-tvAt laGIyasaH /
   janmino mānahinasya tṛṇasya ca samā gatiḥ // BhKir_11.59 //	janminaH mAna-hinasya tRNasya ca samA gatiH // BhKiH-_11.59 //
   alaṅghyaṃ tat tad udvīkṣya yad yad uccair mahībhṛtām /	alaFGyam tat tat udvIkzya yat yat uccEs mahIBRtAm /
   priyatāṃ jyāyasīṃ mā gān mahatāṃ kena tuṅgatā // BhKir_11.60 //	priya-tAm jyAyasIm mA gAt mahatAm kena tuFga-tA // BhKiH-_11.60 //
   tāvad āśrīyate lakṣmyā tāvad asya sthiraṃ yaśaḥ /	tAvat ASrIyate lakzmyA tAvat asya sTiram yaSaH /
   puruṣas tāvad evāsau yāvan mānān na hīyate // BhKir_11.61 //	puruzaH tAvat eva-asO yAvat mAnAn na hIyate // BhKiH-_11.61 //
   sa pumān arthavaj janmā yasya nāmni puraḥsthite /	sa pumAn arTavat janmA yasya nAmni puras-sTite /
   nānyām aṅgulim abhyeti saṃkhyāyām udyatāṅguliḥ // BhKir_11.62 //	na-anyAm aFgulim aByeti saMKyAyAm udyata-aFguliH // BhKiH-_11.62 //
   durāsadavanajyāyān gamyas tuṅgo 'pi bhūdharaḥ /	durAsada-vana-jyAyAn gamyaH tuFgaH api BUDaraH /
   na jahāti mahaujaskaṃ mānaprāṃśum alaṅghyatā // BhKir_11.63 //	na jahAti mahA-ojaskam mAna-prAMSum alaFGyatA // BhKiH-_11.63 //
   gurūn kurvanti te vaṃśyān anvarthā tair vasuṃdharā /	gurUn kurvanti te vaMSyAn anvarTA tEH vasuMDarA /
   yeṣāṃ yaśāṃsi śubhrāṇi hrepayantīndumaṇḍalam // BhKir_11.64 //	yezAm yaSAMsi SuBrANi hrepayanti-indu-maNxalam // BhKiH-_11.64 //
   udāharaṇam āśīḥṣu prathame te manasvinām /	udAharaNam ASIHzu praTame te manasvinAm /
   śuṣke 'śanir ivāmarṣo yair arātiṣu pātyate // BhKir_11.65 //	Suzke aSaniH iva-amarzaH yEH arAtizu pAtyate // BhKiH-_11.65 //
   na sukhaṃ prārthaye nārtham udanvadvīcicañcalam /	na suKam prArTaye na-arTam udanvat-vIci-caQcalam /
   nānityatāśanes trasyan viviktaṃ brahmaṇaḥ padam // BhKir_11.66 //	na-anitya-tA-aSaneH trasyan viviktam brahmaNaH padam // BhKiH-_11.66 //
   pramārṣṭum ayaśaḥpaṅkam iccheyaṃ chadmanā kṛtam /	pramArzwum ayaSaH-paFkam icCeyam CadmanA kRtam /
   vaidhavyatāpitārāti- vanitālocanāmbubhiḥ // BhKir_11.67 //	vEDavya-tApita-arAti vanitA-locana-ambuBiH // BhKiH-_11.67 //
   apahasye 'thavā sadbhiḥ pramādo vāstu me dhiyaḥ /	apahasye aTavA sadBiH pramAdaH vA-astu me DiyaH /
   asthānavihitāyāsaḥ kāmaṃ jihretu vā bhavān // BhKir_11.68 //	asTAna-vihita-AyAsaH kAmam jihretu vA BavAn // BhKiH-_11.68 //
   vaṃśalakṣmīm anuddhṛtya samucchedena vidviṣām /	vaMSa-lakzmIm anudDRtya samucCedena vidvizAm /
   nirvāṇam api manye 'ham antarāyaṃ jayaśriyaḥ // BhKir_11.69 //	nirvANam api manye aham antarAyam jaya-SriyaH // BhKiH-_11.69 //
   ajanmā puruṣas tāvad gatāsus tṛṇam eva vā /	ajanmA puruzaH tAvat gatAsuH tRNam eva vA /
   yāvan neṣubhir ādatte viluptam aribhir yaśaḥ // BhKir_11.70 //	yAvat na-izuBiH Adatte viluptam ariBiH yaSaH // BhKiH-_11.70 //
   anirjayena dviṣatāṃ yasyāmarṣaḥ praśāmyati /	anirjayena dvizatAm yasya-amarzaH praSAmyati /
   puruṣoktiḥ kathaṃ tasmin brūhi tvaṃ hi tapodhana // BhKir_11.71 //	puruzoktiH kaTam tasmin brUhi tvam hi tapoDanaH // BhKiH-_11.71 //
   kṛtaṃ puruṣaśabdena jātimātrāvalambinā /	kRtam puruza-Sabdena jAti-mAtra-avalambinA /
   yo 'ṅgīkṛtaguṇaiḥ ślāghyaḥ savismayam udāhṛtaḥ // BhKir_11.72 //	yaH aFgIkRta-guNEH SlAGyaH sa-vismayam udAhRtaH // BhKiH-_11.72 //
   grasamānam ivaujāṃsi sadasā gauraveritam /	grasamAnam iva-ojAMsi sadasA gOrava-Iritam /
   nāma yasyābhinandanti dviṣo 'pi sa pumān pumān // BhKir_11.73 //	nAma yasya-aBinandanti dvizaH api sa pumAn pumAn // BhKiH-_11.73 //
   yathāpratijñaṃ dviṣatāṃ yudhi praticikīrṣayā /	yaTApratijQam dvizatAm yuDi praticikIrzayA /
   mamaivādhyeti nṛpatis tṛṣyann iva jalāñjaleḥ // BhKir_11.74 //	mama-eva-aDyeti nRpatiH tRzyan iva jala-aQjaleH // BhKiH-_11.74 //
   sa vaṃśasyāvadātasya śaśāṅkasyeva lāñchanam /	sa vaMSasya-avadAtasya SaSAFkasya-iva lAQCanam /
   kṛcchreṣu vyarthayā yatra bhūyate bhartur ājñayā // BhKir_11.75 //	kRcCrezu vyarTayA yatra BUyate BartuH AjQayA // BhKiH-_11.75 //
   kathaṃ vādīyatām arvāṅ munitā dharmarodhinī /	kaTam vA-AdIyatAm arvAk muni-tA Darma-roDinI /
   āśramānukramaḥ pūrvaiḥ smaryate na vyatikramaḥ // BhKir_11.76 //	ASrama-anukramaH pUrvEH smaryate na vyatikramaH // BhKiH-_11.76 //
   āsaktā dhūr iyaṃ rūḍhā jananī dūragā ca me /	AsaktA DUH iyam rUXA jananI dUra-gA ca me /
   tiraskaroti svātantryaṃ jyāyāṃś cācāravān nṛpaḥ // BhKir_11.77 //	tiraskaroti svAtantryam jyAyAn ca-AcAravAn nRpaH // BhKiH-_11.77 //
   svadharmam anurundhante nātikramam arātibhiḥ /	svaDarmam anurunDante na-atikramam arAtiBiH /
   palāyante kṛtadhvaṃsā nāhavān mānaśālinaḥ // BhKir_11.78 //	palAyante kRta-DvaMsAH na-AhavAn mAna-SAlinaH // BhKiH-_11.78 //
   vicchinnābhravilāyaṃ vā vilīye nagamūrdhani /	vicCinna-aBra-vilAyam vA vilIye naga-mUrDani /
   ārādhya vā sahasrākṣam ayaśaḥśalyam uddhare // BhKir_11.79 //	ArADya vA sahasrAkzam ayaSaH-Salyam udDare // BhKiH-_11.79 //
   ity uktavantaṃ parirabhya dorbhyāṃ tanūjam āviṣkṛtadivyamūrtiḥ /	iti uktavantam pariraBya dorByAm tanUjam AvizkRta-divya-mUrtiH /
   aghopaghātaṃ maghavā vibhūtyai bhavodbhavārādhanam ādideśa // BhKir_11.80	aGa-upaGAtam maGavA viBUtyE BavodBava-ArADanam AdideSaH // BhKiH-_11.80
   prīte pinākini mayā saha lokapālair lokatraye 'pi vihitāprativāryavīryaḥ /	prIte pinAkini mayA saha lokapAlEH lokatraye api vihita-aprativArya-vIryaH /
   lakṣmīṃ samutsukayitāsi bhṛśaṃ pareṣām uccārya vācam iti tena tirobabhūve	lakzmIm samutsukayitAsi BRSam parezAm uccArya vAcam iti tena tirobaBUve
   // BhKir_11.81 //	// BhKiH-_11.81 //
   atha vāsavasya vacanena ruciravadanas trilocanam /	aTa vAsavasya vacanena rucira-vadanaH trilocanam /
   klāntirahitam abhirādhayituṃ vidhivat tapāṃsi vidadhe dhanaṃjayaḥ //	klAnti-rahitam aBirADayitum viDivat tapAMsi vidaDe DanaMjayaH //
   BhKir_12.1 //	BhKiH-_12.1 //
   abhiraśmimāli vimalasya dhṛtajayadhṛter anāśuṣaḥ /	aBiraSmi-mAli vimalasya DRta-jaya-DRteH anASuzaH /
   tasya bhuvi bahutithās tithayaḥ pratijagmur ekacaraṇaṃ niṣīdataḥ //	tasya Buvi bahutiTAH tiTayaH pratijagmuH eka-caraNam nizIdataH //
   BhKir_12.2 //	BhKiH-_12.2 //
   vapurindriyopatapaneṣu satatam asukheṣu pāṇḍavaḥ /	vapuH-indriya-upatapanezu satatam asuKezu pANxavaH /
   vyāpa nagapatir iva sthiratāṃ mahatāṃ hi dhairyam avibhāvyavaibhavam //	vyApa nagapatiH iva sTira-tAm mahatAm hi DEryam aviBAvya-vEBavam //
   BhKir_12.3 //	BhKiH-_12.3 //
   na papāta saṃnihitapakti- surabhiṣu phaleṣu mānasam /	na papAta saMnihita-pakti suraBizu Palezu mAnasam /
   tasya śucini śiśire ca payasy amṛtāyate hi sutapaḥ sukarmaṇām //	tasya Sucini SiSire ca payasi amRtAyate hi su-tapaH su-karmaNAm //
   BhKir_12.4 //	BhKiH-_12.4 //
   na visismiye na viṣasāda muhur alasatāṃ nu cādade /	na visismiye na vizasAda muhur alasa-tAm nu ca-Adade /
   sattvam urudhṛti rajastamasī na hataḥ sma tasya hataśaktipelave //	sattvam uru-DRti rajaH-tamasI na hataH sma tasya hata-Sakti-pelave //
   BhKir_12.5 //	BhKiH-_12.5 //
   tapasā kṛśaṃ vapur uvāha sa vijitajagattrayodayam /	tapasA kRSam vapuH uvAha sa vijita-jagattraya-udayam /
   trāsajananam api tattvavidāṃ kim ivāsti yan na sukaraṃ manasvibhiḥ //	trAsa-jananam api tattva-vidAm kim iva-asti yat na sukaram manasviBiH //
   BhKir_12.6 //	BhKiH-_12.6 //
   jvalato 'nalād anuniśītham adhikarucir ambhasāṃ nidheḥ /	jvalataH analAt anuniSITam aDika-ruciH amBasAm niDeH /
   dhairyaguṇam avajayan vijayī dadṛśe samunnatataraḥ sa śailataḥ //	DErya-guNam avajayan vijayI dadRSe samunnatataraH sa SElataH //
   BhKir_12.7 //	BhKiH-_12.7 //
   japataḥ sadā japam upāṃśu vadanam abhito visāribhiḥ /	japataH sadA japam upAMSu vadanam aBitas visAriBiH /
   tasya daśanakiraṇaiḥ śuśubhe pariveṣabhīṣaṇam ivārkamaṇḍalam // BhKir_12.8	tasya daSana-kiraNEH SuSuBe pariveza-BIzaNam iva-arka-maNxalam // BhKiH-_12.8
   kavacaṃ sa bibhrad upavīta- padanihitasajyakārmukaḥ /	kavacam sa biBrat upavIta pada-nihita-sajya-kArmukaH /
   śailapatir iva mahendradhanuḥ- parivītabhīmagahano vididyute // BhKir_12.9	SEla-patiH iva mahA-indraDanuH parivIta-BIma-gahanaH vididyute // BhKiH-_12.9
   praviveśa gām iva kṛśasya niyamasavanāya gacchataḥ /	praviveSa gAm iva kRSasya niyama-savanAya gacCataH /
   tasya padavinamito himavān gurutāṃ nayanti hi guṇā na saṃhatiḥ //	tasya padavinamitaH himavAn guru-tAm nayanti hi guNAH na saMhatiH //
   BhKir_12.10 //	BhKiH-_12.10 //
   parikīrṇam udyatabhujasya bhuvanavivare durāsadam /	parikIrNam udyata-Bujasya Buvana-vivare durAsadam /
   jyotir upari śiraso vitataṃ jagṛhe nijān munidivaukasāṃ pathaḥ //	jyotiH upari SirasaH vitatam jagRhe nijAn muni-divOkasAm paTaH //
   BhKir_12.11 //	BhKiH-_12.11 //
   rajanīṣu rājatanayasya bahulasamaye 'pi dhāmabhiḥ /	rajanIzu rAja-tanayasya bahula-samaye api DAmaBiH /
   bhinnatimiranikaraṃ na jahe śaśiraśmisaṃgamayujā nabhaḥ śriyā //	Binna-timira-nikaram na jahe SaSi-raSmi-saMgama-yujA naBaH SriyA //
   BhKir_12.12 //	BhKiH-_12.12 //
   mahatā mayūkhanicayena śamitaruci jiṣṇujanmanā /	mahatA mayUKa-nicayena Samita-ruci jizNu-janmanA /
   hrītam iva nabhasi vītamale na virājate sma vapur aṃśumālinaḥ //	hrItam iva naBasi vIta-male na virAjate sma vapuH aMSumAlinaH //
   BhKir_12.13 //	BhKiH-_12.13 //
   tam udīritāruṇajaṭāṃśum adhiguṇaśarāsanaṃ janāḥ /	tam udIrita-aruNa-jawA-aMSum aDiguNa-SarAsanam janAH /
   rudram anuditalalāṭadṛśaṃ dadṛśur mimanthiṣum ivāsurīḥ purīḥ //	rudram anudita-lala-Awa-dRSam dadRSuH mimanTizum iva-AsurIH purIH //
   BhKir_12.14 //	BhKiH-_12.14 //
   marutāṃ patiḥ svid ahimāṃśur uta pṛthuśikhaḥ śikhī tapaḥ /	marutAm patiH svid ahimAMSuH uta pRTu-SiKaH SiKI tapaH /
   taptum asukaram upakramate na jano 'yam ity avayaye sa tāpasaiḥ //	taptum asukaram upakramate na janaH ayam iti avayaye sa tApasEH //
   BhKir_12.15 //	BhKiH-_12.15 //
   na dadāha bhūruhavanāni haritanayadhāma dūragam /	na dadAha BUruha-vanAni hari-tanaya-DAma dUra-gam /
   na sma nayati pariśoṣam apaḥ susahaṃ babhūva na ca siddhatāpasaiḥ //	na sma nayati pariSozam apaH su-saham baBUva na ca sidDa-tApasEH //
   BhKir_12.16 //	BhKiH-_12.16 //
   vinayaṃ guṇā iva vivekam apanayabhidaṃ nayā iva /	vinayam guNAH iva vivekam apanaya-Bidam nayAH iva /
   nyāyam avadhaya ivāśaraṇāḥ śaraṇaṃ yayuḥ śivam atho maharṣayaḥ //	nyAyam avaDayaH iva-aSaraNAH SaraNam yayuH Sivam aTo mahA-RzayaH //
   BhKir_12.17 //	BhKiH-_12.17 //
   parivītam aṃśubhir udasta- dinakaramayūkhamaṇḍalaiḥ /	parivItam aMSuBiH udasta dinakara-mayUKa-maNxalEH /
   śambhum upahatadṛśaḥ sahasā na ca te nicāyitum abhiprasehire //	SamBum upahata-dRSaH sahasA na ca te nicAyitum aBiprasehire //
   BhKir_12.18 //	BhKiH-_12.18 //
   atha bhūtabhavyabhavadīśam abhimukhayituṃ kṛtastavāḥ /	aTa BUta-Bavya-Bavat-ISam aBimuKayitum kRta-stavAH /
   tatra mahasi dadṛśuḥ puruṣaṃ kamanīyavigraham ayugmalocanam // BhKir_12.19	tatra mahasi dadRSuH puruzam kamanIya-vigraham ayugma-locanam // BhKiH-_12.19
   kakude vṛṣasya kṛtabāhum akṛśapariṇāhaśālini /	kakude vRzasya kRta-bAhum akRSa-pariNAha-SAlini /
   sparśasukham anubhavantam umā- kucayugmamaṇḍala ivārdracandane //	sparSa-suKam anuBavantam umA kuca-yugma-maNxalaH iva-Ardra-candane //
   BhKir_12.20 //	BhKiH-_12.20 //
   sthitam unnate tuhinaśaila- śirasi bhuvanātivartinā /	sTitam unnate tuhina-SEla Sirasi Buvana-ativartinA /
   sādrijaladhijalavāhapathaṃ sadigaśnuvānam iva viśvam ojasā // BhKir_12.21	sa-adri-jalaDi-jala-vAha-paTam sa-diS-aSnuvAnam iva viSvam ojasA // BhKiH-_12.21
   anujānumadhyamavasakta- vitatavapuṣā mahāhinā /	anujAnu-maDyam-avasakta vitata-vapuzA mahA-ahinA /
   lokam akhilam iva bhūmibhṛtā ravitejasām avadhinādhiveṣṭitam //	lokam aKilam iva BUmiBRtA ravi-tejasAm avaDinA-aDivezwitam //
   BhKir_12.22 //	BhKiH-_12.22 //
   pariṇāhinā tuhinarāśi- viśadam upavītasūtratām /	pariNAhinA tuhina-rASi viSadam upavIta-sUtra-tAm /
   nītam uragam anurañjayatā śitinā galena vilasanmarīcinā // BhKir_12.23 //	nItam uragam anuraQjayatA SitinA galena vilasat-marIcinA // BhKiH-_12.23 //
   plutamālatīsitakapāla- kamudam uparuddhamūrdhajam /	pluta-mAlatI-sita-kapAla kamudam uparudDa-mUrDajam /
   śeṣam iva surasaritpayasāṃ śirasā visāri śaśidhāma bibhratam //	Sezam iva surasarit-payasAm SirasA visAri SaSi-DAma biBratam //
   BhKir_12.24 //	BhKiH-_12.24 //
   munayas tato 'bhimukham etya nayanavinimeṣanoditāḥ /	munayaH tatas aBimuKam etya nayana-vinimeza-noditAH /
   pāṇḍutanayatapasā janitaṃ jagatām aśarma bhṛśam ācacakṣire // BhKir_12.25	pANxu-tanaya-tapasA janitam jagatAm aSarma BRSam Acacakzire // BhKiH-_12.25
   tarasaiva ko 'pi bhuvanaika- puruṣa puruṣas tapasyati /	tarasA-eva kaH api Buvana-eka puruza puruzaH tapasyati /
   jyotiramalavapuṣo 'pi raver abhibhūya vṛtra iva bhīmavigrahaḥ //	jyotiH-amala-vapuzaH api raveH aBiBUya vRtraH iva BIma-vigrahaH //
   BhKir_12.26 //	BhKiH-_12.26 //
   sa dhanurmaheṣudhi nibharti kavacam asitam uttamaṃ jaṭāḥ /	sa DanuH-mahA-izuDi niBarti kavacam asitam uttamam jawAH /
   valkam ajinam iti citram idaṃ munitāvirodhi na ca nāsya rājate //	valkam ajinam iti citram idam muni-tA-viroDi na ca na-asya rAjate //
   BhKir_12.27 //	BhKiH-_12.27 //
   calane 'vaniś calati tasya karaṇaniyame sadiṅmukham /	calane avaniH calati tasya karaNa-niyame sa-diFmuKam /
   stambham anubhavati śāntamarud- grahatārakāgaṇayutaṃ nabhastalam //	stamBam anuBavati SAnta-marud graha-tArakA-gaNa-yutam naBastalam //
   BhKir_12.28 //	BhKiH-_12.28 //
   sa tadojasā vijitasāram amaraditijopasaṃhitam /	sa tad-ojasA vijita-sAram amara-ditija-upasaMhitam /
   viśvam idam apidadhāti purā kim ivāsti yan na tapasām aduṣkaram //	viSvam idam apidaDAti purA kim iva-asti yat na tapasAm aduzkaram //
   BhKir_12.29 //	BhKiH-_12.29 //
   vijigīṣate yadi jaganti yugapad atha saṃjihīrṣati /	vijigIzate yadi jaganti yugapad aTa saMjihIrzati /
   prāptum abhavam abhivāñchati vā vayam asya no viṣahituṃ kṣamā rucaḥ //	prAptum aBavam aBivAQCati vA vayam asya naH vizahitum kzamA rucaH //
   BhKir_12.30 //	BhKiH-_12.30 //
   kim upekṣase kathaya nātha na tava viditaṃ na kiṃcana /	kim upekzase kaTaya nATa na tava viditam na kiMcana /
   trātum alam abhayadārhasi nas tvayi mā sma śāsati bhavatparābhavaḥ //	trAtum alam aBaya-dA-arhasi naH tvayi mA sma SAsati Bavat-parABavaH //
   BhKir_12.31 //	BhKiH-_12.31 //
   iti gāṃ vidhāya virateṣu muniṣu vacanaṃ samādade /	iti gAm viDAya viratezu munizu vacanam samAdade /
   bhinnajaladhijalanādaguru dhvanayan diśāṃ vivaram andhakāntakaḥ //	Binna-jalaDi-jala-nAda-guru Dvanayan diSAm vivaram anDaka-antakaH //
   BhKir_12.32 //	BhKiH-_12.32 //
   badarītapovananivāsa- niratam avagāta mānyathā /	badarI-tapaH-vana-nivAsa niratam avagAta mA-anyaTA /
   dhātur udayanidhane jagatāṃ naram aṃśam ādipuruṣasya gāṃ gatam //	DAtuH udaya-niDane jagatAm naram aMSam Adi-puruzasya gAm gatam //
   BhKir_12.33 //	BhKiH-_12.33 //
   dviṣataḥ parāsisiṣur eṣa sakalabhuvanābhitāpinaḥ /	dvizataH parAsisizuH eza sakala-Buvana-aBitApinaH /
   krāntakuliśakaravīryabalān madupāsanaṃ vihitavān mahat tapaḥ //	krAnta-kuliSa-kara-vIrya-balAt mad-upAsanam vihitavAn mahat tapaH //
   BhKir_12.34 //	BhKiH-_12.34 //
   ayam acyutaś ca vacanena sarasiruhajanmanaḥ prajāḥ /	ayam acyutaH ca vacanena sarasiruha-janmanaH prajAH /
   pātum asuranidhanena vibhū bhuvam abhyupetya manujeṣu tiṣṭhataḥ //	pAtum asura-niDanena viBU Buvam aByupetya manujezu tizWataH //
   BhKir_12.35 //	BhKiH-_12.35 //
   surakṛtyam etad avagamya nipuṇam iti mūkadānavaḥ /	sura-kRtyam etat avagamya nipuNam iti mUka-dAnavaH /
   hantum abhipatati pāṇḍusutaṃ tvarayā tad atra saha gamyatāṃ mayā //	hantum aBipatati pANxu-sutam tvarayA tat atra saha gamyatAm mayA //
   BhKir_12.36 //	BhKiH-_12.36 //
   vivare 'pi nainam anigūḍham abhibhavitum eṣa pārayan /	vivare api na-enam anigUXam aBiBavitum eza pArayan /
   pāpaniratir aviśaṅkitayā vijayaṃ vyavasyati varāhamāyayā // BhKir_12.37 //	pApa-niratiH aviSaFki-tayA vijayam vyavasyati varAha-mAyayA // BhKiH-_12.37 //
   nihate viḍambitakirāta- nṛpativapuṣā ripau mayā /	nihate vixambita-kirAta nRpati-vapuzA ripO mayA /
   muktaniśitaviśikhaḥ prasabhaṃ mṛgayāvivādam ayam ācariṣyati // BhKir_12.38	mukta-niSita-viSiKaH prasaBam mRgayA-vivAdam ayam Acarizyati // BhKiH-_12.38
   tapasā nipīḍitakṛśasya virahitasahāyasampadaḥ /	tapasA nipIxita-kRSasya virahita-sahAya-sampadaH /
   sattvavihitam atulaṃ bhujayor balam asya paśyata mṛdhe 'dhikupyataḥ //	sattva-vihitam atulam BujayoH balam asya paSyata mRDe aDikupyataH //
   BhKir_12.39 //	BhKiH-_12.39 //
   iti tān udāram anunīya viṣamaharicandanālinā /	iti tAn udAram anunIya vizama-haricanda-na-AlinA /
   gharmajanitapulakena lasad- gajamauktikāvaliguṇena vakṣasā // BhKir_12.40	Garma-janita-pulakena lasad gaja-mOktika-Avali-guNena vakzasA // BhKiH-_12.40
   vadanena puṣpitalatānta- niyamitavilambitamaulinā /	vadanena puzpita-latA-anta niyamita-vilambita-mOlinA /
   bibhrad aruṇanayanena rucaṃ śikhipicchalāñchitakapolabhittinā //	biBrat aruNa-nayanena rucam SiKi-picCa-lAQCita-kapola-BittinA //
   BhKir_12.41 //	BhKiH-_12.41 //
   bṛhadudvahañ jaladanādi dhanur upahitaikamārgaṇam /	bRhat-udvahan jalada-na-Adi DanuH upahita-eka-mArgaNam /
   meghanicaya iva saṃvavṛte ruciraḥ kirātapṛtanāpatiḥ śivaḥ // BhKir_12.42	meGa-nicayaH iva saMvavRte ruciraH kirAta-pRtanA-patiH SivaH // BhKiH-_12.42
   anukūlam asya ca vicintya gaṇapatibhir āttavigrahaiḥ /	anukUlam asya ca vicintya gaNapatiBiH Atta-vigrahEH /
   śūlaparaśuśaracāpabhṛtair mahatī vanecaracamūr vinirmame // BhKir_12.43 //	SUla-paraSu-Sara-cApa-BRtEH mahatI vanecara-camUH vinirmame // BhKiH-_12.43 //
   viracayya kānanavibhāgam anugiram atheśvarājñayā /	viracayya kAnana-viBAgam anugiram aTa-ISvara-AjQayA /
   bhīmaninadapihitorubhuvaḥ parito 'padiśya mṛgayāṃ pratasthire //	BIma-ninada-pihita-uru-BuvaH paritas apadiSya mRgayAm pratasTire //
   BhKir_12.44 //	BhKiH-_12.44 //
   kṣubhitābhiniḥsṛtavibhinna- śakunimṛgayūthaniḥsvanaiḥ /	kzuBita-aBiniHsRta-viBinna Sakuni-mRga-yUTa-niHsvanEH /
   pūrṇapṛthuvanaguhāvivaraḥ sahasā bhayād iva rarāsa bhūdharaḥ //	pUrNa-pRTu-vana-guhA-vivaraH sahasA BayAt iva rarAsa BUDaraH //
   BhKir_12.45 //	BhKiH-_12.45 //
   na virodhinī ruṣam iyāya pathi mṛgavihaṅgasaṃhatiḥ /	na viroDinI ruzam iyAya paTi mRga-vihaFga-saMhatiH /
   ghnanti sahajam api bhūribhiyaḥ samam āgatāḥ sapadi vairam āpadaḥ //	Gnanti sahajam api BUri-BiyaH samam AgatAH sapadi vEram ApadaH //
   BhKir_12.46 //	BhKiH-_12.46 //
   camarīgaṇair gaṇabalasya balavati bhaye 'py upasthite /	camarI-gaNEH gaNa-balasya balavati Baye api upasTite /
   vaṃśavitatiṣu viṣaktapṛthu- priyabālavāladhibhir ādade dhṛtiḥ //	vaMSa-vitatizu vizakta-pRTu priya-bAla-vAlaDiBiH Adade DRtiH //
   BhKir_12.47 //	BhKiH-_12.47 //
   harasainikāḥ pratibhaye 'pi gajamadasugandhikesaraiḥ /	hara-sEnikAH pratiBaye api gaja-mada-suganDi-kesarEH /
   svastham abhidadṛśire sahasā pratibodhajṛmbhamukhair mṛgādhipaiḥ //	svasTam aBidadRSire sahasA pratiboDa-jRmBa-muKEH mRgADipEH //
   BhKir_12.48 //	BhKiH-_12.48 //
   bibharāṃbabhūvur apavṛtta- jaṭharaśapharīkulākulāḥ /	biBarAMbaBUvuH apavRtta jaWara-SaParI-kula-AkulAH /
   paṅkaviṣamitataṭāḥ saritaḥ karirugṇacandanarasāruṇaṃ payaḥ // BhKir_12.49	paFka-viza-mita-tawAH saritaH kari-rugNa-candana-rasa-aruNam payaH // BhKiH-_12.49
   mahiṣakṣatāgurutamāla- naladasurabhiḥ sadāgatiḥ /	mahiza-kzata-aguru-tamAla nalada-suraBiH sadAgatiH /
   vyastaśukanibhaśilākusumaḥ praṇudan vavau vanasadāṃ pariśramam //	vyasta-Suka-niBa-SilA-kusumaH praNudan vavO vanasadAm pariSramam //
   BhKir_12.50 //	BhKiH-_12.50 //
   mathitāmbhaso rayavikīrṇa- mṛditakadalīgavedhukāḥ /	maTita-amBasaH raya-vikIrNa mRdita-kadalI-gaveDukAH /
   klāntajalaruhalatāḥ sarasīr vidadhe nidāgha iva sattvasamplavaḥ //	klAnta-jalaruha-latAH sarasIH vidaDe nidAGaH iva sattva-samplavaH //
   BhKir_12.51 //	BhKiH-_12.51 //
   iti cālayann acalasānu- vanagahanajān umāpatiḥ /	iti cAlayan acala-sAnu vana-gahana-jAn umApatiH /
   prāpa muditahariṇīdaśana- kṣatavīrudhaṃ vasatim aindrasūnavīm //	prApa mudita-hariNI-daSana kzata-vIruDam vasatim Endra-sUnavIm //
   BhKir_12.52 //	BhKiH-_12.52 //
   sa tam āsasāda ghananīlam abhimukham upasthitaṃ muneḥ /	sa tam AsasAda Gana-nIlam aBimuKam upasTitam muneH /
   pitranikaṣaṇavibhinnabhuvaṃ danujaṃ dadhānam atha saukaraṃ vapuḥ //	pitR-a-nikazaNa-viBinna-Buvam danujam daDAnam aTa sOkaram vapuH //
   BhKir_12.53 //	BhKiH-_12.53 //
   kacchānte surasarito nidhāya senām anvatiḥ sakatipayaiḥ kirātavaryaiḥ /	kacCa-ante sura-saritaH niDAya senAm anvatiH sa-kati-payEH kirAta-varyEH /
   pracchannas tarugahanaiḥ sagulmajālair lakṣmīvān anupadam asya	pracCannaH taru-gahanEH sa-gulma-jAlEH lakzmIvAn anupadam asya
   sampratasthe // BhKir_12.54 //	sampratasTe // BhKiH-_12.54 //
   vapuṣāṃ parameṇa bhūdharāṇām atha sambhāvyaparākramaṃ vibhede /	vapuzAm parameNa BUDarANAm aTa samBAvya-parAkramam viBede /
   mṛgam āśu vilokayāṃcakāra sthiradaṃṣṭrogramukhaṃ mahendrasūnuḥ //	mRgam ASu vilokayAMcakAra sTira-daMzwra-ugra-muKam mahA-indra-sUnuH //
   BhKir_13.1 //	BhKiH-_13.1 //
   sphuṭabaddhasaṭonnatiḥ sa dūrād abhidhāvann avadhīritānyakṛtyaḥ /	sPuwa-badDa-sawA-unnatiH sa dUrAt aBiDAvan avaDIrita-anya-kRtyaH /
   jayam icchati tasya jātaśaṅke manasīmaṃ muhur ādade vitarkam // BhKir_13.2	jayam icCati tasya jAta-SaFke manasi-imam muhur Adade vitarkam // BhKiH-_13.2
   ghanapotravidīrṇaśālamūlo nibiḍaskandhanikāṣarugṇavapraḥ /	Gana-potra-vidIrNa-SAlamUlaH nibixa-skanDa-nikAza-rugNa-vapraH /
   ayam ekacaro 'bhivartate māṃ samarāyeva samājuhūṣamāṇaḥ // BhKir_13.3 //	ayam ekacaraH aBivartate mAm samarAya-iva samAjuhUzamANaH // BhKiH-_13.3 //
   iha vītabhayās taponubhāvāj jahati vyālamṛgāḥ pareṣu vṛttim /	iha vIta-BayAH taponuBAvAt jahati vyAla-mRgAH parezu vRttim /
   mayi tāṃ sutarām ayaṃ vidhatte vikṛtiḥ kiṃ nu bhaved iyaṃ nu māyā //	mayi tAm sutarAm ayam viDatte vikRtiH kim nu Bavet iyam nu mAyA //
   BhKir_13.4 //	BhKiH-_13.4 //
   athavaiṣa kṛtajñayeva pūrvaṃ bhṛśam āsevitayā ruṣā na muktaḥ /	aTavA-eza kRtajQayA-iva pUrvam BRSam AsevitayA ruzA na muktaH /
   avadhūya virodhinīḥ kim ārān mṛgajātīr abhiyāti māṃ javena // BhKir_13.5	avaDUya viroDinIH kim ArAt mRga-jAtIH aBiyAti mAm javena // BhKiH-_13.5
   na mṛgaḥ khalu ko 'py ayaṃ jighāṃsuḥ skhalati hy atra tathā bhṛśaṃ mano me	na mRgaH Kalu kaH api ayam jiGAMsuH sKalati hi atra taTA BRSam manaH me
   vimalaṃ kaluṣībhavac ca cetaḥ kathayaty eva hitaiṣiṇaṃ ripuṃ vā //	vimalam kaluzIBavat ca cetaH kaTayati eva hita-eziNam ripum vA //
   BhKir_13.6 //	BhKiH-_13.6 //
   munir asmi nirāgasaḥ kuto me bhayam ity eṣa na bhūtaye 'bhimānaḥ /	muniH asmi nirAgasaH kutas me Bayam iti eza na BUtaye aBimAnaH /
   paravṛddhiṣu baddhamatsarāṇāṃ kim iva hy asti durātmanām alaṅghyam //	para-vRdDizu badDa-matsarANAm kim iva hi asti durAtmanAm alaFGyam //
   BhKir_13.7 //	BhKiH-_13.7 //
   danujaḥ svid ayaṃ kṣapācaro vā vanaje neti balaṃ bad asti sattve /	danujaH svid ayam kzapAcaraH vA vanaje na-iti balam bat asti sattve /
   abhibhūya tathā hi meghanīlaḥ sakalaṃ kampayatīva śailarājam // BhKir_13.8	aBiBUya taTA hi meGa-nIlaH sakalam kampayati-iva SElarAjam // BhKiH-_13.8
   ayam eva mṛgavyasattrakāmaḥ prahariṣyan mayi māyayā śamasthe /	ayam eva mRgavya-sattra-kAmaH praharizyan mayi mAyayA Sama-sTe /
   pṛthubhir dhvajinīsravair akārṣīc cakitodbhrāntamṛgāṇi kānanāni //	pRTuBiH DvajinI-sravEH akArzIt cakita-udBrAnta-mRgANi kAnanAni //
   BhKir_13.9 //	BhKiH-_13.9 //
   bahuśaḥ kṛtasatkṛter vidhātuṃ priyam icchann athavā suyodhanasya /	bahuSas kRta-satkRteH viDAtum priyam icCan aTavA suyoDanasya /
   kṣubhitaṃ vanagocarābhiyogād gaṇam āśiśriyad ākulaṃ tiraścām //	kzuBitam vana-gocara-aBiyogAt gaNam ASiSriyat Akulam tiraScAm //
   BhKir_13.10 //	BhKiH-_13.10 //
   avalīḍhasanābhir aśvasenaḥ prasabhaṃ khāṇḍavajātavedasā vā /	avalIXa-sanABiH aSvasenaH prasaBam KANxava-jAtavedasA vA /
   pratikartum upāgataḥ samanyuḥ kṛtamanyur yadi vā vṛkodareṇa // BhKir_13.11	pratikartum upAgataH sa-manyuH kRta-manyuH yadi vA vRkodareNa // BhKiH-_13.11
   balaśālitayā yathā tathā vā dhiyam ucchedaparāmayaṃ dadhānaḥ /	bala-SAli-tayA yaTA taTA vA Diyam ucCeda-parAmayam daDAnaH /
   niyamena mayā nibarhaṇīyaḥ paramaṃ lābham arātibhaṅgam āhuḥ // BhKir_13.12	niyamena mayA nibarhaNIyaH paramam lABam arAti-BaFgam AhuH // BhKiH-_13.12
   kuru tāta tapāṃsy amārgadāyī vijayāyety alam anvaśān munir mām /	kuru tAta tapAMsi amArga-dAyI vijayAya-iti alam anvaSAt muniH mAm /
   balinaś ca vadhād ṛte 'sya śakyaṃ vrasaṃrakṣaṇam anyathā na kartum //	balinaH ca vaDAt Rte asya Sakyam vrasaMrakzaNam anyaTA na kartum //
   BhKir_13.13 //	BhKiH-_13.13 //
   iti tena vicintya cāpanāma prathamaṃ pauruṣacihnam ālalambe /	iti tena vicintya cApa-nAma praTamam pOruza-cihnam Alalambe /
   upalabdhaguṇaḥ parasya bhede sacivaḥ śuddha ivādade ca bāṇaḥ //	upalabDa-guNaH parasya Bede sacivaH SudDaH iva-Adade ca bANaH //
   BhKir_13.14 //	BhKiH-_13.14 //
   anubhāvavatā guru sthiratvād avisaṃvādi dhanur dhanaṃjayena /	anuBAvavatA guru sTira-tvAt avisaMvAdi DanuH DanaMjayena /
   svabalavyasane 'pi pīḍyamānaṃ guṇavan mitram ivānatiṃ prapede //	sva-bala-vyasane api pIxyamAnam guNavat mitram iva-Anatim prapede //
   BhKir_13.15 //	BhKiH-_13.15 //
   pravikarṣaninādabhinnarandhraḥ padaviṣṭambhanipīḍitas tadānīm /	pravikarza-ninAda-Binna-ranDraH pada-vizwamBa-nipIxitaH tadAnIm /
   adhirohati gāṇḍivaṃ maheṣau sakalaḥ saṃśayam āruroha śailaḥ // BhKir_13.16	aDirohati gANxivam mahA-izO sakalaH saMSayam Aruroha SElaH // BhKiH-_13.16
   dadṛśe 'tha savismayaṃ śivena sthirapūrṇāyatacāpamaṇḍalasthaḥ /	dadRSe aTa sa-vismayam Sivena sTira-pUrNa-Ayata-cApa-maNxala-sTaH /
   racitas tisṛṇāṃ purāṃ vidhātuṃ vadham ātmeva bhayānakaḥ pareṣām //	racitaH tisRNAm purAm viDAtum vaDam AtmA-iva BayAnakaH parezAm //
   BhKir_13.17 //	BhKiH-_13.17 //
   vicakarṣa ca saṃhiteṣur uccaiś caraṇāskandananāmitācalendraḥ /	vicakarza ca saMhita-izuH uccEs caraNa-Askandana-nAmita-acala-indraH /
   dhanurāyatabhogavāsukijyā- vadanagranthivimuktavahni śambhuḥ //	DanuH-Ayata-Boga-vAsuki-jyA vadana-granTi-vimukta-vahni SamBuH //
   BhKir_13.18 //	BhKiH-_13.18 //
   sa bhavasya bhavakṣayaikahetoḥ sitasapteś ca vidhāsyatoḥ sahārtham /	sa Bavasya Bava-kzaya-eka-hetoH sita-sapteH ca viDAsyatoH saha-arTam /
   ripur āpa parābhavāya madhyaṃ prakṛtipratyayayor ivānubandhaḥ //	ripuH Apa parABavAya maDyam prakRti-pratyayayoH iva-anubanDaH //
   BhKir_13.19 //	BhKiH-_13.19 //
   atha dīpitavārivāhavartmā ravavitrāsitavāraṇād avāryaḥ /	aTa dIpita-vArivAha-vartmA rava-vitrAsita-vAraNAt avAryaH /
   nipapāta javādiṣu pinākān mahato 'bhrād iva vaidyutaḥ kṛśānuḥ //	nipapAta java-Adizu pinAkAn mahataH aBrAt iva vEdyutaH kRSAnuH //
   BhKir_13.20 //	BhKiH-_13.20 //
   vrajato 'sya bṛhat patattrajanmā kṛtatārkṣyopanipātavegaśaṅkaḥ /	vrajataH asya bRhat patattrajanmA kRta-tArkzya-upanipAta-vega-SaFkaH /
   pratinādamahān mahoragāṇāṃ hṛdayaśrotrabhid utpapāta nādaḥ // BhKir_13.21	pratinAda-mahAn mahA-uragANAm hRdaya-Srotra-Bid utpapAta nAdaH // BhKiH-_13.21
   nayanād iva śūlinaḥ pravṛttair manaso 'py āśutaraṃ yataḥ piśaṅgaiḥ /	nayanAt iva SUlinaH pravRttEH manasaH api ASutaram yatas piSaFgEH /
   vidadhe vilasattaḍillatābhaiḥ kiraṇair vyomani mārgaṇasya mārgaḥ //	vidaDe vilasat-taxit-latA-ABEH kiraNEH vyomani mArgaNasya mArgaH //
   BhKir_13.22 //	BhKiH-_13.22 //
   apayan dhanuṣaḥ śivāntikasthair vivaresadbhir abhikhyayā jihānaḥ /	apayan DanuzaH Siva-antika-sTEH vivaresadBiH aBiKyayA jihAnaH /
   yugapad dadṛśe viśan varāhaṃ tadupoḍhaiś ca nabhaścaraiḥ pṛṣatkaḥ //	yugapad dadRSe viSan varAham tad-upoXEH ca naBaH-carEH pRzatkaH //
   BhKir_13.23 //	BhKiH-_13.23 //
   sa tamālanibhe ripau surāṇāṃ ghananīhāra ivāviṣaktavegaḥ /	sa tamAla-niBe ripO surANAm Gana-nIhAraH iva-avizakta-vegaH /
   bhayaviplutam īkṣito nabhaḥsthair jagatīṃ grāha ivāpagāṃ jagāhe //	Baya-viplutam IkzitaH naBaH-sTEH jagatIm grAhaH iva-ApagAm jagAhe //
   BhKir_13.24 //	BhKiH-_13.24 //
   sapadi priyarūpaparvarekhaḥ sitalohāgranakhaḥ kham āsasāda /	sapadi priya-rUpa-parva-reKaH sita-loha-agra-naKaH Kam AsasAda /
   kupitāntakatarjanāṅguliśrīr vyathayan prāṇabhṛtaḥ kapidhvajeṣu //	kupita-antaka-tarjana-aFguli-SrIH vyaTayan prANaBRtaH kapi-Dvajezu //
   BhKir_13.25 //	BhKiH-_13.25 //
   paramāstraparigrahorutejaḥ sphuradulkākṛti vikṣipan vaneṣu /	parama-astra-parigraha-uru-tejaH sPurat-ulka-AkRti vikzipan vanezu /
   sa javena patan paraḥśatānāṃ patatāṃ vrāta ivāravaṃ vitene // BhKir_13.26	sa javena patan paraHSatAnAm patatAm vrAtaH iva-Aravam vitene // BhKiH-_13.26
   avibhāvitaniṣkramaprayāṇaḥ śamitāyāma ivātiraṃhasā saḥ /	aviBAvita-nizkrama-prayANaH Samita-AyAmaH iva-ati-raMhasA saH /
   saha pūrvataraṃ nu cittavṛtter apatitvā nu cakāra lakṣyabhedam //	saha pUrvataram nu citta-vRtteH apatitvA nu cakAra lakzya-Bedam //
   BhKir_13.27 //	BhKiH-_13.27 //
   sa vṛṣadhvajasāyakāvabhinnaṃ jayahetuḥ pratikāyam eṣaṇīyam /	sa vRzaDvaja-sAyaka-avaBinnam jaya-hetuH pratikAyam ezaNIyam /
   laghu sādhayituṃ śaraḥ prasehe vidhinevārtham udīritaṃ prayatnaḥ //	laGu sADayitum SaraH prasehe viDinA-iva-arTam udIritam prayatnaH //
   BhKir_13.28 //	BhKiH-_13.28 //
   avivekavṛthāśramāv ivārthaṃ kṣayalobhāv iva saṃśritānurāgam /	aviveka-vRTa-ASramO iva-arTam kzaya-loBO iva saMSrita-anurAgam /
   vijigīṣum ivānayapramādāv avasādaṃ viśikhau vininyatus tam // BhKir_13.29	vijigIzum iva-anaya-pramAdO avasAdam viSiKO vininyatuH tam // BhKiH-_13.29
   atha dīrghatamaṃ tamaḥ pravekṣyan sahasā rugṇrayaḥ sa sambhrameṇa /	aTa dIrGatamam tamaH pravekzyan sahasA rugNrayaH sa samBrameNa /
   nipatantam ivoṣṇaraśmim urvyāṃ valayībhūtataruṃ dharāṃ ca mene //	nipatantam iva-uzNa-raSmim urvyAm valayIBUta-tarum DarAm ca mene //
   BhKir_13.30 //	BhKiH-_13.30 //
   sa gataḥ kṣitim uṣṇaśoṇitārdraḥ khuradaṃṣṭrāgranipātadāritāśmā /	sa gataH kzitim uzNa-SoNita-ArdraH Kura-daMzwra-agra-nipAta-dAritASmA /
   asubhiḥ kṣaṇam īkṣitendrasūnir vihitāmarṣagurudhvanir nirāse //	asuBiH kzaNam Ikzita-indra-sUniH vihita-amarza-guru-DvaniH nirAse //
   BhKir_13.31 //	BhKiH-_13.31 //
   sphuṭapauruṣam āpapāta pārthas tam atha prājyaśaraḥ śaraṃ jighṛkṣuḥ /	sPuwa-pOruzam ApapAta pArTaH tam aTa prAjya-SaraH Saram jiGRkzuH /
   na tathā kṛtavedināṃ kariṣyan priyatām eti yathā kṛtāvadānaḥ //	na taTA kRtavedinAm karizyan priya-tAm eti yaTA kRta-avadAnaH //
   BhKir_13.32 //	BhKiH-_13.32 //
   upakāra ivāsati prayuktaḥ sthitim aprāpya mṛge gataḥ praṇāśam /	upakAraH iva-asati prayuktaH sTitim aprApya mRge gataH praNASam /
   kṛtaśaktir avāṅmukho gurutvāj janitavrīḍa ivātmapauruṣeṇa // BhKir_13.33	kRta-SaktiH avAFmuKaH guru-tvAt janita-vrIxaH iva-Atma-pOruzeNa // BhKiH-_13.33
   sa samuddharatā vicintya tena svarucaṃ kīrtim ivottamāṃ dadhānaḥ /	sa samudDaratA vicintya tena sva-rucam kIrtim iva-uttamAm daDAnaH /
   anuyukta iva svavārtam uccaiḥ parirebhe nu bhṛśaṃ vilocanābhyām //	anuyuktaH iva sva-vArtam uccEs parireBe nu BRSam vilocanAByAm //
   BhKir_13.34 //	BhKiH-_13.34 //
   tatra kārmukabhṛtaṃ mahābhujaḥ paśyati sma sahasā vanecaram /	tatra kArmuka-BRtam mahA-BujaH paSyati sma sahasA vanecaram /
   saṃnikāśayitum agrataḥ sthitaṃ śāsanaṃ kusumacāpavidviṣaḥ // BhKir_13.35	saMnikASayitum agratas sTitam SAsanam kusuma-cApa-vidvizaH // BhKiH-_13.35
   sa prayujya tanaye mahīpater ātmajātisadṛśīṃ kilānatim /	sa prayujya tanaye mahIpateH Atma-jAti-sadRSIm kila-Anatim /
   sāntvapūrvam abhinītihetukaṃ vaktum ittham upacakrame vacaḥ // BhKir_13.36	sAntva-pUrvam aBinIti-hetukam vaktum itTam upacakrame vacaH // BhKiH-_13.36
   śāntatā vinayayogi mānasaṃ bhūridhāma vimalaṃ tapaḥ śrutam /	SAnta-tA vinaya-yogi mAnasam BUri-DAma vimalam tapaH Srutam /
   prāha te nu sadṛśī divaukasām anvavāyam avadātam ākṛtiḥ // BhKir_13.37 //	prAha te nu sadRSI divOkasAm anvavAyam avadAtam AkRtiH // BhKiH-_13.37 //
   dīpitas tvam anubhāvasampadā gauraveṇa laghayan mahībhṛtaḥ /	dIpitaH tvam anuBAva-sampadA gOraveNa laGayan mahIBRtaH /
   rājase munir apīha kārayann ādhipatyam iva śātamanyavam // BhKir_13.38 //	rAjase muniH api-iha kArayan ADipatyam iva SAta-manyavam // BhKiH-_13.38 //
   tāpaso 'pi vibhutām upeyivān āspadaṃ tvam asi sarvasampadām /	tApasaH api viBu-tAm upeyivAn Aspadam tvam asi sarva-sampadAm /
   dṛśyate hi bhavato vinā janair anvitasya sacivair iva dyutiḥ //	dRSyate hi BavataH vinA janEH anvitasya sacivEH iva dyutiH //
   BhKir_13.39 //	BhKiH-_13.39 //
   vismayaḥ ka iva vā jayaśriyā naiva muktir api te davīyasī /	vismayaH kaH iva vA jaya-SriyA na-eva muktiH api te davIyasI /
   īpsitasya na bhaved upāśrayaḥ kasya nirjitarajastamoguṇaḥ // BhKir_13.40	Ipsitasya na Bavet upASrayaH kasya nirjita-rajaH-tamaH-guNaH // BhKiH-_13.40
   hrepayann ahimatejasaṃ tviṣā sa tvam ittham upapannapauruṣaḥ /	hrepayan ahima-tejasam tvizA sa tvam itTam upapanna-pOruzaH /
   hartum arhasi varāhabhedinaṃ nainam asmadadhipasya sāyakam // BhKir_13.41	hartum arhasi varAha-Bedinam na-enam asmad-aDipasya sAyakam // BhKiH-_13.41
   smaryate tanubhṛtāṃ sanātanaṃ nyāyyam ācaritam uttamair nṛbhiḥ /	smaryate tanuBRtAm sanAtanam nyAyyam Acaritam uttamEH nRBiH /
   dhvaṃsate yadi bhavādṛśas tataḥ kaḥ prayātu vada tena vartmanā //	DvaMsate yadi BavAdRSaH tatas kaH prayAtu vada tena vartmanA //
   BhKir_13.42 //	BhKiH-_13.42 //
   ākumāram upadeṣṭum icchavaḥ saṃnivṛttim apathān mahāpadaḥ /	AkumAram upadezwum icCavaH saMnivRttim apaTAt mahApadaH /
   yogaśaktijitajanmamṛtyavaḥ śīlayanti yatayaḥ suśīlatām // BhKir_13.43 //	yoga-Sakti-jita-janma-mRtyavaH SIlayanti yatayaH su-SIla-tAm // BhKiH-_13.43 //
   tiṣṭhatāṃ tapasi puṇyam āsajan sampado 'nuguṇayan sukhaiṣiṇām /	tizWatAm tapasi puNyam Asajan sampadaH anuguNayan suKa-eziNAm /
   yogināṃ pariṇaman vimuktaye kena nāstu vinayaḥ satāṃ priyaḥ // BhKir_13.44	yoginAm pariNaman vimuktaye kena na-astu vinayaH satAm priyaH // BhKiH-_13.44
   nūnam atrabhavataḥ śarākṛtiṃ sarvathāyam anuyāti sāyakaḥ /	nUnam atraBavataH Sara-AkRtim sarvaTA-ayam anuyAti sAyakaH /
   so 'yam ity anupapannasaṃśayaḥ kāritas tvam apathe padaṃ yayā //	saH ayam iti anupapanna-saMSayaH kAritaH tvam apaTe padam yayA //
   BhKir_13.45 //	BhKiH-_13.45 //
   anyadīyaviśikhe na kevalaṃ niḥspṛhasya bhavitavyam āhṛte /	anyadIya-viSiKe na kevalam niHspRhasya Bavitavyam AhRte /
   nighnataḥ paranibarhitaṃ mṛgaṃ vrīḍitavyam api te sacetasaḥ // BhKir_13.46	niGnataH para-nibarhitam mRgam vrIxitavyam api te sacetasaH // BhKiH-_13.46
   saṃtataṃ niśamayanta utsukā yaiḥ prayānti mudam asya sūrayaḥ /	saMtatam niSamayantaH utsukAH yEH prayAnti mudam asya sUrayaH /
   kīrtitāni hasite 'pi tāni yaṃ vrīḍayanti caritāni māninam // BhKir_13.47	kIrtitAni hasite api tAni yam vrIxayanti caritAni mAninam // BhKiH-_13.47
   anyadoṣam iva saḥ svakaṃ guṇaṃ khyāpayet katham adhṛṣṭatājaḍaḥ /	anya-dozam iva saH svakam guNam KyApayet kaTam aDRzwa-tA-jaxaH /
   ucyate sa khalu kāryavattayā dhig vibhinnabudhasetum arthitām //	ucyate sa Kalu kAryavat-tayA Dik viBinna-buDa-setum arTitAm //
   BhKir_13.48 //	BhKiH-_13.48 //
   durvacaṃ tad atha mā sma bhūn mṛgas tvāv asau yad akariṣyad ojasā /	durvacam tat aTa mA sma BUt mRgaH tvO asO yat akarizyat ojasA /
   nainam āśu yadi vāhinīpatiḥ pratyapatsyata śitena pattriṇā // BhKir_13.49	na-enam ASu yadi vAhinIpatiH pratyapatsyata Sitena pattriNA // BhKiH-_13.49
   ko nv imaṃ harituraṅgam āyudha- stheyasīṃ dadhatam aṅgasaṃhatim /	kaH nu imam hari-turaFgam AyuDa sTeyasIm daDatam aFga-saMhatim /
   vegavattaramṛte camūpater hantum arhati śareṇa daṃṣṭriṇam // BhKir_13.50	vegavattaram-Rte camU-pateH hantum arhati SareNa daMzwriNam // BhKiH-_13.50
   mitram iṣṭam upakāri saṃśaye medinīpatir ayaṃ tathā ca te /	mitram izwam upakAri saMSaye medinIpatiH ayam taTA ca te /
   taṃ virodhya bhavatā nirāsi mā sajjanaikavasatiḥ kṛtajñatā // BhKir_13.51	tam viroDya BavatA nirAsi mA sat-jana-eka-vasatiH kRtajQa-tA // BhKiH-_13.51
   labhyam ekasukṛtena durlabhā rakṣitāram asurakṣyabhūtayaḥ /	laByam eka-sukRtena durlaBAH rakzitAram asurakzya-BUtayaH /
   svantam antavirasā jigīṣatāṃ mitralābham anu lābhasampadaḥ // BhKir_13.52	svantam anta-virasAH jigIzatAm mitra-lABam anu lABa-sampadaH // BhKiH-_13.52
   cañcalaṃ vasu nitāntam unnatā medinīm api haranty arātayaḥ /	caQcalam vasu nitAntam unnatAH medinIm api haranti arAtayaH /
   bhūdharasthiram upeyam āgataṃ māvamaṃsta suhṛdaṃ mahīpatim // BhKir_13.53	BUDara-sTiram upeyam Agatam mA-avamaMsta suhRdam mahIpatim // BhKiH-_13.53
   jetum eva bhavatā tapasyate nāyudhāni dadhate mumukṣavaḥ /	jetum eva BavatA tapasyate na-AyuDAni daDate mumukzavaH /
   prāpsyate ca sakalaṃ mahībhṛtā saṃgatena tapasaḥ phalaṃ tvayā //	prApsyate ca sakalam mahIBRtA saMgatena tapasaH Palam tvayA //
   BhKir_13.54 //	BhKiH-_13.54 //
   vājibhūmir ibharājakānanaṃ santi ratnanicayāś ca bhūriśaḥ /	vAji-BUmiH iBa-rAja-kAnanam santi ratna-nicayAH ca BUriSas /
   kāñcanena kim ivāsya pattriṇā kevalaṃ na sahate vilaṅghanam // BhKir_13.55	kAQcanena kim iva-asya pattriNA kevalam na sahate vilaFGanam // BhKiH-_13.55
   sāvalepam upalipsate parair abhyupaiti vikṛtiṃ rajasy api /	sa-avalepam upalipsate parEH aByupEti vikRtim rajasi api /
   arthitas tu na mahān samīhate jīvitaṃ kimu dhanaṃ dhanāyitum //	arTitaH tu na mahAn samIhate jIvitam kimu Danam DanAyitum //
   BhKir_13.56 //	BhKiH-_13.56 //
   tat tadīyaviśikhātisarjanād astu vāṃ guru yadṛcchayāgatam /	tat tadIya-viSiKa-atisarjanAt astu vAm guru yadRcCayA-Agatam /
   rāghavaplavagarājayor iva prema yuktam itaretarāśrayam // BhKir_13.57 //	rAGava-plavaga-rAjayoH iva prema yuktam itaretara-ASrayam // BhKiH-_13.57 //
   nābhiyoktum anṛtaṃ tvam iṣyate kas tapasviviśikheṣu cādaraḥ /	na-aBiyoktum anRtam tvam izyate kaH tapasvi-viSiKezu ca-AdaraH /
   santi bhūbhṛti śarā hi naḥ pare ye parākramavasūni vajriṇaḥ // BhKir_13.58	santi BUBRti SarAH hi naH pare ye parAkrama-vasUni vajriNaH // BhKiH-_13.58
   mārgaṇair atha tava prayojanaṃ nāthase kimu patiṃ na bhūbhṛtaḥ /	mArgaNEH aTa tava prayojanam nATase kimu patim na BUBRtaH /
   tvadvidhaṃ suhṛdam etya sa arthinaṃ kiṃ na yacchati vijitya medinīm //	tvadviDam suhRdam etya sa arTinam kim na yacCati vijitya medinIm //
   BhKir_13.59 //	BhKiH-_13.59 //
   tena sūrir upakāritādhanaḥ kartum icchati na yācitaṃ vṛthā /	tena sUriH upakAritA-DanaH kartum icCati na yAcitam vRTA /
   sīdatām anubhavann ivārthināṃ veda yat praṇayabhaṅgavedanām // BhKir_13.60	sIdatAm anuBavan iva-arTinAm veda yat praNaya-BaFga-vedanAm // BhKiH-_13.60
   śaktir arthapatiṣu svayaṃgrahaṃ prema kārayati vā niratyayam /	SaktiH arTapatizu svayaMgraham prema kArayati vA niratyayam /
   kāraṇadvayam idaṃ nirasyataḥ prārthanādhikabale vipatphalā // BhKir_13.61	kAraNa-dvayam idam nirasyataH prArTanA-aDika-bale vipad-PalAH // BhKiH-_13.61
   astravedam adhigamya tattvataḥ kasya ceha bhujavīryaśālinaḥ /	astra-vedam aDigamya tattvataH kasya ca-iha Buja-vIrya-SAlinaH /
   jāmadagnyam apahāya gīyate tāpaseṣu caritārtham āyudham // BhKir_13.62 //	jAmadagnyam apahAya gIyate tApasezu caritArTam AyuDam // BhKiH-_13.62 //
   abhyaghāni municāpalāt tvayā yan mṛgaḥ kṣitipateḥ parigrahaḥ /	aByaGAni muni-cApalAt tvayA yat mRgaH kzitipateH parigrahaH /
   akṣamiṣṭa tad ayaṃ pramādyatāṃ saṃvṛṇoti khalu doṣam ajñatā // BhKir_13.63	akzam-izwa tat ayam pramAdyatAm saMvRNoti Kalu dozam ajQa-tA // BhKiH-_13.63
   janmaveṣatapasāṃ virodhinīṃ mā kṛthāḥ punar amūm apakriyām /	janma-veza-tapasAm viroDinIm mA kRTAH punar amUm apakriyAm /
   āpad ety ubhayalokadūṣaṇī vartamānam apathe hi durmatim // BhKir_13.64 //	Apad eti uBaya-loka-dUzaNI vartamAnam apaTe hi durmatim // BhKiH-_13.64 //
   yaṣṭum icchasi pitṝn na sāmprataṃ saṃvṛto 'rcicayiṣur divaukasaḥ /	yazwum icCasi pitLn na sAmpratam saMvRtaH arcicayizuH divOkasaH /
   dātum eva padavīm api kṣamaḥ kiṃ mṛge 'ṅga viśikhaṃ nyavīviśaḥ //	dAtum eva padavIm api kzamaH kim mRge aFga viSiKam nyavIviSaH //
   BhKir_13.65 //	BhKiH-_13.65 //
   sajjano 'si vijahīhi cāpalaṃ sarvadā ka iva vā sahiṣyate /	sat-janaH asi vijahIhi cApalam sarvadA kaH iva vA sahizyate /
   vāridhīn iva yugāntavāyavaḥ kṣobhayanty anibhṛtā gurūn api // BhKir_13.66	vAriDIn iva yugAnta-vAyavaH kzoBayanti aniBRtAH gurUn api // BhKiH-_13.66
   astravedavid ayaṃ mahīpatiḥ parvatīya iti māvajīgaṇaḥ /	astra-veda-vid ayam mahIpatiH parvatIyaH iti mA-avajI-gaNaH /
   gopituṃ bhuvam imāṃ marutvatā śailavāsam anunīya lambhitaḥ // BhKir_13.67	gopitum Buvam imAm marutvatA SEla-vAsam anunIya lamBitaH // BhKiH-_13.67
   tat titikṣitam idaṃ mayā muner ity avocata vacaś camūpatiḥ /	tat titikzitam idam mayA muneH iti avocata vacaH camUpatiH /
   bāṇam atrabhavate nijaṃ diśann āpnuhi tvam api sarvasampadaḥ //	bANam atraBavate nijam diSan Apnuhi tvam api sarva-sampadaH //
   BhKir_13.68 //	BhKiH-_13.68 //
   ātmanīnam upatiṣṭhate guṇāḥ sambhavanti viramanti cāpadaḥ /	AtmanInam upatizWate guNAH samBavanti viramanti ca-ApadaH /
   ity anekaphalabhāji mā sma bhūd arthitā katham ivāryasaṃgame //	iti aneka-Pala-BAji mA sma BUt arTitA kaTam iva-Arya-saMgame //
   BhKir_13.69 //	BhKiH-_13.69 //
   dṛśyatām ayam anokahāntare tigmahetipṛtanābhir anvitaḥ /	dRSyatAm ayam anokaha-antare tigma-heti-pRtanABiH anvitaH /
   sāhivīcir iva sindhur uddhato bhūpatiḥ samayasetuvāritaḥ // BhKir_13.70 //	sa-ahi-vIciH iva sinDuH udDataH BUpatiH samaya-setu-vAritaH // BhKiH-_13.70 //
   sajyaṃ dhanur vahati yo 'hipatisthavīyaḥ stheyāñ jayan	sajyam DanuH vahati yaH ahi-pati-sTavIyaH sTeyAn jayan
   harituraṅgamaketulakṣmīm /	hari-turaFgamaketu-lakzmIm /
   asyānukūlaya matiṃ matimann anena sakhyā sukhaṃ samabhiyāsyasi cintitāni	asya-anukUlaya matim matiman anena saKyA suKam samaBiyAsyasi cintitAni
   // BhKir_13.71 //	// BhKiH-_13.71 //
   tataḥ kirātasya vacobhir uddhataiḥ parāhataḥ śaila ivārṇavāmbubhiḥ /	tatas kirAtasya vacoBiH udDatEH parAhataH SElaH iva-arNava-ambuBiH /
   jahau na dhairyaṃ kupito 'pi pāṇḍavaḥ sudurgrahāntaḥkaraṇā hi sādhavaḥ //	jahO na DEryam kupitaH api pANxavaH su-durgraha-antaHkaraNAH hi sADavaH //
   BhKir_14.1 //	BhKiH-_14.1 //
   saleśam ulliṅgitaśātraveṅgitaḥ kṛtī girāṃ vistaratattvasaṃgrahe /	sa-leSam ulliFgita-SAtrava-iFgitaH kRtI girAm vistara-tattva-saMgrahe /
   ayaṃ pramāṇīkṛtakālasādhanaḥ praśāntasaṃrambha ivādade vacaḥ // BhKir_14.2	ayam pramANIkRta-kAla-sADanaH praSAnta-saMramBaH iva-Adade vacaH // BhKiH-_14.2
   viviktavarṇābharaṇā sukhaśrutiḥ prasādayantī hṛdayāny api dviṣām /	vivikta-varNa-ABaraNA suKa-SrutiH prasAdayantI hRdayAni api dvizAm /
   pravartate nākṛtapuṇyakarmaṇāṃ prasannagambhīrapadā sarasvatī //	pravartate na-akRta-puNya-karmaNAm prasanna-gamBIra-padA sarasvatI //
   BhKir_14.3 //	BhKiH-_14.3 //
   bhavanti te sabhyatamā vipaścitāṃ manogataṃ vāci niveśayanti ye /	Bavanti te saByatamAH vipaScitAm manogatam vAci niveSayanti ye /
   nayanti teṣv apy upapannanaipuṇā gambhīram arthaṃ katicit prakāśatām //	nayanti tezu api upapanna-nEpuNA gamBIram arTam katicid prakASatAm //
   BhKir_14.4 //	BhKiH-_14.4 //
   stuvanti gurvīm abhidheyasampadaṃ viśuddhimukter apare vipaścitaḥ /	stuvanti gurvIm aBiDeya-sampadam viSudDi-mukteH apare vipaScitaH /
   iti sthitāyāṃ pratipūruṣaṃ rucau sudurlabhāḥ sarvamanoramā giraḥ //	iti sTitAyAm pratipUruzam rucO su-durlaBAH sarva-manoramAH giraH //
   BhKir_14.5 //	BhKiH-_14.5 //
   samasya sampādayatā guṇair imāṃ tvayā samāropitabhāra bhāratīm /	samasya sampAdayatA guNEH imAm tvayA samAropita-BAra BAratIm /
   pragalbham ātmā dhuri dhurya vāgmināṃ vanacareṇāpi satādhiropitaḥ //	pragalBam AtmA Duri Durya vAgminAm vana-careNa-api satA-aDiropitaH //
   BhKir_14.6 //	BhKiH-_14.6 //
   prayujya sāmācaritaṃ vilobhanaṃ bhayaṃ vibhedāya dhiyaḥ pradarśitam /	prayujya sAma-Acaritam viloBanam Bayam viBedAya DiyaH pradarSitam /
   tathābhiyuktaṃ ca śilīmukhārthinā yathetaran nyāyyam ivāvabhāsate //	taTA-aBiyuktam ca SilImuKa-arTinA yaTA-itarat nyAyyam iva-avaBAsate //
   BhKir_14.7 //	BhKiH-_14.7 //
   virodhi siddher iti kartum udyataḥ sa vāritaḥ kiṃ bhavatā na bhūpatiḥ /	viroDi sidDeH iti kartum udyataH sa vAritaH kim BavatA na BUpatiH /
   hite niyojyaḥ khalu bhūtim icchatā sahārthanāśena nṛpo 'nujīvinā //	hite niyojyaH Kalu BUtim icCatA saha-arTa-nASena nRpaH anujIvinA //
   BhKir_14.8 //	BhKiH-_14.8 //
   dhruvaṃ praṇāśaḥ prahitasya pattriṇaḥ śiloccaye tasya vimārgaṇaṃ nayaḥ /	Druvam praNASaH prahitasya pattriNaH Siloccaye tasya vimArgaNam nayaH /
   na yuktam atrāryajanātilaṅghanaṃ diśaty apāyaṃ hi satām atikramaḥ //	na yuktam atra-Arya-jana-atilaFGanam diSati apAyam hi satAm atikramaH //
   BhKir_14.9 //	BhKiH-_14.9 //
   atītasaṃkhyā vihitā mamāgninā śilāmukhāḥ khāṇḍavam attum icchatā /	atIta-saMKyAH vihitAH mama-agninA SilA-muKAH KANxavam attum icCatA /
   anādṛtasyāmarasāyakeṣv api sthitā kathaṃ śailajanāśuge dhṛtiḥ //	anAdRtasya-amara-sAyakezu api sTitA kaTam SEla-jana-ASuge DRtiH //
   BhKir_14.10 //	BhKiH-_14.10 //
   yadi pramāṇīkṛtam āryaceṣṭitaṃ kim ity adoṣeṇa tiraskṛtā vayam /	yadi pramANIkRtam Arya-cezwitam kim iti adozeNa tiraskRtAH vayam /
   ayātapūrvā parivādagocaraṃ satāṃ hi vāṇī guṇam eva bhāṣate // BhKir_14.11	ayAta-pUrvA parivAda-gocaram satAm hi vANI guNam eva BAzate // BhKiH-_14.11
   guṇāpavādena tadanyaropaṇād bhṛśādhirūḍhasya samañjasaṃ janam /	guNa-apavAdena tad-anya-ropaNAt BRSa-aDirUXasya samaQjasam janam /
   dvidheva kṛtvā hṛdayaṃ nigūhataḥ sphurad asādhor vivṛṇoti vāgasiḥ //	dviDA-iva kRtvA hRdayam nigUhataH sPurat asADoH vivRNoti vA-AgasiH //
   BhKir_14.12 //	BhKiH-_14.12 //
   vanāśrayāḥ kasya mṛgāḥ parigrahāḥ śṛṇāti yas tān prasabhena tasya te /	vana-ASrayAH kasya mRgAH parigrahAH SRNAti yaH tAn prasaBena tasya te /
   prahīyatām atra nṛpeṇa mānitā na mānitā cāsti bhavanti ca śriyaḥ //	prahIyatAm atra nRpeNa mAnitA na mAnitA ca-asti Bavanti ca SriyaH //
   BhKir_14.13 //	BhKiH-_14.13 //
   na vartma kasmaicid api pradīyatām iti vrataṃ me vihitaṃ maharṣiṇā /	na vartma kasmEcid api pradIyatAm iti vratam me vihitam mahA-RziNA /
   jighāṃsur asmān nihato mayā mṛgo vratābhirakṣā hi satām alaṃkriyā //	jiGAMsuH asmAn nihataH mayA mRgaH vrata-aBirakzAH hi satAm alaMkriyA //
   BhKir_14.14 //	BhKiH-_14.14 //
   mṛgān vinighnan mṛgayuḥ svahetunā kṛtopakāraḥ katham icchatāṃ tapaḥ /	mRgAn viniGnan mRgayuH sva-hetunA kRta-upakAraH kaTam icCatAm tapaH /
   kṛpeti ced astu mṛgaḥ kṣataḥ kṣaṇād anena pūrvaṃ na mayeti kā gatiḥ //	kRpA-iti ced astu mRgaH kzataH kzaNAt anena pUrvam na mayA-iti kA gatiH //
   BhKir_14.15 //	BhKiH-_14.15 //
   anāyudhe sattvajighāṃsite munau kṛpeti vṛttir mahatām akṛtrimā /	anAyuDe sattva-jiGAMsite munO kRpA-iti vRttiH mahatAm akRtrimAH /
   śarāsanaṃ bibhrati sajyasāyakaṃ kṛtānukampaḥ sa kathaṃ pratīyate //	SarAsanam biBrati sajya-sAyakam kRta-anukampaH sa kaTam pratIyate //
   BhKir_14.16 //	BhKiH-_14.16 //
   atho śaras tena madartham ujjhitaḥ phalaṃ ca tasya pratikāyasādhanam /	aTo SaraH tena mad-arTam ujJitaH Palam ca tasya pratikAya-sADanam /
   avikṣate tatra mayātmasātkṛte kṛtārthatā nanv adhikā camūpateḥ //	avikzate tatra mayA-AtmasAt-kRte kRtArTa-tA nanu aDikA camU-pateH //
   BhKir_14.17 //	BhKiH-_14.17 //
   yad āttha kāmaṃ bhavatā sa yācyatām iti kṣamaṃ naitad analpacetasām /	yat AtTa kAmam BavatA sa yAcyatAm iti kzamam na-etat analpa-cetasAm /
   kathaṃ prasahyāharaṇaiṣiṇāṃ priyaḥ parāvanatyā malinīkṛtāḥ śriyaḥ //	kaTam prasahya-AharaNa-eziNAm priyaH para-avanatyAH malinIkRtAH SriyaH //
   BhKir_14.18 //	BhKiH-_14.18 //
   abhūtam āsajya viruddham īhitaṃ balād alabhyaṃ tava lipsate nṛpaḥ /	aBUtam Asajya virudDam Ihitam balAt alaByam tava lipsate nRpaH /
   vijānato 'pi hy anayasya raudratāṃ bhavaty apāye parimohinī matiḥ //	vijAnataH api hi anayasya rOdra-tAm Bavati apAye parimohinI matiH //
   BhKir_14.19 //	BhKiH-_14.19 //
   asiḥ śarā varma dhanuś ca noccakair vivicya kiṃ prārthitam īśvareṇa te /	asiH SarAH varma DanuH ca na-uccakEs vivicya kim prArTitam ISvareNa te /
   athāsti śaktiḥ kṛtam eva yācñayā na dūṣitaḥ śaktimatāṃ svayaṃgrahaḥ //	aTa-asti SaktiH kRtam eva yAcQayA na dUzitaH SaktimatAm svayaMgrahaH //
   BhKir_14.20 //	BhKiH-_14.20 //
   sakhā sa yuktaḥ kathitaḥ kathaṃ tvayā yadṛcchayāsūyati yas tapasyate /	saKA sa yuktaH kaTitaH kaTam tvayA yadRcCayA-asUyati yaH tapasyate /
   guṇārjanocchrāyaviruddhabuddhayaḥ prakṛtyamitrā hi satām asādhavaḥ //	guNa-arjana-ucCrAya-virudDa-budDayaH prakRti-amitrAH hi satAm asADavaH //
   BhKir_14.21 //	BhKiH-_14.21 //
   vayaṃ kva varṇāśramarakṣaṇocitāḥ kva jātihīnā mṛgajīvitacchidaḥ /	vayam kva varNa-ASrama-rakzaNa-ucitAH kva jAti-hInAH mRga-jIvita=-CidaH /
   sahāpakṛṣṭair mahatāṃ na saṃgataṃ bhavanti gomāyusakhā na dantinaḥ //	saha-apakRzwEH mahatAm na saMgatam Bavanti gomAyu-saKAH na dantinaH //
   BhKir_14.22 //	BhKiH-_14.22 //
   paro 'vajānāti yad ajñatājaḍas tad unnatānāṃ na vihanti dhīratām /	paraH avajAnAti yat ajQa-tA-jaxaH tat unnatAnAm na vihanti DIra-tAm /
   samānavīryānvayapauruṣeṣu yaḥ karoty atikrāntim asau tiraskriyā //	samAna-vIrya-anvaya-pOruzezu yaH karoti atikrAntim asO tiraskriyA //
   BhKir_14.23 //	BhKiH-_14.23 //
   yadā vigṛhṇāti hataṃ tadā yaśaḥ karoti maitrīm atha dūṣitā guṇāḥ /	yadA vigRhNAti hatam tadA yaSaH karoti mEtrIm aTa dUzitAH guNAH /
   sthitiṃ samīkṣyobhayathā parīkṣakaḥ karoty avajñopahataṃ pṛthagjanam //	sTitim samIkzya-uBayaTA parIkzakaH karoti avajQopahatam pRTagjanam //
   BhKir_14.24 //	BhKiH-_14.24 //
   mayā mṛgān hantur anena hetunā viruddham ākṣepavacas titikṣitam /	mayA mRgAn hantuH anena hetunA virudDam Akzepa-vacaH titikzitam /
   śarārtham eṣyaty atha lapsyate gatiṃ śiromaṇiṃ dṛṣṭiviṣāj jighṛkṣataḥ //	Sara-arTam ezyati aTa lapsyate gatim SiromaNim dRzwi-vizAt jiGRkzataH //
   BhKir_14.25 //	BhKiH-_14.25 //
   itīritākūtam anīlavājinaṃ jayāya dūtaḥ pratitarjya tejasā /	iti-Irita-AkUtam anIla-vAjinam jayAya dUtaH pratitarjya tejasA /
   yayau samīpaṃ dhvajinīm upeyuṣaḥ prasannarūpasya virūpacakṣuṣaḥ //	yayO samIpam DvajinIm upeyuzaH prasanna-rUpasya virUpa-cakzuzaH //
   BhKir_14.26 //	BhKiH-_14.26 //
   tato 'pavādena patākinīpateś cacāla nirhrādavatī mahācamūḥ /	tatas apavAdena patAkinI-pateH cacAla nirhrAdavatI mahA-camUH /
   yugāntavātābhihateva kurvatī ninādam ambhonidhivīcisaṃhatiḥ // BhKir_14.27	yuga-anta-vAta-aBihatA-iva kurvatI ninAdam amBoniDi-vIci-saMhatiH // BhKiH-_14.27
   raṇāya jaitraḥ pradiśann iva tvarāṃ taraṅgitālambitaketusaṃtatiḥ /	raNAya jEtraH pradiSan iva tvarAm taraFgita-Alambita-ketu-saMtatiH /
   puro balānāṃ saghanāmbuśīkaraḥ śanaiḥ pratasthe surabhiḥ samīraṇaḥ //	puras balAnAm sa-Gana-ambu-SIkaraH SanEs pratasTe suraBiH samIraNaH //
   BhKir_14.28 //	BhKiH-_14.28 //
   jayāravakṣveḍitanādamūrchitaḥ śarāsanajyātalavāraṇadhvaniḥ /	jayArava-kzvexita-nAda-mUrCitaH SarAsana-jyA-tala-vAraNa-DvaniH /
   asambhavanbhūdhararājakukṣiṣu prakampayan gām avatastare diśaḥ //	asamBavan-BUDara-rAja-kukzizu prakampayan gAm avatastare diSaH //
   BhKir_14.29 //	BhKiH-_14.29 //
   niśātaraudreṣu vikāsatāṃ gataiḥ pradīpayadbhiḥ kakubhām ivāntaram /	niSAta-rOdrezu vikAsa-tAm gatEH pradIpayadBiH kakuBAm iva-antaram /
   vanesadāṃ hetiṣu bhinnavigrahair vipusphure raśmimato marīcibhiḥ //	vanesadAm hetizu Binna-vigrahEH vipusPure raSmimataH marIciBiH //
   BhKir_14.30 //	BhKiH-_14.30 //
   udūḍhavakṣaḥsthagitaikadiṅmukho vikṛṣṭavisphāritacāpamaṇḍalaḥ /	udUXa-vakzaH-sTagita-eka-diFmuKaH vikRzwa-visPArita-cApa-maNxalaH /
   vitatya pakṣadvayam āyataṃ babhau vibhur guṇānām uparīva madhyagaḥ //	vitatya pakza-dvayam Ayatam baBO viBuH guNAnAm upari-iva maDya-gaH //
   BhKir_14.31 //	BhKiH-_14.31 //
   sugeṣu durgeṣu ca tulyavikramair javād ahaṃpūrvikayā yiyāsubhiḥ /	sugezu durgezu ca tulya-vikramEH javAt ahaMpUrvikayA yiyAsuBiH /
   gaṇair avicchedaniruddham ābabhau vanaṃ nirucchvāsam ivākulākulam //	gaNEH avicCeda-nirudDam AbaBO vanam nirucCvAsam iva-Akula-Akulam //
   BhKir_14.32 //	BhKiH-_14.32 //
   tirohitaśvabhranikuñcarodhasaḥ samaśnuvānāḥ sahasātiriktatām /	tirohita-SvaBra-nikuQca-roDasaH samaSnuvAnAH sahasA-atirikta-tAm /
   kirātasainyair apidhāya recitā bhuvaḥ kṣaṇaṃ nimnatayeva bhejire //	kirAta-sEnyEH apiDAya recitAH BuvaH kzaNam nimna-tayA-iva Bejire //
   BhKir_14.33 //	BhKiH-_14.33 //
   pṛthūruparyastabṛhallatātatir javānilāghūrṇitaśālacandanā /	pRTUru-paryasta-bRhat-latA-tatiH java-anila-AGUrNita-SAla-candanAH /
   gaṇādhipānāṃ paritaḥ prasāriṇī vanāny avāñcīva cakāra saṃhatiḥ //	gaNa-aDipAnAm paritas prasAriNI vanAni avAQcI-iva cakAra saMhatiH //
   BhKir_14.34 //	BhKiH-_14.34 //
   tataḥ sadarpaṃ pratanuṃ tapasyayā madasrutikṣāmam ivaikavāraṇam /	tatas sa-darpam pratanum tapasyayA mada-sruti-kzAmam iva-eka-vAraNam /
   parijvalantaṃ nidhanāya bhūbhṛtāṃ dahantam āśā iva jātavedasam //	parijvalantam niDanAya BUBRtAm dahantam ASAH iva jAtavedasam //
   BhKir_14.35 //	BhKiH-_14.35 //
   anādaropāttadhṛtaikasāyakaṃ jaye 'nukūle suhṛdīva saspṛham /	anAdara-upAtta-DRta-eka-sAyakam jaye anukUle suhRdi-iva sa-spRham /
   śanair apūrṇapratikārapelave niveśayantaṃ nayane balodadhau // BhKir_14.36	SanEs apUrNa-pratikAra-pelave niveSayantam nayane bala-udaDO // BhKiH-_14.36
   niṣaṇṇam āpatpratikārakāraṇe śarāsane dhairya ivānapāyini /	nizaNNam Apad-pratikAra-kAraNe SarAsane DEryaH iva-anapAyini /
   alaṅghanīyaṃ prakṛtāv api sthitaṃ nivātaniṣkampam ivāpagāpatim //	alaFGanIyam prakRtO api sTitam nivAta-nizkampam iva-ApagA-patim //
   BhKir_14.37 //	BhKiH-_14.37 //
   upeyuṣīṃ bibhratam antakadyutiṃ vadhād adūre patitasya daṃṣṭriṇaḥ /	upeyuzIm biBratam antaka-dyutim vaDAt adUre patitasya daMzwriNaH /
   puraḥ samāveśitasatpaśuṃ dvijaiḥ patiṃ paśūnām iva hūtam adhvare //	puras samAveSita-sat-paSum dvijEH patim paSUnAm iva hUtam aDvare //
   BhKir_14.38 //	BhKiH-_14.38 //
   nijena nītaṃ vijitānyagauravaṃ gabhīratāṃ dhairyaguṇena bhūyasā /	nijena nItam vijita-ani-agOravam gaBIra-tAm DErya-guNena BUyasA /
   vanodayeneva ghanoruvīrudhā samandhakārīkṛtam uttamācalam // BhKir_14.39	vana-udayena-iva Gana-Uru-vIruDA samanDakArIkRtam uttama-acalam // BhKiH-_14.39
   maharṣabhaskandham anūnakaṃdharaṃ bṛhacchilāvapraghanena vakṣasā /	mahA-RzaBa-skanDam anUna-kaMDaram bRhat-SilA-vapra-Ganena vakzasA /
   samujjihīrṣuṃ jagatīṃ mahābharāṃ mahāvarāhaṃ mahato 'rṇavād iva //	samujjihIrzum jagatIm mahA-BarAm mahAvarAham mahataH arNavAt iva //
   BhKir_14.40 //	BhKiH-_14.40 //
   harinmaṇiśyāmam udagravigrahaṃ prakāśamānaṃ paribhūya dehinaḥ /	harinmaNi-SyAmam udagra-vigraham prakASamAnam pariBUya dehinaH /
   manuṣyabhāve puruṣaṃ purātanaṃ sthitaṃ jalādarśa ivāṃśumālinam //	manuzya-BAve puruzam purAtanam sTitam jala-AdarSaH iva-aMSumAlinam //
   BhKir_14.41 //	BhKiH-_14.41 //
   gurukriyārambhaphalair alaṃkṛtaṃ gatiṃ pratāpasya jagatpramāthinaḥ /	guru-kriyA-AramBa-PalEH alaMkRtam gatim pratApasya jagat-pramATinaH /
   gaṇāḥ samāsedur anīlavājinaṃ tapātyaye toyaghanā ghanā iva // BhKir_14.42	gaNAH samAseduH anIla-vAjinam tapAtyaye toya-GanAH GanAH iva // BhKiH-_14.42
   yathāsvam āśaṃsitavikramāḥ purā muniprabhāvakṣatatejasaḥ pare /	yaTAsvam ASaMsita-vikramAH purA muni-praBAva-kzata-tejasaH pare /
   yayuḥ kṣaṇād apratipattimūḍhatāṃ mahānubhāvaḥ pratihanti pauruṣam //	yayuH kzaNAt apratipatti-mUXa-tAm mahA-anuBAvaH pratihanti pOruzam //
   BhKir_14.43 //	BhKiH-_14.43 //
   tataḥ prajahre samam eva tatra tair apekṣitānyonyabalopapattibhiḥ /	tatas prajahre samam eva tatra tEH apekzita-anyonya-bala-upapattiBiH /
   mahodayānām api saṃghavṛttitāṃ sahāyasādhyāḥ pradiśanti siddhayaḥ //	mahA-udayAnAm api saMGa-vRtti-tAm sahAya-sADyAH pradiSanti sidDayaH //
   BhKir_14.44 //	BhKiH-_14.44 //
   kirātasainyād urucāpanoditāḥ samaṃ samutpetur upāttaraṃhasaḥ /	kirAta-sEnyAt uru-cApana-uditAH samam samutpetuH upAtta-raMhasaH /
   mahāvanād unmanasaḥ khagā iva pravṛttapattradhvanayaḥ śilīmukhāḥ //	mahA-vanAt unmanasaH KagAH iva pravRtta-pattra-DvanayaH SilImuKAH //
   BhKir_14.45 //	BhKiH-_14.45 //
   gabhīrarandhreṣu bhṛśaṃ mahībhṛtaḥ pratisvanair unnamitena sānuṣu /	gaBIra-ranDrezu BRSam mahIBRtaH pratisvanEH unnamitena sAnuzu /
   dhanurninādena javād upeyuṣā vibhidyamānā iva dadhvanur diśaḥ //	DanuH-ninAdena javAt upeyuzA viBidyamAnAH iva daDvanuH diSaH //
   BhKir_14.46 //	BhKiH-_14.46 //
   vidhūnayantī gahanāni bhūruhāṃ tirohitopāntanabhodigantarā /	viDUnayantI gahanAni BUruhAm tirohita-upAnta-naBaH-digantarA /
   mahīyasī vṛṣṭir ivānileritā ravaṃ vitene gaṇamārgaṇāvaliḥ // BhKir_14.47	mahIyasI vRzwiH iva-anila-IritA ravam vitene gaNa-mArgaNa-AvaliH // BhKiH-_14.47
   trayīm ṛtūnām anilāśinaḥ sataḥ prayāti poṣaṃ vapuṣi prahṛṣyataḥ /	trayIm RtUnAm anila-ASinaH sataH prayAti pozam vapuzi prahRzyataH /
   raṇāya jiṣṇor viduṣeva satvaraṃ ghanatvam īye śithilena varmaṇā //	raNAya jizNoH viduzA-iva sa-tvaram Gana-tvam Iye SiTilena varmaNA //
   BhKir_14.48 //	BhKiH-_14.48 //
   patatsu śastreṣu vitatya rodasī samantatas tasya dhanur dudhūṣataḥ /	patatsu Sastrezu vitatya rodasI samantataH tasya DanuH duDUzataH /
   saroṣam ulkeva papāta bhīṣaṇā baleṣu dṛṣṭir vinipātaśaṃsinī // BhKir_14.49	sa-rozam ulkA-iva papAta BIzaNA balezu dRzwiH vinipAta-SaMsinI // BhKiH-_14.49
   diśaḥ samūhann iva vikṣipann iva prabhāṃ raver ākulayann ivānilam /	diSaH samUhan iva vikzipan iva praBAm raveH Akulayan iva-anilam /
   muniś cacāla kṣayakāladāruṇaḥ kṣitiṃ saśailāṃ calayann iveṣubhiḥ //	muniH cacAla kzaya-kAla-dAruNaH kzitim sa-SElAm calayan iva-izuBiH //
   BhKir_14.50 //	BhKiH-_14.50 //
   vimuktam āśaṃsitaśatrunirjayair anekam ekāvasaraṃ vanecaraiḥ /	vimuktam ASaMsita-Satru-nirjayEH anekam eka-avasaram vanecarEH /
   sa nirjaghānāyudham antarā śaraiḥ kriyāphalaṃ kāla ivātipātitaḥ //	sa nirjaGAna-AyuDam antarA SarEH kriyA-Palam kAlaH iva-atipAtitaH //
   BhKir_14.51 //	BhKiH-_14.51 //
   gataiḥ pareṣām avibhāvanīyatāṃ nivārayadbhir vipadaṃ vidūragaiḥ /	gatEH parezAm aviBAvanIya-tAm nivArayadBiH vipadam vidUra-gEH /
   bhṛśaṃ babhūvopacito bṛhatphalaiḥ śarair upāyair iva pāṇḍunandanaḥ //	BRSam baBUva-upacitaH bRhat-PalEH SarEH upAyEH iva pANxu-nandanaH //
   BhKir_14.52 //	BhKiH-_14.52 //
   divaḥ pṛthivyāḥ kakubhāṃ nu maṇḍalāt patanti bimbād uta tigmatejasaḥ /	divaH pRTivyAH kakuBAm nu maNxalAt patanti bimbAt uta tigma-tejasaH /
   sakṛd vikṛṣṭād atha kārmukān muneḥ śarāḥ śarīrād iti te 'bhimenire //	sakRt vikRzwAt aTa kArmukAt muneH SarAH SarIrAt iti te aBimenire //
   BhKir_14.53 //	BhKiH-_14.53 //
   gaṇādhipānām avidhāya nirgataiḥ parāsutāṃ marmavidāraṇair api /	gaNa-aDipAnAm aviDAya nirgatEH parAsu-tAm marma-vidAraNEH api /
   javād atīye himavān adhomukhaiḥ kṛtāparādhair iva tasya pattribhiḥ //	javAt atIye himavAn aDomuKEH kRta-aparADEH iva tasya pattriBiH //
   BhKir_14.54 //	BhKiH-_14.54 //
   dviṣāṃ kṣatīr yāḥ prathame śilāmukhā vibhidya dehāvaraṇāni cakrire /	dvizAm kzatIH yAH praTame SilA-muKAH viBidya deha-AvaraNAni cakrire /
   na tāsu pete viśikhaiḥ punar muner aruṃtudatvaṃ mahatāṃ hy agocaraḥ //	na tAsu pete viSiKEH punar muneH aruMtuda-tvam mahatAm hi agocaraH //
   BhKir_14.55 //	BhKiH-_14.55 //
   samujjhitā yāvadarāti niryatī sahaiva cāpān munibāṇasaṃhatiḥ /	samujJitA yAvat-arAti niryatI saha-eva cApAt muni-bANa-saMhatiH /
   prabhā himāṃśor iva paṅkajāvaliṃ nināya saṃkocam umāpateś camūm //	praBA himAMSoH iva paFkaja-Avalim ninAya saMkocam umApateH camUm //
   BhKir_14.56 //	BhKiH-_14.56 //
   ajihmam ojiṣṭham amogham aklamaṃ kriyāsu bahvīṣu pṛthaṅ niyojitam /	ajihmam ojizWam amoGam aklamam kriyAsu bahvIzu pRTak niyojitam /
   prasehire sādayituṃ na sāditāḥ śaraugham utsāham ivāsya vidviṣaḥ //	prasehire sAdayitum na sAditAH Sara-oGam utsAham iva-asya vidvizaH //
   BhKir_14.57 //	BhKiH-_14.57 //
   śivadhvajinyaḥ pratiyodham agrataḥ sphurantam ugeṣumayūkhamālinam /	Siva-DvajinyaH pratiyoDam agratas sPurantam uga-izu-mayUKa-mAlinam /
   tam ekadeśastham anekadeśagā nidadhyur arkaṃ yugapat prajā iva //	tam eka-deSa-sTam aneka-deSa-gAH nidaDyuH arkam yugapad prajAH iva //
   BhKir_14.58 //	BhKiH-_14.58 //
   muneḥ śaraugheṇa tadugraraṃhasā balaṃ prakopād iva viṣvag āyatā /	muneH Sara-oGeNa tad-ugra-raMhasA balam prakopAt iva vizvak AyatA /
   vidhūnitaṃ bhrāntim iyāya saṅginīṃ mahānileneva nidāghajaṃ rajaḥ //	viDUnitam BrAntim iyAya saFginIm mahA-anilena-iva nidAGa-jam rajaH //
   BhKir_14.59 //	BhKiH-_14.59 //
   tapobalenaiṣa vidhāya bhūyasīs tanūr adṛśyāḥ svid iṣūn nirasyati /	tapaH-balena-eza viDAya BUyasIH tanUH adRSyAH svid izUn nirasyati /
   amuṣya māyāvihataṃ nihanti naḥ pratīpam āgatya kim u svam āyudham //	amuzya mAyA-vihatam nihanti naH pratIpam Agatya kim u svam AyuDam //
   BhKir_14.60 //	BhKiH-_14.60 //
   hṛtā guṇair asya bhayena vā munes tirohitāḥ svit praharanti devatāḥ /	hRtAH guNEH asya Bayena vA muneH tirohitAH svid praharanti devatAH /
   kathaṃ nv amī saṃtatam asya sāyakā bhavanty aneke jaladher ivormayaḥ //	kaTam nu amI saMtatam asya sAyakAH Bavanti aneke jalaDeH iva-UrmayaH //
   BhKir_14.61 //	BhKiH-_14.61 //
   jayena kaccid viramed ayaṃ raṇād bhaved api svasti carācarāya vā /	jayena kaccit viramet ayam raNAt Bavet api svasti carAcarAya vA /
   tatāpa kīrṇā nṛpasūnumārgaṇair iti pratarkākulitā patākinī // BhKir_14.62	tatApa kIrNA nRpa-sUnu-mArgaNEH iti pratarka-AkulitA patAkinI // BhKiH-_14.62
   amarṣiṇā kṛtyam iva kṣamāśrayaṃ madoddhateneva hitaṃ priyaṃ vacaḥ /	amarziNA kRtyam iva kzamA-ASrayam mada-udDatena-iva hitam priyam vacaH /
   balīyasā tad vidhineva pauruṣaṃ balaṃ nirastaṃ na rarāja jiṣṇunā //	balIyasA tat viDinA-iva pOruzam balam nirastam na rarAja jizNunA //
   BhKir_14.63 //	BhKiH-_14.63 //
   pratidiśaṃ plavagādhipalakṣmaṇā viśikhasaṃhatitāpitamūrtibhiḥ /	pratidiSam plavaga-aDipa-lakzmaNA viSiKa-saMhati-tApita-mUrtiBiH /
   ravikaraglapitair iva vāribhiḥ śivabalaiḥ parimaṇḍalatā dadhe //	ravi-kara-glapitEH iva vAriBiH Siva-balEH parimaNxala-tA daDe //
   BhKir_14.64 //	BhKiH-_14.64 //
   pravitataśarajālacchannaviśvāntarāle vidhuvati dhanur āvir maṇḍalaṃ	pravitata-Sara-jAla=-Canna-viSva-antarAle viDuvati DanuH Avis maNxalam
   pāṇḍusūnau /	pANxu-sUnO /
   katham api jayalakṣmīr bhūtabhūtā vihātuṃ viṣamanayanasenāpakṣapātaṃ	kaTam api jaya-lakzmIH BUta-BUtA vihAtum vizama-nayana-senA-pakzapAtam
   viṣehe // BhKir_14.65 //	vizehe // BhKiH-_14.65 //
   atha bhūtāni vārtraghna- śarebhyas tatra tatrasuḥ /	aTa BUtAni vArtraGna SareByaH tatra tatrasuH /
   bheje diśaḥ parityakta- maheṣvāsā ca sā camūḥ // BhKir_15.1 //	Beje diSaH parityakta mahA-izvAsA ca sA camUH // BhKiH-_15.1 //
   apaśyadbhir iveśānaṃ raṇān nivavṛte gaṇaiḥ /	apaSyadBiH iva-ISAnam raNAt nivavRte gaNEH /
   muhyatīva hi kṛcchreṣu sambhramajvalitaṃ manaḥ // BhKir_15.2 //	muhyati-iva hi kRcCrezu samBrama-jvalitam manaH // BhKiH-_15.2 //
   khaṇḍitāśaṃsayā teṣāṃ parāṅmukhatayā tayā /	KaNxita-ASaMsayA tezAm parAFmuKa-tayA tayA /
   āviveśa kṛpā ketau kṛtoccairvānaraṃ naram // BhKir_15.3 //	AviveSa kRpA ketO kRta-uccEs-vAnaram naram // BhKiH-_15.3 //
   āsthām ālambya nīteṣu vaśaṃ kṣudreṣv arātiṣu /	AsTAm Alambya nItezu vaSam kzudrezu arAtizu /
   vyaktim āyāti mahatāṃ māhātmyam anukampayā // BhKir_15.4 //	vyaktim AyAti mahatAm mAhAtmyam anukampayA // BhKiH-_15.4 //
   sa sāsiḥ sāsusūḥ sāso yeyāyeyāyayāyayaḥ /	sa sa-asiH sAsusUH sAsaH yeyAyeyAyayAyayaH /
   lalau līlāṃ lalo 'lolaḥ śaśīśaśiśuśīḥ śaśan // BhKir_15.5 //	lalO lIlAm lalaH alolaH SaSI-SaSi-SuSIH SaSan // BhKiH-_15.5 //
   trāsajihmaṃ yataś caitān mandam evānviyāya saḥ /	trAsa-jihmam yatas ca-etAn mandam eva-anviyAya saH /
   nātipīḍayituṃ bhagnān icchanti hi mahaujasaḥ // BhKir_15.6 //	na-ati-pIxayitum BagnAn icCanti hi mahA-ojasaH // BhKiH-_15.6 //
   athāgre hasatā sāci- sthitena sthirakīrtinā /	aTa-agre hasatA sAci sTitena sTira-kIrtinA /
   senānyā te jagadire kiṃcidāyastacetasā // BhKir_15.7 //	senAnyA te jagadire kiMcid-Ayasta-cetasA // BhKiH-_15.7 //
   mā vihāsiṣṭa samaraṃ samarantavyasaṃyataḥ /	mA vihAsizwa samaram sama-rantavya-saMyataH /
   kṣataṃ kṣuṇṇāsuragaṇair agaṇair iva kiṃ yaśaḥ // BhKir_15.8 //	kzatam kzuNNa-asura-gaNEH agaNEH iva kim yaSaH // BhKiH-_15.8 //
   vivasvadaṃśusaṃśleṣa- dviguṇīkṛtatejasaḥ /	vivasvat-aMSu-saMSleza dvi-guNIkRta-tejasaH /
   amī vo mogham udgūrṇā hasantīva mahāsayaḥ // BhKir_15.9 //	amI vaH moGam udgUrNAH hasantI-iva mahA-sayaH // BhKiH-_15.9 //
   vane 'vane vanasadāṃ mārgaṃ mārgam upeyuṣām /	vane avane vanasadAm mArgam mArgam upeyuzAm /
   vāṇair bāṇaiḥ samāsaktaṃ śaṅke 'śaṃ kena śāmyati // BhKir_15.10 //	vANEH bANEH samAsaktam SaFke aSam kena SAmyati // BhKiH-_15.10 //
   pātitottuṅgamāhātmyaiḥ saṃhṛtāyatakīrtibhiḥ /	pAtita-uttuFga-mAhAtmyEH saMhRta-Ayata-kIrtiBiH /
   gurvīṃ kām āpadaṃ hantuṃ kṛtam āvṛttisāhasam // BhKir_15.11 //	gurvIm kAm Apadam hantum kRtam AvRtti-sAhasam // BhKiH-_15.11 //
   nāsuro 'yaṃ na vā nāgo dharasaṃstho na rākṣasaḥ /	na-asuraH ayam na vA nAgaH Dara-saMsTaH na rAkzasaH /
   nā sukho 'yaṃ navābhogo dharaṇistho hi rājasaḥ // BhKir_15.12 //	nA suKaH ayam nava-ABogaH DaraNi-sTaH hi rAjasaH // BhKiH-_15.12 //
   mandam asyann iṣulatāṃ ghṛṇayā munir eṣa vaḥ /	mandam asyan izu-latAm GRNayA muniH eza vaH /
   praṇudaty āgatāvajñaṃ jaghaneṣu paśūn iva // BhKir_15.13 //	praNudati Agata-avajQam jaGanezu paSUn iva // BhKiH-_15.13 //
   na nonanunno 'nunneno na nā nānānanā nanu /	na nona-nunnaH anunnenaH na nA nAnA-AnanA nanu /
   nunno 'nunno na nunneno nānenānunnanun na nut // BhKir_15.14 //	nunnaH anunnaH na nunnenaH na-anena-anunnanut na nud // BhKiH-_15.14 //
   varaṃ kṛtadhvastaguṇād atyantam aguṇaḥ pumān /	varam kRta-Dvasta-guNAt atyantam aguNaH pumAn /
   prakṛtyā hy amaṇiḥ śreyān nālaṃkāraś cyutopalaḥ // BhKir_15.15 //	prakRtyA hi amaNiH SreyAn na-alaMkAraH cyuta-upalaH // BhKiH-_15.15 //
   syandanā no caturagāḥ surebhā vāvipattayaḥ /	syandanAH no caturagAH sura-iBAH vA-avipattayaH /
   syandanā no ca turagāḥ surebhāvā vipattayaḥ // BhKir_15.16 //	syandanAH no ca turagAH sureBAvAH vipattayaH // BhKiH-_15.16 //
   bhavadbhir adhunārāti- parihāpitapauruṣaiḥ /	BavadBiH aDunA-arAti parihApita-pOruzEH /
   hradair ivārkaniṣpītaiḥ prāptaḥ paṅko durutsahaḥ // BhKir_15.17 //	hradEH iva-arka-nizpItEH prAptaH paFkaH durutsahaH // BhKiH-_15.17 //
   vetraśākakuje śaile 'leśaije 'kukaśātrave /	vetra-SAka-kuje SEle aleSa-eje akuka-SAtrave /
   yāta kiṃ vidiśo jetuṃ tuñjeśo divi kiṃtayā // BhKir_15.18 //	yAta kim vidiSaH jetum tuQjeSaH divi kiMtayA // BhKiH-_15.18 //
   ayaṃ vaḥ klaibyam āpannān dṛṣṭapṛṣṭhān arātinā /	ayam vaH klEbyam ApannAn dRzwa-pRzWAn arAtinA /
   icchatīśaś cyutācārān dārān iva nigopitum // BhKir_15.19 //	icCati-ISaH cyuta-AcArAn dArAn iva nigopitum // BhKiH-_15.19 //
   nanu ho mathanā rāgho ghorā nāthamaho nu na /	nanu ho maTanA rAGaH GorAH nATam-aho nu na /
   tayadātavadā bhīmā mābhīdā bata dāyata // BhKir_15.20 //	tayA-dAtava-dA BImA mA-aBIdA bata dAyate // BhKiH-_15.20 //
   kiṃ tyaktāpāstadevatva- mānuṣyakaparigrahaiḥ /	kim tyakta-apa-asta-deva-tva mAnuzyaka-parigrahEH /
   jvalitānyaguṇair gurvī sthitā tejasi mānyatā // BhKir_15.21 //	jvalitAni-aguNEH gurvI sTitA tejasi mAnya-tA // BhKiH-_15.21 //
   niśitāsirato 'bhīko nyejate 'maraṇā rucā /	niSita-asiH-atas aBIkaH nyejate amaraNA rucA /
   sārato na virodhī naḥ svābhāso bharavān uta // BhKir_15.22 //	sArataH na viroDI naH su-a-ABAsaH BaravAn uta // BhKiH-_15.22 //
   tanuvārabhaso bhāsvān adhīro 'vinatorasā /	tanu-vAraBasaH BAsvAn aDIraH avinata-urasAH /
   cāruṇā ramate janye ko 'bhīto rasitāśini // BhKir_15.23 //	cAruNA ramate janye kaH aBItaH rasita-ASini // BhKiH-_15.23 //
   nirbhinnapātitāśvīya- niruddharathavartmani /	nirBinna-pAtita-ASvIya nirudDa-raTa-vartmani /
   hatadvipanagaṣṭhyūta- rudhirāmbunadākule // BhKir_15.24 //	hata-dvipa-nagazWyUta ruDira-ambunada-Akule // BhKiH-_15.24 //
   devākānini kāvāde vāhikāsvasvakāhi vā /	devAkAnini kAvAde vAhikAsu-asvakAhi vA /
   kākārebhabhare kākā nisvabhavyavyabhasvani // BhKir_15.25 //	kAkAra-iBa-Bare kAkA nisvaBa-vyavyaBasvani // BhKiH-_15.25 //
   pranṛttaśavavitrasta- turagākṣiptasārathau /	pranRtta-Sava-vitrasta turaga-Akzipta-sAraTO /
   mārutāpūrṇatūṇīra- vikruṣṭahatasādini // BhKir_15.26 //	mAruta-ApUrNa-tUNIra vikruzwa-hata-sAdini // BhKiH-_15.26 //
   sasattvaratide nityaṃ sadarāmarṣanāśini /	sa-sattva-rati-de nityam sa-dara-amarza-nASini /
   tvarādhikakasannāde ramakatvam akarṣati // BhKir_15.27 //	tvarADikaka-sannAde ramaka-tvam akarzati // BhKiH-_15.27 //
   āsure lokavitrāsa- vidhāyini mahāhave /	Asure loka-vitrAsa viDAyini mahA-Ahave /
   yuṣmābhir unnatiṃ nītaṃ nirastam iha pauruṣam // BhKir_15.28 //	yuzmABiH unnatim nItam nirastam iha pOruzam // BhKiH-_15.28 //
   iti śāsati senānyāṃ gacchatas tān anekadhā /	iti SAsati senAnyAm gacCataH tAn anekaDA /
   niṣidhya hasatā kiṃcit tatra tasthe 'ndhakāriṇā // BhKir_15.29 //	niziDya hasatA kiMcid tatra tasTe anDakAriNA // BhKiH-_15.29 //
   munīṣudahanātaptāṃl lajjayā nivivṛtsataḥ /	munIzu-dahana-AtaptAn lajjayA nivivRtsataH /
   śivaḥ prahlādayāmāsa tān niṣedhahimāmbunā // BhKir_15.30 //	SivaH prahlAdayAmAsa tAn nizeDa-hima-ambunA // BhKiH-_15.30 //
   dūnās te 'ribalād ūnā nirebhā bahu menire /	dUnAH te ari-balAt UnA nireBAH bahu menire /
   bhītāḥ śitaśarābhītāḥ śaṃkaraṃ tatra śaṃkaram // BhKir_15.31 //	BItAH Sita-Sara-aBItAH SaMkaram tatra SaMkaram // BhKiH-_15.31 //
   maheṣujaladhau śatror vartamānā duruttare /	mahA-izu-jalaDO SatroH vartamAnA duruttare /
   prāpya pāram iveśānam āśaśvāsa patākinī // BhKir_15.32 //	prApya pAram iva-ISAnam ASaSvAsa patAkinI // BhKiH-_15.32 //
   sa babhāra raṇāpetāṃ camūṃ paścād avasthitām /	sa baBAra raNa-apetAm camUm paScAt avasTitAm /
   puraḥ sūryād upāvṛttāṃ chāyām iva mahātaruḥ // BhKir_15.33 //	puras sUryAt upAvRttAm CAyAm iva mahA-taruH // BhKiH-_15.33 //
   muñcatīśe śarāñ jiṣṇau pinākasvanapūritaḥ /	muQcati-ISe SarAn jizNO pinAka-svana-pUritaH /
   dadhvāna dhvanayann āśāḥ sphuṭann iva dharādharaḥ // BhKir_15.34 //	daDvAna Dvanayan ASAH sPuwan iva DarADaraH // BhKiH-_15.34 //
   tadgaṇā dadṛśur bhīmaṃ citrasaṃsthā ivācalāḥ /	tad-gaNAH dadRSuH BImam citra-saMsTAH iva-acalAH /
   vismayena tayor yuddhaṃ citrasaṃsthā ivācalāḥ // BhKir_15.35 //	vismayena tayoH yudDam citra-saMsTAH iva-acalAH // BhKiH-_15.35 //
   parimohayamāṇena śikṣālāghavalīlayā /	parimohayamANena SikzA-lAGava-lIlayA /
   jaiṣṇavī viśikhaśreṇī parijahre pinākinā // BhKir_15.36 //	jEzNavI viSiKa-SreNI parijahre pinAkinA // BhKiH-_15.36 //
   avadyan patriṇaḥ śambhoḥ sāyakair avasāyakaiḥ /	avadyan patriNaH SamBoH sAyakEH avasAyakEH /
   pāṇḍavaḥ paricakrāma śikṣayā raṇaśikṣayā // BhKir_15.37 //	pANxavaH paricakrAma SikzayA raNa-SikzayA // BhKiH-_15.37 //
   cāracuñcuś cirārecī cañcaccīrarucā rucaḥ /	cAracuQcuH cira-ArecI caQcat-cIra-rucA rucaH /
   cacāra ruciraś cāru cārair ācāracañcuraḥ // BhKir_15.38 //	cacAra ruciraH cAru cArEH AcAra-caQcuraH // BhKiH-_15.38 //
   sphuratpiśaṅgamaurvīkaṃ dhunānaḥ sa bṛhaddhanuḥ /	sPurat-piSaFgamOrvIkam DunAnaH sa bRhadDanuH /
   dhṛtolkānalayogena tulyam aṃśumatā babhau // BhKir_15.39 //	DRta-ulkA-anala-yogena tulyam aMSumatA baBO // BhKiH-_15.39 //
   pārthabāṇāḥ paśupater āvavrur viśikhāvalim /	pArTa-bANAH paSupateH AvavruH viSiKa-Avalim /
   payomuca ivārandhrāḥ sāvitrīm aṃśusaṃhatim // BhKir_15.40 //	payaH-mucaH iva-aranDrAH sAvitrIm aMSu-saMhatim // BhKiH-_15.40 //
   śaravṛṣṭiṃ vidhūyorvīm udastāṃ savyasācinā /	Sara-vRzwim viDUya-urvIm udastAm savyasAcinA /
   rurodha mārgaṇair mārgaṃ tapanasya trilocanaḥ // BhKir_15.41 //	ruroDa mArgaNEH mArgam tapanasya trilocanaH // BhKiH-_15.41 //
   tena vyātenire bhīmā bhīmārjanaphalānanāḥ /	tena vyAtenire BImAH BIma-arjana-Pala-AnanAH /
   na nānukampya viśikhāḥ śikhādharajavāsasaḥ // BhKir_15.42 //	na na-anukampya viSiKAH SiKA-aDara-ja-vAsasaH // BhKiH-_15.42 //
   dyuviyadgāminī tāra- saṃrāvavihataśrutiḥ /	dyuviyat-gAminI tAra saMrAva-vihata-SrutiH /
   haimīṣumālā śuśubhe vidyutām iva saṃhatiḥ // BhKir_15.43 //	hEmI-izu-mAlA SuSuBe vidyutAm iva saMhatiH // BhKiH-_15.43 //
   vilaṅghya patriṇāṃ paṅktiṃ bhinnaḥ śivaśilīmukhaiḥ /	vilaFGya patriNAm paFktim BinnaH Siva-SilImuKEH /
   jyāyo vīryaṃ samāśritya na cakampe kapidhvajaḥ // BhKir_15.44 //	jyAyaH vIryam samASritya na cakampe kapiDvajaH // BhKiH-_15.44 //
   jagatīśaraṇe yukto harikāntaḥ sudhāsitaḥ /	jagatI-SaraNe yuktaH harikAntaH suDA-sitaH /
   dānavarṣīkṛtāśaṃso nāgarāja ivābabhau // BhKir_15.45 //	dAna-varzIkRta-ASaMsaH nAga-rAjaH iva-AbaBO // BhKiH-_15.45 //
   viphalīkṛtayatnasya kṣatabāṇasya śambhunā /	viPalIkRta-yatnasya kzata-bANasya SamBunA /
   gāṇḍīvadhanvanaḥ khebhyo niścacāra hutāśanaḥ // BhKir_15.46 //	gANxIvaDanvanaH KeByaH niScacAra hutASanaH // BhKiH-_15.46 //
   sa piśaṅgajaṭāvaliḥ kirann urutejaḥ parameṇa manyunā /	sa piSaFga-jawA-AvaliH kiran uru-tejaH parameNa manyunA /
   jvalitauṣadhijātavedasā himaśailena samaṃ vididyute // BhKir_15.47 //	jvalita-ozaDi-jAtavedasA himaSElena samam vididyute // BhKiH-_15.47 //
   śataśo viśikhān avadyate bhṛśam asmai raṇavegaśāline /	SataSas viSiKAn avadyate BRSam asmE raNa-vega-SAline /
   prathayann anivāryavīryatāṃ prajigāyeṣum aghātukaṃ śivaḥ // BhKir_15.48 //	praTayan anivArya-vIrya-tAm prajigAya-izum aGAtukam SivaH // BhKiH-_15.48 //
   śambho dhanurmaṇḍalataḥ pravṛttaṃ taṃ maṇḍalād aṃśum ivāṃśubhartuḥ /	SamBo DanuH-maNxalataH pravRttam tam maNxalAt aMSum iva-aMSu-BartuH /
   nivārayiṣyan vidadhe sitāśvaḥ śilīmukhacchāyavṛtāṃ dharitrīm //	nivArayizyan vidaDe sitASvaH SilImuKa=-CAya-vRtAm DaritrIm //
   BhKir_15.49 //	BhKiH-_15.49 //
   ghanaṃ vidāryārjunabāṇapūgaṃ sasārabāṇo 'yug alocanasya /	Ganam vidArya-arjuna-bANa-pUgam sa-sArabANaH ayuj alocanasya /
   ghanaṃ vidāryārjunabāṇapūgaṃ sasāra bāṇo 'yugalocanasya // BhKir_15.50 //	Ganam vidArya-arjuna-bANa-pUgam sasAra bANaH ayuga-locanasya // BhKiH-_15.50 //
   rujan pareṣūn bahudhāśupātino muhuḥ śaraughair apavārayan diśaḥ /	rujan para-izUn bahuDA-ASu-pAtinaH muhur Sara-oGEH apavArayan diSaH /
   calācalo 'neka iva kriyāvaśān maharṣisaṃghair bubudhe dhanaṃjayaḥ //	cala-acalaH anekaH iva kriyA-vaSAt mahA-Rzi-saMGEH bubuDe DanaMjayaH //
   BhKir_15.51 //	BhKiH-_15.51 //
   vikāśam īyur jagatīśamārgaṇā vikāśam īyur jagatīśamārgaṇāḥ /	vikASam IyuH jagati-ISa-mArgaNAH vikASam IyuH jagati-ISa-mArgaNAH /
   vikāśam īyur jagatīśamārgaṇā vikāśam īyur jagatīśamārgaṇāḥ // BhKir_15.52	vikASam IyuH jagati-ISa-mArgaNAH vikASam IyuH jagati-ISa-mArgaNAH // BhKiH-_15.52
   sampaśyatām iti śivena vitāyamānaṃ lakṣmīvataḥ kṣitipates tanayasya vīryam	sampaSyatAm iti Sivena vitAyamAnam lakzmIvataH kzitipateH tanayasya vIryam
   aṅgāny abhinnam api tattvavidāṃ munīnāṃ romāñcam añcitataraṃ	aFgAni aBinnam api tattva-vidAm munInAm romAQcam aQcita-taram
   bibharāmbabhūvuḥ // BhKir_15.53 //	biBara-ambaBUvuH // BhKiH-_15.53 //
   tataḥ kirātādhipater alaghvīm ājikriyāṃ vīkṣya vivṛddhamanyuḥ /	tatas kirAta-aDipateH alaGvIm Aji-kriyAm vIkzya vivRdDa-manyuH /
   sa tarkayāmāsa viviktatarkaś ciraṃ vicinvann iti kāraṇāni // BhKir_16.1 //	sa tarkayAmAsa vivikta-tarkaH ciram vicinvan iti kAraNAni // BhKiH-_16.1 //
   madasrutiśyāmitagaṇḍalekhāḥ krāmanti vikrāntanarādhirūḍhāḥ /	mad-a-sruti-SyAmita-gaNxa-leKAH krAmanti vikrAnta-nara-aDi-rUXAH /
   sahiṣṇavo neha yudhām abhijñā nāgā nagocchrāyam ivākṣipantaḥ // BhKir_16.2	sahizNavaH na-iha yuDAm aBijQAH nAgAH naga-ucCrAyam iva-AkzipantaH // BhKiH-_16.2
   vicitrayā citrayateva bhinnāṃ rucaṃ raveḥ ketanaratnabhāsā /	vicitrayA citrayatA-iva BinnAm rucam raveH ketana-ratna-BAsA /
   mahārathaughena na saṃniruddhāḥ payodamandradhvaninā dharitrī //	mahA-raTa-oGena na saMnirudDAH payoda-mandra-DvaninA DaritrI //
   BhKir_16.3 //	BhKiH-_16.3 //
   samullasatprāsamahormimālaṃ parisphuraccāmaraphenapaṅkti /	samullasat-prAsa-mahA-Urmi-mAlam parisPurat-cAmara-Pena-paFkti /
   vibhinnamaryādam ihātanoti nāśvīyam āśā jaladher ivāmbhaḥ // BhKir_16.4 //	viBinna-maryAdam iha-Atanoti na-ASvIyam ASAH jalaDeH iva-amBaH // BhKiH-_16.4 //
   hatāhatety uddhatabhīṣmaghoṣaiḥ samujjhitā yoddhṛbhir abhyamitram /	hata-Ahata-iti udData-BIzma-GozEH samujJitAH yodDRBiH aByamitram /
   na hetayaḥ prāptataḍittviṣaḥ khe vivasvadaṃśujvalitāḥ patanti //	na hetayaH prApta-taxit-tvizaH Ke vivasvat-aMSu-jvalitAH patanti //
   BhKir_16.5 //	BhKiH-_16.5 //
   abhyāyataḥ saṃtatadhūmadhūmraṃ vyāpi prabhājālam ivāntakasya /	aByAyataH saMtata-DUma-DUmram vyApi praBA-jAlam iva-antakasya /
   rajaḥ pratūrṇāśvarathāṅganunnaṃ tanoti na vyomani mātariśvā // BhKir_16.6	rajaH pratUrNa-aSva-raTa-aFga-nunnam tanoti na vyomani mAtariSvA // BhKiH-_16.6
   bhūreṇunā rāsabhadhūsareṇa tirohite vartmani locanānām /	BU-reNunA rAsaBa-DUsareNa tirohite vartmani locanAnAm /
   nāsty atra tejasvibhir utsukānām ahni pradoṣaḥ surasundarīṇām //	na-asti atra tejasviBiH utsukAnAm ahni pradozaH sura-sundarINAm //
   BhKir_16.7 //	BhKiH-_16.7 //
   rathāṅgasaṃkrīḍitam aśvaheṣā bṛhanti mattadvipabṛṃhitāni /	raTAFga-saMkrIxitam aSva-hezA bRhanti matta-dvipa-bRMhitAni /
   saṃgharṣayogād iva mūrchitāni hrādaṃ nigṛhṇanti na dundubhīnām //	saMGarza-yogAt iva mUrCitAni hrAdam nigRhNanti na dunduBInAm //
   BhKir_16.8 //	BhKiH-_16.8 //
   asmin yaśaḥpauruṣalolupānām arātibhiḥ pratyurasaṃ kṣatānām /	asmin yaSaH-pOruza-lolupAnAm arAtiBiH pratyurasam kzatAnAm /
   mūrchāntarāyaṃ muhur ucchinatti nāsāraśītaṃ kariśīkarāmbhaḥ // BhKir_16.9	mUrCA-antarAyam muhur ucCinatti na-AsAra-SItam kari-SIkara-amBaH // BhKiH-_16.9
   asṛṅnadīnām upacīyamānair vidārayadbhiḥ padavīṃ dhvajinyāḥ /	asRk-nadInAm upacIyamAnEH vidArayadBiH padavIm DvajinyAH /
   ucchrāyam āyānti na śoṇitaughaiḥ paṅkair ivāśyānaghanais taṭāni //	ucCrAyam AyAnti na SoNita-oGEH paFkEH iva-ASyAna-GanEH tawAni //
   BhKir_16.10 //	BhKiH-_16.10 //
   parikṣate vakṣasi dantidantaiḥ priyāṅkaśītā nabhasaḥ patantī /	parikzate vakzasi danti-dantEH priya-aFka-SItA naBasaH patantI /
   neha pramohaṃ priyasāhasānāṃ mandāramālā viralīkaroti // BhKir_16.11 //	na-iha pramoham priya-sAhasAnAm mandAra-mAlA viralIkaroti // BhKiH-_16.11 //
   niṣādisaṃnāhamaṇiprabhaughe parīyamāṇe kariśīkareṇa /	nizAdi-saMnAha-maNi-praBA-oGe parIyamANe kari-SIkareNa /
   arkatviṣonmīlitam abhyudeti na khaṇḍam ākhaṇḍalakārmukasya // BhKir_16.12	arka-tvizA-unmIlitam aByudeti na KaNxam AKaNxala-kArmukasya // BhKiH-_16.12
   mahībhṛtā pakṣavateva bhinnā vigāhya madhyaṃ paravāraṇena /	mahIBRtA pakzavatA-iva BinnAH vigAhya maDyam para-vAraNena /
   nāvartamānā ninadanti bhīmam apāṃ nidher āpa iva dhvajinyaḥ // BhKir_16.13	na-AvartamAnAH ninadanti BImam apAm niDeH ApaH iva DvajinyaH // BhKiH-_16.13
   mahārathānāṃ pratidantyanīkam adhisyadasyandanam utthitānām /	mahA-raTAnAm pratidanti-anIkam aDisyada-syandanam utTitAnAm /
   āmūlalūnair atimanyuneva mātaṅgahastair vriyate na panthāḥ // BhKir_16.14	AmUla-lUnEH ati-manyunA-iva mAtaFga-hastEH vriyate na panTAH // BhKiH-_16.14
   dhṛtotpalāpīḍa iva priyāyāḥ śiroruhāṇāṃ śithilaḥ kalāpaḥ /	DRta-utpala-ApIxaH iva priyAyAH SiroruhANAm SiTilaH kalApaH /
   na barhabhāraḥ patitasya śaṅkor niṣādivakṣaḥsthalam ātanoti // BhKir_16.15	na barha-BAraH patitasya SaFkoH nizAdi-vakzaH-sTalam Atanoti // BhKiH-_16.15
   ujjhatsu saṃhāra ivāstasaṃkhyam ahnāya tejasviṣu jīvitāni /	ujJatsu saMhAraH iva-asta-saMKyam ahnAya tejasvizu jIvitAni /
   lokatrayāsvādanalolajihvaṃ na vyādadāty ānanam atra mṛtyuḥ // BhKir_16.16	lokatraya-AsvAdana-lola-jihvam na vyAdadAti Ananam atra mRtyuH // BhKiH-_16.16
   iyaṃ ca durvāramahārathānām ākṣipya vīryaṃ mahatāṃ balānām /	iyam ca durvAra-mahA-raTAnAm Akzipya vIryam mahatAm balAnAm /
   śaktir mamāvasyati hīnayuddhe saurīva tārādhipadhāmni dīptiḥ //	SaktiH mama-avasyati hIna-yudDe sOrI-iva tArADipa-DAmni dIptiH //
   BhKir_16.17 //	BhKiH-_16.17 //
   māyā svid eṣā mativibhramo vā dhvastaṃ nu me vīryam utāham anyaḥ /	mAyA svid ezA mati-viBramaH vA Dvastam nu me vIryam uta-aham anyaH /
   gāṇḍīvamuktā hi yathā purā me parākramante na śarāḥ kirāte // BhKir_16.18	gANxIva-muktA hi yaTA purA me parAkramante na SarAH kirAte // BhKiH-_16.18
   puṃsaḥ padaṃ madhyamam uttamasya dvidheva kurvan dhanuṣaḥ praṇādaiḥ /	puMsaH padam maDyamam uttamasya dviDA-iva kurvan DanuzaH praNAdEH /
   nūnaṃ tathā naiṣā yathāsya veṣaḥ pracchannam apy ūhayate hi ceṣṭā //	nUnam taTA na-ezA yaTA-asya vezaH pracCannam api Uhayate hi cezwA //
   BhKir_16.19 //	BhKiH-_16.19 //
   dhanuḥ prabandhadhvanitaṃ ruṣeva sakṛd vikṛṣṭā vitateva maurvī /	DanuH prabanDa-Dvanitam ruzA-iva sakRt vikRzwA vitatA-iva mOrvI /
   saṃdhānam utkarṣam iva vyudasya muṣṭer asambheda ivāpavarge // BhKir_16.20	saMDAnam utkarzam iva vyudasya muzweH asamBedaH iva-apavarge // BhKiH-_16.20
   aṃsāv avaṣṭabdhanatau samādhiḥ śirodharāyā rahitaprayāsaḥ /	aMsO avazwabDa-natO samADiH SiroDarAyAH rahita-prayAsaH /
   dhṛtā vikārāṃs tyajatā mukhena prasādalakṣmīḥ śaśalāñchanasya //	DRtA vikArAn tyajatA muKena prasAda-lakzmIH SaSalAQCanasya //
   BhKir_16.21 //	BhKiH-_16.21 //
   prahīyate kāryavaśāgateṣu sthāneṣu viṣṭabdhatayā na dehaḥ /	prahIyate kArya-vaSa-Agatezu sTAnezu vizwabDa-tayA na dehaH /
   sthitaprayāteṣu sasauṣṭhavaś ca lakṣyeṣu pātaḥ sadṛśaḥ śarāṇām //	sTita-prayAtezu sa-sOzWavaH ca lakzyezu pAtaH sadRSaH SarANAm //
   BhKir_16.22 //	BhKiH-_16.22 //
   parasya bhūyān vivare 'bhiyogaḥ prasahya saṃrakṣaṇam ātmarandhre /	parasya BUyAn vivare aBiyogaH prasahya saMrakzaNam Atma-ranDre /
   bhīṣme 'py asambhāvyam idaṃ gurau vā na sambhavaty eva vanecareṣu //	BIzme api asamBAvyam idam gurO vA na samBavati eva vanecarezu //
   BhKir_16.23 //	BhKiH-_16.23 //
   aprākṛtasyāhavadurmadasya nivāryam asyāstrabalena vīryam /	aprAkRtasya-Ahava-durmadasya nivAryam asya-astra-balena vIryam /
   alpīyaso 'py āmayatulyavṛtter mahāpakārāya ripor vivṛddhiḥ // BhKir_16.24	alpIyasaH api Amaya-tulya-vRtteH mahA-apakArAya ripoH vivRdDiH // BhKiH-_16.24
   sa sampradhāryaivam ahāryasāraḥ sāraṃ vineṣyan sagaṇasya śatroḥ /	sa sampraDArya-evam ahArya-sAraH sAram vinezyan sa-gaNasya SatroH /
   prasvāpanāstraṃ drutam ājahāra dhvāntaṃ ghanānaddha ivārdharātraḥ //	prasvApana-astram drutam AjahAra DvAntam Gana-AnadDaH iva-arDarAtraH //
   BhKir_16.25 //	BhKiH-_16.25 //
   prasaktadāvānaladhūmadhūmrā nirundhatī dhāma sahasraraśmeḥ /	prasakta-dAva-anala-DUma-DUmrA nirunDatI DAma sahasraraSmeH /
   mahāvanānīva mahātamisrā chāyā tatāneśabalāni kālī // BhKir_16.26 //	mahA-vanAni-iva mahA-tamisrA CAyA tatAneSa-balAni kAlI // BhKiH-_16.26 //
   āsāditā tatprathamaṃ prasahya pragalbhatāyāḥ padavīṃ harantī /	AsAditA tat-praTamam prasahya pragalBa-tAyAH padavIm harantI /
   sabheva bhīmā vidadhe gaṇānāṃ nidrā nirāsaṃ pratibhāguṇasya // BhKir_16.27	saBA-iva BImAH vidaDe gaNAnAm nidrA nirAsam pratiBA-guNasya // BhKiH-_16.27
   gurusthirāṇy uttamavaṃśajatvād vijñātasārāṇy anuśīlanena /	guru-sTirANi uttama-vaMSa-ja-tvAt vijQAta-sArANi anuSIlanena /
   kecit samāśritya guṇān vitāni suhṛtkulānīva dhanūṃṣi tasthuḥ //	kecid samASritya guNAn vitAni suhRd-kulAni-iva DanUMzi tasTuH //
   BhKir_16.28 //	BhKiH-_16.28 //
   kṛtāntadurvṛtta ivāpareṣāṃ puraḥ pratidvandvini pāṇḍavāstre /	kRtAnta-durvRttaH iva-aparezAm puras pratidvandvini pANxava-astre /
   atarkitaṃ pāṇitalān nipetuḥ kriyāphalānīva tadāyudhāni // BhKir_16.29 //	atarkitam pANi-talAt nipetuH kriyA-PalAni-iva tad-AyuDAni // BhKiH-_16.29 //
   aṃsasthalaiḥ kecid abhinnadhairyāḥ skandheṣu saṃśleṣavatāṃ tarūṇām /	aMsa-sTalEH kecid aBinna-DEryAH skanDezu saMSlezavatAm tarUNAm /
   madena mīlannayanāḥ salīlaṃ nāgā iva srastakarā niṣeduḥ // BhKir_16.30 //	madena mIlat-nayanAH sa-lIlam nAgAH iva srasta-karAH nizeduH // BhKiH-_16.30 //
   tirohitendor atha śambhumūrdhnaḥ praṇamyamānaṃ tapasāṃ nivāsaiḥ /	tirohita-indoH aTa SamBu-mUrDnaH praNamyamAnam tapasAm nivAsEH /
   sumeruśṛṅgād iva bimbam ārkaṃ piśaṅgam uccair udiyāya tejaḥ // BhKir_16.31	sumeru-SRFgAt iva bimbam Arkam piSaFgam uccEs udiyAya tejaH // BhKiH-_16.31
   chāyāṃ vinirdhūya tamomayīṃ tāṃ tattvasya saṃvittir ivāpavidyām /	CAyAm vinirDUya tamaH-mayIm tAm tattvasya saMvittiH iva-apavidyAm /
   yayau vikāsaṃ dyutir indumauler ālokam abhyādiśatī gaṇebhyaḥ //	yayO vikAsam dyutiH indumOleH Alokam aByAdiSatI gaNeByaH //
   BhKir_16.32 //	BhKiH-_16.32 //
   tviṣāṃ tatiḥ pāṭalitāmbuvāhā sā sarvataḥ pūrvasarīva saṃdhyā /	tvizAm tatiH pAwalitA-ambuvAhA sA sarvatas pUrva-sarI-iva saMDyA /
   nināya teṣāṃ drutam ullasantī vinidratāṃ locanapaṅkajāni // BhKir_16.33 //	ninAya tezAm drutam ullasantI vinidra-tAm locana-paFkajAni // BhKiH-_16.33 //
   pṛthagvidhāny astravirāmabuddhāḥ śastrāṇi bhūyaḥ pratipedire te /	pRTagviDAni astra-virAma-budDAH SastrANi BUyas pratipedire te /
   muktā vitānena balāhakānāṃ jyotīṃṣi ramyā iva digvibhāgāḥ // BhKir_16.34	muktAH vitAnena balAhakAnAm jyotIMzi ramyAH iva diS-viBAgAH // BhKiH-_16.34
   dyaur unnanāmeva diśaḥ praseduḥ sphuṭaṃ visasre savitur mayūkhaiḥ /	dyOH unnanAm-a-iva diSaH praseduH sPuwam visasre savituH mayUKEH /
   kṣayaṃ gatāyām iva yāmavatyāṃ punaḥ samīyāya dinaṃ dinaśrīḥ // BhKir_16.35	kzayam gatAyAm iva yAmavatyAm punar samIyAya dinam dina-SrIH // BhKiH-_16.35
   mahāstradurge śithilaprayatnaṃ digvāraṇeneva pareṇa rugṇe /	mahA-astra-durge SiTila-prayatnam diS-vAraNena-iva pareNa rugNe /
   bhujaṅgapāśān bhujavīryaśālī prabandhanāya prajighāya jiṣṇuḥ //	BujaFga-pASAn Buja-vIrya-SAlI prabanDanAya prajiGAya jizNuH //
   BhKir_16.36 //	BhKiH-_16.36 //
   jihvāśatāny ullasayanty ajasraṃ lasattaḍillolaviṣānalāni /	jihvA-SatAni ullasayanti ajasram lasat-taxit-lola-viza-analAni /
   trāsān nirastāṃ bhujagendrasenā nabhaścarais tatpadavīṃ vivavre //	trAsAn nirastAm Bujaga-indra-senA naBaScarEH tad-padavIm vivavre //
   BhKir_16.37 //	BhKiH-_16.37 //
   diṅnāgahastākṛtim udvahadbhir bhogaiḥ praśastāsitaratnanīlaiḥ /	diFnAga-hasta-AkRtim udvahadBiH BogEH praSasta-asita-ratna-nIlEH /
   rarāja sarpāvalir ullasantī taraṅgamāleva nabhorṇavasya // BhKir_16.38 //	rarAja sarpa-AvaliH ullasantI taraFga-mAlA-iva naBa-UrNavasya // BhKiH-_16.38 //
   niḥśvāsadhūmaiḥ sthagitāṃśujālaṃ phaṇāvatām utphaṇamaṇḍalānām /	niHSvAsa-DUmEH sTagita-aMSu-jAlam PaNAvatAm utPaNa-maNxalAnAm /
   gacchann ivāstaṃ vapur abhyuvāha vilocanānāṃ sukham uṣṇaraśmiḥ //	gacCan iva-astam vapuH aByuvAha vilocanAnAm suKam uzNa-raSmiH //
   BhKir_16.39 //	BhKiH-_16.39 //
   prataptacāmīkarabhāsureṇa diśaḥ prakāśena piśaṅgayantyaḥ /	pratapta-cAmIkara-BAsureNa diSaH prakASena piSaFgayantyaH /
   niścakramuḥ prāṇaharekṣaṇānāṃ jvālā maholkā iva locanebhyaḥ // BhKir_16.40	niScakramuH prANa-hara-IkzaNAnAm jvAlA mahA-ulkAH iva locaneByaH // BhKiH-_16.40
   ākṣiptasampātam apetaśobham udvahni dhūmākkuladigvibhāgam /	Akzipta-sampAtam apeta-SoBam udvahni DUmAk-kula-diS-viBAgam /
   vṛtaṃ nabho bhogikulair avasthāṃ paroparuddhasya purasya bheje //	vRtam naBaH Bogi-kulEH avasTAm para-uparudDasya purasya Beje //
   BhKir_16.41 //	BhKiH-_16.41 //
   tam āśu cakṣuḥśravasāṃ samūhaṃ mantreṇa tārkṣyodayakāraṇena /	tam ASu cakzuHSravasAm samUham mantreNa tArkzya-udaya-kAraNena /
   netā nayeneva paropajāpaṃ nivārayāmāsa patiḥ paśūnām // BhKir_16.42 //	netA nayena-iva para-upajApam nivArayAmAsa patiH paSUnAm // BhKiH-_16.42 //
   pratighnatībhiḥ kṛtamīlitāni dyulokabhājām api locanāni /	pratiGnatIBiH kRta-mIlitAni dyu-loka-BAjAm api locanAni /
   garutmatā saṃhatibhir vihāyaḥ kṣaṇaprakāśābhir ivāvatene // BhKir_16.43 //	garutmatA saMhatiBiH vihAyaH kzaNa-prakASABiH iva-avatene // BhKiH-_16.43 //
   tataḥ suparṇavrajapakṣajanmā nānāgatir maṇḍalayañ javena /	tatas suparNa-vraja-pakza-janmA nAnA-gatiH maNxalayan javena /
   jarattṛṇānīva viyan nināya vanaspatīnāṃ gahanāni vāyuḥ // BhKir_16.44 //	jarat-tRNAni-iva viyat ninAya vanaspatInAm gahanAni vAyuH // BhKiH-_16.44 //
   manaḥśilābhaṅganibhena paścān nirudhyamānaṃ nikareṇa bhāsām /	manaHSilA-BaFga-niBena paScAt niruDyamAnam nikareNa BAsAm /
   vyūḍhair urobhiś ca vinudyamānaṃ nabhaḥ sasarpeva puraḥ khagānām //	vyUXEH uroBiH ca vinudyamAnam naBaH sa-sarpA-iva puras KagAnAm //
   BhKir_16.45 //	BhKiH-_16.45 //
   darīmukhair āsavarāgatāmraṃ vikāsi rukmacchadadhāma pītvā /	darImuKEH Asava-rAga-tAmram vikAsi rukma=-Cada-DAma pItvA /
   javānilāghūrṇitasānujālo himācalaḥ kṣība ivācakampe // BhKir_16.46 //	java-anilA-GUrNita-sAnu-jAlaH himAcalaH kzIbaH iva-Acakampe // BhKiH-_16.46 //
   pravṛttanaktaṃdivasaṃdhidīptair nabhastalaṃ gāṃ ca piśaṅgayaṣṭiḥ /	pravRtta-naktaMdiva-saMDi-dIptEH naBastalam gAm ca piSaFga-yazwiH /
   antarhitārkaiḥ paritaḥ patadbhiś chāyāḥ samācikṣipire vanānām //	antarhita-arkEH paritas patadBiH CAyAH samAcikzipire vanAnAm //
   BhKir_16.47 //	BhKiH-_16.47 //
   sa bhogasaṃghaḥ śamam ugradhāmnāṃ sainyena ninye vinatāsutānām /	sa Boga-saMGaH Samam ugra-DAmnAm sEnyena ninye vinatA-sutAnAm /
   mahādhvare vidhyapacāradoṣaḥ karmāntareṇeva mahodayena // BhKir_16.48 //	mahA-aDvare viDi-apacAra-dozaH karma-antareNa-iva mahA-udayena // BhKiH-_16.48 //
   sāphalyam astre ripupauruṣasya kṛtvā gate bhāgya iavāpavargam /	sAPalyam astre ripu-pOruzasya kRtvA gate BAgyaH iava-apavargam /
   anindhanasya prasabhaṃ samanyuḥ samādade 'straṃ jvalanasya jiṣṇuḥ //	aninDanasya prasaBam sa-manyuH samAdade astram jvalanasya jizNuH //
   BhKir_16.49 //	BhKiH-_16.49 //
   ūrdhvaṃ tiraścīnam adhaś ca kīrṇair jvālāsaṭair laṅghitameghapaṅktiḥ /	UrDvam tiraScInam aDas ca kIrNEH jvAlA-sawEH laFGita-meGa-paFktiH /
   āyastasiṃhākṛtir utpapāta prāṇyantam icchann iva jātavedāḥ // BhKir_16.50	Ayasta-siMha-AkRtiH utpapAta prANi-antam icCan iva jAtavedAH // BhKiH-_16.50
   bhittveva bhābhiḥ savitur mayūkhāñ jajvāla viṣvag visṛtasphuliṅgaḥ /	BittvA-iva BABiH savituH mayUKAn jajvAla vizvak visRta-sPuliFgaH /
   vidīryamāṇāśmaninādadhīraṃ dhvaniṃ vitanvann akṛśaḥ kṛśānuḥ // BhKir_16.51	vidIryamANa-aSma-ninAda-DIram Dvanim vitanvan akRSaH kRSAnuH // BhKiH-_16.51
   cayān ivādrīn iva tuṅgaśṛṅgān kvacit purāṇīva hiraṇmayāni /	cayAn iva-adrIn iva tuFga-SRFgAn kvacid purANi-iva hiraNmayAni /
   mahāvanānīva ca kiṃśukānām attāna vahniḥ pavanānuvṛttyā // BhKir_16.52 //	mahA-vanAni-iva ca kiMSukAnAm attAna vahniH pavana-anuvRttyA // BhKiH-_16.52 //
   muhuś calatpallavalohinībhir uccaiḥ śikhābhiḥ śikhino 'valīḍhāḥ /	muhur calat-pallava-lohinIBiH uccEs SiKABiH SiKinaH avalIXAH /
   taleṣu muktāviśadā babhūvuḥ sāndrāñjjanaśyāmarucaḥ payodāḥ // BhKir_16.53	talezu muktA-viSadAH baBUvuH sAndrAQd-jana-SyAma-rucaH payodAH // BhKiH-_16.53
   lilikṣatīva kṣayakālaraudre lokaṃ vilolārciṣi rohitāśve /	lilikzati-iva kzaya-kAla-rOdre lokam vilola-arcizi rohitASve /
   pinākinā hūtamahāmbuvāham astraṃ punaḥ pāśabhṛtaḥ praṇinye // BhKir_16.54	pinAkinA hUta-mahA-ambuvAham astram punar pASaBRtaH praNinye // BhKiH-_16.54
   tato dharitrīdharatulyarodhasas taḍillatāliṅgitanīlamūrtayaḥ /	tatas DaritrIDara-tulya-roDasaH taxit-latA-AliFgita-nIla-mUrtayaH /
   adhomukhākāśasarinnipātinīr apaḥ prasaktaṃ mumucuḥ payomucaḥ //	aDomuKa-AkASa-sarit-nipAtinIH apaH prasaktam mumucuH payomucaH //
   BhKir_16.55 //	BhKiH-_16.55 //
   parāhatadhvastaśikhe śikhāvato vapuṣy adhikṣiptasamiddhatejasi /	parAhata-Dvasta-SiKe SiKAvataH vapuzi aDikzipta-samidDa-tejasi /
   kṛtāspadās tapta ivāyasi dhvaniṃ payonipātāḥ prathame vitenire //	kRta-AspadAH taptaH iva-ayasi Dvanim payaH-nipAtAH praTame vitenire //
   BhKir_16.56 //	BhKiH-_16.56 //
   mahānale bhinnasitābhrapātibhiḥ sametya sadyaḥ kathanena phenatām /	mahA-anale Binna-sita-aBra-pAtiBiH sametya sadyas kaTanena Pena-tAm /
   vrajadbhir ārdrendhanavat parikṣayaṃ jalair vitene divi dhūmasaṃtatiḥ //	vrajadBiH Ardra-inDana-vat parikzayam jalEH vitene divi DUma-saMtatiH //
   BhKir_16.57 //	BhKiH-_16.57 //
   svaketubhiḥ pāṇḍuranīlapāṭalaiḥ samāgatāḥ śakradhanuḥprabhābhidaḥ /	sva-ketuBiH pANxura-nIla-pAwalEH samAgatAH Sakra-DanuH-praBA-BidaH /
   asaṃsthitām ādadhire vibhāvasor vicitracīnāṃśukacārutāṃ tviṣaḥ //	asaMsTitAm AdaDire viBAvasoH vicitra-cIna-aMSuka-cAru-tAm tvizaH //
   BhKir_16.58 //	BhKiH-_16.58 //
   jalaughasaṃmūrchanamūrchitasvanaḥ prasaktavidyullasitaidhitadyutiḥ /	jala-oGa-saMmUrCana-mUrCita-svanaH prasakta-vidyut-lasita-eDita-dyutiH /
   praśāntim eṣyan dhṛtadhūmamaṇḍalo babhūva bhūyān iva tatra pāvakaḥ //	praSAntim ezyan DRta-DUma-maNxalaH baBUva BUyAn iva tatra pAvakaH //
   BhKir_16.59 //	BhKiH-_16.59 //
   pravṛddhasindhūrmicayasthavīyasāṃ cayair vibhinnāḥ payasāṃ prapedire /	pravRdDa-sinDu-Urmi-caya-sTa-vIyasAm cayEH viBinnAH payasAm prapedire /
   upāttasaṃdhyārucibhiḥ sarūpatāṃ payodavicchedalavaiḥ kṛśānavaḥ //	upAtta-saMDyA-aruciBiH sarUpa-tAm payoda-vicCeda-lavEH kRSAnavaH //
   BhKir_16.60 //	BhKiH-_16.60 //
   upaity anantadyutir apy asaṃśayaṃ vibhinnamūlo 'nudayāya saṃkṣayam /	upEti ananta-dyutiH api asaMSayam viBinna-mUlaH anudayAya saMkzayam /
   tathā hi toyaughavibhinnasaṃhatiḥ sa havyavāhaḥ prayayau parābhavam //	taTA hi toya-oGa-viBinna-saMhatiH sa havyavAhaH prayayO parABavam //
   BhKir_16.61 //	BhKiH-_16.61 //
   atha vihitavidheyair āśu muktā vitānair asitanaganitambaśyāmabhāsāṃ	aTa vihita-viDeyEH ASu muktAH vitAnEH asita-naga-nitamba-SyAma-BAsAm
   ghanānām /	GanAnAm /
   vikasadamaladhāmnāṃ prāpa nīlotpalānāṃ śriyam adhikaviśuddhāṃ vahnidāhād	vikasat-amala-DAmnAm prApa nIlotpalAnAm Sriyam aDika-viSudDAm vahni-dAhAt-
   iva dyauḥ // BhKir_16.62 //	iva dyOH // BhKiH-_16.62 //
   iti vividham udāse savyasācī yad astraṃ bahusamaranayajñaḥ sādayiṣyann	iti viviDam udAse savyasAcI yat astram bahu-samara-naya-jQaH sAdayizyan=-
   arātim /	arAtim /
   vidhir iva viparītaḥ pauruṣaṃ nyāyavṛtteḥ sapadi tad upaninye riktatāṃ	viDiH iva viparItaH pOruzam nyAya-vRtteH sapadi tat upaninye rikta-tAm
   nīlakaṇṭhaḥ // BhKir_16.63 //	nIlakaNWaH // BhKiH-_16.63 //
   vītaprabhāvatanur apy atanuprabhāvaḥ pratyācakāṅkṣa jayinīṃ	vIta-praBAva-tanuH api atanu-praBAvaH pratyAcakAFkza jayinIm
   bhujavīryalakṣmīm /	Buja-vIrya-lakzmIm /
   astreṣu bhūtapatināpahṛteṣu jiṣṇur varṣiṣyatā dinakṛteva jaleṣu lokaḥ //	astrezu BUtapatinA-apahRtezu jizNuH varzizyatA dinakRtA-iva jalezu lokaH //
   BhKir_16.64 //	BhKiH-_16.64 //
   athāpadām uddharaṇakṣameṣu mitreṣv ivāstreṣu tirohiteṣu /	aTa-ApadAm udDaraNa-kzamezu mitrezu iva-astrezu tirohitezu /
   dhṛtiṃ guruśrīr guruṇābhipuṣyan svapauruṣeṇeva śarāsanena // BhKir_17.1 //	DRtim guru-SrIH guruNA-aBipuzyan sva-pOruzeNa-iva SarAsanena // BhKiH-_17.1 //
   bhūriprabhāveṇa raṇābhiyogāt prīto vijihmaś ca tadīyavṛddhyā /	BUri-praBAveNa raNa-aBiyogAt prItaH vijihmaH ca tadIya-vRdDyA /
   spaṣṭo 'py avispaṣṭavapuḥprakāśaḥ sarpanmahādhūma ivādrivahniḥ //	spazwaH api avispazwa-vapuH-prakASaH sarpan-mahADUmaH iva-adri-vahniH //
   BhKir_17.2 //	BhKiH-_17.2 //
   tejaḥ samāśritya parair ahāryaṃ nijaṃ mahanmitram ivorudhairyam /	tejaH samASritya parEH ahAryam nijam mahat-mitram iva-uru-DEryam /
   āsādayann askhalitasvabhāvaṃ bhīme bhujālambam ivāridurge // BhKir_17.3 //	AsAdayan asKalita-svaBAvam BIme Buja-Alambam iva-ari-durge // BhKiH-_17.3 //
   vaṃśocitatvād abhimānavatyā samprāptayā sampriyatām asubhyaḥ /	vaMSa-ucita-tvAt aBimAnavatyA samprAptayA sampriyatAm asuByaH /
   samakṣam āditsitayā pareṇa vadhveva kīrtyā paritapyamānaḥ // BhKir_17.4 //	samakzam AditsitayA pareNa vaDvA-iva kIrtyA paritapyamAnaH // BhKiH-_17.4 //
   patiṃ nagānām iva baddhamūlam unmūlayiṣyaṃs tarasā vipakṣam /	patim nagAnAm iva badDa-mUlam unmUlayizyan tarasA vipakzam /
   laghuprayatnaṃ nigṛhītavīryas trimārgagāvega iveśvareṇa // BhKir_17.5 //	laGu-prayatnam nigRhIta-vIryaH tri-mArga-ga-AvegaH iva-ISvareNa // BhKiH-_17.5 //
   saṃskāravattvād ramayatsu cetaḥ prayogaśikṣāguṇabhūṣaṇeṣu /	saMskAravat-tvAt ramayatsu cetaH prayoga-SikzA-guNa-BUzaNezu /
   jayaṃ yathārtheṣu śareṣu pārthaḥ śabdeṣu bhāvārtham ivāśaśaṃse //	jayam yaTArTezu Sarezu pArTaH Sabdezu BAva-arTam iva-ASaSaMse //
   BhKir_17.6 //	BhKiH-_17.6 //
   bhūyaḥ samādhānavivṛddhatejā naivaṃ purā yuddham iti vyathāvān /	BUyas samADAna-vivRdDa-tejAH na-evam purA yudDam iti vyaTAvAn /
   sa nirvavāmāsram amarṣanunnaṃ viṣaṃ mahānāga ivekṣaṇābhyām // BhKir_17.7	sa nirvavAma-asram amarza-nunnam vizam mahA-nAgaH iva-IkzaNAByAm // BhKiH-_17.7
   tasyāhavāyāsavilolamauleḥ saṃrambhatāmrāyatalocanasya /	tasya-Ahava-AyAsa-vilola-mOleH saMramBa-tAmra-Ayata-locanasya /
   nirvāpayiṣyann iva roṣataptaṃ prasnāpayāmāsa mukhaṃ nidāghaḥ // BhKir_17.8	nirvApayizyan iva roza-taptam prasnApayAmAsa muKam nidAGaH // BhKiH-_17.8
   krodhāndhakārāntarito raṇāya bhrūbhedarekhāḥ sa babhāra tisraḥ /	kroDa-anDakAra-antaritaH raNAya BrU-Beda-reKAH sa baBAra tisraH /
   ghanoparuddhaḥ prabhavāya vṛṣṭer ūrdhvāṃśurājīr iva tigmaraśmiḥ //	Gana-uparudDaH praBavAya vRzweH UrDva-aMSu-rAjIH iva tigma-raSmiH //
   BhKir_17.9 //	BhKiH-_17.9 //
   sa pradhvanayyāmbudanādi cāpaṃ hastena diṅnāga ivādriśṛṅgam /	sa praDvanayya-ambuda-nAdi cApam hastena diFnAgaH iva-adri-SRFgam /
   balāni śambhor iṣubhis tatāpa cetāṃsi cintābhir ivāśarīraḥ // BhKir_17.10	balAni SamBoH izuBiH tatApa cetAMsi cintABiH iva-aSarIraH // BhKiH-_17.10
   sadvāditevābhiniviṣṭabuddhau guṇābhyasūyeva vipakṣapāte /	sat-vAditA-iva-aBinivizwa-budDO guNa-aByasUyA-iva vipakzapAte /
   agocare vāg iva copareme śaktiḥ śarāṇāṃ śitikaṇṭhakāye // BhKir_17.11 //	agocare vAc iva ca-upareme SaktiH SarANAm SitikaNWa-kAye // BhKiH-_17.11 //
   umāpatiṃ pāṇḍusutapraṇunnāḥ śilīmukhā na vyathayāṃbabhūvuḥ /	umApatim pANxu-suta-praNunnAH SilImuKAH na vyaTayAMbaBUvuH /
   abhyutthitasyādripater nitambam arkasya pādā iva haimanasya // BhKir_17.12	aByutTitasya-adripateH nitambam arkasya pAdAH iva hEmanasya // BhKiH-_17.12
   samprīyamāṇo 'nubabhūva tīvraṃ parākramaṃ tasya patir gaṇānām /	samprIyamANaH anubaBUva tIvram parAkramam tasya patiH gaNAnAm /
   viṣāṇabhedaṃ himavān asahyaṃ vaprānatasyeva suradvipasya // BhKir_17.13 //	vizANa-Bedam himavAn asahyam vapra-Anatasya-iva sura-dvipasya // BhKiH-_17.13 //
   tasmai hi bhāroddharaṇe samarthaṃ pradāsyatā bāhum iva pratāpam /	tasmE hi BAra-udDaraNe samarTam pradAsyatA bAhum iva pratApam /
   ciraṃ viṣehe 'bhibhavas tadānīṃ sa kāraṇānām api kāraṇena // BhKir_17.14	ciram vizehe aBiBavaH tadAnIm sa kAraNAnAm api kAraNena // BhKiH-_17.14
   pratyāhataujāḥ kṛtasattvavegaḥ parākramaṃ jyāyasi yas tanoti /	pratyAhata-ojAH kRta-sattva-vegaH parAkramam jyAyasi yaH tanoti /
   tejāṃsi bhānor iva niṣpatanti yaśāṃsi vīryajvalitāni tasya // BhKir_17.15	tejAMsi BAnoH iva nizpatanti yaSAMsi vIrya-jvalitAni tasya // BhKiH-_17.15
   dṛṣṭāvadānād vyathate 'rilokaḥ pradhvaṃsam eti vyathitāc ca tejaḥ /	dRzwa-avadAnAt vyaTate ari-lokaH praDvaMsam eti vyaTitAt ca tejaH /
   tejovihīnaṃ vijahāti darpaḥ śāntārciṣaṃ dīpam iva prakāśaḥ // BhKir_17.16	tejaH-vihInam vijahAti darpaH SAnta-arcizam dIpam iva prakASaH // BhKiH-_17.16
   tataḥ prayātyastamadāvalepaḥ sa jayyatāyāḥ padavīṃ jigīṣoḥ /	tatas prayAti-asta-mada-avalepaH sa jayyatAyAH padavIm jigIzoH /
   gandhena jetuḥ pramukhāgatasya pratidvipasyeva mataṅgajaughaḥ //	ganDena jetuH pramuKa-Agatasya pratidvipasya-iva mataFga-ja-oGaH //
   BhKir_17.17 //	BhKiH-_17.17 //
   evaṃ pratidvandviṣu tasya kīrtiṃ maulīndulekhāviśadāṃ vidhāsyan /	evam pratidvandvizu tasya kIrtim mOli-indu-leKA-viSadAm viDAsyan /
   iyeṣa paryāyajayāvasādāṃ raṇakriyāṃ śambhur anukrameṇa // BhKir_17.18 //	iyeza paryAya-jaya-avasAdAm raNa-kriyAm SamBuH anukrameNa // BhKiH-_17.18 //
   muner vicitrair iṣubhiḥ sa bhūyān ninye vaśaṃ bhūtapater balaughaḥ /	muneH vicitrEH izuBiH sa BUyAn ninye vaSam BUtapateH bala-oGaH /
   sahātmalābhena samutpatadbhir jātisvabhāvair iva jīvalokaḥ // BhKir_17.19	saha-Atma-lABena samutpatadBiH jAti-svaBAvEH iva jIva-lokaH // BhKiH-_17.19
   vitanvatas tasya śarāndhakāraṃ trastāni sainyāni ravaṃ niśemuḥ /	vitanvataH tasya Sara-anDakAram trastAni sEnyAni ravam niSemuH /
   pravarṣataḥ saṃtatavepathūni kṣapāghanasyeva gavāṃ kulāni // BhKir_17.20	pravarzataH saMtata-vepaTUni kzapA-Ganasya-iva gavAm kulAni // BhKiH-_17.20
   sa sāyakān sādhvasaviplutānāṃ kṣipan pareṣām atisauṣṭhavena /	sa sAyakAn sADvasa-viplutAnAm kzipan parezAm ati-sOzWavena /
   śaśīva doṣāvṛtalocanānāṃ vibhidyamānaḥ pṛthag ābabhāse // BhKir_17.21 //	SaSI-iva doza-AvRta-locanAnAm viBidyamAnaH pRTak AbaBAse // BhKiH-_17.21 //
   kṣobheṇa tenātha gaṇādhipānāṃ bhedaṃ yayav ākṛtir īśvarasya /	kzoBeNa tena-aTa gaNa-aDipAnAm Bedam yayau AkRtiH ISvarasya /
   taraṅgakampena mahāhradānāṃ chāyāmayasyeva dinasya kartuḥ // BhKir_17.22	taraFga-kampena mahAhradAnAm CAyA-mayasya-iva dinasya kartuH // BhKiH-_17.22
   prasedivāṃsaṃ na tam āpa kopaḥ kutaḥ parasmin puruṣe vikāraḥ /	prasedivAMsam na tam Apa kopaH kutas parasmin puruze vikAraH /
   ākāravaiṣamyam idaṃ ca bheje durlakṣyacihnā mahatāṃ hi vṛttiḥ //	AkAra-vEzamyam idam ca Beje durlakzya-cihnA mahatAm hi vRttiH //
   BhKir_17.23 //	BhKiH-_17.23 //
   visphāryamāṇasya tato bhujābhyāṃ bhūtāni bhartrā dhanur antakasya /	visPAryamANasya tatas BujAByAm BUtAni BartrA DanuH antakasya /
   bhinnākṛtiṃ jyāṃ dadṛśuḥ sphurantīṃ kruddhasya jihvām iva takṣakasya //	Binna-AkRtim jyAm dadRSuH sPurantIm krudDasya jihvAm iva takzakasya //
   BhKir_17.24 //	BhKiH-_17.24 //
   svyāpasavyadhvanitogracāpaṃ pārthaḥ kirātādhipam āśaśaṅke /	svya-apasavyaDvanita-ugra-cApam pArTaH kirAta-aDipam ASa-SaFke /
   paryāyasampāditakarṇatālaṃ yantā gajaṃ vyālam ivāparāddhaḥ // BhKir_17.25	paryAya-sampAdita-karNa-tAlam yantA gajam vyAlam iva-aparAdDaH // BhKiH-_17.25
   nijaghnire tasya hareṣujālaiḥ patanti vṛndāni śilīmukhānām /	nijaGnire tasya hara-izu-jAlEH patanti vRndAni SilImuKAnAm /
   ūrjasvibhiḥ sindhumukhāgatāni yādāṃsi yādobhir ivāmburāśeḥ // BhKir_17.26	UrjasviBiH sinDu-muKa-AgatAni yAdAMsi yAdoBiH iva-amburASeH // BhKiH-_17.26
   vibhedam antaḥ padavīnirodhaṃ vidhvaṃsanaṃ cāviditaprayogaḥ /	viBedam antar padavI-niroDam viDvaMsanam ca-avidita-prayogaH /
   netārilokeṣu karoti yad yat tat tac cakārāsya śareṣu śambhuḥ //	na-itAri-lokezu karoti yat yat tat tat cakAra-asya Sarezu SamBuH //
   BhKir_17.27 //	BhKiH-_17.27 //
   soḍhāvagītaprathamāyudhasya krodhojjhitair vegitayā patadbhiḥ /	soXa-avagIta-praTama-AyuDasya kroDa-ujJitEH vegitayA patadBiH /
   chinnair api trāsitavāhinīkaiḥ pete kṛtārthair iva tasya bāṇaiḥ //	CinnEH api trAsita-vAhinIkEH pete kRtArTEH iva tasya bANEH //
   BhKir_17.28 //	BhKiH-_17.28 //
   alaṃkṛtānām ṛjutāguṇena gurūpadiṣṭāṃ gatim āsthitānām /	alaMkRtAnAm Rju-tA-guNena guru-upadizwAm gatim AsTitAnAm /
   satām ivāparvaṇi mārgaṇānāṃ bhaṅgaḥ sa jiṣṇor dhṛtim unmamātha //	satAm iva-aparvaNi mArgaNAnAm BaFgaH sa jizNoH DRtim unmamATa //
   BhKir_17.29 //	BhKiH-_17.29 //
   bāṇacchidas te viśikhāḥ smarārer avāṅmukhībhūtaphalāḥ patantaḥ /	bANa=-CidaH te viSiKAH smara-areH avAk-muKIBUta-PalAH patantaH /
   akhaṇḍitaṃ pāṇḍavasāyakebhyaḥ kṛtasya sadyaḥ pratikāram āpuḥ //	aKaNxitam pANxava-sAyakeByaH kRtasya sadyas pratikAram ApuH //
   BhKir_17.30 //	BhKiH-_17.30 //
   citrīyamāṇān atilāghavena pramāthinas tān bhavamārgaṇānām /	citrIyamANAn ati-lAGavena pramATinaH tAn Bava-mArgaNAnAm /
   samākulāyā nicakhāna dūraṃ bāṇān dhvajinyā hṛdayeṣv arātiḥ // BhKir_17.31	samAkulAyAH nicaKAna dUram bANAn DvajinyA hRdayezu arAtiH // BhKiH-_17.31
   tasyātiyatnād atiricyamāne parākrame 'nyonyaviśeṣaṇena /	tasya-ati-yatnAt atiricyamAne parAkrame anyonya-viSezaNena /
   hantā purāṃ bhūri pṛṣatkavarṣaṃ nirāsa naidāgha ivāmbu meghaḥ //	hantA purAm BUri pRzatka-varzam nirAsa nEdAGaH iva-ambu meGaH //
   BhKir_17.32 //	BhKiH-_17.32 //
   anāmṛśantaḥ kvacid eva marma priyaiṣiṇānuprahitāḥ śivena /	anAmRSantaH kvacid eva marma priya-eziNA-anuprahitAH Sivena /
   suhṛtprayuktā iva narmavādāḥ śarā muneḥ prītikarā babhūvuḥ // BhKir_17.33	suhRd-prayuktAH iva narma-vAdAH SarAH muneH prIti-karAH baBUvuH // BhKiH-_17.33
   astraiḥ samānām atirekiṇīṃ vā paśyanīṣūṇām api tasya śaktim /	astrEH samAnAm atirekiNIm vA paSyani-izUNAm api tasya Saktim /
   viṣādavaktavyabalaḥ pramāthī svam ālalambe balam indumauliḥ // BhKir_17.34	vizAda-vaktavya-balaH pramATI svam Alalambe balam indumOliH // BhKiH-_17.34
   tapas tapovīryasamuddhatasya pāraṃ yiyāsoḥ samarārṇavasya /	tapaH tapaH-vIrya-samudDatasya pAram yiyAsoH samara-arNavasya /
   maheṣujālāny akhilāni jiṣṇor arkaḥ payāṃsīva samācacāma // BhKir_17.35 //	mahA-izu-jAlAni aKilAni jizNoH arkaH payAMsi-iva samAcacAmaH // BhKiH-_17.35 //
   rikte savisrambham ath+arjunasya niṣaṅgavaktre nipatāta pāṇiḥ /	rikte sa-visramBam aT+arjunasya nizaFga-vaktre nipatAta pANiH /
   anyadvipāpītajale satarṣaṃ mataṅgajasyeva nagāśmarandhre // BhKir_17.36 //	anya-t-vipApIta-jale sa-tarzam mataFga-jasya-iva naga-aSma-ranDre // BhKiH-_17.36 //
   cyute sa tasminn iṣudhau śarārthād dhvastārthasāre sahaseva bandhau /	cyute sa tasmin izuDO Sara-arTAt Dvasta-arTa-sAre sahasA-iva banDO /
   tatkālamoghapraṇayaḥ prapede nirvācyatākāma ivābhimukhyam // BhKir_17.37	tad-kAla-moGa-praNayaH prapede nirvAcya-tA-kAmaH iva-aBimuKyam // BhKiH-_17.37
   āghaṭṭayāmāsa gatāgatābhyāṃ sāvegam agrāṅgulir asya tūṇau /	AGawwayAmAsa gata-AgatAByAm sa-Avegam agra-aFguliH asya tUNO /
   vidheyamārge matir utsukasya nayaprayogāv iva gāṃ jigīṣoḥ // BhKir_17.38	viDeya-mArge matiH utsukasya naya-prayogO iva gAm jigIzoH // BhKiH-_17.38
   babhāra śūnyākṛtir arjunas tau maheṣudhī vītamaheṣujālau /	baBAra SUnya-AkRtiH arjunaH tO mahA-izuDI vIta-mahA-izu-jAlO /
   yugāntasaṃśuṣkajalau vijihmaḥ pūrvāparau loka ivāmburāśī // BhKir_17.39 //	yuga-anta-saMSuzka-jalO vijihmaH pUrva-aparO lokaH iva-amburASI // BhKiH-_17.39 //
   tenātimittena tathā na pārthas tayor yathā riktatayānutepe /	tena-atimittena taTA na pArTaH tayoH yaTA rikta-tayA-anutepe /
   svām āpadaṃ projjhya vipattimagnaṃ śocanti santo hy upakāripakṣam //	svAm Apadam projJya vipatti-magnam Socanti santaH hi upakAri-pakzam //
   BhKir_17.40 //	BhKiH-_17.40 //
   pratikriyāyai vidhuraḥ sa tasmāt kṛcchreṇa viśleṣam iyāya hastaḥ /	pratikriyAyE viDuraH sa tasmAt kRcCreNa viSlezam iyAya hastaH /
   parāṅmukhatve 'pi kṛtopakārāt tūṇīmukhān mitrakulād ivāryaḥ // BhKir_17.41	parAFmuKa-tve api kRta-upakArAt tUNI-muKAt mitra-kulAt iva-AryaH // BhKiH-_17.41
   paścātkriyā tūṇayugasya bhartur jajñe tadānīm upakāriṇīva /	paScAt-kriyA tUNa-yugasya BartuH jajQe tadAnIm upakAriNI-iva /
   sambhāvanāyām adharīkṛtāyāṃ patyuḥ puraḥ sāhasam āsitavyam // BhKir_17.42	samBAvanAyAm aDarIkRtAyAm patyuH puras sAhasam Asitavyam // BhKiH-_17.42
   taṃ śambhur ākṣiptamaheṣujālaṃ lohaiḥ śarair marmasu nistutoda /	tam SamBuH Akzipta-mahA-izu-jAlam lohEH SarEH marmasu nistutodaH /
   hṛttottaraṃ tattvavicāramadhye vakteva doṣair gurubhir vipakṣam //	hRtta-uttaram tattva-vicAra-maDye vaktA-iva dozEH guruBiH vipakzam //
   BhKir_17.43 //	BhKiH-_17.43 //
   jahāra cāsmād acireṇa varma jvalanmaṇidyotitahaimalekham /	jahAra ca-asmAt acireNa varma jvalat-maNi-dyotita-hEma-leKam /
   caṇḍaḥ pataṅgān marudekanīlaṃ taḍitvataḥ khaṇḍam ivāmbudasya //	caNxaH pataFgAn marut-eka-nIlam taxitvataH KaNxam iva-ambudasya //
   BhKir_17.44 //	BhKiH-_17.44 //
   vikośanirdhautatanor mahāseḥ phaṇāvataś ca tvaci vicyutāyām /	vikoSa-nirDOta-tanoH mahAseH PaNAvataH ca tvaci vicyutAyAm /
   pratidvipābaddharuṣaḥ samakṣaṃ nāgasya cākṣiptamukhacchadasya //	pratidvipa-AbadDa-ruzaH samakzam nAgasya ca-Akzipta-muKa=-Cadasya //
   BhKir_17.45 //	BhKiH-_17.45 //
   vibodhitasya dhvaninā ghanānāṃ harer apetasya ca śailarandhrāt /	viboDitasya DvaninA GanAnAm hareH apetasya ca SEla-ranDrAt /
   nirastadhūmasya ca rātrivahner vinā tanutreṇa ruciṃ sa bheje //	nirasta-DUmasya ca rAtri-vahneH vinA tanutreNa rucim sa Beje //
   BhKir_17.46 //	BhKiH-_17.46 //
   acittatāyām api nāma yuktām anūrdhvatāṃ prāpya tadīyakṛcchre /	acitta-tAyAm api nAma yuktAm anUrDva-tAm prApya tadIya-kRcCre /
   mahīṃ gatau tāv iṣudhī tadānīṃ vivavratuś cetanayeva yogam // BhKir_17.47	mahIm gatO tO izuDI tadAnIm vivavratuH cetanayA-iva yogam // BhKiH-_17.47
   sthitaṃ viśuddhe nabhasīva sattve dhāmnā tapovīryamayena yuktam /	sTitam viSudDe naBasi-iva sattve DAmnA tapaH-vIrya-mayena yuktam /
   śastrābhighātais tam ajasram īśas tvaṣṭā vivasvantam ivollilekha //	Sastra-aBiGAtEH tam ajasram ISaH tvazwA vivasvantam iva-ullileKaH //
   BhKir_17.48 //	BhKiH-_17.48 //
   saṃrambhavegojjhitavedaneṣu gātreṣu bāhiryam upāgateṣu /	saMramBa-vega-ujJita-vedanezu gAtrezu bAhiryam upAgatezu /
   muner babhūvāgaṇiteṣurāśer lauhas tiraskāra ivātmamanyuḥ // BhKir_17.49 //	muneH baBUva-agaNita-izu-rASeH lOhaH tiraskAraH iva-Atma-manyuH // BhKiH-_17.49 //
   tato 'nupūrvāyatavṛttabāhuḥ śrīmān kṣarallohitadigdhadehaḥ /	tatas anupUrva-Ayata-vRtta-bAhuH SrImAn kzarat-lohita-digDa-dehaH /
   āskandya vegena vimuktanādaḥ kṣitiṃ vidhunvann iva pārṣṇighātaiḥ //	Askandya vegena vimukta-nAdaH kzitim viDunvan iva pArzNi-GAtEH //
   BhKir_17.50 //	BhKiH-_17.50 //
   sāmyaṃ gatenāśaninā maghonaḥ śaśāṅkakhaṇḍākṛtipāṇḍureṇa /	sAmyam gatena-aSaninA maGonaH SaSAFka-KaNxa-AkRti-pANxureNa /
   śambhuṃ bibhitsur dhanuṣā jaghāna stambaṃ viṣāṇena mahān ivebhaḥ //	SamBum biBitsuH DanuzA jaGAna stambam vizANena mahAn iva-iBaH //
   BhKir_17.51 //	BhKiH-_17.51 //
   rayeṇa sā saṃnidadhe patantī bhavodbhavenātmani cāpayaṣṭiḥ /	rayeNa sA saMnidaDe patantI BavodBavena-Atmani ca-apayazwiH /
   samuddhatā sindhur anekamārgā pare sthitenaujasi jahnuneva // BhKir_17.52	samudDatA sinDuH aneka-mArgA pare sTitena-ojasi jahnunA-iva // BhKiH-_17.52
   vikārmukaḥ karmasu śocanīyaḥ paricyutaudārya ivopacāraḥ /	vikArmukaH karmasu SocanIyaH paricyuta-OdAryaH iva-upacAraH /
   vicikṣipe śūlabhṛtā salīlaṃ sa patribhir dūram adūrapātaiḥ // BhKir_17.53	vicikzipe SUlaBRtA sa-lIlam sa patriBiH dUram adUra-pAtEH // BhKiH-_17.53
   upoḍhakalyāṇaphalo 'bhirakṣan vīravrataṃ puṇyaraṇāśramasthaḥ /	upoXa-kalyANa-PalaH aBirakzan vIra-vratam puNya-raNa-ASrama-sTaH /
   japopavāsair iva saṃyatātmā tepe munis tair iṣubhiḥ śivasya // BhKir_17.54	japa-upavAsEH iva saMyata-AtmA tepe muniH tEH izuBiH Sivasya // BhKiH-_17.54
   tato 'grabhūmiṃ vyavasāyasiddheḥ sīmānam anyair atidustaraṃ saḥ /	tatas agra-BUmim vyavasAya-sidDeH sImAnam anyEH ati-dustaram saH /
   tejaḥśriyām āśrayam uttamāsiṃ sākṣād ahaṃkāram ivālalambe // BhKir_17.55	tejaH-SriyAm ASrayam uttama-asim sAkzAt ahaMkAram iva-Alalambe // BhKiH-_17.55
   śarān avadyann anavadyakarmā cacāra citraṃ pravicāramārgaiḥ /	SarAn avadyan anavadya-karmA cacAra citram pravicAra-mArgEH /
   hastena nistriṃśabhṛtā sa dīptaḥ sārkāṃśunā vāridhir ūrmiṇeva //	hastena nistriMSa-BRtA sa dIptaH sa-arka-aMSunA vAriDiH UrmiNA-iva //
   BhKir_17.56 //	BhKiH-_17.56 //
   yathā nije vartmani bhāti bhābhiś cyāyāmayaś cāpsu sahasraraśmiḥ /	yaTA nije vartmani BAti BABiH cyAya-AmayaH ca-apsu sahasraraSmiH /
   tathā nabhasy āśu raṇasthalīṣu spaṣṭadvimūrtir dadṛśe sa bhūtaiḥ //	taTA naBasi ASu raNa-sTalIzu spazwa-dvi-mUrtiH dadRSe sa BUtEH //
   BhKir_17.57 //	BhKiH-_17.57 //
   śivapraṇunnena śilīmukhena tsarupradeśād apavarjitāṅgaḥ /	Siva-praNunnena SilImuKena tsaru-pradeSAt apavarjita-aFgaH /
   jvalann asis tasya papāta pāṇer ghanasya vaprād iva vaidyuto 'gniḥ //	jvalan asiH tasya papAta pANeH Ganasya vaprAt iva vEdyutaH agniH //
   BhKir_17.58 //	BhKiH-_17.58 //
   ākṣiptacāpāvaraṇeṣujālaś chinnottamāsiḥ sa mṛdhe 'vadhūtaḥ /	Akzipta-cApa-AvaraNa-izu-jAlaH Cinna-uttamA-asiH sa mRDe avaDUtaH /
   riktaḥ prakāśaś ca babhūva bhūmer utsāditodyāna iva pradeśaḥ //	riktaH prakASaH ca baBUva BUmeH utsAdita-udyAnaH iva pradeSaH //
   BhKir_17.59 //	BhKiH-_17.59 //
   sa khaṇḍanaṃ prāpya parād amarṣavān bhujadvitīyo 'pi vijetum icchayā /	sa KaNxanam prApya parAt amarzavAn Buja-dvitIyaH api vijetum icCayA /
   sasarja vṛṣṭiṃ parirugṇapādapāṃ dravetareṣāṃ payasām ivāśmanām //	sasarja vRzwim parirugNa-pAdapAm drava-itarezAm payasAm iva-aSmanAm //
   BhKir_17.60 //	BhKiH-_17.60 //
   nīrandhraṃ parigamite kṣayaṃ pṛṣatkair bhūtānām adhipatinā śilāvitāne /	nIranDram parigamite kzayam pRzatkEH BUtAnAm aDipatinA SilA-vitAne /
   ucchrāyasthagitanabhodigantarālaṃ cikṣepa kṣitiruhajālam indrasūnuḥ //	ucCrAya-sTagita-naBaH-digantarAlam cikzepa kzitiruha-jAlam indrasUnuH //
   BhKir_17.61 //	BhKiH-_17.61 //
   niḥśeṣaṃ śakalitavalkalāṅgasāraiḥ kurvadbhir bhuvam abhitaḥ kaṣāyacitrām /	niHSezam Sakalita-valkala-aFga-sArEH kurvadBiH Buvam aBitas kazAya-citrAm /
   īśānaḥ sakusumapallavair nagais tair ātene balim iva raṅgadevatābhyaḥ //	ISAnaH sa-kusuma-pallavEH nagEH tEH Atene balim iva raFga-devatAByaH //
   BhKir_17.62 //	BhKiH-_17.62 //
   unmajjan makara ivāmārāpagāyā vegena pratimukham etya bāṇanadyāḥ /	unmajjan makaraH iva-AmAra-Apa-gAyAH vegena pratimuKam etya bANa-nadyAH /
   gāṇḍīvī kanakaśilānibhaṃ bhujābhyām ājaghne viṣam avilocanasya vakṣaḥ //	gANxIvI kanaka-SilA-niBam BujAByAm AjaGne vizam avilocanasya vakzaH //
   BhKir_17.63 //	BhKiH-_17.63 //
   abhilaṣata upāyaṃ vikramaṃ kīrtilakṣmyor asugamam arisainyair aṅkam	aBilazate upAyam vikramam kIrti-lakzmyoH asugamam ari-sEnyEH aFkam
   abhyāgatasya /	aByAgatasya /
   janaka iva śiśutve supriyasyaikasūnor avinayam api sehe pāṇḍavasya	janakaH iva SiSu-tve su-priyasya-eka-sUnoH avinayam api sehe pANxavasya
   smarāriḥ // BhKir_17.64 //	smarAriH // BhKiH-_17.64 //
   tata udagra iva dvirade munau raṇam upeyuṣi bhīmabhujāyudhe /	tatas udagre iva dvirade munO raNam upeyuzi BIma-Buja-AyuDe /
   dhanur apāsya sabāṇadhi śaṃkaraḥ pratijaghāna ghanair iva muṣṭibhiḥ //	DanuH apAsya sa-bANaDi SaMkaraH pratijaGAna GanEH iva muzwiBiH //
   BhKir_18.1 //	BhKiH-_18.1 //
   harapṛthāsutayor dhvanir utpatann amṛdusaṃvalitāṅgulipāṇijaḥ /	hara-pRTA-sutayoH DvaniH utpatan amRdu-saMvalita-aFguli-pANi-jaH /
   sphuṭadanalpaśilāravadāruṇaḥ pratinanāda darīṣu darībhṛtaḥ // BhKir_18.2	sPuwat-analpa-SilA-rava-dAruNaH pratinanAda darIzu darIBRtaH // BhKiH-_18.2
   śivabhujāhatibhinnapṛthukṣatīḥ sukham ivānubabhūva kapidhvajaḥ /	Siva-Buja-Ahati-Binna-pRTu-kzatIH suKam iva-anubaBUva kapiDvajaH /
   ka iva nāma bṛhanmanasāṃ bhaved anukṛter api sattvavatāṃ kṣamaḥ //	kaH iva nAma bRhat-manasAm Bavet anukRteH api sattvavatAm kzamaH //
   BhKir_18.3 //	BhKiH-_18.3 //
   vraṇamukhacyutaśoṇitaśīkara- sthagitaśailataṭābhabhujāntaraḥ /	vraNa-muKa-cyuta-SoNita-SIkara sTagita-SEla-tawa-ABa-Buja-antaraH /
   abhinavauṣasarāgabhṛtā babhau jaladhareṇa samānam umāpatiḥ // BhKir_18.4	aBinava-Ozasa-rAga-BRtA baBO jalaDareNa samAnam umApatiH // BhKiH-_18.4
   urasi śūlabhṛtaḥ prahitā muhuḥ pratihatiṃ yayur arjunamuṣṭayaḥ /	urasi SUlaBRtaH prahitAH muhur pratihatim yayuH arjuna-muzwayaH /
   bhṛśarayā iva sahyamahībhṛtaḥ pṛthuni rodhasi sindhumahormayaḥ //	BRSa-rayAH iva sahya-mahIBRtaH pRTuni roDasi sinDu-mahA-UrmayaH //
   BhKir_18.5 //	BhKiH-_18.5 //
   nipatite 'dhiśirodharam āyate samam aratniyuge 'yugacakṣuṣaḥ /	nipatite aDi-SiroDaram Ayate samam aratni-yuge ayuga-cakzuzaH /
   tricatureṣu padeṣu kirīṭinā lulitadṛṣṭi madād iva caskhale // BhKir_18.6	tricaturezu padezu kirIwinA lulita-dRzwi madAt iva casKale // BhKiH-_18.6
   abhibhavoditamanyuvidīpitaḥ samabhisṛtya bhṛśaṃ javam ojasā /	aBiBava-udita-manyu-vidIpitaH samaBisRtya BRSam javam ojasA /
   bhujayugena vibhajya samādade śaśikalābharaṇasya bhujadvayam // BhKir_18.7	Buja-yugena viBajya samAdade SaSi-kalA-ABaraNasya Buja-dvayam // BhKiH-_18.7
   pravavṛte 'tha mahāhavamallayor acalasaṃcalanāharaṇo raṇaḥ /	pravavRte aTa mahA-Ahava-mallayoH acala-saMcalana-AharaNaH raNaH /
   karaṇaśṛṅkhalasaṃkalanāgurur gurubhujāyudhagarvitayos tayoḥ // BhKir_18.8	karaNa-SRFKala-saMkalana-aguruH guru-Buja-AyuDa-garvitayoH tayoH // BhKiH-_18.8
   ayam asau bhagavān uta pāṇḍavaḥ sthitam avāṅ muninā śaśimaulinā /	ayam asO BagavAn uta pANxavaH sTitam avAk muninA SaSimOlinA /
   samadhirūḍham ajena nu jiṣṇunā svid iti vegavaśān mumuhe gaṇaiḥ //	samaDirUXam ajena nu jizNunA svid iti vega-vaSAt mumuhe gaNEH //
   BhKir_18.9 //	BhKiH-_18.9 //
   pracalite calitaṃ sthitam āsthite vinamite natam unnatam unnatau /	pracalite calitam sTitam AsTite vinamite natam unnatam unnatO /
   vṛṣakapidhvajayor asahiṣṇunā muhur abhāvabhayād iva bhūbhṛtā //	vRza-kapi-DvajayoH asahizNunA muhur aBAva-BayAt iva BUBRtA //
   BhKir_18.10 //	BhKiH-_18.10 //
   karaṇaśṛṅkhalaniḥsṛtayos tayoḥ kṛtabhujadhvani valgu vivalgatoḥ /	karaNa-SRFKala-niHsRtayoH tayoH kRta-Buja-Dvani valgu vivalgatoH /
   caraṇapātanipātitarodharasaḥ prasasṛpuḥ saritaḥ paritaḥ sthalīḥ //	caraNa-pAta-nipAtita-roDa-rasaH prasasRpuH saritaH paritas sTalIH //
   BhKir_18.11 //	BhKiH-_18.11 //
   viyati vegapariplutam antarā samabhisṛtya rayeṇa kapidhvajaḥ /	viyati vega-pariplutam antarA samaBisRtya rayeNa kapiDvajaH /
   caraṇayoś caraṇānamitakṣitir nijagṛhe tisṛṇāṃ jayinaṃ purām // BhKir_18.12	caraNayoH caraNa-Anamita-kzitiH nija-gRhe tisRNAm jayinam purAm // BhKiH-_18.12
   vismitaḥ sapadi tena karmaṇā karmaṇāṃ kṣayakaraḥ paraḥ pumān /	vismitaH sapadi tena karmaNA karmaNAm kzaya-karaH paraH pumAn /
   kṣeptukāmam avanau tam aklamaṃ niṣpipeṣa parirabhya vakṣasā // BhKir_18.13	kzeptu-kAmam avanO tam aklamam nizpipeza pariraBya vakzasA // BhKiH-_18.13
   tapasā tathā na mudam asya yayau bhagavān yathā vipulasattvatayā /	tapasA taTA na mudam asya yayO BagavAn yaTA vipula-sattva-tayA /
   guṇasaṃhateḥ samatiriktam aho nijam eva sattvam upakāri satām //	guNa-saMhateH samatiriktam aho nijam eva sattvam upakAri satAm //
   BhKir_18.14 //	BhKiH-_18.14 //
   atha himaśucibhasmabhūṣitaṃ śirasi virājitam indulekhayā /	aTa hima-Suci-Basma-BUzitam Sirasi virAjitam indu-leKayA /
   svavapur atimanoharaṃ haraṃ dadhatam udīkṣya nanāma pāṇḍavaḥ //	sva-vapuH ati-manoharam haram daDatam udIkzya nanAma pANxavaH //
   BhKir_18.15 //	BhKiH-_18.15 //
   sahaśaradhi nijaṃ tathā kārmukaṃ vapur atanu tathaiva saṃvarmitam /	saha-SaraDi nijam taTA kArmukam vapuH atanu taTA-eva saMvarmitam /
   nihitam api tathaiva paśyann asiṃ vṛṣabhagatir upāyayau vismayam //	nihitam api taTA-eva paSyan asim vRzaBa-gatiH upAyayO vismayam //
   BhKir_18.16 //	BhKiH-_18.16 //
   siṣicur avanim ambuvāhāḥ śanaiḥ surakusumam iyāya citraṃ divaḥ /	sizicuH avanim ambuvAhAH SanEs sura-kusumam iyAya citram divaH /
   vimalaruci bhṛśaṃ nabho dundubher dhvanir akhilam anāhatasyānaśe //	vimala-ruci BRSam naBaH dunduBeH DvaniH aKilam anAhatasya-AnaSe //
   BhKir_18.17 //	BhKiH-_18.17 //
   āseduṣāṃ gotrabhido 'nuvṛttyā gopāyakānāṃ bhuvanatrayasya /	AseduzAm gotra-BidaH anuvRttyA gopAyakAnAm Buvanatrayasya /
   rociṣṇuratnāvalibhir vimānair dyaur ācitā tārakiteva reje // BhKir_18.18	rocizNu-ratna-AvaliBiH vimAnEH dyOH AcitA tArakitA-iva reje // BhKiH-_18.18
   haṃsā bṛhantaḥ surasadmavāhāḥ saṃhrādikaṇṭhābharaṇāḥ patantaḥ /	haMsAH bRhantaH sura-sadma-vAhAH saMhrAdi-kaNWa-ABaraNAH patantaH /
   cakruḥ prayatnena vikīryamāṇair vyomnaḥ pariṣvaṅgam ivāgrapakṣaiḥ //	cakruH prayatnena vikIryamANEH vyomnaH parizvaFgam iva-agra-pakzEH //
   BhKir_18.19 //	BhKiH-_18.19 //
   muditamadhuliho vitānīkṛtāḥ sraja upari vitatya sātānikīḥ /	mudita-maDulihaH vitAnIkRtAH srajaH upari vitatya sAtAnikIH /
   jalada iva niṣedivāṃsaṃ vṛṣe marudupasukhayāṃbabhūveśvaram // BhKir_18.20	jaladaH iva nizedivAMsam vRze marut-upasuKayAMbaBUva-ISvaram // BhKiH-_18.20
   kṛtadhṛti parivanditenoccakair gaṇapatibhir abhinnaromodgamaiḥ /	kRta-DRti parivanditena-uccakEs gaNapatiBiH aBinna-roma-udgamEH /
   tapasi kṛtaphale phalajyāyasī stutir iti jagade hareḥ sūnunā //	tapasi kRta-Pale Pala-jyAyasI stutiH iti jagade hareH sUnunA //
   BhKir_18.21 //	BhKiH-_18.21 //
   śaraṇaṃ bhavantam atikāruṇikaṃ bhava bhaktigamyam adhigamya janāḥ /	SaraNam Bavantam ati-kAruNikam Bava Bakti-gamyam aDigamya janAH /
   jitamṛtyavo 'jita bhavanti bhaye sasurāsurasya jagataḥ śaraṇam //	jita-mRtyavaH ajita Bavanti Baye sa-sura-asurasya jagataH SaraNam //
   BhKir_18.22 //	BhKiH-_18.22 //
   vipad eti tāvad avasādakarī na ca kāmasampad abhikāmayate /	vipad eti tAvat avasAda-karI na ca kAma-sampad aBikAmayate /
   na namanti caikapuruṣaṃ puruṣās tava yāvad īśa na natiḥ kriyate //	na namanti ca-eka-puruzam puruzAH tava yAvat ISa na natiH kriyate //
   BhKir_18.23 //	BhKiH-_18.23 //
   saṃsevante dānaśīlā vimuktya sampaśyanto janmaduḥkhaṃ pumāṃsaḥ /	saMsevante dAna-SIlAH vimuktya sampaSyantaH janma-duHKam pumAMsaH /
   yanniḥsaṅgas tvaṃ phalasyānatebhyas tat kāruṇyaṃ kevalaṃ na svakāryam //	yat-niHsaFgaH tvam Palasya-AnateByaH tat kAruNyam kevalam na sva-kAryam //
   BhKir_18.24 //	BhKiH-_18.24 //
   prāpyate yad iha dūram agatvā yat phalaty aparalokagatāya /	prApyate yat iha dUram agatvA yat Palati apara-loka-gatAya /
   tīrtham asti na bhavārṇavabāhyaṃ sārvakāmikam ṛte bhavatas tat //	tIrTam asti na Bava-arNava-bAhyam sArvakAmikam Rte BavataH tat //
   BhKir_18.25 //	BhKiH-_18.25 //
   vrajati śuci padaṃ tv ati prītimān pratihatam atir eti ghorāṃ gatim /	vrajati Suci padam tu ati prItimAn pratihatam atiH eti GorAm gatim /
   iyam anagha nimittaśaktiḥ parā tava varada na cittabhedaḥ kvacit //	iyam anaGa nimitta-SaktiH parA tava vara-da na citta-BedaH kvacid //
   BhKir_18.26 //	BhKiH-_18.26 //
   dakṣiṇāṃ praṇatadakṣiṇa mūrtiṃ tattvataḥ śivakarīm aviditvā /	dakziNAm praNata-dakziNa mUrtim tattvataH Siva-karIm aviditvA /
   rāgiṇāpi vihitā tava bhaktyā saṃsmṛtir bhava bhavaty abhavāya //	rAgiNA-api vihitA tava BaktyA saMsmRtiH Bava Bavati aBavAya //
   BhKir_18.27 //	BhKiH-_18.27 //
   dṛṣṭvā dṛśyāny ācaraṇīyāni vidhāya prekṣākārī yāti padaṃ muktam apāyaiḥ /	dRzwvA dRSyAni AcaraNIyAni viDAya prekzA-kArI yAti padam muktam apAyEH /
   samyagdṛṣṭis tasya paraṃ paśyati yas tvāṃ yaś copāsti sādhu vidheyaṃ sa	samyak-dRzwiH tasya param paSyati yaH tvAm yaH ca-upAsti sADu viDeyam sa
   vidhatte // BhKir_18.28 //	viDatte // BhKiH-_18.28 //
   yuktāḥ svaśaktyā munayaḥ prajānāṃ hitopadeśair upakāravantaḥ /	yuktAH sva-SaktyA munayaH prajAnAm hita-upadeSEH upakAravantaH /
   samucchinatsi tvam acintyadhāmā karmāṇy upetasya duruttarāṇi //	samucCinatsi tvam acintya-DAmA karmANi upetasya duruttarANi //
   BhKir_18.29 //	BhKiH-_18.29 //
   saṃnibaddham apahartum ahāryaṃ bhūri durgatibhayaṃ bhuvanānām /	saMnibadDam apahartum ahAryam BUri durgati-Bayam BuvanAnAm /
   adbhutākṛtim imām atimāyas tvaṃ bibharṣi karuṇāmaya māyām // BhKir_18.30	adButa-AkRtim imAm ati-mAyaH tvam biBarzi karuNA-maya mAyAm // BhKiH-_18.30
   na rāgi cetaḥ paramā vilāsitā vadhūḥ śarīre 'sti na cāsti manmathaḥ /	na rAgi cetaH paramA vilAsitA vaDUH SarIre asti na ca-asti manmaTaH /
   namaskriyā coṣasi dātur ity aho nisargadurbodham idaṃ tavehitam //	namaskriyA ca-uzasi dAtuH iti aho nisarga-durboDam idam tava-Ihitam //
   BhKir_18.31 //	BhKiH-_18.31 //
   tavottarīyaṃ karicarma sāṅgajaṃ jvalanmaṇiḥ sāraśanaṃ mahānahiḥ /	tava-uttarIyam kari-carma sa-aFgajam jvalat-maNiH sAraSanam mahAn-ahiH /
   srag āsyapaṅktiḥ śavabhasma candanaṃ kalā himāṃśoś ca samaṃ cakāsati //	sraj Asya-paFktiH Sava-Basma candanam kalA himAMSoH ca samam cakAsati //
   BhKir_18.32 //	BhKiH-_18.32 //
   avigrahasyāpy atulena hetunā sametabhinnadvayamūrti tiṣṭhataḥ /	avigrahasya-api atulena hetunA sameta-Binna-dvaya-mUrti tizWataH /
   tavaiva nānyasya jagatsu dṛśyate viruddhaveṣābharaṇasya kāntatā //	tava-eva na-anyasya jagatsu dRSyate virudDa-veza-ABaraNasya kAnta-tA //
   BhKir_18.33 //	BhKiH-_18.33 //
   ātmalābhapariṇāmanirodhair bhūtasaṃgha iva na tvam upetaḥ /	Atma-lABa-pariNAma-niroDEH BUta-saMGaH iva na tvam upetaH /
   tena sarvabhuvanātiga loke nopamānam asi nāpy upemayaḥ // BhKir_18.34 //	tena sarva-Buvana-atiga loke na-upamAnam asi na-api upemayaH // BhKiH-_18.34 //
   tvam antakaḥ sthāvarajaṅgamānāṃ tvayā jagat prāṇiti deva viśvam /	tvam antakaH sTAvara-jaFgamAnAm tvayA jagat prANiti deva viSvam /
   tvaṃ yogināṃ hetuphale ruṇatsi tvaṃ kāraṇaṃ kāraṇakāraṇānām // BhKir_18.35	tvam yoginAm hetu-Pale ruNatsi tvam kAraNam kAraNa-kAraNAnAm // BhKiH-_18.35
   rakṣobhiḥ suramanujair diteḥ sutair vā yal lokeṣv avikalam āptam	rakzoBiH sura-manujEH diteH sutEH vA yat lokezu avikalam Aptam
   ādhipatyam /	ADipatyam /
   pāvinyāḥ śaraṇagatārtihāriṇe tan māhātmyaṃ bhava bhavate namaskriyāyāḥ //	pAvinyAH SaraNa-gata-Arti-hAriNe tat mAhAtmyam Bava Bavate namaskriyAyAH //
   BhKir_18.36 //	BhKiH-_18.36 //
   tarasā bhuvanāni yo bibharti dhvanati brahma yataḥ paraṃ pavitram /	tarasA BuvanAni yaH biBarti Dvanati brahma yatas param pavitram /
   parito duritāni yaḥ punīte śiva tasmai pavanātane namas te // BhKir_18.37	paritas duritAni yaH punIte Siva tasmE pavanAtane namaH te // BhKiH-_18.37
   bhavataḥ smaratāṃ sadāsane jayini brahmamaye niṣeduṣām /	BavataH smaratAm sadA-Asane jayini brahma-maye nizeduzAm /
   dahate bhavabījasaṃtatiṃ śikhine 'nekaśikhāya te namaḥ // BhKir_18.38 //	dahate Bava-bIja-saMtatim SiKine aneka-SiKAya te namaH // BhKiH-_18.38 //
   ābādhāmaraṇabhayārciṣā cirāya pluṣṭebhyo bhava mahatā bhavānalena /	AbADA-maraNa-Baya-arcizA cirAya pluzweByaH Bava mahatA Bava-analena /
   nirvāṇaṃ samupagamena yacchate te bījānāṃ prabhava namo 'stu jīvanāya //	nirvANam samupagamena yacCate te bIjAnAm praBava namaH astu jIvanAya //
   BhKir_18.39 //	BhKiH-_18.39 //
   yaḥ sarveṣām āvarītā varīyān sarvair bhāvair nāvṛto 'nādiniṣṭhaḥ /	yaH sarvezAm AvarItAH varIyAn sarvEH BAvEH na-AvRtaH anAdi-nizWaH /
   mārgātītāyendriyāṇāṃ namas te 'vijñeyāya vyomarūpāya tasmai // BhKir_18.40	mArga-atItAya-indriyANAm namaH te avijQeyAya vyoma-rUpAya tasmE // BhKiH-_18.40
   aṇīyase viśvavidhāriṇe namo namo 'ntikasthāya namo davīyase /	aNIyase viSva-viDAriNe namaH namaH antika-sTAya namaH davIyase /
   atītya vācāṃ manasāṃ ca gocaraṃ sthitāya te tatpataye namo namaḥ //	atItya vAcAm manasAm ca gocaram sTitAya te tad-pataye namaH namaH //
   BhKir_18.41 //	BhKiH-_18.41 //
   asaṃvidānasya mameśa saṃvidāṃ titikṣituṃ duścaritaṃ tvam arhasi /	asaMvidAnasya mama-ISa saMvidAm titikzitum duScaritam tvam arhasi /
   virodhya mohāt punar abhyupeyuṣāṃ gatir bhavān eva durātmanāpi //	viroDya mohAt punar aByupeyuzAm gatiH BavAn eva durAtmanA-api //
   BhKir_18.42 //	BhKiH-_18.42 //
   āstikyaśuddham avataḥ priyadharma dharmaṃ dharmātmajasya vihitāgasi	Astikya-SudDam avataH priya-Darma Darmam DarmAtmajasya vihita-Agasi
   śatruvarge /	Satru-varge /
   samprāpnuyāṃ vijayam īśa yayā samṛddhyā tāṃ bhūtanātha vibhutāṃ	samprApnuyAm vijayam ISa yayA samRdDyA tAm BUtanATa viBu-tAm
   vitarāhaveṣu // BhKir_18.43 //	vitara-Ahavezu // BhKiH-_18.43 //
   iti nigaditavantaṃ sūnum uccair maghonaḥ praṇataśirasam īśaḥ sādaraṃ	iti nigaditavantam sUnum uccEs maGonaH praNata-Sirasam ISaH sAdaram
   sāntvayitvā /	sAntvayitvA /
   jvaladanalaparītaṃ raudram astraṃ dadhānaṃ dhanurupapadam asmai vedam	jvalat-anala-parItam rOdram astram daDAnam DanuH-upapadam asmE vedam
   abhyādideśa // BhKir_18.44 //	aByAdideSaH // BhKiH-_18.44 //
   sa piṅgākṣaḥ śrīmān bhuvanamahanīyena mahasā tanuṃ bhīmāṃ bibhrat	sa piFgAkzaH SrImAn Buvana-mahanIyena mahasA tanum BImAm biBrat-
   triguṇaparivārapraharaṇaḥ /	triguNa-parivAra-praharaNaH /
   parītyeśānaṃ triḥ stutibhir upagītaḥ suragaṇaiḥ sutaṃ pāṇḍor vīraṃ jaladam	parItya-ISAnam tris stutiBiH upagItaH sura-gaNEH sutam pANxoH vIram jaladam
   iva bhāsvān abhiyayau // BhKir_18.45 //	iva BAsvAn aBiyayO // BhKiH-_18.45 //
   atha śaśadharamauler abhyanujñām avāpya tridaśapatipurogāḥ pūrṇakāmāya	aTa SaSaDara-mOleH aByanujQAm avApya tridaSa-pati-purogAH pUrNa-kAmAya
   tasmai /	tasmE /
   avitathaphalam āśirvādam āropayanto vijayi vividham astraṃ lokapālā	avitaTa-Palam ASiH-vAdam AropayantaH vijayi viviDam astram lokapAlA
   viteruḥ // BhKir_18.46 //	viteruH // BhKiH-_18.46 //
   asaṃhāryotsāhaṃ jayinam udayaṃ prāpya tarasā dhuraṃ gurvīṃ voḍhuṃ sthitam	asaMhArya-utsAham jayinam udayam prApya tarasA Duram gurvIm voXum sTitam
   anavasādāya jagataḥ /	anavasAdAya jagataH /
   svadhāmnā lokānāṃ tam upari kṛtasthānam amarās tapolakṣmyā dīptaṃ	sva-DAmnA lokAnAm tam upari kRta-sTAnam amarAH tapaH-lakzmyA dIptam
   dinakṛtam ivoccair upajaguḥ // BhKir_18.47 //	dinakRtam iva-uccEs upajaguH // BhKiH-_18.47 //
   vraja jaya ripulokaṃ pādapadmānataḥ san gadita iti śivena ślāghito	vraja jaya ripu-lokam pAda-padma-AnataH san gaditaH iti Sivena SlAGitaH-
   devasaṃghaiḥ /	deva-saMGEH /
   nijagṛham atha gatvā sādaraṃ pāṇḍuputro dhṛtagurujayalakṣmīr dharmasūnuṃ	nija-gRham aTa gatvA sa-Adaram pANxu-putraH DRta-guru-jaya-lakzmIH Darma-sUnum
   nanāma // BhKir_18.48 //	nanAma // BhKiH-_18.48 //
