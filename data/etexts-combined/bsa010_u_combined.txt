   Āryamaitreyapraṇītā Madhyāntavibhāgakārikā (Mvk)	Ārya mEtreya praNItAH MaDya anta viBAga kArikA (Mvk)
   Lakṣaṇaparicchedaḥ prathamaḥ	LakzaNa paricCedaH praTamaH
   lakṣaṇaṃ hyāvṛtistattvaṃ pratipakṣasya bhāvanā /	lakzaNam hi AvRtiH tattvam pratipakzasya BAvanA /
   tatrāvasthā phalaprāptiryānānuttaryameva ca // Mvk_1.1 //	tatra avasTA Pala prAptiH yAna anuttaryam eva ca // Mvj _1.1 //
   abhūtaparikalpo 'sti dvayaṃ tatra na vidyate /	aBUta parikalpaH asti dvayam tatra na vidyate /
   śūnyatā vidyate tvatra tasyāmapi sa vidyate // Mvk_1.2 //	SUnyatA vidyate tu atra tasyAm api sa vidyate // Mvj _1.2 //
   na śūnyaṃ nāpi cāśūnyaṃ tasmāt sarvaṃ vidhīyate /	na SUnyam na api ca aSUnyam tasmAt sarvam viDIyate /
   sattvādasattvāt sattvācca madhyamā pratipacca sā // Mvk_1.3 //	sattvAt asattvAt sattvAt ca maDyamA pratipad ca sA // Mvc _1.3 //
   arthasattvātmavijñaptipratibhāsaṃ prajāyate /	arTa sattva Atma vijQapti pratiBAsam prajAyate /
   vijñānaṃ nāsti cāsyārthastadabhāvāttadapyasat // Mvk_1.4 //	vijQAnam na asti ca asya arTaH tad aBAvAt tat api asat // Mvj _1.4 //
   abhūtaparikalpatvaṃ siddhamasya bhavatyataḥ /	aBUta parikalpa tvam sidDam asya Bavati atas /
   na tathā sarvathābhāvāt tatkṣayānmuktiriṣyate // Mvk_1.5 //	na taTA sarvaTA aBAvAt tad kzayAt muktiH izyate // Mvc _1.5 //
   kalpitaḥ paratantraśca pariniṣpanna eva ca /	kalpitaH paratantraH ca parinizpannaH eva ca /
   arthādabhūtakalpācca dvayābhāvācca deśitaḥ // Mvk_1.6 //	arTAdaBUta kalpAt ca dvaya aBAvAt ca deSitaH // Mvj _1.6 //
   upalabdhiṃ samāśritya nopalabdhiḥ prajāyate /	upalabDim samASritya na upalabDiH prajAyate /
   nopalabdhiṃ samāśritya nopalabdhiḥ prajāyate // Mvk_1.7 //	na upalabDim samASritya na upalabDiH prajAyate // Mvj _1.7 //
   upalabdhestataḥ siddhā nopalabdhisvabhāvatā /	upalabDeH tatas sidDA na upalabDi svaBAva tA /
   tasmācca samatā jñeyā nopalambhopalambhayoḥ // Mvk_1.8 //	tasmAt ca sama tA jQeyAH na upalamBa upalamBayoH // Mvk _1.8 //
   abhūtaparikalpaśca cittacaittāstridhātukāḥ /	aBUta parikalpaH ca citta cEttAH tri DAtukAH /
   tatrārthadṛṣṭirvijñānaṃ tadviśeṣe tu caitasāḥ // Mvk_1.9 //	tatra arTa dRzwiH vijQAnam tad viSeze tu cEtasAH // Mvc _1.9 //
   evaṃ pratyayavijñānaṃ dvitīyaṃ caupabhogikam /	evam pratyaya vijQAnam dvitIyam ca OpaBogikam /
   upabhogaparicchedaprerakāstatra caitasāḥ // Mvk_1.10 //	upaBoga paricCeda prerakAH tatra cEtasAH // Mvk _1.10 //
   chādanādropaṇāccaiva nayanātsaṃparigrahāt /	CAdanAt ropaNAt ca eva nayanAt saMparigrahAt /
   pūraṇāt triparicchedādupabhogācca karṣaṇāt // Mvk_1.11 //	pUraNAt tri paricCedAt upaBogAt ca karzaNAt // Mvj _1.11 //
   nibandhanādābhimakhyād duḥkhanāt kliśyate jagat /	nibanDa nAda aBimaKyAt duHKanAt kliSyate jagat /
   tredhā dvedhā ca saṃkleśaḥ saptadhābhūtakalpanāt // Mvk_1.12 //	treDA dveDA ca saMkleSaH saptaDA BUta kalpanAt // Mvj _1.12 //
   lakṣaṇaṃ cātha paryāyastadartho bheda eva ca /	lakzaNam ca aTa paryAyaH tad arTaH BedaH eva ca /
   sādhanañceti vijñeyaṃ śūnyatāyāḥ samāsataḥ // Mvk_1.13 //	sADanaQca iti vijQeyam SUnyatAyAH samAsatas // Mvj _1.13 //
   dvayābhāvo hyabhāvasya bhāvaḥ śūnyasya lakṣaṇam /	dvaya aBAvaH hi aBAvasya BAvaH SUnyasya lakzaNam /
   na bhāvo nāpi cābhāvao na pṛthaktvaikalakṣaṇam // Mvk_1.14 //	na BAvaH na api ca aBAvaaH na pRTaktvA eka lakzaNam // Mvj _1.14 //
   tathatā bhūtakoṭiścānimittaṃ paramārthatā /	taTatA BUtakowiH ca animittam paramArTa tA /
   dharmadhātuśca paryāyāḥ śūnyatāyāḥ samāsataḥ // Mvk_1.15 //	DarmaDAtuH ca paryAyAH SUnyatAyAH samAsatas // Mvj _1.15 //
   ananyathāviparyāsatannirodhāryagocaraiḥ /	ananyaTA viparyAsa tad niroDa Arya gocarEH /
   hetutvāccāryadharmaṇāṃ paryāyārtho yathākramam // Mvk_1.16 //	hetu tvAt ca Arya DarmaNAm paryAya arTaH yaTAkramam // Mvk _1.16 //
   saṃkliṣṭā ca viśuddhā ca samalā nirmalā ca sā /	saMklizwA ca viSudDA ca sa malA nirmalA ca sA /
   abdhātukanakākāśaśuddhivacchuddhiriṣyate // Mvk_1.17 //	ap DAtu kanaka AkASa SudDi vat SudDiH izyate // Mvc _1.17 //
   bhoktṛbhojanataddhehapratiṣṭhāvastuśūnyatā /	BoktR Bojana tad heha pratizWA vastu SUnyatA /
   tacca yena yathā dṛṣṭaṃ yadarthaṃ tasya śūnyatā // Mvk_1.18 //	tat ca yena yaTA dRzwam yad arTam tasya SUnyatA // Mvc _1.18 //
   śubhadvayasya prāptyartha sadā sattvahitāya ca /	SuBa dvayasya prApti arTa sadA sattva hitAya ca /
   saṃsārātyajanārthaṃ ca kuśalasyākṣayāya ca // Mvk_1.19 //	saMsAra atyajana arTam ca kuSalasya akzayAya ca // Mvj _1.19 //
   gotrasya ca viśuddhayarthaṃ lakṣaṇavyañjanāptaye /	gotrasya ca viSudDayarTam lakzaNa vyaQjana Aptaye /
   śuddhaye bu[ddha]dharmāṇāṃ bodhisattvaḥ prapadyate // Mvk_1.20 //	SudDaye bu[dDa] DarmANAm boDisattvaH prapadyate // Mvj _1.20 //
   pudgalasyātha dharmāṇāmabhāvaḥ śūnyatātra hi /	pudgalasya aTa DarmANAm aBAvaH SUnyatA atra hi /
   tadabhāvasya sadbhāvastasmin sā śūnyatāparā // Mvk_1.21 //	tad aBAvasya sadBAvaH tasmin sA SUnyatA parAH // Mvk _1.21 //
   saṃkliṣṭā cedbhavennāsau muktāssyuḥ sarvadehinaḥ /	saMklizwA ced Bavet na asO muktAssyuH sarva dehinaH /
   viśuddhā cedbhavennāsau vyāyāmo niṣphalo bhavet // Mvk_1.22 //	viSudDA ced Bavet na asO vyAyAmaH nizPalaH Bavet // Mvj _1.22 //
   na kliṣṭā nāpi va 'ākliṣṭā śuddhāśuddhā na caiva sā /	na klizwA na api vaH aAklizwA SudDa aSudDA na ca eva sA /
   prabhāsvaratvāccittasya kleśasyāgantukatvataḥ // Mvk_1.23 //	praBAsvara tvAt cittasya kleSasya Agantuka tvataH // Mvc _1.23 //
   // iti lakṣaṇaparicchedaḥ prathamaḥ //	// iti lakzaNa paricCedaH praTamaH //
   Āvaraṇaparicchedo dvitīyaḥ	ĀvaraNa paricCedaH dvitIyaH
   vyāpi prādeśikodriktasamādānavivarjanam /	vyApi prAdeSika udrikta samAdAna vivarjanam /
   dvayāvaraṇamākhyātaṃ navadhā kleśalakṣaṇam // Mvk_2.1 //	dvaya AvaraNam AKyAtam navaDA kleSa lakzaNam // Mvc _2.1 //
   saṃyojanānyāvaraṇamudvegasamupekṣayoḥ /	saMyojanAni AvaraNam udvega samupekzayoH /
   tattvadṛṣṭeśca satkāyadṛṣṭestadvastuno 'pi ca // Mvk_2.2 //	tattva dRzweH ca sat kAya dRzweH tad vastunaH api ca // Mvj _2.2 //
   nirodhamārgaratneṣu lābhasatkāra eva ca /	niroDa mArga ratnezu lABa satkAraH eva ca /
   saṅkleśasya parijñāne śubhādau daśadhāparam // Mvk_2.3 //	saFkleSasya parijQAne SuBa AdO daSaDA param // Mvc _2.3 //
   aprayogo 'nāyatane 'yogavihitaśca yaḥ /	aprayogaH anAyatane ayoga vihitaH ca yaH /
   notpattiramanaskāraḥ sambhārasyāprapūrṇatā // Mvk_2.4 //	na utpattiH amanaskAraH samBArasya aprapUrNa tA // Mvc _2.4 //
   gotramitrasya vaidhuryaṃ cittasya parikheditā /	gotra mitrasya vEDuryam cittasya pariKeditA /
   pratipatteśca vaidhuryaṃ kuduṣṭajanavāsatā // Mvk_2.5 //	pratipatteH ca vEDuryam kuduzwa jana vAsa tA // Mvc _2.5 //
   dauṣṭhulyamavaśiṣṭatvaṃ trayāt prajñāvipakvatā /	dOzWulyam avaSizwa tvam trayAt prajQA vipakva tA /
   prakṛtyā caiva dauṣṭhulyaṃ kausīdyaṃ ca pramāditā // Mvk_2.6 //	prakRtyA ca eva dOzWulyam kOsIdyam ca pramAditAH // Mvc _2.6 //
   saktirbhave ca bhoge ca līnacittatvameva ca /	saktiH Bave ca Boge ca lIna citta tvam eva ca /
   aśraddhānadhimuktiśca yathārutavicāraṇā // Mvk_2.7 //	aSradDA anaDimuktiH ca yaTA aruta vicAraNAH // Mvc _2.7 //
   saddharme 'gauravaṃ lābhe gurutākṛpatā tathā /	sadDarme agOravam lABe gurutA kRpatA taTA /
   śrutavyasanamalpatvaṃ samādhyaparikarmitā // Mvk_2.8 //	Sruta vyasanam alpa tvam samADi aparikarmitA // Mvc _2.8 //
   śubhaṃ bodhiḥ samādānaṃ dhīmattvābhrāntyanāvṛtī /	SuBam boDiH samAdAnam DImat tva aBrAnti anAvRtI /
   nṛtyatrāso 'matsaritvaṃ vaśitvañca śubhādayaḥ // Mvk_2.9 //	nRtya trAsaH amatsaritvam vaSitvaQca SuBa AdayaH // Mvj _2.9 //
   trīṇi trīṇi ca eteṣāṃ jñeyānyāvaraṇāni hi /	trINi trINi ca etezAm jQeyAni AvaraNAni hi /
   pakṣyapāramitābhūmiṣvanyadāvaraṇaṃ punaḥ // Mvk_2.10 //	pakzya pAramitA BUmizu anyat AvaraNam punar // Mvj _2.10 //
   vastvakauśalakausīdyaṃ samādherdvayahīnatā /	vastu akOSala kOsIdyam samADeH dvaya hIna tA /
   aropaṇātha daurbalyaṃ dṛṣṭidauṣṭhulyaduṣṭatā // Mvk_2.11 //	aropaNA aTa dOrbalyam dRzwi dOzWulya duzwa tA // Mvc _2.11 //
   aiśvaryasyātha sugateḥ sattvātyāgasya cāvṛtiḥ /	ESvaryasya aTa sugateH sattva atyAgasya ca AvRtiH /
   hānivṛddhyośca doṣāṇāṃ guṇānāmavatāraṇe // Mvk_2.12 //	hAni vRdDyoH ca dozANAm guNAnAm avatAraNe // Mvc _2.12 //
   vimocane 'kṣayatve ca nairantarye śubhasya ca /	vimocane akzaya tve ca nErantarye SuBasya ca /
   niyatīkaraṇe dharmasambhogaparipācane // Mvk_2.13 //	niyatIkaraNe Darma samBoga paripAcane // Mvj _2.13 //
   sarvatragārthe agrārthe niṣyandāgrārtha eva ca /	sarvatraga arTe agra arTe nizyanda agra arTaH eva ca /
   niṣparigrahatārtha ca santānābheda eva ca // Mvk_2.14 //	nizparigrahatA arTa ca santAna aBedaH eva ca // Mvj _2.14 //
   nissaṅkleśaviśuddhyarthe 'nānātvārtha eva ca /	nissaj kleSa viSudDi arTe anAnAtvA arTaH eva ca /
   ahīnānadhikārthe ca caturdhāvaśitāśraye // Mvk_2.15 //	ahIna an aDika arTe ca caturDA vaSita ASraye // Mvc _2.15 //
   dharmadhātāvavidyeyamakliṣṭā daśadhāvṛtiḥ /	DarmaDAtO= avidyA iyam aklizwA daSaDA AvRtiH /
   daśabhūmivipakṣeṇa pratipakṣāstu bhūmayaḥ // Mvk_2.16 //	daSa BUmi vipakzeNa pratipakzAH tu BUmayaH // Mvk _2.16 //
   kleśāvaraṇamākhyātaṃ jñeyāvaraṇameva ca /	kleSa AvaraNam AKyAtam jQeya AvaraNam eva ca /
   sarvāṇyāvaraṇānīha yatkṣayānmuktiriṣyate // Mvk_2.17 //	sarvANi AvaraNAni iha yat kzayAt muktiH izyate // Mvc _2.17 //
   // ityāvaraṇaparicchedo dvitīyaḥ //	// iti AvaraNa paricCedaH dvitIyaH //
   Tattvaparicchedastṛtīyaḥ	Tattva paricCedaH tRtIyaH
   mūlalakṣaṇatattvamaviparyāsalakṣaṇam /	mUla lakzaNa tattvam aviparyAsa lakzaNam /
   phalahetumayaṃ tattvaṃ sūkṣmaudārikameva ca // Mvk_3.1 //	Pala hetu mayam tattvam sUkzma OdArikam eva ca // Mvj _3.1 //
   prasiddhaṃ śuddhiviṣayaṃ saṅgrāhyaṃ bhedalakṣaṇam /	prasidDam SudDi vizayam saFgrAhyam Beda lakzaNam /
   kauśalyatattvaṃ daśadhā ātmadṛṣṭivipakṣataḥ // Mvk_3.2 //	kOSalya tattvam daSaDA Atma dRzwi vipakzataH // Mvc _3.2 //
   svabhāvastrividho 'sacca nityaṃ saccāpyatattvataḥ /	svaBAvaH triviDaH asat ca nityam sat ca api atattvataH /
   sadasattattvataśceti svabhāvatrayamiṣyate // Mvk_3.3 //	sat asat tattvataH ca iti svaBAva trayam izyate // Mvc _3.3 //
   samāropāpavādasya dharmapudgalayoriha /	samAropa apavAdasya Darma pudgalayoH iha /
   grāhyagrāhakayoścāpi bhāvābhāve ca darśanam // Mvk_3.4 //	grAhya grAhakayoH ca api BAva aBAve ca darSanam // Mvj _3.4 //
   yajjñānānna pravarteta taddhi tattvasya lakṣaṇam /	yat jQAnAt na pravarteta tat hi tattvasya lakzaNam /
   asadartho hyanityārtha utpādadavyayalakṣaṇaḥ // Mvk_3.5 //	asat arTaH hi anitya arTaH utpAdat avyaya lakzaNaH // Mvj _3.5 //
   samalāmalabhāvena mūlatattve yathākramam /	sa malA amala BAvena mUla tattve yaTAkramam /
   duḥkhamādānalakṣmākhyaṃ sambandhenāparaṃ matam // Mvk_3.6 //	duHKam AdAna lakzma AKyam sambanDena aparam matam // Mvj _3.6 //
   abhāvaścāpyatadbhāvaḥ prakṛtiḥ śūnyatā matā /	aBAvaH ca api atad BAvaH prakRtiH SUnyatA matA /
   alakṣaṇañca nairātmyaṃ tadvilakṣaṇameva ca // Mvk_3.7 //	alakzaNaQca nErAtmyam tat vilakzaNam eva ca // Mvj _3.7 //
   svalakṣaṇañca nirdiṣṭaṃ duḥkhasatyamato matam /	sva lakzaNaQca nirdizwam duHKa satyam atas matam /
   vāsanātha samutthānamavisaṃyoga eva ca // Mvk_3.8 //	vAsanATa samutTAnam avisaMyogaH eva ca // Mvj _3.8 //
   svabhāvadvayanotpattirmalaśāntidvayaṃ matam /	svaBAva dvayana utpattiH mala SAnti dvayam matam /
   parijñāyāṃ prahāṇe ca prāptisākṣātkṛtāvayam // Mvk_3.9 //	parijQAyAm prahANe ca prApti sAkzAt kRtO= ayam // Mvc _3.9 //
   mārgasatyaṃ samākhyātaṃ prajñaptipratipattitaḥ /	mArga satyam samAKyAtam prajQapti pratipattitaH /
   tathodbhāvanayaudāraṃ paramārthantu ekataḥ // Mvk_3.10 //	taTA udBAvanayA OdAram parama arTantu ekatas // Mvj _3.10 //
   arthaprāptiprapattyā hi paramārthastridhā mataḥ /	arTa prApti prapattyA hi parama arTaH triDA mataH /
   nirvikārāviparyāsapariniṣpattito dvayam // Mvk_3.11 //	nirvikAra aviparyAsa parinizpattitaH dvayam // Mvj _3.11 //
   lokaprasiddhamekasmāt trayād yuktiprasiddhakam /	loka prasidDam ekasmAt trayAt yukti prasidDakam /
   viśuddhagocaraṃ dvedhā ekasmādeva kīrtitam // Mvk_3.12 //	viSudDa gocaram dveDA ekasmAt eva kIrtitam // Mvj _3.12 //
   nimittasya vikalpasya nāmnaśca dvayasaṅgrahaḥ /	nimittasya vikalpasya nAmnaH ca dvaya saFgrahaH /
   samyagjñānasatattvasya ekenaiva ca saṅgrahaḥ // Mvk_3.13 //	samyak jQAna sa tattvasya ekena eva ca saFgrahaH // Mvk _3.13 //
   pravṛttitattvaṃ dvividhaṃ sanniveśakupannatā /	pravRtti tattvam dviviDam sanniveSa kupanna tA /
   ekaṃ lakṣaṇavijñaptiśuddhisamyakprapannatā // Mvk_3.14 //	ekam lakzaNa vijQapti SudDi samyak prapanna tA // Mvk _3.14 //
   ekahetutvabhoktṛtvakartṛtvavaśavartane /	eka hetu tva BoktR tva kartR tva vaSa vartane /
   ādhipatyārthanityatve kleśaśuddhyāśraye 'pi ca // Mvk_3.15 //	ADipatya arTa nitya tve kleSa SudDi ASraye api ca // Mvj _3.15 //
   yogitvāmuktamuktatve ātmadarśanameṣu hi /	yogi tva Am ukta mukta tve Atma darSa nam ezu hi /
   parikalpavikalpārthadharmatārthena teṣu te // Mvk_3.16 //	parikalpa vikalpa arTa DarmatA arTena tezu te // Mvc _3.16 //
   anekatvābhisaṅkṣepaparicchedārtha āditaḥ /	aneka tva aBisaFkzepa paricCeda arTaH Aditas /
   grāhakagrāhyatadgrāhabījārthaścāparo mataḥ // Mvk_3.17 //	grAhaka grAhya tad grAha bIja arTaH ca aparaH mataH // Mvj _3.17 //
   veditārthaparicchedabhogāyadvārato 'param /	vedita arTa paricCeda BogAyat vArataH aparam /
   punarhetuphalāyāsānāropānapavādataḥ // Mvk_3.18 //	punar hetu Pala AyAsa an AropAnapavAdataH // Mvj _3.18 //
   aniṣṭeṣṭaviśuddhīnāṃ samotpattyādhipatyayoḥ /	anizwa izwa viSudDInAm sama utpatti ADipatyayoH /
   samprāptisamudācārapāratantryārthato 'param // Mvk_3.19 //	samprApti samudAcAra pAratantrya arTataH aparam // Mvj _3.19 //
   grahaṇasthānasandhānabhogaśuddhidvayārthataḥ /	grahaNa sTAna sanDAna Boga SudDi dvaya arTataH /
   phalahetūpayogārthanopayogāttathāparam // Mvk_3.20 //	Pala hetu upayoga arTana upayogAt taTA aparam // Mvj _3.20 //
   vedanāsanimittārthatannimittaprapattitaḥ /	vedanAsa nimitta arTa tad nimitta prapattitaH /
   tacchamapratipakṣārthayogādaparamiṣyate // Mvk_3.21 //	tat Sama pratipakza arTa yogAt aparam izyate // Mvc _3.21 //
   guṇadoṣāvikalpena jñānena parataḥ svayam /	guNa doza avikalpena jQAnena paratas svayam /
   niryāṇādaparaṃ jñeyaṃ saprajñaptisahetukāt // Mvk_3.22 //	niryANAt aparam jQeyam sa prajQapti sa hetukAt // Mvj _3.22 //
   nimittāt praśamāt sārthāt paścimaṃ samudāhṛtam //	nimittAt praSamAt sArTAt paScimam samudAhRtam //
   // iti tattvaparicchedastṛtīyaḥ //	// iti tattva paricCedaH tRtIyaH //
   Pratipakṣabhāvanāvasthāphalaparicchedaścaturthaḥ	Prati pakza BAvanA avasTA Pala paricCedaH caturTaH
   dauṣṭhulyāt tarṣahetutvād vastutvādavimohataḥ /	dOzWulyAt tarza hetu tvAt vastu tvAt avimohataH /
   catussatyāvatārāya smṛtyupasthānabhāvanā // Mvk_4.1 //	catussatya avatArAya smRti upasTAna BAvanA // Mvc _4.1 //
   parijñāte vipakṣe ca pratipakṣe ca sarvathā /	parijQAte vipakze ca pratipakze ca sarvaTA /
   tadapāyāya vīryaṃ hi caturdhā sampravartate // Mvk_4.2 //	tad apAyAya vIryam hi caturDA sampravartate // Mvc _4.2 //
   karmaṇyatā sthitestatra sarvārthānāṃ samṛddhaye /	karmaNya tA sTiteH tatra sarva arTAnAm samRdDaye /
   pañcadoṣaprahāṇāṣṭasaṃskārāsevanānvayā // Mvk_4.3 //	paQca doza prahANa azwa saMskAra Asevana anvayAH // Mvk _4.3 //
   kausīdyamavavādasya sammoṣo laya uddhavaḥ /	kOsIdyam avavAdasya sammozaH layaH udDavaH /
   asaṃskāro 'tha saṃskāraḥ pañca doṣā ime matāḥ // Mvk_4.4 //	asaMskAraH aTa saMskAraH paQca dozAH ime matAH // Mvj _4.4 //
   āśrayo 'thāśritastasya nimittaṃ phalameva ca /	ASrayaH aTa ASritaH tasya nimittam Palam eva ca /
   ālambane 'sammoṣo layauddhatyānubuddhyanā // Mvk_4.5 //	Alambane asammozaH laya OdDatya anubudDi anAH // Mvc _4.5 //
   tadapāyābhisaṃskāraḥ śāntau praśaṭhavāhitā /	tad apAya aBisaMskAraH SAntO praSaWavAhitAH /
   ropite mokṣabhāgīye cchandayogādhipatyataḥ // Mvk_4.6 //	ropite mokza BAgIye cCanda yoga ADipatyataH // Mvc _4.6 //
   ālambane 'sammoṣāvisāravicayasya ca /	Alambane asammozA visAra vicayasya ca /
   vipakṣasya hi saṃlekhāt pūrvasya phalamuttaram // Mvk_4.7 //	vipakzasya hi saMleKAt pUrvasya Palam uttaram // Mvc _4.7 //
   dvau dvau nirvedhabhāgīyāvindriyāṇi balāni ca /	dvO dvO nirveDa BAgIyO= indriyANi balAni ca /
   āśrayāṅgaṃ svabhāvāṅgaṃ niryāṇāṅgaṃ tṛtīyakam // Mvk_4.8 //	ASraya aFgam svaBAva aFgam niryANa aFgam tRtIyakam // Mvc _4.8 //
   caturthamanuśaṃsāṅgaṃ niḥkleśāṅgaṃ tridhā matam /	caturTam anuSaMsa aFgam niHkleSa aFgam triDA matam /
   nidānenāśrayeṇeha svabhāvena ca deśitam // Mvk_4.9 //	nidAnena ASrayeNa iha svaBAvena ca deSitam // Mvc _4.9 //
   paricchedo 'tha samprāptiḥ parasambhāvanā tridhā /	paricCedaH aTa samprAptiH para samBAvanA triDA /
   vipakṣapratipakṣaśca mārgasyāṅgaṃ tadaṣṭadhā // Mvk_4.10 //	vipakza pratipakzaH ca mArgasya aFgam tat azwaDA // Mvc _4.10 //
   dṛṣṭau śīle 'tha saṃlekhe paravijñaptiriṣyate /	dRzwO SIle aTa saMleKe para vijQaptiH izyate /
   kleśopakleśavaibhutvavipakṣapratipakṣatā // Mvk_4.11 //	kleSa upakleSa vEButva vipakza pratipakzatA // Mvk _4.11 //
   anukūlā viparyastā sānubandhā viparyayā /	anukUlA viparyastA sa anubanDAH viparyayA /
   aviparyastaviparyāsānanubandha ca bhāvanā // Mvk_4.12 //	aviparyasta viparyAsAn anubanDa ca BAvanA // Mvc _4.12 //
   ālambanamanaskāraprāptitastad viśiṣṭatā /	Alamba na manaskAra prAptitaH tat viSizwa tA /
   hetvavasthāvatārākhyā prayogaphalasaṃjñitā // Mvk_4.13 //	hetu avasTA avatAra AKyA prayoga Pala saMjQitAH // Mvc _4.13 //
   kāryākāryaviśiṣṭā ca uttarānuttarā ca sā /	kArya akArya viSizwA ca uttarA anuttarA ca sA /
   adhimuktau praveśe ca niryāṇe vyākṛtāvapi // Mvk_4.14 //	aDimuktO praveSe ca niryANe vyAkRtO= api // Mvk _4.14 //
   kathikatve 'bhiṣeke ca samprāptāvanuśaṃsane /	kaTika tve aBizeke ca samprAptO= anuSaMsane /
   kṛtyānuṣṭhāna uddiṣṭā dharmādhātau tridhā punaḥ // Mvk_4.15 //	kRtyA anuzWAnaH uddizwA Darma ADAtO triDA punar // Mvj _4.15 //
   aśuddhāśuddhaśuddhā ca viśuddhā ca yathārthataḥ /	aSudDa aSudDa SudDA ca viSudDA ca yaTArTataH /
   pudgalānāṃ vyavasthānaṃ yathāyogamato matam // Mvk_4.16 //	pudgalAnAm vyavasTAnam yaTAyogam atas matam // Mvj _4.16 //
   bhājanatvaṃ vipākākhyaṃ balantasyādhipatyataḥ /	BAjana tvam vipAka AKyam balantasya ADipatyataH /
   rucirvṛddhirviśuddhiśca phalametad yathākramam // Mvk_4.17 //	ruciH vRdDiH viSudDiH ca Palam etat yaTAkramam // Mvk _4.17 //
   uttarottaramādyañca tadabhyāsat samāptitaḥ /	uttarottaram AdyaQca tat aByAsat samAptitaH /
   ānukūlyād vipakṣācca visaṃyogād viśeṣataḥ // Mvk_4.18 //	AnukUlyAt vipakzAt ca visaMyogAt viSezataH // Mvc _4.18 //
   uttarānuttaratvācca phalamanyat samāsataḥ /	uttara anuttara tvAt ca Palam anyat samAsatas /
   // iti pratipakṣabhāvanādiparicchedaścaturthaḥ //	// iti pratipakza BAvanA Adi paricCedaH caturTaH //
   5 Yānānuttaryaparicchedaḥ pañcamaḥ	5 YAna anuttarya paricCedaH paQcamaH
   ānuttaryaṃprapattau hi punarālambane matam /	AnuttarI aMprapattO hi punar Alambane matam /
   samudāgama uddiṣṭaṃ pratipattistu ṣaḍ vidhā // Mvk_5.1 //	samudAgamaH uddizwam pratipattiH tu zaw viDAH // Mvc _5.1 //
   paramātha manaskāre anudharme 'ntavarjane /	parama aTa manaskAre anuDarme anta varjane /
   viśiṣṭā cāviśiṣṭā ca paramā dvādaśātmikā // Mvk_5.2 //	viSizwA ca aviSizwA ca paramA dvAdaSa AtmikAH // Mvc _5.2 //
   audāryamāyatatvañca adhikaro 'kṣayātmatā /	OdAryam Ayata tvaQca aDikaraH akzaya Atma tA /
   nairantaryamakṛcchratvaṃ vittatvañca parigrahaḥ // Mvk_5.3 //	nErantaryam akRcCra tvam vitta tvaQca parigrahaH // Mvj _5.3 //
   ārambhaprāptiniṣyandaniṣpattiḥ paramā matā /	AramBa prApti nizyanda nizpattiH paramA matA /
   tataśca paramārthena daśa pāramitā matāḥ // Mvk_5.4 //	tatas ca parama arTena daSa pAramitAH matAH // Mvj _5.4 //
   dānaṃ śīlaṃ kṣamā vīryaṃ dhyānaṃ prajñā upāyatā /	dAnam SIlam kzamA vIryam DyAnam prajQA upAya tA /
   praṇidhānaṃ balaṃ jñānametāḥ pāramitā daśa // Mvk_5.5 //	praNiDAnam balam jQAnam etAH pAramitA daSa // Mvj _5.5 //
   anugraho 'vighātaśca karma tasya ca marṣaṇam /	anugrahaH aviGAtaH ca karma tasya ca marzaNam /
   guṇavṛddhiśca sāmarthyamavatāravimocane // Mvk_5.6 //	guNa vRdDiH ca sAmarTyam avatAra vimocane // Mvc _5.6 //
   akṣayatvaṃ sadā vṛttirniyataṃ bhogapācane /	akzaya tvam sadA vRttiH niyatam Boga pAcane /
   yathāprajñaptito dharmamahāyānamanaskriyā // Mvk_5.7 //	yaTAprajQaptitaH Darma mahA yAna manaskriyA // Mvc _5.7 //
   bodhisattvasya satataṃ prajñayā triprakārayā /	boDisattvasya satatam prajQayA tri prakArayA /
   dhātupuṣṭayaipraveśāya cārthasiddhyai bhavatyasau // Mvk_5.8 //	DAtu puzwayA epraveSAya ca arTa sidDyE Bavati asO // Mvj _5.8 //
   saṃyuktā dharmacaritaiḥ sā jñeyā daśabhiḥ punaḥ /	saMyuktAH Darma caritEH sA jQeyAH daSaBiH punar /
   lekhanā pūjanā dānaṃ śravaṇaṃ vācanod grahaḥ // Mvk_5.9 //	leKanA pUjanA dAnam SravaNam vAcanot grahaH // Mvj _5.9 //
   prakāśanātha svādhyāyaścintanā bhāvanā ca tat /	prakASanA aTa svADyAyaH cintanA BAvanA ca tat /
   ameyapuṇyaskandhaṃ hi caritaṃ tad daśātmakam // Mvk_5.10 //	ameya puNya skanDam hi caritam tat daSa Atmakam // Mvc _5.10 //
   viśeṣādakṣayatvācca parānugrahato 'śamāt /	viSezAt akzaya tvAt ca parAnugrahataH aSamAt /
   avikṣiptāviparyāsapraṇatā cānudhārmikī // Mvk_5.11 //	avikziptA viparyAsa praNatA ca anuDArmikI // Mvk _5.11 //
   vyutthānaṃ viṣaye sārastathāsvādalayoddhavaḥ /	vyutTAnam vizaye sAraH taTA AsvAdalaya udDavaH /
   sambhāvanābhisandhiśca manaskāre 'pyahaṃkṛtiḥ // Mvk_5.12 //	samBAvana aBisanDiH ca manaskAre api ahaMkRtiH // Mvk _5.12 //
   hīnacittañca vikṣepaḥ parijñeyo hi dhīmatā /	hIna cit taQca vikzepaH parijQeyaH hi DImatA /
   vyañjanārthamanaskāre 'visāre lakṣaṇadvaye // Mvk_5.13 //	vyaQjana arTa manaskAre avisAre lakzaNa dvaye // Mvc _5.13 //
   aśuddhaśuddhāvāgantukatve 'trāsitānunnatau /	aSudDa SudDO= Agantuka tve atra asitAn unnatO /
   saṃyogāt saṃstavāccaiva viyogādapyasaṃstavāt // Mvk_5.14 //	saMyogAt saMstavAt ca eva viyogAt api asaMstavAt // Mvc _5.14 //
   arthasattvamasattvañca vyañjane so 'viparyayaḥ /	arTa sattvam asat tvaQca vyaQjane saH aviparyayaH /
   dvayena pratibhāsatvaṃ tathā cāvidyamānatā // Mvk_5.15 //	dvayena pratiBAsa tvam taTA ca avidyamAna tA // Mvc _5.15 //
   arthe sa cāviparyāsaḥ sadasattvena varjitaḥ /	arTe sa ca aviparyAsaH sat asat tvena varjitaH /
   tajjalpabhāvito jalpamanaskārastadāśrayaḥ // Mvk_5.16 //	tad jalpa BAvitaH jalpa manaskAraH tad ASrayaH // Mvk _5.16 //
   manaskāre 'viparyāso dvayaprakhyānakāraṇe /	manaskAre aviparyAsaH dvaya praKyAna kAraNe /
   māyādivadasattvañca sattvañcārthasya tanmatam // Mvk_5.17 //	mAyA Adi vat a sattvaQca sattvaQca arTasya tat matam // Mvj _5.17 //
   so 'visāre 'viparyāso bhāvābhāvāvisārataḥ /	saH avisAre aviparyAsaH BAva aBAva avisArataH /
   sarvasya nāmamātratvaṃ sarvakalpāpravṛttaye // Mvk_5.18 //	sarvasya nAma mAtra tvam sarva kalpa apravRttaye // Mvc _5.18 //
   svalakṣaṇe 'viparyāsaḥ paramārthe svalakṣaṇe /	sva lakzaNe aviparyAsaH parama arTe sva lakzaNe /
   dharmadhātuvinirmukto yasmād dharmo na vidyate // Mvk_5.19 //	DarmaDAtu vinirmuktaH yasmAt DarmaH na vidyate // Mvk _5.19 //
   sāmānyalakṣaṇantasmāt sa ca tatrāviparyayaḥ /	sAmAnya lakzaNantasmAt sa ca tatra aviparyayaH /
   viparyastamanaskārāvihāniparihāṇitaḥ // Mvk_5.20 //	viparyasta manaskAra aviha ani parihANitaH // Mvj _5.20 //
   tadaśuddhirviśuddhiśca sa ca tatrāviparyayaḥ /	tat aSudDiH viSudDiH ca sa ca tatra aviparyayaH /
   dharmadhātorviśuddhatvāt prakṛtyā vyomavatpunaḥ // Mvk_5.21 //	DarmaDAtoH viSudDa tvAt prakRtyA vyoma vat punar // Mvj _5.21 //
   dvayasyāgantukatvaṃ hi sa ca tatrāviparyayaḥ /	dvayasya Agantuka tvam hi sa ca tatra aviparyayaH /
   saṃkleśaśca viśuddhiśca dharmapudgalayorna hi // Mvk_5.22 //	saMkleSaH ca viSudDiH ca Darma pudgalayoH na hi // Mvc _5.22 //
   asattvāt trāsatāmānau nātaḥ so 'trāviparyayaḥ /	asattvAt trAsa tA mAnO na atas saH atra aviparyayaH /
   pṛthaktvaikatvamantaśca tīrthyaśrāvakayorapi // Mvk_5.23 //	pRTaktvA eka tvam antar ca tIrTya SrAvakayoH api // Mvc _5.23 //
   samāropāpavādānto dvidhā pudgaladharmayoḥ /	samAropa apavAda antaH dviDA pudgala DarmayoH /
   vipakṣapratipakṣāntaḥ śāśvatocchedasaṃjñitaḥ // Mvk_5.24 //	vipakza pratipakza antar SASvata ucCeda saMjQitaH // Mvc _5.24 //
   grāhyagrāhakasaṃkleśavyavadāne dvidhā tridhā /	grAhya grAhaka saMkleSa vyavadAne dviDA triDA /
   vikalpadvayatāntaśca sa ca saptavidho mataḥ // Mvk_5.25 //	vikalpa dvayata antaH ca sa ca saptaviDaH mataH // Mvj _5.25 //
   bhāvābhāve praśāmye 'tha śamane trāsyatadbhaye /	BAva aBAve praSAmye aTa Samane trAsya tad Baye /
   grāhyagrāhe 'tha samyaktvamithyātve vyāpṛtau na ca // Mvk_5.26 //	grAhya grAhe aTa samyaktva miTyAtve vyApRtO na ca // Mvj _5.26 //
   ajanmasamakālatve sa vikalpadvayāntatā /	ajanma sama kAla tve sa vikalpa dvaya anta tA /
   viśiṣṭā cāviśiṣṭā ca jñeyā daśasu bhūmiṣu // Mvk_5.27 //	viSizwA ca aviSizwA ca jQeyAH daSasu BUmizu // Mvc _5.27 //
   vyavasthānantato dhātuḥ sādhyasādhanadhāraṇā /	vyavasTA anantataH DAtuH sADya sADana DAraNA /
   avadhārapradhārā ca prativedhaḥ pratānatā // Mvk_5.28 //	avaDAra praDArA ca prativeDaH pratAna tA // Mvk _5.28 //
   pragamaḥ praśaṭhatvañca prakarṣālambanammatam /	pragamaH praSaWa tvaQca prakarza Alamba nammatam /
   avaikalyāpratikṣepo 'vikṣepaśca prapūraṇā // Mvk_5.29 //	avEkalya apratikzepaH avikzepaH ca prapUraNAH // Mvk _5.29 //
   samutpādo nirūḍhiśca karmaṇyatvāpratiṣṭhitā /	samutpAdaH nirUXiH ca karmaNyatva apratizWitA /
   nirāvaraṇatā tasyāpraśrabdhisamudāgamaḥ // Mvk_5.30 //	nirAvaraNa tA tasya apraSrabDi samudAgamaH // Mvj _5.30 //
   śāstraṃ madhyavibhāgaṃ hi gūḍhasārārthameva ca /	SAstram maDya viBAgam hi gUXa sAra arTam eva ca /
   mahārthañcaiva sarvārthaṃ sarvānarthapraṇodanam // Mvk_5.31 //	mahArTaQcA eva sarva arTam sarva anarTa praNodanam // Mvj _5.31 //
   // iti yānānuttarya paricchedaḥ pañcamaḥ //	// iti yAnAn uttarya paricCedaH paQcamaH //
   samāptā madhyāntavibhāgakārikāḥ	samAptAH maDya anta viBAga kArikAH
