   kūrmapurāṇam 1	kUrmapurANam 1
   atha śrīkūrmapurāṇam	aTa SrI kUrmapurANam
   pūrvavibhāgaḥ	pUrva viBAgaH
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca eva narottamam /
   devīṃ sarasvatīṃ caiva tato jayamudīrayet // KūrmP_1,Mang.1 //	devIm sarasvatIm ca eva tatas jayam udIrayet // KUrmP_1,Mang.1 //
   namaskṛtvāprameyāya viṣṇave kūrmarūpiṇe /	namaskRtvA aprameyAya vizNave kUrma rUpiNe /
   purāṇaṃ saṃpravakṣyāmi yaduktaṃ viśvayoninā // KūrmP_1,1.1 //	purANam saMpravakzyAmi yat uktam viSvayoninA // KUrmP_1,1.1 //
   satrānte sūtamanaghaṃ naimiṣīyā maharṣayaḥ /	satra ante sUtam anaGam nEmizIyAH mahA RzayaH /
   purāṇasaṃhitāṃ puṇyāṃ papracchū romaharṣaṇam // KūrmP_1,1.2 //	purANa saMhitAm puNyAm papracCuH roma harzaNam // KUrmP_1,1.2 //
   tvayā sūta mahābuddhe bhagavān brahmavittamaḥ /	tvayA sUta mahAbudDe BagavAn brahma vittamaH /
   itihāsapurāṇārthaṃ vyāsaḥ samyagupāsitaḥ // KūrmP_1,1.3 //	itihAsa purANa arTam vyAsaH samyak upAsitaH // KUrmP_1,1.3 //
   tasya te sarvaromāṇi vacasā hṛṣitāni yat /	tasya te sarva romANi vacasA hRzitAni yat /
   dvaipāyanasya bhagavāṃstato vai romaharṣaṇaḥ // KūrmP_1,1.4 //	dvEpAyanasya BagavAn= tatas vE romaharzaNaH // KUrmP_1,1.4 //
   bhavantameva bhagavān vyājahāra svayaṃ prabhuḥ /	Bavantam eva BagavAn vyAjahAra svayam praBuH /
   munīnāṃ saṃhitāṃ vaktuṃ vyāsaḥ paurāṇikīṃ purā // KūrmP_1,1.5 //	munInAm saMhitAm vaktum vyAsaH pOrANikIm purA // KUrmP_1,1.5 //
   tvaṃ hi svāyaṃbhuve yajñe sutyāhe vitate hariḥ /	tvam hi svAyaMBuve yajQe sutya ahe vitate hariH /
   saṃbhūtaḥ saṃhitāṃ vaktuṃ svāṃśena puruṣottamaḥ // KūrmP_1,1.6 //	saMBUtaH saMhitAm vaktum sva aMSena puruzottamaH // KUrmP_1,1.6 //
   tasmād bhavantaṃ pṛcchāmaḥ purāṇaṃ kaurmamuttamam /	tasmAt Bavantam pRcCAmaH purANam kOrmam uttamam /
   vaktumarhasi cāsmākaṃ purāṇārthaviśārada // KūrmP_1,1.7 //	vaktum arhasi ca asmAkam purANa arTa viSArada // KUrmP_1,1.7 //
   munīnāṃ vacanaṃ śrutvā sūtaḥ paurāṇikottamaḥ /	munInAm vacanam SrutvA sUtaH pOrANika uttamaH /
   praṇamya manasā prāha guruṃ satyavatīsutam // KūrmP_1,1.8 //	praNamya manasA prAha gurum satyavatI sutam // KUrmP_1,1.8 //
   romaharṣaṇa uvāca	romaharzaNaH uvAca
   namaskṛtvā jagadyoniṃ kūrmarūpadharaṃ harim /	namaskRtvA jagadyonim kUrma rUpa Daram harim /
   vakṣye paurāṇikīṃ divyāṃ kathāṃ pāpapraṇāśinīm // KūrmP_1,1.9 //	vakzye pOrANikIm divyAm kaTAm pApa praNASinIm // KUrmP_1,1.9 //
   yāṃ śrutvā pāpakarmāpi gaccheta paramāṃ gatim /	yAm SrutvA pApa karmA api gacCeta paramAm gatim /
   na nāstike kathāṃ puṇyāmimāṃ brūyāt kadācana // KūrmP_1,1.10 //	na nAstike kaTAm puNyAm imAm brUyAt kadAcana // KUrmP_1,1.10 //
   śraddadhānāya śāntāya dhārmikāya dvijātaye /	SraddaDAnAya SAntAya DArmikAya dvijAtaye /
   imāṃ kathāmanubrūyāt sākṣānnārāyaṇeritām // KūrmP_1,1.11 //	imAm kaTAm anubrUyAt sAkzAt nArAyaNa IritAm // KUrmP_1,1.11 //
   sargaśca pratisargaśca vaṃśo manvantarāṇi ca /	sargaH ca pratisargaH ca vaMSaH manvantarANi ca /
   vaṃśānucaritaṃ caiva purāṇaṃ pañcalakṣaṇam // KūrmP_1,1.12 //	vaMSAnucaritam ca eva purANam paQca lakzaNam // KUrmP_1,1.12 //
   brāhmaṃ purāṇaṃ prathamaṃ pādmaṃ vaiṣṇavameva ca /	brAhmam purANam praTamam pAdmam vEzNavam eva ca /
   śaivaṃ bhāgavataṃ caiva bhaviṣyaṃ nāradīyakam // KūrmP_1,1.13 //	SEvam BAgavatam ca eva Bavizyam nAradIyakam // KUrmP_1,1.13 //
   mārkaṇḍeyamathāgneyaṃ brahmavaivartameva ca /	mArkaNxeyam aTa Agneyam brahmavEvartam eva ca /
   laiṅgaṃ tathā ca vārāhaṃ skāndaṃ vāmanameva ca // KūrmP_1,1.14 //	lEFgam taTA ca vArAham skAndam vAmanam eva ca // KUrmP_1,1.14 //
   kaurmaṃ mātsyaṃ gāruḍaṃ ca vāyavīyamanantaram /	kOrmam mAtsyam gAruxam ca vAyavIyam anantaram /
   aṣṭādaśaṃ samuddiṣṭaṃ brahmaṇḍamiti saṃjñitam // KūrmP_1,1.15 //	azwAdaSam samuddizwam brahmaNxam iti saMjQitam // KUrmP_1,1.15 //
   anyānyuparāṇāni munibhiḥ kathitāni tu /	anyAni uparANAni muniBiH kaTitAni tu /
   aṣṭādaśapurāṇāni śrutvā saṃkṣepato dvijāḥ // KūrmP_1,1.16 //	azwAdaSa purANAni SrutvA saMkzepataH dvijAH // KUrmP_1,1.16 //
   ādyaṃ sanatkumāroktaṃ nārasihamataḥ param /	Adyam sanatkumAra uktam nArasiham atas param /
   tṛtīyaṃ skāndamuddiṣṭaṃ kumāreṇa tu bhāṣitam // KūrmP_1,1.17 //	tRtIyam skAndam uddizwam kumAreNa tu BAzitam // KUrmP_1,1.17 //
   caturthaṃ śivadharmākhyaṃ sākṣānnandīśabhāṣitam /	caturTam SivaDarma AKyam sAkzAt nandISa BAzitam /
   durvāsasoktamāścaryaṃ nāradoktamataḥ param // KūrmP_1,1.18 //	durvAsasA uktam AScaryam nArada uktam atas param // KUrmP_1,1.18 //
   kāpilaṃ mānavaṃ caiva tathaivośanaseritam /	kApilam mAnavam ca eva taTA eva uSanasA Iritam /
   brahmāṇḍaṃ vāruṇaṃ cātha kālikāhvayameva ca // KūrmP_1,1.19 //	brahmANxam vAruNam ca aTa kAlikA Ahvayam eva ca // KUrmP_1,1.19 //
   māheśvaraṃ tathā sāmbaṃ sauraṃ sarvārthasaṃcayam /	mAheSvaram taTA sAmbam sOram sarva arTa saMcayam /
   parāśaroktamaparaṃ mārīcaṃ bhārgavāhvayam // KūrmP_1,1.20 //	parASara uktam aparam mArIcam BArgava Ahvayam // KUrmP_1,1.20 //
   idaṃ tu pañcadaśamaṃ purāṇaṃ kaurmamuttamam /	idam tu paQcadaSamam purANam kOrmam uttamam /
   caturdhā saṃsthitaṃ puṇyaṃ saṃhitānāṃ prabhedataḥ // KūrmP_1,1.21 //	caturDA saMsTitam puNyam saMhitAnAm praBedataH // KUrmP_1,1.21 //
   brāhmī bhagavatī saurī vaiṣṇavī ca prakīrtitāḥ /	brAhmI BagavatI sOrI vEzNavI ca prakIrtitAH /
   catastraḥ saṃhitāḥ puṇyā dharmakāmārthamokṣadāḥ // KūrmP_1,1.22 //	catastraH saMhitAH puNyAH Darma kAma arTa mokza dAH // KUrmP_1,1.22 //
   iyaṃ tu saṃhitā brāhmī caturvedaistu sammitā /	iyam tu saMhitA brAhmI catur vedEH tu sammitAH /
   bhavanti ṣaṭsahastrāṇi ślokānāmatra saṃkhyayā // KūrmP_1,1.23 //	Bavanti zawsahastrANi SlokAnAm atra saMKyayA // KUrmP_1,1.23 //
   yatra dharmārthakāmānāṃ mokṣasya ca munīśvarāḥ /	yatra Darma arTa kAmAnAm mokzasya ca muni ISvarAH /
   māhātmyamakhilaṃ brahma jñāyate parameśvaraḥ // KūrmP_1,1.24 //	mAhAtmyam aKilam brahma jQAyate parameSvaraH // KUrmP_1,1.24 //
   sargaśca pratisargaśca vaṃśo manvantarāṇi ca /	sargaH ca pratisargaH ca vaMSaH manvantarANi ca /
   vaṃśānucaritaṃ divyāḥ puṇyāḥ prāsaṅgikīḥ kathāḥ // KūrmP_1,1.25 //	vaMSAnucaritam divyAH puNyAH prAsaFgikIH kaTAH // KUrmP_1,1.25 //
   brāhmaṇādyairiyaṃ dhāryā dhārmikaiḥ śāntamānasaiḥ /	brAhmaNa AdyEH iyam DAryA DArmikEH SAnta mAnasEH /
   tāmahaṃ vartayiṣyāmi vyāsena kathitāṃ purā // KūrmP_1,1.26 //	tAm aham vartayizyAmi vyAsena kaTitAm purA // KUrmP_1,1.26 //
   purāmṛtārthaṃ daiteyadānavaiḥ saha devatāḥ /	purA amRta arTam dEteya dAnavEH saha devatAH /
   manthānaṃ mandaraṃ kṛtvā mamanthuḥ kṣīrasāgaram // KūrmP_1,1.27 //	manTAnam mandaram kRtvA mamanTuH kzIrasAgaram // KUrmP_1,1.27 //
   mathyamāne tadā tasmin kūrmarūpī janārdanaḥ /	maTyamAne tadA tasmin kUrma rUpI janArdanaH /
   babhāra mandaraṃ devo devānāṃ hitakāmyayā // KūrmP_1,1.28 //	baBAra mandaram devaH devAnAm hita kAmyayA // KUrmP_1,1.28 //
   devāśca tuṣṭuvurdevaṃ nāradādyā maharṣayaḥ /	devAH ca tuzwuvuH devam nArada AdyAH mahA RzayaH /
   kūrmarūpadharaṃ dṛṣṭvā sākṣiṇaṃ viṣṇumavyayam // KūrmP_1,1.29 //	kUrma rUpa Daram dRzwvA sAkziNam vizNum avyayam // KUrmP_1,1.29 //
   tadantare 'bhavad devī śrīrnārāyaṇavallabhā /	tad antare aBavat devI SrIH nArAyaNa vallaBA /
   jagrāha bhagavān viṣṇustāmeva puruṣottamaḥ // KūrmP_1,1.30 //	jagrAha BagavAn vizNuH tAm eva puruzottamaH // KUrmP_1,1.30 //
   tejasā viṣṇumavyaktaṃ nāradādyā maharṣayaḥ /	tejasA vizNum avyaktam nArada AdyAH mahA RzayaH /
   mohitāḥ saha śakreṇa śriyo vacanamabruvan // KūrmP_1,1.31 //	mohitAH saha SakreNa SriyaH vacanam abruvan // KUrmP_1,1.31 //
   bhagavan devadeveśa nārāyaṇa jaganmaya /	Bagavan devadeveSa nArAyaNa jagat mayaH /
   kaiṣā devī viśālākṣī yathāvad brūhi pṛcchatām // KūrmP_1,1.32 //	kA ezA devI viSAla akzI yaTAvat brUhi pRcCatAm // KUrmP_1,1.32 //
   śrutvā teṣāṃ tadā vākyaṃ viṣṇurdānavamardanaḥ /	SrutvA tezAm tadA vAkyam vizNuH dAnava mardanaH /
   provāca devīṃ saṃprekṣya nāradādīnakalmaṣān // KūrmP_1,1.33 //	provAca devIm saMprekzya nArada AdIn akalmazAn // KUrmP_1,1.33 //
   iyaṃ sā paramā śaktirmanmayī brahmarūpiṇī /	iyam sA paramA SaktiH mad mayI brahma rUpiNI /
   māyā mama priyānantā yayedaṃ mohitaṃ jagat // KūrmP_1,1.34 //	mAyA mama priya anantAH yayA idam mohitam jagat // KUrmP_1,1.34 //
   anayaiva jagatsarvaṃ sadevāsuramānuṣam /	anayA eva jagat sarvam sa deva asura mAnuzam /
   mohayāmi dvijaśreṣṭhā grasāmi visṛjāmi ca // KūrmP_1,1.35 //	mohayAmi dvijaSrezWAH grasAmi visRjAmi ca // KUrmP_1,1.35 //
   utpattiṃ pralayaṃ caiva bhūtanāmāgatiṃ gatim /	utpattim pralayam ca eva BUtanAma Agatim gatim /
   vijñāyānvīkṣya cātmānaṃ taranti vipulāmimām // KūrmP_1,1.36 //	vijQAya anvIkzya ca AtmAnam taranti vipulAm imAm // KUrmP_1,1.36 //
   asyāstvaṃśānadhiṣṭhāya śaktimanto 'bhavan dvijāḥ /	asyAH tu aMSAn aDizWAya SaktimantaH aBavan dvijAH /
   brahmeśānādayo devāḥ sarvaśaktiriyaṃ mama // KūrmP_1,1.37 //	brahma ISAna AdayaH devAH sarva SaktiH iyam mama // KUrmP_1,1.37 //
   saiṣā sarvajagatsūtiḥ prakṛtistriguṇātmikā /	sA ezA sarva jagat sUtiH prakRtiH triguNa AtmikA /
   prāgeva mattaḥ saṃjātā śrīkalpe padmavāsinī // KūrmP_1,1.38 //	prAk eva mattaH saMjAtA SrI kalpe padma vAsinI // KUrmP_1,1.38 //
   caturbhujā śaṅkhacakrapadmahastā śubhānvitā /	caturBujA SaFKa cakra padma hastA SuBa anvitA /
   koṭisūryapratīkāśā mohinī sarvadehinām // KūrmP_1,1.39 //	kowi sUrya pratIkASA mohinI sarva dehinAm // KUrmP_1,1.39 //
   nālaṃ devā na pitaro mānavā vasavo 'pi ca /	na alam devAH na pitaraH mAnavAH vasavaH api ca /
   māyāmetāṃ samuttartuṃ ye cānye bhuvi dehinaḥ // KūrmP_1,1.40 //	mAyAm etAm samuttartum ye ca anye Buvi dehinaH // KUrmP_1,1.40 //
   ityukto vāsudevena munayo viṣṇumabruvan /	iti uktaH vAsudevena munayaH vizNum abruvan /
   brūhi tvaṃ puṇḍarīkākṣa yadi kālatraye 'pi ca /	brUhi tvam puNxarIkAkza yadi kAla traye api ca /
   ko vā tarati tāṃ māyāṃ durjayāṃ devanirmitām // KūrmP_1,1.41 //	kaH vA tarati tAm mAyAm durjayAm deva nirmitAm // KUrmP_1,1.41 //
   athovāca hṛṣīkeśo munīn munigaṇārcitaḥ /	aTa uvAca hRzIkeSaH munIn muni gaNa arcitaH /
   asti dvijātipravara indradyumna iti śrutaḥ // KūrmP_1,1.42 //	asti dvijAti pravaraH indradyumnaH iti SrutaH // KUrmP_1,1.42 //
   pūrvajanmani rājāsāvadhṛṣyaḥ śaṅkarādibhiḥ /	pUrva janmani rAjA asO= aDRzyaH SaFkara AdiBiH /
   dṛṣṭvā māṃ kūrmasaṃsthānaṃ śrutvā paurāṇikīṃ svayam /	dRzwvA mAm kUrma saMsTAnam SrutvA pOrANikIm svayam /
   saṃhitāṃ manmukhād divyāṃ puraskṛtya munīśvarān // KūrmP_1,1.43 //	saMhitAm mad muKAt divyAm puraskRtya muni ISvarAn // KUrmP_1,1.43 //
   brahmāṇaṃ ca mahādevaṃ devāṃścānyān svaśaktibhiḥ /	brahmANam ca mahAdevam devAn= ca anyAn sva SaktiBiH /
   macchaktau saṃsthitān buddhvā māmeva śaraṇaṃ gataḥ // KūrmP_1,1.44 //	mad SaktO saMsTitAn budDvA mAm eva SaraNam gataH // KUrmP_1,1.44 //
   saṃbhāṣito mayā cātha viprayoniṃ gamiṣyasi /	saMBAzitaH mayA ca aTa viprayonim gamizyasi /
   indradyumna iti khyāto jātiṃ smarasi paurvikīm // KūrmP_1,1.45 //	indradyumnaH iti KyAtaH jAtim smarasi pOrvikIm // KUrmP_1,1.45 //
   sarveṣāmeva bhūtānāṃ devānāmapyagocaram /	sarvezAm eva BUtAnAm devAnAm api agocaram /
   vaktavyaṃ yad guhyatamaṃ dāsye jñānaṃ tavānagha /	vaktavyam yat guhyatamam dAsye jQAnam tava anaGa /
   labdhvā tanmāmakaṃ jñānaṃ māmevānte pravekṣyasi // KūrmP_1,1.46 //	labDvA tat mAmakam jQAnam mAm eva ante pravekzyasi // KUrmP_1,1.46 //
   aṃśāntareṇa bhūmyāṃ tvaṃ tatra tiṣṭha sunirdṛtaḥ /	aMSa antareNa BUmyAm tvam tatra tizWa su nirdRtaH /
   vaivasvate 'ntare 'tite kāryārthaṃ māṃ pravekṣyasi // KūrmP_1,1.47 //	vEvasvate antare atite kArya arTam mAm pravekzyasi // KUrmP_1,1.47 //
   māṃ praṇamya purīṃ gatvā pālayāmāsa medinīm /	mAm praNamya purIm gatvA pAlayAmAsa medinIm /
   kāladharmaṃ gataḥ kālācchvetadvīpe mayā saha // KūrmP_1,1.48 //	kAlaDarmam gataH kAlAt SvetadvIpe mayA saha // KUrmP_1,1.48 //
   bhuktvā tān vaiṣṇavān bhogān yogināmapyagocarān /	BuktvA tAn vEzNavAn BogAn yoginAm api agocarAn /
   madājñayā muniśreṣṭhā jajñe viprakule punaḥ // KūrmP_1,1.49 //	mad AjQayA muni SrezWAH jajQe vipra kule punar // KUrmP_1,1.49 //
   jñātvā māṃ vāsudevākhyaṃ yatra dve nihite 'kṣare /	jQAtvA mAm vAsudeva AKyam yatra dve nihite akzare /
   vidyāvidye gūḍharūpe yattad brahma paraṃ viduḥ // KūrmP_1,1.50 //	vidyA avidye gUXa rUpe yat tat brahma param viduH // KUrmP_1,1.50 //
   sor'cayāmāsa bhūtānāmāśrayaṃ parameśvaram /	soH acayAmAsa BUtAnAm ASrayam parameSvaram /
   vratopavāsaniyamairhemairbrāhmaṇatarpaṇaiḥ // KūrmP_1,1.51 //	vrata upavAsa niyamEH hemEH brAhmaNa tarpaNEH // KUrmP_1,1.51 //
   tadāśīstannamaskārastanniṣṭhastatparāyaṇaḥ /	tad ASIH tad namaskAraH tad nizWaH tad parAyaNaH /
   ārādhayan mahādevaṃ yogināṃ hṛdi saṃsthitam // KūrmP_1,1.52 //	ArADayan mahAdevam yoginAm hRdi saMsTitam // KUrmP_1,1.52 //
   tasyaivaṃ vartamānasya kadācit paramā kalā /	tasya evam vartamAnasya kadAcid paramA kalA /
   svarūpaṃ darśayāmāsa divyaṃ viṣṇusamudbhavam // KūrmP_1,1.53 //	svarUpam darSayAmAsa divyam vizNu samudBavam // KUrmP_1,1.53 //
   dṛṣṭvā praṇamya śirasā viṣṇorbhagavataḥ priyām /	dRzwvA praNamya SirasA vizNoH BagavataH priyAm /
   saṃstūya vividhaiḥ stotraiḥ kṛtāñjalirabhāṣata // KūrmP_1,1.54 //	saMstUya viviDEH stotrEH kRtAQjaliH aBAzata // KUrmP_1,1.54 //
   irnddayumna uvāca	irnddayumnaH uvAca
   kā tvaṃ deviviśālākṣi viṣṇucihnaṅkite śubhe /	kA tvam devi viSAla akzi vizNu cihnaFkite SuBe /
   yāthātathyena vai bhāvaṃ tavedānīṃ bravīhi me // KūrmP_1,1.55 //	yATAtaTyena vE BAvam tava idAnIm bravIhi me // KUrmP_1,1.55 //
   tasya tad vākyamākarṇya suprasannā sumaṅgalā /	tasya tat vAkyam AkarNya su prasannA sumaFgalAH /
   hasantī saṃsmaran viṣṇuṃ priyaṃ brāhmaṇamabravīt // KūrmP_1,1.56 //	hasantI saMsmaran vizNum priyam brAhmaNam abravIt // KUrmP_1,1.56 //
   na māṃ paśyanti munayo devāḥ śakrapurogamāḥ /	na mAm paSyanti munayaH devAH Sakra purogamAH /
   nārāyaṇātmikā caikā māyāhaṃ tanmayā parā // KūrmP_1,1.57 //	nArAyaNa AtmikA ca ekA mAyA aham tat mayA parA // KUrmP_1,1.57 //
   na me nārāyaṇād bhedo vidyate hi vicārataḥ /	na me nArAyaNAt BedaH vidyate hi vicArataH /
   tanmayāhaṃ paraṃ brahma sa viṣṇuḥ parameśvaraḥ // KūrmP_1,1.58 //	tat mayA aham param brahma sa vizNuH parameSvaraH // KUrmP_1,1.58 //
   yer'cayantīha bhūtānāmāśrayaṃ parameśvaram /	yer acayanti iha BUtAnAm ASrayam parameSvaram /
   jñānena karmayogena na teṣāṃ prabhavāmyaham // KūrmP_1,1.59 //	jQAnena karma yogena na tezAm praBavAmi aham // KUrmP_1,1.59 //
   tasmādanādinidhanaṃ karmayogaparāyaṇaḥ /	tasmAt anAdiniDanam karma yoga parAyaNaH /
   jñānenārādhayānantaṃ tato mokṣamavāpsyasi // KūrmP_1,1.60 //	jQAnena ArADaya anantam tatas mokzam avApsyasi // KUrmP_1,1.60 //
   ityuktaḥ sa muniśreṣṭha indradyumno mahāmatiḥ /	iti uktaH sa muni SrezWaH indradyumnaH mahAmatiH /
   praṇamya śirasā devīṃ prāñjaliḥ punarabravīt // KūrmP_1,1.61 //	praNamya SirasA devIm prAQjaliH punar abravIt // KUrmP_1,1.61 //
   kathaṃ sa bhagavānīśaḥ śāśvato niṣkalo 'cyutaḥ /	kaTam sa BagavAn ISaH SASvataH nizkalaH acyutaH /
   jñātuṃ hi śakyate devi brūhi me parameśvari // KūrmP_1,1.62 //	jQAtum hi Sakyate devi brUhi me parameSvari // KUrmP_1,1.62 //
   ekamuktātha vipreṇa devī kamalavāsinī /	ekam uktA aTa vipreNa devI kamala vAsinI /
   sākṣānnārāyaṇo jñānaṃ dāsyatītyāha taṃ munim // KūrmP_1,1.63 //	sAkzAt nArAyaNaH jQAnam dAsyati iti Aha tam munim // KUrmP_1,1.63 //
   ubhābhyāmatha hastābhyāṃ saṃspṛśya praṇataṃ munim /	uBAByAm aTa hastAByAm saMspRSya praNatam munim /
   smṛtvā parātparaṃ viṣṇuṃ tatraivāntaradhīyata // KūrmP_1,1.64 //	smRtvA parAtparam vizNum tatra eva antaraDIyata // KUrmP_1,1.64 //
   so 'pi nārāyaṇaṃ draṣṭuṃ parameṇa samādhinā /	saH api nArAyaNam drazwum parameNa samADinA /
   ārādhayaddhṛṣīkeśaṃ praṇatārtiprabhañjanam // KūrmP_1,1.65 //	ArADayat hRzIkeSam praNata Arti praBaQjanam // KUrmP_1,1.65 //
   tato bahutithe kāle gate nārāyaṇaḥ svayam /	tatas bahutiTe kAle gate nArAyaNaH svayam /
   prādurāsīnmahāyogī pītavāsā jaganmayaḥ // KūrmP_1,1.66 //	prAdurAsIt mahA yogI pIta vAsAH jagat mayaH // KUrmP_1,1.66 //
   dṛṣṭvā devaṃ samāyāntaṃ viṣṇumātmānamavyayam /	dRzwvA devam samAyAntam vizNum AtmAnam avyayam /
   jānubhyāmavaniṃ gatvā tuṣṭāva garuḍadhvajam // KūrmP_1,1.67 //	jAnuByAm avanim gatvA tuzwAva garuxaDvajam // KUrmP_1,1.67 //
   indradyumna uvāca	indradyumnaH uvAca
   yajñeśācyuta govinda mādhavānanta keśava /	yajQeSa acyuta govinda mADava ananta keSava /
   kuṣṇa viṣṇo hṛṣīkeśa tubhyaṃ viśvātmane namaḥ // KūrmP_1,1.68 //	kuzNa vizNo hRzIkeSa tuByam viSvAtmane namaH // KUrmP_1,1.68 //
   namo 'stu te purāṇāya haraye viśvamūrtaye /	namaH astu te purANAya haraye viSvamUrtaye /
   sargasthitivināśānāṃ hetave 'nantaśakye // KūrmP_1,1.69 //	sarga sTiti vinASAnAm hetave ananta Sakye // KUrmP_1,1.69 //
   nirguṇāya namastubhyaṃ niṣkalāyāmalātmane /	nirguNAya namaH tuByam nizkalAya amala Atmane /
   puruṣāya namastubhyaṃ viśvarūpāya te namaḥ // KūrmP_1,1.70 //	puruzAya namaH tuByam viSvarUpAya te namaH // KUrmP_1,1.70 //
   namaste vāsudevāya viṣṇave viśvayonaye /	namaH te vAsudevAya vizNave viSvayonaye /
   ādimadhyāntahīnāya jñānagamyāya te namaḥ // KūrmP_1,1.71 //	Adi maDya anta hInAya jQAna gamyAya te namaH // KUrmP_1,1.71 //
   namaste nirvikārāya niṣprapañcāya te namaḥ /	namaH te nirvikArAya nizprapaQcAya te namaH /
   bhedābhedavihīnāya namo 'stvānandarūpiṇe // KūrmP_1,1.72 //	Beda aBeda vihInAya namaH astu Ananda rUpiNe // KUrmP_1,1.72 //
   namastārāya śāntāya namo 'pratihatātmane /	namaH tArAya SAntAya namaH apratihata Atmane /
   anantamūrtaye tubhyamamūrtāya namo namaḥ // KūrmP_1,1.73 //	ananta mUrtaye tuByam amUrtAya namaH namaH // KUrmP_1,1.73 //
   namaste paramārthāya māyātītāya te namaḥ /	namaH te parama arTAya mAyA atItAya te namaH /
   namaste parameśāya brahmaṇe paramātmane // KūrmP_1,1.74 //	namaH te parameSAya brahmaNe paramAtmane // KUrmP_1,1.74 //
   namo 'stu te susūkṣmāya mahādevāya te namaḥ /	namaH astu te su sUkzmAya mahAdevAya te namaH /
   namaḥ śivāya śuddhāya namaste parameṣṭhine // KūrmP_1,1.75 //	namaH SivAya SudDAya namaH te paramezWine // KUrmP_1,1.75 //
   tvayaiva sṛṣṭamakhilaṃ tvameva paramā gatiḥ /	tvayA eva sRzwam aKilam tvam eva paramA gatiH /
   tvaṃ pitā sarvabhūtānāṃ tvaṃ mātā puruṣottama // KūrmP_1,1.76 //	tvam pitA sarva BUtAnAm tvam mAtA puruzottamaH // KUrmP_1,1.76 //
   tvamakṣaraṃ paraṃ dhāma cinmātraṃ vyoma niṣkalam /	tvam akzaram param DAma cit mAtram vyoma nizkalam /
   sarvasyādhāramavyaktamanantaṃ tamasaḥ param // KūrmP_1,1.77 //	sarvasya ADAram avyaktam anantam tamasaH param // KUrmP_1,1.77 //
   prapaśyanti parātmānaṃ jñānadīpena kevalam /	prapaSyanti para AtmAnam jQAna dIpena kevalam /
   prapadye bhavato rūpaṃ tadviṣṇoḥ paramaṃ padam // KūrmP_1,1.78 //	prapadye BavataH rUpam tat vizNoH paramam padam // KUrmP_1,1.78 //
   evaṃ stuvantaṃ bhagavān bhūtātmā bhūtabhāvanaḥ /	evam stuvantam BagavAn BUtAtmA BUtaBAvanaH /
   ubhābhyāmatha hastābhyāṃ pasparśa prahasanniva // KūrmP_1,1.79 //	uBAByAm aTa hastAByAm pasparSa prahasan= iva // KUrmP_1,1.79 //
   spṛṣṭamātro bhagavatā viṣṇunā munipuṅgavaḥ /	spRzwa mAtraH BagavatA vizNunA muni puFgavaH /
   yathāvat paramaṃ tattvaṃ jñātavāṃstatprasādataḥ // KūrmP_1,1.80 //	yaTAvat paramam tattvam jQAtavAn= tad prasAdataH // KUrmP_1,1.80 //
   tataḥ prahṛṣṭamanasā praṇipatya janārdanam /	tatas prahRzwa manasA praNipatya janArdanam /
   provāconnidrapadmākṣaṃ pītavāsasamacyutam // KūrmP_1,1.81 //	provAca unnidra padma akzam pIta vAsasam acyutam // KUrmP_1,1.81 //
   tvatprasādādasaṃdigdhamutpannaṃ puruṣottama /	tvad prasAdAt asaMdigDam utpannam puruzottamaH /
   jñānaṃ brahmaikaviṣayaṃ paramānandasiddhidam // KūrmP_1,1.82 //	jQAnam brahma eka vizayam parama Ananda sidDi dam // KUrmP_1,1.82 //
   namo bhagavate tubhyaṃ vāsudevāya vedhase /	namaH Bagavate tuByam vAsudevAya veDase /
   kiṃ kariṣyāmi yogeśa tanme vada jaganmaya // KūrmP_1,1.83 //	kim karizyAmi yoga ISa tat me vada jagat mayaH // KUrmP_1,1.83 //
   śrutvā nārāyaṇo vākyamindradyumnasya mādhavaḥ /	SrutvA nArAyaNaH vAkyam indradyumnasya mADavaH /
   uvāca sasmitaṃ vākyamaśeṣajagato hitam // KūrmP_1,1.84 //	uvAca sa smitam vAkyam aSeza jagataH hitam // KUrmP_1,1.84 //
   śrībhagavānuvāca	SrI BagavAn uvAca
   varṇāśramācāravatāṃ puṃsāṃ devo maheśvaraḥ /	varNa ASrama AcAravatAm puMsAm devaH maheSvaraH /
   jñānena bhaktiyogena pūjanīyo na cānyathā // KūrmP_1,1.85 //	jQAnena Bakti yogena pUjanIyaH na ca anyaTA // KUrmP_1,1.85 //
   vijñāya tatparaṃ tattvaṃ vibhūtiṃ kāryakāraṇam /	vijQAya tat param tattvam viBUtim kArya kAraNam /
   pravṛtiṃ cāpi me jñātvā mokṣārthośvaramarcayet // KūrmP_1,1.86 //	pravRtim ca api me jQAtvA mokza arTa uSvaram arcayet // KUrmP_1,1.86 //
   sarvasaṅgān parityajya jñātvā māyāmayaṃ jagat /	sarva saFgAn parityajya jQAtvA mAyA mayam jagat /
   advaitaṃ bhāvayātmānaṃ drakṣyase parameśvaram // KūrmP_1,1.87 //	advEtam BAvaya AtmAnam drakzyase parameSvaram // KUrmP_1,1.87 //
   trividhā bhāvanā brahman procyamānā nibodha me /	triviDA BAvanA brahman procyamAnAH niboDa me /
   ekā madviṣayā tatra dvitīyā vyaktasaṃśrayā /	ekA mad vizayA tatra dvitIyA vyakta saMSrayAH /
   anyā ca bhāvanā brāhmī vijñeyā sā guṇātigā // KūrmP_1,1.88 //	anyA ca BAvanA brAhmI vijQeyA sA guNa atigAH // KUrmP_1,1.88 //
   āsāmanyatamāṃ cātha bhāvanāṃ bhāvayed budhaḥ /	AsAm anyatamAm ca aTa BAvanAm BAvayet buDaH /
   aśaktaḥ saṃśrayedādyāmityeṣā vaidikī śrutiḥ // KūrmP_1,1.89 //	aSaktaH saMSrayet AdyAm iti ezA vEdikI SrutiH // KUrmP_1,1.89 //
   tasmāt sarvaprayatnena tanniṣṭhastatparāyaṇaḥ /	tasmAt sarva prayatnena tad nizWaH tad parAyaNaH /
   samārādhaya viśveśaṃ tato mokṣamavāpsyasi // KūrmP_1,1.90 //	samArADaya viSveSam tatas mokzam avApsyasi // KUrmP_1,1.90 //
   indradyumna uvāca	indradyumnaH uvAca
   kiṃ tat parataraṃ tattvaṃ kā vibhūtirjanārdana /	kim tat parataram tattvam kA viBUtiH janArdana /
   kiṃ kāryaṃ kāraṇaṃ kastvaṃ pravṛttiścāpi kā tava // KūrmP_1,1.91 //	kim kAryam kAraNam kaH tvam pravRttiH ca api kA tava // KUrmP_1,1.91 //
   parātparataraṃ tattvaṃ paraṃ brahmaikamavyayam /	parAtparataram tattvam param brahma ekam avyayam /
   nityānandaṃ svayañjyotirakṣaraṃ tamasaḥ param // KūrmP_1,1.92 //	nitya Anandam svayan jyotiH akzaram tamasaH param // KUrmP_1,1.92 //
   aiśvaryaṃ tasya yannityaṃ vibhūtiriti gīyate /	ESvaryam tasya yat nityam viBUtiH iti gIyate /
   kāryaṃ jagadathāvyaktaṃ kāraṇaṃ śuddhamakṣaram // KūrmP_1,1.93 //	kAryam jagat aTa avyaktam kAraNam SudDam akzaram // KUrmP_1,1.93 //
   ahaṃ hi sarvabhūtānāmantaryāmīśvaraḥ paraḥ /	aham hi sarva BUtAnAm antaryAmI ISvaraH paraH /
   sargasthityantakartṛtvaṃ pravṛttirmama gīyate // KūrmP_1,1.94 //	sarga sTiti anta kartR tvam pravRttiH mama gIyate // KUrmP_1,1.94 //
   etad vijñāya bhāvena yathāvadakhilaṃ dvija /	etat vijQAya BAvena yaTAvat aKilam dvija /
   tatastvaṃ karmayogena śāśvataṃ samyagarcaya // KūrmP_1,1.95 //	tatas tvam karma yogena SASvatam samyak arcaya // KUrmP_1,1.95 //
   indradyumna uvāca	indradyumnaH uvAca
   ke te varṇāśramācārā yaiḥ samārādhyate paraḥ /	ke te varNa ASrama AcArAH yEH samArADyate paraH /
   jñānaṃ ca kīdṛśaṃ divyaṃ bhāvanātrayasaṃsthitam // KūrmP_1,1.96 //	jQAnam ca kIdRSam divyam BAvanA traya saMsTitam // KUrmP_1,1.96 //
   kathaṃ sṛṣṭamidaṃ pūrvaṃ kathaṃ saṃhriyate punaḥ /	kaTam sRzwam idam pUrvam kaTam saMhriyate punar /
   kiyatyaḥ sṛṣṭayo loke vaṃśā manvantarāṇi ca /	kiyatyaH sRzwayaH loke vaMSAH manvantarANi ca /
   kāni teṣāṃ pramāṇāni pāvanāni vratāni ca // KūrmP_1,1.97 //	kAni tezAm pramANAni pAvanAni vratAni ca // KUrmP_1,1.97 //
   tīrthānyarkādisaṃsthānaṃ pṛthivyāyāmavistare /	tIrTAni arka Adi saMsTAnam pRTivI AyAma vistare /
   kati dvīpāḥ samudrāśca parvatāśca nadīnadāḥ /	kati dvIpAH samudrAH ca parvatAH ca nadInadAH /
   brūhi me puṇḍarīkākṣa yathāvadadhunākhilam // KūrmP_1,1.98 //	brUhi me puNxarIkAkza yaTAvat aDunA aKilam // KUrmP_1,1.98 //
   śrīkūrma uvāca	SrI kUrmaH uvAca
   evamukto 'tha tenāhaṃ bhaktānugrahakāmyayā /	evam uktaH aTa tena aham Bakta anugraha kAmyayA /
   yathāvadakhilaṃ sarvamavocaṃ munipuṅgavāḥ // KūrmP_1,1.99 //	yaTAvat aKilam sarvam avocam muni puFgavAH // KUrmP_1,1.99 //
   vyākhyāyāśeṣamevedaṃ yatpṛṣṭo 'haṃ dvijena tu /	vyAKyAya aSezam eva idam yat pRzwaH aham dvijena tu /
   anugṛhya ca taṃ vipraṃ tatraivāntarhito 'bhavam // KūrmP_1,1.100 //	anugRhya ca tam vipram tatra eva antarhitaH aBavam // KUrmP_1,1.100 //
   so 'pi tena vidhānena maduktena dvijottamaḥ /	saH api tena viDAnena mad uktena dvijottamaH /
   ārādhayāmāsa paraṃ bhāvapūtaḥ samāhitaḥ // KūrmP_1,1.101 //	ArADayAmAsa param BAva pUtaH samAhitaH // KUrmP_1,1.101 //
   tyaktvā putrādiṣu snehaṃ nirdvandvo niṣparigrahaḥ /	tyaktvA putra Adizu sneham nirdvandvaH nizparigrahaH /
   saṃnyasya sarvakarmāṇi paraṃ vairāgyamāśritaḥ // KūrmP_1,1.102 //	saMnyasya sarva karmANi param vErAgyam ASritaH // KUrmP_1,1.102 //
   ātmanyātmānamanvīkṣya svātmanyevākhilaṃ jagat /	Atmani AtmAnam anvIkzya sva Atmani eva aKilam jagat /
   saṃprāpya bhāvanāmantyāṃ brāhmīmakṣarapūrvikām // KūrmP_1,1.103 //	saMprApya BAvanAm antyAm brAhmIm akzara pUrvikAm // KUrmP_1,1.103 //
   avāpa paramaṃ yogaṃ yenaikaṃ paripaśyati /	avApa paramam yogam yena ekam paripaSyati /
   yaṃ vinidrā jitaśvāsāḥ kāṅkṣante mokṣakāṅkṣiṇaḥ // KūrmP_1,1.104 //	yam vinidrAH jita SvAsAH kAFkzante mokza kAFkziNaH // KUrmP_1,1.104 //
   tataḥ kadācid yogīndro brahmāṇaṃ draṣṭumavyayam /	tatas kadAcid yogi indraH brahmANam drazwum avyayam /
   jagāmādityanirdeśānmānasottaraparvatam /	jagAma Aditya nirdeSAt mAnasa uttara parvatam /
   ākāśenaiva viprendro yogaiśvaryaprabhāvataḥ // KūrmP_1,1.105 //	AkASena eva vipra indraH yoga ESvarya praBAvataH // KUrmP_1,1.105 //
   vimānaṃ sūryasaṃkāśaṃ prādhurbhūtamanuttamam /	vimAnam sUrya saMkASam prADurBUtam anuttamam /
   anvagacchan devagaṇā gandharvāpsarasāṃ gaṇāḥ /	anvagacCan deva gaNAH ganDarva apsarasAm gaNAH /
   dṛṣṭvānye pathi yogīndraṃ siddhā brahmarṣayo yayuḥ // KūrmP_1,1.106 //	dRzwvA anye paTi yogi indram sidDAH brahmarzayaH yayuH // KUrmP_1,1.106 //
   tataḥ sa gatvā tu giriṃ viveśa suravanditam /	tatas sa gatvA tu girim viveSa sura vanditam /
   sthānaṃ tadyogibhirjuṣṭaṃ yatrāste paramaḥ pumān // KūrmP_1,1.107 //	sTAnam tat yogiBiH juzwam yatra Aste paramaH pumAn // KUrmP_1,1.107 //
   saṃprāpya paramaṃ sthānaṃ sūryāyutasamaprabham /	saMprApya paramam sTAnam sUrya ayuta sama praBam /
   viveśa cāntarbhavanaṃ devānāṃ ca durāsadam // KūrmP_1,1.108 //	viveSa ca antar Bavanam devAnAm ca durAsadam // KUrmP_1,1.108 //
   vicintayāmāsa paraṃ śaraṇyaṃ sarvadehinām /	vicintayAmAsa param SaraNyam sarva dehinAm /
   anādinidhanaṃ devaṃ devadevaṃ pitāmaham // KūrmP_1,1.109 //	anAdiniDanam devam devadevam pitAmaham // KUrmP_1,1.109 //
   tataḥ prādurabhūt tasmin prakāśaḥ paramātmanaḥ /	tatas prAduraBUt tasmin prakASaH paramAtmanaH /
   tanmadhye puruṣaṃ pūrvamapaśyat paramaṃ padam // KūrmP_1,1.110 //	tad maDye puruzam pUrvam apaSyat paramam padam // KUrmP_1,1.110 //
   mahāntaṃ tejaso rāśimagamyaṃ brahmavidviṣām /	mahAntam tejasaH rASim agamyam brahma vidvizAm /
   caturmukhamudārāṅgamarcibhirupaśobhitam // KūrmP_1,1.111 //	catur muKam udAra aFgam arciBiH upaSoBitam // KUrmP_1,1.111 //
   so 'pi yoginamanvīkṣya praṇamantamupasthitam /	saH api yoginam anvIkzya praNamantam upasTitam /
   pratyudgamya svayaṃ devo viśvātmā pariṣasvaje // KūrmP_1,1.112 //	pratyudgamya svayam devaH viSvAtmA parizasvaje // KUrmP_1,1.112 //
   pariṣvaktasya devena dvijendrasyātha dehataḥ /	parizvaktasya devena dvijendrasya aTa dehataH /
   nirgatya mahatī jyotsnā viveśādityamaṇḍalam /	nirgatya mahatI jyotsnA viveSa Aditya maNxalam /
   ṛgyajuḥ sāmasaṃjñaṃ tat pavitramamalaṃ padam // KūrmP_1,1.113 //	Rc yajuH sAma saMjQam tat pavitram amalam padam // KUrmP_1,1.113 //
   hiraṇyagarbho bhagavān yatrāste havyakavyabhuk /	hiraNyagarBaH BagavAn yatra Aste havya kavya Buj /
   dvāraṃ tad yogināmādyaṃ vedānteṣu pratiṣṭhitam /	dvAram tat yoginAm Adyam vedAntezu pratizWitam /
   brahmatejomayaṃ śrīmanniṣṭhā caiva manīṣiṇām // KūrmP_1,1.114 //	brahma tejaH mayam SrImat nizWA ca eva manIziNAm // KUrmP_1,1.114 //
   dṛṣṭamātro bhagavatāta brahmaṇārcirmayo muniḥ /	dRzwa mAtraH BagavatAta brahmaNA arciH mayaH muniH /
   apaśyadaiśvaraṃ tejaḥ śāntaṃ sarvatragaṃ śivam // KūrmP_1,1.115 //	apaSyat ESvaram tejaH SAntam sarvatragam Sivam // KUrmP_1,1.115 //
   svātmānamakṣaraṃ vyomatad viṣṇoḥ paramaṃ padam /	sva AtmAnam akzaram vyoma tat vizNoH paramam padam /
   ānandamacalaṃ brahma sthānaṃ tatpārameśvaram // KūrmP_1,1.116 //	Anandam acalam brahma sTAnam tat pArameSvaram // KUrmP_1,1.116 //
   sarvabhūtātmabhūtaḥ sa paramaiśvaryamāsthitaḥ /	sarva BUta Atma BUtaH sa parama ESvaryam AsTitaH /
   prāptavānātmano dhāma yattanmokṣākhyamavyayam // KūrmP_1,1.117 //	prAptavAn AtmanaH DAma yat tat mokza AKyam avyayam // KUrmP_1,1.117 //
   tasmāt sarvaprayatnena varṇāśramavidhau sthitaḥ /	tasmAt sarva prayatnena varNa ASrama viDO sTitaH /
   samāśrityāntimaṃ bhāvaṃ māyāṃ lakṣmīṃ tared budhaḥ // KūrmP_1,1.118 //	samASritya antimam BAvam mAyAm lakzmIm taret buDaH // KUrmP_1,1.118 //
   sūta uvāca	sUtaH uvAca
   vyāhṛtā hariṇā tvevaṃ nārādādyā maharṣayaḥ /	vyAhRtA hariNA tu evam nArAda AdyAH mahA RzayaH /
   śakreṇa sahitāḥ sarve papracchurgaruḍadhvajam // KūrmP_1,1.119 //	SakreNa sahitAH sarve papracCuH garuxaDvajam // KUrmP_1,1.119 //
   ṛṣaya ūcuḥ	RzayaH UcuH
   devadeva hṛṣīkeśa nātha nārāyaṇāmala /	devadeva hRzIkeSa nATa nArAyaNa amala /
   tad vadāśeṣamasmākaṃ yaduktaṃ bhavatā purā // KūrmP_1,1.120 //	tat vada aSezam asmAkam yat uktam BavatA purA // KUrmP_1,1.120 //
   indradyumnāya viprayā jñānaṃ dharmādigocaram /	indradyumnAya viprayA jQAnam Darma Adi gocaram /
   śuśrūṣuścāpyayaṃ śakraḥ sakhā tava jaganmaya // KūrmP_1,1.121 //	SuSrUzuH ca api ayam SakraH saKA tava jagat mayaH // KUrmP_1,1.121 //
   tataḥ sa bhagavān viṣṇuḥ kūrmarūpī janārdanaḥ /	tatas sa BagavAn vizNuH kUrma rUpI janArdanaH /
   rasātalagato devo nāradādyairmaharṣibhiḥ // KūrmP_1,1.122 //	rasAtala gataH devaH nArada AdyEH mahA RziBiH // KUrmP_1,1.122 //
   pṛṣṭaḥ provāca sakalaṃ purāṇaṃ kaurmamuttamam /	pRzwaH provAca sakalam purANam kOrmam uttamam /
   sannidhau devarājasya tad vakṣye bhavatāmaham // KūrmP_1,1.123 //	sanniDO devarAjasya tat vakzye BavatAm aham // KUrmP_1,1.123 //
   dhanyaṃ yaśasyāmāyuṣyaṃ puṇyaṃ mokṣapradaṃ nṛṇām /	Danyam yaSasyAm Ayuzyam puNyam mokza pradam nRNAm /
   purāṇaśravaṇaṃ viprāḥ kathanaṃ ca viśeṣataḥ // KūrmP_1,1.124 //	purANa SravaNam viprAH kaTanam ca viSezataH // KUrmP_1,1.124 //
   śrutvā cādhyāyamevaikaṃ sarvapāpaiḥ pramucyate /	SrutvA ca aDyAyam eva ekam sarva pApEH pramucyate /
   upākhyānamathaikaṃ vā brahmaloke mahīyate // KūrmP_1,1.125 //	upAKyAnam aTa ekam vA brahma loke mahIyate // KUrmP_1,1.125 //
   idaṃ purāṇaṃ paramaṃ kaurmaṃ kūrmasvarūpiṇā /	idam purANam paramam kOrmam kUrma svarUpiNA /
   uktaṃ devādhidevena śraddhātavyaṃ dvijātibhiḥ // KūrmP_1,1.126 //	uktam deva aDidevena SradDAtavyam dvijAtiBiH // KUrmP_1,1.126 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge prathamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge praTamaH aDyAyaH
   śrīkūrma uvāca	SrI kUrmaH uvAca
   śṛṇudhvamṛṣayaḥ sarve yatpṛṣṭo 'haṃ jagaddhitam /	SRNuDvam RzayaH sarve yat pRzwaH aham jagat hitam /
   vakṣyamāṇaṃ mayā sarvamindradyumnāya bhāṣitam // KūrmP_1,2.1 //	vakzyamANam mayA sarvam indradyumnAya BAzitam // KUrmP_1,2.1 //
   bhūtairbhavyairbhaviṣyadbhiścaritairupabṛṃhitam /	BUtEH BavyEH BavizyadBiH caritEH upabRMhitam /
   purāṇaṃ puṇyadaṃ nṛṇāṃ mokṣadharmānukīrtanam // KūrmP_1,2.2 //	purANam puNya dam nRNAm mokza Darma anukIrtanam // KUrmP_1,2.2 //
   ahaṃ nārāyaṇo devaḥ pūrvamāsaṃ na me param /	aham nArAyaNaH devaH pUrva mAsam na me param /
   upāsya vipulāṃ nidrāṃ bhogiśayyāṃ samāśritaḥ // KūrmP_1,2.3 //	upAsya vipulAm nidrAm Bogi SayyAm samASritaH // KUrmP_1,2.3 //
   cintayāmi punaḥ sṛṣṭiṃ niśānte pratibudhya tu /	cintayAmi punar sRzwim niSA ante pratibuDya tu /
   tato me sahasotpannaḥ prasādo munipuṅgavā // KūrmP_1,2.4 //	tatas me sahasA utpannaH prasAdaH muni puFgavAH // KUrmP_1,2.4 //
   caturmukhastato jāto brahmā lokapitāmahaḥ /	caturmuKaH tatas jAtaH brahmA lokapitAmahaH /
   tadantare 'bhavat krodhaḥ kasmāccit kāraṇāt tadā // KūrmP_1,2.5 //	tad antare aBavat kroDaH kasmAccid kAraNAt tadA // KUrmP_1,2.5 //
   ātmano muniśārdūlāstatra devo maheśvaraḥ /	AtmanaH muni SArdUlAH tatra devaH maheSvaraH /
   rudraḥ krodhātmajo jajñe śūlapāṇistrilocanaḥ /	rudraH kroDa AtmajaH jajQe SUlapANiH trilocanaH /
   tejasā sūryasaṃkāśastrailokyaṃ saṃharanniva // KūrmP_1,2.6 //	tejasA sUrya saMkASaH trElokyam saMharan= iva // KUrmP_1,2.6 //
   tataḥ śrīrabhavad devi kamalāyatalocanā /	tatas SrIH aBavat devi kamala Ayata locanA /
   surūpā saumyavadanā mohinī sarvadehinām // KūrmP_1,2.7 //	surUpA sOmya vadanA mohinI sarva dehinAm // KUrmP_1,2.7 //
   śucismitā suprasannā maṅgalā mahimāspadā /	Suci smitA su prasannA maFgalA mahima AspadA /
   divyakāntisamāyuktā divyamālyopaśobhitā // KūrmP_1,2.8 //	divya kAnti samAyuktAH divya mAlya upaSoBitA // KUrmP_1,2.8 //
   nārāyaṇī mahāmāyā mūlaprakṛtiravyayā /	nArAyaNI mahAmAyA mUlaprakRtiH avyayA /
   svadhāmnā pūrayantīdaṃ matpārśvaṃ samupāviśat // KūrmP_1,2.9 //	sva DAmnA pUrayanti idam mad pArSvam samupAviSat // KUrmP_1,2.9 //
   tāṃ dṛṣṭavā bhagavān brahmā māmuvāca jagatpatiḥ /	tAm dRzwavA BagavAn brahmA mAm uvAca jagatpatiH /
   mohāyāśeṣabhūtānāṃ niyojaya surūpiṇīm /	mohAya aSeza BUtAnAm niyojaya surUpiNIm /
   yeneyaṃ vipulā sṛṣṭirvardhate mama mādhava // KūrmP_1,2.10 //	yena iyam vipulA sRzwiH varDate mama mADava // KUrmP_1,2.10 //
   tathokto 'haṃ śriyaṃ devīmabruvaṃ prahasanniva /	taTA uktaH aham Sriyam devIm abruvam prahasan= iva /
   devīdamakhilaṃ viśvaṃ sadevāsuramānuṣam /	devI idam aKilam viSvam sa deva asura mAnuzam /
   mohayitvā mamādeśāt saṃsāre vinipātaya // KūrmP_1,2.11 //	mohayitvA mama AdeSAt saMsAre vinipAtaya // KUrmP_1,2.11 //
   jñānayogaratān dāntān brahmiṣṭhān brahmavādinaḥ /	jQAna yoga ratAn dAntAn brahmizWAn brahma vAdinaH /
   akrodhanān satyaparān dūrataḥ parivarjaya // KūrmP_1,2.12 //	akroDanAn satya parAn dUratas parivarjaya // KUrmP_1,2.12 //
   dhyāyino nirmamān śāntān dhārmikān vedapāragān /	DyAyinaH nirmamAn SAntAn DArmikAn vedapAragAn /
   jāpinastāpasān viprān dūrataḥ parivarjaya // KūrmP_1,2.13 //	jApinaH tApasAn viprAn dUratas parivarjaya // KUrmP_1,2.13 //
   vedavedāntavijñānasaṃchinnāśeṣasaṃśayān /	veda vedAnta vijQAna saMCinna aSeza saMSayAn /
   mahāyajñaparān viprān dūrataḥ parivarjaya // KūrmP_1,2.14 //	mahAyajQa parAn viprAn dUratas parivarjaya // KUrmP_1,2.14 //
   ye yajanti japairhemairdevadevaṃ maheśvaram /	ye yajanti japEH hemEH devadevam maheSvaram /
   svādhyāyenejyayā dūrāt tān prayatnena varjaya // KūrmP_1,2.15 //	svADyAyena ijyayA dUrAt tAn prayatnena varjaya // KUrmP_1,2.15 //
   bhaktiyogasamāyuktānīśvarārpitamānasān /	Bakti yoga samAyuktAn ISvara arpita mAnasAn /
   prāṇāyāmādiṣu ratān dūrāt pariharāmalān // KūrmP_1,2.16 //	prANAyAma Adizu ratAn dUrAt parihara amalAn // KUrmP_1,2.16 //
   praṇavāsaktamanaso rudrajapyaparāyaṇān /	praNava Asakta manasaH rudra japya parAyaNAn /
   atharvaśiraso 'dhyetṛn dharmajñān parivarjaya // KūrmP_1,2.17 //	aTarvaSirasaH aDyetRn Darma jQAn parivarjaya // KUrmP_1,2.17 //
   bahunātra kimuktena svadharmaparipālakān /	bahunA atra kim uktena svaDarma paripAlakAn /
   īśvarārādhanaratān manniyogānna mohaya // KūrmP_1,2.18 //	ISvara ArADana ratAn mad niyogAt na mohaya // KUrmP_1,2.18 //
   evaṃ mayā mahāmāyā preritā harivallabhā /	evam mayA mahAmAyA preritA harivallaBA /
   yathādeśaṃ cakārāsau tasmāllakṣmīṃ samarcayet // KūrmP_1,2.19 //	yaTAdeSam cakAra asO tasmAt lakzmIm samarcayet // KUrmP_1,2.19 //
   śriyaṃ dadāti vipulāṃ puṣṭiṃ medhāṃ yaśo balam /	Sriyam dadAti vipulAm puzwim meDAm yaSaH balam /
   arcitā bhagavatpatnī tasmāllakṣmīṃ samarcayet // KūrmP_1,2.20 //	arcitA Bagavat patnI tasmAt lakzmIm samarcayet // KUrmP_1,2.20 //
   tato 'sṛjat sa bhagavān brahmā lokapitāmahaḥ /	tatas asRjat sa BagavAn brahmA lokapitAmahaH /
   carācarāṇi bhūtāni yathāpūrvaṃ mamājñayā // KūrmP_1,2.21 //	carAcarANi BUtAni yaTApUrvam mama AjQayA // KUrmP_1,2.21 //
   parīcibhṛgvaṅgirasaḥ pulastyaṃ pulahaṃ kratum /	parIci BRgu aFgirasaH pulastyam pulaham kratum /
   dakṣamatriṃ vasiṣṭhaṃ ca so 'sṛjad yogavidyayā // KūrmP_1,2.22 //	dakzam atrim vasizWam ca saH asRjat yoga vidyayA // KUrmP_1,2.22 //
   navaite brahmaṇaḥ putrā brahmāṇo brāhmaṇottamāḥ /	navA ete brahmaNaH putrAH brahmANaH brAhmaNa uttamAH /
   brahmavādina evaite marīcyādyāstu sādhakāḥ // KūrmP_1,2.23 //	brahma vAdinaH eva ete marIci AdyAH tu sADakAH // KUrmP_1,2.23 //
   sasarja brāhmaṇān vaktrāt kṣatriyāṃśca bhujād vibhuḥ /	sasarja brAhmaNAn vaktrAt kzatriyAn= ca BujAt viBuH /
   vaiśyānūrudvayād devaḥ pādārchūdrān pitāmahaḥ // KūrmP_1,2.24 //	vESyAn Uru dvayAt devaH pAda arCUdrAn pitAmahaH // KUrmP_1,2.24 //
   yajñaniṣpattaye brahmā śūdravarjaṃ sasarja ha /	yajQa nizpattaye brahmA SUdra varjam sasarja ha /
   guptaye sarvavedānāṃ tebhyo yajño hi nirbabhau // KūrmP_1,2.25 //	guptaye sarva vedAnAm teByaH yajQaH hi nirbaBO // KUrmP_1,2.25 //
   ṛco yajūṃṣi sāmāni tathaivātharvaṇāni ca /	RcaH yajUMzi sAmAni taTA eva ATarvaNAni ca /
   brahmaṇaḥ sahajaṃ rūpaṃ nityaiṣā śaktiravyayā // KūrmP_1,2.26 //	brahmaNaH sahajam rUpam nityA ezA SaktiH avyayAH // KUrmP_1,2.26 //
   anādinidhanā divyā vāgutsṛṣṭā svayaṃbhuvā /	anAdi niDanA divyA vAc utsRzwA svayaMBuvA /
   ādau vedamayī bhūtā yataḥ sarvāḥ pravṛttayaḥ // KūrmP_1,2.27 //	AdO veda mayI BUtAH yatas sarvAH pravRttayaH // KUrmP_1,2.27 //
   ato 'nyānitu śāstrāṇipṛthivyāṃyānikānicit /	atas anyAnitu SAstrANi pRTivI AMyAnikA nicid /
   na teṣu ramate dhīraḥ pāṣaṇḍī tena jāyate // KūrmP_1,2.28 //	na tezu ramate DIraH pAzaNxI tena jAyate // KUrmP_1,2.28 //
   vedārthavittamaiḥ kāryaṃ yatsmṛtaṃ munibhiḥ purā /	veda arTa vittamEH kAryam yat smRtam muniBiH purA /
   sa jñeyaḥ paramo dharmo nānyaśāstreṣu saṃsthitaḥ // KūrmP_1,2.29 //	sa jQeyaH paramaH DarmaH na anya SAstrezu saMsTitaH // KUrmP_1,2.29 //
   yā vedabāhyāḥ smṛtayo yāśca kāśca kudṛṣṭayaḥ /	yAH veda bAhyAH smRtayaH yAH ca kAH ca kudRzwayaH /
   sarvāstā niṣphalāḥ pretyatamoniṣṭhāhitāḥ smṛtāḥ // KūrmP_1,2.30 //	sarvAH tAH nizPalAH pretya tamaH nizWA hitAH smRtAH // KUrmP_1,2.30 //
   pūrvakalpe prajā jātāḥ sarvabādāvivarjitāḥ /	pUrva kalpe prajAH jAtAH sarva bAda avivarjitAH /
   śuddhāntaḥ karaṇāḥ sarvāḥ svadharmaniratāḥ sadā // KūrmP_1,2.31 //	SudDAntaH karaNAH sarvAH svaDarma niratAH sadA // KUrmP_1,2.31 //
   tataḥ kālavaśāt tāsāṃ rāgadveṣādiko 'bhavat /	tatas kAla vaSAt tAsAm rAga dveza AdikaH aBavat /
   adharmo muniśārdūlāḥ svadharmapratibandhakaḥ // KūrmP_1,2.32 //	aDarmaH muni SArdUlAH svaDarma pratibanDakaH // KUrmP_1,2.32 //
   tataḥ sā sahajā siddhistāsāṃ nātīva jāyate /	tatas sA sahajA sidDiH tAsAm na atIva jAyate /
   rajomātrātmikāstāsāṃ siddhayo 'nyāstadābhavan // KūrmP_1,2.33 //	rajaH mAtra AtmikAH tAsAm sidDayaH anyAH tadA aBavan // KUrmP_1,2.33 //
   tāsu kṣīṇāsvaśeṣāsu kālayogena tāḥ punaḥ /	tAsu kzINAsu aSezAsu kAla yogena tAH punar /
   vārtopāyaṃ punaścakrurhastasiddhiṃ ca karmajām /	vArtA upAyam punar cakruH hasta sidDim ca karma jAm /
   tatastāsāṃ vibhurbrahmā karmājīvamakalpayat // KūrmP_1,2.34 //	tatas tAsAm viBuH brahmA karma AjIvam akalpayat // KUrmP_1,2.34 //
   svāyaṃbhuvo manuḥ pūrvaṃ dharmān provāca dharmadṛk /	svAyaMBuvaH manuH pUrvam DarmAn provAca Darma dRS /
   sākṣāt prajāpatermūrtirnisṛṣṭā brahmaṇā dvijāḥ /	sAkzAt prajApateH mUrtiH nisRzwAH brahmaNA dvijAH /
   bhṛgvādayastadvadanācchrutvā dharmānathocire // KūrmP_1,2.35 //	BRgu AdayaH tad vadanAt SrutvA DarmAn aTa Ucire // KUrmP_1,2.35 //
   yajanaṃ yājanaṃ dānaṃ brāhmaṇasya pratigraham /	yajanam yAjanam dAnam brAhmaNasya pratigraham /
   adhyāpanaṃ cādhyayanaṃ ṣaṭ karmāṇi dvijottamāḥ // KūrmP_1,2.36 //	aDyApanam ca aDyayanam zax karmANi dvijottamAH // KUrmP_1,2.36 //
   dānamadhyayanaṃ yajño dharmaḥ kṣatriyavaiśyayoḥ /	dAnam aDyayanam yajQaH DarmaH kzatriya vESyayoH /
   daṇḍo yuddhaṃ kṣatriyasya kṛṣirvaiśyasya śasyate // KūrmP_1,2.37 //	daNxaH yudDam kzatriyasya kRziH vESyasya Sasyate // KUrmP_1,2.37 //
   śuśrūṣaiva dvijātīnāṃ śūdrāṇāṃ dharmasādhanam /	SuSrUzA eva dvijAtInAm SUdrANAm Darma sADanam /
   kārukarma tathājīvaḥ pākayajño 'pi dharmataḥ // KūrmP_1,2.38 //	kAru karma taTA AjIvaH pAkayajQaH api DarmataH // KUrmP_1,2.38 //
   tataḥ sthiteṣu varṇeṣu sthāpayāmāsa cāśramān /	tatas sTitezu varNezu sTApayAmAsa ca ASramAn /
   gṛhasthaṃ ca vanasthaṃ ca bhikṣukaṃ brahmacāriṇam // KūrmP_1,2.39 //	gRhasTam ca vana sTam ca Bikzukam brahmacAriNam // KUrmP_1,2.39 //
   agnayo 'tithiśuśrūṣā yajño dānaṃ surārcanam /	agnayaH atiTi SuSrUzA yajQaH dAnam sura arcanam /
   gṛhasthasya samāsena dharmo 'yaṃ munipuṅgavāḥ // KūrmP_1,2.40 //	gRhasTasya samAsena DarmaH ayam muni puFgavAH // KUrmP_1,2.40 //
   homo mūlaphalāśitvaṃ svādhyāyastapa eva ca /	homaH mUla Pala ASi tvam svADyAyaH tapaH eva ca /
   saṃvibhāgo yathānyāyaṃ dharmo 'yaṃ vanavāsinām // KūrmP_1,2.41 //	saMviBAgaH yaTAnyAyam DarmaH ayam vana vAsinAm // KUrmP_1,2.41 //
   bhaikṣāśanaṃ ca maunitvaṃ tapo dhyānaṃ viśeṣataḥ /	BEkza aSanam ca mOni tvam tapaH DyAnam viSezataH /
   samyagjñānaṃ ca vairāgyaṃ dharmo 'yaṃ bhikṣuke mataḥ // KūrmP_1,2.42 //	samyak jQAnam ca vErAgyam DarmaH ayam Bikzuke mataH // KUrmP_1,2.42 //
   bhikṣācaryā ca śuśrūṣā guroḥ svādhyāya eva ca /	BikzA caryA ca SuSrUzA guroH svADyAyaH eva ca /
   sandhyākarmāgnikāryaṃ ca dharmo 'yaṃ brahmacāriṇām // KūrmP_1,2.43 //	sanDyA karma agni kAryam ca DarmaH ayam brahmacAriNAm // KUrmP_1,2.43 //
   brahmacārivanasthānāṃ bhikṣukāṇāṃ dvijottamāḥ /	brahmacAri vana sTAnAm BikzukANAm dvijottamAH /
   sādhāraṇaṃ brahmacaryaṃ provāca kamalodbhavaḥ // KūrmP_1,2.44 //	sADAraNam brahmacaryam provAca kamalodBavaH // KUrmP_1,2.44 //
   ṛtukālābhigāmitvaṃ svadāreṣu na cānyataḥ /	Rtu kAla aBigAmi tvam sva dArezu na ca anyatas /
   parvavarjaṃ gṛhasthasya brahmacaryamudāhṛtam // KūrmP_1,2.45 //	parva varjam gRhasTasya brahmacaryam udAhRtam // KUrmP_1,2.45 //
   āgarbhasaṃbhavādādyāt kāryaṃ tenāpramādataḥ /	AgarBa saMBavAt AdyAt kAryam tena apramAdataH /
   akurvāṇastu viprendrā bhrūṇahā tu prajāyate // KūrmP_1,2.46 //	akurvANaH tu vipra indrAH BrUNa hA tu prajAyate // KUrmP_1,2.46 //
   vedābhyāso 'nvahaṃ śaktyā śrāddhaṃ cātithipūjanam /	veda aByAsaH anvaham SaktyA SrAdDam ca atiTi pUjanam /
   gṛhasthasya paro dharmo devatābhyarcanaṃ tathā // KūrmP_1,2.47 //	gRhasTasya paraH DarmaH devatA aByarcanam taTA // KUrmP_1,2.47 //
   vaivāhmamagnimindhīta sāyaṃ prātaryathāvidhi /	vA evAhmam agnim inDIta sAyam prAtar yaTAviDi /
   deśāntaragato vātha mṛtapatnīka eva vā // KūrmP_1,2.48 //	deSa antara gataH vA aTa mRta patnIkaH eva vA // KUrmP_1,2.48 //
   trayāṇāmāśramāṇāṃ tu gṛhastho yonirucyate /	trayANAm ASramANAm tu gRhasTaH yoniH ucyate /
   anye tamupajīvanti tasmācchreyān gṛhāśramī // KūrmP_1,2.49 //	anye tam upajIvanti tasmAt SreyAn gRha ASramI // KUrmP_1,2.49 //
   aikāśramyaṃ gṛhasthasya trayāṇāṃ śrutidarśanāt /	Eka ASramyam gRhasTasya trayANAm Sruti darSanAt /
   tasmād gārhasthyamevaikaṃ vijñeyaṃ dharmasādhanam // KūrmP_1,2.50 //	tasmAt gArhasTyam eva ekam vijQeyam Darma sADanam // KUrmP_1,2.50 //
   parityajedarthakāmau yau syātāṃ dharmavarjitau /	parityajet arTa kAmO yO syAtAm Darma varjitO /
   sarvalokaviruddhaṃ ca dharmamapyācarenna tu // KūrmP_1,2.51 //	sarva loka virudDam ca Darmam api Acaret na tu // KUrmP_1,2.51 //
   dharmāt saṃjāyate hyartho dharmāt kāmo 'bhijāyate /	DarmAt saMjAyate hi arTaH DarmAt kAmaH aBijAyate /
   dharma evāpavargāya tasmād dharmaṃ samāśrayet // KūrmP_1,2.52 //	DarmaH eva apavargAya tasmAt Darmam samASrayet // KUrmP_1,2.52 //
   dharmaścārthaśca kāmaśca trivargastriguṇo mataḥ /	DarmaH ca arTaH ca kAmaH ca trivargaH triguNaH mataH /
   sattvaṃ rajastamaśceti tasmāddharmaṃ samāśrayet // KūrmP_1,2.53 //	sattvam rajaH tamaH ca iti tasmAt Darmam samASrayet // KUrmP_1,2.53 //
   ūrdhvaṃ gacchanti sattvasthā madhye tiṣṭhanti rājasāḥ /	UrDvam gacCanti sattva sTAH maDye tizWanti rAjasAH /
   jaghanyaguṇavṛttisthā adho gacchanti tāmasāḥ // KūrmP_1,2.54 //	jaGanya guNa vRtti sTAH aDas gacCanti tAmasAH // KUrmP_1,2.54 //
   yasmin dharmasamāyuktāvarthakāmau vyavasthitau /	yasmin Darma samAyuktO= arTa kAmO vyavasTitO /
   iha loke sukhī bhūtvā pretyānantyāya kalpate // KūrmP_1,2.55 //	iha loke suKI BUtvA pretya AnantyAya kalpate // KUrmP_1,2.55 //
   dharmāt saṃjāyate mokṣo hyarthāt kāmo 'bhijāyate /	DarmAt saMjAyate mokzaH hi arTAt kAmaH aBijAyate /
   evaṃ sādhanasādhyatvaṃ cāturvidhye pradarśitam // KūrmP_1,2.56 //	evam sADana sADya tvam cAturviDye pradarSitam // KUrmP_1,2.56 //
   ya evaṃ veda dharmārthakāmamokṣasya mānavaḥ /	yaH evam veda Darma arTa kAma mokzasya mAnavaH /
   māhātmyaṃ cānutiṣṭheta sa cānantyāya kalpate // KūrmP_1,2.57 //	mAhAtmyam ca anutizWeta sa ca AnantyAya kalpate // KUrmP_1,2.57 //
   tasmādarthaṃ ca kāmaṃ ca tyaktvā dharmaṃ samāśrayet /	tasmAt arTam ca kAmam ca tyaktvA Darmam samASrayet /
   dharmāt saṃjāyate sarvamityāhurbrahmavādinaḥ // KūrmP_1,2.58 //	DarmAt saMjAyate sarvam iti AhuH brahma vAdinaH // KUrmP_1,2.58 //
   dharmeṇa dhāryate sarvaṃ jagat sthāvarajaṅgamam /	DarmeNa DAryate sarvam jagat sTAvara jaFgamam /
   anādinidhanā śaktiḥ saiṣā brāhmī dvijottamāḥ // KūrmP_1,2.59 //	anAdiniDanA SaktiH sA ezA brAhmI dvijottamAH // KUrmP_1,2.59 //
   karmaṇā prāpyate dharmo jñānena ca na saṃśayaḥ /	karmaNA prApyate DarmaH jQAnena ca na saMSayaH /
   tasmājjñānena sahitaṃ karmayogaṃ samācaret // KūrmP_1,2.60 //	tasmAt jQAnena sahitam karma yogam samAcaret // KUrmP_1,2.60 //
   pravṛttaṃ ca nivṛttaṃ ca dvividhaṃ karma vaidikam /	pravRttam ca nivRttam ca dviviDam karma vEdikam /
   jñānapūrvaṃ nivṛttaṃ syāt pravṛttaṃ yadato 'nyathā // KūrmP_1,2.61 //	jQAna pUrvam nivRttam syAt pravRttam yat atas anyaTA // KUrmP_1,2.61 //
   nivṛttaṃ sevamānastu yāti tat paramaṃ padam /	nivRttam sevamAnaH tu yAti tat paramam padam /
   tasmānnivṛttaṃ saṃsevyamanyathā saṃsaret punaḥ // KūrmP_1,2.62 //	tasmAt nivRttam saMsevyam anyaTA saMsaret punar // KUrmP_1,2.62 //
   kṣamā damo dayā dānamalobhastyāga eva ca /	kzamA damaH dayA dAnam aloBaH tyAgaH eva ca /
   ārjavaṃ cānasūyā ca tīrthānusaraṇaṃ tathā // KūrmP_1,2.63 //	Arjavam ca anasUyA ca tIrTa anusaraNam taTA // KUrmP_1,2.63 //
   satyaṃ santoṣa āstikyaṃ śraddhā cendriyanigrahaḥ /	satyam santozaH Astikyam SradDA ca indriya nigrahaH /
   devatābhyarcanaṃ pūjā brāhmaṇānāṃ viśeṣataḥ // KūrmP_1,2.64 //	devatA aByarcanam pUjA brAhmaNAnAm viSezataH // KUrmP_1,2.64 //
   āhiṃsā priyavāditvamapaiśunyamakalkatā /	AhiMsA priya vAdi tvam apESunyam akalka tA /
   sāmāsikamimaṃ dharmaṃ cāturvarṇye 'bravīnmanuḥ // KūrmP_1,2.65 //	sAmAsikam imam Darmam cAturvarNye abravIt manuH // KUrmP_1,2.65 //
   prājāpatyaṃ brāhmaṇānāṃ smṛtaṃ sthānaṃ kriyāvatām /	prAjApatyam brAhmaNAnAm smRtam sTAnam kriyAvatAm /
   sthānamaindraṃ kṣatriyāṇāṃ saṃgrāmeṣvapalāyinām // KūrmP_1,2.66 //	sTAnam Endram kzatriyANAm saMgrAmezu apalAyinAm // KUrmP_1,2.66 //
   vaiśyānāṃ mārutaṃ sthānaṃ svadharmamanuvartatām /	vESyAnAm mArutam sTAnam svaDarmam anuvartatAm /
   gāndharvaṃ śūdrajātīnāṃ paricāreṇa vartatām // KūrmP_1,2.67 //	gAnDarvam SUdra jAtInAm paricAreNa vartatAm // KUrmP_1,2.67 //
   aṣṭāśītisahastrāṇāmṛṣīṇāmūrdhvaretasām /	azwASIti sahastrANAm RzINAm UrDvaretasAm /
   smṛtaṃ teṣāṃ tu yatsthānaṃ tadeva guruvāsinām // KūrmP_1,2.68 //	smRtam tezAm tu yat sTAnam tat eva guru vAsinAm // KUrmP_1,2.68 //
   saptarṣoṇāṃ tu yatsthānaṃ smṛtaṃ tad vai vanaukasām /	saptarzoNAm tu yat sTAnam smRtam tat vE vanOkasAm /
   prājāpatyaṃ gṛhasthānāṃ sthānamuktaṃ svayaṃbhuvā // KūrmP_1,2.69 //	prAjApatyam gRhasTAnAm sTAnam uktam svayaMBuvA // KUrmP_1,2.69 //
   yatīnāṃ yatacittānāṃ nyāsināmūrdhvaretasām /	yatInAm yata cittAnAm nyAsinAm UrDvaretasAm /
   hairaṇyagarbhaṃ tat sthānaṃ yasmānnāvartate punaḥ // KūrmP_1,2.70 //	hEraNyagarBam tat sTAnam yasmAt na Avartate punar // KUrmP_1,2.70 //
   yogināmamṛtaṃ sthānaṃ vyomākhyaṃ paramākṣaram /	yoginAm amRtam sTAnam vyoma AKyam parama akzaram /
   ānandamaiśvaraṃ dhāma sā kāṣṭhā sā parāgatiḥ // KūrmP_1,2.71 //	Anandam ESvaram DAma sA kAzWA sA parAgatiH // KUrmP_1,2.71 //
   ṛṣaca ūcuḥ	RzacaH UcuH
   bhagavan devatārighna hiraṇyākṣaniṣūdana /	Bagavan devatA ari Gna hiraNyAkza nizUdana /
   catvāro hyāśramāḥ proktā yogināmeka ucyate // KūrmP_1,2.72 //	catvAraH hi ASramAH proktA yoginAm ekaH ucyate // KUrmP_1,2.72 //
   śrīkūrma ūvāca	SrI kUrmaH UvAca
   sarvakarmāṇi saṃnyasya samādhimacalaṃ śritaḥ /	sarva karmANi saMnyasya samADim acalam SritaH /
   ya āste niścalo yogī sa saṃnyāsī na pañcamaḥ // KūrmP_1,2.73 //	yaH Aste niScalaH yogI sa saMnyAsI na paQcamaH // KUrmP_1,2.73 //
   sarveṣāmāśramāṇāṃ tu dvaividhyaṃ śrutadarśitam /	sarvezAm ASramANAm tu dvEviDyam Sruta darSitam /
   brahmacāryupakurvāṇo naiṣṭhiko brahmatatparaḥ // KūrmP_1,2.74 //	brahmacArI upakurvANaH nEzWikaH brahma tatparaH // KUrmP_1,2.74 //
   yo 'dhītyavidhivadvedān gṛhasthāśramamāvrajet /	yaH aDItya viDivat vedAn gRhasTa ASramam Avrajet /
   upakurvāṇako jñeyo naiṣṭhiko maraṇāntikaḥ // KūrmP_1,2.75 //	upakurvANakaH jQeyaH nEzWikaH maraNa antikaH // KUrmP_1,2.75 //
   udāsīnaḥ sādhakaśca gṛhastho dvividho bhavet /	udAsInaH sADakaH ca gRhasTaH dviviDaH Bavet /
   kuṭumbabharaṇe yattaḥ sādhako 'sau gṛhī bhavet // KūrmP_1,2.76 //	kuwumba BaraNe yattaH sADakaH asO gRhI Bavet // KUrmP_1,2.76 //
   ṛṇānitrīṇyapākṛtyatyaktvā bhāryādhanādikam /	RNAnitrINi apAkRtyatyaktvA BAryA Dana Adikam /
   ekākī yastu vicaredudāsīnaḥ sa maukṣikaḥ // KūrmP_1,2.77 //	ekAkI yaH tu vicaret udAsInaH sa mOkzikaH // KUrmP_1,2.77 //
   tapastapyati yo 'raṇye yajed devān juhoti ca /	tapaH tapyati yaH araNye yajet devAn juhoti ca /
   svādhyāye caiva nirato vanasthastāpaso mataḥ // KūrmP_1,2.78 //	svADyAye ca eva nirataH vanasTaH tApasaH mataH // KUrmP_1,2.78 //
   tapasā karṣito 'tyarthaṃ yastu dhyānaparo bhavet /	tapasA karzitaH atyarTam yaH tu DyAna paraH Bavet /
   sāṃnyāsikaḥ sa vijñeyo vānaprasthāśrame sthitaḥ // KūrmP_1,2.79 //	sAMnyAsikaH sa vijQeyaH vAnaprasTa ASrame sTitaH // KUrmP_1,2.79 //
   yogābhyāsarato nityamārurukṣurjitendriyaḥ /	yoga aByAsa rataH nityam ArurukzuH jita indriyaH /
   jñānāya vartate bhikṣuḥ procyate pārameṣṭhikaḥ // KūrmP_1,2.80 //	jQAnAya vartate BikzuH procyate pAramezWikaH // KUrmP_1,2.80 //
   yastvātmaratireva syānnityatṛpto mahāmuniḥ /	yaH tu Atma ratiH eva syAt nitya tRptaH mahA muniH /
   samyag darśanasaṃpannaḥ sa yogī bhikṣurucyate // KūrmP_1,2.81 //	samyak darSana saMpannaH sa yogI BikzuH ucyate // KUrmP_1,2.81 //
   jñānasaṃnyāsinaḥ kecid vedasaṃnyāsino 'pare /	jQAna saMnyAsinaH kecid veda saMnyAsinaH apare /
   karmasanyāsinaḥ kecit trividhāḥ parāmeṣṭhikāḥ // KūrmP_1,2.82 //	karma sanyAsinaH kecid triviDAH parAmezWikAH // KUrmP_1,2.82 //
   yogī ca trividho jñeyo bhautikaḥ sāṃkhya eva ca /	yogI ca triviDaH jQeyaH BOtikaH sAMKyaH eva ca /
   tṛtīyotyāśramī proktī yogamuttamamāsthitaḥ // KūrmP_1,2.83 //	tRtIyoti ASramI proktI yogam uttamam AsTitaH // KUrmP_1,2.83 //
   prathamā bhāvanā pūrve sāṃkhye tvakṣarabhāvanā /	praTamA BAvanA pUrve sAMKye tu akzara BAvanA /
   tṛtīye cāntimā proktā bhāvanā pārameśvarī // KūrmP_1,2.84 //	tRtIye ca antimA proktA BAvanA pArameSvarI // KUrmP_1,2.84 //
   tasmādetad vijānīdhvamāśramāṇāṃ catuṣṭayam /	tasmAt etat vijAnIDvam ASramANAm catuzwayam /
   sarveṣu vedaśāstreṣu pañcamo nopapadyate // KūrmP_1,2.85 //	sarvezu veda SAstrezu paQcamaH na upapadyate // KUrmP_1,2.85 //
   evaṃ varṇāśramān sṛṣṭvā devadevo nirañjanaḥ /	evam varNa ASramAn sRzwvA devadevaH niraQjanaH /
   dakṣādīn prāha viśvātmā sṛjadhvaṃ vividhāḥ prajāḥ // KūrmP_1,2.86 //	dakza AdIn prAha viSvAtmA sRjaDvam viviDAH prajAH // KUrmP_1,2.86 //
   brahmaṇo vacanāt putrā dakṣādyā munisattamāḥ /	brahmaNaH vacanAt putrAH dakza AdyAH muni sattamAH /
   asṛjanta prajāḥ sarvā devamānuṣapūrvikāḥ // KūrmP_1,2.87 //	asRjanta prajAH sarvAH deva mAnuza pUrvikAH // KUrmP_1,2.87 //
   ityeṣa bhagavān brahmā straṣṭvatve sa vyavasthitaḥ /	iti eza BagavAn brahmA strazwva tve sa vyavasTitaH /
   ahaṃ vai pālayāmīdaṃ saṃhariṣyati śūlabhṛt // KūrmP_1,2.88 //	aham vE pAlayAmi idam saMharizyati SUlaBRt // KUrmP_1,2.88 //
   tistrastu mūrtayaḥ proktā brahmaviṣṇumaheśvarāḥ /	tistraH tu mUrtayaH proktAH brahma vizNu maheSvarAH /
   rajaḥ sattvatamoyogāt parasya paramātmanaḥ // KūrmP_1,2.89 //	rajaH sattva tamaH yogAt parasya paramAtmanaH // KUrmP_1,2.89 //
   anoyanyamanuraktāste hyanyonyamupajīvinaḥ /	anoyanyam anuraktAH te hi anyonyam upajIvinaH /
   anyonyaṃ praṇatāścaiva līlayā parameśvarāḥ // KūrmP_1,2.90 //	anyonyam praNatAH ca eva lIlayA parameSvarAH // KUrmP_1,2.90 //
   brāhmī māheśvarī caiva tathaivākṣarabhāvanā /	brAhmI mAheSvarI ca eva taTA eva akzara BAvanA /
   tistrastu bhāvanā rudre vartante satataṃ dvijāḥ // KūrmP_1,2.91 //	tistraH tu BAvanAH rudre vartante satatam dvijAH // KUrmP_1,2.91 //
   pravartate mayyajastramādyā cākṣarabhāvanā /	pravartate mayi ajastram AdyA ca akzara BAvanA /
   dvitīyā brahmaṇaḥ proktā devasyākṣarabhāvanā // KūrmP_1,2.92 //	dvitIyAH brahmaNaH proktAH devasya akzara BAvanA // KUrmP_1,2.92 //
   ahaṃ caiva mahādevo na bhinnau paramārthataḥ /	aham ca eva mahAdevaH na BinnO paramArTataH /
   vibhajyasvecchayātmānaṃ so 'nyaryāmīśvaraḥ sthitaḥ // KūrmP_1,2.93 //	viBajya sva icCayA AtmAnam saH anyaryAm i ISvaraH sTitaH // KUrmP_1,2.93 //
   trailokyamakhilaṃ straṣṭuṃ sadevāsuramānuṣam /	trElokyam aKilam strazwum sa deva asura mAnuzam /
   puruṣaḥ parato 'vyaktād brahmatvaṃ samupāgamat // KūrmP_1,2.94 //	puruzaH paratas avyaktAt brahma tvam samupAgamat // KUrmP_1,2.94 //
   tasmād brahmā mahādevo viṣṇurviśveśvaraḥ paraḥ /	tasmAt brahmA mahAdevaH vizNuH viSveSvaraH paraH /
   ekasyaiva smṛtāstistrastanūḥ kāryavaśāt prabhoḥ // KūrmP_1,2.95 //	ekasya eva smRtAH tistrastanUH kArya vaSAt praBoH // KUrmP_1,2.95 //
   tasmāt sarvaprayatnena vandyāḥ pūjyāḥ prayatnataḥ /	tasmAt sarva prayatnena vandyAH pUjyAH prayatnataH /
   yadīcchedacirāt sthānaṃ yattanmokṣākhyamavyayam // KūrmP_1,2.96 //	yadi icCet acirAt sTAnam yat tat mokza AKyam avyayam // KUrmP_1,2.96 //
   varṇāśramaprayuktena dharmeṇa prītisaṃyutaḥ /	varNa ASrama prayuktena DarmeNa prIti saMyutaH /
   pūjayed bhāvayuktena yāvajjīvaṃ pratijñayā // KūrmP_1,2.97 //	pUjayet BAva yuktena yAvajjIvam pratijQayA // KUrmP_1,2.97 //
   caturṇāmāśramāṇāṃ tu prokto 'yaṃ vidhivaddvijāḥ /	caturNAm ASramANAm tu proktaH ayam viDivat dvijAH /
   āśramo vaiṣṇavo brāhmo harāśrama iti trayaḥ // KūrmP_1,2.98 //	ASramaH vEzNavaH brAhmaH hara ASramaH iti trayaH // KUrmP_1,2.98 //
   talliṅgadhārī satataṃ tadbhaktajanavatsalaḥ /	tad liFga DArI satatam tad Bakta jana vatsalaH /
   dhyāyedathārcayedetān brahmavidyāparāyaṇaḥ // KūrmP_1,2.99 //	DyAyet aTa arcayet etAn brahma vidyA parAyaNaH // KUrmP_1,2.99 //
   sarveṣāmeva bhaktānāṃ śaṃbhorliṅgamanuttamam /	sarvezAm eva BaktAnAm SaMBoH liFgam anuttamam /
   sitena bhasmanā kāryaṃ lalāṭe tu tripuṇḍrakam // KūrmP_1,2.100 //	sitena BasmanA kAryam lalAwe tu tripuNxrakam // KUrmP_1,2.100 //
   yastu nārāyaṇaṃ devaṃ prapannaḥ paramaṃ padam /	yaH tu nArAyaNam devam prapannaH paramam padam /
   dhārayet sarvadā śūlaṃ lalāṭe gandhavāribhiḥ // KūrmP_1,2.101 //	DArayet sarvadA SUlam lalAwe ganDa vAriBiH // KUrmP_1,2.101 //
   prapannā ye jagadbījaṃ brahmāṇaṃ parameṣṭhinam /	prapannAH ye jagat bIjam brahmANam paramezWinam /
   teṣāṃ lalāṭe tilakaṃ dhāraṇīyaṃ tu sarvadā // KūrmP_1,2.102 //	tezAm lalAwe tilakam DAraNIyam tu sarvadA // KUrmP_1,2.102 //
   yo 'sāvanādirbhūtādiḥ kālātmāsau dhṛto bhavet /	yaH asO= anAdiH BUta AdiH kAla AtmA asO DRtaH Bavet /
   uparyadho bhāvayogāt tripuṇḍrasya tu dhāraṇāt // KūrmP_1,2.103 //	upari aDas BAva yogAt tripuNxrasya tu DAraNAt // KUrmP_1,2.103 //
   yattat pradhānaṃ triguṇaṃ brahmaviṣṇuśivātmakam /	yat tat praDAnam triguNam brahma vizNu Siva Atmakam /
   dhṛtaṃ triśūladharaṇād bhavatyeva na saṃśayaḥ // KūrmP_1,2.104 //	DRtam triSUla DaraNAt Bavati eva na saMSayaH // KUrmP_1,2.104 //
   brahmatejomayaṃ śuklaṃ yadetan maṇḍalaṃ raveḥ /	brahma tejaH mayam Suklam yat etat maNxalam raveH /
   bhavatyeva dhṛtaṃ sthānamaiśvaraṃ tilake kṛte // KūrmP_1,2.105 //	Bavati eva DRtam sTAnam ESvaram tilake kRte // KUrmP_1,2.105 //
   tasmāt kāryaṃ triśūlāṅkaṃ tathā ca tilakaṃ śubham /	tasmAt kAryam triSUla aFkam taTA ca tilakam SuBam /
   triyāyuṣaṃ ca bhaktānāṃ trayāṇāṃ vidhipūrvakam // KūrmP_1,2.106 //	triyAyuzam ca BaktAnAm trayANAm viDi pUrvakam // KUrmP_1,2.106 //
   yajeta juhuyādagnau japed dadyājjitendriyaḥ /	yajeta juhuyAt agnO japet dadyAt jita indriyaH /
   śānto dānto jitakrodho varṇāśramavidhānavit // KūrmP_1,2.107 //	SAntaH dAntaH jita kroDaH varNa ASrama viDAna vid // KUrmP_1,2.107 //
   evaṃ paricared devān yāvajjīvaṃ samāhitaḥ /	evam paricaret devAn yAvajjIvam samAhitaH /
   teṣāṃ saṃsthānamacalaṃ so 'cirādadhigacchati // KūrmP_1,2.108 //	tezAm saMsTAnam acalam saH acirAt aDigacCati // KUrmP_1,2.108 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge dvitīyo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge dvitIyaH aDyAyaH
   ṛṣaya ūcuḥ	RzayaH UcuH
   varṇā bhagavatoddiṣṭāścatvāro 'pyāśramāstathā /	varNAH BagavatA uddizwAH catvAraH api ASramAH taTA /
   idānīṃ kramamasmākamāśramāṇāṃ vada prabho // KūrmP_1,3.1 //	idAnIm kramam asmAkam ASramANAm vada praBo // KUrmP_1,3.1 //
   śrīkūrma uvāca	SrI kUrmaH uvAca
   brahmacārī gṛhasthaśca vānaprastho yatistathā /	brahmacArI gRhasTaH ca vAnaprasTaH yatiH taTA /
   krameṇaivāśramāḥ proktāḥ kāraṇādanyathā bhavet // KūrmP_1,3.2 //	krameNa eva ASramAH proktAH kAraNAt anyaTA Bavet // KUrmP_1,3.2 //
   utpannajñānavijñāno vairāgyaṃ paramaṃ gataḥ /	utpanna jQAna vijQAnaH vErAgyam paramam gataH /
   pravrajed brahmacaryāt tu yadicchet paramāṃ gatim // KūrmP_1,3.3 //	pravrajet brahmacaryAt tu yat icCet paramAm gatim // KUrmP_1,3.3 //
   dārānāhṛtya vidhivadanyathā vividhairmakhaiḥ /	dArAn AhRtya viDivat anyaTA viviDEH maKEH /
   yajedutpādayet putrān virakto yadi saṃnyaset // KūrmP_1,3.4 //	yajet utpAdayet putrAn viraktaH yadi saMnyaset // KUrmP_1,3.4 //
   aniṣṭvā vidhivad yajñairanutpādya tathātmajam /	anizwvA viDivat yajQEH anutpAdya taTA Atmajam /
   nagārhasthyaṃ gṛhītyaktvā saṃnyased buddhimān dvijaḥ // KūrmP_1,3.5 //	naga arhasTyam gRhIti aktvA saMnyaset budDimAn dvijaH // KUrmP_1,3.5 //
   atha vairāgyavegena sthātuṃ notsahate gṛhe /	aTa vErAgya vegena sTAtum na utsahate gRhe /
   tatraiva saṃnyased vidvānaniṣṭvāpi dvijottamaḥ // KūrmP_1,3.6 //	tatra eva saMnyaset vidvAn anizwvA api dvijottamaH // KUrmP_1,3.6 //
   anyathā vividhairyajñairiṣṭvā vanamathākṣayet /	anyaTA viviDEH yajQEH izwvA vanam aTa akzayet /
   tapastaptvā tapoyogād viraktaḥ saṃnyased yadi // KūrmP_1,3.7 //	tapaH taptvA tapaH yogAt viraktaH saMnyaset yadi // KUrmP_1,3.7 //
   vānaprasthāśramaṃ gatvā na gṛhaṃ praviśet punaḥ /	vAnaprasTa ASramam gatvA na gRham praviSet punar /
   na saṃnyāsī vanaṃ cātha brahmācaryaṃ na sādhakaḥ // KūrmP_1,3.8 //	na saMnyAsI vanam ca aTa brahmAcaryam na sADakaH // KUrmP_1,3.8 //
   prājāpatyāṃ nirūpyeṣṭimāgneyīmathavā dvijaḥ /	prAjApatyAm nirUpya izwim AgneyIm aTavA dvijaH /
   pravrajeta gṛhī vidvān vanād vā śruticodanāt // KūrmP_1,3.9 //	pravrajeta gRhI vidvAn vanAt vA Sruti codanAt // KUrmP_1,3.9 //
   prakartumasamartho 'pi juhotiyajatikriyāḥ /	prakartum asamarTaH api juhoti yajati kriyAH /
   andhaḥ paṅgurdaridro vā viraktaḥ saṃnyased dvijaḥ // KūrmP_1,3.10 //	anDaH paFguH daridraH vA viraktaH saMnyaset dvijaH // KUrmP_1,3.10 //
   sarveṣāmeva vairāgyaṃ saṃnyāsāya vidhīyate /	sarvezAm eva vErAgyam saMnyAsAya viDIyate /
   patatyevāvirakto yaḥ saṃnyāsaṃ kartumicchati // KūrmP_1,3.11 //	patati eva aviraktaH yaH saMnyAsam kartum icCati // KUrmP_1,3.11 //
   ekasminnathavā samyag vartetāmaraṇaṃ dvijaḥ /	ekasmin= aTavA samyak varteta amaraNam dvijaH /
   śraddhāvanāśrame yuktaḥ so 'mṛtatvāya kalpate // KūrmP_1,3.12 //	SradDAvana ASrame yuktaH saH amRta tvAya kalpate // KUrmP_1,3.12 //
   nyāyāgatadhanaḥ śānto brahmavidyāparāyaṇaḥ /	nyAya Agata DanaH SAntaH brahma vidyA parAyaNaH /
   svadharmapālako nityaṃ so 'mṛtatvāya kalpate // KūrmP_1,3.13 //	svaDarma pAlakaH nityam saH amRta tvAya kalpate // KUrmP_1,3.13 //
   brahmaṇyādhāya kramāṇi niḥsaṅgaḥ kāmavarjitaḥ /	brahmaNi ADAya kramANi niHsaFgaH kAma varjitaH /
   prasannenaiva manasā kurvāṇo yāti tatpadam // KūrmP_1,3.14 //	prasannena eva manasA kurvANaH yAti tad padam // KUrmP_1,3.14 //
   brahmaṇā dīyate deyaṃ brahmaṇe saṃpradīyate /	brahmaNA dIyate deyam brahmaNe saMpradIyate /
   brahmaiva dīyate ceti brahmārpaṇamidaṃ param // KūrmP_1,3.15 //	brahmA eva dIyate ca iti brahmArpaNam idam param // KUrmP_1,3.15 //
   nāhaṃ kartā sarvametad brahmaiva kurute tathā /	na aham kartA sarvam etat brahma eva kurute taTA /
   etad brahmārpaṇaṃ proktamṛṣibhiḥ tattvadarśibhiḥ // KūrmP_1,3.16 //	etat brahma arpaNam proktam RziBiH tattva darSiBiH // KUrmP_1,3.16 //
   prīṇātu bhagavānīśaḥ karmaṇānena śāśvataḥ /	prINAtu BagavAn ISaH karmaNA anena SASvataH /
   karoti satataṃ buddhyā brahmārpaṇamidaṃ param // KūrmP_1,3.17 //	karoti satatam budDyA brahmArpaNam idam param // KUrmP_1,3.17 //
   yadvā phalānāṃ saṃnyāsaṃ prakuryāt parameśvare /	yat vA PalAnAm saMnyAsam prakuryAt parameSvare /
   karmaṇāmetadapyāhuḥ brahmārpaṇamanuttamam // KūrmP_1,3.18 //	karmaNAm etat api AhuH brahma arpaNam anuttamam // KUrmP_1,3.18 //
   kāryamityeva yatkarma niyataṃ saṅgavarjitam /	kAryam iti eva yat karma niyatam saFga varjitam /
   kriyate viduṣā karma tadbhavedapi mokṣadam // KūrmP_1,3.19 //	kriyate viduzA karma tat Bavet api mokza dam // KUrmP_1,3.19 //
   anyathā yadi karmāṇi kuryānnityamapi dvijaḥ /	anyaTA yadi karmANi kuryAt nityam api dvijaH /
   akṛtvā phalasaṃnyāsaṃ badhyate tatphalena tu // KūrmP_1,3.20 //	akRtvA Pala saMnyAsam baDyate tad Palena tu // KUrmP_1,3.20 //
   tasmāt sarvaprayatnena tyaktvā karmāśritaṃ phalam /	tasmAt sarva prayatnena tyaktvA karma ASritam Palam /
   avidvānapi kurvota karmāpnotyacirāt padam // KūrmP_1,3.21 //	avidvAn api kurvota karma Apnoti acirAt padam // KUrmP_1,3.21 //
   karmaṇā kṣīyate pāpamaihikaṃ paurvikaṃ tathā /	karmaNA kzIyate pApam Ehikam pOrvikam taTA /
   manaḥ prasādamanveti brahma vijñāyate tataḥ // KūrmP_1,3.22 //	manaH prasAdam anveti brahma vijQAyate tatas // KUrmP_1,3.22 //
   karmaṇā sahitājjñānāt samyag yogo 'bijāyate /	karmaNA sahitAt jQAnAt samyak yogaH abijAyate /
   jñānaṃ ca karmasahitaṃ jāyate doṣavarjitam // KūrmP_1,3.23 //	jQAnam ca karma sahitam jAyate doza varjitam // KUrmP_1,3.23 //
   tasmāt sarvaprayatnena tatra tatrāśrame rataḥ /	tasmAt sarva prayatnena tatra tatra ASrame rataH /
   karmāṇīśvaratuṣṭyarthaṃ kuryānnaiṣkarmyamāpnuyāt // KūrmP_1,3.24 //	karmANi ISvara tuzwi arTam kuryAt nEzkarmyam ApnuyAt // KUrmP_1,3.24 //
   saṃprāpya paramaṃ jñānaṃ naiṣkarmyaṃ tatprasādataḥ /	saMprApya paramam jQAnam nEzkarmyam tad prasAdataH /
   ekākī nirmamaḥ śānto jīvanneva vimucyate // KūrmP_1,3.25 //	ekAkI nirmamaH SAntaH jIvan= eva vimucyate // KUrmP_1,3.25 //
   vīkṣate paramātmānaṃ paraṃ brahma maheśvaram /	vIkzate paramAtmAnam param brahma maheSvaram /
   nityānandaṃ nirābhāsaṃ tasminneva layaṃ vrajet // KūrmP_1,3.26 //	nitya Anandam nirABAsam tasmin= eva layam vrajet // KUrmP_1,3.26 //
   tasmāt seveta satataṃ karmayogaṃ prasannadhīḥ /	tasmAt seveta satatam karma yogam prasanna DIH /
   tṛptaye parameśasya tat padaṃ yāti śāśvatam // KūrmP_1,3.27 //	tRptaye parameSasya tat padam yAti SASvatam // KUrmP_1,3.27 //
   etad vaḥ sathitaṃ sarvaṃ cāturāśramyamuttamam /	etat vaH saTitam sarvam cAturASramyam uttamam /
   na hyetat samatikramya siddhiṃ vindati mānavaḥ // KūrmP_1,3.28 //	na hi etat samatikramya sidDim vindati mAnavaH // KUrmP_1,3.28 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge tṛtīyo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge tRtIyaH aDyAyaH
   sūta uvāca	sUtaH uvAca
   śrutvā'śramavidhiṃ kṛtsanamṛṣayo hṛṣṭamānasāḥ /	SrutvA aSrama viDim kRtsanam RzayaH hRzwa mAnasAH /
   namaskṛtya hṛṣīkeśaṃ punarvacanamabruvan // KūrmP_1,4.1 //	namaskRtya hRzIkeSam punarvacanam abruvan // KUrmP_1,4.1 //
   munaya ūcuḥ	munayaH UcuH
   bhāṣitaṃ bhavatā sarvaṃ cāturāśramyamuttamam /	BAzitam BavatA sarvam cAturASramyam uttamam /
   idānīṃ śrotumicchāmo yathā saṃbhavate jagat // KūrmP_1,4.2 //	idAnIm Srotum icCAmaH yaTA saMBavate jagat // KUrmP_1,4.2 //
   kutaḥ sarvamidaṃ jātaṃ kasmiṃśca layameṣyati /	kutas sarvam idam jAtam kasmin= ca layam ezyati /
   niyantā kaśca sarveṣāṃ vadasva puruṣottama // KūrmP_1,4.3 //	niyantA kaH ca sarvezAm vadasva puruzottamaH // KUrmP_1,4.3 //
   śrutvā nārāyaṇo vākyamṛṣīṇāṃ kūrmarūpadhṛk /	SrutvA nArAyaNaH vAkyam RzINAm kUrma rUpaDRk /
   prāha gambhīrayā vācā bhūtānāṃ prabhavāpyayau // KūrmP_1,4.4 //	prAha gamBIrayA vAcA BUtAnAm praBava apyayO // KUrmP_1,4.4 //
   śrīkūrma uvāca	SrI kUrmaH uvAca
   maheśvaraḥ paro 'vyaktaścaturvyūhaḥ sanātanaḥ /	maheSvaraH paraH avyaktaH catur vyUhaH sanAtanaH /
   anantaścāprameyaśca niyantā viśvatomukhaḥ // KūrmP_1,4.5 //	anantaH ca aprameyaH ca niyantA viSvatomuKaH // KUrmP_1,4.5 //
   avyaktaṃ kāraṇaṃ yattannityaṃ sadasadātmakam /	avyaktam kAraNam yat tat nityam sat asat Atmakam /
   pradhānaṃ prakṛtiśceti yadāhustattvacintakāḥ // KūrmP_1,4.6 //	praDAnam prakRtiH ca iti yat AhuH tattva cintakAH // KUrmP_1,4.6 //
   gandhavarṇarasairhenaṃ śabdasparśavivarjitam /	ganDa varNa rasEH henam Sabda sparSa vivarjitam /
   ajaraṃ dhruvamakṣayyaṃ nityaṃ svātmanyavasthitam // KūrmP_1,4.7 //	ajaram Druvam akzayyam nityam sva Atmani avasTitam // KUrmP_1,4.7 //
   jagadyonirmahābhūtaṃ paraṃ brahma sanātanam /	jagadyoniH mahABUtam param brahma sanAtanam /
   vigrahaḥ sarvabhūtānāmātmanādhiṣṭhitaṃ mahat // KūrmP_1,4.8 //	vigrahaH sarva BUtAnAm AtmanA aDizWitam mahat // KUrmP_1,4.8 //
   anādyantamajaṃ sūkṣmaṃ triguṇaṃ prabhavāpyayam /	anAdi antam ajam sUkzmam triguNam praBava apyayam /
   asāṃpratamavijñeyaṃ brahmāgre samavartata // KūrmP_1,4.9 //	asAMpratam avijQeyam brahma agre samavartate // KUrmP_1,4.9 //
   guṇasāmye tadā tasmin puruṣe cātmani sthite /	guNa sAmye tadA tasmin puruze ca Atmani sTite /
   prākṛtaḥ pralayo jñeyo yāvad viśvasamudbhavaḥ // KūrmP_1,4.10 //	prAkRtaH pralayaH jQeyaH yAvat viSva samudBavaH // KUrmP_1,4.10 //
   brāhmī rātririyaṃ proktā ahaḥ sṛṣṭirudāhṛtā /	brAhmI rAtriH iyam proktA ahar sRzwiH udAhRtA /
   aharna vidyate tasya na rātrirhyupacārataḥ // KūrmP_1,4.11 //	ahar na vidyate tasya na rAtriH hi upacArataH // KUrmP_1,4.11 //
   niśānte pratibuddho 'sau jagadādiranādimān /	niSA ante pratibudDaH asO jagat AdiH anAdimAn /
   sarvabhūtamayo 'vyakto hyantaryāmīśvaraḥ paraḥ // KūrmP_1,4.12 //	sarva BUta mayaH avyaktaH hi antaryAmI ISvaraH paraH // KUrmP_1,4.12 //
   prakṛtiṃ puruṣaṃ caiva praviśyāśu maheśvaraḥ /	prakRtim puruzam ca eva praviSya ASu maheSvaraH /
   kṣobhayāmāsa yogena pareṇa parameśvaraḥ // KūrmP_1,4.13 //	kzoBayAmAsa yogena pareNa parameSvaraH // KUrmP_1,4.13 //
   yathā mado narastrīṇāṃ yathā vā mādhavo 'nilaḥ /	yaTA madaH nara strINAm yaTA vA mADavaH anilaH /
   anupraviṣṭaḥ kṣobhāya tathāsau yogamūrtimān // KūrmP_1,4.14 //	anupravizwaH kzoBAya taTA asO yoga mUrtimAn // KUrmP_1,4.14 //
   sa eva kṣobhako viprāḥ kṣobhyaśca parameśvaraḥ /	saH eva kzoBakaH viprAH kzoByaH ca parameSvaraH /
   sa saṃkocavikāsābhyāṃ pradhānatve 'pi ca sthitaḥ // KūrmP_1,4.15 //	sa saMkoca vikAsAByAm praDAna tve api ca sTitaH // KUrmP_1,4.15 //
   pradhānāt kṣobhyamāṇācca tathā puṃsaḥ purātanāt /	praDAnAt kzoByamANAt ca taTA puMsaH purAtanAt /
   prādurāsīnmahad bījaṃ pradhānapuruṣātmakam // KūrmP_1,4.16 //	prAdurAsIt mahat bIjam praDAna puruza Atmakam // KUrmP_1,4.16 //
   mahānātmā matirbrahmā prabuddhiḥ khyātirīśvaraḥ /	mahAn AtmA matiH brahmA prabudDiH KyAtiH ISvaraH /
   prajñādhṛtiḥ smṛtiḥ saṃvidetasmāditi tat smṛtam // KūrmP_1,4.17 //	prajQA DRtiH smRtiH saMvid etasmAt iti tat smRtam // KUrmP_1,4.17 //
   vaikārikastaijasaśca bhūtādiścaiva tāmasaḥ /	vEkArikaH tEjasaH ca BUtAdiH ca eva tAmasaH /
   trividho 'yamahaṅkāro mahataḥ saṃbabhūva ha // KūrmP_1,4.18 //	triviDaH ayam ahaFkAraH mahataH saMbaBUva ha // KUrmP_1,4.18 //
   ahaṅkāro 'bimānaśca kartā mantā ca sa smṛtaḥ /	ahaFkAraH abimAnaH ca kartA mantA ca sa smRtaH /
   ātmā ca pudgalo jīvo yataḥ sarvāḥ pravṛttayaḥ // KūrmP_1,4.19 //	AtmA ca pudgalaH jIvaH yatas sarvAH pravRttayaH // KUrmP_1,4.19 //
   pañcabhūtānyahaṅkārāt tanmātrāṇi ca jajñire /	paQcaBUtAni ahaFkArAt tanmAtrANi ca jajQire /
   indriyāṇi tathā devāḥ sarvaṃ tasyātmajaṃ jagat // KūrmP_1,4.20 //	indriyANi taTA devAH sarvam tasya Atmajam jagat // KUrmP_1,4.20 //
   manastvavyaktajaṃ proktaṃ vikāraḥ prathamaḥ smṛtaḥ /	manaH tu avyakta jam proktam vikAraH praTamaH smRtaH /
   yenāsau jāyate kartā bhūtādīṃścānupaśyati // KūrmP_1,4.21 //	yena asO jAyate kartA BUtAdIn= ca anupaSyati // KUrmP_1,4.21 //
   vaikārikādahaṅkārāt sargo vaikāriko 'bhavat /	vEkArikAt ahaFkArAt sargaH vEkArikaH aBavat /
   taijasānīndriyāṇi syurdevā vaikārikā daśa // KūrmP_1,4.22 //	tEjasAni indriyANi syuH devAH vEkArikAH daSa // KUrmP_1,4.22 //
   ekādaśaṃ manastatra svaguṇenobhayātmakam /	ekAdaSam manaH tatra sva guNena uBaya Atmakam /
   bhūtatanmātrasargo 'yaṃ bhūtāderabhavan prajāḥ // KūrmP_1,4.23 //	BUta tanmAtra sargaH ayam BUta AdeH aBavan prajAH // KUrmP_1,4.23 //
   bhūtādistu vikurvāṇaḥ śabdamātraṃ sasarja ha /	BUtAdiH tu vikurvANaH Sabda mAtram sasarja ha /
   ākāśaṃ śuṣiraṃ tasmādutpannaṃ śabdalakṣaṇam // KūrmP_1,4.24 //	AkASam Suziram tasmAt utpannam Sabda lakzaNam // KUrmP_1,4.24 //
   ākāśastu vikurvāṇaḥ sparśamātraṃ sasarja ha /	AkASaH tu vikurvANaH sparSa mAtram sasarja ha /
   vāyurutpadyate tasmāt tasya sparśo guṇo mataḥ // KūrmP_1,4.25 //	vAyuH utpadyate tasmAt tasya sparSaH guNaH mataH // KUrmP_1,4.25 //
   vāyuścāpi vikurvāṇo rūpamātraṃ sasarja ha /	vAyuH ca api vikurvANaH rUpa mAtram sasarja ha /
   jyotirutpadyate vāyostadrūpaguṇamucyate // KūrmP_1,4.26 //	jyotiH utpadyate vAyoH tad rUpa guNam ucyate // KUrmP_1,4.26 //
   jyotiścāpi vikurvāṇaṃ rasamātraṃ sasarja ha /	jyotiH ca api vikurvANam rasa mAtram sasarja ha /
   saṃbhavanti tato 'mbhāṃsi rasādhārāṇi tāni tu // KūrmP_1,4.27 //	saMBavanti tatas amBAMsi rasa ADArANi tAni tu // KUrmP_1,4.27 //
   āpaścāpi vikurvantyo gandhamātraṃ sasarjire /	ApaH ca api vikurvantyaH ganDa mAtram sa sarjire /
   saṃghāto jāyate tasmāt tasya gandho guṇo mataḥ // KūrmP_1,4.28 //	saMGAtaH jAyate tasmAt tasya ganDaH guNaH mataH // KUrmP_1,4.28 //
   ākāśaṃ śabdamātraṃ yat sparśamātraṃ samāvṛṇot /	AkASam Sabda mAtram yat sparSa mAtram samAvRNot /
   dviguṇastu tato vāyuḥ śabdasparśātmako 'bhavat // KūrmP_1,4.29 //	dviguNaH tu tatas vAyuH Sabda sparSa AtmakaH aBavat // KUrmP_1,4.29 //
   rūpaṃ tathaivāviśataḥ śabdasparśau guṇāvubhau /	rUpam taTA eva AviSataH Sabda sparSO guNO= uBO /
   triguṇaḥ syāt tato vahniḥ sa śabdasparśarūpavān // KūrmP_1,4.30 //	triguNaH syAt tatas vahniH sa Sabda sparSa rUpavAn // KUrmP_1,4.30 //
   śabda sparśaśca rūpaṃ ca rasamātraṃ samāviśan /	Sabda sparSaH ca rUpam ca rasa mAtram samAviSan /
   tasmāccaturguṇā āpo vijñeyāstu rasātmikāḥ // KūrmP_1,4.31 //	tasmAt caturguNAH ApaH vijQeyAH tu rasa AtmikAH // KUrmP_1,4.31 //
   śabdaḥ sparśaśca rūpaṃ ca raso gandhaṃ samāviśan /	SabdaH sparSaH ca rUpam ca rasaH ganDam samAviSan /
   tasamāt pañcaguṇā bhūmiḥ sthūlā bhūteṣu śabdyate // KūrmP_1,4.32 //	tasamAt paQcaguNA BUmiH sTUlA BUtezu Sabdyate // KUrmP_1,4.32 //
   śāntā ghorāśca mūḍhāśca viśeṣāstena te smṛtāḥ /	SAntAH GorAH ca mUXAH ca viSezAH tena te smRtAH /
   parasparānupraveśād dhārayanti parasparam // KūrmP_1,4.33 //	paraspara anupraveSAt DArayanti parasparam // KUrmP_1,4.33 //
   ete sapta mahātmāno hyanyonyasya samāśrayāt /	ete sapta mahAtmAnaH hi anyonyasya samASrayAt /
   nāśaknuvan prajāḥ straṣṭumasamāgamya kṛtsnaśaḥ // KūrmP_1,4.34 //	na aSaknuvan prajAH strazwum asamAgamya kRtsnaSas // KUrmP_1,4.34 //
   puruṣādhiṣṭhitātvācca avyaktānugraheṇa ca /	puruza aDizWitA tvAt ca avyakta anugraheNa ca /
   mahādādayo viśeṣāntā hmaṇḍamutpādayanti te // KūrmP_1,4.35 //	mahAdAdayaH viSeza antAH hmaNxam utpAdayanti te // KUrmP_1,4.35 //
   ekakālasamutpannaṃ jalabudbudavacca tat /	eka kAla samutpannam jala budbuda vat ca tat /
   viśeṣebhyo 'ṇḍamabhavad bṛhat tadudakeśayam // KūrmP_1,4.36 //	viSezeByaH aNxam aBavat bRhat tat udakeSayam // KUrmP_1,4.36 //
   tasmin kāryasya karaṇaṃ saṃsiddhiḥ parameṣṭhinaḥ /	tasmin kAryasya karaNam saMsidDiH paramezWinaH /
   prākṛte 'ṇḍe vivṛttaḥ sa kṣetrajño brahmasaṃjñitaḥ // KūrmP_1,4.37 //	prAkRte aNxe vivRttaH sa kzetrajQaH brahma saMjQitaH // KUrmP_1,4.37 //
   sa vai śarīrī prathamaḥ sa vai puruṣa ucyate /	sa vE SarIrI praTamaH sa vE puruzaH ucyate /
   ādikartā sa bhūtānāṃ brahmāgre samavartata // KūrmP_1,4.38 //	AdikartA sa BUtAnAm brahma agre samavartate // KUrmP_1,4.38 //
   yamāhuḥ puruṣaṃ haṃsaṃ pradhānāt parataḥ sthitam /	yam AhuH puruzam haMsam praDAnAt paratas sTitam /
   hiraṇyagarbhaṃ kapilaṃ chandomūrti sanātanam // KūrmP_1,4.39 //	hiraNyagarBam kapilam CandaH mUrti sanAtanam // KUrmP_1,4.39 //
   merurulbamabhūt tasya jarāyuścāpi parvatāḥ /	meruH ulbam aBUt tasya jarAyuH ca api parvatAH /
   garbhodakaṃ samudrāśca tasyāsan paramātmanaḥ // KūrmP_1,4.40 //	garBa udakam samudrAH ca tasya Asan paramAtmanaH // KUrmP_1,4.40 //
   tasminnaṇḍe 'bhavad viśvaṃ sadevāsuramānuṣam /	tasmin= aNxe aBavat viSvam sa deva asura mAnuzam /
   candrādityau sanakṣatrau sagrahau saha vāyunā // KūrmP_1,4.41 //	candra AdityO sa nakzatrO sa grahO saha vAyunA // KUrmP_1,4.41 //
   adbhirdaśaguṇābhiśca bāhyato 'ṇḍaṃ samāvṛtam /	adBiH daSaguNABiH ca bAhyatas aNxam samAvRtam /
   āpo daśaguṇenaiva tejasā bāhyato vṛtāḥ // KūrmP_1,4.42 //	ApaH daSaguNena eva tejasA bAhyatas vRtAH // KUrmP_1,4.42 //
   tejo daśaguṇenaiva bāhyato vāyunāvṛtam /	tejaH daSaguNena eva bAhyatas vAyunA AvRtam /
   ākāśenāvṛto vāyuḥ khaṃ tu bhūtādināvṛtam // KūrmP_1,4.43 //	AkASena AvRtaH vAyuH Kam tu BUtAdinA AvRtam // KUrmP_1,4.43 //
   bhūtādirmahatā tadvadavyaktenāvṛto mahān /	BUtAdiH mahatA tadvat avyaktena AvRtaH mahAn /
   ete lokā mahātmanaḥ sarvatattvābhimāninaḥ // KūrmP_1,4.44 //	ete lokAH mahAtmanaH sarva tattva aBimAninaH // KUrmP_1,4.44 //
   vasanti tatra puruṣāstadātmāno vyavasthitāḥ /	vasanti tatra puruzAH tad AtmAnaH vyavasTitAH /
   īśvarā yogadharmāṇo ye cānye tattvacintakāḥ // KūrmP_1,4.45 //	ISvarAH yoga DarmANaH ye ca anye tattva cintakAH // KUrmP_1,4.45 //
   sarvajñāḥ śāntarajaso nityaṃ muditamānasāḥ /	sarvajQAH SAnta rajasaH nityam mudita mAnasAH /
   etairāvaraṇairaṇḍaṃ saptabhiḥ prākṛtairvṛtam // KūrmP_1,4.46 //	etEH AvaraNEH aNxam saptaBiH prAkRtEH vRtam // KUrmP_1,4.46 //
   etāvacchakyate vaktuṃ māyaiṣā gahanā dvijāḥ /	etAvat Sakyate vaktum mAyA ezA gahanAH dvijAH /
   etat prādhānikaṃ kāryaṃ yanmayā bījamīritam /	etat prADAnikam kAryam yat mayA bIjam Iritam /
   prajāpateḥ parā mūrtiritīyaṃ vaidikī śrutiḥ // KūrmP_1,4.47 //	prajApateH parA mUrtiH iti iyam vEdikI SrutiH // KUrmP_1,4.47 //
   brahmāṇḍametat sakalaṃ saptalokatalānvitam /	brahmANxam etat sakalam sapta loka tala anvitam /
   dvitīyaṃ tasya devasya śarīraṃ parameṣṭhinaḥ // KūrmP_1,4.48 //	dvitIyam tasya devasya SarIram paramezWinaH // KUrmP_1,4.48 //
   hiraṇyagarbho bhagavān brahmā vai kanakāṇḍajaḥ /	hiraNyagarBaH BagavAn brahmA vE kanaka aNxa jaH /
   tṛtīyaṃ bhagavadrūpaṃ prāhurvedārthavedinaḥ // KūrmP_1,4.49 //	tRtIyam Bagavat rUpam prAhuH veda arTa vedinaH // KUrmP_1,4.49 //
   rajoguṇamayaṃ cānyad rūpaṃ tasyaiva dhīmataḥ /	rajaH guNa mayam ca anyat rUpam tasya eva DImataH /
   caturmukhaḥ sa bhagavān jagatsṛṣṭau pravartate // KūrmP_1,4.50 //	caturmuKaH sa BagavAn jagat sRzwO pravartate // KUrmP_1,4.50 //
   sṛṣṭaṃ ca pāti sakalaṃ viśvātmā viśvatomukhaḥ /	sRzwam ca pAti sakalam viSvAtmA viSvatomuKaH /
   sattvaṃ guṇamupāśritya viṣṇurviśveśvaraḥ svayam // KūrmP_1,4.51 //	sattvam guNam upASritya vizNuH viSveSvaraH svayam // KUrmP_1,4.51 //
   antakāle svayaṃ devaḥ sarvātmā parameśvaraḥ /	antakAle svayam devaH sarva AtmA parameSvaraH /
   tamoguṇaṃ samāśritya rudraḥ saṃharate jagat // KūrmP_1,4.52 //	tamaH guNam samASritya rudraH saMharate jagat // KUrmP_1,4.52 //
   eko 'pi sanmahādevastridhāsau samavasthitaḥ /	ekaH api sat mahAdevaH triDA asO samavasTitaH /
   sargarakṣālayaguṇairnirguṇo 'pi nirañjanaḥ /	sarga rakzA Alaya guNEH nirguNaH api niraQjanaH /
   ekadhā sa dvidhā caiva tridhā ca bahudhā punaḥ // KūrmP_1,4.53 //	ekaDA sa dviDA ca eva triDA ca bahuDA punar // KUrmP_1,4.53 //
   yogeśvaraḥ śarīrāṇi karoti vikaroti ca /	yogeSvaraH SarIrANi karoti vikaroti ca /
   nānākṛtikriyārūpanāmavanti svalīlayā // KūrmP_1,4.54 //	nAnA AkRti kriyA rUpa nAmavanti sva lIlayA // KUrmP_1,4.54 //
   hitāya caiva bhaktānāṃ sa eva grasate punaḥ /	hitAya ca eva BaktAnAm saH eva grasate punar /
   tridhā vibhajya cātmānaṃ traikālye saṃpravartate /	triDA viBajya ca AtmAnam trEkAlye saMpravartate /
   sṛjate grasate caiva vīkṣate ca viśeṣataḥ // KūrmP_1,4.55 //	sRjate grasate ca eva vIkzate ca viSezataH // KUrmP_1,4.55 //
   yasmāt sṛṣṭvānugṛhṇāti grasate ca punaḥ prajāḥ /	yasmAt sRzwvA anugRhNAti grasate ca punar prajAH /
   guṇātmakatvāt traikālye tasmādekaḥ sa ucyate // KūrmP_1,4.56 //	guNa Atmaka tvAt trEkAlye tasmAt ekaH saH ucyate // KUrmP_1,4.56 //
   agre hiraṇyagarbhaḥ sa prādurbhūtaḥ sanātanaḥ /	agre hiraNyagarBaH sa prAdurBUtaH sanAtanaH /
   āditvādādidevo 'sau ajātatvādajaḥ smṛtaḥ // KūrmP_1,4.57 //	Adi tvAt AdidevaH asO ajAta tvAt ajaH smRtaH // KUrmP_1,4.57 //
   pātiyasmāt prajāḥ sarvāḥ prajāpatiriti smṛtaḥ /	pAtiyasmAt prajAH sarvAH prajApatiH iti smRtaH /
   deveṣu ca mahādevo māhadeva iti smṛtaḥ // KūrmP_1,4.58 //	devezu ca mahAdevaH mA ahadevaH iti smRtaH // KUrmP_1,4.58 //
   bṛhattvācca smṛto brahmā paratvāt parameśvaraḥ /	bRhat tvAt ca smRtaH brahmA paratvAt parameSvaraH /
   vaśitvādapyavaśyatvādīśvaraḥ paribhāṣitaḥ // KūrmP_1,4.59 //	vaSi tvAt api avaSya tvAt ISvaraH pariBAzitaH // KUrmP_1,4.59 //
   ṛṣiḥ sarvatragatvena hariḥ sarvaharo yataḥ /	RziH sarvatraga tvena hariH sarva haraH yatas /
   anutpādācca pūrvatvāt svayaṃbhūriti sa smṛtaḥ // KūrmP_1,4.60 //	anutpAdAt ca pUrva tvAt svayaMBUH iti sa smRtaH // KUrmP_1,4.60 //
   narāṇāmayano yasmāt tena nārāyaṇaḥ smṛtaḥ /	narANAm ayanaH yasmAt tena nArAyaNaH smRtaH /
   haraḥ saṃsāraharaṇād vibhutvād viṣṇurucyate // KūrmP_1,4.61 //	haraH saMsAra haraNAt viBu tvAt vizNuH ucyate // KUrmP_1,4.61 //
   bhagavān sarvavijñānādavanādomiti smṛtaḥ /	BagavAn sarva vijQAnAt avanAt om iti smRtaH /
   sarvajñaḥ sarvavijñānāt sarvaḥ sarvamayo yataḥ // KūrmP_1,4.62 //	sarvajQaH sarva vijQAnAt sarvaH sarva mayaH yatas // KUrmP_1,4.62 //
   śivaḥ sa nirmalo yasmād vibhuḥ sarvagato yataḥ /	SivaH sa nirmalaH yasmAt viBuH sarva gataH yatas /
   tāraṇāt sarvaduḥ khānāṃ tārakaḥ parigīyate // KūrmP_1,4.63 //	tAraNAt sarvaduH KAnAm tArakaH parigIyate // KUrmP_1,4.63 //
   bahunātra kimuktena sarvaṃ brahmamayaṃ jagat /	bahunA atra kim uktena sarvam brahma mayam jagat /
   anekabhedabhinnastu krīḍate parameśvaraḥ // KūrmP_1,4.64 //	aneka Beda BinnaH tu krIxate parameSvaraH // KUrmP_1,4.64 //
   ityeṣa prākṛtaḥ sargaḥ saṃkṣepāt kathito mayā /	iti eza prAkRtaH sargaH saMkzepAt kaTitaH mayA /
   abuddhipūrvako viprā brāhmīṃ sṛṣṭiṃ nibodhata // KūrmP_1,4.65 //	abudDi pUrvakaH viprAH brAhmIm sRzwim niboData // KUrmP_1,4.65 //
   iti śrīkūrmapurāṇe ṣaṭsāhastryāṃ saṃhitāyāṃ pūrvaṃvibhāge caturtho	iti SrI kUrmapurANe zawsAhastryAm saMhitAyAm pUrvaMviBAge caturTaH 
   'dhyāyaḥ	aDyAyaH
   śrīkūrma uvāca	SrI kUrmaH uvAca
   svayaṃbhuvo vivṛttasya kālasaṃkhyā dvijottamāḥ /	svayaMBuvaH vivRttasya kAla saMKyAH dvijottamAH /
   na śakyate samākhyātuṃ bahuvarṣairapi svayam // KūrmP_1,5.1 //	na Sakyate samAKyAtum bahu varzEH api svayam // KUrmP_1,5.1 //
   kālasaṃkhyā samāsena parārdhadvayakalpitā /	kAla saMKyA samAsena parArDa dvaya kalpitAH /
   sa eva syāt paraḥ kālaḥ tadante pratisṛjyate // KūrmP_1,5.2 //	saH eva syAt paraH kAlaH tad ante pratisRjyate // KUrmP_1,5.2 //
   nijena tasya mānena āyurvarṣaśataṃ smṛtam /	nijena tasya mAnena AyuH varza Satam smRtam /
   tat parākhyaṃ tadardhaṃ ca parārdhamabhidīyate // KūrmP_1,5.3 //	tat para AKyam tad arDam ca parArDam aBidIyate // KUrmP_1,5.3 //
   kāṣṭhā pañcadaśa khyātā nimeṣā dvijasattamāḥ /	kAzWA paQcadaSa KyAtAH nimezAH dvijasattamAH /
   kāṣṭhāstriṃśat kalā triṃśat kalā mauhūrtikī gatiḥ // KūrmP_1,5.4 //	kAzWAH triMSat kalA triMSat kalA mOhUrtikI gatiH // KUrmP_1,5.4 //
   tāvatsaṃkhyairahorātraṃ muhūrtairmānuṣaṃ smṛtam /	tAvat saMKyEH ahorAtram muhUrtEH mAnuzam smRtam /
   ahorātrāṇi tāvanti māsaḥ pakṣadvayātmakaḥ // KūrmP_1,5.5 //	ahorAtrANi tAvanti mAsaH pakza dvaya AtmakaH // KUrmP_1,5.5 //
   taiḥ ṣaḍbhirayanaṃ varṣaṃ dve 'yane dakṣiṇottare /	tEH zaxBiH ayanam varzam dve ayane dakziNa uttare /
   ayanaṃ dakṣiṇaṃ rātrirdevānāmuttaraṃ dinam // KūrmP_1,5.6 //	ayanam dakziNam rAtriH devAnAm uttaram dinam // KUrmP_1,5.6 //
   divyairvarṣasahastraistu kṛtatretādisaṃjñitam /	divyEH varza sa hastrEH tu kRta tretA Adi saMjQitam /
   caturyugaṃ dvādaśabhiḥ tadvibhāgaṃ nibodhata // KūrmP_1,5.7 //	caturyugam dvAdaSaBiH tad viBAgam niboData // KUrmP_1,5.7 //
   catvāryāhuḥ sahastrāṇi varṣāṇāṃ tatkṛtaṃ yugam /	catvAri AhuH sa hastrANi varzANAm tat kRtam yugam /
   tasya tāvacchatī sandhyā sandhyāṃśaśca kṛtasya tu // KūrmP_1,5.8 //	tasya tAvacCatI sanDyA sanDyAMSaH ca kRtasya tu // KUrmP_1,5.8 //
   triśatī dviśatī sandhyā tathā caikaśatī kramāt /	triSatI dviSatI sanDyA taTA ca ekaSatI kramAt /
   aṃśakaṃ ṣaṭśataṃ tasmāt kṛsandhyāṃśakaṃ vinā // KūrmP_1,5.9 //	aMSakam zaz Satam tasmAt kRsanDyAMSakam vinA // KUrmP_1,5.9 //
   tridvyekasāhastramato vinā sandhyāṃśakena tu /	tri dvi eka sAhastram atas vinA sanDyA aMSakena tu /
   tretādvāparatiṣyāṇāṃ kālajñāne prakīrtitam // KūrmP_1,5.10 //	tretA dvApara tizyANAm kAla jQAne prakIrtitam // KUrmP_1,5.10 //
   etad dvādaśasāhastraṃ sādhikaṃ parikalpitam /	etat dvAdaSa sAhastram sADikam parikalpitam /
   tadekasaptatiguṇaṃ manorantaramucyate // KūrmP_1,5.11 //	tad ekasaptati guNam manoH antaram ucyate // KUrmP_1,5.11 //
   brahmaṇo divase viprā manavaḥ syuścaturdaśa /	brahmaNaH divase viprAH manavaH syuH caturdaSa /
   svāyaṃbhuvādayaḥ sarve tataḥ sāvarṇikādayaḥ // KūrmP_1,5.12 //	svAyaMBuva AdayaH sarve tatas sAvarNika AdayaH // KUrmP_1,5.12 //
   tairiyaṃ pṛthivī sarvā saptadvīpā saparvatā /	tEH iyam pRTivI sarvA sapta dvIpA sa parvatA /
   pūrṇaṃ yugasahastraṃ vai paripālyā nareśvaraiḥ // KūrmP_1,5.13 //	pUrNam yuga sahastram vE paripAlyAH nareSvarEH // KUrmP_1,5.13 //
   manvantareṇa caikena sarvāṇyevāntarāṇi vai /	manvantareNa ca ekena sarvANi eva antarANi vE /
   vyākhyātāni na saṃdehaḥ kalpaṃ kalpena caiva hi // KūrmP_1,5.14 //	vyAKyAtAni na saMdehaH kalpam kalpena ca eva hi // KUrmP_1,5.14 //
   brāhmamekamahaḥ kalpastāvatī rātririṣyate /	brAhmam ekam ahar kalpaH tAvatI rAtriH izyate /
   caturyugasahastraṃ tu kalpamāhurmanīṣiṇaḥ // KūrmP_1,5.15 //	catur yuga sahastram tu kalpam AhuH manIziNaH // KUrmP_1,5.15 //
   trīṇi kalpaśatāni syuḥ tathā ṣaṣṭirdvijottamāḥ /	trINi kalpa SatAni syuH taTA zazwiH dvijottamAH /
   brahmaṇaḥ kathitaṃ varṣaṃ parākhyaṃ tacchataṃ viduḥ // KūrmP_1,5.16 //	brahmaNaH kaTitam varzam para AKyam tat Satam viduH // KUrmP_1,5.16 //
   tasyānte sarvatattvānāṃ svahetau prakṛtau layaḥ /	tasya ante sarva tattvAnAm sva hetO prakRtO layaH /
   tenāyaṃ procyate sadbhiḥ prākṛtaḥ pratisaṃcaraḥ // KūrmP_1,5.17 //	tena ayam procyate sadBiH prAkRtaH pratisaMcaraH // KUrmP_1,5.17 //
   brahmanārāyaṇeśānāṃ trayāṇāṃ prakṛtau layaḥ /	brahma nArAyaNa ISAnAm trayANAm prakRtO layaH /
   procyate kālayogena punareva ca saṃbhavaḥ // KūrmP_1,5.18 //	procyate kAla yogena punar eva ca saMBavaH // KUrmP_1,5.18 //
   evaṃ brahmā ca bhūtāni vāsudevo 'pi śaṅkaraḥ /	evam brahmA ca BUtAni vAsudevaH api SaFkaraH /
   kālenaiva tu sṛjyante sa eva grasate punaḥ // KūrmP_1,5.19 //	kAlena eva tu sRjyante saH eva grasate punar // KUrmP_1,5.19 //
   anādireṣa bhagavān kālo 'nanto 'jaro 'maraḥ /	anAdiH eza BagavAn kAlaH anantaH ajaraH amaraH /
   sarvagatvāt svatantratvāt sarvātmāsau maheśvaraḥ // KūrmP_1,5.20 //	sarvaga tvAt svatantra tvAt sarva AtmA asO maheSvaraH // KUrmP_1,5.20 //
   brahmāṇo bahavo rudrā hyanye nārāyaṇādayaḥ /	brahmANaH bahavaH rudrAH hi anye nArAyaNa AdayaH /
   eko hi bhagavānīśaḥ kālaḥ kaviriti śruti // KūrmP_1,5.21 //	ekaH hi BagavAn ISaH kAlaH kaviH iti Sruti // KUrmP_1,5.21 //
   ekamatra vyatītaṃ tu parārdhaṃ brahmaṇo dvijāḥ /	ekam atra vyatItam tu parArDam brahmaNaH dvijAH /
   sāṃprataṃ vartate tadvat tasya kalpo 'yamaṣṭamaḥ // KūrmP_1,5.22 //	sAMpratam vartate tadvat tasya kalpaH ayam azwamaH // KUrmP_1,5.22 //
   yo 'tītaḥ saptamaḥ kalpaḥ pādma ityucyate budhaiḥ /	yaH atItaH saptamaH kalpaH pAdmaH iti ucyate buDEH /
   vārāho vartate kalpaḥ tasya vakṣyāmi vistaram // KūrmP_1,5.23 //	vArAhaH vartate kalpaH tasya vakzyAmi vistaram // KUrmP_1,5.23 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge paQcamaH aDyAyaH
   śrīkūrma uvāca	SrI kUrmaH uvAca
   āsīdekārṇavaṃ ghoramavibhāgaṃ tamomayam /	AsIt ekArNavam Goram aviBAgam tamaH mayam /
   śāntavātādikaṃ sarvaṃ na prajñāyata kiñcana // KūrmP_1,6.1 //	SAnta vAta Adikam sarvam na prajQAyata kiQcana // KUrmP_1,6.1 //
   ekārṇave tadā tasmin naṣṭe sthāvarajaṅgame /	ekArNave tadA tasmin nazwe sTAvara jaFgame /
   tadā samabhavad brahmā sahastrākṣaḥ sahastrapāt // KūrmP_1,6.2 //	tadA samaBavat brahmA sa hastrAkzaH sahaH trapAt // KUrmP_1,6.2 //
   sahastraśīrṣā puruṣo rukmavarṇastvatīndriyaḥ /	sa hastra SIrzA puruzaH rukma varNaH tu atIndriyaH /
   brahmā nārāyaṇākhyastu suṣvāpa salile tadā // KūrmP_1,6.3 //	brahmA nArAyaNa AKyaH tu suzvApa salile tadA // KUrmP_1,6.3 //
   imaṃ codāharantyatra ślokaṃ nārāyaṇaṃ prati /	imam ca udAharanti atra Slokam nArAyaNam prati /
   brahmasvarūpiṇaṃ devaṃ jagataḥ prabhavāpyayam // KūrmP_1,6.4 //	brahma svarUpiNam devam jagataH praBava apyayam // KUrmP_1,6.4 //
   āpo nārā iti proktā nāmnā pūrvamiti śrutiḥ /	ApaH nArAH iti proktA nAmnA pUrvam iti SrutiH /
   ayanaṃ tasya tā yasmāt tena nārāyaṇaḥ smṛtaḥ // KūrmP_1,6.5 //	ayanam tasya tAH yasmAt tena nArAyaNaH smRtaH // KUrmP_1,6.5 //
   tulyaṃ yugasahastrasya naiśaṃ kālamupāsya saḥ /	tulyam yuga sahastrasya nESam kAlam upAsya saH /
   śarvaryante prakurute brahmatvaṃ sargakāraṇāt // KūrmP_1,6.6 //	SarvarI ante prakurute brahma tvam sarga kAraNAt // KUrmP_1,6.6 //
   tatastu salile tasmin vijñāyāntargatāṃ mahīm /	tatas tu salile tasmin vijQAya antargatAm mahIm /
   anumānāt taduddhāraṃ kartukāmaḥ prajāpatiḥ // KūrmP_1,6.7 //	anumAnAt tad udDAram kartu kAmaH prajApatiH // KUrmP_1,6.7 //
   jalakrīḍāsu ruciraṃ vārāhaṃ rupamāsthitaḥ /	jala krIxAsu ruciram vArAham rupam AsTitaH /
   adhṛṣyaṃ manasāpyanyairvāṅmayaṃ brahmasaṃjñitam // KūrmP_1,6.8 //	aDRzyam manasA api anyEH vAc mayam brahma saMjQitam // KUrmP_1,6.8 //
   pṛthivyuddharaṇārthāya praviśya ca rasātalam /	pRTivI udDaraNa arTAya praviSya ca rasAtalam /
   daṃṣṭrayābhyujjahāraināmātmādhāro dharādharaḥ // KūrmP_1,6.9 //	daMzwrayA aByujjahAra enAm Atma ADAraH DarADaraH // KUrmP_1,6.9 //
   dṛṣṭvā daṃṣṭrāgravinyastāṃ pṛthivīṃ prathitapauruṣam /	dRzwvA daMzwra agra vinyastAm pRTivIm praTita pOruzam /
   astuvañjanalokasthāḥ siddhā brahmarṣayo harim // KūrmP_1,6.10 //	astuvan jana loka sTAH sidDAH brahmarzayaH harim // KUrmP_1,6.10 //
   ṛṣaya ūcuḥ	RzayaH UcuH
   namaste devadevāya brahmaṇe parameṣṭhine /	namaH te devadevAya brahmaNe paramezWine /
   puruṣāya purāṇāya śāśvatāya jayāya ca // KūrmP_1,6.11 //	puruzAya purANAya SASvatAya jayAya ca // KUrmP_1,6.11 //
   namaḥ svayaṃbhuve tubhyaṃ straṣṭre sarvārthavedine /	namaH svayaMBuve tuByam strazwre sarva arTa vedine /
   namo hiraṇyagarbhāya vedhase paramātmane // KūrmP_1,6.12 //	namaH hiraNyagarBAya veDase paramAtmane // KUrmP_1,6.12 //
   namaste vāsudevāya viṣṇave viśvayonaye /	namaH te vAsudevAya vizNave viSvayonaye /
   nārāyaṇāya devāya devānāṃ hitakāriṇe // KūrmP_1,6.13 //	nArAyaNAya devAya devAnAm hita kAriNe // KUrmP_1,6.13 //
   namo 'stu te caturvaktre śārṅgacakrāsidhāriṇe /	namaH astu te catur vaktre SArFga cakra asi DAriNe /
   sarvabhūtātmabhūtāya kūṭasthāya namo namaḥ // KūrmP_1,6.14 //	sarva BUta Atma BUtAya kUwasTAya namaH namaH // KUrmP_1,6.14 //
   namo vedarahasyāya namaste vedayonaye /	namaH veda rahasyAya namaH te veda yonaye /
   namo buddhāya śuddhāya namaste jñānarūpiṇe // KūrmP_1,6.15 //	namaH budDAya SudDAya namaH te jQAna rUpiNe // KUrmP_1,6.15 //
   namo 'stvānandarūpāya sākṣiṇe jagatāṃ namaḥ /	namaH astu Ananda rUpAya sAkziNe jagatAm namaH /
   anantāyāprameyāya kāryāya karaṇāya ca // KūrmP_1,6.16 //	anantAya aprameyAya kAryAya karaNAya ca // KUrmP_1,6.16 //
   namaste pañcabūtāya pañcabhūtātmane namaḥ /	namaH te paQca bUtAya paQcaBUta Atmane namaH /
   namo mūlaprakṛtaye māyārūpāya te namaḥ // KūrmP_1,6.17 //	namaH mUlaprakRtaye mAyA rUpAya te namaH // KUrmP_1,6.17 //
   namo 'stu te varāhāya namaste matsyarūpiṇe /	namaH astu te varAhAya namaH te matsya rUpiNe /
   namo yogādhigamyāya namaḥ sakarṣaṇāya te // KūrmP_1,6.18 //	namaH yoga aDigamyAya namaH sa karzaNAya te // KUrmP_1,6.18 //
   namastrimūrtaye tubhyaṃ tridhāmne divyatejase /	namaH trimUrtaye tuByam triDAmne divya tejase /
   namaḥ siddhāya pūjyāya guṇatrayavibhāvine // KūrmP_1,6.19 //	namaH sidDAya pUjyAya guNatraya viBAvine // KUrmP_1,6.19 //
   tamo 'stvādityavarṇāya namaste padmayonaye /	tamaH astu Aditya varNAya namaH te padmayonaye /
   namo 'mūrtāya mūrtāya mādhavāya namo namaḥ // KūrmP_1,6.20 //	namaH amUrtAya mUrtAya mADavAya namaH namaH // KUrmP_1,6.20 //
   tvayaiva sṛṣṭamakhilaṃ tvayyeva layameṣyati /	tvayA eva sRzwam aKilam tvayi eva layam ezyati /
   pālayaitajjagat sarvaṃ trātā tvaṃ śaraṇaṃ gati // KūrmP_1,6.21 //	pAlaya etat jagat sarvam trAtA tvam SaraNam gati // KUrmP_1,6.21 //
   itthaṃ sa bhagavān viṣṇuḥ sanakādyairabhiṣṭutaḥ /	itTam sa BagavAn vizNuH sanaka AdyEH aBizwutaH /
   prasādamakarot teṣāṃ varāhavapurīśvaraḥ // KūrmP_1,6.22 //	prasAdam akarot tezAm varAha vapurISvaraH // KUrmP_1,6.22 //
   tataḥ saṃsthānamānīya pṛthivīṃ pṛthivīpatiḥ /	tatas saMsTAnam AnIya pRTivIm pRTivIpatiH /
   mumoca rūpaṃ manasā dhārayitvā prijāpatiḥ // KūrmP_1,6.23 //	mumoca rUpam manasA DArayitvA prijApatiH // KUrmP_1,6.23 //
   tasyopari jalaughasya mahatī nauriva sthitā /	tasya upari jala oGasya mahatI nOH iva sTitA /
   vitatatvācca dehasya na mahī yāti saṃplavam // KūrmP_1,6.24 //	vitata tvAt ca dehasya na mahI yAti saMplavam // KUrmP_1,6.24 //
   pṛthivīṃ tu samīkṛtya pṛthivyāṃ so 'cinod girīn /	pRTivIm tu samIkRtya pRTivyAm saH acinot girIn /
   prāksargadagdhānakhilāṃstataḥ sarge 'dadhanmanaḥ // KūrmP_1,6.25 //	prAc sarga dagDAn aKilAn= tatas sarge adaDat manaH // KUrmP_1,6.25 //
   iti śrīkūrmapurāṇe ṣaṭasāhastryāṃ saṃhitāyāṃ pūrvavibhāge ṣaṣṭho 'dhyāyaḥ	iti SrI kUrmapurANe zawa sAhastryAm saMhitAyAm pUrva viBAge zazWaH aDyAyaH
   śrīkūrma uvāca	SrI kUrmaH uvAca
   sṛṣṭiṃ cintayatastasya kalpādiṣu yathā purā /	sRzwim cintayataH tasya kalpa Adizu yaTA purA /
   abuddhipūrvakaḥ sargaḥ prādurbhūtastamomayaḥ // KūrmP_1,7.1 //	abudDi pUrvakaH sargaH prAdurBUtaH tamaH mayaH // KUrmP_1,7.1 //
   tamo moho mahāmohastāmistraścāndhasaṃjñitaḥ /	tamaH mohaH mahAmohaH tAmistraH ca anDa saMjQitaH /
   avidyā pañcaparvaiṣā prādurbhūtā mahātmanaḥ // KūrmP_1,7.2 //	avidyA paQca parvA ezA prAdurBUtA mahAtmanaH // KUrmP_1,7.2 //
   pañcadhāvasthitaḥ sargo dhyāyataḥ so 'bhimāninaḥ /	paQcaDA avasTitaH sargaH DyAyataH saH aBimAninaH /
   saṃvṛtastamasā caiva bījakambhuvanāvṛtaḥ // KūrmP_1,7.3 //	saMvRtaH tamasA ca eva bIja kamBu vana AvRtaH // KUrmP_1,7.3 //
   varhirantaścāprakāśaḥ stabdho niḥ saṃjña eva ca /	varhiH antar ca aprakASaH stabDaH niH saMjQaH eva ca /
   mukyā nagā iti proktā mukhyasargastu sa smṛtaḥ // KūrmP_1,7.4 //	mukyAH nagAH iti proktAH muKya sargaH tu sa smRtaH // KUrmP_1,7.4 //
   taṃ dṛṣṭvāsādhakaṃ sargamamanyadaparaṃ prabhuḥ /	tam dRzwvA asADakam sargam amanyat aparam praBuH /
   tasyābhidhyāyataḥ sargastiryakstroto 'bhyavartata // KūrmP_1,7.5 //	tasya aBiDyAyataH sargaH tiryakH trotaH aByavartate // KUrmP_1,7.5 //
   yasmāt tiryak pravṛttaḥ sa tiryakstrotastataḥ smṛtaḥ /	yasmAt tiryak pravRttaH sa tiryak H trotaH tatas smRtaH /
   paśvādayaste vikhyātā utpathagrāhiṇo dvijāḥ // KūrmP_1,7.6 //	paSu AdayaH te viKyAtAH utpaTa grAhiNaH dvijAH // KUrmP_1,7.6 //
   tamapyasādhakaṃ jñātvā sargamanyaṃ sasarja ha /	tam api asADakam jQAtvA sargam anyam sasarja ha /
   ūrdhvastrota iti prokto devasargastu sāttvikaḥ // KūrmP_1,7.7 //	UrDvaH trotaH iti proktaH deva sargaH tu sAttvikaH // KUrmP_1,7.7 //
   te sukhapratibahulā bahirantaśca nāvṛtāḥ /	te suKa pratibahulAH bahis antar ca na AvRtAH /
   prakāśā bahirantaśca svabhāvād devasaṃjñitāḥ // KūrmP_1,7.8 //	prakASAH bahis antar ca svaBAvAt deva saMjQitAH // KUrmP_1,7.8 //
   tato 'bidhāyāyatastasya satyābhidhyāyinastadā /	tatas abiDAya AyataH tasya satya aBiDyAyinaH tadA /
   prādurāsīt tadāvyaktādarvākstrotastu sādhakaḥ // KūrmP_1,7.9 //	prAdurAsIt tadA avyaktAt arvAkH trotaH tu sADakaH // KUrmP_1,7.9 //
   te ca prakāśabahulāstamodriktā rajodhikāḥ /	te ca prakASa bahulAH tama udriktAH rajoDikAH /
   duḥ khotkaṭāḥ sattvayutā manuṣyāḥ parikīrtitā // KūrmP_1,7.10 //	duH Ka utkawAH sattva yutAH manuzyAH parikIrtitAH // KUrmP_1,7.10 //
   taṃ dṛṣṭvā cāparaṃ sargamamanyad bhagavānajaḥ /	tam dRzwvA ca aparam sargam amanyat BagavAn ajaH /
   tasyābhidhyāyataḥ sargaṃ sargo bhūtādiko 'bhavat // KūrmP_1,7.11 //	tasya aBiDyAyataH sargam sargaH BUtAdikaH aBavat // KUrmP_1,7.11 //
   te 'parigrāhiṇaḥ sarve saṃvibhāgaratāḥ punaḥ /	te aparigrAhiNaH sarve saMviBAga ratAH punar /
   khādanāścāpyaśīlāśca bhūtādyāḥ parikīrtitāḥ /	KAdanAH ca api aSIlAH ca BUta AdyAH parikIrtitAH /
   ityete pañca kathitāḥ sargā vai dvijapuṅgavāḥ // KūrmP_1,7.12 //	iti ete paQca kaTitAH sargAH vE dvija puFgavAH // KUrmP_1,7.12 //
   prathamo mahataḥ sargo vijñeyo brahmaṇastu saḥ /	praTamaH mahataH sargaH vijQeyaH brahmaNaH tu saH /
   tanmātrāṇāṃ dvitīyastu bhūtasargo hi sa smṛtaḥ // KūrmP_1,7.13 //	tanmAtrANAm dvitIyaH tu BUta sargaH hi sa smRtaH // KUrmP_1,7.13 //
   vaikārikastṛtīyastu sarga aindriyakaḥ smṛtaḥ /	vEkArikaH tRtIyaH tu sargaH EndriyakaH smRtaH /
   ityeṣa prākṛtaḥ sargaḥ saṃbhūto 'buddhipūrvakaḥ // KūrmP_1,7.14 //	iti eza prAkRtaH sargaH saMBUtaH abudDi pUrvakaH // KUrmP_1,7.14 //
   mukhyasargaścaturthastu mukhyā vai sthāvarāḥ smṛtāḥ /	muKya sargaH caturTaH tu muKyAH vE sTAvarAH smRtAH /
   tiryakstrotastu yaḥ proktastiryagyonyaḥ sa pañcamaḥ // KūrmP_1,7.15 //	tiryakH trotaH tu yaH proktaH tiryagyonyaH sa paQcamaH // KUrmP_1,7.15 //
   tathordhvastrotasāṃ ṣaṣṭho devasargastu sa smṛtaḥ /	taTA UrDvastra utasAm zazWaH deva sargaH tu sa smRtaH /
   tator'vākstrotasāṃ sargaḥ saptamaḥ sa tu mānuṣaḥ // KūrmP_1,7.16 //	tator avAkstrotasAm sargaH saptamaH sa tu mAnuzaH // KUrmP_1,7.16 //
   aṣṭamo bhautikaḥ sargo bhūtādīnāṃ prakīrtitaḥ /	azwamaH BOtikaH sargaH BUta AdInAm prakIrtitaH /
   navamaścaiva kaumāraḥ prākṛtā vaikṛtāstvime // KūrmP_1,7.17 //	navamaH ca eva kOmAraH prAkRtAH vEkRtAH tu ime // KUrmP_1,7.17 //
   prākṛtāstu trayaḥ pūrve sargāste 'buddhipūrvakāḥ /	prAkRtAH tu trayaH pUrve sargAH te abudDi pUrvakAH /
   buddhipūrvaṃ pravartante mukhyādyā munipuṅgavāḥ // KūrmP_1,7.18 //	budDi pUrvam pravartante muKya AdyAH muni puFgavAH // KUrmP_1,7.18 //
   agre sasarja vai brahmā mānasānātmanaḥ samān /	agre sasarja vE brahmA mAnasAn AtmanaH samAn /
   sanakaṃ sanātanaṃ caiva tathaiva ca sanandanam /	sanakam sanAtanam ca eva taTA eva ca sanandanam /
   ṛbhuṃ sanātkumāraṃ ca pūrvameva prajāpatiḥ // KūrmP_1,7.19 //	RBum sanAt kumAram ca pUrvam eva prajApatiH // KUrmP_1,7.19 //
   pañcaite yogino viprāḥ paraṃ vairāgyamāsthitāḥ /	paQca ete yoginaH viprAH param vErAgyam AsTitAH /
   īśvarāsaktamanaso na sṛṣṭau dadhire matim // KūrmP_1,7.20 //	ISvara Asakta manasaH na sRzwO daDire matim // KUrmP_1,7.20 //
   teṣvevaṃ nirapekṣeṣu lokasṛṣṭau prajāpatiḥ /	tezu evam nirapekzezu loka sRzwO prajApatiH /
   mumoha māyayā sadyo māyinaḥ parameṣṭhinaḥ // KūrmP_1,7.21 //	mumoha mAyayA sadyas mAyinaH paramezWinaH // KUrmP_1,7.21 //
   taṃ bodhayāmāsa sutaṃ jaganmāyo mahāmuniḥ /	tam boDayAmAsa sutam jagat mAyaH mahA muniH /
   nārāyaṇo mahāyogī yogicittānurañjanaḥ // KūrmP_1,7.22 //	nArAyaNaH mahA yogI yogi citta anuraQjanaH // KUrmP_1,7.22 //
   bodhitastena viśvātmā tatāpa paramaṃ tapaḥ /	boDitaH tena viSvAtmA tatApa paramam tapaH /
   sa tapyamāno bhagavān na kiñcit pratipadyata // KūrmP_1,7.23 //	sa tapyamAnaH BagavAn na kiQcid pratipadyate // KUrmP_1,7.23 //
   tato dīrgheṇa kālena dukhāt krodho vyajāyata /	tatas dIrGeNa kAlena duKAt kroDaH vyajAyata /
   krodhāviṣṭasya netrābhyāṃ prāpatannaśru bindavaḥ // KūrmP_1,7.24 //	kroDa Avizwasya netrAByAm prApatan= aSru bindavaH // KUrmP_1,7.24 //
   bhrukuṭīkuṭilāt tasya lalāṭāt parameśvaraḥ /	BrukuwI kuwilAt tasya lalAwAt parameSvaraH /
   samutpanno mahādevaḥ śaraṇyo nīlalohitaḥ // KūrmP_1,7.25 //	samutpannaH mahAdevaH SaraNyaH nIlalohitaH // KUrmP_1,7.25 //
   sa eva bhagavānīśastejorāśiḥ sanātanaḥ /	saH eva BagavAn ISaH tejaH rASiH sanAtanaH /
   yaṃ prapaśyanti vidvāṃsaḥ svātmasthaṃ parameśvaram // KūrmP_1,7.26 //	yam prapaSyanti vidvAMsaH sva Atma sTam parameSvaram // KUrmP_1,7.26 //
   oṅkāraṃ samanusmṛtya praṇamya ca kṛtāñjaliḥ /	oFkAram samanusmRtya praNamya ca kRtAQjaliH /
   tāma bhagavān brahmā sṛjemā vividhāḥ prajāḥ // KūrmP_1,7.27 //	tAma BagavAn brahmA sRja imAH viviDAH prajAH // KUrmP_1,7.27 //
   niśamya bhagavān vākyaṃ śaṅkaro dharmavāhanaḥ /	niSamya BagavAn vAkyam SaFkaraH Darma vAhanaH /
   svātmanā sadśān rudrān sasarja manasā śivaḥ /	sva AtmanA sadSAn rudrAn sasarja manasA SivaH /
   kapardino nirātaṅkāṃstrinetrān nīlalohitān // KūrmP_1,7.28 //	kapardinaH nirAtaFkAn= tri netrAn nIlalohitAn // KUrmP_1,7.28 //
   taṃ prāha bhagavān brahmā janmamṛtyuyutāḥ prajāḥ /	tam prAha BagavAn brahmA janma mRtyu yutAH prajAH /
   sṛjeti so 'bravīdīśo nāhaṃ mṛtyujarānvitāḥ /	sRja iti saH abravIt ISaH na aham mRtyu jarA anvitAH /
   prajāḥ strakṣye jagannātha sṛja tvamaśubhāḥ prajāḥ // KūrmP_1,7.29 //	prajAH strakzye jagannATa sRja tvam aSuBAH prajAH // KUrmP_1,7.29 //
   nivārya ca tadā rudraṃ sasarja kamalodbhavaḥ /	nivArya ca tadA rudram sasarja kamalodBavaH /
   sthānābhimāninaḥ sarvān gadatastān nibodhata // KūrmP_1,7.30 //	sTAna aBimAninaH sarvAn gadataH tAn niboData // KUrmP_1,7.30 //
   apo 'gnirantarikṣaṃ ca dyaurvāyuḥ pṛthivī tathā /	apaH agniH antarikzam ca dyOH vAyuH pRTivI taTA /
   nadyaḥ samudrāḥ śailāśca vṛkṣā vīrudha eva ca // KūrmP_1,7.31 //	nadyaH samudrAH SElAH ca vRkzAH vIruDaH eva ca // KUrmP_1,7.31 //
   lavāḥ kāṣṭhāḥ kalāścaiva muhūrtā divasāḥ kṣapāḥ /	lavAH kAzWAH kalAH ca eva muhUrtAH divasAH kzapAH /
   ardhamāsāśca māsāśca ayanābdayugādayaḥ // KūrmP_1,7.32 //	arDa mAsAH ca mAsAH ca ayana abda yuga AdayaH // KUrmP_1,7.32 //
   sthānābimāninaḥ sṛṣṭvā sādhakānasṛjat punaḥ /	sTAna abimAninaH sRzwvA sADakAn asRjat punar /
   marīcibhṛgvaṅgirasaṃ pulastyaṃ pulahaṃ kratum /	marIci BRgu aFgirasam pulastyam pulaham kratum /
   dakṣamatriṃ vasiṣṭhaṃ ca dharmaṃ saṃkalpameva ca // KūrmP_1,7.33 //	dakzam atrim vasizWam ca Darmam saMkalpam eva ca // KUrmP_1,7.33 //
   prāṇād brahmāsṛjad dakṣaṃ cakṣuṣaśca marīcinam /	prANAt brahmA asRjat dakzam cakzuzaH ca marIcinam /
   śiraso 'ṅgirasaṃ devo hṛdayād bhṛgumeva ca // KūrmP_1,7.34 //	SirasaH aFgirasam devaH hRdayAt BRgum eva ca // KUrmP_1,7.34 //
   śrotrābhyāmatrināmānaṃ dharmaṃ ca vyavasāyataḥ /	SrotrAByAm atri nAmAnam Darmam ca vyavasAyataH /
   saṃkalpaṃ caiva saṃkalpāt sarvalokapitāmahaḥ // KūrmP_1,7.35 //	saMkalpam ca eva saMkalpAt sarva loka pitAmahaH // KUrmP_1,7.35 //
   pulastyaṃ ca tathodānād vyanācca pulahaṃ munim /	pulastyam ca taTA udAnAt vyanAt ca pulaham munim /
   apānāt kratumavyagraṃ samānācca vasiṣṭhakam // KūrmP_1,7.36 //	apAnAt kratum avyagram samAnAt ca vasizWakam // KUrmP_1,7.36 //
   ityete brahmaṇā sṛṣṭāḥ sādhakā gṛhamedhinaḥ /	iti ete brahmaNA sRzwAH sADakAH gRhameDinaH /
   āsthāya mānavaṃ rūpaṃ dharmastaiḥ saṃpravartitaḥ // KūrmP_1,7.37 //	AsTAya mAnavam rUpam DarmaH tEH saMpravartitaH // KUrmP_1,7.37 //
   tato devāsurapitṛn manuṣyāṃśca catuṣṭayam /	tatas deva asura pitRt manuzyAn= ca catuzwayam /
   sisṛkṣurambhāṃsyetāni svamātmānamayūyujat // KūrmP_1,7.38 //	sisRkzuH amBAMsi etAni svam AtmAnam ayUyujat // KUrmP_1,7.38 //
   yuktātmanastamomātrā udriktābhūt prajāpateḥ /	yukta AtmanaH tamaH mAtrA udriktA aBUt prajApateH /
   tato 'sya jaghanāt pūrvamasurā jajñire sutāḥ // KūrmP_1,7.39 //	tatas asya jaGanAt pUrvam asurAH jajQire sutAH // KUrmP_1,7.39 //
   utsasarjāsurān sṛṣṭvā tāṃ tanuṃ puruṣottamaḥ /	utsasarja asurAn sRzwvA tAm tanum puruzottamaH /
   sā cotsṛṣṭā tanustena sadyo rātrirajāyata /	sA ca utsRzwA tanuH tena sadyas rAtriH ajAyata /
   sā tamobahulā yasmāt prajāstasyāṃsvapantyataḥ // KūrmP_1,7.40 //	sA tamaH bahulAH yasmAt prajAH tasyAMsu apanti ataH // KUrmP_1,7.40 //
   sattvamātratmikāṃ devastanumanyāmagṛhṇata /	sattva mAtra tmikAm devaH tanum anyAm agRhNata /
   tato 'sya mukhato devā dīvyataḥ saṃprajajñire // KūrmP_1,7.41 //	tatas asya muKataH devAH dIvyataH saMprajajQire // KUrmP_1,7.41 //
   tyaktā sāpi tanustena sattvaprāyamabhūd dinam /	tyaktA sA api tanuH tena sattva prAyam aBUt dinam /
   tasmādaho dharmayuktā devatāḥ samupāsate // KūrmP_1,7.42 //	tasmAt ahar Darma yuktAH devatAH samupAsate // KUrmP_1,7.42 //
   sattvamātrātmikāmeva tato 'nyāṃ jagṛhe tanum /	sattva mAtra AtmikAm eva tatas anyAm jagRhe tanum /
   pitṛvanmanyamānasya pitaraḥ saṃprajajñire // KūrmP_1,7.43 //	pitR vat manyamAnasya pitaraH saMprajajQire // KUrmP_1,7.43 //
   utsasarja pitṛn sṛṣṭvā tatastāmapi viśvasṛk /	utsasarja pitRn sRzwvA tatas tAm api viSvasRj /
   sāpaviddhā tanustena sadyaḥ sandhyā vyajāyata // KūrmP_1,7.44 //	sA apavidDA tanuH tena sadyas sanDyA vyajAyata // KUrmP_1,7.44 //
   tasmādahardevatānāṃ rātriḥ syād devavidviṣām /	tasmAt ahar devatAnAm rAtriH syAt deva vidvizAm /
   tayormadhye pitṝṇāṃ tu mūrtiḥ sandhyā garīyasī // KūrmP_1,7.45 //	tayoH maDye pitLNAm tu mUrtiH sanDyA garIyasI // KUrmP_1,7.45 //
   tasmād devāsurāḥ sarve manavo mānavāstathā /	tasmAt deva asurAH sarve manavaH mAnavAH taTA /
   upāsate tadā yuktā rātryahnormadhyamāṃ tanum // KūrmP_1,7.46 //	upAsate tadA yuktA rAtrI ahnoH maDyamAm tanum // KUrmP_1,7.46 //
   rajomātrātmikāṃ brahmā tanumanyāmagṛhṇata /	rajaH mAtra AtmikAm brahmA tanum anyAm agRhNata /
   tato 'sya jajñire putrā manuṣyā rajasāvṛtāḥ // KūrmP_1,7.47 //	tatas asya jajQire putrAH manuzyAH rajasA AvRtAH // KUrmP_1,7.47 //
   tāmapyāśu sa tatyāja tanuṃ sadyaḥ prajāpatiḥ /	tAm api ASu sa tatyAja tanum sadyas prajApatiH /
   jyotstrā sā cābhavadviprāḥ prāksandhyā yābidhīyate // KūrmP_1,7.48 //	jyotstrA sA ca aBavat viprAH prAc sanDyA yA abiDIyate // KUrmP_1,7.48 //
   tataḥ sa bhagavān brahmā saṃprāpya dvijapuṅgavāḥ /	tatas sa BagavAn brahmA saMprApya dvija puFgavAH /
   mūrti tamorajaḥ prāyāṃ punarevābhyayūyujat // KūrmP_1,7.49 //	mUrti tamaH rajaH prAyAm punar eva aByayUyujat // KUrmP_1,7.49 //
   andhakāre kṣudhāviṣṭā rākṣasāstasya jajñire /	anDakAre kzuDA AvizwAH rAkzasAH tasya jajQire /
   putrāstamorajaḥ prāyā balinaste niśācarāḥ // KūrmP_1,7.50 //	putrAH tamaH rajaH prAyAH balinaH te niSAcarAH // KUrmP_1,7.50 //
   sarpā yakṣāstathā būtā gandharvāḥ saṃprajajñire /	sarpAH yakzAH taTA bUtAH ganDarvAH saMprajajQire /
   rajastamobhyāmāviṣṭāṃstato 'nyānasṛjat prabhuḥ // KūrmP_1,7.51 //	rajaH tamoByAm AvizwAn= tatas anyAn asRjat praBuH // KUrmP_1,7.51 //
   vayāṃsi vayasaḥ sṛṣṭvā avayo vakṣaso 'sṛjat /	vayAMsi vayasaH sRzwvA avayaH vakzasaH asRjat /
   mukhato 'jān sasarjānyān udarādgāścanirmame // KūrmP_1,7.52 //	muKataH ajAn sasarja anyAn udarAt gAH caniH mame // KUrmP_1,7.52 //
   padbhyāñcāśvān samātaṅgān rāsabhān gavayān mṛgān /	padByAQca aSvAn sa mAtaFgAn rAsaBAn gavayAt mRgAn /
   uṣṭrānaśvatarāṃścaiva nyaṅkūnanyāṃśva jātayaḥ /	uzwrAn aSvatarAn= ca eva nyaFkUnanyA aMSva jAtayaH /
   aupadhyaḥ phalamūlinyo romabhyastasya jajñire // KūrmP_1,7.53 //	OpaDyaH Pala mUlinyaH romaByaH tasya jajQire // KUrmP_1,7.53 //
   gāyatraṃ ca ṛcaṃ caiva trivṛtsāma rathantaram /	gAyatram ca Rcam ca eva trivRt sAma raTantaram /
   agniṣṭomaṃ ca yajñānāṃ nirmame prathamānmukhāt // KūrmP_1,7.54 //	agnizwomam ca yajQAnAm nirmame praTamAn muKAt // KUrmP_1,7.54 //
   yajūṃṣi traiṣṭubhaṃ chandaḥ stomaṃ pañcadaśaṃ tathā /	yajUMzi trEzwuBam CandaH stomam paQcadaSam taTA /
   bṛhatsāma tathokthaṃ ca dakṣiṇādasṛjanmukhāt // KūrmP_1,7.55 //	bRhatsAma taTA ukTam ca dakziNAt asRjat muKAt // KUrmP_1,7.55 //
   sāmāni jāgataṃ chandastomaṃ saptadaśaṃ tathā /	sAmAni jAgatam Canda stomam saptadaSam taTA /
   vairūpamatirātraṃ ca paścimādasṛjanmukhāt // KūrmP_1,7.56 //	vErUpam atirAtram ca paScimAt asRjat muKAt // KUrmP_1,7.56 //
   ekaviśamatharvāṇamāptoryāmāṇameva ca /	ekaviSam aTarvANam AptoryAmANam eva ca /
   anuṣṭubhaṃ savairājamuttarādasṛjanmukhāt // KūrmP_1,7.57 //	anuzwuBam sa vErAjam uttarAt asRjat muKAt // KUrmP_1,7.57 //
   uccāvacāni bhūtāni gātrebhyastasya jajñire /	uccAvacAni BUtAni gAtreByaH tasya jajQire /
   brahmaṇo hi prajāsargaṃ sṛjatastu prajāpateḥ // KūrmP_1,7.58 //	brahmaNaH hi prajA sargam sRjataH tu prajApateH // KUrmP_1,7.58 //
   sṛṣṭvā catuṣṭayaṃ sargaṃ devarṣipitṛmānuṣam /	sRzwvA catuzwayam sargam deva Rzi pitR mAnuzam /
   tato 'sṛjacca bhūtāni sthāvarāṇi carāṇi ca // KūrmP_1,7.59 //	tatas asRjat ca BUtAni sTAvarANi carANi ca // KUrmP_1,7.59 //
   yakṣān piśācān gandharvāṃstathaivāpsarasaḥ śubhāḥ /	yakzAn piSAcAn ganDarvAn= taTA eva apsarasaH SuBAH /
   narakinnararakṣāṃsi vayaḥ puśumṛgoragān /	nara kinnara rakzAMsi vayaH puSu mRga uragAn /
   avyayaṃ ca vyayaṃ caiva dvayaṃ sthāvarajaṅgamam // KūrmP_1,7.60 //	avyayam ca vyayam ca eva dvayam sTAvara jaFgamam // KUrmP_1,7.60 //
   teṣāṃ ye yāni karmāṇi prāksṛṣṭau pratipedire /	tezAm ye yAni karmANi prAc sRzwO pratipedire /
   tānyeva te prapadyante sṛjyamānāḥ punaḥ punaḥ // KūrmP_1,7.61 //	tAni eva te prapadyante sRjyamAnAH punar punar // KUrmP_1,7.61 //
   hiṃstrāhiṃstre mṛdukrūre dharmādharmāvṛtānṛte /	hiMstra ahiMstre mRdu krUre Darma aDarma AvRta anRte /
   tadbhāvitāḥ prapadyante tasmāt tat tasya rocate // KūrmP_1,7.62 //	tad BAvitAH prapadyante tasmAt tat tasya rocate // KUrmP_1,7.62 //
   mahābhūteṣu nānātvamindriyārtheṣu mūrtiṣu /	mahABUtezu nAnAtvam indriya arTezu mUrtizu /
   viniyogaṃ ca bhūtānāṃ dhātaiva vidadhāt svayam // KūrmP_1,7.63 //	viniyogam ca BUtAnAm DAtA eva vidaDAt svayam // KUrmP_1,7.63 //
   nāmarūpaṃ ca bhūtānāṃ kṛtyānāṃ ca prapañcanam /	nAma rUpam ca BUtAnAm kRtyAnAm ca prapaQcanam /
   vedaśabdebhya evādau nirmame sa maheśvaraḥ // KūrmP_1,7.64 //	veda SabdeByaH eva AdO nirmame sa maheSvaraH // KUrmP_1,7.64 //
   ārṣāṇi caiva nāmāni yāśca vedeṣu dṛṣṭayaḥ /	ArzANi ca eva nAmAni yAH ca vedezu dRzwayaH /
   śarvaryante prasūtānāṃ tānyevaibhyo dadātyajaḥ // KūrmP_1,7.65 //	SarvarI ante prasUtAnAm tAni eva eByaH dadAti ajaH // KUrmP_1,7.65 //
   yathartāvṛtuliṅgāni nānārūpāṇi paryaye /	yaTA RtO= Rtu liFgAni nAnA rUpANi paryaye /
   dṛśyante tāni tānyeva tathā bhāvā yugādiṣu // KūrmP_1,7.66 //	dRSyante tAni tAni eva taTA BAvAH yuga Adizu // KUrmP_1,7.66 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge saptamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge saptamaH aDyAyaH
   śrīkūrma uvāca	SrI kUrmaH uvAca
   evaṃ bhūtāni sṛṣṭāni sthāvarāṇi carāṇi ca /	evam BUtAni sRzwAni sTAvarANi carANi ca /
   yadā cāsya prajāḥ sṛṣṭā na vyavardhanta dhīmataḥ // KūrmP_1,8.1 //	yadA ca asya prajAH sRzwAH na vyavarDanta DImataH // KUrmP_1,8.1 //
   tamomātrāvṛto brahmā tadāśocata duḥ khitaḥ /	tamaH mAtra AvRtaH brahmA tadA aSocata duH KitaH /
   tataḥ sa vidadhe buddhimarthaniścayagāminīm // KūrmP_1,8.2 //	tatas sa vidaDe budDim arTa niScaya gAminIm // KUrmP_1,8.2 //
   athātmani samadrākṣīt tamomātrāṃ niyāmikām /	aTa Atmani samadrAkzIt tamaH mAtrAm niyAmikAm /
   rajaḥ sattvaṃ ca saṃvṛtya vartamānāṃ svadharmataḥ // KūrmP_1,8.3 //	rajaH sattvam ca saMvRtya vartamAnAm svaDarmataH // KUrmP_1,8.3 //
   tamastad vyanudat paścāt rajaḥ sattvena saṃyutaḥ /	tamaH tat vyanudat paScAt rajaH sattvena saMyutaH /
   tat tamaḥ pratinunnaṃ vai mithunaṃ samajāyata // KūrmP_1,8.4 //	tat tamaH pratinunnam vE miTunam samajAyata // KUrmP_1,8.4 //
   adharmācaraṇo viprā hiṃsā cāśubhalakṣaṇā /	aDarma AcaraNaH viprAH hiMsA ca aSuBa lakzaNA /
   svāṃ tanuṃ sa tato brahmā tāmapohata bhāsvarām // KūrmP_1,8.5 //	svAm tanum sa tatas brahmA tAm apohata BAsvarAm // KUrmP_1,8.5 //
   dvidhākarot punardehamardhena puruṣo 'bhavat /	dviDA akarot punar deham arDena puruzaH aBavat /
   ardhena nārī puruṣo virājamasṛjat prabhuḥ // KūrmP_1,8.6 //	arDena nArI puruzaH virAjam asRjat praBuH // KUrmP_1,8.6 //
   nārīṃ ca śatarūpākhyāṃ yoginīṃ sasṛje śubhām /	nArIm ca SatarUpa AKyAm yoginIm sasRje SuBAm /
   sā divaṃ pṛthivīṃ caiva mahamnā vyāpya saṃsthitā // KūrmP_1,8.7 //	sA divam pRTivIm ca eva mahamnA vyApya saMsTitA // KUrmP_1,8.7 //
   yogaiśvaryabalopetā jñānavijñānasaṃyutā /	yoga ESvarya bala upetA jQAna vijQAna saMyutAH /
   yo 'bhavat puruṣāt putro virāḍavyaktajanmanaḥ // KūrmP_1,8.8 //	yaH aBavat puruzAt putraH virAj a vyakta janmanaH // KUrmP_1,8.8 //
   svāyaṃbhuvo manurdevaḥ so 'bhavat puruṣo muniḥ /	svAyaMBuvaH manuH devaH saH aBavat puruzaH muniH /
   sā devī śatarūpākhyā tapaḥ kṛtvā suduścaram // KūrmP_1,8.9 //	sA devI SatarUpa AKyA tapaH kRtvA su duScaram // KUrmP_1,8.9 //
   bhartāraṃ brahmaṇaḥ putraṃ manumevānupadyata /	BartAram brahmaNaH putram manum eva anupadyate /
   tasmācca śatarūpā sā putradvayamasūyata // KūrmP_1,8.10 //	tasmAt ca SatarUpA sA putra dvayam asUyate // KUrmP_1,8.10 //
   priyavratottānapādau kanyādvayamanuttamam /	priyavrata uttAnapAdO kanyA dvayam anuttamam /
   tayoḥ prasūtiṃ dakṣāya manuḥ kanyāṃ dadau punaḥ // KūrmP_1,8.11 //	tayoH prasUtim dakzAya manuH kanyAm dadO punar // KUrmP_1,8.11 //
   prajāpatirathākūtiṃ mānaso jagṛhe ruciḥ /	prajApatiH aTa AkUtim mAnasaH jagRhe ruciH /
   ākūtyāṃ mithunaṃ jajñe mānasasya ruceḥ śubham /	AkUtyAm miTunam jajQe mAnasasya ruceH SuBam /
   yajñaśca dakṣiṇā caiva yābhyāṃ saṃvardhitaṃ jagat // KūrmP_1,8.12 //	yajQaH ca dakziNA ca eva yAByAm saMvarDitam jagat // KUrmP_1,8.12 //
   yajñasya dakṣiṇāyāṃ tu putrā dvādaśa jajñire /	yajQasya dakziNAyAm tu putrAH dvAdaSa jajQire /
   yāmā iti samākyatā devāḥ svāyaṃbhuve 'ntare // KūrmP_1,8.13 //	yAmAH iti samAkyatA devAH svAyaMBuve antare // KUrmP_1,8.13 //
   prasūtyāṃ ca tathā dakṣaścatastro viṃśatiṃ tathā /	prasUtyAm ca taTA dakzaH catastraH viMSatim taTA /
   sasarja kanyā nāmāni tāsāṃ samyam nibodhata // KūrmP_1,8.14 //	sasarja kanyA nAmAni tAsAm samyam niboData // KUrmP_1,8.14 //
   śraddhā lakṣmīrdhṛtistuṣṭiḥ puṣṭirmedhā kriyā tathā /	SradDA lakzmIH DRtiH tuzwiH puzwiH meDA kriyA taTA /
   buddhirlajjāvapuḥ śāntiḥ siddhiḥ kīrtistrayodaśī // KūrmP_1,8.15 //	budDiH lajjA vapuH SAntiH sidDiH kIrtiH trayodaSI // KUrmP_1,8.15 //
   patnyarthaṃ pratijagrāha dharmo dākṣāyaṇīḥ śubhāḥ /	patnI arTam pratijagrAha DarmaH dAkzAyaNIH SuBAH /
   tābhyaḥ śiṣṭā yavīyasya ekādaśa sulocanāḥ // KūrmP_1,8.16 //	tAByaH SizwAH yavIyasyaH ekAdaSa su locanAH // KUrmP_1,8.16 //
   khyātiḥ satyatha saṃbhūtiḥ smṛtiḥ prītiḥ kṣamā tathā /	KyAtiH satI aTa saMBUtiH smRtiH prItiH kzamA taTA /
   saṃtatiścānasūyā ca ūrjā svāhā svadhā tathā // KūrmP_1,8.17 //	saMtatiH ca anasUyA ca UrjA svAhA svaDA taTA // KUrmP_1,8.17 //
   bhṛgurbhavo marīciśca tathā caivāṅgirā muniḥ /	BRguH BavaH marIciH ca taTA ca eva aFgirAH muniH /
   pulastyaḥ pulahaścaiva kratuḥ paramadharmavit // KūrmP_1,8.18 //	pulastyaH pulahaH ca eva kratuH parama Darma vid // KUrmP_1,8.18 //
   atrirvasiṣṭho vahniśca pitaraśca yathākramam /	atriH vasizWaH vahniH ca pitaraH ca yaTAkramam /
   khyātyādyā jagṛhuḥ kanyā munayo munisattamāḥ // KūrmP_1,8.19 //	KyAti AdyAH jagRhuH kanyAH munayaH muni sattamAH // KUrmP_1,8.19 //
   śraddhāyā ātmajaḥ kāmo darpo lakṣmīsutaḥ smṛtaḥ /	SradDAyAH AtmajaH kAmaH darpaH lakzmI sutaH smRtaH /
   dhṛtyāstu niyamaḥ putrastuṣṭyāḥ saṃtoṣa ucyate // KūrmP_1,8.20 //	DRtyAH tu niyamaH putraH tuzwyAH saMtozaH ucyate // KUrmP_1,8.20 //
   puṣṭyā lābhaḥ sutaścāpi medhāputraḥ śrutastathā /	puzwyA lABaH sutaH ca api meDA putraH SrutaH taTA /
   kriyāyāścābhavat putro daṇḍaḥ samaya eva ca // KūrmP_1,8.21 //	kriyAyAH ca aBavat putraH daNxaH samayaH eva ca // KUrmP_1,8.21 //
   buddhyā bodhaḥ sutastadvadapramādo vyajāyata /	budDyA boDaH sutaH tadvat apramAdaH vyajAyata /
   lajjāyā vinayaḥ putro vapuṣo vyavasāyakaḥ // KūrmP_1,8.22 //	lajjAyAH vinayaH putraH vapuzaH vyavasAyakaH // KUrmP_1,8.22 //
   kṣemaḥ śāntisutaścāpi sukhaṃ siddhirajāyata /	kzemaH SAnti sutaH ca api suKam sidDiH ajAyata /
   yaśaḥ kīrtisutastadvadityete dharmasūnavaḥ // KūrmP_1,8.23 //	yaSaH kIrti sutaH tadvat iti ete Darma sUnavaH // KUrmP_1,8.23 //
   kāmasya harṣaḥ putro 'bhūd devānando vyajāyata /	kAmasya harzaH putraH aBUt devAnandaH vyajAyata /
   ityeṣa vai sukhodarkaḥ sargo dharmasya kīrtitaḥ // KūrmP_1,8.24 //	iti eza vE suKa udarkaH sargaH Darmasya kIrtitaH // KUrmP_1,8.24 //
   jajñe hiṃsā tvadharmād vai nikṛtiṃ cānṛtaṃ sutam /	jajQe hiMsA tu aDarmAt vE nikRtim ca anRtam sutam /
   nikṛtyanṛtayorjajñe bhayaṃ naraka eva ca // KūrmP_1,8.25 //	nikRti anRtayoH jajQe Bayam narakaH eva ca // KUrmP_1,8.25 //
   māyā ca vedanā caiva mithunaṃ tvidametayoḥ /	mAyA ca vedanA ca eva miTunam tu idam etayoH /
   bhayājjajñe 'tha vai māyā mṛtyuṃ bhūtāpahāriṇam // KūrmP_1,8.26 //	BayAt jajQe aTa vE mAyA mRtyum BUta apahAriNam // KUrmP_1,8.26 //
   vedanā ca sutaṃ cāpi duḥ khaṃ jajñe 'tha rauravāt /	vedanA ca sutam ca api duH Kam jajQe aTa rOravAt /
   mṛtyorvyādhijarāśokatṛṣṇākrodhāśca jajñire // KūrmP_1,8.27 //	mRtyoH vyADi jarA Soka tRzNA kroDAH ca jajQire // KUrmP_1,8.27 //
   duḥ khottarāḥ smṛtā hyete sarve cādharmalakṣaṇāḥ /	duH Ka uttarAH smRtAH hi ete sarve ca aDarma lakzaNAH /
   naiṣāṃ bhāryāsti putro vā sarve te hyūrdhvaretasaḥ // KūrmP_1,8.28 //	na ezAm BAryA asti putraH vA sarve te hi UrDvaretasaH // KUrmP_1,8.28 //
   ityeṣa tāmasaḥ sargo jajñe dharmaniyāmakaḥ /	iti eza tAmasaH sargaH jajQe Darma niyAmakaH /
   saṃkṣepeṇa mayā proktā visṛṣṭirmunipuṅgavā // KūrmP_1,8.29 //	saMkzepeNa mayA proktA visRzwiH muni puFgavAH // KUrmP_1,8.29 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge 'ṣṭamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge azwamaH aDyAyaH
   sūta uvāca	sUtaH uvAca
   etacchrutvā tu vacanaṃ nāradādyā maharṣayaḥ /	etat SrutvA tu vacanam nArada AdyAH mahA RzayaH /
   praṇamya varadaṃ viṣṇuṃ papracchuḥ saṃśayānvitā // KūrmP_1,9.1 //	praNamya vara dam vizNum papracCuH saMSaya anvitA // KUrmP_1,9.1 //
   ṛṣaya ūcuḥ	RzayaH UcuH
   kathito bhavatā sargo mukhyādīnāṃ janārdana /	kaTitaH BavatA sargaH muKya AdInAm janArdana /
   idānīṃ saṃśayaṃ cemamasmākaṃ chettumarhasi // KūrmP_1,9.2 //	idAnIm saMSayam ca imam asmAkam Cettum arhasi // KUrmP_1,9.2 //
   kathaṃ sa bhagavānīśaḥ pūrvajo 'pi pinākadhṛk /	kaTam sa BagavAn ISaH pUrvajaH api pinAkaDRk /
   putratvamagacchaṃbhurbrahmaṇo 'vyaktajanmanaḥ // KūrmP_1,9.3 //	putra tvam agacCaMBuH brahmaNaH avyakta janmanaH // KUrmP_1,9.3 //
   kathaṃ ca bhagavāñjajñe brahmā lokapitāmahaḥ /	kaTam ca BagavAn jajQe brahmA lokapitAmahaH /
   aṇḍajo jagatāmīśastanno vaktumihārhasi // KūrmP_1,9.4 //	aNxa jaH jagatAm ISaH tat naH vaktum iha arhasi // KUrmP_1,9.4 //
   śrīkūrma uvāca	SrI kUrmaH uvAca
   śṛṇudhvamṛṣayaḥ sarve śaṅkarasyāmitaujasaḥ /	SRNuDvam RzayaH sarve SaFkarasya amita ojasaH /
   putratvaṃ brahmaṇastasya padmayonitvameva ca // KūrmP_1,9.5 //	putra tvam brahmaNaH tasya padmayoni tvam eva ca // KUrmP_1,9.5 //
   atītakalpāvasāne tamobhūtaṃ jagat trayam /	atIta kalpa avasAne tamaH BUtam jagat trayam /
   āsīdekārṇavaṃ sarvaṃ na devādyā na carṣayaḥ // KūrmP_1,9.6 //	AsIt ekArNavam sarvam na deva AdyAH na ca RzayaH // KUrmP_1,9.6 //
   tatra nārāyaṇo devo nirjane nirupaplave /	tatra nArAyaNaH devaH nirjane nirupaplave /
   āśritya śeṣaśayanaṃ suṣvāpa puruṣottamaḥ // KūrmP_1,9.7 //	ASritya Seza Sayanam suzvApa puruzottamaH // KUrmP_1,9.7 //
   sahastraśīrṣā bhūtvā sa sahastrākṣaḥ sahastrapāt /	sa hastra SIrzA BUtvA sa sa hastrAkzaH sa haH trapAt /
   sahastrabāhuḥ sarvajñaścintyamāno manīṣibhiḥ // KūrmP_1,9.8 //	sa hastra bAhuH sarvajQaH cintyamAnaH manIziBiH // KUrmP_1,9.8 //
   pītavāsā viśālākṣo nīlajimūtasannibhaḥ /	pIta vAsAH viSAla akzaH nIla jimUta sanniBaH /
   mahāvibhūtiryogātmā yogināṃ hṛdayālayaḥ // KūrmP_1,9.9 //	mahA viBUtiH yoga AtmA yoginAm hRdaya AlayaH // KUrmP_1,9.9 //
   kadācit tasya suptasya līlārthaṃ divyamadbhutam /	kadAcid tasya suptasya lIlA arTam divyam adButam /
   trailokyasāraṃ vimalaṃ nābhyāṃ paṅkajamudvabhau // KūrmP_1,9.10 //	trElokya sAram vimalam nAByAm paFkajam udvaBO // KUrmP_1,9.10 //
   śatayojanavistīrṇaṃ taruṇādityasannibham /	Sata yojana vistIrNam taruNa Aditya sanniBam /
   divyagandhamayaṃ puṇyaṃ karṇikākesarānvitam // KūrmP_1,9.11 //	divya ganDa mayam puNyam karNikA kesara anvitam // KUrmP_1,9.11 //
   tasyaivaṃ suciraṃ kālaṃ vartamānasya śārṅgiṇaḥ /	tasya evam su ciram kAlam vartamAnasya SArFgiNaH /
   hiraṇyagarbho bhagavāṃstaṃ deśamupacakrame // KūrmP_1,9.12 //	hiraNyagarBaH BagavAn= tam deSam upacakrame // KUrmP_1,9.12 //
   sa taṃ kareṇa viśvātmā samutthāpya sanātanam /	sa tam kareNa viSvAtmA samutTApya sanAtanam /
   provāca madhuraṃ vākyaṃ māyayā tasya mohitaḥ // KūrmP_1,9.13 //	provAca maDuram vAkyam mAyayA tasya mohitaH // KUrmP_1,9.13 //
   asminnekārṇave ghore nirjane tamasāvṛte /	asmin= ekArNave Gore nirjane tamasA AvRte /
   ekākī ko bhavāñchete brūhi me puruṣarṣabha // KūrmP_1,9.14 //	ekAkI kaH BavAn Sete brUhi me puruza RzaBaH // KUrmP_1,9.14 //
   tasya tad vacanaṃ śrutvā vihasya garuḍadhvajaḥ /	tasya tat vacanam SrutvA vihasya garuxaDvajaH /
   uvāca devaṃ brahmāṇaṃ meghagambhīraniḥ svanaḥ // KūrmP_1,9.15 //	uvAca devam brahmANam meGa gamBIra niH svanaH // KUrmP_1,9.15 //
   bho bho nārāyaṇaṃ devaṃ lokānāṃ prabhavāpyayam /	Bo Bo nArAyaNam devam lokAnAm praBava apyayam /
   mahāyogeśvaraṃ māṃ tvaṃ jānīhi puruṣottamam // KūrmP_1,9.16 //	mahA yoga ISvaram mAm tvam jAnIhi puruzottamam // KUrmP_1,9.16 //
   mayi paśya jagat kṛtsnaṃ tvāṃ ca lokapitāmaham /	mayi paSya jagat kRtsnam tvAm ca lokapitAmaham /
   saparvatamahādvīpaṃ samudraiḥ saptabhirvṛtam // KūrmP_1,9.17 //	sa parvata mahA dvIpam samudrEH saptaBiH vRtam // KUrmP_1,9.17 //
   evamābhāṣya viścātmā provāca puruṣaṃ hariḥ /	evam ABAzya viSca AtmA provAca puruzam hariH /
   jānannapi mahāyogī ko bhavāniti vedhasam // KūrmP_1,9.18 //	jAnan= api mahA yogI kaH BavAn iti veDasam // KUrmP_1,9.18 //
   tataḥ prahasya bhagavān brahmā vedanidhiḥ prabhuḥ /	tatas prahasya BagavAn brahmA veda niDiH praBuH /
   pratyuvācāmbujābhākṣaṃ sasmitaṃ ślakṣṇayā girā // KūrmP_1,9.19 //	pratyuvAca ambuja ABAkzam sa smitam SlakzNayA girA // KUrmP_1,9.19 //
   ahaṃ dhātā vidhātā ca svayaṃbhūḥ prapitāmahaḥ /	aham DAtA viDAtA ca svayaMBUH prapitAmahaH /
   mayyeva saṃsthitaṃ viśvaṃ brahmāhaṃ viśvatomukhaḥ // KūrmP_1,9.20 //	mayi eva saMsTitam viSvam brahmA aham viSvatomuKaH // KUrmP_1,9.20 //
   śrutvā vācaṃ sa bhagavān viṣṇuḥ satyaparākramaḥ /	SrutvA vAcam sa BagavAn vizNuH satya parAkramaH /
   anujñāpyātha yogena praviṣṭo brahmaṇastanum // KūrmP_1,9.21 //	anujQApya aTa yogena pravizwaH brahmaNaH tanum // KUrmP_1,9.21 //
   tralokyametat sakalaṃ sadevāsuramānuṣam /	tralokyam etat sakalam sa deva asura mAnuzam /
   udare tasya devasya dṛṣṭvā vismayamāgataḥ // KūrmP_1,9.22 //	udare tasya devasya dRzwvA vismayam AgataH // KUrmP_1,9.22 //
   tadāsya vaktrānniṣkramya pannagendraniketanaḥ /	tadA asya vaktrAt nizkramya pannaga indra niketanaH /
   ajātaśatrurbhagavān pitāmahamathābravīt // KūrmP_1,9.23 //	ajAta SatruH BagavAn pitAmaham aTa abravIt // KUrmP_1,9.23 //
   bhavānapyevamevādya śāśvataṃ hi mamoharam /	BavAn api evam eva adya SASvatam hi mama uharam /
   praviśya lokān paśyaitān vicitrān puruṣarṣabha // KūrmP_1,9.24 //	praviSya lokAn paSya etAn vicitrAn puruza RzaBaH // KUrmP_1,9.24 //
   tataḥ prahlādanīṃ vāṇī śrutvā tasyābhinandya ca /	tatas prahlAdanIm vANI SrutvA tasya aBinandya ca /
   śrīpaterudaraṃ bhūyaḥ praviveśa kuśadhvajaḥ // KūrmP_1,9.25 //	SrIpateH udaram BUyas praviveSa kuSaDvajaH // KUrmP_1,9.25 //
   tāneva lokān garbhasthānapaśyat satyavikramaḥ /	tAn eva lokAn garBa sTAn apaSyat satya vikramaH /
   paryaṭitvā tu devasya dadṛśe 'ntaṃ na vai hareḥ // KūrmP_1,9.26 //	paryawitvA tu devasya dadRSe antam na vE hareH // KUrmP_1,9.26 //
   tato dvārāṇi sarvāṇi pihitāni mahātmanā /	tatas dvArANi sarvANi pihitAni mahAtmanA /
   janārdanena brahmāsau nābhyāṃ dvāramavindata // KūrmP_1,9.27 //	janArdanena brahma asO nAByAm dvAram avindate // KUrmP_1,9.27 //
   tatra yogabalenāsau praviśya kanakāṇḍajaḥ /	tatra yoga balena asO praviSya kanaka aNxa jaH /
   ujjahārātmano rūpaṃ puṣkarāccaturānanaḥ // KūrmP_1,9.28 //	ujjahAra AtmanaH rUpam puzkarAt caturAnanaH // KUrmP_1,9.28 //
   virarājāravindasthaḥ padmagarbhasamadyutiḥ /	virarAja aravinda sTaH padma garBa sama dyutiH /
   brahmā svayaṃbhūrbhagavān jagadyoniḥ pitāmahaḥ // KūrmP_1,9.29 //	brahmA svayaMBUH BagavAn jagadyoniH pitAmahaH // KUrmP_1,9.29 //
   samanyamāno viśveśamātmānaṃ paramaṃ padam /	samanyamAnaH viSveSam AtmAnam paramam padam /
   provāca puruṣaṃ viṣṇuṃ meghagambhīrayā girā // KūrmP_1,9.30 //	provAca puruzam vizNum meGa gamBIrayA girA // KUrmP_1,9.30 //
   kiṃ kṛtaṃ bhavatedānīmātmano jayakāṅkṣayā /	kim kRtam BavatA idAnIm AtmanaH jaya kAFkzayA /
   eko 'haṃ prabalo nānyo māṃ vai ko 'bibhaviṣyati // KūrmP_1,9.31 //	ekaH aham prabalaH na anyaH mAm vE kaH abiBavizyati // KUrmP_1,9.31 //
   śrutvā nārāyaṇo vākyaṃ brahmaṇo lokatantriṇaḥ /	SrutvA nArAyaNaH vAkyam brahmaNaH loka tantriNaH /
   sāntvapūrvamidaṃ vākyaṃ babhāṣe madhuraṃ hariḥ // KūrmP_1,9.32 //	sAntva pUrvam idam vAkyam baBAze maDuram hariH // KUrmP_1,9.32 //
   bhavān dhātā vidhātā ca svayaṃbhūḥ prapitāmahaḥ /	BavAn DAtA viDAtA ca svayaMBUH prapitAmahaH /
   na mātsaryābhiyogena dvārāṇi pihitāni me // KūrmP_1,9.33 //	na mAtsarya aBiyogena dvArANi pihitAni me // KUrmP_1,9.33 //
   kintu līlārthamevaitanna tvāṃ bādhitumicchayā /	kintu lIlA arTam eva etat na tvAm bADitum icCayA /
   ko hi bādhitumanvicched devadevaṃ pitāmaham // KūrmP_1,9.34 //	kaH hi bADitum anvicCet devadevam pitAmaham // KUrmP_1,9.34 //
   na te 'nyathāvagantavyaṃ mānyo me sarvathā bhavān /	na te anyaTA avagantavyam mAnyaH me sarvaTA BavAn /
   sarvamanvaya kalyāṇaṃ yanmayāpahṛtaṃ tava // KūrmP_1,9.35 //	sarvam anvaya kalyANam yat mayA apahRtam tava // KUrmP_1,9.35 //
   asmācca kāraṇād brahman putro bhavatu me bhavān /	asmAt ca kAraNAt brahman putraH Bavatu me BavAn /
   padmayoniriti khyāto matpriyārthaṃ jaganmaya // KūrmP_1,9.36 //	padmayoniH iti KyAtaH mad priya arTam jagat mayaH // KUrmP_1,9.36 //
   tataḥ sa bhagavān devo varaṃ dattvā kirīṭine /	tatas sa BagavAn devaH varam dattvA kirIwine /
   praharṣamatulaṃ gatvā punarviṣṇumabhāṣata // KūrmP_1,9.37 //	praharzam atulam gatvA punar vizNum aBAzata // KUrmP_1,9.37 //
   bhavān sarvātmako 'nantaḥ sarveṣāṃ parameśvaraḥ /	BavAn sarva AtmakaH anantaH sarvezAm parameSvaraH /
   sarvabhūtāntarātmā vai paraṃ bahma sanātanam // KūrmP_1,9.38 //	sarva BUta antarAtmA vE param bahma sanAtanam // KUrmP_1,9.38 //
   ahaṃ vai sarvalokānāmātmā lokamaheśvaraḥ /	aham vE sarva lokAnAm AtmA loka maheSvaraH /
   manmayaṃ sarvamevedaṃ brahmāhaṃ puruṣaḥ paraḥ // KūrmP_1,9.39 //	mad mayam sarvam eva idam brahmA aham puruzaH paraH // KUrmP_1,9.39 //
   nāvābhyāṃ vidyate hyanyo lokānāṃ parameśvaraḥ /	na AvAByAm vidyate hi anyaH lokAnAm parameSvaraH /
   ekā mūrtirdvidhā bhinnā nārāyaṇapitāmahau // KūrmP_1,9.40 //	ekA mUrtiH dviDA BinnAH nArAyaNa pitAmahO // KUrmP_1,9.40 //
   tenaivamukto brahmāṇaṃ vāsudevo 'bravīdidam /	tena evam uktaH brahmANam vAsudevaH abravIt idam /
   iyaṃ pratijñā bhavato vināśāya bhaviṣyati // KūrmP_1,9.41 //	iyam pratijQA BavataH vinASAya Bavizyati // KUrmP_1,9.41 //
   kiṃ na paśyasi yogeśaṃ brahmādhipatimavyayam /	kim na paSyasi yogeSam brahma aDipatim avyayam /
   pradhānapuruṣeśānaṃ vedāhaṃ parameśvaram // KūrmP_1,9.42 //	praDAna puruza ISAnam veda aham parameSvaram // KUrmP_1,9.42 //
   yaṃ na paśyanti yogīndrāḥ sāṃkhyā api maheśvaram /	yam na paSyanti yogi indrAH sAMKyAH api maheSvaram /
   anādinidhanaṃ brahma tameva śaraṇaṃ vraja // KūrmP_1,9.43 //	anAdi niDanam brahma tam eva SaraNam vrajaH // KUrmP_1,9.43 //
   tataḥ kruddho 'mbujābhākṣaṃ brahmā provāca keśavam /	tatas krudDaH ambuja ABAkzam brahmA provAca keSavam /
   bhavān na nūnamātmānaṃ vetti tat paramakṣaram // KūrmP_1,9.44 //	BavAn na nUnam AtmAnam vetti tat param akzaram // KUrmP_1,9.44 //
   brahmāṇaṃ jagatāmekamātmānaṃ paramaṃ padam /	brahmANam jagatAm ekam AtmAnam paramam padam /
   nāvābhyāṃ vidyate hyanyo lokānāṃ parameśvaraḥ // KūrmP_1,9.45 //	na AvAByAm vidyate hi anyaH lokAnAm parameSvaraH // KUrmP_1,9.45 //
   saṃtyajya nidrāṃ vipulāṃ svamātmānaṃ vilokaya /	saMtyajya nidrAm vipulAm svam AtmAnam vilokaya /
   tasya tat krodhajaṃ vākyaṃ śrutvā viṣṇurabhāṣata // KūrmP_1,9.46 //	tasya tat kroDa jam vAkyam SrutvA vizNuH aBAzata // KUrmP_1,9.46 //
   mā maivaṃ vada kalyāṇa parivādaṃ mahātmanaḥ /	mA mA evam vada kalyANa parivAdam mahAtmanaH /
   na me 'styaviditaṃ brahman nānyathāhaṃ vadāmite // KūrmP_1,9.47 //	na me asti aviditam brahman na anyaTA aham vadAmite // KUrmP_1,9.47 //
   kintu mohayati brahman bhavantaṃ pārameśvarī /	kintu mohayati brahman Bavantam pArameSvarI /
   māyāśeṣaviśeṣāṇāṃ heturātmasamudbhāvā // KūrmP_1,9.48 //	mAyA aSeza viSezANAm hetuH Atma samudBAvAH // KUrmP_1,9.48 //
   etāvaduktvā bhagavān viṣṇustūṣṇīṃ babhūva ha /	etAvat uktvA BagavAn vizNuH tUzNIm baBUva ha /
   jñātvā tat paramaṃ tattvaṃ svamātmānaṃ maheśvaram // KūrmP_1,9.49 //	jQAtvA tat paramam tattvam svam AtmAnam maheSvaram // KUrmP_1,9.49 //
   kuto 'pyaparimeyātmā bhūtānāṃ parameśvaraḥ /	kutas api aparimeya AtmA BUtAnAm parameSvaraH /
   prasādaṃ brahmaṇe kartuṃ prādurāsīt tato haraḥ // KūrmP_1,9.50 //	prasAdam brahmaNe kartum prAdurAsIt tatas haraH // KUrmP_1,9.50 //
   lalāṭanayano 'nanto jaṭāmaṇḍalamaṇḍitaḥ /	lalAwa nayanaH anantaH jawA maNxala maNxitaH /
   triśūlapāṇirbhagavāṃstejasāṃ paramo nidhiḥ // KūrmP_1,9.51 //	triSUla pANiH BagavAn= tejasAm paramaH niDiH // KUrmP_1,9.51 //
   divyāṃ viśālāṃ grathitāṃ grahaiḥ sārkendutārakaiḥ /	divyAm viSAlAm graTitAm grahEH sa arka indu tArakEH /
   mālāmatyadbhutākārāṃ dhārayan pādalambinīm // KūrmP_1,9.52 //	mAlAm ati adButa AkArAm DArayan pAda lambinIm // KUrmP_1,9.52 //
   taṃ dṛṣṭvā devamīśānaṃ brahmā lokapitāmahaḥ /	tam dRzwvA devam ISAnam brahmA lokapitAmahaH /
   mohito māyayātyarthaṃ pītavāsasamabvīt // KūrmP_1,9.53 //	mohitaH mAyayA atyarTam pIta vAsasamabvIt // KUrmP_1,9.53 //
   ka eṣa puruṣo 'nantaḥ śūlapāṇistrilocanaḥ /	kaH eza puruzaH anantaH SUlapANiH trilocanaH /
   tejorāśirameyātmā samāyāti janārdana // KūrmP_1,9.54 //	tejaH rASirameya AtmA samAyAti janArdanaH // KUrmP_1,9.54 //
   tasya tad vacanaṃ śrutvā viṣṇurdānavamardanaḥ /	tasya tat vacanam SrutvA vizNuH dAnava mardanaH /
   apaśyadīśvaraṃ devaṃ jvalantaṃ vimale 'mbhasi // KūrmP_1,9.55 //	apaSyat ISvaram devam jvalantam vimale amBasi // KUrmP_1,9.55 //
   jñātvā tatparamaṃ bhāvamaiśvaraṃ brahmabhāvanam /	jQAtvA tat paramam BAvam ESvaram brahma BAvanam /
   provācotthāya bhagavān devadevaṃ pitāmaham // KūrmP_1,9.56 //	provAca utTAya BagavAn devadevam pitAmaham // KUrmP_1,9.56 //
   ayaṃ devo mahādevaḥ svayañjyotiḥ sanātanaḥ /	ayam devaH mahAdevaH svayan jyotiH sanAtanaH /
   anādinidhano 'cintyo lokānāmīśvaro mahān // KūrmP_1,9.57 //	anAdi niDanaH acintyaH lokAnAm ISvaraH mahAn // KUrmP_1,9.57 //
   śaṅkaraḥ śaṃbhurīśānaḥ sarvātmā parameśvaraḥ /	SaFkaraH SaMBuH ISAnaH sarva AtmA parameSvaraH /
   bhūtānāmadhipo yogī maheśo vimalaḥ śivaḥ // KūrmP_1,9.58 //	BUtAnAm aDipaH yogI maheSaH vimalaH SivaH // KUrmP_1,9.58 //
   eṣa dhātā vidhātā ca pradhānapuruṣeśvaraḥ /	eza DAtA viDAtA ca praDAna puruza ISvaraH /
   yaṃ prapaśyanti yatayo brahmabhāvena bhāvitāḥ // KūrmP_1,9.59 //	yam prapaSyanti yatayaH brahma BAvena BAvitAH // KUrmP_1,9.59 //
   sṛjatyeṣa jagat kṛtsnaṃ pāti saṃharate tathā /	sRjati eza jagat kRtsnam pAti saMharate taTA /
   kālo bhūtvā mahādevaḥ kevalo niṣkalaḥ śivaḥ // KūrmP_1,9.60 //	kAlaH BUtvA mahAdevaH kevalaH nizkalaH SivaH // KUrmP_1,9.60 //
   brahmāṇaṃ vidadhe pūrvaṃ bhavantaṃ yaḥ sanātanaḥ /	brahmANam vidaDe pUrvam Bavantam yaH sanAtanaH /
   vedāṃśca pradadau tubhyaṃ so 'yamāyāti śaṅkaraḥ // KūrmP_1,9.61 //	vedAn= ca pradadO tuByam saH ayam AyAti SaFkaraH // KUrmP_1,9.61 //
   asyaiva cāparāṃ mūrti viśvayoniṃ sanātanīm /	asya eva ca aparAm mUrti viSvayonim sanAtanIm /
   vāsudevābhidhānāṃ māmavehi prapitāmaha // KūrmP_1,9.62 //	vAsudeva aBiDAnAm mAm avehi prapitAmahaH // KUrmP_1,9.62 //
   kiṃ na paśyasi yogeśaṃ brahmādhipatimavyayam /	kim na paSyasi yogeSam brahma aDipatim avyayam /
   divyaṃ bhavatu te cakṣuryena drakṣyasi tatparam // KūrmP_1,9.63 //	divyam Bavatu te cakzuH yena drakzyasi tad param // KUrmP_1,9.63 //
   labdhvā śaivaṃ tadā cakṣurviṣṇorlokapitāmahaḥ /	labDvA SEvam tadA cakzuH vizNoH lokapitAmahaH /
   bubudhe parameśānaṃ purataḥ samavasthitam // KūrmP_1,9.64 //	bubuDe parameSAnam puratas samavasTitam // KUrmP_1,9.64 //
   sa labdhvā paramaṃ jñānamaiśvaraṃ prapitāmahaḥ /	sa labDvA paramam jQAnam ESvaram prapitAmahaH /
   prapede śaraṇaṃ devaṃ tameva pitaraṃ śivam // KūrmP_1,9.65 //	prapede SaraNam devam tam eva pitaram Sivam // KUrmP_1,9.65 //
   oṅkāraṃ samanusmṛtya saṃstabhyātmānamātmanā /	oFkAram samanusmRtya saMstaBya AtmAnam AtmanA /
   atharvaśirasā devaṃ tuṣṭāva ca kṛtāñjaliḥ // KūrmP_1,9.66 //	aTarvaSirasA devam tuzwAva ca kRtAQjaliH // KUrmP_1,9.66 //
   saṃstutastena bhagavān brahmaṇā parameśvaraḥ /	saMstutaH tena BagavAn brahmaNA parameSvaraH /
   avāpa paramāṃ prītiṃ vyājahāra smayanniva // KūrmP_1,9.67 //	avApa paramAm prItim vyAjahAra smayan= iva // KUrmP_1,9.67 //
   matsamastvaṃ na saṃdeho madbhaktaśca yato bhavān /	mad samaH tvam na saMdehaH mad BaktaH ca yatas BavAn /
   mayaivotpāditaḥ pūrvaṃ lokasṛṣṭyarthamavyayam // KūrmP_1,9.68 //	mayA eva utpAditaH pUrvam loka sRzwi arTam avyayam // KUrmP_1,9.68 //
   tvamātmā hyādipuruṣo mama dehasamudbhavaḥ /	tvam AtmA hi AdipuruzaH mama deha samudBavaH /
   varaṃ varaya viśvātman varado 'haṃ tavānagha // KūrmP_1,9.69 //	varam varaya viSvAtman vara daH aham tava anaGaH // KUrmP_1,9.69 //
   sa devadevavacanaṃ niśamya kamalodbhavaḥ /	sa devadeva vacanam niSamya kamalodBavaH /
   nirīkṣya viṣṇuṃ puruṣaṃ praṇamyāha vṛṣadhvajam // KūrmP_1,9.70 //	nirIkzya vizNum puruzam praNamya Aha vRzaDvajam // KUrmP_1,9.70 //
   bhagavan bhūtabhavyeśa mahādevāmbikāpate /	Bagavan BUta Bavya ISa mahAdeva ambikA pate /
   tvāmeva putramicchāmi tvayā vā sadṛśaṃ satam // KūrmP_1,9.71 //	tvAm eva putram icCAmi tvayA vA sadRSam satam // KUrmP_1,9.71 //
   mohito 'smi mahādeva māyayā sūkṣmayā tvayā /	mohitaH asmi mahAdeva mAyayA sUkzmayA tvayA /
   na jāne paramaṃ bhāvaṃ yāthātathyena te śiva // KūrmP_1,9.72 //	na jAne paramam BAvam yATAtaTyena te SivaH // KUrmP_1,9.72 //
   tvameva deva bhaktānāṃ bhrātā mātā pitā suhṛt /	tvam eva deva BaktAnAm BrAtA mAtA pitA suhRd /
   prasīda tava pādābjaṃ namāmi śaraṇaṃ gataḥ // KūrmP_1,9.73 //	prasIda tava pAda abjam namAmi SaraNam gataH // KUrmP_1,9.73 //
   sa tasya vacanaṃ śrutvā jagannātho vṛṣadhvajaḥ /	sa tasya vacanam SrutvA jagannATaH vRzaDvajaH /
   vyājahāra tadā putraṃ samālokya janārdanam // KūrmP_1,9.74 //	vyAjahAra tadA putram samAlokya janArdanam // KUrmP_1,9.74 //
   yadarthitaṃ bhagavatā tat kariṣyāmi putraka /	yat arTitam BagavatA tat karizyAmi putrakaH /
   vijñānamaiśvaraṃ divyamutpatsyati tavānagha // KūrmP_1,9.75 //	vijQAnam ESvaram divyam utpatsyati tava anaGaH // KUrmP_1,9.75 //
   tvameva sarvabhūtānāmādikartā niyojitaḥ /	tvam eva sarva BUtAnAm Adi kartA niyojitaH /
   tathā kuruṣva deveśa mayā lokapitāmaha // KūrmP_1,9.76 //	taTA kuruzva deveSa mayA lokapitAmahaH // KUrmP_1,9.76 //
   eṣa nārāyaṇo 'nanto mamaiva paramā tanuḥ /	eza nArAyaNaH anantaH mama eva paramA tanuH /
   bhaviṣyati taveśāno yogakṣemavaho hariḥ // KūrmP_1,9.77 //	Bavizyati tava ISAnaH yogakzema vahaH hariH // KUrmP_1,9.77 //
   evaṃ vyāhṛtya hastābhyāṃ prītātmā parameśvaraḥ /	evam vyAhRtya hastAByAm prIta AtmA parameSvaraH /
   saṃspṛśya devaṃ brahmāṇaṃ hariṃ vacanamabravīt // KūrmP_1,9.78 //	saMspRSya devam brahmANam harim vacanam abravIt // KUrmP_1,9.78 //
   tṛṣṭo 'smi sarvathāhante bhaktyā tava jaganmaya /	tRzwaH asmi sarvaTA Ahante BaktyA tava jagat mayaH /
   varaṃ vṛṇīṣvaṃ nahyāvāṃ vibhinnau paramārthataḥ // KūrmP_1,9.79 //	varam vRNIzvam na hi AvAm viBinnO paramArTataH // KUrmP_1,9.79 //
   śrutvātha devavacanaṃ viṣṇurviśvajaganmayaḥ /	SrutvA aTa deva vacanam vizNuH viSva jagat mayaH /
   prāha prasannayā vācā samālokya caturmukham // KūrmP_1,9.80 //	prAha prasannayA vAcA samAlokya caturmuKam // KUrmP_1,9.80 //
   eṣa eva varaḥ śloghyo yadahaṃ parameśvaram /	ezaH eva varaH SloGyaH yat aham parameSvaram /
   paśyāmi paramātmānaṃ bhaktirbhavatu me tvayi // KūrmP_1,9.81 //	paSyAmi paramAtmAnam BaktiH Bavatu me tvayi // KUrmP_1,9.81 //
   tathetyuktvā mahādevaḥ punarviṣṇumabhāṣata /	taTA iti uktvA mahAdevaH punar vizNum aBAzata /
   bhavān sarvasya kāryasya kartāha'madhidaivatam // KūrmP_1,9.82 //	BavAn sarvasya kAryasya kartA Aha am aDidEvatam // KUrmP_1,9.82 //
   manmayaṃ tvanmayaṃ caiva sarvametanna saṃśayaḥ /	mad mayam tvad mayam ca eva sarvam etat na saMSayaH /
   bhavān somastvahaṃ sūryo bhavān rātrirahaṃ dinam // KūrmP_1,9.83 //	BavAn somaH tu aham sUryaH BavAn rAtriH aham dinam // KUrmP_1,9.83 //
   bhavān prakṛtiravyaktamahaṃ puruṣa eva ca /	BavAn prakRtiH avyaktam aham puruzaH eva ca /
   bhavān jñānamahaṃ jñātā bhavān māyāhamīśvaraḥ // KūrmP_1,9.84 //	BavAn jQAnam aham jQAtA BavAn mAyA aham ISvaraH // KUrmP_1,9.84 //
   bhavān vidyātmikā śaktiḥ śaktimānahamīśvaraḥ /	BavAn vidyA AtmikA SaktiH SaktimAn aham ISvaraH /
   yo 'haṃ suniṣkalo devaḥ so 'pi nārāyaṇaḥ paraḥ // KūrmP_1,9.85 //	yaH aham su nizkalaH devaH saH api nArAyaNaH paraH // KUrmP_1,9.85 //
   ekībhāvena paśyanti yogino brahmavādinaḥ /	ekIBAvena paSyanti yoginaH brahma vAdinaH /
   tvāmanāśritya viśvātman na yogī māmupaiṣyati /	tvAm anASritya viSvAtman na yogI mAm upEzyati /
   pālayaitajjagat kṛtsnaṃ sadevāsuramānuṣam // KūrmP_1,9.86 //	pAlaya etat jagat kRtsnam sa deva asura mAnuzam // KUrmP_1,9.86 //
   itīdamuktvā bhagavānanādiḥ	iti idam uktvA BagavAn anAdiH
   svamāyayā mohitabhūtabhedaḥ /	sva mAyayA mohita BUta BedaH /
   jagāma janmardhivināśahīnaṃ	jagAma janmarDi vinASa hInam
   dhāmaikamavyaktamanantaśaktiḥ // KūrmP_1,9.87 //	DAma ekam avyaktam ananta SaktiH // KUrmP_1,9.87 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge navamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge navamaH aDyAyaH
   śrīkūrma uvāca	SrI kUrmaH uvAca
   gate maheśvare deve svādhivāsaṃ pitāmahaḥ /	gate maheSvare deve sva aDivAsam pitAmahaH /
   tadeva sumahat padmaṃ bheje nābhisamutthitam // KūrmP_1,10.1 //	tat eva su mahat padmam Beje nABi samutTitam // KUrmP_1,10.1 //
   atha dīrgheṇa kālena tatrāpratimapauruṣau /	aTa dIrGeNa kAlena tatra apratima pOruzO /
   mahāsurau samāyātau bhrātarau madhukaiṭabhau // KūrmP_1,10.2 //	mahA asurO samAyAtO BrAtarO maDu kEwaBO // KUrmP_1,10.2 //
   krodhena mahatāviṣṭau mahāparvatavigrahau /	kroDena mahatA AvizwO mahA parvata vigrahO /
   karṇāntarasamudbhūtau devadevasya śārṅgiṇaḥ // KūrmP_1,10.3 //	karNa antara samudBUtO devadevasya SArFgiNaH // KUrmP_1,10.3 //
   tāvāgatau samīkṣyāha nārāyaṇamajo vibhuḥ /	tO= AgatO samIkzya Aha nArAyaNam ajaH viBuH /
   trailokyakaṇṭakāvetāvasurau hantumarhasi // KūrmP_1,10.4 //	trElokya kaNwakO= etO= asurO hantum arhasi // KUrmP_1,10.4 //
   tasya tad vacanaṃ śrutvā harirnārāyaṇaḥ prabhuḥ /	tasya tat vacanam SrutvA hariH nArAyaNaH praBuH /
   ājñāpayāmāsa tayorvadhārthaṃ puruṣāvubhau // KūrmP_1,10.5 //	AjQApayAmAsa tayoH vaDa arTam puruzO= uBO // KUrmP_1,10.5 //
   tadājñayā mahadyuddhaṃ tayostābhyāmabhūd dvijāḥ /	tad AjQayA mahat yudDam tayoH tAByAm aBUt dvijAH /
   vyanayat kaiṭabhaṃ viṣṇurjiṣṇuśca vyanayanmadhum // KūrmP_1,10.6 //	vyanayat kEwaBam vizNuH jizNuH ca vyanayat maDum // KUrmP_1,10.6 //
   tataḥ padmāsanāsīnaṃ jagannāthaṃ pitāmaham /	tatas padmAsana AsInam jagannATam pitAmaham /
   babhāṣe madhuraṃ vākyaṃ snehāviṣṭamanā hariḥ // KūrmP_1,10.7 //	baBAze maDuram vAkyam sneha Avizwa manAH hariH // KUrmP_1,10.7 //
   asmānmayocyamānastvaṃ padmādavatara prabho /	asmAt mayA ucyamAnaH tvam padmAt avatara praBo /
   nāhaṃ bhavantaṃ śaknomi voḍhuṃ tejāmayaṃ gurum // KūrmP_1,10.8 //	na aham Bavantam Saknomi voXum teja Amayam gurum // KUrmP_1,10.8 //
   tato 'vatīrya viśvātmā dehamāviśya cakriṇaḥ /	tatas avatIrya viSvAtmA deham AviSya cakriNaH /
   avāca vaiṣṇavīṃ nidrāmekībhūyātha viṣṇunā // KūrmP_1,10.9 //	avAca vEzNavIm nidrAm ekIBUya aTa vizNunA // KUrmP_1,10.9 //
   sahastraśīrṣanayanaḥ śaṅkhacakragadādharaḥ /	sa hastra SIrza nayanaH SaFKa cakra gadA DaraH /
   brahmā nārāyaṇākhyo 'sau suṣvāpa salile tadā // KūrmP_1,10.10 //	brahmA nArAyaNa AKyaH asO suzvApa salile tadA // KUrmP_1,10.10 //
   so 'nubhūya ciraṃ kālamānandaṃ paramātmanaḥ /	saH anuBUya ciram kAlam Anandam paramAtmanaH /
   anādyanantamadvaitaṃ svātmānaṃ brahmasaṃjñitam // KūrmP_1,10.11 //	anAdi anantam advEtam sva AtmAnam brahma saMjQitam // KUrmP_1,10.11 //
   tataḥ prabhāte yogātmā bhūtvā devaścaturmukhaḥ /	tatas praBAte yoga AtmA BUtvA devaH caturmuKaH /
   sasarja sṛṣṭiṃ tadrūpāṃ vaiṣṇavaṃ bhāvamāśritaḥ // KūrmP_1,10.12 //	sasarja sRzwim tad rUpAm vEzNavam BAvam ASritaH // KUrmP_1,10.12 //
   purastādasṛjad devaḥ sanandaṃ sanakaṃ tathā /	purastAt asRjat devaH sanandam sanakam taTA /
   ṛbhuṃ sanatkumāraṃ ca purvajaṃ taṃ sanātanam // KūrmP_1,10.13 //	RBum sanatkumAram ca purvajam tam sanAtanam // KUrmP_1,10.13 //
   te dvandvamohanirmuktāḥ paraṃ vairāgyamāsthitāḥ /	te dvandva moha nirmuktAH param vErAgyam AsTitAH /
   viditvā paramaṃ bhāvaṃ na sṛṣṭau dadhire matim // KūrmP_1,10.14 //	viditvA paramam BAvam na sRzwO daDire matim // KUrmP_1,10.14 //
   teṣvevaṃ nirapekṣeṣu lokasṛṣṭau pitāmahaḥ /	tezu evam nirapekzezu loka sRzwO pitAmahaH /
   babhūva naṣṭacetā vai māyayā parameṣṭhinaḥ // KūrmP_1,10.15 //	baBUva nazwa cetAH vE mAyayA paramezWinaH // KUrmP_1,10.15 //
   tataḥ purāṇapuruṣo jaganmūrtirjanārdanaḥ /	tatas purANapuruzaH jagat mUrtiH janArdanaH /
   vyājahārātmanaḥ putraṃ mohanāśāya padmajam // KūrmP_1,10.16 //	vyAjahAra AtmanaH putram moha nASAya padma jam // KUrmP_1,10.16 //
   viṣṇuruvāca	vizNuH uvAca
   kaccinna vismṛto devaḥ śūlapāṇiḥ sanātanaḥ /	kaccit na vismRtaH devaH SUlapANiH sanAtanaH /
   yaduktavānātmano 'sau putratve tava śaṅkaraḥ // KūrmP_1,10.17 //	yat uktavAn AtmanaH asO putra tve tava SaFkaraH // KUrmP_1,10.17 //
   avāpya saṃjñāṃ govindāt padmayoniḥ pitāmahaḥ /	avApya saMjQAm govindAt padmayoniH pitAmahaH /
   prajāḥ straṣṭumanāstepe tapaḥ paramaduścaram // KūrmP_1,10.18 //	prajAH strazwu manAH tepe tapaH parama duScaram // KUrmP_1,10.18 //
   tasyaivaṃ tapyamānasya na kiñcit samavartata /	tasya evam tapyamAnasya na kiQcid samavartata /
   tato dīrgheṇa kālena duḥ khāt krodho 'bhyajāyata // KūrmP_1,10.19 //	tatas dIrGeNa kAlena duH KAt kroDaH aByajAyata // KUrmP_1,10.19 //
   krodhāviṣṭasya netrābhyāṃ prāpatannaśrubindavaḥ /	kroDa Avizwasya netrAByAm prApatan= aSru bindavaH /
   tatastebhyo 'śrubindubhyo bhūtāḥ pretāstathābhavan // KūrmP_1,10.20 //	tatas teByaH aSru binduByaH BUtAH pretAH taTA aBavan // KUrmP_1,10.20 //
   sarvāṃstānaśrujān dṛṣṭvā brahmātmānamanindana /	sarvAn= tAn aSru jAn dRzwvA brahma AtmAnam anindana /
   jahau prāṇāṃśca bhagavān krodhāviṣṭaḥ prajāpatiḥ // KūrmP_1,10.21 //	jahO prANAn= ca BagavAn kroDa AvizwaH prajApatiH // KUrmP_1,10.21 //
   tadā prāṇamayo rudraḥ prādurasīt prabhīrmukhāt /	tadA prANa mayaH rudraH prAdurasIt praBIH muKAt /
   sahastrādityasaṃkāśo yugāntadahanopamaḥ // KūrmP_1,10.22 //	sa hastra Aditya saMkASaH yugAnta dahana upamaH // KUrmP_1,10.22 //
   ruroda susvaraṃ ghoraṃ devadevaḥ svayaṃ śivaḥ /	ruroda su svaram Goram devadevaH svayam SivaH /
   rodamānaṃ tato brahmā mā rodīrityabhāṣata /	rodamAnam tatas brahmA mA rodIH iti aBAzata /
   rodanād rudra ityevaṃ loke khyātiṃ gamiṣyasi // KūrmP_1,10.23 //	rodanAt rudraH iti evam loke KyAtim gamizyasi // KUrmP_1,10.23 //
   anyāni sapta nāmāni patnīḥ putrāṃścaśāśvatān /	anyAni sapta nAmAni patnIH putrAn= ca SASvatAn /
   sthānāni caiṣāmaṣṭānāṃ dadau lokapitāmahaḥ // KūrmP_1,10.24 //	sTAnAni ca ezAm azwAnAm dadO lokapitAmahaH // KUrmP_1,10.24 //
   bhavaḥ śarvastatheśānaḥ paśūnāṃ patireva ca /	BavaH SarvaH taTA ISAnaH paSUnAm patiH eva ca /
   bhīmaścogro mahādevastāni nāmāni sapta vai // KūrmP_1,10.25 //	BImaH ca ugraH mahAdevaH tAni nAmAni sapta vE // KUrmP_1,10.25 //
   sūryo jalaṃ mahī vahnirvāyurākāśameva ca /	sUryaH jalam mahI vahniH vAyuH AkASam eva ca /
   dīkṣito brāhmaṇaścandra ityetā aṣṭamūrtayaḥ // KūrmP_1,10.26 //	dIkzitaH brAhmaNaH candraH iti etAH azwamUrtayaH // KUrmP_1,10.26 //
   sthāneṣveteṣu ye rudraṃ dhyāyanti praṇamanti ca /	sTAnezu etezu ye rudram DyAyanti praNamanti ca /
   teṣāmaṣṭatanurdevo dadāti paramaṃ padam // KūrmP_1,10.27 //	tezAm azwa tanuH devaH dadAti paramam padam // KUrmP_1,10.27 //
   suvarcalā tathaivomā vikeśī ca tathā śivā /	suvarcalA taTA eva umA vikeSI ca taTA SivA /
   svāhā diśaśca dīkṣā ca rohiṇī ceti patnayaḥ // KūrmP_1,10.28 //	svAhA diSaH ca dIkzA ca rohiNI ca iti patnayaH // KUrmP_1,10.28 //
   śanaiścarastathā śukro lohitāṅgo manojavaḥ /	SanEScaraH taTA SukraH lohita aFgaH manojavaH /
   skandaḥ sargo 'tha santāno budhaścaiṣāṃ sutāḥ smṛtāḥ // KūrmP_1,10.29 //	skandaH sargaH aTa santAnaH buDaH ca ezAm sutAH smRtAH // KUrmP_1,10.29 //
   evaṃprakāro bhagavān devadevo maheśvaraḥ /	evaMprakAraH BagavAn devadevaH maheSvaraH /
   prajādharmaṃ ca kāma ca tyaktvā vairāgyamāśritaḥ // KūrmP_1,10.30 //	prajA Darmam ca kAma ca tyaktvA vErAgyam ASritaH // KUrmP_1,10.30 //
   ātmanyādhya cātmānamaiśvaraṃ bhāvamāsthitaḥ /	Atmani ADya ca AtmAnam ESvaram BAvam AsTitaH /
   pītvā tadakṣaraṃ brahma śāśvataṃ paramāmṛtam // KūrmP_1,10.31 //	pItvA tat akzaram brahma SASvatam parama amRtam // KUrmP_1,10.31 //
   prajāḥ sṛjeti cādiṣṭo brahmaṇā nīlalohitaḥ /	prajAH sRja iti ca AdizwaH brahmaNA nIlalohitaH /
   svātmanā sadṛśān rudrān sasarja manasā śivaḥ // KūrmP_1,10.32 //	sva AtmanA sadRSAn rudrAn sasarja manasA SivaH // KUrmP_1,10.32 //
   kapardino nirātaṅkān nīlakaṇṭhān pinākinaḥ /	kapardinaH nirAtaFkAn nIla kaNWAn pinAkinaH /
   triśūlahastānṛṣṭighnān mahānandāṃstrilocanān // KūrmP_1,10.33 //	triSUla hastAn Rzwi GnAn mahA AnandAn= trilocanAn // KUrmP_1,10.33 //
   jarāmaraṇanirmuktān mahāvṛṣabhavāhanān /	jarA maraNa nirmuktAn mahA vRzaBa vAhanAn /
   vītarāgāṃśca sarvajñān koṭikoṭiśatān prabhuḥ // KūrmP_1,10.34 //	vIta rAgAn= ca sarvajQAn kowi kowi SatAn praBuH // KUrmP_1,10.34 //
   tān dṛṣṭvā vividhān rudrāna nirmalān nīlalohitān /	tAn dRzwvA viviDAn rudrAna nirmalAn nIlalohitAn /
   jarāmaraṇanirmuktān vyājaharā haraṃ guruḥ // KūrmP_1,10.35 //	jarA maraNa nirmuktAn vyAja harAH haram guruH // KUrmP_1,10.35 //
   mā strākṣīrīdṛśīrdeva prajā mṛtyuvivarjitāḥ /	mA strAkzIrI dRSIH deva prajAH mRtyu vivarjitAH /
   anyāḥ sṛjasva bhūteśa janmamṛtyusamanvitāḥ // KūrmP_1,10.36 //	anyAH sRjasva BUteSa janma mRtyu samanvitAH // KUrmP_1,10.36 //
   tatastamāha bhagavān kaparde kāmaśāsanaḥ /	tatas tam Aha BagavAn kaparde kAma SAsanaH /
   nāsti me tādṛśaḥ sargaḥ sṛja tvamaśubhāḥ prajāḥ // KūrmP_1,10.37 //	na asti me tAdRSaH sargaH sRja tvam aSuBAH prajAH // KUrmP_1,10.37 //
   tataḥ prabhṛti devo 'sau na prasūte 'śubhāḥ prajāḥ /	tatas praBRti devaH asO na prasUte aSuBAH prajAH /
   svātmajaireva tai rudrairnivṛttātmā hyatiṣṭhata /	sva AtmajEH eva tEH rudrEH nivRtta AtmA hi atizWata /
   sthāṇutvaṃ tena tasyāsīd devadevasya śūlinaḥ // KūrmP_1,10.38 //	sTANu tvam tena tasya AsIt devadevasya SUlinaH // KUrmP_1,10.38 //
   jñānaṃ vairāgyamaiśvaryaṃ tapaḥ satyaṃ kṣamā dhṛtiḥ /	jQAnam vErAgyam ESvaryam tapaH satyam kzamA DRtiH /
   straṣṭṛtvamātmasaṃbodho hyadhiṣṭhātṛtvameva ca // KūrmP_1,10.39 //	strazwR tvam Atma saMboDaH hi aDizWAtR tvam eva ca // KUrmP_1,10.39 //
   avyayāni daśaitāni nityaṃ tiṣṭhanti śaṅkare /	avyayAni daSa etAni nityam tizWanti SaFkare /
   sa eva śaṅkaraḥ sākṣāt pinākī parameśvaraḥ // KūrmP_1,10.40 //	saH eva SaFkaraH sAkzAt pinAkI parameSvaraH // KUrmP_1,10.40 //
   tataḥ sa bhagavān brahmā vīkṣya devaṃ trilocanam /	tatas sa BagavAn brahmA vIkzya devam trilocanam /
   sahaiva mānasaiḥ putraiḥ prītivisphārilocanaḥ // KūrmP_1,10.41 //	saha eva mAnasEH putrEH prIti visPAri locanaH // KUrmP_1,10.41 //
   jñātvā parataraṃ bhāvamaiśvaraṃ jñānacakṣuṣā /	jQAtvA parataram BAvam ESvaram jQAna cakzuzA /
   tuṣṭāva jagatāmekaṃ kṛtvā śirasi cāñjalim // KūrmP_1,10.42 //	tuzwAva jagatAm ekam kRtvA Sirasi ca aQjalim // KUrmP_1,10.42 //
   brahmovāca	brahmA uvAca
   namaste 'stu mahādeva namaste parameśvara /	namaH te astu mahAdeva namaH te parameSvara /
   namaḥ śivāya devāya namaste brahmarūpiṇe // KūrmP_1,10.43 //	namaH SivAya devAya namaH te brahma rUpiNe // KUrmP_1,10.43 //
   namo 'stu te maheśāya namaḥ śāntāya hetave /	namaH astu te maheSAya namaH SAntAya hetave /
   pradhānapuruṣeśāya yogādhipataye namaḥ // KūrmP_1,10.44 //	praDAna puruza ISAya yoga aDipataye namaH // KUrmP_1,10.44 //
   namaḥ kālāya rudrāya mahāgrāsāya śūline /	namaH kAlAya rudrAya mahA grAsAya SUline /
   namaḥ pinākahastāya trinetrāya namo namaḥ // KūrmP_1,10.45 //	namaH pinAkahastAya trinetrAya namaH namaH // KUrmP_1,10.45 //
   namastrimūrtaye tubhyaṃ brahmaṇo janakāya te /	namaH trimUrtaye tuByam brahmaNaH janakAya te /
   brahmavidyādhipataye brahmavidyāpradāyine // KūrmP_1,10.46 //	brahma vidyA aDipataye brahma vidyA pradAyine // KUrmP_1,10.46 //
   namo vedarahasyāya kālakālāya te namaḥ /	namaH veda rahasyAya kAla kAlAya te namaH /
   vedāntasārasārāya namo vedātmamūrtaye // KūrmP_1,10.47 //	vedAnta sAra sArAya namaH veda Atma mUrtaye // KUrmP_1,10.47 //
   namo buddhāya śuddhāya yogināṃ gurave namaḥ /	namaH budDAya SudDAya yoginAm gurave namaH /
   prahīṇaśokairvividhairbhūtaiḥ varivṛtāya te // KūrmP_1,10.48 //	prahINa SokEH viviDEH BUtEH varivRtAya te // KUrmP_1,10.48 //
   namo brahmaṇyadevāya brahmādhipataye namaḥ /	namaH brahmaNyadevAya brahma aDipataye namaH /
   triyambakāya devāya namaste parameṣṭhine // KūrmP_1,10.49 //	triyambakAya devAya namaH te paramezWine // KUrmP_1,10.49 //
   namo digvāsase tubhyaṃ namo muṇḍāyā daṇḍine /	namaH digvAsase tuByam namaH muNxAyAH daNxine /
   anādimalahīnāya jñānagamyāya te namaḥ // KūrmP_1,10.50 //	anAdi mala hInAya jQAna gamyAya te namaH // KUrmP_1,10.50 //
   namastārāya tīrthāya namo yogardhihetave /	namaH tArAya tIrTAya namaH yogarDi hetave /
   namo dharmādhigamyāya yogagamyāya te namaḥ // KūrmP_1,10.51 //	namaH Darma aDigamyAya yoga gamyAya te namaH // KUrmP_1,10.51 //
   namaste niṣprapañcāya nirābhāsāya te namaḥ /	namaH te nizprapaQcAya nirABAsAya te namaH /
   brahmaṇe viśvarūpāya namaste paramātmane // KūrmP_1,10.52 //	brahmaNe viSvarUpAya namaH te paramAtmane // KUrmP_1,10.52 //
   tvayaiva sṛṣṭamakhilaṃ tvayyeva sakalaṃ sthitam /	tvayA eva sRzwam aKilam tvayi eva sakalam sTitam /
   tvayā saṃhriyate viśvaṃ pradhānādyaṃ jaganmaya // KūrmP_1,10.53 //	tvayA saMhriyate viSvam praDAna Adyam jagat mayaH // KUrmP_1,10.53 //
   tvamīśvaro mahādevaḥ paraṃ brahma maheśvaraḥ /	tvam ISvaraH mahAdevaH param brahma maheSvaraH /
   parameṣṭhī śivaḥ śāntaḥ puruṣo niṣkalo haraḥ // KūrmP_1,10.54 //	paramezWI SivaH SAntaH puruzaH nizkalaH haraH // KUrmP_1,10.54 //
   tvamakṣaraṃ paraṃ jyotistvaṃ kālaḥ parameśvaraḥ /	tvam akzaram param jyotiH tvam kAlaH parameSvaraH /
   tvameva puruṣo 'nantaḥ pradhānaṃ prakṛtistathā // KūrmP_1,10.55 //	tvam eva puruzaH anantaH praDAnam prakRtiH taTA // KUrmP_1,10.55 //
   bhūmirāpo 'nalo vāyurvyomāhaṅkāra eva ca /	BUmiH ApaH analaH vAyuH vyoma ahaFkAraH eva ca /
   yasya rūpaṃ namasyāmi bhavantaṃ brahmasaṃjñitam // KūrmP_1,10.56 //	yasya rUpam namasyAmi Bavantam brahma saMjQitam // KUrmP_1,10.56 //
   yasya dyaurabhavanmūrdhā pādau pṛthvī diśo bhujāḥ /	yasya dyOH aBavat mUrDA pAdO pRTvI diSaH BujAH /
   ākāśamudaraṃ tasmai virāje praṇamāmyaham // KūrmP_1,10.57 //	AkASam udaram tasmE virAje praNamAmi aham // KUrmP_1,10.57 //
   saṃtāpayati yo viśvaṃ svabhābhirbhāsayan diśaḥ /	saMtApayati yaH viSvam sva BABiH BAsayan diSaH /
   brahmatejomayaṃ nityaṃ tasmai sūryātmane namaḥ // KūrmP_1,10.58 //	brahma tejaH mayam nityam tasmE sUrya Atmane namaH // KUrmP_1,10.58 //
   havyaṃ vahati yo nityaṃ raudrī tejomayo tanuḥ /	havyam vahati yaH nityam rOdrI tejaH mayaH tanuH /
   kavyaṃ pitṛgaṇānāṃ ca tasmai vahnyātmane namaḥ // KūrmP_1,10.59 //	kavyam pitR gaNAnAm ca tasmE vahni Atmane namaH // KUrmP_1,10.59 //
   āpyāyati yo nityaṃ svadhāmnā sakalaṃ jagat /	ApyAyati yaH nityam sva DAmnA sakalam jagat /
   pīyate devatāsaṅghaistasmai somātmane namaḥ // KūrmP_1,10.60 //	pIyate devatA saFGEH tasmE soma Atmane namaH // KUrmP_1,10.60 //
   vibhartyaśeṣabhūtāni yo 'ntaścarati sarvadā /	viBarti aSeza BUtAni yaH antar carati sarvadA /
   śaktirmāheścarī tubhyaṃ tasmai vāyvātmane namaḥ // KūrmP_1,10.61 //	SaktiH mAheH carI tuByam tasmE vAyu Atmane namaH // KUrmP_1,10.61 //
   sṛjatyaśeṣamevedaṃ yaḥ svakarmānurūpataḥ /	sRjati aSezam eva idam yaH sva karma anurUpataH /
   svātmanyavasthitastasmai caturvaktrātmane namaḥ // KūrmP_1,10.62 //	sva Atmani avasTitaH tasmE catur vaktra Atmane namaH // KUrmP_1,10.62 //
   yaḥ śeṣaśayane śete viśvamāvṛtya māyayā /	yaH Seza Sayane Sete viSvam AvRtya mAyayA /
   svātmānubhūtiyogena tasmai viśvātmane namaḥ // KūrmP_1,10.63 //	sva Atma anuBUti yogena tasmE viSvAtmane namaH // KUrmP_1,10.63 //
   vibharti śirasā nityaṃ dvisaptabhuvanātmakam /	viBarti SirasA nityam dvi sapta Buvana Atmakam /
   brahmāṇḍaṃ yo 'khilādhārastasmai śeṣātmane namaḥ // KūrmP_1,10.64 //	brahmANxam yaH aKila ADAraH tasmE Seza Atmane namaH // KUrmP_1,10.64 //
   yaḥ parānte parānandaṃ pītvā divyaikasākṣikam /	yaH para ante para Anandam pItvA divya eka sAkzikam /
   nṛtyatyanantamahimā tasmai rudrātmane namaḥ // KūrmP_1,10.65 //	nRtyati ananta mahimA tasmE rudra Atmane namaH // KUrmP_1,10.65 //
   yo 'ntarā sarvabhūtānāṃ niyantā tiṣṭhatīśvaraḥ /	yaH antarA sarva BUtAnAm niyantA tizWati ISvaraH /
   taṃ sarvasākṣiṇaṃ devaṃ namasye bhavatastanum // KūrmP_1,10.66 //	tam sarva sAkziNam devam namasye BavataH tanum // KUrmP_1,10.66 //
   yaṃ vinindrā jitaśvāsāḥ saṃtuṣṭāḥ samadarśinaḥ /	yam vinindrAH jita SvAsAH saMtuzwAH sama darSinaH /
   jyotiḥ paśyanti yuñjānāstasmai yogātmane namaḥ // KūrmP_1,10.67 //	jyotiH paSyanti yuQjAnAH tasmE yoga Atmane namaH // KUrmP_1,10.67 //
   yayā saṃtarate māyāṃ yogī saṃkṣīṇakalmaṣaḥ /	yayA saMtarate mAyAm yogI saMkzINa kalmazaH /
   apārataraparyantāṃ tasmai vidyātmane namaḥ // KūrmP_1,10.68 //	apAratara paryantAm tasmE vidyA Atmane namaH // KUrmP_1,10.68 //
   yasya bhāsā vibhātīdamadvayaṃ tamasaḥ param /	yasya BAsA viBAti idam advayam tamasaH param /
   prapadye tat paraṃ tattvaṃ tadrūpaṃ parameśvaram // KūrmP_1,10.69 //	prapadye tat param tattvam tad rUpam parameSvaram // KUrmP_1,10.69 //
   nityānandaṃ nirādhāraṃ niṣkalaṃ paramaṃ śivam /	nitya Anandam nirADAram nizkalam paramam Sivam /
   prapadye paramātmānaṃ bhavantaṃ parameśvaram // KūrmP_1,10.70 //	prapadye paramAtmAnam Bavantam parameSvaram // KUrmP_1,10.70 //
   evaṃ stutvā mahādevaṃ brahmā tadbhāvabhāvitaḥ /	evam stutvA mahAdevam brahmA tad BAva BAvitaH /
   prāñjaliḥ praṇatastasthau gṛṇan brahma sanātanam // KūrmP_1,10.71 //	prAQjaliH praNataH tasTO gRNan brahma sanAtanam // KUrmP_1,10.71 //
   tatastasmai mahādevo divyaṃ yogamanuttamam /	tatas tasmE mahAdevaH divyam yogam anuttamam /
   aiśvaryaṃ brahmasadbhāvaṃ vairāgyaṃ ca dadau haraḥ // KūrmP_1,10.72 //	ESvaryam brahma sadBAvam vErAgyam ca dadO haraH // KUrmP_1,10.72 //
   karābhyāṃ suśubhābhyāṃ ca saṃspṛśya praṇatārtihā /	karAByAm su SuBAByAm ca saMspRSya praNata Arti hA /
   vyājaharā svayaṃ devaḥ so 'nugṛhya pitāmaham // KūrmP_1,10.73 //	vyAjaharA svayam devaH saH anugRhya pitAmaham // KUrmP_1,10.73 //
   yattvayābhyarthitaṃ brahman putratve bhavato mama /	yat tvayA aByarTitam brahman putra tve BavataH mama /
   kṛtaṃ mayā tat sakalaṃ sṛjasva vividhaṃ jagat // KūrmP_1,10.74 //	kRtam mayA tat sakalam sRjasva viviDam jagat // KUrmP_1,10.74 //
   tridhā bhinno 'smyahaṃ brahman brahmaviṣṇuharākhyayā /	triDA BinnaH asmi aham brahman brahma vizNu hara AKyayA /
   sargarakṣālayaguṇairniṣkalaḥ parameśvaraḥ // KūrmP_1,10.75 //	sarga rakzA Alaya guNEH nizkalaH parameSvaraH // KUrmP_1,10.75 //
   sa tvaṃ mamāgrajaḥ putraḥ sṛṣṭihetorvinirmitaḥ /	sa tvam mama agrajaH putraH sRzwi hetoH vinirmitaH /
   mamaiva dakṣiṇādaṅgād vāmāṅgāt puruṣottamaḥ // KūrmP_1,10.76 //	mama eva dakziNAt aFgAt vAma aFgAt puruzottamaH // KUrmP_1,10.76 //
   tasya devādidevasya śaṃbhorhṛdayadeśataḥ /	tasya deva Adidevasya SaMBoH hRdaya deSataH /
   saṃbabhūvātha rudro 'sāvahaṃ tasyāparā tanuḥ // KūrmP_1,10.77 //	saMbaBUva aTa rudraH asO= aham tasya aparA tanuH // KUrmP_1,10.77 //
   brahmaviṣṇuśivā brahman sargasthityantahetavaḥ /	brahma vizNu SivAH brahman sarga sTiti anta hetavaH /
   vibhajyātmānameko 'pi svecchayā śaṅkaraḥ sthitaḥ // KūrmP_1,10.78 //	viBajya AtmAnam ekaH api sva icCayA SaFkaraH sTitaH // KUrmP_1,10.78 //
   tathānyāni ca rūpāṇi mama māyākṛtāni tu /	taTA anyAni ca rUpANi mama mAyA kRtAni tu /
   nirūpaḥ kevalaḥ svaccho mahādevaḥ svabhāvataḥ // KūrmP_1,10.79 //	nirUpaH kevalaH svacCaH mahAdevaH svaBAvataH // KUrmP_1,10.79 //
   ebhyaḥ parataro devastrimūrtiḥ paramā tanuḥ /	eByaH parataraH devaH trimUrtiH paramA tanuH /
   māheśvarī trinayanā yogināṃ śāntidā sadā // KūrmP_1,10.80 //	mAheSvarI trinayanA yoginAm SAnti dA sadA // KUrmP_1,10.80 //
   tasyā eva parāṃ mūrti māmavehi pitāmaha /	tasyAH eva parAm mUrti mAm avehi pitAmaha /
   śāśvataiśvaryavijñānatejoyogasamanvitām // KūrmP_1,10.81 //	SASvata ESvarya vijQAna tejaH yoga samanvitAm // KUrmP_1,10.81 //
   so 'haṃ grasāmi sakalamadhiṣṭhāya tamoguṇam /	saH aham grasAmi sakalam aDizWAya tamaH guNam /
   kālo bhūtvā na tamasā māmanyo 'bhibhaviṣyati // KūrmP_1,10.82 //	kAlaH BUtvA na tamasA mAm anyaH aBiBavizyati // KUrmP_1,10.82 //
   yadā yadā hi māṃ nityaṃ vicintayasi padmaja /	yadA yadA hi mAm nityam vicintayasi padmaja /
   tadā tadā me sānnidhyaṃ bhaviṣyati tavānagha // KūrmP_1,10.83 //	tadA tadA me sAnniDyam Bavizyati tava anaGaH // KUrmP_1,10.83 //
   etāvaduktvā brahmāṇaṃ so 'bhivandya guruṃ haraḥ /	etAvat uktvA brahmANam saH aBivandya gurum haraH /
   sahaiva mānasaiḥ putraiḥ kṣaṇādantaradhīyata // KūrmP_1,10.84 //	saha eva mAnasEH putrEH kzaNAt antaraDIyata // KUrmP_1,10.84 //
   so 'pi yogaṃ samāsthāya sasarja vividhaṃ jagat /	saH api yogam samAsTAya sasarja viviDam jagat /
   nārāyaṇākhyo bhagavān yathāpūrvaṃ prijāpatiḥ // KūrmP_1,10.85 //	nArAyaNa AKyaH BagavAn yaTApUrvam prijApatiH // KUrmP_1,10.85 //
   marīcibhṛgvaṅgirasaṃ pulastyaṃ pulahaṃ kratum /	marIci BRgu aFgirasam pulastyam pulaham kratum /
   dakṣamatriṃ vasiṣṭhaṃ ca so 'sṛjad yogavidyayā // KūrmP_1,10.86 //	dakzam atrim vasizWam ca saH asRjat yoga vidyayA // KUrmP_1,10.86 //
   nava brahmāṇa ityete purāṇe niścayaṃ gatāḥ /	nava brahmANaH iti ete purANe niScayam gatAH /
   sarve te brahmaṇā tulyāḥ sādhakā brahmavādinaḥ // KūrmP_1,10.87 //	sarve te brahmaNA tulyAH sADakAH brahma vAdinaH // KUrmP_1,10.87 //
   saṃkalpaṃ caiva dharmaṃ ca yugadharmāṃśca śāśvatān /	saMkalpam ca eva Darmam ca yuga DarmAn= ca SASvatAn /
   sthānābhimāninaḥ sarvān yathā te kathitaṃ purā // KūrmP_1,10.88 //	sTAna aBimAninaH sarvAn yaTA te kaTitam purA // KUrmP_1,10.88 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge deśamo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge deSamaH aDyAyaH
   śrīkūrma uvāca	SrI kUrmaH uvAca
   evaṃ sṛṣṭvā parīcyādīn devadevaḥ pitāmahaḥ /	evam sRzwvA parIcya AdIn devadevaH pitAmahaH /
   sahaiva mānasaiḥ putraistatāpa paramaṃ tapaḥ // KūrmP_1,11.1 //	saha eva mAnasEH putrEH tatApa paramam tapaH // KUrmP_1,11.1 //
   tasyaivaṃ tapato vaktrād rudraḥ kālāgnisannibhaḥ /	tasya evam tapataH vaktrAt rudraH kAlAgni sanniBaH /
   triśūlapāṇirīśānaḥ pradurāsīt trilocanaḥ // KūrmP_1,11.2 //	triSUla pANiH ISAnaH pradurA AsIt trilocanaH // KUrmP_1,11.2 //
   ardhanārīnaravapuḥ duṣprekṣyo 'tibhayaṅkaraḥ /	arDa nArI nara vapuH duzprekzyaH ati BayaFkaraH /
   vibhajātmānamityuktvā brahmā cāntardadhe bhayāt // KūrmP_1,11.3 //	viBaja AtmAnam iti uktvA brahmA ca antardaDe BayAt // KUrmP_1,11.3 //
   tathokto 'sau dvidhā strītvaṃ puruṣatvamathākarot /	taTA uktaH asO dviDA strI tvam puruza tvam aTa akarot /
   bibheda puruṣatvaṃ ca daśadhā caikadhā punaḥ // KūrmP_1,11.4 //	biBeda puruza tvam ca daSaDA ca ekaDA punar // KUrmP_1,11.4 //
   ekādaśaite kathitā rudrāstribhuvaneśvarāḥ /	ekAdaSA ete kaTitAH rudrAH triBuvana ISvarAH /
   kapālośādayo viprā devakārye niyojitāḥ // KūrmP_1,11.5 //	kapAla uSa AdayaH viprAH deva kArye niyojitAH // KUrmP_1,11.5 //
   saumyāsaumyaistathā śāntāśāntaiḥ strītvaṃ ca sa prabhuḥ /	sOmya asOmyEH taTA SAnta aSAntEH strI tvam ca sa praBuH /
   bibheda bahudhā devaḥ svarūpairasitaiḥ sitaiḥ // KūrmP_1,11.6 //	biBeda bahuDA devaH svarUpEH asitEH sitEH // KUrmP_1,11.6 //
   tā vai vibhūtayo viprā viśrutāḥ śaktayo bhuvi /	tAH vE viBUtayaH viprAH viSrutAH SaktayaH Buvi /
   lakṣmyādayo yābhirīśā viśvaṃvyāpnoti śāṅkarī // KūrmP_1,11.7 //	lakzmI AdayaH yABiH ISA viSvaM vyApnoti SAFkarI // KUrmP_1,11.7 //
   vibhajya purarīśānī svātmānaṃ śaṅkarād vibhoḥ /	viBajya purarISAnI sva AtmAnam SaFkarAt viBoH /
   mahādevaniyogena pitāmahamupasthitā // KūrmP_1,11.8 //	mahAdeva niyogena pitAmaham upasTitAH // KUrmP_1,11.8 //
   tāmāha bhagavān brahmā dakṣasya duhitā bhava /	tAm Aha BagavAn brahmA dakzasya duhitA Bava /
   sāpi tasya niyogena prādurāsīt prajāpateḥ // KūrmP_1,11.9 //	sA api tasya niyogena prAdurAsIt prajApateH // KUrmP_1,11.9 //
   niyogād brahmaṇo devīṃ dadau rudrāya tāṃ satīm /	niyogAt brahmaNaH devIm dadO rudrAya tAm satIm /
   dakṣād rudro 'pi jagrāha svakīyāmeva śūlabhṛt // KūrmP_1,11.10 //	dakzAt rudraH api jagrAha svakIyAm eva SUlaBRt // KUrmP_1,11.10 //
   prajāpatiṃ vinindyaiṣā kālena parameśvarī /	prajApatim vinindya ezA kAlena parameSvarI /
   menāyāmabhavat putrī tadā himavataḥ satī // KūrmP_1,11.11 //	menAyAm aBavat putrI tadA himavataH satI // KUrmP_1,11.11 //
   sa cāpi parvatavaro dadau rudrāya pārvatīm /	sa ca api parvata varaH dadO rudrAya pArvatIm /
   hitāya sarvadevānāṃ trilokasyātmano 'pi ca // KūrmP_1,11.12 //	hitAya sarva devAnAm trilokasya AtmanaH api ca // KUrmP_1,11.12 //
   saiṣā māheśvarī devī śaṅkarārdhaśarīriṇī /	sA ezA mAheSvarI devI SaFkara arDa SarIriNI /
   śivā satī haimavatī surāsuranamaskṛtā // KūrmP_1,11.13 //	SivA satI hEmavatI sura asura namaskRtAH // KUrmP_1,11.13 //
   tasyāḥ prabhāvamatulaṃ sarve devāḥ savāsavāḥ /	tasyAH praBAvam atulam sarve devAH sa vAsavAH /
   vindanti munayo vetti śaṅkaro vā svayaṃ hariḥ // KūrmP_1,11.14 //	vindanti munayaH vetti SaFkaraH vA svayam hariH // KUrmP_1,11.14 //
   etad vaḥ kathitaṃ viprāḥ putratvaṃ parameṣṭhinaḥ /	etat vaH kaTitam viprAH putra tvam paramezWinaH /
   brahmaṇaḥ padmayonitvaṃ śaṅkarasyāmitaujasaḥ // KūrmP_1,11.15 //	brahmaNaH padmayoni tvam SaFkarasya amita ojasaH // KUrmP_1,11.15 //
   sūta uvāca	sUtaH uvAca
   ityākarṇyātha munayaḥ kūrmarūpeṇa bhāṣitam /	iti AkarNya aTa munayaH kUrma rUpeNa BAzitam /
   viṣṇunā punarevainaṃ praṇatā harim // KūrmP_1,11.16 //	vizNunA punar eva enam praNatAH harim // KUrmP_1,11.16 //
   ṛṣaya ūcuḥ	RzayaH UcuH
   kaiṣā bhagavatī devī śaṅkarārdhaśarīriṇī /	kA ezA BagavatI devI SaFkara arDa SarIriNI /
   śivā satī haimavatī yathāvad brūhi pṛcchatām // KūrmP_1,11.17 //	SivA satI hEmavatI yaTAvat brUhi pRcCatAm // KUrmP_1,11.17 //
   teṣāṃ tad vacanaṃ śrutvā munīnāṃ puruṣottamaḥ /	tezAm tat vacanam SrutvA munInAm puruzottamaH /
   pratyuvāca mahāyogī dhyātvā svaṃ paramaṃ padam // KūrmP_1,11.18 //	pratyuvAca mahA yogI DyAtvA svam paramam padam // KUrmP_1,11.18 //
   śrīkūrma uvāca	SrI kUrmaH uvAca
   purā pitāmahenoktaṃ merupṛṣṭhe suśobhanam /	purA pitAmahena uktam meru pRzWe su SoBanam /
   rahasyametad vijñānaṃ gopanīyaṃ viśeṣataḥ // KūrmP_1,11.19 //	rahasyam etat vijQAnam gopanIyam viSezataH // KUrmP_1,11.19 //
   sāṃkhyānāṃ paramaṃ sāṃkhyaṃ brahmavijñānamuttamam /	sAMKyAnAm paramam sAMKyam brahma vijQAnam uttamam /
   saṃsārārṇavamagnānāṃ jantūnāmekamocanam // KūrmP_1,11.20 //	saMsAra arNava magnAnAm jantUnAm ekamocanam // KUrmP_1,11.20 //
   yā sā māheśvarī śaktirjñānarūpātilālasā /	yA sA mAheSvarI SaktiH jQAna rUpa ati lAlasA /
   vyomasaṃjñā parā kāṣṭhā seyaṃ haimavatī matā // KūrmP_1,11.21 //	vyoma saMjQA parA kAzWA sA iyam hEmavatI matA // KUrmP_1,11.21 //
   śivā sarvagatānāntā guṇātītā suniṣkalā /	SivA sarva gatAnAntA guNa atItA su nizkalA /
   ekānekavibhāgasthā jñānarūpātilālasā // KūrmP_1,11.22 //	eka aneka viBAga sTAH jQAna rUpa ati lAlasA // KUrmP_1,11.22 //
   ananyā niṣkale tattve saṃsthitā tasya tejasā /	ananyA nizkale tattve saMsTitA tasya tejasA /
   svābhāvikī ca tanmūlā prabhā bhānorivāmalā // KūrmP_1,11.23 //	svABAvikI ca tad mUlA praBA BAnoH iva amalA // KUrmP_1,11.23 //
   ekā māheśvarī śaktiranekopādhiyogataḥ /	ekA mAheSvarI SaktiH aneka upADi yogataH /
   parāvareṇa rūpeṇa krīḍate tasya sannidhau // KūrmP_1,11.24 //	parAvareNa rUpeNa krIxate tasya sanniDO // KUrmP_1,11.24 //
   seyaṃ karoti sakalaṃ tasyāḥ kāryamidaṃ jagat /	sA iyam karoti sakalam tasyAH kAryam idam jagat /
   na kāryaṃ nāpi karaṇamīśvarasyeti sūrayaḥ // KūrmP_1,11.25 //	na kAryam na api karaNam ISvarasya iti sUrayaH // KUrmP_1,11.25 //
   catastraḥ śaktayo devyāḥ svarūpatvena saṃsthitāḥ /	catastraH SaktayaH devyAH svarUpa tvena saMsTitAH /
   adhiṣṭhānavaśāt tasyāḥ śṛṇudhvaṃ munipuṅgavāḥ // KūrmP_1,11.26 //	aDizWAna vaSAt tasyAH SRNuDvam muni puFgavAH // KUrmP_1,11.26 //
   śāntirvidyā pratiṣṭhā ca nivṛttiścetitāḥ smṛtaḥ /	SAntiH vidyA pratizWA ca nivRttiH cetitAH smRtaH /
   caturvyūhastato devaḥ procyate parameśvaraḥ // KūrmP_1,11.27 //	catur vyUhaH tatas devaH procyate parameSvaraH // KUrmP_1,11.27 //
   anayā parayā devaḥ svātmānandaṃ samaśnute /	anayA parayA devaH sva Atma Anandam samaSnute /
   caturṣvapi ca vedeṣu caturmūrtirmaheśvaraḥ // KūrmP_1,11.28 //	caturzu api ca vedezu catur mUrtiH maheSvaraH // KUrmP_1,11.28 //
   asyāstvanādisaṃsiddhamaiśvaryamatulaṃ mahat /	asyAH tu anAdi saMsidDam ESvaryam atulam mahat /
   tatsambandhādanantāyā rudreṇa paramātmanā // KūrmP_1,11.29 //	tad sambanDAt anantAyAH rudreNa paramAtmanA // KUrmP_1,11.29 //
   saiṣā sarveśvarī devī sarvabhūtapravartikā /	sA ezA sarva ISvarI devI sarva BUta pravartikA /
   procyate bhagavān kālo hariḥ prāṇo maheśvaraḥ // KūrmP_1,11.30 //	procyate BagavAn kAlaH hariH prANaH maheSvaraH // KUrmP_1,11.30 //
   tatra sarvamidaṃ protamotaṃ caivākhilaṃ jagat /	tatra sarvam idam prota motam ca eva aKilam jagat /
   sa kālo 'gnirharo rudro gīyate vedavādibhiḥ // KūrmP_1,11.31 //	sa kAlaH agniH haraH rudraH gIyate veda vAdiBiH // KUrmP_1,11.31 //
   kālaḥ sṛjati bhūtāni kālaḥ saṃharate prajāḥ /	kAlaH sRjati BUtAni kAlaH saMharate prajAH /
   sarve kālasya vaśagā na kālaḥ kasyacid vaśe // KūrmP_1,11.32 //	sarve kAlasya vaSagAH na kAlaH kasyacid vaSe // KUrmP_1,11.32 //
   pradhānaṃ puruṣastattvaṃ mahānātmā tvahaṅkṛtiḥ /	praDAnam puruzaH tattvam mahAn AtmA tu ahaFkRtiH /
   kālenānyāni tattvāni samāviṣṭāni yoginā // KūrmP_1,11.33 //	kAlena anyAni tattvAni samAvizwAni yoginA // KUrmP_1,11.33 //
   tasya sarvajagatsūtiḥ śaktirmāyeti viśrutā /	tasya sarva jagat sUtiH SaktiH mAyA iti viSrutA /
   tayedaṃ bhrāmayedīśo māyāvī puruṣottamaḥ // KūrmP_1,11.34 //	tayA idam BrAmayet ISaH mAyAvI puruzottamaH // KUrmP_1,11.34 //
   saiṣā māyātmikā śaktiḥ sarvākārā sanātanī /	sA ezA mAyA AtmikA SaktiH sarva AkArA sanAtanI /
   vaiśvarūpyaṃ maheśasya sarvadā saṃprakāśayet // KūrmP_1,11.35 //	vESvarUpyam maheSasya sarvadA saMprakASayet // KUrmP_1,11.35 //
   anyāśca śaktayo mukhyāstasya devasya nirmitāḥ /	anyAH ca SaktayaH muKyAH tasya devasya nirmitAH /
   jñānaśaktiḥ kriyāśaktiḥ prāṇaśaktiriti trayam // KūrmP_1,11.36 //	jQAnaSaktiH kriyASaktiH prANa SaktiH iti trayam // KUrmP_1,11.36 //
   sarvāsāmeva śaktīnāṃ śaktimanto vinirmitāḥ /	sarvAsAm eva SaktInAm SaktimantaH vinirmitAH /
   māyayaivātha viprendrāḥ sā cānādiranantayā // KūrmP_1,11.37 //	mAyayA eva aTa vipra indrAH sA ca anAdiH anantayA // KUrmP_1,11.37 //
   sarvaśaktyātmikā māyā durnivārā duratyayā /	sarva Sakti AtmikA mAyA durnivArAH duratyayAH /
   māyāvī sarvaśaktīśaḥ kālaḥ kālakāraḥ prabhuḥ // KūrmP_1,11.38 //	mAyAvI sarva Sakti ISaH kAlaH kAla kAraH praBuH // KUrmP_1,11.38 //
   karoti kālaḥ sakalaṃ saṃharet kāla eva hi /	karoti kAlaH sakalam saMharet kAlaH eva hi /
   kālaḥ sthāpayate viśvaṃ kālādhīnamidaṃ jagat // KūrmP_1,11.39 //	kAlaH sTApayate viSvam kAla aDInam idam jagat // KUrmP_1,11.39 //
   labdhvā devādhidevasya sannidhiṃ parameṣṭhinaḥ /	labDvA deva aDidevasya sanniDim paramezWinaH /
   anantasyākhileśasya śaṃbhoḥ kālātmanaḥ prabhoḥ // KūrmP_1,11.40 //	anantasya aKila ISasya SaMBoH kAla AtmanaH praBoH // KUrmP_1,11.40 //
   pradhānaṃ puruṣo māyā māyā caivaṃ prapadyate /	praDAnam puruzaH mAyA mAyA ca evam prapadyate /
   ekā sarvagatānantā kevalā niṣkalā śivā // KūrmP_1,11.41 //	ekA sarva gatA anantA kevalA nizkalA SivAH // KUrmP_1,11.41 //
   ekā śaktiḥ śivaiko 'pi śaktimānucyate śivaḥ /	ekA SaktiH SivA ekaH api SaktimAn ucyate SivaH /
   śaktayaḥ śaktimanto 'nye sarvaśaktisamudbhavāḥ // KūrmP_1,11.42 //	SaktayaH SaktimantaH anye sarva Sakti samudBavAH // KUrmP_1,11.42 //
   śaktiśaktimatorbhedaṃ vadanti paramārthataḥ /	Sakti SaktimatoH Bedam vadanti paramArTataH /
   abhedaṃ cānupaśyanti yoginastattvacintakāḥ // KūrmP_1,11.43 //	aBedam ca anupaSyanti yoginaH tattva cintakAH // KUrmP_1,11.43 //
   śaktayo girajā devī śaktimanto 'tha śaṅkaraḥ /	SaktayaH girajA devI SaktimantaH aTa SaFkaraH /
   viśeṣaḥ kathyate cāyaṃ purāṇe brahmavādibhiḥ // KūrmP_1,11.44 //	viSezaH kaTyate ca ayam purANe brahma vAdiBiH // KUrmP_1,11.44 //
   bhogyā viśveśvarī devī maheśvarapativratā /	BogyA viSveSvarI devI maheSvara pativratA /
   procyate bhagavān bhoktā kaparde nīlalohitaḥ // KūrmP_1,11.45 //	procyate BagavAn BoktA kaparde nIlalohitaH // KUrmP_1,11.45 //
   mantā viśveśvaro devaḥ śaṅkaro manmathāntakaḥ /	mantA viSveSvaraH devaH SaFkaraH manmaTa antakaH /
   procyate matirīśānī mantavyā ca vicārataḥ // KūrmP_1,11.46 //	procyate matiH ISAnI mantavyA ca vicArataH // KUrmP_1,11.46 //
   ityetadakhilaṃ viprāḥ śaktiśaktimadudbhavam /	iti etat aKilam viprAH Sakti Saktimat udBavam /
   procyate sarvavedeṣu munibhistattvadarśibhiḥ // KūrmP_1,11.47 //	procyate sarva vedezu muniBiH tattva darSiBiH // KUrmP_1,11.47 //
   etat pradarśitaṃ divyaṃ devyā māhātmyamuttamam /	etat pradarSitam divyam devyAH mAhAtmyam uttamam /
   sarvavedāntavedeṣu niścitaṃ brahmavādibhiḥ // KūrmP_1,11.48 //	sarva vedAnta vedezu niScitam brahma vAdiBiH // KUrmP_1,11.48 //
   ekaṃ sarvagataṃ sūkṣmaṃ kūṭasthamacalaṃ dhruvam /	ekam sarva gatam sUkzmam kUwasTam acalam Druvam /
   yoginastat prapaśyanti mahādevyāḥ paraṃ padam // KūrmP_1,11.49 //	yoginaH tat prapaSyanti mahAdevyAH param padam // KUrmP_1,11.49 //
   ānandamakṣaraṃ brahma kevalaṃ niṣkalaṃ param /	Anandam akzaram brahma kevalam nizkalam param /
   yoginastat prapaśyanti mahādevyāḥ paraṃ padam // KūrmP_1,11.50 //	yoginaH tat prapaSyanti mahAdevyAH param padam // KUrmP_1,11.50 //
   parātparataraṃ tattvaṃ śāśvataṃ śivamacyutam /	parAtparataram tattvam SASvatam Sivam acyutam /
   anantaprakṛtau līnaṃ devyāstat paramaṃ padam // KūrmP_1,11.51 //	ananta prakRtO lInam devyAH tat paramam padam // KUrmP_1,11.51 //
   śubhaṃ nirañjanaṃ śuddhaṃ nirguṇaṃ dvaitavarjitam /	SuBam niraQjanam SudDam nirguNam dvEta varjitam /
   ātmopalabdhiviṣayaṃ devyāstat paramaṃ padam // KūrmP_1,11.52 //	Atma upalabDi vizayam devyAH tat paramam padam // KUrmP_1,11.52 //
   saiṣā dhātrī vidhātrī ca paramānandamicchatām /	sA ezA DAtrI viDAtrI ca parama Anandam icCatAm /
   saṃsāratāpānakhilān nihantīśvarasaṃśrayā // KūrmP_1,11.53 //	saMsAra tApAn aKilAn nihanti ISvara saMSrayAH // KUrmP_1,11.53 //
   tasmād vimuktimanvicchan pārvatīṃ parameśvarīm /	tasmAt vimuktim anvicCan pArvatIm parameSvarIm /
   āśrayet sarvabhāvānāmātmabhūtāṃ śivātmikām // KūrmP_1,11.54 //	ASrayet sarva BAvAnAm Atma BUtAm Siva AtmikAm // KUrmP_1,11.54 //
   labdhvā ca putrīṃ śarvāṇīṃ tapastaptvā suduścaram /	labDvA ca putrIm SarvANIm tapaH taptvA su duScaram /
   sabhāryaḥ śaraṃ yātaḥ pārvatīṃ parameśvarīm // KūrmP_1,11.55 //	sa BAryaH Saram yAtaH pArvatIm parameSvarIm // KUrmP_1,11.55 //
   tāṃ dṛṣṭvā jāyamānāṃ ca svecchayaiva varānanām /	tAm dRzwvA jAyamAnAm ca sva icCayA eva varAnanAm /
   menā himavataḥ patnī prāhedaṃ parvateśvaram // KūrmP_1,11.56 //	menA himavataH patnI prAha idam parvateSvaram // KUrmP_1,11.56 //
   menovāca	menA uvAca
   paśya bālāmimāṃ rājan rājīvasadṛśānanām /	paSya bAlAm imAm rAjan rAjIva sadRSa AnanAm /
   hitāya sarvabhūtānāṃ jātā ca tapasāvayoḥ // KūrmP_1,11.57 //	hitAya sarva BUtAnAm jAtA ca tapasA AvayoH // KUrmP_1,11.57 //
   so 'pi dṛṣṭvā tataḥ putrīṃ taruṇādityasannibhām /	saH api dRzwvA tatas putrIm taruNa Aditya sanniBAm /
   kapardinīṃ caturvaktrāṃ trinetrāmatilālasām // KūrmP_1,11.58 //	kapardinIm catur vaktrAm trinetrAmati lAlasAm // KUrmP_1,11.58 //
   aṣṭahastāṃ viśālākṣīṃ candrāvayavabhūṣaṇām /	azwa hastAm viSAla akzIm candra avayava BUzaNAm /
   nirguṇāṃ saguṇāṃ sākṣāt sadasadvyaktivarjitām // KūrmP_1,11.59 //	nirguNAm sa guNAm sAkzAt sat asat vyakti varjitAm // KUrmP_1,11.59 //
   praṇamya śirasā bhūmau tejasā cātivihvalaḥ /	praNamya SirasA BUmO tejasA ca ati vihvalaH /
   bhītaḥ kṛtāñjalistasyāḥ provāca parameśvarīm // KūrmP_1,11.60 //	BItaH kRtAQjaliH tasyAH provAca parameSvarIm // KUrmP_1,11.60 //
   hīmavānuvāca	hImavAn uvAca
   kā tvaṃ devi viśālākṣi śaśāṅkāvayavāṅkite /	kA tvam devi viSAla akzi SaSAFka avayava aFkite /
   na jāne tvāmahaṃ vatse yathāvad brūhi pṛcchate // KūrmP_1,11.61 //	na jAne tvAm aham vatse yaTAvat brUhi pRcCate // KUrmP_1,11.61 //
   girīndravacanaṃ śrutvā tataḥ sā parameśvarī /	girIndra vacanam SrutvA tatas sA parameSvarI /
   vyājahāra mahāśailaṃ yogināmabhayapradā // KūrmP_1,11.62 //	vyAjahAra mahA SElam yoginAm aBaya pradA // KUrmP_1,11.62 //
   devyuvāca	devI uvAca
   māṃ viddha paramāṃ śaktiṃ parameśvarasamāśrayām /	mAm vidDa paramAm Saktim parameSvara samASrayAm /
   ananyāmavyayāmekāṃ yāṃ paśyanti mumukṣavaḥ // KūrmP_1,11.63 //	ananyAm avyayAm ekAm yAm paSyanti mumukzavaH // KUrmP_1,11.63 //
   ahaṃ vai sarvabhāvānātmā sarvāntarā śivā /	aham vE sarva BAvAn AtmA sarva antarA SivA /
   śāśvataiśvaryavijñānamūrtiḥ sarvapravartikā // KūrmP_1,11.64 //	SASvata ESvarya vijQAna mUrtiH sarva pravartikA // KUrmP_1,11.64 //
   anantānantamahimā saṃsārārṇavatāriṇī /	ananta ananta mahimA saMsAra arNava tAriNI /
   divyaṃ dadāmi te cakṣuḥ paśya me rūpamaiśvaram // KūrmP_1,11.65 //	divyam dadAmi te cakzuH paSya me rUpam ESvaram // KUrmP_1,11.65 //
   etāvaduktvā vijñānaṃ dattvā himavate svayam /	etAvat uktvA vijQAnam dattvA himavate svayam /
   svaṃ rūpaṃ darśayāmāsa divyaṃ tat pārameśvaram // KūrmP_1,11.66 //	svam rUpam darSayAmAsa divyam tat pArameSvaram // KUrmP_1,11.66 //
   koṭisūryapritīkāśaṃ tejobimbaṃ nirākulam /	kowi sUrya pritIkASam tejaH bimbam nirAkulam /
   jvālāmālāsahastrāḍhyaṃ kālānalaśatopamam // KūrmP_1,11.67 //	jvAlA m AlAsa hastra AXyam kAla anala Sata upamam // KUrmP_1,11.67 //
   daṃṣṭrākarālaṃ durdharṣa jaṭāmaṇḍalamaṇḍitam /	daMzwrA karAlam durDarza jawA maNxala maNxitam /
   triśūlavarahastaṃ ca ghorarūpaṃ bhayānakam // KūrmP_1,11.68 //	triSUla vara hastam ca Gora rUpam BayAnakam // KUrmP_1,11.68 //
   praśāntaṃ saumyavadanamanantāścaryasaṃyutam /	praSAntam sOmya vadanam ananta AScarya saMyutam /
   candrāvayavalakṣmāṇaṃ candrakoṭisamaprabham // KūrmP_1,11.69 //	candra avayava lakzmANam candra kowi sama praBam // KUrmP_1,11.69 //
   kirīṭinaṃ gadāhastaṃ nūpurairupaśobhitam /	kirIwinam gadA hastam nUpurEH upaSoBitam /
   divyamālyāmbaradharaṃ divyagandhānulepanam // KūrmP_1,11.70 //	divya mAlya ambara Daram divya ganDa anulepanam // KUrmP_1,11.70 //
   śaṅkhacakradharaṃ kāmyaṃ trinetraṃ kṛttivāsasam /	SaFKa cakra Daram kAmyam trinetram kRttivAsasam /
   aṇḍasthaṃ cāṇḍabāhyasthaṃ bāhyamābhyantaraṃ param // KūrmP_1,11.71 //	aNxa sTam ca aNxa bAhya sTam bAhyam AByantaram param // KUrmP_1,11.71 //
   sarvaśaktimayaṃ śubhraṃ sarvākāraṃ sanātanam /	sarva Sakti mayam SuBram sarva AkAram sanAtanam /
   brahmondropendrayogīndrairvandyamānapadāmbujam // KūrmP_1,11.72 //	brahma undra upendra yogi indrEH vandya mAna pada ambujam // KUrmP_1,11.72 //
   sarvataḥ pāṇipādāntaṃ sarvato 'kṣiśiromukham /	sarvatas pANi pAda antam sarvatas akzi SiraH muKam /
   sarvamāvṛtya tiṣṭhantaṃ dadarśa parameśvaram // KūrmP_1,11.73 //	sarvam AvRtya tizWantam dadarSa parameSvaram // KUrmP_1,11.73 //
   dṛṣṭvā tadīdṛśaṃ rūpaṃ devyā māheśvaraṃ param /	dRzwvA tad IdRSam rUpam devyAH mAheSvaram param /
   bhayena ca samāviṣṭaḥ sa rājā hṛṣṭamānasaḥ // KūrmP_1,11.74 //	Bayena ca samAvizwaH sa rAjA hRzwa mAnasaH // KUrmP_1,11.74 //
   ātmanyādhāya cātmānamoṅkāraṃ samanusmaran /	Atmani ADAya ca AtmAnam oFkAram samanusmaran /
   nāmnāmaṣṭasahastreṇa tuṣṭāva parameśvarīm // KūrmP_1,11.75 //	nAmnAm azwa sahastreNa tuzwAva parameSvarIm // KUrmP_1,11.75 //
   hīmavānuvāca	hImavAn uvAca
   śivomā paramā śaktiranantā niṣkalāmalā /	SivomA paramA SaktiH anantA nizkala amalA /
   śāntā māheśvarī nityā śāśvatī paramākṣarā // KūrmP_1,11.76 //	SAntA mAheSvarI nityA SASvatI parama akzarAH // KUrmP_1,11.76 //
   acintyā kevalānantyā śivātmā paramātmikā /	acintyA kevala AnantyA Siva AtmA parama AtmikA /
   anādiravyayā śuddhā devātmā sarvagācalā // KūrmP_1,11.77 //	anAdiH avyayA SudDA deva AtmA sarvagAcalAH // KUrmP_1,11.77 //
   ekānekavibhāgasthā māyātītā sunirmalā /	eka aneka viBAga sTA mAyA atItA su nirmalAH /
   mahāmāheśvarī satyā mahādevī nirañjanā // KūrmP_1,11.78 //	mahAmAheSvarI satyA mahAdevI niraQjanAH // KUrmP_1,11.78 //
   kāṣṭhā sarvāntarasthā ca cicchaktiratilālasā /	kAzWA sarva antara sTA ca cicCakti rati lAlasA /
   nandā sarvātmikā vidyā jyotīrūpāmṛtākṣarā // KūrmP_1,11.79 //	nandA sarva AtmikA vidyA jyotIrUpa amRta akzarAH // KUrmP_1,11.79 //
   śāntiḥ pratiṣṭhā sarveṣāṃ nivṛttiramṛtapradā /	SAntiH pratizWA sarvezAm nivRttiH amRta pradA /
   vyomamūrtirvyomalayā vyomādhārācyutāmarā // KūrmP_1,11.80 //	vyoma mUrtiH vyomalayA vyoma ADAra acyuta amarAH // KUrmP_1,11.80 //
   anādinidhanāmoghā kāraṇātmā kalākalā /	anAdiniDanA amoGA kAraNa AtmA kalA kalAH /
   kratuḥ prathamajā nābhiramṛtasyātmasaṃśrayā // KūrmP_1,11.81 //	kratuH praTama jAH nABiH amRtasya Atma saMSrayAH // KUrmP_1,11.81 //
   prāṇeśvarapriyā mātā mahāmahiṣaghātinī /	prANeSvara priyA mAtA mahA mahiza GAtinI /
   prāṇeśvarī prāṇarūpā pradhānapuruṣeśvarī // KūrmP_1,11.82 //	prANeSvarI prANa rUpA praDAna puruza ISvarI // KUrmP_1,11.82 //
   sarvaśaktikalākārā jyotsnā dyormahimāspadā /	sarva Sakti kalA AkArA jyotsnA dyoH mahima AspadA /
   sarvakāryaniyantrī ca sarvabhūteśvareśvarī // KūrmP_1,11.83 //	sarva kArya niyantrI ca sarva BUta ISvara ISvarI // KUrmP_1,11.83 //
   anādiravyaktaguhā mahānandā sanātanī /	anAdiH avyakta guhA mahAnandA sanAtanI /
   ākāśayoniryogasthā mahāyogeśvareśvarī // KūrmP_1,11.84 //	AkASa yoniH yoga sTA mahA yoga ISvara ISvarI // KUrmP_1,11.84 //
   mahāmāyā suduṣpūrā mūlaprakṛtirīśvarī /	mahAmAyA su duzpUrA mUlaprakRtiH ISvarI /
   saṃsārayoniḥ sakalā sarvaśaktisamudbhavā // KūrmP_1,11.85 //	saMsAra yoniH sakalA sarva Sakti samudBavAH // KUrmP_1,11.85 //
   saṃsārapārā durvārā durnirokṣyā durāsadā /	saMsAra pArA durvArAH durnirokzyAH durAsadA /
   prāṇaśaktiḥ praṇavidyā yoginī paramā kalā // KūrmP_1,11.86 //	prANa SaktiH praNavidyA yoginI paramA kalA // KUrmP_1,11.86 //
   mahāvibhūtirdurdharṣā mūlaprakṛtisaṃbhavā /	mahA viBUtiH durDarzA mUlaprakRti saMBavAH /
   anādyanantavibhavā parārthā puruṣāraṇiḥ // KūrmP_1,11.87 //	anAdi ananta viBavA para arTA puruza araNiH // KUrmP_1,11.87 //
   sargasthityantakaraṇī sudurvācyā duratyayā /	sarga sTiti anta karaNI su durvAcyA duratyayAH /
   śabdayoniḥ śabdamayī nādākhyā nādavigrahā // KūrmP_1,11.88 //	SabdayoniH Sabda mayI nAda AKyA nAda vigrahAH // KUrmP_1,11.88 //
   pradhānapuruṣātītā pradhānapuruṣātmikā /	praDAna puruza atItA praDAna puruza AtmikA /
   purāṇī cinmayī puṃsāmādiḥ puruṣarūpiṇī // KūrmP_1,11.89 //	purANI cit mayI puMsAm AdiH puruza rUpiNI // KUrmP_1,11.89 //
   bhūtāntarātmā kūṭasthā mahāpuruṣasaṃjñitā /	BUta antarAtmA kUwasTA mahApuruza saMjQitAH /
   janmamṛtyujarātītā sarvaśaktisamanvitā // KūrmP_1,11.90 //	janma mRtyu jarA atItA sarva Sakti samanvitAH // KUrmP_1,11.90 //
   vyāpinī cānavacchinnā pradhānānupraveśinī /	vyApinI ca anavacCinnA praDAna anupraveSinI /
   kṣetrajñaśaktiravyaktalakṣaṇā malavarjitā // KūrmP_1,11.91 //	kzetrajQa SaktiH avyakta lakzaNAH mala varjitAH // KUrmP_1,11.91 //
   anādimāyasaṃbhinnā tritattvā prakṛtirguhā /	anAdi mAya saMBinnA tri tattvA prakRtiH guhA /
   mahāmāyāsamutpannā tāmasī pauruṣī dhruvā // KūrmP_1,11.92 //	mahAmAyA samutpannA tAmasI pOruzI DruvAH // KUrmP_1,11.92 //
   vyaktāvyaktātmikākṛṣṇā raktāśuklā prasūtikā /	vyakta avyakta AtmikA kRzNA rakta ASuklA prasUtikAH /
   akāryā kāryajananī nityaṃ prasavadharmiṇī // KūrmP_1,11.93 //	akAryA kArya jananI nityam prasava DarmiNI // KUrmP_1,11.93 //
   sargapralayanirmuktā sṛṣṭisthityantadharmiṇī /	sarga pralaya nirmuktA sRzwi sTiti anta DarmiNI /
   brahmagarbhā caturviśā padmanābhācyutātmikā // KūrmP_1,11.94 //	brahmagarBA catur viSA padmanABa acyuta AtmikAH // KUrmP_1,11.94 //
   vaidyutī śāśvatī yonirjaganmāteśvarapriyā /	vEdyutI SASvatI yoniH jaganmAtA ISvara priyA /
   sarvādhārā mahārūpā sarvaiśvaryasamanvitā // KūrmP_1,11.95 //	sarva ADArAH mahA rUpA sarva ESvarya samanvitAH // KUrmP_1,11.95 //
   viśvarūpā mahāgarbhā viśveśecchānuvartinī /	viSva rUpA mahAgarBA viSveSa icCA anuvartinI /
   mahīyasī brahmayonirmahālakṣmīsamudbhāvā // KūrmP_1,11.96 //	mahIyasI brahma yoniH mahA lakzmI samudBAvAH // KUrmP_1,11.96 //
   mahāvimānamadhyasthā mahānidrātmahetukā /	mahA vimAna maDya sTA mahA nidrA Atma hetukAH /
   sarvasādhāraṇī sūkṣmā hyavidyā pāramārthikā // KūrmP_1,11.97 //	sarva sADAraNI sUkzmA hi avidyA pAramArTikAH // KUrmP_1,11.97 //
   anantarūpānantasthā devī puruṣamohinī /	ananta rUpA ananta sTA devI puruza mohinI /
   anekākārasaṃsthānā kālatrayavivarjitā // KūrmP_1,11.98 //	aneka AkAra saMsTAnA kAla traya vivarjitAH // KUrmP_1,11.98 //
   brahmajanmā harermūrtirbrahmaviṣṇuśivātmikā /	brahmajanmA hareH mUrtiH brahma vizNu Siva AtmikA /
   brahmeśaviṣṇujananī brahmākhyā brahmasaṃśrayā // KūrmP_1,11.99 //	brahma ISa vizNu jananI brahma AKyAH brahma saMSrayAH // KUrmP_1,11.99 //
   vyaktā prathamajā brāhmī mahatī jñānarūpiṇī /	vyaktA praTama jA brAhmI mahatI jQAna rUpiNI /
   vairāgyaiśvaryadharmātmā brahmamūrtirhṛdisthitā /	vErAgya ESvarya Darma AtmA brahmamUrtiH hRdisTitA /
   apāṃyoniḥ svayaṃbhūtirmānasī tattvasaṃbhavā // KūrmP_1,11.100 //	apAMya UniH svayaMBUtiH mAnasI tattva saMBavAH // KUrmP_1,11.100 //
   īśvarāṇī ca śarvāṇī śaṅkarārdhaśarīriṇī /	ISvarANI ca SarvANI SaFkara arDa SarIriNI /
   bhavānī caiva rudrāṇī mahālakṣmīrathāmbikā // KūrmP_1,11.101 //	BavAnI ca eva rudrANI mahA lakzmI H aTa ambikA // KUrmP_1,11.101 //
   maheśvarasamutpannā bhuktimuktiphalapradā /	maheSvara samutpannA Bukti mukti Pala pradA /
   sarveśvarī sarvavandyā nityaṃ muditamānasā // KūrmP_1,11.102 //	sarva ISvarI sarva vandyAH nityam mudita mAnasA // KUrmP_1,11.102 //
   brahmendropendranamitā śaṅkarecchānuvartinī /	brahma indra upendra namitA SaFkara icCA anuvartinI /
   īśvarārdhāsanagatā maheśvarapativratā // KūrmP_1,11.103 //	ISvara arDAsana gatAH maheSvara pativratA // KUrmP_1,11.103 //
   sakṛdvibhāvitā sarvā samudrapariśoṣiṇī /	sakRt viBAvitA sarvA samudra pariSoziNI /
   pārvatī himavatputrī paramānandadāyinī // KūrmP_1,11.104 //	pArvatI himavat putrI parama Ananda dAyinI // KUrmP_1,11.104 //
   guṇāḍhyā yogajā yogyā jñānamūrtirvikāsinī /	guNa AXyA yoga jA yogyA jQAna mUrtiH vikAsinI /
   sāvitrīkamalā lakṣmīḥ śrīranantorasi sthitā // KūrmP_1,11.105 //	sAvitrI kamalA lakzmIH SrIH ananta urasi sTitAH // KUrmP_1,11.105 //
   sarojanilayā mudrā yoganidrā surārdinā /	saroja nilayA mudrA yoganidrA surArdinA /
   sarasvatī sarvavidyā jagajjyeṣṭhā sumaṅgalā // KūrmP_1,11.106 //	sarasvatI sarva vidyA jagat jyezWA su maFgalAH // KUrmP_1,11.106 //
   vāgdevī varadā vācyā kīrtiḥ sarvārthasādhikā /	vAgdevI vara dA vAcyA kIrtiH sarva arTa sADikAH /
   yogīśvarī brahmavidyā mahāvidyā suśobhanā // KūrmP_1,11.107 //	yogi ISvarI brahma vidyA mahAvidyA su SoBanAH // KUrmP_1,11.107 //
   guhyavidyātmavidyā ca dharmavidyātmabhāvitā /	guhya vidyA Atma vidyA ca Darma vidyA Atma BAvitA /
   svāhā viśvaṃbharā siddhiḥ svadhā medhā dhṛtiḥ śrutiḥ // KūrmP_1,11.108 //	svAhA viSvaMBarA sidDiH svaDA meDA DRtiH SrutiH // KUrmP_1,11.108 //
   nītiḥ sunītiḥ sukṛtirmādhavī naravāhinī /	nItiH sunItiH sukRtiH mADavI nara vAhinI /
   ajā vibhāvarī saumyā bhoginī bhogadāyinī // KūrmP_1,11.109 //	ajA viBAvarI sOmyA BoginI Boga dAyinI // KUrmP_1,11.109 //
   śobhā vaṃśakarī lolā mālinī parameṣṭhinī /	SoBA vaMSakarI lolA mAlinI paramezWinI /
   trailokyasundarī ramyā sundarī kāmacāriṇī // KūrmP_1,11.110 //	trElokyasundarI ramyA sundarI kAma cAriNI // KUrmP_1,11.110 //
   mahānubhāvā sattvasthā mahāmahiṣamardanī /	mahA anuBAvA sattva sTA mahA mahiza mardanI /
   padmamālā pāpaharā vicitrā mukuṭānanā // KūrmP_1,11.111 //	padma mAlA pApa harAH vicitrAH mukuwa AnanAH // KUrmP_1,11.111 //
   niryantrā yantravāhasthā nandinī bhadrakālikā /	niryantrA yantra vAha sTA nandinI BadrakAlikAH /
   ādityavarṇā kaumārī mayūravaravāhinī // KūrmP_1,11.112 //	Aditya varNA kOmArI mayUra vara vAhinI // KUrmP_1,11.112 //
   niryantrā yantravāhasthā nandinī bhadrakālikā /	niryantrA yantra vAha sTA nandinI BadrakAlikAH /
   ādityavarṇā kaumārī mayūravaravāhinī // KūrmP_1,11.113 //	Aditya varNA kOmArI mayUra vara vAhinI // KUrmP_1,11.113 //
   vṛṣāsanagatā gauro mahākālī surārcitā /	vRzAsana gatA gOraH mahAkAlI sura arcitA /
   aditirniyatā raudrī padmagarbhā vivāhanā // KūrmP_1,11.114 //	aditiH niyatA rOdrI padma garBAH vivAhanAH // KUrmP_1,11.114 //
   virūpākṣī lelihānā mahāpuranivāsinī /	virUpAkzI lelihAnA mahApura nivAsinI /
   mahāphalānavadyāṅgī kāmapūrā vibhāvarī // KūrmP_1,11.115 //	mahA PalA anavadya aFgI kAmapUrA viBAvarI // KUrmP_1,11.115 //
   vicitraratnamukuṭā praṇatārtiprabhañjanī /	vicitra ratna mukuwA praNata Arti praBaQjanI /
   kauśikī karṣaṇī rātristridaśārtivināśinī // KūrmP_1,11.116 //	kOSikI karzaNI rAtriH tridaSa Arti vinASinI // KUrmP_1,11.116 //
   bahurūpā surūpā ca virūpā rūpavarjitā /	bahurUpA surUpA ca virUpA rUpa varjitA /
   bhaktārtiśamanī bhavyā bhavabhāvavināśanī // KūrmP_1,11.117 //	Bakta Arti SamanI BavyA Bava BAva vinASanI // KUrmP_1,11.117 //
   nirguṇā nityavibhavā niḥ sārā nirapatrapā /	nirguNA nitya viBavA niH sArAH nirapatrapAH /
   yaśasvinī sāmagītirbhavāṅganilayālayā // KūrmP_1,11.118 //	yaSasvinI sAma gItiH Bava aFga nilaya AlayA // KUrmP_1,11.118 //
   dīkṣā vidyādharī dīptā mahendravinipātinī /	dIkzA vidyADarI dIptA mahA indra vinipAtinI /
   sarvātiśāyinī vidyā sarvasiddhipradāyinī // KūrmP_1,11.119 //	sarva atiSAyinI vidyA sarva sidDi pradAyinI // KUrmP_1,11.119 //
   sarveśvarapriyā tārkṣyā samudrāntaravāsinī /	sarveSvara priyA tArkzyA samudra antara vAsinI /
   akalaṅkā nirādhārā nityasiddhā nirāmayā // KūrmP_1,11.120 //	akalaFkA nirADArAH nitya sidDAH nirAmayAH // KUrmP_1,11.120 //
   kāmadhenurbṛhadgarbhā dhīmatī mohanāśinī /	kAmaDenuH bRhadgarBA DImatI moha nASinI /
   niḥ saṅkalpā nirātaṅkā vinayā vinayapradā // KūrmP_1,11.121 //	niH saFkalpAH nirAtaFkAH vinayAH vinaya pradA // KUrmP_1,11.121 //
   jvālāmālāsahastrāḍhyā devadevī manonmanī /	jvAlA m AlAsa hastra AXyA devadevI manonmanI /
   mahābhagavatī durgā vāsudevasamudbhavā // KūrmP_1,11.122 //	mahA BagavatI durgAH vAsudeva samudBavA // KUrmP_1,11.122 //
   mahendropendrabhaginī bhaktigamyā parāvarā /	mahA indra upendra BaginI Bakti gamyA parAvarAH /
   jñānajñeyā jarātītā vedāntaviṣayā gatiḥ // KūrmP_1,11.123 //	jQAna jQeyA jarA atItA vedAnta vizayA gatiH // KUrmP_1,11.123 //
   dakṣiṇā dahanā dāhyā sarvabhūtanamaskṛtā /	dakziNA dahanA dAhyA sarva BUta namaskRtA /
   yogamāyā vibhāvajñā mahāmāyā mahīyasī // KūrmP_1,11.124 //	yoga mAyA viBAva jQA mahAmAyA mahIyasI // KUrmP_1,11.124 //
   saṃdhyā sarvasamudbhūtirbrahmavṛkṣāśrayānatiḥ /	saMDyA sarva samudBUtiH brahmavRkza ASraya AnatiH /
   bījāṅkurasamudbhūtirmahāśaktirmahāmatiḥ // KūrmP_1,11.125 //	bIja aFkura samudBUtiH mahASaktiH mahAmatiH // KUrmP_1,11.125 //
   khyātiḥ prajñā citiḥ saṃvit mahābhogīndraśāyinī /	KyAtiH prajQA citiH saMvid mahA Bogi indra SAyinI /
   vikṛtiḥ śāṃsarī śāstrī gaṇagandharvasevitā // KūrmP_1,11.126 //	vikRtiH SAMsarI SAstrI gaNa ganDarva sevitAH // KUrmP_1,11.126 //
   vaiśvānarī mahāśālā devasenā guhapriyā /	vESvAnarI mahA SAlAH deva senA guhapriyA /
   mahārātriḥ śivānandā śacī duḥ svapnanāśinī // KūrmP_1,11.127 //	mahArAtriH SivAnandA SacI duH svapna nASinI // KUrmP_1,11.127 //
   ijyā pūjyā jagaddhātrī durvijñeyā surūpiṇī /	ijyA pUjyA jagadDAtrI durvijQeyA surUpiNI /
   guhāmbikā guṇotpattirmahāpīṭhā marutsutā // KūrmP_1,11.128 //	guhA ambikA guNa utpattiH mahA pIWAH marut sutAH // KUrmP_1,11.128 //
   havyavāhāntarāgādiḥ havyavāhasamudbhavā /	havyavAha anta rAga AdiH havyavAha samudBavA /
   jagadyonirjaganmātā janmamṛtyujarātigā // KūrmP_1,11.129 //	jagadyoniH jaganmAtA janma mRtyu jarA atigAH // KUrmP_1,11.129 //
   buddhimātā buddhimatī puruṣāntaravāsinī /	budDimAtA budDimatI puruza antara vAsinI /
   tarasvinī samādhisthā trinetrā divisaṃsthitā // KūrmP_1,11.130 //	tarasvinI samADi sTA trinetrAH divi saMsTitAH // KUrmP_1,11.130 //
   sarvendriyamanomātā sarvabhūtahṛdi sthitā /	sarva indriya manaH mAtA sarva BUta hRdi sTitAH /
   saṃsāratāriṇī vidyā brahmavādimanolayā // KūrmP_1,11.131 //	saMsAra tAriNI vidyA brahma vAdi manolayA // KUrmP_1,11.131 //
   brahmāṇī bṛhatī brāhmī brahmabhūtā bhavāraṇiḥ /	brahmANI bRhatI brAhmI brahma BUtA Bava araNiH /
   hiraṇmayī mahārātriḥ saṃsāraparivartikā // KūrmP_1,11.132 //	hiraNmayI mahArAtriH saMsAra parivartikA // KUrmP_1,11.132 //
   sumālinī surūpā ca bhāvinī tāriṇī prabhā /	sumAlinI surUpA ca BAvinI tAriNI praBA /
   unmīlanī sarvasahā sarvapratyayasākṣiṇī // KūrmP_1,11.133 //	unmIlanI sarva sahA sarva pratyaya sAkziNI // KUrmP_1,11.133 //
   susaumyā candravadanā tāṇḍavāsaktamānasā /	su sOmyA candra vadanA tANxava Asakta mAnasA /
   sattvaśuddhikarī śuddhirmalatrayavināśinī // KūrmP_1,11.134 //	sattva SudDi karI SudDiH mala traya vinASinI // KUrmP_1,11.134 //
   jagatpriyā jaganmūrtistrimūrtiramṛtāśrayā /	jagat priyA jagat mUrtiH trimUrtiH amRta ASrayAH /
   nirāśrayā nirāhārā niraṅkuravanodbhavā // KūrmP_1,11.135 //	nirASrayA nirAhArAH niraFkura vana udBavA // KUrmP_1,11.135 //
   candrahastā vicitrāṅgī stragviṇī padmadhāriṇī /	candra hastA vicitra aFgI stragviNI padma DAriNI /
   parāvaravidhānajñā mahāpuruṣapūrvajā // KūrmP_1,11.136 //	parAvara viDAna jQAH mahApuruza pUrvajAH // KUrmP_1,11.136 //
   vidyeśvarapriyā vidyā vidyujjihvā jitaśramā /	vidyeSvara priyA vidyA vidyujjihvA jita SramAH /
   vidyāmayī sahastrākṣī sahastravadanātmajā // KūrmP_1,11.137 //	vidyA mayI sa hastrAkzI saha stra vadana AtmajA // KUrmP_1,11.137 //
   sahastraraśmiḥ sattvasthā maheśvarapadāśrayā /	sa hastra raSmiH sattva sTAH maheSvara pada ASrayAH /
   kṣālinī sanmayī vyāptā taijasī padmabodhikā // KūrmP_1,11.138 //	kzAlinI sat mayI vyAptA tEjasI padma boDikA // KUrmP_1,11.138 //
   mahāmāyāśrayā mānyā mahādevamanoramā /	mahAmAyA ASrayA mAnyAH mahAdeva manoramA /
   vyomalakṣmīḥ siharathā cekitānāmitaprabhā // KūrmP_1,11.139 //	vyoma lakzmIH siharaTA cekitAna amita praBA // KUrmP_1,11.139 //
   vīreśvarī vimānasthā viśokāśokanāśinī /	vIreSvarI vimAna sTA viSoka aSoka nASinI /
   anāhatā kuṇḍalinā nalinī padmavāsinī // KūrmP_1,11.140 //	anAhatA kuNxalinA nalinI padma vAsinI // KUrmP_1,11.140 //
   sadānandā sadākīrtiḥ sarvabhūtāśrayasthitā /	sadAnandA sadAkIrtiH sarva BUta ASraya sTitAH /
   vāgdevatā brahmakalā kalātītā kalāraṇiḥ // KūrmP_1,11.141 //	vAgdevatA brahmakalA kalA atItA kalA araNiH // KUrmP_1,11.141 //
   brahmaśrīrbrahmahṛdayā brahmaviṣṇuśivapriyā /	brahmaSrIH brahma hRdayAH brahma vizNu Siva priyA /
   vyomaśaktiḥ kriyāśaktirjñānaśaktiḥ parāgatiḥ // KūrmP_1,11.142 //	vyomaSaktiH kriyASaktiH jQAnaSaktiH parAgatiH // KUrmP_1,11.142 //
   kṣobhikā bandhikā bhedyā bhedābhedavivarjitā /	kzoBikA banDikA BedyAH Beda aBeda vivarjitAH /
   abhinnābhinnasaṃsthānā vaṃśinī vaṃśahāriṇī // KūrmP_1,11.143 //	aBinna aBinna saMsTAnA vaMSinI vaMSa hAriNI // KUrmP_1,11.143 //
   guhyaśaktirguṇātītā sarvadā sarvatomukhī /	guhya SaktiH guNa atItA sarvadA sarvatomuKI /
   bhaginī bhagavatpatnī sakalā kālakāriṇī // KūrmP_1,11.144 //	BaginI Bagavat patnI sakalA kAla kAriNI // KUrmP_1,11.144 //
   sarvavit sarvatobhadrā guhyātītā guhāraṇiḥ /	sarva vid sarvatoBadrA guhya atItA guhA araNiH /
   prakriyā yogamātā ca gaṅgā viśveśvareśvarī // KūrmP_1,11.145 //	prakriyA yogamAtA ca gaFgA viSveSvara ISvarI // KUrmP_1,11.145 //
   kapilā kāpilā kāntākanakābhākalāntarā /	kapilA kApilA kAntA kanaka ABAkala antarA /
   puṇyā puṣkariṇī bhoktrī purandarapurassarā // KūrmP_1,11.146 //	puNyA puzkariNI BoktrI purandara purassarAH // KUrmP_1,11.146 //
   poṣaṇī paramaiśvaryabhūtidā bhūtibhūṣaṇā /	pozaNI parama ESvarya BUti dA BUti BUzaNA /
   pañcabrahmasamutpattiḥ paramārthārthavigrahā // KūrmP_1,11.147 //	paQca brahma samutpattiH parama arTa arTa vigrahAH // KUrmP_1,11.147 //
   dharmodayā bhānumatī yogijñeya manojavā /	Darma udayA BAnumatI yogi jQeya manojavAH /
   manoharā manorakṣā tāpasī vedarūpiṇī // KūrmP_1,11.148 //	manoharA manorakzA tApasI veda rUpiNI // KUrmP_1,11.148 //
   vedaśaktirvedamātā vedavidyāprakāśinī /	veda SaktiH vedamAtA veda vidyA prakASinI /
   yogeśvareśvarī mātā mahāśaktirmanomayī // KūrmP_1,11.149 //	yogeSvara ISvarI mAtA mahA SaktiH manaH mayI // KUrmP_1,11.149 //
   viśvāvasthā viyanmūrtirvidyunmālā vihāyasī /	viSva avasTA viyat mUrtiH vidyunmAlA vihAyasI /
   kiṃnarī surabhī vandyā nandinī nandivallabhā // KūrmP_1,11.150 //	kiMnarI suraBI vandyA nandinI nandi vallaBA // KUrmP_1,11.150 //
   bhāratī paramānandā parāparavibhedikā /	BAratI parama AnandA para apara viBedikA /
   sarvapraharaṇopetā kāmyā kāmeśvareśvarī // KūrmP_1,11.151 //	sarva praharaNa upetA kAmyA kAmeSvara ISvarI // KUrmP_1,11.151 //
   acintyācintyavibhavā hṛllekhā kanakaprabhā /	acintya acintya viBavA hRlleKA kanaka praBA /
   kūṣmāṇḍī dhanaratnāḍhyā sugandhā gandhāyinī // KūrmP_1,11.152 //	kUzmANxI Dana ratna AXyA suganDA ganDAyinI // KUrmP_1,11.152 //
   trivikramapadodbhūtā dhanuṣpāṇiḥ śivodayā /	trivikrama pada udBUtA DanuzpANiH Siva udayA /
   sudurlabhā dhanādyakṣā dhanyā piṅgalalocanā // KūrmP_1,11.153 //	su durlaBA DanAt yakzAH DanyA piFgala locanA // KUrmP_1,11.153 //
   śāntiḥ prabhāvatī dīptiḥ paṅkajāyatalocanā /	SAntiH praBAvatI dIptiH paFkaja Ayata locanA /
   ādyā hṛtkamalodbhūtā gavāṃ matā raṇapriyā // KūrmP_1,11.154 //	AdyAH hRd kamala udBUtA gavAm matAH raNa priyA // KUrmP_1,11.154 //
   satkriyā girijā śuddhā nityapuṣṭā nirantarā /	satkriyA girijA SudDA nitya puzwA nirantarA /
   durgākātyāyanīcaṇḍī carcikā śāntavigrahā // KūrmP_1,11.155 //	durgAkAtyAyanIcaNxI carcikA SAnta vigrahAH // KUrmP_1,11.155 //
   hiraṇyavarṇā rajanī jagadyantrapravartikā /	hiraNya varNA rajanI jagat yantra pravartikA /
   mandarādrinivāsā ca śāradā svarṇamālinī // KūrmP_1,11.156 //	mandara adri nivAsA ca SAradA svarNa mAlinI // KUrmP_1,11.156 //
   ratnamālā ratnagarbhā pṛthvī viśvapramāthinī /	ratnamAlA ratnagarBA pRTvI viSva pramATinI /
   padmānanā padmanibhā nityatuṣṭāmṛtodbhavā // KūrmP_1,11.157 //	padma AnanA padma niBAH nitya tuzwa amRta udBavAH // KUrmP_1,11.157 //
   dhunvatī duḥ prakampyā ca sūryamātā dṛṣadvatī /	DunvatI duH prakampyA ca sUrya mAtA dRzadvatI /
   mahendrabhaginī mānyā vareṇyā varadarpitā // KūrmP_1,11.158 //	mahA indra BaginI mAnyAH vareNyAH vara darpitAH // KUrmP_1,11.158 //
   kalyāṇī kamalā rāmā pañcabhūtā varapradā /	kalyANI kamalA rAmA paQcaBUtA vara pradA /
   vācyā vareśvarī vandyā durjayā duratikramā // KūrmP_1,11.159 //	vAcyA vareSvarI vandyAH durjayAH duratikramAH // KUrmP_1,11.159 //
   kālarātrirmahāvegā vīrabhadrapriyā hitā /	kAlarAtriH mahA vegAH vIraBadra priyA hitAH /
   bhadrakālī jaganmātā bhaktānāṃ bhadradāyinī // KūrmP_1,11.160 //	BadrakAlI jaganmAtA BaktAnAm Badra dAyinI // KUrmP_1,11.160 //
   karālā piṅgalākārā nāmabhedāmahāmadā /	karAlA piFgala AkArA nAma BedA mahAmadAH /
   yaśasvinī yaśodā ca ṣaḍadhvaparivartikā // KūrmP_1,11.161 //	yaSasvinI yaSodA ca zaxaDva parivartikA // KUrmP_1,11.161 //
   śaṅkhinī padminī sāṃkhyā sāṃkhyayogapravartikā /	SaFKinI padminI sAMKyA sAMKya yoga pravartikA /
   caitrā saṃvatsarārūḍhā jagatsaṃpūraṇīndrajā // KūrmP_1,11.162 //	cEtrA saMvatsara ArUXA jagat saMpUraNi indra jAH // KUrmP_1,11.162 //
   śumbhāriḥ khecarīsvasthā kambugrīvā kalipriyā /	SumBAriH KecarI svasTA kambu grIvA kalipriyA /
   khagadhvajī khagārūḍhā parārghyā paramālinī // KūrmP_1,11.163 //	KagaDvajI Kaga ArUXA para arGyA para mAlinI // KUrmP_1,11.163 //
   aiśvaryavartmanilayā viraktā garuḍāsanā /	ESvarya vartma nilayA viraktA garuxa AsanAH /
   jayantī hṛdguhā ramyā gahvireṣṭhā gaṇāgraṇīḥ // KūrmP_1,11.164 //	jayantI hRd guhAH ramyAH gahvirezWAH gaNAgraNIH // KUrmP_1,11.164 //
   saṃkalpasiddhā sāmyasthā sarvavijñānadāyinī /	saMkalpa sidDA sAmya sTA sarva vijQAna dAyinI /
   kalikalpaṣahantrī ca guhyopaniṣaduttamā // KūrmP_1,11.165 //	kali kalpaza hantrI ca guhya upanizad uttamA // KUrmP_1,11.165 //
   niṣṭhā dṛṣṭiḥ smṛtirvyāptiḥ puṣṭistuṣṭiḥ kriyāvatī /	nizWA dRzwiH smRtiH vyAptiH puzwiH tuzwiH kriyAvatI /
   viśvāmareśvareśānā bhuktirmuktīḥ śivāmṛtā // KūrmP_1,11.166 //	viSva amara ISvara ISAnAH BuktiH muktIH Siva amRtA // KUrmP_1,11.166 //
   lohitā sarpamālā ca bhīṣaṇī vanamālinī /	lohitA sarpamAlA ca BIzaNI vanamAlinI /
   anantaśayanānanyā naranārāyaṇodbhavā // KūrmP_1,11.167 //	ananta SayanAnanyA nara nArAyaNa udBavAH // KUrmP_1,11.167 //
   nṛsiṃhī daityamathanī śaṅkhacakragadādharā /	nRsiMhI dEtya maTanI SaFKa cakra gadA DarA /
   saṃkarṣaṇasamutpattirambikāpādasaṃśrayā // KūrmP_1,11.168 //	saMkarzaNa samutpattiH ambikA pAda saMSrayAH // KUrmP_1,11.168 //
   mahājvālā mahāmūrtiḥ sumūrtiḥ sarvakāmadhuk /	mahAjvAlA mahA mUrtiH sumUrtiH sarva kAmaDuk /
   suprabhā sustanā gaurī dharmakāmārthamokṣadā // KūrmP_1,11.169 //	supraBA sustanA gOrI Darma kAma arTa mokza dA // KUrmP_1,11.169 //
   bhrūmadhyanilayā pūrvā purāṇapuruṣāraṇiḥ /	BrU maDya nilayA pUrvA purANa puruza araNiH /
   mahāvibhūtidā madhyā sarojanayanā samā // KūrmP_1,11.170 //	mahA viBUti dA maDyA saroja nayanA samAH // KUrmP_1,11.170 //
   aṣṭādaśabhujānādyā nīlotpaladalaprabhā /	azwAdaSa Buja anAdyAH nIlotpala dala praBA /
   sarvaśaktyāsanārūḍhā dharmādharmārthavarjitā // KūrmP_1,11.171 //	sarva Sakti Asana ArUXAH Darma aDarma arTa varjitAH // KUrmP_1,11.171 //
   vairāgyajñānaniratā nirālokā nirindriyā /	vErAgya jQAna niratA nirAlokAH nirindriyAH /
   vicitragahanādhārā śāśvatasthānavāsinī // KūrmP_1,11.172 //	vicitra gahana ADArA SASvata sTAna vAsinI // KUrmP_1,11.172 //
   sthāneśvarī nirānandā triśūlavaradhāriṇī /	sTAneSvarI nirAnandA triSUla vara DAriNI /
   aśeṣadevatāmūrtirdevatā varadevatā /	aSeza devatA mUrtiH devatA vara devatA /
   gaṇāmbikā gireḥ putrī niśumbhavinipātinī // KūrmP_1,11.173 //	gaNAmbikA gireH putrI niSumBa vinipAtinI // KUrmP_1,11.173 //
   avarṇa varṇarahitā nivarṇā bījasaṃbhavā /	avarNa varNa rahitA nivarNA bIja saMBavAH /
   anantavarṇānanyasthā śaṅkarī śāntamānasā // KūrmP_1,11.174 //	ananta varNa an anya sTA SaFkarI SAnta mAnasA // KUrmP_1,11.174 //
   agotrā gomatī goptrī guhyarūpā guṇottarā /	agotrA gomatI goptrI guhya rUpA guNa uttarAH /
   gaurgorgavyapriyā gauṇī gaṇeśvaranamaskṛtā // KūrmP_1,11.175 //	gOH goH gavya priyA gONI gaNeSvara namaskRtAH // KUrmP_1,11.175 //
   satyamātrā satyasaṃdhā trisaṃdhyā saṃdhivarjitā /	satya mAtrA satya saMDA trisaMDyA saMDi varjitAH /
   sarvavādāśrayā saṃkhyā saṃkhyayogasamudbhavā // KūrmP_1,11.176 //	sarva vAda ASrayA saMKyA saMKya yoga samudBavAH // KUrmP_1,11.176 //
   asaṃkhyeyāprameyākhyā śūnyā śuddhakulodbhavā /	asaMKyeya aprameya AKyA SUnyA SudDa kula udBavAH /
   bindunādasamutpattiḥ śaṃbhuvāmā śaśiprabhā // KūrmP_1,11.177 //	bindu nAda samutpattiH SaMBuvAmA SaSi praBA // KUrmP_1,11.177 //
   visaṅgā bhedarahitā manojñā madhusūdanī /	visaFgAH Beda rahitA manojQA maDusUdanI /
   mahāśrīḥ śrīsamutpattistamaḥ pāre pratiṣṭhitā // KūrmP_1,11.178 //	mahA SrIH SrI samutpattiH tamaH pAre pratizWitAH // KUrmP_1,11.178 //
   tritattvamātā trividhā susūkṣmapadasaṃśrayā /	tri tattva mAtA triviDA su sUkzma pada saMSrayAH /
   śāntyatītā malātītā nirvikārā nirāśrayā // KūrmP_1,11.179 //	SAnti atItA mala atItAH nirvikArAH nirASrayAH // KUrmP_1,11.179 //
   śivākhyā cittanilayā śivajñānasvarūpiṇī /	Siva AKyA citta nilayA Siva jQAna svarUpiNI /
   daityadānavanirmātrī kāśyapī kālakalpikā // KūrmP_1,11.180 //	dEtya dAnava nirmAtrI kASyapI kAla kalpikA // KUrmP_1,11.180 //
   śāstrayoniḥ kriyāmūrtiścaturvargapradarśikā /	SAstra yoniH kriyA mUrtiH caturvarga pradarSikAH /
   nārāyaṇī narodbhūtiḥ kaumudī liṅgadhāriṇī // KūrmP_1,11.181 //	nArAyaNI nara udBUtiH kOmudI liFga DAriNI // KUrmP_1,11.181 //
   kāmukī lalitā bhāvā parāparavibhūtidā /	kAmukI lalitAH BAvA para apara viBUti dA /
   parāntajātamahimā baḍavā vāmalocanā // KūrmP_1,11.182 //	parAnta jAta mahimA baxavA vAma locanA // KUrmP_1,11.182 //
   subhadrā devakī sītā vedavedāṅgapāragā /	suBadrA devakI sItA veda vedAFga pAragAH /
   manasvinī manyumātā mahāmanyusamudbhavā // KūrmP_1,11.183 //	manasvinI manyu mAtA mahA manyu samudBavA // KUrmP_1,11.183 //
   amṛtyuramṛtā svāhā puruhūtā puruṣṭutā /	amRtyuH amRtA svAhA puruhUtA puruzwutA /
   aśocyā bhinnaviṣayā hiraṇyarajatapriyā // KūrmP_1,11.184 //	aSocyAH Binna vizayAH hiraNya rajata priyA // KUrmP_1,11.184 //
   hiraṇyā rājatī haimī hemābharaṇabhūṣitā /	hiraNyA rAjatI hEmI hema ABaraNa BUzitA /
   vibhrājamānā durjñeyā jyotiṣṭomaphalapradā // KūrmP_1,11.185 //	viBrAjamAnA durjQeyAH jyotizwoma Pala pradA // KUrmP_1,11.185 //
   mahānidrāsamudbhūtiranidrā satyadevatā /	mahAnidrA samudBUtiH anidrA satyadevatA /
   dīrghākakudminī hṛdyā śāntidā śāntivardhinī // KūrmP_1,11.186 //	dIrGAkakudminI hRdyA SAnti dA SAnti varDinI // KUrmP_1,11.186 //
   lakṣmyādiśaktijananī śakticakrapravartikā /	lakzmI Adi Sakti jananI Sakti cakra pravartikA /
   triśaktijananī janyā ṣaḍūrmiparirjitā // KūrmP_1,11.187 //	tri Sakti jananI janyA zaz Urmi parirjitAH // KUrmP_1,11.187 //
   sudhāmā karmakaraṇī yugāntadahanātmikā /	suDAmA karma karaNI yugAnta dahana AtmikA /
   saṃkarṣaṇī jagaddhātrī kāmayoniḥ kirīṭinī // KūrmP_1,11.188 //	saMkarzaNI jagadDAtrI kAmayoniH kirIwinI // KUrmP_1,11.188 //
   aindrī trailokyanamitā vaiṣṇavī parameśvarī /	EndrI trElokya namitA vEzNavI parameSvarI /
   pradyumnadayitā dāntā yugmadṛṣṭistrilocanā // KūrmP_1,11.189 //	pradyumna dayitA dAntA yugma dRzwiH trilocanA // KUrmP_1,11.189 //
   madotkaṭā haṃsagatiḥ pracaṇḍā caṇḍavikramā /	madotkawA haMsagatiH pracaNxA caNxa vikramAH /
   vṛṣāveśā viyanmātā vindhyaparvatavāsinī // KūrmP_1,11.190 //	vRzA veSA viyat mAtA vinDya parvata vAsinI // KUrmP_1,11.190 //
   himavanmerunilayā kailāsagirivāsinī /	himavat meru nilayA kElAsa giri vAsinI /
   cāṇūrahantṛtanayā nītijñā kāmarūpiṇī // KūrmP_1,11.191 //	cANUra hantR tanayA nIti jQA kAmarUpiNI // KUrmP_1,11.191 //
   vedavidyāvratasnātā dharmaśīlānilāśanā /	veda vidyA vrata snAtA Darma SIla anila aSanAH /
   vīrabhadrapriyā vīrā mahākālasamudbhavā // KūrmP_1,11.192 //	vIraBadra priyAH vIrAH mahAkAla samudBavA // KUrmP_1,11.192 //
   vidyādharapriyā siddhā vidyādharanirākṛtiḥ /	vidyADara priyA sidDA vidyADara nirAkRtiH /
   āpyāyanī harantī ca pāvanī poṣaṇī khilā // KūrmP_1,11.193 //	ApyAyanI harantI ca pAvanI pozaNI KilAH // KUrmP_1,11.193 //
   mātṛkā manmathodbhūtā vārijā vāhanapriyā /	mAtRkA manmaTa udBUtA vArijAH vAhana priyA /
   karīṣiṇī sudhāvāṇī vīṇāvādanatatparā // KūrmP_1,11.194 //	karIziNI suDA vANI vINA vAdana tatparA // KUrmP_1,11.194 //
   sevitā sevikā sevyā sinīvālī garutmatī /	sevitA sevikA sevyA sinIvAlI garutmatI /
   arundhatī hiraṇyākṣī mṛgāṅkā mānadāyinī // KūrmP_1,11.195 //	arunDatI hiraNyAkzI mRgAFkA mAna dAyinI // KUrmP_1,11.195 //
   vasupradā vasumatī vasordhārā vasuṃdharā /	vasu pradA vasumatI vasoH DArAH vasuMDarA /
   dhārādharā varārohā varāvarasahastradā // KūrmP_1,11.196 //	DArADarA varArohAH varAvara sa hastra dAH // KUrmP_1,11.196 //
   śrīphalā śrīmatī śrīśā śrīnivāsā śivapriyā /	SrIPalA SrImatI SrISA SrI nivAsA Siva priyA /
   śrīdharā śrīkarī kalyā śrīdharārdhaśarīriṇī // KūrmP_1,11.197 //	SrIDarA SrIkarI kalyA SrIDara arDa SarIriNI // KUrmP_1,11.197 //
   anantadṛṣṭirakṣudrā dhātrīśā dhanadapriyā /	ananta dRzwiH akzudrA DAtrI ISA Danada priyA /
   nihantrī daityasaṅghānāṃ sihikā sihavāhanā // KūrmP_1,11.198 //	nihantrI dEtya saFGAnAm sihikA siha vAhanAH // KUrmP_1,11.198 //
   suṣeṇā candranilayā sukīrtiśchinnasaṃśayā /	suzeNA candra nilayA su kIrtiH Cinna saMSayAH /
   rasajñā rasadā rāmā lelihānāmṛtastravā // KūrmP_1,11.199 //	rasajQAH rasadA rAmAH lelihAna amRta stravAH // KUrmP_1,11.199 //
   nityoditā svayañjyotirutsukā mṛtajīvanī /	nitya uditA svayan jyotiH utsukA mRta jIvanI /
   vajradaṇḍā vajrajihvā vaidevī vajravigrahā // KūrmP_1,11.200 //	vajradaNxA vajrajihvA vEdevI vajra vigrahAH // KUrmP_1,11.200 //
   maṅgalyā maṅgalā mālā malinā malahāriṇī /	maFgalyA maFgalA mAlA malinA mala hAriNI /
   gāndharvo gāruḍī cāndrī kambalāśvatarapriyā // KūrmP_1,11.201 //	gAnDarvaH gAruxI cAndrI kambala aSvatara priyA // KUrmP_1,11.201 //
   saudāminī janānandā bhrukuṭīkuṭilānanā /	sOdAminI janAnandA BrukuwI kuwila AnanAH /
   karṇikārakarā kakṣyā kaṃsaprāṇāpahāriṇī // KūrmP_1,11.202 //	karNikAra karA kakzyA kaMsa prANa apahAriNI // KUrmP_1,11.202 //
   yugandharā yugāvartā trisaṃdhyā harṣavardhanī /	yuganDarA yuga AvartA trisaMDyA harza varDanI /
   pratyakṣadevatā divyā divyagandhā divāparā // KūrmP_1,11.203 //	pratyakza devatA divyA divya ganDAH divAparAH // KUrmP_1,11.203 //
   śakrāsanagatā śākrī sādhvī nārī śavāsanā /	Sakra Asana gatA SAkrI sADvI nArI SavAsanA /
   iṣṭā viśiṣṭā śiṣṭeṣṭā śiṣṭāśiṣṭaprapūjitā // KūrmP_1,11.204 //	izwA viSizwA Sizwa izwA Sizwa aSizwa prapUjitAH // KUrmP_1,11.204 //
   śatarūpā śatāvartā vinatā surabhiḥ surā /	SatarUpA SatAvartA vinatA suraBiH surAH /
   surendramātā sudyumnā suṣumnā sūryasaṃsthitā // KūrmP_1,11.205 //	surendra mAtA sudyumnA suzumnA sUrya saMsTitA // KUrmP_1,11.205 //
   samīkṣyā satpratiṣṭhā ca nivṛttirjñānapāragā /	samIkzyA sat pratizWA ca nivRttiH jQAna pAragAH /
   dharmaśāstrārthakuśalā dharmajñā dharmavāhanā // KūrmP_1,11.206 //	Darma SAstra arTa kuSalAH Darma jQAH Darma vAhanAH // KUrmP_1,11.206 //
   dharmādharmavinirmātrī dhārmikāṇāṃ śivapradā /	Darma aDarma vinirmAtrI DArmikANAm Siva pradA /
   dharmaśaktirdharmamayī vidharmā viśvadharmiṇī // KūrmP_1,11.207 //	Darma SaktiH Darma mayI viDarmA viSvaDarmiNI // KUrmP_1,11.207 //
   dharmāntarā dharmameghā dharmapūrvā dhanāvahā /	Darma antarA Darma meGAH Darma pUrvA Dana AvahAH /
   dharmopadeṣṭrī dharmatmā dharmagamyā dharādharā // KūrmP_1,11.208 //	Darma upadezwrI Darma tmA Darma gamyAH DarADarA // KUrmP_1,11.208 //
   kāpālī śākalā mūrtiḥ kalā kalitavigrahā /	kApAlI SAkalA mUrtiH kalA kalita vigrahAH /
   sarvaśaktivinirmuktā sarvaśaktyāśrayāśrayā // KūrmP_1,11.209 //	sarva Sakti vinirmuktA sarva Sakti ASraya ASrayAH // KUrmP_1,11.209 //
   sarvā sarveśvarī sūkṣmā susūkṣmā jñānarūpiṇī /	sarvA sarva ISvarI sUkzmA su sUkzmA jQAna rUpiNI /
   pradhānapuruṣeśeśā mahādevaikasākṣiṇī /	praDAna puruza ISa ISA mahAdeva eka sAkziNI /
   sadāśivā viyanmūrtirviśvamūrtiramūrtikā // KūrmP_1,11.210 //	sadASivA viyat mUrtiH viSvamUrtiH amUrtikA // KUrmP_1,11.210 //
   evaṃ nāmnāṃ sahastreṇa stutvāsau himavān giriḥ /	evam nAmnAm sa hastreNa stutvA asO himavAn giriH /
   bhūyaḥ praṇamya bhītātmā provācedaṃ kṛtāñjaliḥ // KūrmP_1,11.211 //	BUyas praNamya BIta AtmA provAca idam kRtAQjaliH // KUrmP_1,11.211 //
   yadetadaiśvaraṃ rūpaṃ ghoraṃ te parameśvari /	yat etat ESvaram rUpam Goram te parameSvari /
   bhīto 'smi sāmprataṃ dṛṣṭvā rūpamanyat pradarśaya // KūrmP_1,11.212 //	BItaH asmi sAmpratam dRzwvA rUpam anyat pradarSaya // KUrmP_1,11.212 //
   evamuktātha sā devī tena śailena pārvatī /	evam uktA aTa sA devI tena SElena pArvatI /
   saṃhṛtya darśayāmāsa svarūpamaparaṃ punaḥ // KūrmP_1,11.213 //	saMhRtya darSayAmAsa svarUpam aparam punar // KUrmP_1,11.213 //
   nīlotpaladalaprakhyaṃ nīlotpalasugandhikam /	nIlotpala dala praKyam nIlotpala suganDikam /
   dvinetraṃ dvibhujaṃ saumyaṃ nīlālakavibhūṣitam // KūrmP_1,11.214 //	dvi netram dvi Bujam sOmyam nIla alaka viBUzitam // KUrmP_1,11.214 //
   raktapādāmbujatalaṃ suraktakarapallavam /	rakta pAda ambuja talam su rakta kara pallavam /
   śrīmad viśālasaṃvṛttalalāṭatilakojjvalam // KūrmP_1,11.215 //	SrImat viSAla saMvRtta lalAwa tilaka ujjvalam // KUrmP_1,11.215 //
   bhūṣitaṃ cārusarvāṅgaṃ bhūṣaṇairatikomalam /	BUzitam cAru sarva aFgam BUzaNEH ati komalam /
   dadhānamurasā mālāṃ viśālāṃ hemanirmitām // KūrmP_1,11.216 //	daDAnam urasA mAlAm viSAlAm hema nirmitAm // KUrmP_1,11.216 //
   īṣatsmitaṃ suvimboṣṭhaṃ nūpurārāvasaṃyutam /	Izat smitam suvimba uzWam nUpura ArAva saMyutam /
   prasannavadanaṃ divyamanantamahimāspadam // KūrmP_1,11.217 //	prasanna vadanam divyam ananta mahima Aspadam // KUrmP_1,11.217 //
   tadīdṛśaṃ samālokya svarūpaṃ śailasattamaḥ /	tad IdRSam samAlokya svarUpam SEla sattamaH /
   bhītiṃ saṃtyajya hṛṣṭātmā babhāṣe parameśvarīm // KūrmP_1,11.218 //	BItim saMtyajya hRzwa AtmA baBAze parameSvarIm // KUrmP_1,11.218 //
   himavānuvāca	himavAn uvAca
   adya me saphalaṃ janma adya me saphalaṃ tapaḥ /	adya me saPalam janma adya me saPalam tapaH /
   yanme sākṣāt tvamavyaktāprasannā dṛṣṭigocarā // KūrmP_1,11.219 //	yat me sAkzAt tvam avyakta aprasannAH dRzwi gocarAH // KUrmP_1,11.219 //
   tvayā sṛṣṭaṃ jagat sarvaṃ pradhānādyantvayi sthitam /	tvayA sRzwam jagat sarvam praDAnAt yantvayi sTitam /
   tvayyeva līyate devi tvameva ca parā gatiḥ // KūrmP_1,11.220 //	tvayi eva lIyate devi tvam eva ca parA gatiH // KUrmP_1,11.220 //
   vadanti kecit tvāmeva prakṛtiṃ prakṛteḥ parām /	vadanti kecid tvAm eva prakRtim prakRteH parAm /
   apare paramārthajñāḥ śiveti śivasaṃśraye // KūrmP_1,11.221 //	apare paramArTa jQAH SivA iti Siva saMSraye // KUrmP_1,11.221 //
   tvayi pradhānaṃ puruṣo mahān brahmā tatheśvaraḥ /	tvayi praDAnam puruzaH mahAn brahmA taTA ISvaraH /
   avidyā niyatirmāyā kalādyāḥ śataśo 'bhavan // KūrmP_1,11.222 //	avidyA niyatiH mAyA kalA AdyAH SataSas aBavan // KUrmP_1,11.222 //
   tvaṃ hi sā paramā śaktiranantā parameṣṭhinī /	tvam hi sA paramA SaktiH anantA paramezWinI /
   sarvabhedavinirmuktā sarvebhedāśrayā nijā // KūrmP_1,11.223 //	sarva Beda vinirmuktA sarva iBeda ASrayAH nijAH // KUrmP_1,11.223 //
   tvāmadhiṣṭhāya yogeśi mahādevo maheśvaraḥ /	tvAm aDizWAya yogeSi mahAdevaH maheSvaraH /
   pradhānādyaṃ jagat kṛtsnaṃ karoti vikaroti ca // KūrmP_1,11.224 //	praDAna Adyam jagat kRtsnam karoti vikaroti ca // KUrmP_1,11.224 //
   tvayaiva saṃgato devaḥ svamānandaṃ samaśnute /	tvayA eva saMgataH devaH svam Anandam samaSnute /
   tvameva paramānandastvamevānandadāyinī // KūrmP_1,11.225 //	tvam eva parama AnandaH tvam eva Ananda dAyinI // KUrmP_1,11.225 //
   tvamakṣaraṃ paraṃ vyoma mahajjyotirnirañjanam /	tvam akzaram param vyoma mahat jyotiH niraQjanam /
   śivaṃ sarvagataṃ sūkṣmaṃ paraṃ brahmā sanātanam // KūrmP_1,11.226 //	Sivam sarva gatam sUkzmam param brahmA sanAtanam // KUrmP_1,11.226 //
   tvaṃ śakraḥ sarvadevānāṃ brahmā brahmavidāmasi /	tvam SakraH sarva devAnAm brahmA brahma vidAm asi /
   vāyurbalavatāṃ devi yogināṃ tvaṃ kumārakaḥ // KūrmP_1,11.227 //	vAyuH balavatAm devi yoginAm tvam kumArakaH // KUrmP_1,11.227 //
   ṛṣīṇāṃ ca vasiṣṭhastvaṃ vyāso vedavidāmasi /	RzINAm ca vasizWaH tvam vyAsaH veda vidAm asi /
   sāṃkhyānāṃ kapilo devo rudrāṇāmasi śaṅkaraḥ // KūrmP_1,11.228 //	sAMKyAnAm kapilaH devaH rudrANAm asi SaFkaraH // KUrmP_1,11.228 //
   ādityānāmupendrastvaṃ vasūnāṃ caiva pāvakaḥ /	AdityAnAm upendraH tvam vasUnAm ca eva pAvakaH /
   vedānāṃ sāmavedastvaṃ gāyatrī chandasāmasi // KūrmP_1,11.229 //	vedAnAm sAmavedaH tvam gAyatrI CandasAm asi // KUrmP_1,11.229 //
   adhyātmavidyā vidyānāṃ gatīnāṃ param gatiḥ /	aDyAtma vidyA vidyAnAm gatInAm param gatiH /
   māyā tvaṃ sarvaśaktīnāṃ kālaḥ kalayatāmasi // KūrmP_1,11.230 //	mAyA tvam sarva SaktInAm kAlaH kalayatAm asi // KUrmP_1,11.230 //
   oṅkāraḥ sarvaguhyānāṃ varṇānāṃ ca dvijāttamaḥ /	oFkAraH sarva guhyAnAm varNAnAm ca dvijAttamaH /
   āśramāṇāṃ ca gārhasthyamīśvarāṇāṃ maheśvaraḥ // KūrmP_1,11.231 //	ASramANAm ca gArhasTyam ISvarANAm maheSvaraH // KUrmP_1,11.231 //
   puṃsāṃ tvamekaḥ puruṣaḥ sarvabhūtahṛdi sthitaḥ /	puMsAm tvam ekaH puruzaH sarva BUta hRdi sTitaH /
   sarvopaniṣadāṃ devi guhyopaniṣaducyate // KūrmP_1,11.232 //	sarva upanizadAm devi guhya upanizad ucyate // KUrmP_1,11.232 //
   īśānaścāsi kalpānāṃ yugānāṃ kṛtameva ca /	ISAnaH ca asi kalpAnAm yugAnAm kRtam eva ca /
   ādityaḥ sarvamārgāṇāṃ vācāṃ devi sarasvatī // KūrmP_1,11.233 //	AdityaH sarva mArgANAm vAcAm devi sarasvatI // KUrmP_1,11.233 //
   tvaṃ lakṣmīścārurūpāṇāṃ viṣṇurmāyāvināmasi /	tvam lakzmIH cAru rUpANAm vizNuH mAyAvinAm asi /
   arundhatī satīnāṃ tvaṃ suparṇaḥ patatāmasi // KūrmP_1,11.234 //	arunDatI satInAm tvam suparNaH patatAm asi // KUrmP_1,11.234 //
   sūktānāṃ pauruṣaṃ sūktaṃ jyeṣṭhasāma ca sāmasu /	sUktAnAm pOruzam sUktam jyezWasAma ca sAmasu /
   sāvitrī cāsi japyānāṃ yajuṣāṃ śatarudriyam // KūrmP_1,11.235 //	sAvitrI ca asi japyAnAm yajuzAm Satarudriyam // KUrmP_1,11.235 //
   parvatānāṃ mahāmerurananto bhogināmasi /	parvatAnAm mahA meruH anantaH BoginAm asi /
   sarveṣāṃ tvaṃ paraṃ brahma tvanmayaṃ sarvameva hi // KūrmP_1,11.236 //	sarvezAm tvam param brahma tvad mayam sarvam eva hi // KUrmP_1,11.236 //
   rūpaṃ tavośeṣakalāvihīna 	rUpam tava uSeza kalA vihIna 
   magocaraṃ nirmalamekarūpam /	magocaram nirmalam eka rUpam /
   anādimadhyāntamanantāmādyaṃ	anAdi maDya antam anantAm Adyam
   namāmi satyaṃ tamasaḥ parastāt // KūrmP_1,11.237 //	namAmi satyam tamasaH parastAt // KUrmP_1,11.237 //
   yadeva paśyanti jagatprasūtiṃ	yat eva paSyanti jagat prasUtim
   vedāntavijñānaviniścitārthāḥ /	vedAnta vijQAna viniScita arTAH /
   ānandamātraṃ praṇavābhidhānaṃ	Ananda mAtram praNava aBiDAnam
   tadeva rūpaṃ śaraṇaṃ prapadye // KūrmP_1,11.238 //	tat eva rUpam SaraNam prapadye // KUrmP_1,11.238 //
   aśeṣabhūtāntarasanniviṣṭaṃ	aSeza BUta antara sannivizwam
   pradhānapuṃyogaviyogahetum /	praDAna puMyoga viyoga hetum /
   tejomayaṃ janmavināśahīnaṃ	tejaH mayam janma vinASa hInam
   prāṇābhidhānaṃ praṇato 'smi rūpam // KūrmP_1,11.239 //	prANa aBiDAnam praNataH asmi rUpam // KUrmP_1,11.239 //
   ādyantahīnaṃ jagadātmabhūtaṃ	Adi anta hInam jagat Atma BUtam
   vibhinnasaṃsthaṃ prakṛteḥ parastāt /	viBinna saMsTam prakRteH parastAt /
   kūṭasthamavyaktavapustavaiva	kUwasTam avyakta vapuH tava eva
   namāmi rūpaṃ puruṣābhidhānam // KūrmP_1,11.240 //	namAmi rUpam puruza aBiDAnam // KUrmP_1,11.240 //
   sarvāśrayaṃ sarvajagadvidhānaṃ	sarva ASrayam sarva jagat viDAnam
   sarvatragaṃ janmavināśahīnam /	sarvatragam janma vinASa hInam /
   sūkṣmaṃ vicitraṃ triguṇaṃ pradhānaṃ	sUkzmam vicitram triguNam praDAnam
   nato 'smi te rūpamaluptabhedam // KūrmP_1,11.241 //	nataH asmi te rUpam alupta Bedam // KUrmP_1,11.241 //
   ādyaṃ mahat te puruṣātmarūpaṃ	Adyam mahat te puruza Atma rUpam
   prakṛtyavasthaṃ triguṇātmabījam /	prakRti avasTam triguNa Atma bIjam /
   aiśvaryavijñānavirāgadharmaiḥ	ESvarya vijQAna virAga DarmEH
   samanvitaṃ devi nato 'smi rūpam // KūrmP_1,11.242 //	samanvitam devi nataH asmi rUpam // KUrmP_1,11.242 //
   dvisaptalokātmakamambusaṃsthaṃ	dvi sapta loka Atmakam ambu saMsTam
   vicitrabhedaṃ puruṣaikanātham /	vicitra Bedam puruza eka nATam /
   anantabhūtairadhivāsitaṃ te	ananta BUtEH aDivAsitam te
   nato 'smi rūpaṃ jagadaṇḍasaṃjñam // KūrmP_1,11.243 //	nataH asmi rUpam jagat aNxa saMjQam // KUrmP_1,11.243 //
   aśeṣavedātmakamekamādyaṃ	aSeza veda Atmakam ekam Adyam
   svatejasā pūritalokabhedam /	sva tejasA pUrita loka Bedam /
   trikālahetuṃ rapameṣṭhisaṃjñaṃ	tri kAla hetum rapa mezWi saMjQam
   namāmi rūpaṃ ravimaṇḍalastham // KūrmP_1,11.244 //	namAmi rUpam ravi maNxala sTam // KUrmP_1,11.244 //
   sahastramūrdhānamanantaśaktiṃ	sa hastra mUrDAnam ananta Saktim
   sahastrabāhuṃ puruṣaṃ purāṇam /	sa hastra bAhum puruzam purANam /
   śayānamantaḥ salile tathaiva	SayAnam antar salile taTA eva
   nārāyaṇākhyaṃ praṇato 'smi rūpam // KūrmP_1,11.245 //	nArAyaNa AKyam praNataH asmi rUpam // KUrmP_1,11.245 //
   daṃṣṭrākarālaṃ tridaśābhivandyaṃ	daMzwrA karAlam tridaSa aBivandyam
   yugāntakālānalakalparūpam /	yugAnta kAla anala kalpa rUpam /
   aśeṣabhūtāṇḍavināśahetuṃ	aSeza BUta aNxa vinASa hetum
   namāmi rūpaṃ tava kālasaṃjñam // KūrmP_1,11.246 //	namAmi rUpam tava kAla saMjQam // KUrmP_1,11.246 //
   phaṇāsahastreṇa virājamānaṃ	PaNAsa hastreNa virAjamAnam
   bhogīndramukhyairabhipūjyamānam /	Bogi indra muKyEH aBipUjyamAnam /
   janārdanārūḍhatanuṃ prasuptaṃ	janArdana ArUXa tanum prasuptam
   nato 'smi rūpaṃ tava śeṣasaṃjñam // KūrmP_1,11.247 //	nataH asmi rUpam tava Seza saMjQam // KUrmP_1,11.247 //
   avyāhataiśvaryamayugmanetraṃ	avyAhata ESvaryam ayugma netram
   brahmāmṛtānandarasajñamekam /	brahma amRta Ananda rasa jQam ekam /
   yugāntaśeṣaṃ divi nṛtyamānaṃ	yugAnta Sezam divi nRtyamAnam
   nato 'smi rūpaṃ tava rudrasaṃjñam // KūrmP_1,11.248 //	nataH asmi rUpam tava rudra saMjQam // KUrmP_1,11.248 //
   prahīṇaśokaṃ vimalaṃ pavitraṃ	prahINa Sokam vimalam pavitram
   surāsurairarcitāpādapadmam /	sura asurEH arcita apAda padmam /
   sukomalaṃ devi viśālaśumraṃ	su komalam devi viSAla Sumram
   namāmi te rūpamidaṃ namāsi // KūrmP_1,11.249 //	namAmi te rUpam idam namAsi // KUrmP_1,11.249 //
   oṃ namaste mahādevi namaste parameśvari /	om namaH te mahAdevi namaH te parameSvari /
   namo bhagavatīśāni śivāyai te namo namaḥ // KūrmP_1,11.250 //	namaH Bagavati ISAni SivAyE te namaH namaH // KUrmP_1,11.250 //
   tvanmayo 'haṃ tvadādhārastvameva ca gatirmama /	tvad mayaH aham tvad ADAraH tvam eva ca gatiH mama /
   tvāmeva śaraṇaṃ yāsye prasīda parameśvari // KūrmP_1,11.251 //	tvAm eva SaraNam yAsye prasIda parameSvari // KUrmP_1,11.251 //
   mayā nāsti samo loke devo vādānavo 'pi vā /	mayA na asti samaH loke devaH vAdAnavaH api vA /
   jaganmātaiva matputrī saṃbhūtā tapasā yataḥ // KūrmP_1,11.252 //	jaganmAtA eva mad putrI saMBUtA tapasA yatas // KUrmP_1,11.252 //
   eṣā tavāmbikā devi kilābhūta pitṛkanyakā /	ezA tava ambikA devi kila aBUta pitR kanyakA /
   menāśeṣajaganmāturaho vuṇyasya gauravam // KūrmP_1,11.253 //	menA aSeza jagat mAtuH aho vuNyasya gOravam // KUrmP_1,11.253 //
   pāhi māmamareśāni menayā saha sarvadā /	pAhi mAm amara ISAni menayA saha sarvadA /
   namāmi tava pādābjaṃ vrajāmi śaraṇaṃ śivām // KūrmP_1,11.254 //	namAmi tava pAda abjam vrajAmi SaraNam SivAm // KUrmP_1,11.254 //
   aho me sumahad bhāgyaṃ mahādevīsamāgamāt /	aho me su mahat BAgyam mahAdevI samAgamAt /
   ājñāpaya mahādevi kiṃ kariṣyāmi śaṅkari // KūrmP_1,11.255 //	AjQApaya mahAdevi kim karizyAmi SaFkari // KUrmP_1,11.255 //
   etāvaduktvā vacanaṃ tadā himagirīśvaraḥ /	etAvat uktvA vacanam tadA himagiri ISvaraH /
   saṃprekṣaṇamāṇo girijāṃ prāñjaliḥ pārśvato 'bhavat // KūrmP_1,11.256 //	saMprekzaNamANaH girijAm prAQjaliH pArSvatas aBavat // KUrmP_1,11.256 //
   atha sā tasya vacanaṃ niśamya jagato 'raṇiḥ /	aTa sA tasya vacanam niSamya jagataH araNiH /
   sasmitaṃ prāha pitaraṃ smṛtvā paśupatiṃ patim // KūrmP_1,11.257 //	sa smitam prAha pitaram smRtvA paSupatim patim // KUrmP_1,11.257 //
   devyuvāca	devI uvAca
   śṛṇuṣva caitat paramaṃ guhyamīśvaragocaram /	SRNuzva ca etat paramam guhyam ISvara gocaram /
   upadeśaṃ giriśreṣṭha sevitaṃ brahmavādibhiḥ // KūrmP_1,11.258 //	upadeSam giri SrezWa sevitam brahma vAdiBiH // KUrmP_1,11.258 //
   yanme sākṣāt paraṃ rūpamaiśvaraṃ dṛṣṭamadbhutam /	yat me sAkzAt param rUpam ESvaram dRzwam adButam /
   sarvaśaktisamāyuktamanantaṃ prerakaṃ param // KūrmP_1,11.259 //	sarva Sakti samAyuktam anantam prerakam param // KUrmP_1,11.259 //
   śāntaḥ samāhitamanā dambhāhaṅkāravarjitaḥ /	SAntaH samAhita manAH damBa ahaFkAra varjitaH /
   tanniṣṭhastatparo bhūtvā tadeva śaraṇaṃ vraja // KūrmP_1,11.260 //	tad nizWaH tad paraH BUtvA tat eva SaraNam vrajaH // KUrmP_1,11.260 //
   bhaktyā tvananyayā tāta padbhāvaṃ paramāśritaḥ /	BaktyA tu ananyayA tAta pad BAvam parama ASritaH /
   sarvayajñatapodānaistadevārcaya sarvadā // KūrmP_1,11.261 //	sarva yajQa tapaH dAnEH tat eva arcaya sarvadA // KUrmP_1,11.261 //
   tadeva manasā paśya tad dhyāyasva japasva ca /	tat eva manasA paSya tat DyAyasva japasva ca /
   mamopadeśāt saṃsāraṃ nāśayāmi tavānagha // KūrmP_1,11.262 //	mama upadeSAt saMsAram nASayAmi tava anaGaH // KUrmP_1,11.262 //
   ahaṃ vai matparān bhaktānaiśvaraṃ yogamāsthitān /	aham vE mad parAn BaktAn ESvaram yogam AsTitAn /
   saṃsārasāgarādasmāduddharāmyacireṇa tu // KūrmP_1,11.263 //	saMsAra sAgarAt asmAt udDarAmi acireNa tu // KUrmP_1,11.263 //
   dhyānena karmayogena bhaktyā jñānena caiva hi /	DyAnena karma yogena BaktyA jQAnena ca eva hi /
   prāpyāhaṃ te giriśreṣṭha nānyathā karmakoṭibhiḥ // KūrmP_1,11.264 //	prApya aham te giri SrezWa na anyaTA karma kowiBiH // KUrmP_1,11.264 //
   śrutismṛtyuditaṃ samyak karma varṇāśramātmakam /	Sruti smRti uditam samyak karma varNa ASrama Atmakam /
   adhyātmajñānasahitaṃ muktaye satataṃ kuru // KūrmP_1,11.265 //	aDyAtma jQAna sahitam muktaye satatam kuru // KUrmP_1,11.265 //
   dharmāt saṃjāyate bhaktirbhaktyā saṃprāpyate param /	DarmAt saMjAyate BaktiH BaktyA saMprApyate param /
   śrutismṛtibhyāmudito dharmo yajñādiko mataḥ // KūrmP_1,11.266 //	Sruti smRtiByAm uditaH DarmaH yajQa AdikaH mataH // KUrmP_1,11.266 //
   nānyato jāyate dharmo vedād dharmo hi nirbabhau /	na anyatas jAyate DarmaH vedAt DarmaH hi nirbaBO /
   tasmānmumukṣurdharmārtho madrūpaṃ vedamāśrayet // KūrmP_1,11.267 //	tasmAt mumukzuH Darma arTaH mad rUpam vedam ASrayet // KUrmP_1,11.267 //
   mamaivaiṣā parā śaktirvedasaṃjñā purātanī /	mama eva ezA parA SaktiH veda saMjQA purAtanI /
   ṛgyajuḥ sāmarūpeṇa sargādau saṃpravartate // KūrmP_1,11.268 //	Rc yajuH sAma rUpeNa sarga AdO saMpravartate // KUrmP_1,11.268 //
   teṣāmeva ca guptyarthaṃ vedānāṃ bhagavānajaḥ /	tezAm eva ca gupti arTam vedAnAm BagavAn ajaH /
   brāhmaṇādīn sasarjātha sve sve karmaṇyayojayat // KūrmP_1,11.269 //	brAhmaNa AdIn sasarja aTa sve sve karmaNi ayojayat // KUrmP_1,11.269 //
   ye na kurvanti tad dharmaṃ tadarthaṃ brahmanirmitam /	ye na kurvanti tat Darmam tad arTam brahma nirmitam /
   teṣāmadhastād narakāṃstāmistrādīnakalpayat // KūrmP_1,11.270 //	tezAm aDastAt narakAn= tAmistra AdIn akalpayat // KUrmP_1,11.270 //
   na ca vedād ṛte kiñcicchāstradharmābhidhāyakam /	na ca vedAt Rte kiQcid SAstra Darma aBiDAyakam /
   yo 'nyatraramateso 'saunasaṃbhāṣyo dvijātibhiḥ // KūrmP_1,11.271 //	yaH anyatra rama tesaH asOna saMBAzyaH dvijAtiBiH // KUrmP_1,11.271 //
   yāni śāstrāṇi dṛśyante loke 'smin vividhānitu /	yAni SAstrANi dRSyante loke asmin viviDAni tu /
   śrutismṛtiviruddhāni niṣṭhā teṣāṃ hi tāmasī // KūrmP_1,11.272 //	Sruti smRti virudDAni nizWA tezAm hi tAmasI // KUrmP_1,11.272 //
   kāpālaṃ pañcarātraṃ ca yāmalaṃ vāmamārhatam /	kApAlam paQca rAtram ca yAmalam vAmam Arhatam /
   evaṃvidhāni cānyāni mohanārthāni tāni tu // KūrmP_1,11.273 //	evaMviDAni ca anyAni mohana arTAni tAni tu // KUrmP_1,11.273 //
   ye kuśāstrābhiyogena mohayantīha mānavān /	ye kuSAstra aBiyogena mohayanti iha mAnavAn /
   mayā sṛṣṭāni śāstrāṇi mohāyaiṣāṃ bhavāntare // KūrmP_1,11.274 //	mayA sRzwAni SAstrANi mohAya ezAm Bava antare // KUrmP_1,11.274 //
   vedārthavittamaiḥ kāryaṃ yat smṛtaṃ karma vaidikam /	veda arTa vittamEH kAryam yat smRtam karma vEdikam /
   tat prayatnena kurvanti matpriyāste hi ye narāḥ // KūrmP_1,11.275 //	tat prayatnena kurvanti mad priyAH te hi ye narAH // KUrmP_1,11.275 //
   varṇānāmanukampārthaṃ manniyogād virāṭ svayam /	varNAnAm anukampA arTam mad niyogAt virAj svayam /
   svāyaṃbhuvo manurdhārmān munīnāṃ pūrvamuktavānā // KūrmP_1,11.276 //	svAyaMBuvaH manuH DArmAn munInAm pUrvam uktavAnAH // KUrmP_1,11.276 //
   śrutvā cānye 'pi munayastanmukhād dharmamuttamam /	SrutvA ca anye api munayaH tad muKAt Darmam uttamam /
   cakrurdharmapratiṣṭhārthaṃ dharmaśāstrāṇi caiva hi // KūrmP_1,11.277 //	cakruH Darma pratizWA arTam Darma SAstrANi ca eva hi // KUrmP_1,11.277 //
   teṣu cāntarhiteṣvevaṃ yugānteṣu maharṣayaḥ /	tezu ca antarhitezu evam yuga antezu mahA RzayaH /
   brahmaṇo vacanāt tāni kariṣyanti yuge yuge // KūrmP_1,11.278 //	brahmaNaH vacanAt tAni karizyanti yuge yuge // KUrmP_1,11.278 //
   aṣṭādaśa purāṇāni vyāsena kathitāni tu /	azwAdaSa purANAni vyAsena kaTitAni tu /
   niyogād brahmaṇo rājaṃsteṣu dharmaḥ pratiṣṭhitaḥ // KūrmP_1,11.279 //	niyogAt brahmaNaH rAjan= tezu DarmaH pratizWitaH // KUrmP_1,11.279 //
   anyānyupapurāṇāni tacchiṣyaiḥ kathitāni tu /	anyAni upapurANAni tad SizyEH kaTitAni tu /
   yuge yuge 'tra sarveṣāṃ kartā vai dharmaśāstravit // KūrmP_1,11.280 //	yuge yuge atra sarvezAm kartA vE Darma SAstra vid // KUrmP_1,11.280 //
   śikṣā kalpo vyākaraṇaṃ niruktaṃ chanda eva ca /	SikzA kalpaH vyAkaraNam niruktam CandaH eva ca /
   jyotiḥ śāstraṃ nyāyavidyā mīmāṃsā copabṛṃhaṇam // KūrmP_1,11.281 //	jyotiH SAstram nyAya vidyA mImAMsA ca upabRMhaNam // KUrmP_1,11.281 //
   evaṃ caturdaśaitāni vidyāsthānāni sattama /	evam caturdaSa etAni vidyA sTAnAni sattamaH /
   caturvedaiḥ sahoktāni dharmo nānyatra vidyate // KūrmP_1,11.282 //	catur vedEH saha uktAni DarmaH na anyatra vidyate // KUrmP_1,11.282 //
   evaṃ paitāmahaṃ dharmaṃ manuvyāsādayaḥ param /	evam pEtAmaham Darmam manu vyAsa AdayaH param /
   sthāpayanti mamādeśād yāvadābhūtasaṃplavam // KūrmP_1,11.283 //	sTApayanti mama AdeSAt yAvat ABUtasaMplavam // KUrmP_1,11.283 //
   brahmaṇā saha te sarve saṃprāpte pratisaṃcare /	brahmaNA saha te sarve saMprApte pratisaMcare /
   parasyānte kṛtātmānaḥ praviśanti paraṃ padam // KūrmP_1,11.284 //	parasya ante kRtAtmAnaH praviSanti param padam // KUrmP_1,11.284 //
   tasmāt sarvaprayatnena dharmārthaṃ vedamāśrayet /	tasmAt sarva prayatnena Darma arTam vedam ASrayet /
   dharmeṇa sahitaṃ jñānaṃ paraṃ brahma prakāśayet // KūrmP_1,11.285 //	DarmeNa sahitam jQAnam param brahma prakASayet // KUrmP_1,11.285 //
   ye tu saṅgān parityajya māmeva śaraṇaṃ gatāḥ /	ye tu saFgAn parityajya mAm eva SaraNam gatAH /
   upāsate sadā bhaktyā yogamaiśvaramāsthitāḥ // KūrmP_1,11.286 //	upAsate sadA BaktyA yogam ESvaram AsTitAH // KUrmP_1,11.286 //
   sarvabhūtadayāvantaḥ śāntā dāntā vimatsarāḥ /	sarva BUta dayAvantaH SAntAH dAntAH vimatsarAH /
   amānino buddhimantastāpasāḥ śaṃsitavratāḥ // KūrmP_1,11.287 //	amAninaH budDimantaH tApasAH SaMsita vratAH // KUrmP_1,11.287 //
   maccittā madgataprāṇā majjñānakathane ratāḥ /	mad cittAH mad gata prANAH mad jQAna kaTane ratAH /
   saṃnyāsino gṛhasthāśca vanasthā brahmacāriṇaḥ // KūrmP_1,11.288 //	saMnyAsinaH gRhasTAH ca vana sTAH brahmacAriNaH // KUrmP_1,11.288 //
   teṣāṃ nityābhiyuktānāṃ māyātattvasamutthitam /	tezAm nitya aBiyuktAnAm mAyA tattva samutTitam /
   nāśayāmi tamaḥ kṛtsnaṃ jñānadīpane mā cirāt // KūrmP_1,11.289 //	nASayAmi tamaH kRtsnam jQAna dIpane mA cirAt // KUrmP_1,11.289 //
   te sunirdhūtatamaso jñānenaikena manmayāḥ /	te su nirDUta tamasaH jQAnena ekena mad mayAH /
   sadānandāstu saṃsāre na jāyante punaḥ punaḥ // KūrmP_1,11.290 //	sadAnandAH tu saMsAre na jAyante punar punar // KUrmP_1,11.290 //
   tasmāt sarvaprakāreṇa madbhakto matparāyaṇaḥ /	tasmAt sarva prakAreNa mad BaktaH mad parAyaNaH /
   māmevārcaya sarvatra menayā saha saṃgataḥ // KūrmP_1,11.291 //	mAm eva arcaya sarvatra menayA saha saMgataH // KUrmP_1,11.291 //
   aśakto yadi me dhyātumaiśvaraṃ rūpamavyayam /	aSaktaH yadi me DyAtum ESvaram rUpam avyayam /
   tato me sakalaṃ rūpaṃ kālādyaṃ śaraṇaṃ vraja // KūrmP_1,11.292 //	tatas me sakalam rUpam kAla Adyam SaraNam vrajaH // KUrmP_1,11.292 //
   yad yat svarūpaṃ me tāta manaso gocaraṃ bhavet /	yat yat svarUpam me tAta manasaH gocaram Bavet /
   tanniṣṭhastatparo bhūtvā tadarcanaparo bhava // KūrmP_1,11.293 //	tad nizWaH tad paraH BUtvA tad arcana paraH Bava // KUrmP_1,11.293 //
   yattu me niṣkalaṃ rūpaṃ cinmātraṃ kevalaṃ śivam /	yat tu me nizkalam rUpam cit mAtram kevalam Sivam /
   sarvopādhivinirmuktamanantamamṛtaṃ param // KūrmP_1,11.294 //	sarva upADi vinirmuktam anantam amRtam param // KUrmP_1,11.294 //
   jñānenaikena tallabhyaṃ kleśena paramaṃ padam /	jQAnena ekena tat laByam kleSena paramam padam /
   jñānameva prapaśyanto māmeva praviśanti te // KūrmP_1,11.295 //	jQAnam eva prapaSyantaH mAm eva praviSanti te // KUrmP_1,11.295 //
   tadbuddhayastadātmānastanniṣṭhāstatparāyaṇāḥ /	tad budDayaH tad AtmAnaH tad nizWAH tad parAyaNAH /
   gacchantyapunarāvṛttiṃ jñānanirdhūtakalmaṣāḥ // KūrmP_1,11.296 //	gacCanti apunarAvRttim jQAna nirDUta kalmazAH // KUrmP_1,11.296 //
   māmanāśritya paramaṃ nirvāṇamamalaṃ padam /	mAm anASritya paramam nirvANam amalam padam /
   prāpyate na hi rājendra tato māṃ śaraṇaṃ vraja // KūrmP_1,11.297 //	prApyate na hi rAja indra tatas mAm SaraNam vrajaH // KUrmP_1,11.297 //
   ekatvena pṛthaktvena tathā cobhayato 'pi vā /	eka tvena pRTaktvena taTA ca uBayatas api vA /
   māmupāsya mahārāja tato yāsyāsi tatpadam // KūrmP_1,11.298 //	mAm upAsya mahA rAja tatas yAsyA asi tad padam // KUrmP_1,11.298 //
   māmanāśritya tat tattvaṃ svabhāvavimalaṃ śivam /	mAm anASritya tat tattvam svaBAva vimalam Sivam /
   jñāyate na hi rājendra tato māṃ śaraṇaṃ vraja // KūrmP_1,11.299 //	jQAyate na hi rAja indra tatas mAm SaraNam vrajaH // KUrmP_1,11.299 //
   tasmāt tvamakṣaraṃ rūpaṃ nityaṃ cārūpamaiśvaram /	tasmAt tvam akzaram rUpam nityam ca arUpam ESvaram /
   ārādhaya prayatnena tato bandhaṃ prahāsyasi // KūrmP_1,11.300 //	ArADaya prayatnena tatas banDam prahAsyasi // KUrmP_1,11.300 //
   karmaṇā manasā vācā śivaṃ sarvatra sarvadā /	karmaNA manasA vAcA Sivam sarvatra sarvadA /
   samārādhaya bhāvena tato yāsyasi tatpadam // KūrmP_1,11.301 //	samArADaya BAvena tatas yAsyasi tad padam // KUrmP_1,11.301 //
   na vai paśyanti tat tattvaṃ mohitā mama māyayā /	na vE paSyanti tat tattvam mohitAH mama mAyayA /
   anādyanantaṃ paramaṃ maheśvaramajaṃ śivam // KūrmP_1,11.302 //	anAdi anantam paramam maheSvaram ajam Sivam // KUrmP_1,11.302 //
   sarvabhūtātmabhūtasthaṃ sarvādhāraṃ nirañjanam /	sarva BUta Atma BUta sTam sarva ADAram niraQjanam /
   nityānandaṃ nirābhāsaṃ nirguṇaṃ tamasaḥ param // KūrmP_1,11.303 //	nitya Anandam nirABAsam nirguNam tamasaH param // KUrmP_1,11.303 //
   advaitamacalaṃ brahma niṣkalaṃ niṣprapañcakam /	advEtam acalam brahma nizkalam nizprapaQcakam /
   svasaṃvedyamavedyaṃ tat pare vyomni vyavasthitam // KūrmP_1,11.304 //	sva saMvedyam avedyam tat pare vyomni vyavasTitam // KUrmP_1,11.304 //
   sūkṣmeṇa tamasā nityaṃ veṣṭitā mama māyayā /	sUkzmeNa tamasA nityam vezwitA mama mAyayA /
   saṃsārasāgare ghore jāyante ca punaḥ punaḥ // KūrmP_1,11.305 //	saMsAra sAgare Gore jAyante ca punar punar // KUrmP_1,11.305 //
   bhaktyā tvananyayā rājan samyag jñānena caiva hi /	BaktyA tu ananyayA rAjan samyak jQAnena ca eva hi /
   anveṣṭavyaṃ hi tad brahma janmabandhanivṛttaye // KūrmP_1,11.306 //	anvezwavyam hi tat brahma janma banDa nivRttaye // KUrmP_1,11.306 //
   ahaṅkāraṃ ca mātsaryaṃ kāmaṃ krodhaṃ parigraham /	ahaFkAram ca mAtsaryam kAmam kroDam parigraham /
   adharmābhiniveśaṃ ca tyaktvā vairāgyamāsthitaḥ // KūrmP_1,11.307 //	aDarma aBiniveSam ca tyaktvA vErAgyam AsTitaH // KUrmP_1,11.307 //
   sarvabhūteṣu cātmānaṃ sarvabhūtāni cātmani /	sarva BUtezu ca AtmAnam sarva BUtAni ca Atmani /
   anvīkṣya cātmanātmānaṃ brahmabhūyāya kalpate // KūrmP_1,11.308 //	anvIkzya ca AtmanA AtmAnam brahma BUyAya kalpate // KUrmP_1,11.308 //
   brahmabhūtaḥ prasannātmā sarvabhūtābhayapradaḥ /	brahma BUtaH prasanna AtmA sarva BUta aBaya pradaH /
   aiśvarīṃ paramāṃ bhaktiṃ vindetānanyagāminīm // KūrmP_1,11.309 //	ESvarIm paramAm Baktim vindeta ananya gAminIm // KUrmP_1,11.309 //
   vīkṣate tat paraṃ tattvamaiśvaraṃ brahmaniṣkalam /	vIkzate tat param tattvam ESvaram brahma nizkalam /
   sarvasaṃsāranirmukto brahmaṇeyavāvatiṣṭhate // KūrmP_1,11.310 //	sarva saMsAra nirmuktaH brahmaNeyava avatizWate // KUrmP_1,11.310 //
   brahmaṇo hi pratiṣṭhāyaṃ parasya paramaḥ śivaḥ /	brahmaNaH hi pratizWA ayam parasya paramaH SivaH /
   anantasyāvyayasyaikaḥ svātmādhāro maheśvaraḥ // KūrmP_1,11.311 //	anantasya avyayasya ekaH sva Atma ADAraH maheSvaraH // KUrmP_1,11.311 //
   jñānena karmayogena bhaktiyogena vā nṛpa /	jQAnena karma yogena Bakti yogena vA nRpa /
   sarvasaṃsāramuktyarthamīśvaraṃ satataṃ śraya // KūrmP_1,11.312 //	sarva saMsAra mukti arTam ISvaram satatam SrayaH // KUrmP_1,11.312 //
   eṣa guhyopadeśaste mayā datto girīśvara /	eza guhya upadeSaH te mayA dattaH girISvara /
   anvīkṣya caitadakhilaṃ yatheṣṭaṃ kartumarhasi // KūrmP_1,11.313 //	anvIkzya ca etat aKilam yaTezwam kartum arhasi // KUrmP_1,11.313 //
   ahaṃ vai yācitā devaiḥ saṃjātā parameśvarāt /	aham vE yAcitA devEH saMjAtA parameSvarAt /
   vinindya dakṣaṃ pitaraṃ maheśvaravinindakam // KūrmP_1,11.314 //	vinindya dakzam pitaram maheSvara vinindakam // KUrmP_1,11.314 //
   dharmasaṃsthāpanārthāya tavārādhanakāraṇāt /	Darma saMsTApana arTAya tava ArADana kAraNAt /
   menādehasamutpannā tvāmeva pitaraṃ śritā // KūrmP_1,11.315 //	menA deha samutpannA tvAm eva pitaram SritAH // KUrmP_1,11.315 //
   sa tvaṃ niyogād devasya brahmaṇaḥ paramātmanaḥ /	sa tvam niyogAt devasya brahmaNaH paramAtmanaH /
   pridāsyase māṃ rudrāya svayaṃvarasamāgame // KūrmP_1,11.316 //	pridAsyase mAm rudrAya svayaMvara samAgame // KUrmP_1,11.316 //
   tatsaṃbandhācca te rājan sarve devāḥ savāsavāḥ /	tad saMbanDAt ca te rAjan sarve devAH sa vAsavAH /
   tvāṃ namasyanti vai tāta prasīdati ca śaṅkaraḥ // KūrmP_1,11.317 //	tvAm namasyanti vE tAta prasIdati ca SaFkaraH // KUrmP_1,11.317 //
   tasmāt sarvaprayatnena māṃ viddhīśvaragocarām /	tasmAt sarva prayatnena mAm vidDi ISvara gocarAm /
   saṃpūjya devamīśānaṃ śaraṇyaṃ śaraṇaṃ vraja // KūrmP_1,11.318 //	saMpUjya devam ISAnam SaraNyam SaraNam vrajaH // KUrmP_1,11.318 //
   sa evamukto bhagavān devadevyā girīśvaraḥ /	saH evam uktaH BagavAn devadevyA girISvaraH /
   praṇamya śirasā devīṃ prāñjaliḥ punarabravīt // KūrmP_1,11.319 //	praNamya SirasA devIm prAQjaliH punar abravIt // KUrmP_1,11.319 //
   vistareṇa maheśāni yogaṃ māheśvaraṃ param /	vistareNa maheSAni yogam mAheSvaram param /
   jñānaṃ caivātmano yogaṃ sādhanāni pracakṣva me // KūrmP_1,11.320 //	jQAnam ca eva AtmanaH yogam sADanAni pracakzva me // KUrmP_1,11.320 //
   tasyaitat paramaṃ jñānamātmayogamanuttamam /	tasya etat paramam jQAnam Atma yogam anuttamam /
   yathāvad vyājahāreśāsādhanānica vistarāt // KūrmP_1,11.321 //	yaTAvat vyAjahAra ISa asADanAnica vistarAt // KUrmP_1,11.321 //
   niśamya vadanāmbhojād girīndro lokapūjitaḥ /	niSamya vadana amBojAt giri indraH loka pUjitaH /
   lokamātuḥ paraṃ jñānaṃ yogāsakto 'bhavatpunaḥ // KūrmP_1,11.322 //	lokamAtuH param jQAnam yoga AsaktaH aBavat punar // KUrmP_1,11.322 //
   pradadau ca maheśāya pārvatīṃ bhāgyagauravāt /	pradadO ca maheSAya pArvatIm BAgya gOravAt /
   niyogād brahmaṇaḥ sādhvīṃ devānāṃ caiva saṃnidhau // KūrmP_1,11.323 //	niyogAt brahmaNaH sADvIm devAnAm ca eva saMniDO // KUrmP_1,11.323 //
   ya imaṃ paṭhate 'dhyāyaṃ devyā māhātmyakīrtanam /	yaH imam paWate aDyAyam devyAH mAhAtmya kIrtanam /
   śivasya saṃnidhau bhaktyā sucistadbhāvabhāvitaḥ // KūrmP_1,11.324 //	Sivasya saMniDO BaktyA suciH tad BAva BAvitaH // KUrmP_1,11.324 //
   sarvapāpavinirmukto divyayogasamanvitaḥ /	sarva pApa vinirmuktaH divya yoga samanvitaH /
   ullaṅghya brahmaṇo lokandevyāḥ sthānamavāpnuyāt // KūrmP_1,11.325 //	ullaFGya brahmaNaH lokan devyAH sTAnam avApnuyAt // KUrmP_1,11.325 //
   yaścaitat paṭhate stotraṃ brāhmaṇānāṃ samīpataḥ /	yaH ca etat paWate stotram brAhmaNAnAm samIpatas /
   devyāḥ samāhitamanāḥ sarvapāpaiḥ pramucyate // KūrmP_1,11.326 //	devyAH samAhita manAH sarva pApEH pramucyate // KUrmP_1,11.326 //
   nāmnāmaṣṭasahastraṃ tu devyā yat samudīritam /	nAmnAm azwa sahastram tu devyA yat samudIritam /
   jñātvār'kamaṇḍalagatāṃ saṃbhāvya parameśvarīm // KūrmP_1,11.327 //	jQAtvAr akamaNxala gatAm saMBAvya parameSvarIm // KUrmP_1,11.327 //
   abhyarcya gandhapuṣpādyairbhaktiyogasamanvitaḥ /	aByarcya ganDa puzpa AdyEH Bakti yoga samanvitaH /
   saṃsmaran paramaṃ bhāvaṃ devyā māheśvaraṃ param // KūrmP_1,11.328 //	saMsmaran paramam BAvam devyAH mAheSvaram param // KUrmP_1,11.328 //
   ananyamānaso nityaṃ japedāmaraṇād dvijaḥ /	ananya mAnasaH nityam japet AmaraNAt dvijaH /
   so 'ntakāle smṛtiṃ labdhvāparaṃ brahmādhigacchati // KūrmP_1,11.329 //	saH anta kAle smRtim labDvA aparam brahma aDigacCati // KUrmP_1,11.329 //
   athavā jāyate vipro brāhmaṇānāṃ kule śucau /	aTavA jAyate vipraH brAhmaNAnAm kule SucO /
   pūrvasaṃskāramāhātmyād brahmavidyāmavāpya saḥ // KūrmP_1,11.330 //	pUrva saMskAra mAhAtmyAt brahma vidyAm avApya saH // KUrmP_1,11.330 //
   saṃprāpya yogaṃ paramaṃ divyaṃ tat pārameśvaram /	saMprApya yogam paramam divyam tat pArameSvaram /
   śāntaḥ sarvagāto bhūtvā śivasāyujyamānapnuyāt // KūrmP_1,11.331 //	SAntaH sarva gAtaH BUtvA Siva sAyujya mAna pnuyAt // KUrmP_1,11.331 //
   pratyekaṃ cātha nāmāni juhuyāt savanatrayam /	pratyekam ca aTa nAmAni juhuyAt savana trayam /
   pūtanādikṛtairdeṣairgrahadoṣaiśca mucyate // KūrmP_1,11.332 //	pUtanA Adi kRtEH dezEH graha dozEH ca mucyate // KUrmP_1,11.332 //
   japed vāharaharnityaṃ saṃvatsaramatandritaḥ /	japet vA aharahar nityam saMvatsaram atandritaH /
   śrīkāmaḥ pārvatīṃ devīṃ pūjayitvā vidhānataḥ // KūrmP_1,11.333 //	SrI kAmaH pArvatIm devIm pUjayitvA viDAnataH // KUrmP_1,11.333 //
   saṃpūjya pārśvataḥ śaṃbhuṃ trinetraṃ bhaktisaṃyutaḥ /	saMpUjya pArSvatas SaMBum trinetram Bakti saMyutaH /
   labhate mahatīṃ lakṣmīṃ mahādevaprasādataḥ // KūrmP_1,11.334 //	laBate mahatIm lakzmIm mahAdeva prasAdataH // KUrmP_1,11.334 //
   tasmāt sarvaprayatnena japtavyaṃ hi dvijātibhiḥ /	tasmAt sarva prayatnena japtavyam hi dvijAtiBiH /
   sarvapāpānodārthaṃ devyā nāma sahastrakam // KūrmP_1,11.335 //	sarva pApa anoda arTam devyAH nAma sahastrakam // KUrmP_1,11.335 //
   prasaṅgāt kathitaṃ viprā devyā māhātmyamuttamam /	prasaFgAt kaTitam viprAH devyAH mAhAtmyam uttamam /
   ataḥ paraṃ prajāsargaṃ bhṛgvādīnāṃ nibodhata // KūrmP_1,11.336 //	atas param prajA sargam BRgu AdInAm niboData // KUrmP_1,11.336 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekādaśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge ekAdaSaH aDyAyaH
   sūta uvāca	sUtaH uvAca
   bhṛgoḥ khyātyāṃ samutpannā lakṣmīrnārāyaṇapriyā /	BRgoH KyAtyAm samutpannA lakzmIH nArAyaNa priyA /
   devau dhātāvidhātārau merorjāmātarau tathā // KūrmP_1,12.1 //	devO DAtAviDAtArO meroH jAmAtarO taTA // KUrmP_1,12.1 //
   āyatirniyatirmeroḥ kanye caiva mahātmanaḥ /	AyatiH niyatiH meroH kanye ca eva mahAtmanaH /
   dhātāvidhātroste bhārye tayorjātau sutāvubhau // KūrmP_1,12.2 //	DAtAviDAtroH te BArye tayoH jAtO sutO= uBO // KUrmP_1,12.2 //
   prāṇaścaiva mṛkaṇḍuśca mārkaṇḍeyo mṛkaṇḍutaḥ /	prANaH ca eva mRkaNxuH ca mArkaNxeyaH mRkaNxutaH /
   tathā vedaśirā nāma prāṇasya dyutimān sutaḥ // KūrmP_1,12.3 //	taTA vedaSirAH nAma prANasya dyutimAn sutaH // KUrmP_1,12.3 //
   marīcerapi saṃbhūtiḥ paurṇamāsamasūyata /	marIceH api saMBUtiH pOrNamAsam asUyata /
   kanyācatuṣṭayaṃ caiva sarvalakṣaṇasaṃyutam // KūrmP_1,12.4 //	kanyA catuzwayam ca eva sarva lakzaNa saMyutam // KUrmP_1,12.4 //
   tuṣṭirjyeṣṭhā tathā vṛṣṭiḥ kṛṣṭiścāpacitistathā /	tuzwiH jyezWA taTA vRzwiH kRzwiH ca apacitiH taTA /
   virajāḥ parvaścaiva paurṇamāsasya tau sutau // KūrmP_1,12.5 //	virajAH parvaH ca eva pOrNamAsasya tO sutO // KUrmP_1,12.5 //
   kṣamā tu suṣuve putrān pulahasya prajāpateḥ /	kzamA tu suzuve putrAn pulahasya prajApateH /
   kardamaṃ ca varīyāṃsaṃ sahiṣṇuṃ munisattamam // KūrmP_1,12.6 //	kardamam ca varIyAMsam sahizNum muni sattamam // KUrmP_1,12.6 //
   tathaiva ca kanīyāsaṃ taponirdhūtakalpaṣam /	taTA eva ca kanIyAsam tapaH nirDUta kalpazam /
   anasūyā tathaivātrerjajñe putrānakalpaṣān // KūrmP_1,12.7 //	anasUyA taTA eva atreH jajQe putrAn akalpazAn // KUrmP_1,12.7 //
   somaṃ durvāsasaṃ caiva dattātreyaṃ ca yoginam /	somam durvAsasam ca eva dattAtreyam ca yoginam /
   smṛtiścāṅgirasaḥ putrīrjajñe lakṣaṇasaṃyutāḥ // KūrmP_1,12.8 //	smRtiH ca aFgirasaH putrIH jajQe lakzaNa saMyutAH // KUrmP_1,12.8 //
   sinīvālīṃ kuhūṃ caiva rākāmanumatiṃ tathā /	sinIvAlIm kuhUm ca eva rAkAm anumatim taTA /
   prītyāṃ pulastyo bhagavān dattātrimasṛjat prabhuḥ // KūrmP_1,12.9 //	prItyAm pulastyaH BagavAn dattAtrim asRjat praBuH // KUrmP_1,12.9 //
   pūrvajanmani so 'gastyaḥ smṛtaḥ svāyaṃbhuve 'ntare /	pUrva janmani saH agastyaH smRtaH svAyaMBuve antare /
   vedabāhuṃ tathā kanyāṃ sannatiṃ nāma nāmataḥ // KūrmP_1,12.10 //	vedabAhum taTA kanyAm sannatim nAma nAmataH // KUrmP_1,12.10 //
   putrāṇāṃ ṣaṣṭisāhastraṃ saṃtatiḥ suṣuve kratoḥ /	putrANAm zazwi sAhastram saMtatiH suzuve kratoH /
   te cordhvaretasaḥ sarve bālakhilyā iti smṛtāḥ // KūrmP_1,12.11 //	te ca UrDvaretasaH sarve bAlaKilyAH iti smRtAH // KUrmP_1,12.11 //
   vasiṣṭhaśca tathorjāyāṃ saptaputrānajījanat /	vasizWaH ca taTA UrjAyAm sapta putrAn ajIjanat /
   kanyāṃ ca puṇḍarīkākṣāṃ sarveśobhāsamanvitām // KūrmP_1,12.12 //	kanyAm ca puNxarIkAkzAm sarveSoBA samanvitAm // KUrmP_1,12.12 //
   rajohaścordhvabāhuśca savanaścānaghastathā /	rajohaH ca UrDvabAhuH ca savanaH ca anaGaH taTA /
   sutapāḥ śukra ityete sapta putrā mahaujasaḥ // KūrmP_1,12.13 //	sutapAH SukraH iti ete sapta putrAH mahA ojasaH // KUrmP_1,12.13 //
   yo 'sau rudrātmako vahnirbrahmaṇastanayo dvijāḥ /	yaH asO rudra AtmakaH vahniH brahmaNaH tanayaH dvijAH /
   svāhā tasmāt sutān lebhe trīnudārān mahaujasaḥ // KūrmP_1,12.14 //	svAhA tasmAt sutAn leBe trIn udArAn mahA ojasaH // KUrmP_1,12.14 //
   pāvakaḥ pavamānaśca śuciragniśca te trayaḥ /	pAvakaH pavamAnaH ca SuciH agniH ca te trayaH /
   nirmathyaḥ pavamānaḥ syād vaidyutaḥ pāvakaḥ smṛtaḥ // KūrmP_1,12.15 //	nirmaTyaH pavamAnaH syAt vEdyutaH pAvakaH smRtaH // KUrmP_1,12.15 //
   yaścāsau tapate sūryaḥ śuciragnistvasau smṛtaḥ /	yaH ca asO tapate sUryaH SuciH agniH tu asO smRtaH /
   teṣāṃ tu saṃtatāvanye catvāriṃśca pañca ca // KūrmP_1,12.16 //	tezAm tu saMtatO= anye catvArin= ca paQca ca // KUrmP_1,12.16 //
   pāvakaḥ pavamānaśca śucisteṣāṃ pitā ca yaḥ /	pAvakaH pavamAnaH ca SuciH tezAm pitA ca yaH /
   ete caikonapañcāśad vahnayaḥ parikīrtitaḥ // KūrmP_1,12.17 //	ete ca ekonapaQcASat vahnayaH parikIrtitaH // KUrmP_1,12.17 //
   sarve tapasvinaḥ proktāḥ sarve yajñeṣu bhāginaḥ /	sarve tapasvinaH proktAH sarve yajQezu BAginaH /
   rudrātmakāḥ smṛtāḥ sarve tripuṇḍrāṅkitamastakāḥ // KūrmP_1,12.18 //	rudra AtmakAH smRtAH sarve tripuNxra aFkita mastakAH // KUrmP_1,12.18 //
   ayajvānaśca yajvānaḥ pitaro brahmaṇaḥ smṛtāḥ /	ayajvAnaH ca yajvAnaH pitaraH brahmaNaH smRtAH /
   agniṣvāttā barhiṣado dvidhā teṣāṃ vyavasthitiḥ // KūrmP_1,12.19 //	agnizvAttAH barhizadaH dviDA tezAm vyavasTitiH // KUrmP_1,12.19 //
   tebhyaḥ svadhā sutāṃ jajñe menāṃ vaitaraṇīṃ tathā /	teByaH svaDA sutAm jajQe menAm vEtaraNIm taTA /
   te ubhe brahmavādinyau yoginyau munisattamāḥ // KūrmP_1,12.20 //	te uBe brahma vAdinyO yoginyO muni sattamAH // KUrmP_1,12.20 //
   asūta menā mainākaṃ krauñcaṃ tasyānujaṃ tathā /	asUta menA mEnAkam krOQcam tasya anujam taTA /
   gaṅgā himavato jajñe sarvalokaikapāvanī // KūrmP_1,12.21 //	gaFgA himavataH jajQe sarva loka eka pAvanI // KUrmP_1,12.21 //
   svayogāgnibalād devīṃ lebhe putrīṃ maheśvarīṃ /	sva yoga agni balAt devIm leBe putrIm maheSvarIm /
   yathāvat kathitaṃ pūrvaṃ devyā māhātmyamuttamam // KūrmP_1,12.22 //	yaTAvat kaTitam pUrvam devyAH mAhAtmyam uttamam // KUrmP_1,12.22 //
   eṣā dakṣasya kanyānāṃ mayāpatyānusaṃtatiḥ /	ezA dakzasya kanyAnAm mayA apatya anusaMtatiH /
   vyākhyātā bhavatāmadya manoḥ sṛṣṭiṃ nibodhata // KūrmP_1,12.23 //	vyAKyAtA BavatAm adya manoH sRzwim niboData // KUrmP_1,12.23 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge dvādaśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge dvAdaSaH aDyAyaH
   sūta uvāca	sUtaH uvAca
   priyavratottānapādau manoḥ svāyaṃbhuvasya tu /	priyavrata uttAnapAdO manoH svAyaMBuvasya tu /
   dharmajñau sumahāvīryau śatarūpā vyajījanat // KūrmP_1,13.1 //	Darma jQO su mahA vIryO SatarUpAH vyajIjanat // KUrmP_1,13.1 //
   tatastūttānapādasya dhruvo nāma suto 'bhavat /	tatas tu uttAnapAdasya DruvaH nAma sutaH aBavat /
   bhakto nārāyaṇe deve prāptavān sthānamuttamam // KūrmP_1,13.2 //	BaktaH nArAyaNe deve prAptavAn sTAnam uttamam // KUrmP_1,13.2 //
   dhruvāt śliṣṭiñca bhavyaṃ ca bhāryā śambhurvyajāyata /	DruvAt SlizwiQca Bavyam ca BAryA SamBuH vyajAyata /
   śliṣṭerādhatta succhāyā pañca putrānakalpaṣān // KūrmP_1,13.3 //	SlizweH ADatta sucCAyA paQca putrAn akalpazAn // KUrmP_1,13.3 //
   vasiṣṭhavacanād devī tapastaptvā suduścaram /	vasizWa vacanAt devI tapaH taptvA su duScaram /
   ārādhya puruṣaṃ viṣṇuṃ śālagrāme janārdanam // KūrmP_1,13.4 //	ArADya puruzam vizNum SAlagrAme janArdanam // KUrmP_1,13.4 //
   ripuṃ ripuñjayaṃ vipraṃ vṛkalaṃ vṛṣatejasam /	ripum ripuQjayam vipram vRkalam vRza tejasam /
   nārāyaṇaparān śuddhān svadharmaparipālakān // KūrmP_1,13.5 //	nArAyaNa parAn SudDAn svaDarma paripAlakAn // KUrmP_1,13.5 //
   riporādhatta bṛhatī cakṣuṣaṃ sarvatejasam /	ripoH ADatta bRhatI cakzuzam sarva tejasam /
   so 'jījanat puṣkariṇyāṃ vairaṇyāṃ cākṣuṣaṃ manum /	saH ajIjanat puzkariNyAm vEraNyAm cAkzuzam manum /
   prajāpaterātmajāyāṃ vīraṇasya mahātmanaḥ // KūrmP_1,13.6 //	prajApateH AtmajAyAm vIraNasya mahAtmanaH // KUrmP_1,13.6 //
   manorajāyanta daśa naḍvalāyāṃ mahaujasaḥ /	manoH ajAyanta daSa naxvalAyAm mahA ojasaH /
   kanyāyāṃ sumahāvīryā vairājasya prajāpateḥ // KūrmP_1,13.7 //	kanyAyAm su mahA vIryAH vErAjasya prajApateH // KUrmP_1,13.7 //
   ūruḥ pūruḥ śatadyumnastapasvī satyavāk śuciḥ /	UruH pUruH SatadyumnaH tapasvI satya vAc SuciH /
   agniṣṭudatirātraśca sudyumnaścābhimanyukaḥ // KūrmP_1,13.8 //	agnizwut atirAtraH ca sudyumnaH ca aBimanyukaH // KUrmP_1,13.8 //
   ūrorajanayat putrān ṣaḍāgneyī mahābalān /	UroH ajanayat putrAn zaz AgneyI mahA balAn /
   aṅgaṃ sumanasaṃ svātiṃ kratumaṅgirasaṃ śivam // KūrmP_1,13.9 //	aFgam sumanasam svAtim kratum aFgirasam Sivam // KUrmP_1,13.9 //
   aṅgād veno 'bhavat paścād bainyo venādajāyata /	aFgAt venaH aBavat paScAt bEnyaH venAt ajAyata /
   yo 'sau pṛthuriti khyātaḥ prajāpālo mahābalaḥ // KūrmP_1,13.10 //	yaH asO pRTuH iti KyAtaH prajApAlaH mahA balaH // KUrmP_1,13.10 //
   yena dugdhā mahī pūrvaṃ prājānāṃ hitakāraṇāt /	yena dugDA mahI pUrvam prAjAnAm hita kAraNAt /
   niyogād brahmaṇaḥ sārdhaṃ devendreṇa mahaujasā // KūrmP_1,13.11 //	niyogAt brahmaNaH sArDam deva indreNa mahA ojasA // KUrmP_1,13.11 //
   venaputrasya vitate purā paitāmahe makhe /	vena putrasya vitate purA pEtAmahe maKe /
   sūtaḥ paurāṇiko jajñe māyārūpaḥ svayaṃ hariḥ // KūrmP_1,13.12 //	sUtaH pOrANikaH jajQe mAyA rUpaH svayam hariH // KUrmP_1,13.12 //
   pravaktā sarvaśāstrāṇāṃ dharmajño guṇavatsalaḥ /	pravaktA sarva SAstrANAm Darma jQaH guNa vatsalaH /
   taṃ māṃ nitta muniśreṣṭhāḥ pūrvodbhūtaṃ sanātanam // KūrmP_1,13.13 //	tam mAm nitta muni SrezWAH pUrva udBUtam sanAtanam // KUrmP_1,13.13 //
   asmin manvantare vyāsaḥ kṛṣṇadvaipāyanaḥ svayam /	asmin manvantare vyAsaH kRzNadvEpAyanaH svayam /
   śrāvayāmāsa māṃ prītyā purāṇaṃ puruṣo hariḥ // KūrmP_1,13.14 //	SrAvayAmAsa mAm prItyA purANam puruzaH hariH // KUrmP_1,13.14 //
   madanvaye tu ye sūtāḥ saṃbhūtā vedavarjitāḥ /	mad anvaye tu ye sUtAH saMBUtAH veda varjitAH /
   teṣāṃ purāṇavaktṛtvaṃ vṛttirāsīdajājñayā // KūrmP_1,13.15 //	tezAm purANa vaktR tvam vRttiH AsIt aja AjQayA // KUrmP_1,13.15 //
   sa tu vainyaḥ pṛthurdhomān satyasaṃdho jitendriyaḥ /	sa tu vEnyaH pRTuH DomAn satya saMDaH jita indriyaH /
   sārvabhaumo mahātejāḥ svadharmaparipālakaḥ // KūrmP_1,13.16 //	sArvaBOmaH mahA tejAH svaDarma paripAlakaH // KUrmP_1,13.16 //
   tasya bālyāt prabhṛtyeva bhaktirnārāyaṇe 'bhavat /	tasya bAlyAt praBRti eva BaktiH nArAyaNe aBavat /
   govardhanagiriṃ prāpya tapastepe jitendriyaḥ // KūrmP_1,13.17 //	govarDana girim prApya tapaH tepe jita indriyaH // KUrmP_1,13.17 //
   tapasā bhagavān prītaḥ śaṅkhacakragadādharaḥ /	tapasA BagavAn prItaH SaFKa cakra gadA DaraH /
   āgatya devo rājānaṃ prāha dāmodaraḥ svayam // KūrmP_1,13.18 //	Agatya devaH rAjAnam prAha dAmodaraH svayam // KUrmP_1,13.18 //
   dhramikau rūpasaṃpannau sarvaśastrabhṛtāṃ varau /	DramikO rUpa saMpannO sarva SastraBRtAm varO /
   matprasādādasaṃdigdhaṃ putrau tava bhaviṣyataḥ /	mad prasAdAt asaMdigDam putrO tava BavizyataH /
   ekamuktvā hṛṣīkeśaḥ svakīyāṃ prakṛtiṃ gataḥ // KūrmP_1,13.19 //	ekam uktvA hRzIkeSaH svakIyAm prakRtim gataH // KUrmP_1,13.19 //
   vainyo 'pi vedavidhinā niścalāṃ bhaktimudvahan /	vEnyaH api veda viDinA niScalAm Baktim udvahan /
   apālayat svakaṃ rājyaṃ nyāyena madhusūdane // KūrmP_1,13.20 //	apAlayat svakam rAjyam nyAyena maDusUdane // KUrmP_1,13.20 //
   acirādeva tanvaṅgo bhāryā tasya sucismitā /	acirAt eva tanvaFgaH BAryA tasya suci smitA /
   khikhaṇḍanaṃ havirdhānamantardhānā vyajāyata // KūrmP_1,13.21 //	KiKaNxanam havirDAnam antarDAnA vyajAyata // KUrmP_1,13.21 //
   śikhaṇḍano 'bhavat putraḥ suśīla iti viśrutaḥ /	SiKaNxanaH aBavat putraH suSIlaH iti viSrutaH /
   dhārmiko rūpasaṃpanno vedavedāṅgapāragaḥ // KūrmP_1,13.22 //	DArmikaH rUpa saMpannaH veda vedAFga pAragaH // KUrmP_1,13.22 //
   so 'dhītya vidhivad vedān dharmeṇa tapasi sthitaḥ /	saH aDItya viDivat vedAn DarmeNa tapasi sTitaH /
   matiṃ cakre bhāgyayogāt saṃnyāṃ prati dharmavit // KūrmP_1,13.23 //	matim cakre BAgya yogAt saMnyAm prati Darma vid // KUrmP_1,13.23 //
   sa kṛtvā tīrthasaṃsevāṃ svādhyāye tapasi sthitaḥ /	sa kRtvA tIrTa saMsevAm svADyAye tapasi sTitaH /
   jagāma himavatpṛṣṭhaṃ kadācit siddhasevitam // KūrmP_1,13.24 //	jagAma himavat pRzWam kadAcid sidDa sevitam // KUrmP_1,13.24 //
   tatra dharmapadaṃ nāma dharmasiddhipradaṃ vanam /	tatra Darmapadam nAma Darma sidDi pradam vanam /
   apaśyad yogināṃ gamyamagamyaṃ brahmavidviṣām // KūrmP_1,13.25 //	apaSyat yoginAm gamyam agamyam brahma vidvizAm // KUrmP_1,13.25 //
   tatra mandākinī nāma supuṇyā vimalā nadī /	tatra mandAkinI nAma su puNyA vimalA nadI /
   padmotpalavanopetā siddhāśramavibhūṣitā // KūrmP_1,13.26 //	padma utpala vana upetA sidDa ASrama viBUzitAH // KUrmP_1,13.26 //
   sa tasyā dakṣiṇe tīre munīndrairyogibhirvṛtam /	sa tasyAH dakziNe tIre muni indrEH yogiBiH vRtam /
   supuṇyamāśramaṃ ramyamapaśyat prītisaṃyutaḥ // KūrmP_1,13.27 //	su puNyam ASramam ramyam apaSyat prIti saMyutaH // KUrmP_1,13.27 //
   mandākinījale strātvā saṃtarpya pitṛdevatāḥ /	mandAkinI jale strAtvA saMtarpya pitR devatAH /
   arcayitvā mahādevaṃ puṣpaiḥ padmotpalādibhiḥ // KūrmP_1,13.28 //	arcayitvA mahAdevam puzpEH padma utpala AdiBiH // KUrmP_1,13.28 //
   dhyātvārkaṃsaṃsthamīśānaṃ śirasyādhāya cāñjalim /	DyAtvA arkaMsaMsTam ISAnam Sirasi ADAya ca aQjalim /
   saṃprekṣamāṇo bhāsvantaṃ tuṣṭāva parameśvaram // KūrmP_1,13.29 //	saMprekzamANaH BAsvantam tuzwAva parameSvaram // KUrmP_1,13.29 //
   rudrādhyāyena giriśaṃ rudrasya caritena ca /	rudrADyAyena giriSam rudrasya caritena ca /
   anyaiśca vividhaiḥ stotraiḥ śāṃbhavairvedasaṃbhavaiḥ // KūrmP_1,13.30 //	anyEH ca viviDEH stotrEH SAMBavEH veda saMBavEH // KUrmP_1,13.30 //
   athāsminnantare 'paśyat tamāyāntaṃ mahāmunim /	aTa asmin= antare apaSyat tam AyAntam mahA munim /
   śvetāśvataranāmānaṃ mahāpāśupatottamam // KūrmP_1,13.31 //	SvetASvatara nAmAnam mahA pASupata uttamam // KUrmP_1,13.31 //
   bhasmasaṃdigdhasavāṅgaṃ kaupīnācchādanānvitam /	Basma saMdigDa sava aFgam kOpIna AcCAdana anvitam /
   tapasā karṣitātmānaṃ śuklayajñopavītinam // KūrmP_1,13.32 //	tapasA karzita AtmAnam Sukla yajQa upavItinam // KUrmP_1,13.32 //
   samāpya saṃstavaṃ śaṃbhorānandāstrāvilekṣaṇaḥ /	samApya saMstavam SaMBoH Ananda astra Avila IkzaNaH /
   vavande śirasā pādau prāñjalirvākyamabravīt // KūrmP_1,13.33 //	vavande SirasA pAdO prAQjaliH vAkyam abravIt // KUrmP_1,13.33 //
   dhanyo 'smyanugṛhīto 'smi yanme sākṣānmunīśvaraḥ /	DanyaH asmi anugRhItaH asmi yat me sAkzAt muni ISvaraH /
   yogīśvaro 'dya bhagavān dṛṣṭo yogavidāṃ varaḥ // KūrmP_1,13.34 //	yogi ISvaraH adya BagavAn dRzwaH yoga vidAm varaH // KUrmP_1,13.34 //
   aho me sumahadbhāgyaṃ tapāṃsi saphalāni me /	aho me su mahat BAgyam tapAMsi saPalAni me /
   kiṃ kariṣyāmi śiṣyo 'haṃ tava māṃ pālayānagha // KūrmP_1,13.35 //	kim karizyAmi SizyaH aham tava mAm pAlaya anaGaH // KUrmP_1,13.35 //
   so 'nugṛhyātha rājānaṃ suśīlaṃ śīlasaṃyutam /	saH anugRhya aTa rAjAnam su SIlam SIla saMyutam /
   śiṣyatve parijagrāha tapasā kṣīṇakalpaṣam // KūrmP_1,13.36 //	Sizya tve parijagrAha tapasA kzINa kalpazam // KUrmP_1,13.36 //
   sāṃnyāsikaṃ vidhiṃ kṛtsnaṃ kārayitvā vicakṣaṇaḥ /	sAMnyAsikam viDim kRtsnam kArayitvA vicakzaNaH /
   dadau tadaiśvaraṃ jñānaṃ svaśākhāvihitaṃ vratam // KūrmP_1,13.37 //	dadO tat A ESvaram jQAnam sva SAKA vihitam vratam // KUrmP_1,13.37 //
   aśeṣavedasāraṃ tat paśupāśavimocanam /	aSeza veda sAram tat paSu pASa vimocanam /
   antyāśramamiti khyātaṃ brahmādibhiranuṣṭhitam // KūrmP_1,13.38 //	antyASramam iti KyAtam brahma AdiBiH anuzWitam // KUrmP_1,13.38 //
   uvāca śiṣyān saṃprekṣya ye tadāśramavāsinaḥ /	uvAca SizyAn saMprekzya ye tad ASrama vAsinaH /
   brāhmaṇān kṣatriyān vaiśyān brahmacaryaparāyaṇān // KūrmP_1,13.39 //	brAhmaNAn kzatriyAn vESyAn brahmacarya parAyaNAn // KUrmP_1,13.39 //
   mayā pravartitāṃ śākhāmadhītyaiveha yoginaḥ /	mayA pravartitAm SAKAm aDItya eva iha yoginaH /
   samāsate mahādevaṃ dhyāyanto niṣkalaṃ śivam // KūrmP_1,13.40 //	samAsate mahAdevam DyAyantaH nizkalam Sivam // KUrmP_1,13.40 //
   iha devo mahādevo ramamāṇaḥ sahomayā /	iha devaH mahAdevaH ramamANaH saha umayA /
   adhyāste bhagavānīśo bhaktānāmanukampayā // KūrmP_1,13.41 //	aDyAste BagavAn ISaH BaktAnAm anukampayA // KUrmP_1,13.41 //
   ihāśeṣajagaddhātā purā nārāyaṇaḥ svayam /	iha aSeza jagat DAtA purA nArAyaNaH svayam /
   ārādhayanmahādevaṃ lokānāṃ hitakāmyayā // KūrmP_1,13.42 //	ArADayat mahAdevam lokAnAm hita kAmyayA // KUrmP_1,13.42 //
   ihaiva devamīśānaṃ devānāmapi daivatam /	iha eva devam ISAnam devAnAm api dEvatam /
   ārādhya mahatīṃ siddhiṃ lebhire devadānavāḥ // KūrmP_1,13.43 //	ArADya mahatIm sidDim leBire deva dAnavAH // KUrmP_1,13.43 //
   ihaiva munayaḥ pūrvaṃ marīcyādyā maheśvaram /	iha eva munayaH pUrvam marIci AdyAH maheSvaram /
   dṛṣṭvā tapobalājjñānaṃ lebhire sārvakālikam // KūrmP_1,13.44 //	dRzwvA tapaH balAt jQAnam leBire sArvakAlikam // KUrmP_1,13.44 //
   tasmāt tvamapi rājendra tapoyogasamanvitaḥ /	tasmAt tvam api rAja indra tapaH yoga samanvitaH /
   tiṣṭha nityaṃ mayā sārdhaṃ tataḥ siddhimavāpsyasi // KūrmP_1,13.45 //	tizWa nityam mayA sArDam tatas sidDim avApsyasi // KUrmP_1,13.45 //
   evamābhāṣya viprendro devaṃ dhyātvā pinākinam /	evam ABAzya vipra indraH devam DyAtvA pinAkinam /
   ācacakṣe mahāmantraṃ yathāvat svārthasiddhaye // KūrmP_1,13.46 //	Acacakze mahA mantram yaTAvat sva arTa sidDaye // KUrmP_1,13.46 //
   sarvapāpopaśamanaṃ vedasāraṃ vimuktidam /	sarva pApa upaSamanam veda sAram vimukti dam /
   agnirityādikaṃ puṇyamṛṣibhiḥ saṃpravartitam // KūrmP_1,13.47 //	agniH iti Adikam puNyam RziBiH saMpravartitam // KUrmP_1,13.47 //
   so 'pi tadvacanād rājā suśīlaḥ śraddhayānvitaḥ /	saH api tad vacanAt rAjA suSIlaH SradDayA anvitaH /
   sākṣāt pāśupato bhūtvā vedābhyāsarato 'bhavat // KūrmP_1,13.48 //	sAkzAt pASupataH BUtvA veda aByAsa rataH aBavat // KUrmP_1,13.48 //
   bhasmoddhūlitasarvāṅgaḥ kandamūlaphalāśanaḥ /	Basma udDUlita sarva aFgaH kanda mUla Pala aSanaH /
   śānto dānto jitakrodhaḥ saṃnyāsavidhimāśritaḥ // KūrmP_1,13.49 //	SAntaH dAntaH jita kroDaH saMnyAsa viDim ASritaH // KUrmP_1,13.49 //
   havirdhānastathāgneyyāṃ janayāmāsa satsutam /	havirDAnaH taTA AgneyyAm janayAmAsa sat sutam /
   prācīnabarhiṣaṃ nāmnā dhanurvedasya pāragam // KūrmP_1,13.50 //	prAcInabarhizam nAmnA Danurvedasya pAragam // KUrmP_1,13.50 //
   prācīnabarhirbhāgavān sarvaśastrabhṛtāṃ varaḥ /	prAcInabarhiH BAgavAn sarva SastraBRtAm varaH /
   samudratanayāyāṃ vai daśa putrānajījanat // KūrmP_1,13.51 //	samudra tanayAyAm vE daSa putrAn ajIjanat // KUrmP_1,13.51 //
   pracetasaste vikhyātā rājānaḥ prathitaijasaḥ /	pracetasaH te viKyAtAH rAjAnaH praTita ejasaH /
   adhītavantaḥ svaṃ vedaṃ nārāyaṇaparāyaṇāḥ // KūrmP_1,13.52 //	aDItavantaH svam vedam nArAyaNa parAyaNAH // KUrmP_1,13.52 //
   daśabhyastu pracetobhyo māriṣāyāṃ prajāpatiḥ /	daSaByaH tu pracetoByaH mArizAyAm prajApatiH /
   dakṣo jajñe mahābhāgo yaḥ pūrvaṃ brahmaṇaḥ sutaḥ // KūrmP_1,13.53 //	dakzaH jajQe mahABAgaH yaH pUrvam brahmaNaH sutaH // KUrmP_1,13.53 //
   sa tu dakṣo maheśena rudreṇa saha dhīmatā /	sa tu dakzaH maheSena rudreNa saha DImatA /
   kṛtvā vivādaṃ rudreṇa śaptaḥ prācetaso 'bhavat // KūrmP_1,13.54 //	kRtvA vivAdam rudreNa SaptaH prAcetasaH aBavat // KUrmP_1,13.54 //
   samāyāntaṃ mahādevo dakṣaṃ devyā gṛhaṃ haraḥ /	samAyAntam mahAdevaH dakzam devyAH gRham haraH /
   dṛṣṭvā yathocitāṃ pūjāṃ dakṣāya pradadau svayam // KūrmP_1,13.55 //	dRzwvA yaTocitAm pUjAm dakzAya pradadO svayam // KUrmP_1,13.55 //
   tadā vai tamasāviṣṭaḥ so 'dikāṃ brahmaṇaḥ sutaḥ /	tadA vE tamasA AvizwaH saH adikAm brahmaNaH sutaH /
   pūjāmanarhāmanvicchan jagāma kupito gṛham // KūrmP_1,13.56 //	pUjAm anarhAm anvicCan jagAma kupitaH gRham // KUrmP_1,13.56 //
   kadācit svagṛhaṃ prāptāṃ satīṃ dakṣaḥ sudurmanāḥ /	kadAcid sva gRham prAptAm satIm dakzaH su durmanAH /
   bhartrā saha vinindyaināṃ bhartsayāmasā vai ruṣā // KūrmP_1,13.57 //	BartrA saha vinindya enAm BartsayAmasA vE ruzA // KUrmP_1,13.57 //
   anye jāmātaraḥ śreṣṭhā bhartustava pinākinaḥ /	anye jAmAtaraH SrezWAH BartuH tava pinAkinaH /
   tvamapyasatsutāsmākaṃ gṛhād gaccha yathāgatam // KūrmP_1,13.58 //	tvam api asat sutA asmAkam gRhAt gacCa yaTAgatam // KUrmP_1,13.58 //
   tasya tadvākyamākarṇya sā devī śaṅkarapriyā /	tasya tat vAkyam AkarNya sA devI SaFkara priyA /
   vinindya pitaraṃ dakṣaṃ dadāhātmānamātmanā // KūrmP_1,13.59 //	vinindya pitaram dakzam dadAha AtmAnam AtmanA // KUrmP_1,13.59 //
   praṇamya paśubhartāraṃ bhartāraṃ kṛttivāsasam /	praNamya paSu BartAram BartAram kRttivAsasam /
   himavadduhitā sābhūt tapasā tasya toṣitā // KūrmP_1,13.60 //	himavat duhitA sA aBUt tapasA tasya tozitAH // KUrmP_1,13.60 //
   jñātvā tadbhāgavān rudraḥ prapannārtiharo haraḥ /	jQAtvA tad BAgavAn rudraH prapanna Arti haraH haraH /
   śaśāpa dakṣaṃ kupitaḥ samāgatyātha tadgṛham // KūrmP_1,13.61 //	SaSApa dakzam kupitaH samAgatya aTa tad gRham // KUrmP_1,13.61 //
   tyaktvā dehamimaṃ brahman kṣatriyāṇāṃ kulodbhavaḥ /	tyaktvA deham imam brahman kzatriyANAm kula udBavaH /
   svasyāṃ sutāyāṃ mūḍhātmā putramutpādayiṣyasi // KūrmP_1,13.62 //	svasyAm sutAyAm mUXa AtmA putram utpAdayizyasi // KUrmP_1,13.62 //
   evamuktvā mahādevo yayau kālāsaparvatam /	evam uktvA mahAdevaH yayO kAlAsa parvatam /
   svāyaṃbhuvo 'pi kālena dakṣaḥ prācetaso 'bhavat // KūrmP_1,13.63 //	svAyaMBuvaH api kAlena dakzaH prAcetasaH aBavat // KUrmP_1,13.63 //
   etad vaḥ kathitaṃ sarvaṃ manoḥ svāyaṃbhuvasya tu /	etat vaH kaTitam sarvam manoH svAyaMBuvasya tu /
   visargaṃ dakṣaparyantaṃ śṛṇvatāṃ pāpanāśanam // KūrmP_1,13.64 //	visargam dakza paryantam SRNvatAm pApa nASanam // KUrmP_1,13.64 //
   iti śrīkūrmapurāṇe ṣaṭmāhastryāṃ saṃhitāyāṃ pūrvavibhāge trayodaśo	iti SrI kUrmapurANe zawmAhastryAm saMhitAyAm pUrva viBAge trayodaSaH 
   'dhyāyaḥ	aDyAyaH
   naimiṣīyā ūcuḥ	nEmizIyAH UcuH
   devānāṃ dānavānāṃ ca gandharvoragarakṣasām /	devAnAm dAnavAnAm ca ganDarva uraga rakzasAm /
   utpattiṃ vistarāt sūta brūhi vaivasvate 'ntare // KūrmP_1,14.1 //	utpattim vistarAt sUta brUhi vEvasvate antare // KUrmP_1,14.1 //
   sa śaptaḥ śaṃbhunā pūrvaṃ dakṣaḥ prācetaso nṛpaḥ /	sa SaptaH SaMBunA pUrvam dakzaH prAcetasaH nRpaH /
   kimakārṣonmahābuddhe śrotumicchāma sāṃpratam // KūrmP_1,14.2 //	kim akArzot mahAbudDe Srotum icCAma sAMpratam // KUrmP_1,14.2 //
   sūta uvāca	sUtaH uvAca
   vakṣye nārāyaṇenoktaṃ pūrvakalpānuṣaṅgikam /	vakzye nArAyaNena uktam pUrva kalpa AnuzaFgikam /
   trikālabaddhaṃ pāpaghnaṃ prajāsargasya vistaram // KūrmP_1,14.3 //	tri kAla badDam pApa Gnam prajA sargasya vistaram // KUrmP_1,14.3 //
   sa śaptaḥ śaṃbhunā pūrvaṃ dakṣaḥ prācetaso nṛpaḥ /	sa SaptaH SaMBunA pUrvam dakzaH prAcetasaH nRpaH /
   vinindya pūrvavaireṇa gaṅgādvare 'yajad bhavam // KūrmP_1,14.4 //	vinindya pUrva vEreNa gaFgAdvare ayajat Bavam // KUrmP_1,14.4 //
   devāśca sarve bhāgārthamāhūtā viṣṇunā saha /	devAH ca sarve BAga arTam AhUtA vizNunA saha /
   sahaiva munibhiḥ sarvairāgatā munipuṅgavāḥ // KūrmP_1,14.5 //	saha eva muniBiH sarvEH AgatAH muni puFgavAH // KUrmP_1,14.5 //
   dṛṣṭvā devakulaṃ kṛtsnaṃ śaṅkareṇa vināgatam /	dRzwvA devakulam kRtsnam SaFkareNa vinA Agatam /
   dadhīco nāma viprarṣiḥ prācetasamathābravīt // KūrmP_1,14.6 //	daDIcaH nAma viprarziH prAcetasam aTa abravIt // KUrmP_1,14.6 //
   dadhīca uvāca	daDIcaH uvAca
   brahmādayaḥ piśācāntā yasyājñānuvidhāyinaḥ /	brahma AdayaH piSAca antAH yasya AjQA anuviDAyinaH /
   sa devaḥ sāṃprataṃ rudro vidhinā kiṃ na pūjyate // KūrmP_1,14.7 //	sa devaH sAMpratam rudraH viDinA kim na pUjyate // KUrmP_1,14.7 //
   dakṣa uvāca	dakzaH uvAca
   sarveṣveva hi yajñeṣu na bhāgaḥ parikalpitaḥ /	sarvezu eva hi yajQezu na BAgaH parikalpitaH /
   na mantrā bhāryayā sārdhaṃ śaṅkarasyeti nejyate // KūrmP_1,14.8 //	na mantrAH BAryayA sArDam SaFkarasya iti na ijyate // KUrmP_1,14.8 //
   vihasya dakṣaṃ kupito vacaḥ prāha mahāmuniḥ /	vihasya dakzam kupitaH vacaH prAha mahA muniH /
   śṛṇvatāṃ sarvadevānāṃ sarvajñānamayaḥ svayam // KūrmP_1,14.9 //	SRNvatAm sarva devAnAm sarva jQAna mayaH svayam // KUrmP_1,14.9 //
   dadhīca uvāca	daDIcaH uvAca
   yataḥ pravṛttirviśveṣāṃ yaścāsya parameśvaraḥ /	yatas pravRttiH viSvezAm yaH ca asya parameSvaraH /
   saṃpūjyate sarvayajñairviditvā kila śaṅkaraḥ // KūrmP_1,14.10 //	saMpUjyate sarva yajQEH viditvA kila SaFkaraH // KUrmP_1,14.10 //
   na hyaṃ śaṅkaro rudraḥ saṃhartā tāmaso haraḥ /	na hyam SaFkaraH rudraH saMhartA tAmasaH haraH /
   nagnaḥ kapālī vikṛto viśvātmā nopapadyate // KūrmP_1,14.11 //	nagnaH kapAlI vikRtaH viSvAtmA na upapadyate // KUrmP_1,14.11 //
   īśvaro hi jagatstraṣṭā prabhurnārāyaṇaḥ svarāṭ /	ISvaraH hi jagatH trazwA praBuH nArAyaNaH svarAj /
   sattvātmako 'sau bhagavānijyate sarvakarmasu // KūrmP_1,14.12 //	sattva AtmakaH asO BagavAn ijyate sarva karmasu // KUrmP_1,14.12 //
   dadhīca uvāca	daDIcaH uvAca
   kiṃ tvayā bhagavāneṣa sahastrāṃśurna dṛśyate /	kim tvayA BagavAn eza sa hastrAMSuH na dRSyate /
   sarvalokaikasaṃhartā kālātmā parameśvaraḥ // KūrmP_1,14.13 //	sarva loka eka saMhartA kAla AtmA parameSvaraH // KUrmP_1,14.13 //
   yaṃ gṛṇantīha vidvāṃso dhārmikā brahmavādinaḥ /	yam gRNanti iha vidvAMsaH DArmikAH brahma vAdinaH /
   so 'yaṃ sākṣī tīvrarociḥ kālātmā śāṅkarītanuḥ // KūrmP_1,14.14 //	saH ayam sAkzI tIvra rociH kAla AtmA SAFkarI tanuH // KUrmP_1,14.14 //
   eṣa rudro mahādevaḥ kaparde ca ghṛṇī haraḥ /	eza rudraH mahAdevaH kaparde ca GRNI haraH /
   ādityo bhagavān sūryo nīlagrīvo vilohitaḥ // KūrmP_1,14.15 //	AdityaH BagavAn sUryaH nIlagrIvaH vilohitaH // KUrmP_1,14.15 //
   saṃstūyate sahastrāṃśuḥ sāmagādhvaryuhotṛbhiḥ /	saMstUyate sa hastrAMSuH sAmaga aDvaryu hotRBiH /
   paśyainaṃ viśvakarmāṇaṃ rudramūrti trayīmayam // KūrmP_1,14.16 //	paSya enam viSvakarmANam rudra mUrti trayI mayam // KUrmP_1,14.16 //
   dakṣa uvāca	dakzaH uvAca
   ya ete dvādaśādityā āgatā yajñabhāginaḥ /	yaH ete dvAdaSa AdityAH AgatAH yajQa BAginaH /
   sarve sūryā iti jñeyā na hyānyo vidyate raviḥ // KūrmP_1,14.17 //	sarve sUryAH iti jQeyA na hi AnyaH vidyate raviH // KUrmP_1,14.17 //
   evamukte tu munayaḥ samāyātā didṛkṣavaḥ /	evam ukte tu munayaH samAyAtAH didRkzavaH /
   bāḍhamityabruvan vākyaṃ tasya sāhāyyakāriṇaḥ // KūrmP_1,14.18 //	bAXam iti abruvan vAkyam tasya sAhAyya kAriNaH // KUrmP_1,14.18 //
   tamasāviṣṭamanaso na paśyanti vṛṣadhvajam /	tamasA Avizwa manasaH na paSyanti vRzaDvajam /
   sahastraśo 'tha śataśo bhūya eva vinindyate // KūrmP_1,14.19 //	sa hastraSas aTa SataSas BUyas eva vinindyate // KUrmP_1,14.19 //
   nindanto vaidikān mantrān sarvabhūtapatiṃ haram /	nindantaH vEdikAn mantrAn sarva BUta patim haram /
   apūjayan dakṣavākyaṃ mohitā viṣṇumāyayā // KūrmP_1,14.20 //	apUjayan dakza vAkyam mohitAH vizNu mAyayA // KUrmP_1,14.20 //
   devāśca sarve bhāgārthamāgatā vāsavādayaḥ /	devAH ca sarve BAga arTam AgatAH vAsava AdayaH /
   nāpaśyan devamīśānamṛte nārāyaṇaṃ harim // KūrmP_1,14.21 //	na apaSyan devam ISAnam Rte nArAyaNam harim // KUrmP_1,14.21 //
   hiraṇyagarbho bhagavān brahmā brahmavidāṃ varaḥ /	hiraNyagarBaH BagavAn brahmA brahma vidAm varaH /
   paśyatāmeva sarveṣāṃ kṣaṇādantaradhīyata // KūrmP_1,14.22 //	paSyatAm eva sarvezAm kzaNAt antaraDIyata // KUrmP_1,14.22 //
   antarhite bhagavati dakṣo nārāyaṇaṃ harim /	antarhite Bagavati dakzaH nArAyaNam harim /
   rakṣakaṃ jagatāṃ devaṃ jagāma śaraṇaṃ svayam // KūrmP_1,14.23 //	rakzakam jagatAm devam jagAma SaraNam svayam // KUrmP_1,14.23 //
   pravartayāmāsa ca taṃ yajñaṃ dakṣo 'tha nirbhayaḥ /	pravartayAmAsa ca tam yajQam dakzaH aTa nirBayaH /
   rakṣate bhagavān viṣṇuḥ śaraṇāgatarakṣakaḥ // KūrmP_1,14.24 //	rakzate BagavAn vizNuH SaraNa Agata rakzakaH // KUrmP_1,14.24 //
   punaḥ prāha ca taṃ dakṣaṃ dadhīco bhagavānṛṣiḥ /	punar prAha ca tam dakzam daDIcaH BagavAn RziH /
   saṃprekṣyarṣigaṇān devān sarvān vai brahmavidviṣaḥ // KūrmP_1,14.25 //	saMprekzya Rzi gaNAn devAn sarvAn vE brahma vidvizaH // KUrmP_1,14.25 //
   apūjyapūjane caiva pūjyānāṃ cāpyapūjane /	apUjya pUjane ca eva pUjyAnAm ca api apUjane /
   naraḥ pāpamavāpnoti mahad vai nātra saṃśayaḥ // KūrmP_1,14.26 //	naraH pApam avApnoti mahat vE na atra saMSayaH // KUrmP_1,14.26 //
   asatāṃ pragraho yatra satāṃ caiva vimānanā /	asatAm pragrahaH yatra satAm ca eva vimAnanAH /
   daṇḍo devakṛtastatra sadyaḥ patati dāruṇaḥ // KūrmP_1,14.27 //	daNxaH deva kRtaH tatra sadyas patati dAruNaH // KUrmP_1,14.27 //
   evamuktvā tu viprarṣiḥ śaśāpeśvaravidviṣaḥ /	evam uktvA tu vipra rziH SaSApa ISvara vidvizaH /
   samāgatān brāhmaṇāṃstān dakṣasāhāyyakāriṇaḥ // KūrmP_1,14.28 //	samAgatAn brAhmaNAn= tAn dakza sAhAyya kAriNaH // KUrmP_1,14.28 //
   yasmād bahiṣkṛtā vedā bhavadbhiḥ parameśvaraḥ /	yasmAt bahizkRtA vedAH BavadBiH parameSvaraH /
   vinindito mahādevaḥ śaṅkaro lokavanditaḥ // KūrmP_1,14.29 //	vininditaH mahAdevaH SaFkaraH loka vanditaH // KUrmP_1,14.29 //
   bhaviṣyadhvaṃ trayībāhyāḥ sarve 'pīśvaravidviṣaḥ /	BavizyaDvam trayI bAhyAH sarve api ISvara vidvizaH /
   nindanto hyaiśvaraṃ mārgaṃ kuśāstrāsaktamānasāḥ // KūrmP_1,14.30 //	nindantaH hi ESvaram mArgam kuSAstra Asakta mAnasAH // KUrmP_1,14.30 //
   mithyādhītasamācārā mithyājñānapralāpinaḥ /	miTyA aDIta samAcArAH miTyAjQAna pralApinaH /
   prāpya ghoraṃ kaliyugaṃ kalijaiḥ kila pīḍitāḥ // KūrmP_1,14.31 //	prApya Goram kali yugam kali jEH kila pIxitAH // KUrmP_1,14.31 //
   tyaktvā tapobalaṃ kṛtsnaṃ gacchadhvaṃ narakān punaḥ /	tyaktvA tapaH balam kRtsnam gacCaDvam narakAn punar /
   bhaviṣyati hṛṣīkeśaḥ svāśrito 'pi parāṅmukhaḥ // KūrmP_1,14.32 //	Bavizyati hRzIkeSaH sva ASritaH api parAFmuKaH // KUrmP_1,14.32 //
   evamuktvā tu viprarṣirvirarāma taponidhiḥ /	evam uktvA tu viprarziH virarAma tapaH niDiH /
   jagāma manasā rudramaśeṣāghavināśanam // KūrmP_1,14.33 //	jagAma manasA rudram aSeza aGa vinASanam // KUrmP_1,14.33 //
   etasminnantare devī mahādevaṃ maheśvaram /	etasmin= antare devI mahAdevam maheSvaram /
   patiṃ paśupatiṃ devaṃ jñātvaitat prāha sarvadṛk // KūrmP_1,14.34 //	patim paSupatim devam jQAtvA etat prAha sarva dRS // KUrmP_1,14.34 //
   devyuvāca	devI uvAca
   dakṣo yajñena yajate pitā me pūrvajanmani /	dakzaH yajQena yajate pitA me pUrva janmani /
   vinindya bhavato bhāvamātmānaṃ cāpi śaṅkara // KūrmP_1,14.35 //	vinindya BavataH BAvam AtmAnam ca api SaFkara // KUrmP_1,14.35 //
   devāḥ saharṣibhiścāsaṃstatra sāhāyyakāriṇaḥ /	devAH saha RziBiH ca Asan= tatra sAhAyya kAriNaH /
   vināśayāśu taṃ yajñaṃ varamekaṃ vṛṇomyaham // KūrmP_1,14.36 //	vinASaya ASu tam yajQam varam ekam vRNomi aham // KUrmP_1,14.36 //
   evaṃ vijñāpito devyā devo devavaraḥ prabhuḥ /	evam vijQApitaH devyAH devaH deva varaH praBuH /
   sasarja sahasā rudraṃ dakṣayajñajighāṃsayā // KūrmP_1,14.37 //	sasarja sahasA rudram dakza yajQa jiGAMsayA // KUrmP_1,14.37 //
   sahastraśīrṣapādaṃ ca sahastrākṣaṃ mahābhujam /	sa hastra SIrza pAdam ca sa hastrAkzam mahA Bujam /
   sahastrapāṇiṃ durdharṣaṃ yugāntānalasannibham // KūrmP_1,14.38 //	sahastra pANim durDarzam yugAnta anala sanniBam // KUrmP_1,14.38 //
   daṃṣṭrākarālaṃ duṣprekṣyaṃ śaṅkhacakragadādharam /	daMzwrA karAlam duzprekzyam SaFKa cakra gadA Daram /
   daṇḍahastaṃ mahānādaṃ śārṅgiṇaṃ bhūtibhūṣaṇam // KūrmP_1,14.39 //	daNxa hastam mahA nAdam SArFgiNam BUti BUzaNam // KUrmP_1,14.39 //
   vīrabhadra iti khyātaṃ devadevasamanvitam /	vIraBadraH iti KyAtam devadeva samanvitam /
   sa jātamātro deveśamupatasthe kṛtāñjaliḥ // KūrmP_1,14.40 //	sa jAta mAtraH deveSam upatasTe kRtAQjaliH // KUrmP_1,14.40 //
   tamāha dakṣasya makhaṃ vināśaya śivostviti /	tam Aha dakzasya maKam vinASaya SivoH tu iti /
   vinindya māṃ sa yajate gaṅgādvāre gaṇeśvara // KūrmP_1,14.41 //	vinindya mAm sa yajate gaFgAdvAre gaNeSvaraH // KUrmP_1,14.41 //
   tato bandhuprayuktena siṃhenaikena līlayā /	tatas banDu prayuktena siMhena ekena lIlayA /
   vīrabhadreṇa dakṣasya vināśamagamat kratuḥ // KūrmP_1,14.42 //	vIraBadreNa dakzasya vinASam agamat kratuH // KUrmP_1,14.42 //
   manyunā comayā sṛṣṭā bhadrakālī maheśvarī /	manyunA ca umayA sRzwA BadrakAlI maheSvarI /
   tayā ca sārdhaṃ vṛṣabhaṃ samāruhya yayau gaṇaḥ // KūrmP_1,14.43 //	tayA ca sArDam vRzaBam samAruhya yayO gaNaH // KUrmP_1,14.43 //
   anye sahastraśo rudrā nisṛṣṭāstena dhīmatā /	anye sa hastraSaH rudrAH nisRzwAH tena DImatA /
   romajā iti vikhyātāstasya sāhāyyakāriṇaḥ // KūrmP_1,14.44 //	roma jAH iti viKyAtAH tasya sAhAyya kAriNaH // KUrmP_1,14.44 //
   śūlaśaktigadāhastāṣṭaṅkopalakarāstathā /	SUla Sakti gadA hastAH waFka upala karAH taTA /
   kālāgnirudrasaṃkāśā nādayanto diśo daśa // KūrmP_1,14.45 //	kAlAgni rudra saMkASAH nAdayantaH diSaH daSa // KUrmP_1,14.45 //
   sarve vṛṣāsanārūḍhāḥ sabhāryāścātibhīṣaṇāḥ /	sarve vRzAsana ArUXAH sa BAryAH ca ati BIzaNAH /
   samāvṛtya gaṇaśreṣṭhaṃ yayurdakṣamakhaṃ prati // KūrmP_1,14.46 //	samAvRtya gaNa SrezWam yayuH dakza maKam prati // KUrmP_1,14.46 //
   sarve śaṃprāpya taṃ deśaṃ gaṅgādvāramiti śrutam /	sarve SaMprApya tam deSam gaFgAdvAram iti Srutam /
   dadṛśuryajñadeśaṃ taṃ dakṣasyāmitatejasaḥ // KūrmP_1,14.47 //	dadRSuH yajQa deSam tam dakzasya amita tejasaH // KUrmP_1,14.47 //
   devāṅganāsahastrāḍhyamapsarogītanāditam /	deva aFga nAsa hastra AXyam apsaraH gIta nAditam /
   vīṇāveṇuninādāḍhyaṃ vedavādābhināditam // KūrmP_1,14.48 //	vINA veNu ninAda AXyam veda vAda aBinAditam // KUrmP_1,14.48 //
   dṛṣṭvā saharṣibhirdevaiḥ samāsīnaṃ prajāpatim /	dRzwvA saha RziBiH devEH samAsInam prajApatim /
   uvāca bhadrayā rudrairvorabhadraḥ smayanniva // KūrmP_1,14.49 //	uvAca BadrayA rudrEH voraBadraH smayan= iva // KUrmP_1,14.49 //
   vayaṃ hyanucarāḥ sarve śarvasyāmitatejasaḥ /	vayam hi anucarAH sarve Sarvasya amita tejasaH /
   bhāgābhilapsayā prāptā bhāgān yacchadhvamīpsitān // KūrmP_1,14.50 //	BAga aBilapsayA prAptAH BAgAn yacCaDvam IpsitAn // KUrmP_1,14.50 //
   atha cet kasyacidiyamājñā munisurottamāḥ /	aTa ced kasyacid iyam AjQA muni sura uttamAH /
   bhāgo bhavadbhyo deyastu nāsmabhyamiti kathyatām /	BAgaH BavadByaH deyaH tu na asmaByam iti kaTyatAm /
   taṃ brūtājñāpayati yo vetsyāmo hi vayaṃ tataḥ // KūrmP_1,14.51 //	tam brUta AjQApayati yaH vetsyAmaH hi vayam tatas // KUrmP_1,14.51 //
   evamuktā gaṇeśena prajāpatipuraḥ sarāḥ /	evam uktAH gaNeSena prajApati puras sarAH /
   devā ūcuryajñabhāge na ca mantrā iti prabhum // KūrmP_1,14.52 //	devAH UcuH yajQa BAge na ca mantrAH iti praBum // KUrmP_1,14.52 //
   mantrā ūcuḥ surān yūyaṃ tamopahatacetasaḥ /	mantrAH UcuH surAn yUyam tama upahata cetasaH /
   ye nādhvarasya rājānaṃ pūjayadhvaṃ maheśvaram // KūrmP_1,14.53 //	ye na aDvarasya rAjAnam pUjayaDvam maheSvaram // KUrmP_1,14.53 //
   īśvaraḥ sarvabhūtānāṃ sarvabhūtatanurharaḥ /	ISvaraH sarva BUtAnAm sarva BUta tanuH haraH /
   pūjyate sarvayajñeṣu sarvābhyudasiddhidaḥ // KūrmP_1,14.54 //	pUjyate sarva yajQezu sarva aByudasidDi daH // KUrmP_1,14.54 //
   evamuktā apīśānaṃ māyayā naṣṭacetasaḥ /	evam uktAH api ISAnam mAyayA nazwa cetasaH /
   na menire yayurmantrā devān muktvā svamālayam // KūrmP_1,14.55 //	na menire yayuH mantrAH devAn muktvA svam Alayam // KUrmP_1,14.55 //
   tataḥ sa rudro bhagavān sabhāryaḥ sagaṇeśvaraḥ /	tatas sa rudraH BagavAn sa BAryaH sa gaNeSvaraH /
   spṛśan karābhyāṃ brahmarṣi dadhīcaṃ prāha devatāḥ // KūrmP_1,14.56 //	spRSan karAByAm brahmarzi daDIcam prAha devatAH // KUrmP_1,14.56 //
   mantrāḥ pramāṇaṃ na kṛtā yuṣmābhirbalagarvitaiḥ /	mantrAH pramANam na kRtA yuzmABiH bala garvitEH /
   yasmāt prasahya tasmād vo nāśayāmyadya garvitam // KūrmP_1,14.57 //	yasmAt prasahya tasmAt vaH nASayAmi adya garvitam // KUrmP_1,14.57 //
   ityuktvā yajñaśālāṃ tāṃ dadāha gaṇapuṅgavaḥ /	iti uktvA yajQa SAlAm tAm dadAha gaNa puFgavaH /
   gaṇeśvarāśca saṃkruddhā yūpānutpāṭya cikṣipuḥ // KūrmP_1,14.58 //	gaNeSvarAH ca saMkrudDAH yUpAn utpAwya cikzipuH // KUrmP_1,14.58 //
   prastotrā saha hotrā ca aśvaṃ caiva gaṇeśvarāḥ /	prastotrA saha hotrA ca aSvam ca eva gaNeSvarAH /
   gṛhītvā bhīṣaṇāḥ sarve gaṅgāstrotasi cikṣipuḥ // KūrmP_1,14.59 //	gRhItvA BIzaNAH sarve gaFgAH trotasi cikzipuH // KUrmP_1,14.59 //
   vīrabhadro 'pi dīptātmā śakrasyodyacchataḥ karam /	vIraBadraH api dIpta AtmA Sakrasya udyacCataH karam /
   vyaṣṭambhayadadīnātmā tathānyeṣāṃ divaukasām // KūrmP_1,14.60 //	vyazwamBayat adIna AtmA taTA anyezAm divOkasAm // KUrmP_1,14.60 //
   bhagasya netre cotpāṭya karajāgreṇa līlayā /	Bagasya netre ca utpAwya karaja agreNa lIlayA /
   nihatya muṣṭinā dantān pūṣṇaścaivamapātayat // KūrmP_1,14.61 //	nihatya muzwinA dantAn pUzNaH ca evam apAtayat // KUrmP_1,14.61 //
   tathā candramasaṃ devaṃ pādāṅguṣṭhena līlayā /	taTA candramasam devam pAdAFguzWena lIlayA /
   dharṣayāmāsa balavān smayamāno gaṇeśvaraḥ // KūrmP_1,14.62 //	DarzayAmAsa balavAn smayamAnaH gaNeSvaraH // KUrmP_1,14.62 //
   vahnerhastadvayaṃ chittvā jihvāmutpāṭya līlayā /	vahneH hasta dvayam CittvA jihvAm utpAwya lIlayA /
   jaghāna mūrdhni pādena munīnapi munīśvarāḥ // KūrmP_1,14.63 //	jaGAna mUrDni pAdena munIn api muni ISvarAH // KUrmP_1,14.63 //
   tathā viṣṇuṃ saharuḍaṃ samāyāntaṃ mahābalaḥ /	taTA vizNum saharuxam samAyAntam mahA balaH /
   vivyādha niśetairbāṇaiḥ stambhayitvā sudarśanam // KūrmP_1,14.64 //	vivyADa niSetEH bANEH stamBayitvA sudarSanam // KUrmP_1,14.64 //
   samālokya mahābāhurāgatya garuḍo gaṇam /	samAlokya mahA bAhuH Agatya garuxaH gaNam /
   jaghāna pakṣaiḥ sahasā nanādāmbunidhiryathā // KūrmP_1,14.65 //	jaGAna pakzEH sahasA nanAda ambuniDiH yaTA // KUrmP_1,14.65 //
   tataḥ sahastraśo bhadraḥ sasarja garuḍān svayam /	tatas sa hastraSaH BadraH sasarja garuxAn svayam /
   vainateyādabhyadhikān garuḍaṃ te pradudruvuḥ // KūrmP_1,14.66 //	vEnateyAt aByaDikAn garuxam te pradudruvuH // KUrmP_1,14.66 //
   tān dṛṣṭvā garuḍo dhīmān palāyata mahājavaḥ /	tAn dRzwvA garuxaH DImAn palAyata mahA javaH /
   visṛjya mādhavaṃ vegāt tadadbhutamivābhavat // KūrmP_1,14.67 //	visRjya mADavam vegAt tat adButam iva aBavat // KUrmP_1,14.67 //
   antarhite vainateye bhagavān padmasaṃbhavaḥ /	antarhite vEnateye BagavAn padmasaMBavaH /
   āgatya vārayāmāsa vīrabhadraṃ ca keśavam // KūrmP_1,14.68 //	Agatya vArayAmAsa vIraBadram ca keSavam // KUrmP_1,14.68 //
   prasādayāmāsa ca taṃ gauravāt parameṣṭhinaḥ /	prasAdayAmAsa ca tam gOravAt paramezWinaH /
   saṃstūya bhagavānīśaḥ sāmbastatrāgamat svayam // KūrmP_1,14.69 //	saMstUya BagavAn ISaH sAmbaH tatra agamat svayam // KUrmP_1,14.69 //
   vīkṣya devādhidevaṃ taṃ sāmbaṃ sarvagaṇairvṛtam /	vIkzya deva aDidevam tam sAmbam sarva gaNEH vRtam /
   tuṣṭāva bhagavān brahmā dakṣaḥ sarve divaukasaḥ // KūrmP_1,14.70 //	tuzwAva BagavAn brahmA dakzaH sarve divOkasaH // KUrmP_1,14.70 //
   viśeṣāt pārvatīṃ devīmīśvarārdhaśarīriṇīm /	viSezAt pArvatIm devIm ISvara arDa SarIriNIm /
   stotrairnānāvidhairdakṣaḥ praṇamya ca kṛtāñjaliḥ // KūrmP_1,14.71 //	stotrEH nAnAviDEH dakzaH praNamya ca kRtAQjaliH // KUrmP_1,14.71 //
   tato bhagavatī devī prahasantī maheśvaram /	tatas BagavatI devI prahasantI maheSvaram /
   prasannamānasā rudraṃ vacaḥ prāha ghṛṇānidhiḥ // KūrmP_1,14.72 //	prasanna mAnasA rudram vacaH prAha GRNA niDiH // KUrmP_1,14.72 //
   tvameva jagataḥ straṣṭā śāsitā caiva rakṣakaḥ /	tvam eva jagataH strazwA SAsitA ca eva rakzakaH /
   anugrāhyo bhagavatā dakṣaścāpi divaukasaḥ // KūrmP_1,14.73 //	anugrAhyaH BagavatA dakzaH ca api divOkasaH // KUrmP_1,14.73 //
   tataḥ prahasya bhagavān kaparde nīlalohitaḥ /	tatas prahasya BagavAn kaparde nIlalohitaH /
   uvāca praṇatān devān prācetasamatho haraḥ // KūrmP_1,14.74 //	uvAca praNatAn devAn prAcetasam aTo haraH // KUrmP_1,14.74 //
   gacchadhvaṃ devatāḥ sarvāḥ prasanno bhavatāmaham /	gacCaDvam devatAH sarvAH prasannaH BavatAm aham /
   saṃpūjyaḥ sarvayajñeṣu na nindyo 'haṃ viśeṣataḥ // KūrmP_1,14.75 //	saMpUjyaH sarva yajQezu na nindyaH aham viSezataH // KUrmP_1,14.75 //
   tvaṃ cāpi śṛṇu me dakṣa vacanaṃ sarvarakṣaṇam /	tvam ca api SRNu me dakza vacanam sarva rakzaNam /
   tyaktvā lokaiṣaṇāmetāṃ madbhakto bhava yatnataḥ // KūrmP_1,14.76 //	tyaktvA loka ezaNAm etAm mad BaktaH Bava yatnatas // KUrmP_1,14.76 //
   bhaviṣyasi gaṇeśānaḥ kalpānte 'nugrahānmama /	Bavizyasi gaNeSAnaH kalpa ante anugrahAn mama /
   tāvat tiṣṭha mamādeśāt svādhikāreṣu nirvṛtaḥ // KūrmP_1,14.77 //	tAvat tizWa mama AdeSAt sva aDikArezu nirvRtaH // KUrmP_1,14.77 //
   evamuktvā sa bhagavān sapatnīkaḥ sahānugaḥ /	evam uktvA sa BagavAn sa patnIkaH saha anugaH /
   adarśanamanuprāpto dakṣasyāmitatejasaḥ // KūrmP_1,14.78 //	adarSanam anuprAptaH dakzasya amita tejasaH // KUrmP_1,14.78 //
   antarhite mahādeve śaṅkare padmasaṃbhavaḥ /	antarhite mahAdeve SaFkare padmasaMBavaH /
   vyājahāra svayaṃ dakṣamaśeṣajagato hitam // KūrmP_1,14.79 //	vyAjahAra svayam dakzam aSeza jagataH hitam // KUrmP_1,14.79 //
   brahmovāca	brahmA uvAca
   kiṃ tavāpagato mohaḥ prasanne vṛṣabhadhvaje /	kim tava apagataH mohaH prasanne vRzaBaDvaje /
   yadācaṣṭa svayaṃ devaḥ pālayaitadatandritaḥ // KūrmP_1,14.80 //	yat A Acazwa svayam devaH pAlaya etat atandritaH // KUrmP_1,14.80 //
   sarveṣāmeva bhūtānāṃ hṛdyeṣa vasatīśvaraḥ /	sarvezAm eva BUtAnAm hRdi eza vasati ISvaraH /
   paśyantyenaṃ brahmabhūtā vidvāṃso vedavādinaḥ // KūrmP_1,14.81 //	paSyanti enam brahma BUtAH vidvAMsaH veda vAdinaH // KUrmP_1,14.81 //
   sa ātmā sarvabhūtānāṃ sa bījaṃ paramā gatiḥ /	saH AtmA sarva BUtAnAm sa bIjam paramA gatiH /
   stūyate vaidikairmantrairdevadevo maheśvaraḥ // KūrmP_1,14.82 //	stUyate vEdikEH mantrEH devadevaH maheSvaraH // KUrmP_1,14.82 //
   tamarcayati yo rudraṃ svātmanyekaṃ sanātanam /	tam arcayati yaH rudram sva Atmani ekam sanAtanam /
   cetasā bhāvayuktena sa yāti paramaṃ padam // KūrmP_1,14.83 //	cetasA BAva yuktena sa yAti paramam padam // KUrmP_1,14.83 //
   tasmādanādimadhyāntaṃ vijñāya parameśvaram /	tasmAt anAdi maDya antam vijQAya parameSvaram /
   karmaṇā manasā vācā samārādhaya yatnataḥ // KūrmP_1,14.84 //	karmaNA manasA vAcA samArADaya yatnatas // KUrmP_1,14.84 //
   yatnāt parihareśasya nindāmātmavināśanīm /	yatnAt parihara ISasya nindAm Atma vinASanIm /
   bhavanti sarvadoṣāya nindakasya kriyā yataḥ // KūrmP_1,14.85 //	Bavanti sarva dozAya nindakasya kriyA yatas // KUrmP_1,14.85 //
   yastavaiṣa mahāyogī rakṣako viṣṇuravyayaḥ /	yaH tava eza mahA yogI rakzakaH vizNuH avyayaH /
   sa devadevo bhagavān mahādevo na saṃśayaḥ // KūrmP_1,14.86 //	sa devadevaH BagavAn mahAdevaH na saMSayaH // KUrmP_1,14.86 //
   manyante ye jagadyoniṃ vibhinnaṃ viṣṇumīśvarāt /	manyante ye jagadyonim viBinnam vizNum ISvarAt /
   mohādavedaniṣṭhatvāt te yānti narakaṃ narāḥ // KūrmP_1,14.87 //	mohAt aveda nizWa tvAt te yAnti narakam narAH // KUrmP_1,14.87 //
   vedānuvartino rudraṃ devaṃ nārāyaṇaṃ tathā /	veda anuvartinaH rudram devam nArAyaNam taTA /
   ekībhāvena paśyanti muktibhājo bhavanti te // KūrmP_1,14.88 //	ekIBAvena paSyanti mukti BAjaH Bavanti te // KUrmP_1,14.88 //
   yo viṣṇuḥ sa svayaṃ rudro yo rudraḥ sa janārdanaḥ /	yaH vizNuH sa svayam rudraH yaH rudraH sa janArdanaH /
   iti matvā yajed devaṃ sa yāti paramāṃ gatim // KūrmP_1,14.89 //	iti matvA yajet devam sa yAti paramAm gatim // KUrmP_1,14.89 //
   sṛjatyetajjagat sarvaṃ viṣṇustat paśyatīśvaraḥ /	sRjati etat jagat sarvam vizNuH tat paSyati ISvaraH /
   itthaṃ jagat sarvamidaṃ rudranārāyaṇodbhavam // KūrmP_1,14.90 //	itTam jagat sarvam idam rudra nArAyaNa udBavam // KUrmP_1,14.90 //
   tasmāt tyaktvā harernindāṃ viṣṇāvapi samāhitaḥ /	tasmAt tyaktvA hareH nindAm vizNO= api samAhitaH /
   samāśrayenmahādevaṃ śaraṇyaṃ brahmavādinām // KūrmP_1,14.91 //	samASrayet mahAdevam SaraNyam brahma vAdinAm // KUrmP_1,14.91 //
   upaśrutyātha vacanaṃ viriñcasya prajāpatiḥ /	upaSrutyA aTa vacanam viriQcasya prajApatiH /
   jagāma śaraṇaṃ devaṃ gopatiṃ kṛttivāsasam // KūrmP_1,14.92 //	jagAma SaraNam devam gopatim kRttivAsasam // KUrmP_1,14.92 //
   ye 'nye śāpāgninirdagdhā dadhīcasya maharṣayaḥ /	ye anye SApa agni nirdagDAH daDIcasya mahA RzayaH /
   dviṣanto mohitā devaṃ saṃbabhūvuḥ kaliṣvatha // KūrmP_1,14.93 //	dvizantaH mohitAH devam saMbaBUvuH kalizu aTa // KUrmP_1,14.93 //
   tyaktvā tapobalaṃ kṛtsnaṃ viprāṇāṃ kulasaṃbhavāḥ /	tyaktvA tapaH balam kRtsnam viprANAm kula saMBavAH /
   pūrvasaṃskāramahātmyād brahmaṇo vacanādiha // KūrmP_1,14.94 //	pUrva saMskAra mahAtmyAt brahmaNaH vacanAt iha // KUrmP_1,14.94 //
   muktaśāpāstataḥ sarve kalpānte rauravādiṣu /	mukta SApAH tatas sarve kalpa ante rOrava Adizu /
   nipātyamānāḥ kālena saṃprāpyādityavarcasam /	nipAtyamAnAH kAlena saMprApya Aditya varcasam /
   brahmāṇaṃ jagatāmīśamanujñātāḥ svayaṃbhuvā // KūrmP_1,14.95 //	brahmANam jagatAm ISam anujQAtAH svayaMBuvA // KUrmP_1,14.95 //
   samārādhya tapoyogādīśānaṃ tridaśādhipam /	samArADya tapaH yogAt ISAnam tridaSa aDipam /
   bhaviṣyanti yathā pūrvaṃ śaṅkarasya prasādataḥ // KūrmP_1,14.96 //	Bavizyanti yaTA pUrvam SaFkarasya prasAdataH // KUrmP_1,14.96 //
   etad vaḥ kathitaṃ sarvaṃ dakṣayajñaniṣūdanam /	etat vaH kaTitam sarvam dakza yajQa nizUdanam /
   śṛṇudhvaṃ dakṣaputrīṇāṃ sarvāsāṃ caiva saṃtatim // KūrmP_1,14.97 //	SRNuDvam dakza putrINAm sarvAsAm ca eva saMtatim // KUrmP_1,14.97 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge caturdaśo	iti SrI kUrmapurANe zawsAhastryAm saMhitAyAm pUrva viBAge caturdaSaH 
   'dhyāyaḥ	aDyAyaH
   sūta uvāca	sUtaH uvAca
   prajāḥ sṛjeti vyādiṣṭaḥ pūrvaṃ dakṣaḥ svayaṃbhuvā /	prajAH sRja iti vyAdizwaH pUrvam dakzaH svayaMBuvA /
   sasarja devān gandharvān ṛṣīṃścaivāsuroragān // KūrmP_1,15.1 //	sasarja devAn ganDarvAn RzIn= ca eva asura uragAn // KUrmP_1,15.1 //
   yadāsya sṛjamānasya na vyavardhanta tāḥ prajāḥ /	yadA asya sRjamAnasya na vyavarDanta tAH prajAH /
   tadā sasarja bhūtāni maithunenaiva dharmataḥ // KūrmP_1,15.2 //	tadA sasarja BUtAni mETunena eva DarmataH // KUrmP_1,15.2 //
   asiknyāṃ janayāmāsa vīraṇasya prajāpateḥ /	asiknyAm janayAmAsa vIraNasya prajApateH /
   sutāyāṃ dharmayuktāyāṃ putrāṇāṃ tu sahastrakam // KūrmP_1,15.3 //	sutAyAm Darma yuktAyAm putrANAm tu sahastrakam // KUrmP_1,15.3 //
   teṣu putreṣu naṣṭeṣu māyayā nāradasya saḥ /	tezu putrezu nazwezu mAyayA nAradasya saH /
   ṣaṣṭiṃ dakṣo 'sṛjat kanyā vairaṇyāṃ vai prajāpatiḥ // KūrmP_1,15.4 //	zazwim dakzaH asRjat kanyA vEraNyAm vE prajApatiH // KUrmP_1,15.4 //
   dadau sa daśa dharmāya kaśyapāya trayodaśa /	dadO sa daSa DarmAya kaSyapAya trayodaSa /
   viṃśat sapta ca somāya catastro 'riṣṭanemine // KūrmP_1,15.5 //	viMSat sapta ca somAya catastraH arizwanemine // KUrmP_1,15.5 //
   dve caiva bahuputrāya dve kṛśāśvāya dhīmate /	dve ca eva bahu putrAya dve kRSASvAya DImate /
   dve caivāṅgirase tadvat tāsāṃ vakṣye 'tha nistaram // KūrmP_1,15.6 //	dve ca eva aFgirase tadvat tAsAm vakzye aTa nistaram // KUrmP_1,15.6 //
   arundhatī vasurjāmī lambā bhānurmarutvatī /	arunDatI vasuH jAmI lambA BAnuH marutvatI /
   saṃkalpā ca muhūrtā ca sādhyā viśvā ca bhāminī // KūrmP_1,15.7 //	saMkalpA ca muhUrtA ca sADyA viSvA ca BAminI // KUrmP_1,15.7 //
   dharmapatnyo daśa tvetāstāsāṃ putrān nibodhata /	DarmapatnyaH daSa tu etAH tAsAm putrAn niboData /
   viśvāyā viśvadevāstu sādhyā sādhyānajījanat // KūrmP_1,15.8 //	viSvAyAH viSva devAH tu sADyA sADyAn ajIjanat // KUrmP_1,15.8 //
   marutvanto marutvatyāṃ vasavo 'ṣṭau vasoḥ sutāḥ /	marutvantaH marutvatyAm vasavaH azwO vasoH sutAH /
   bhānostu bhānavaścaiva muhūrtā vai muhūrtajāḥ // KūrmP_1,15.9 //	BAnoH tu BAnavaH ca eva muhUrtAH vE muhUrta jAH // KUrmP_1,15.9 //
   lambāyāścātha ghoṣo vai nāgavīthī tu jāmijā /	lambAyAH ca aTa GozaH vE nAgavITI tu jAmi jA /
   pṛthivīviṣayaṃ sarvamarundatyāmajāyata /	pRTivI vizayam sarvam arundatyAm ajAyata /
   saṃkalpāyāstu saṃkalpo dharmaputrā daśa smṛtāḥ // KūrmP_1,15.10 //	saMkalpAyAH tu saMkalpaH DarmaputrAH daSa smRtAH // KUrmP_1,15.10 //
   āpo dhruvaśca somaśca dharaścaivānilo 'nalaḥ /	ApaH DruvaH ca somaH ca DaraH ca eva anilaH analaH /
   pratyūṣaśca prabhāsaśca vasavo 'ṣṭau prakīrtitāḥ // KūrmP_1,15.11 //	pratyUzaH ca praBAsaH ca vasavaH azwO prakIrtitAH // KUrmP_1,15.11 //
   āpasya putro vaitaṇḍyaḥ śramaḥ śrānto dhunistathā /	Apasya putraH vEtaNxyaH SramaH SrAntaH DuniH taTA /
   dhruvasya putro bhagavān kālo lokaprakālanaḥ // KūrmP_1,15.12 //	Druvasya putraH BagavAn kAlaH loka prakAlanaH // KUrmP_1,15.12 //
   somasya bhagavān varcā dharasya draviṇaḥ sutaḥ /	somasya BagavAn varcAH Darasya draviNaH sutaH /
   purojavo 'nilasya syādavijñātagatistathā // KūrmP_1,15.13 //	purojavaH anilasya syAt avijQAta gatiH taTA // KUrmP_1,15.13 //
   kumāro hyanalasyāsīt senāpatiriti smṛtaḥ /	kumAraH hi analasya AsIt senApatiH iti smRtaH /
   devalo bhagavān yogī pratyūṣasyābhavat sutaḥ /	devalaH BagavAn yogI pratyUzasya aBavat sutaH /
   viśvakarmā prabhāsasya śilpakartā prajāpatiḥ // KūrmP_1,15.14 //	viSvakarmA praBAsasya Silpa kartA prajApatiH // KUrmP_1,15.14 //
   aditirditirdanustadvadariṣṭā surasā tathā /	aditiH ditiH danuH tadvat arizwA surasA taTA /
   surabhirvinatā caiva tāmra krodhavaśā irā /	suraBiH vinatA ca eva tAmra kroDa vaSAH irA /
   kadrurmuniśca dharmajñā tatputrān vai nibodhata // KūrmP_1,15.15 //	kadruH muniH ca Darma jQA tad putrAn vE niboData // KUrmP_1,15.15 //
   aṃśo dhātā bhagastvaṣṭā mitro 'tha varuṇor'yamā /	aMSaH DAtA BagaH tvazwA mitraH aTa varuNor ayamA /
   vivasvān savitā pūṣā hyaṃśumān viṣṇureva ca // KūrmP_1,15.16 //	vivasvAn savitA pUzA hi aMSumAn vizNuH eva ca // KUrmP_1,15.16 //
   tuṣitā nāma te pūrvaṃ cākṣuṣasyāntare manoḥ /	tuzitAH nAma te pUrvam cAkzuzasya antare manoH /
   vaivasvate 'ntare proktā ādityāścāditeḥ sutāḥ // KūrmP_1,15.17 //	vEvasvate antare proktAH AdityAH ca aditeH sutAH // KUrmP_1,15.17 //
   ditiḥ putradvayaṃ lebhe kaśyapād balasaṃyutam /	ditiH putra dvayam leBe kaSyapAt bala saMyutam /
   hiraṇyakaśipuṃ jyeṣṭhaṃ hiraṇyākṣaṃ tathāparam // KūrmP_1,15.18 //	hiraNyakaSipum jyezWam hiraNyAkzam taTA aparam // KUrmP_1,15.18 //
   hiraṇyakaśipurdaityo mahābalaparākramaḥ /	hiraNyakaSipuH dEtyaH mahA bala parAkramaH /
   ārādhya tapasā devaṃ brahmāṇaṃ parameṣṭhinam /	ArADya tapasA devam brahmANam paramezWinam /
   dṛṣṭvālebhevarān divyān stutvāsau vividhaiḥ stavai // KūrmP_1,15.19 //	dRzwvA AleBevarAn divyAn stutvA asO viviDEH stavE // KUrmP_1,15.19 //
   atha tasya balād devāḥ sarva eva surarṣayaḥ /	aTa tasya balAt devAH sarve eva sura RzayaH /
   bādhitāstāḍitā jagmurdevadevaṃ pitāmaham // KūrmP_1,15.20 //	bADitAH tAxitAH jagmuH devadevam pitAmaham // KUrmP_1,15.20 //
   śaraṇyaṃ śaraṇaṃ devaṃ śaṃbhuṃ sarvajaganmayam /	SaraNyam SaraNam devam SaMBum sarva jagat mayam /
   brahmāṇaṃ lokakartāraṃ trātāraṃ puruṣaṃ param /	brahmANam loka kartAram trAtAram puruzam param /
   kūṭasthaṃ jagatāmekaṃ purāṇaṃ puruṣottamam // KūrmP_1,15.21 //	kUwasTam jagatAm ekam purANam puruzottamam // KUrmP_1,15.21 //
   sa yācito devavarairmunibhiśca munīśvarāḥ /	sa yAcitaH deva varEH muniBiH ca muni ISvarAH /
   sarvadevahitārthāya jagāma kamalāsanaḥ // KūrmP_1,15.22 //	sarva deva hita arTAya jagAma kamalAsanaH // KUrmP_1,15.22 //
   saṃstūyamānaḥ praṇatairmunīndrairamarairapi /	saMstUyamAnaH praNatEH muni indrEH amarEH api /
   kṣīrodasyottaraṃ kūlaṃ yatrāste harirīśvaraḥ // KūrmP_1,15.23 //	kzIrodasya uttaram kUlam yatra Aste hariH ISvaraH // KUrmP_1,15.23 //
   dṛṣṭvā devaṃ jagadyoniṃ viṣṇuṃ viśvaguruṃ śivam /	dRzwvA devam jagadyonim vizNum viSva gurum Sivam /
   vavande caraṇau mūrdhnā kṛtāñjalirabhāṣata // KūrmP_1,15.24 //	vavande caraNO mUrDnA kRtAQjaliH aBAzata // KUrmP_1,15.24 //
   brahmovāca	brahmA uvAca
   tvaṃ gatiḥ sarvabhūtānāmananto 'syakhilātmakaḥ /	tvam gatiH sarva BUtAnAm anantaH asi aKila AtmakaH /
   vyāpī sarvāmaravapurmahāyogī sanātanaḥ // KūrmP_1,15.25 //	vyApI sarva amara vapuH mahA yogI sanAtanaH // KUrmP_1,15.25 //
   tvamātmā sarvabhūtānāṃ pradhānaṃ prakṛtiḥ parā /	tvam AtmA sarva BUtAnAm praDAnam prakRtiH parA /
   vairāgyaiśvaryanirato rāgātīto nirañjanaḥ // KūrmP_1,15.26 //	vErAgya ESvarya nirataH rAga atItaH niraQjanaH // KUrmP_1,15.26 //
   tvaṃ kartā caiva bhartā ca nihantā suravidviṣām /	tvam kartA ca eva BartA ca nihantA sura vidvizAm /
   trātumarhasyananteśa trātā hi parameśvaraḥ // KūrmP_1,15.27 //	trAtum arhasi ananta ISa trAtA hi parameSvaraH // KUrmP_1,15.27 //
   itthaṃ sa viṣṇurbhagavān brahmaṇā saṃprabodhitaḥ /	itTam sa vizNuH BagavAn brahmaNA saMpraboDitaH /
   provāconnidrapadmākṣaḥ pītavāsāsuradviṣaḥ // KūrmP_1,15.28 //	provAca unnidra padma akzaH pIta vAsa asuradvizaH // KUrmP_1,15.28 //
   kimarthaṃ sumahāvīryāḥ saprajāpatikāḥ surāḥ /	kimarTam su mahA vIryAH sa prajApatikAH surAH /
   imaṃ deśamanuprāptāḥ kiṃ vā kāryaṃ karomi vaḥ // KūrmP_1,15.29 //	imam deSam anuprAptAH kim vA kAryam karomi vaH // KUrmP_1,15.29 //
   devā ūcuḥ	devAH UcuH
   hiraṇyakaśipurnāma brahmaṇo varadarpitaḥ /	hiraNyakaSipuH nAma brahmaNaH vara darpitaH /
   bādhate bhagavan daityo devān sarvān saharṣibhiḥ // KūrmP_1,15.30 //	bADate Bagavan dEtyaH devAn sarvAn saha RziBiH // KUrmP_1,15.30 //
   avadhyaḥ sarvabhūtānāṃ tvāmṛte puruṣottama /	avaDyaH sarva BUtAnAm tvAm Rte puruzottamaH /
   hantumarhasi sarveṣāṃ tvaṃ trātāsi jaganmaya // KūrmP_1,15.31 //	hantum arhasi sarvezAm tvam trAtA asi jagat mayaH // KUrmP_1,15.31 //
   śrutvā taddaivatairuktaṃ sa viṣṇurlokabhāvanaḥ /	SrutvA tat dEvatEH uktam sa vizNuH loka BAvanaH /
   vadhāya daityamukhyasya so 'sṛjat puruṣaṃ svayam // KūrmP_1,15.32 //	vaDAya dEtya muKyasya saH asRjat puruzam svayam // KUrmP_1,15.32 //
   meruparvatavarṣmāṇaṃ ghorarūpaṃ bhayānakam /	meru parvata varzmANam Gora rUpam BayAnakam /
   śaṅkhacakragadāpāṇiṃ taṃ prāha garuḍadhvajaḥ // KūrmP_1,15.33 //	SaFKa cakra gadA pANim tam prAha garuxaDvajaH // KUrmP_1,15.33 //
   hatvā taṃ daityarājaṃ tvaṃ hiraṇyakaśipuṃ punaḥ /	hatvA tam dEtya rAjam tvam hiraNyakaSipum punar /
   imaṃ deśaṃ samāgantuṃ kṣipramarhasi pauruṣāt // KūrmP_1,15.34 //	imam deSam samAgantum kzipram arhasi pOruzAt // KUrmP_1,15.34 //
   niśamya vaiṣṇavaṃ vākyaṃ praṇamya puruṣottamam /	niSamya vEzNavam vAkyam praNamya puruzottamam /
   mahāpuruṣamavyaktaṃ yayau daityamahāpuram // KūrmP_1,15.35 //	mahApuruzam avyaktam yayO dEtya mahApuram // KUrmP_1,15.35 //
   vimuñcan bhairavaṃ nādaṃ śaṅkhacakragadādharaḥ /	vimuQcan BEravam nAdam SaFKa cakra gadA DaraH /
   āruhya garuḍaṃ devo mahāmerurivāparaḥ // KūrmP_1,15.36 //	Aruhya garuxam devaH mahA meruH iva aparaH // KUrmP_1,15.36 //
   ākarṇya daityapravarā mahāmegharavopamam /	AkarNya dEtya pravarAH mahA meGa rava upamam /
   samācacakṣire nādaṃ tadā daityapaterbhayāt // KūrmP_1,15.37 //	samAcacakzire nAdam tadA dEtya pateH BayAt // KUrmP_1,15.37 //
   asurā ūcuḥ	asurAH UcuH
   kaścidāgacchati mahān puruṣo devacoditaḥ /	kaScid AgacCati mahAn puruzaH deva coditaH /
   vimuñcan bhairavaṃ nādaṃ taṃ jānīmo 'marārdana // KūrmP_1,15.38 //	vimuQcan BEravam nAdam tam jAnImaH amara ardanaH // KUrmP_1,15.38 //
   tataḥ sahāsuravarairhiraṇyakaśipuḥ svayam /	tatas saha asura varEH hiraNyakaSipuH svayam /
   saṃnaddhaiḥ sāyudhaiḥ putraiḥ prahrādādyaistadā yayau // KūrmP_1,15.39 //	saMnadDEH sa AyuDEH putrEH prahrAda AdyEH tadA yayO // KUrmP_1,15.39 //
   dṛṣṭvā taṃ garuḍāsīnaṃ sūryakoṭisamaprabham /	dRzwvA tam garuxa AsInam sUrya kowi sama praBam /
   puruṣaṃ parvatākāraṃ nārāyaṇamivāparam // KūrmP_1,15.40 //	puruzam parvata AkAram nArAyaNam iva aparam // KUrmP_1,15.40 //
   dudruvuḥ kecidanyonmamūcuḥ saṃbhrāntalocanāḥ /	dudruvuH kecid anya unmam UcuH saMBrAnta locanAH /
   ayaṃ sa devo devānāṃ goptā nārāyaṇo ripuḥ // KūrmP_1,15.41 //	ayam sa devaH devAnAm goptA nArAyaNaH ripuH // KUrmP_1,15.41 //
   asmākamavyayo nūnaṃ tatsuto vā samāgataḥ /	asmAkam avyayaH nUnam tad sutaH vA samAgataH /
   ityuktvā śastravarṣāṇi sasṛjuḥ puruṣāya te /	iti uktvA Sastra varzANi sasRjuH puruzAya te /
   tāni cāśeṣato devo nāśayāmāsa līlayā // KūrmP_1,15.42 //	tAni ca aSezatas devaH nASayAmAsa lIlayA // KUrmP_1,15.42 //
   tadā hiraṇyakaśipoścatvāraḥ prathitaujasaḥ /	tadA hiraNyakaSipoH catvAraH praTita ojasaH /
   putrā nārāyaṇodbhūtaṃ yuyudhurmeghaniḥ svanāḥ /	putrAH nArAyaNa udBUtam yuyuDuH meGaniH svanAH /
   prahrādaścāpyanuhrādaḥ saṃhrādo hrāda eva ca // KūrmP_1,15.43 //	prahrAdaH ca api anuhrAdaH saMhrAdaH hrAdaH eva ca // KUrmP_1,15.43 //
   prahrādaḥ prāhiṇod brāhmamanuhrādo 'tha vaiṣṇavam /	prahrAdaH prAhiNot brAhmam anuhrAdaH aTa vEzNavam /
   saṃhrādaścāpi kaumāramāgneyaṃ hrāda eva ca // KūrmP_1,15.44 //	saMhrAdaH ca api kOmAram Agneyam hrAdaH eva ca // KUrmP_1,15.44 //
   tāni taṃ puruṣaṃ prāpya catvāryastrāṇi vaiṣṇavam /	tAni tam puruzam prApya catvAri astrANi vEzNavam /
   na śekurbādhituṃ viṣṇuṃ vāsudevaṃ yathā tathā // KūrmP_1,15.45 //	na SekuH bADitum vizNum vAsudevam yaTA taTA // KUrmP_1,15.45 //
   athāsau caturaḥ putrān mahābāhurmahābalaḥ /	aTa asO caturaH putrAn mahA bAhuH mahA balaH /
   pragṛhya pādeṣu karaiḥ saṃcikṣepa nanāda ca // KūrmP_1,15.46 //	pragRhya pAdezu karEH saMcikzepa nanAda ca // KUrmP_1,15.46 //
   vimukteṣvatha putreṣu hiraṇyakaśipuḥ svayam /	vimuktezu aTa putrezu hiraNyakaSipuH svayam /
   pādena tāḍayāmāsa vegenorasi taṃ balī // KūrmP_1,15.47 //	pAdena tAxayAmAsa vegena urasi tam balI // KUrmP_1,15.47 //
   sa tena pīḍito 'tyarthaṃ garuḍena tathā'śugaḥ /	sa tena pIxitaH atyarTam garuxena taTA aSugaH /
   adṛśyaḥ prayayau tūrṇaṃ yatra nārāyaṇaḥ prabhuḥ /	adRSyaH prayayO tUrNam yatra nArAyaNaH praBuH /
   gatvā vijñāpayāmāsa pravṛttamakhilaṃ tathā // KūrmP_1,15.48 //	gatvA vijQApayAmAsa pravRttam aKilam taTA // KUrmP_1,15.48 //
   saṃcintya manasā devaḥ sarvajñānamayo 'malaḥ /	saMcintya manasA devaH sarva jQAna mayaH amalaH /
   narasyārdhatanuṃ kṛtvā siṃhasyārdhatanuṃ tathā // KūrmP_1,15.49 //	narasya arDa tanum kRtvA siMhasya arDa tanum taTA // KUrmP_1,15.49 //
   nṛsiṃhavapuravyakto hiraṇyakaśipoḥ pure /	nRsiMha vapuH avyaktaH hiraNyakaSipoH pure /
   āvirbabhūva sahasā mohayan daityapuṅgavān // KūrmP_1,15.50 //	AvirbaBUva sahasA mohayan dEtya puFgavAn // KUrmP_1,15.50 //
   daṃṣṭrākarālo yogātmā yugāntadahanopamaḥ /	daMzwrA karAlaH yoga AtmA yugAnta dahana upamaH /
   samāruhyātmanaḥ śaktiṃ sarvasaṃhārakārikām /	samAruhya AtmanaH Saktim sarva saMhAra kArikAm /
   bhāti nārāyaṇo 'nanto yathā madhyandine raviḥ // KūrmP_1,15.51 //	BAti nArAyaNaH anantaH yaTA maDyandine raviH // KUrmP_1,15.51 //
   dṛṣṭvā nṛsiṃhavapuṣaṃ prahrādaṃ jyeṣṭhaputrakam /	dRzwvA nRsiMha vapuzam prahrAdam jyezWa putrakam /
   vadhāya prerayāmāsa narasihasya so 'suraḥ // KūrmP_1,15.52 //	vaDAya prerayAmAsa narasihasya saH asuraH // KUrmP_1,15.52 //
   imaṃ nṛsiṃhavapuṣaṃ pūrvasmād bahuśaktikam /	imam nRsiMha vapuzam pUrvasmAt bahu Saktikam /
   sahaiva tvanujaiḥ sarvairnāśayāśu mayeritaḥ // KūrmP_1,15.53 //	saha eva tu anujEH sarvEH nASaya ASu mayA IritaH // KUrmP_1,15.53 //
   tatsaṃniyogādasuraḥ prahrādo viṣṇumavyayam /	tad saMniyogAt asuraH prahrAdaH vizNum avyayam /
   yuyudhe sarvayatnena narasiṃhena nirjitaḥ // KūrmP_1,15.54 //	yuyuDe sarva yatnena narasiMhena nirjitaH // KUrmP_1,15.54 //
   tataḥ saṃcodito daityo hiraṇyākṣastadānujaḥ /	tatas saMcoditaH dEtyaH hiraNyAkzaH tadA anujaH /
   dhyātvā paśupaterastraṃ sasarja ca nanāda ca // KūrmP_1,15.55 //	DyAtvA paSupateH astram sasarja ca nanAda ca // KUrmP_1,15.55 //
   tasya devādidevasya viṣṇoramitatejasaḥ /	tasya deva Adidevasya vizNoH amita tejasaH /
   na hānimakarodastraṃ yathā devasya śūlinaḥ // KūrmP_1,15.56 //	na hAnim akarot astram yaTA devasya SUlinaH // KUrmP_1,15.56 //
   dṛṣṭvā parāhataṃ tvastraṃ prahrādo bhāgyagauravāt /	dRzwvA parAhatam tu astram prahrAdaH BAgya gOravAt /
   mene sarvātmakaṃ devaṃ vāsudevaṃ sanātanam // KūrmP_1,15.57 //	mene sarva Atmakam devam vAsudevam sanAtanam // KUrmP_1,15.57 //
   saṃtyajya sarvaśastrāṇi sattvayuktena cetasā /	saMtyajya sarva SastrANi sattva yuktena cetasA /
   nanāma śirasā devaṃ yogināṃ hṛdayeśayam // KūrmP_1,15.58 //	nanAma SirasA devam yoginAm hRdayeSayam // KUrmP_1,15.58 //
   stutvā nārāyaṇaiḥ stotraiḥ ṛgyajuḥ sāmasaṃbhavaiḥ /	stutvA nArAyaNEH stotrEH Rc yajuH sAma saMBavEH /
   nivārya pitaraṃ bhrātṛn hiraṇyākṣaṃ tadābravīt // KūrmP_1,15.59 //	nivArya pitaram BrAtRt hiraNyAkzam tadA bravIt // KUrmP_1,15.59 //
   ayaṃ nārāyaṇo 'nantaḥ śāśvato bhagavānajaḥ /	ayam nArAyaNaH anantaH SASvataH BagavAn ajaH /
   purāṇapuruṣo devo mahāyogī jaganmayaḥ // KūrmP_1,15.60 //	purANapuruzaH devaH mahA yogI jagat mayaH // KUrmP_1,15.60 //
   ayaṃ dhātā vidhātā ca svayañjyotirnirañjanaḥ /	ayam DAtA viDAtA ca svayan jyotiH niraQjanaH /
   pradhānapuruṣastattvaṃ mūlaprakṛtiravyayaḥ // KūrmP_1,15.61 //	praDAna puruzaH tattvam mUlaprakRtiH avyayaH // KUrmP_1,15.61 //
   īśvaraḥ sarvabhūtānāmantaryāmī guṇātigaḥ /	ISvaraH sarva BUtAnAm antaryAmI guNa atigaH /
   gacchadhvamenaṃ śaraṇaṃ viṣṇumavyaktamavyayam // KūrmP_1,15.62 //	gacCaDvam enam SaraNam vizNum avyaktam avyayam // KUrmP_1,15.62 //
   evamukte sudurbuddhirhiraṇyakaśipuḥ svayam /	evam ukte su durbudDiH hiraNyakaSipuH svayam /
   provāca putramatyarthaṃ mohito viṣṇumāyayā // KūrmP_1,15.63 //	provAca putram atyarTam mohitaH vizNu mAyayA // KUrmP_1,15.63 //
   ayaṃ sarvātmanā vadhyo nṛsiṃho 'lpaparākramaḥ /	ayam sarva AtmanA vaDyaH nRsiMhaH alpa parAkramaH /
   samāgato 'smadbhavanamidānīṃ kālacoditaḥ // KūrmP_1,15.64 //	samAgataH asmad Bavanam idAnIm kAla coditaH // KUrmP_1,15.64 //
   vihasya pitaraṃ putro vacaḥ prāha mahāmatiḥ /	vihasya pitaram putraH vacaH prAha mahAmatiH /
   mā nindasvainamīśānaṃ bhūtānāmekamavyayam // KūrmP_1,15.65 //	mA nindasva enam ISAnam BUtAnAm ekam avyayam // KUrmP_1,15.65 //
   kathaṃ devo mahādevaḥ śāśvataḥ kālavarjitaḥ /	kaTam devaH mahAdevaH SASvataH kAla varjitaH /
   kālena hanyate viṣṇuḥ kālātmā kālarūpadhṛk // KūrmP_1,15.66 //	kAlena hanyate vizNuH kAla AtmA kAla rUpaDRk // KUrmP_1,15.66 //
   tataḥ suvarṇakaśipurdurātmā vidhicoditaḥ /	tatas suvarNakaSipuH durAtmA viDi coditaH /
   nivārito 'pi putreṇa yuyodha harimavyayam // KūrmP_1,15.67 //	nivAritaH api putreNa yuyoDa harim avyayam // KUrmP_1,15.67 //
   saṃraktanayano 'nto hiraṇyanayanāgrajam /	saMrakta nayanaH antaH hiraNya nayana agrajam /
   nakhairvidārayāmāsa prahrādasyaiva paśyataḥ // KūrmP_1,15.68 //	naKEH vidArayAmAsa prahrAdasya eva paSyataH // KUrmP_1,15.68 //
   hate hiraṇyakaśipau hiraṇyākṣo mahābalaḥ /	hate hiraNyakaSipO hiraNyAkzaH mahA balaH /
   visṛjya putraṃ prahrādaṃ dudruve bhayavihvalaḥ // KūrmP_1,15.69 //	visRjya putram prahrAdam dudruve Baya vihvalaH // KUrmP_1,15.69 //
   anuhrādādayaḥ putrā anye ca śataśo 'surāḥ /	anuhrAda AdayaH putrAH anye ca SataSas asurAH /
   nṛsiṃhadehasaṃbhūtaiḥ siṃhairnotā yamālayam // KūrmP_1,15.70 //	nRsiMha deha saMBUtEH siMhEH na utA yama Alayam // KUrmP_1,15.70 //
   tataḥ saṃhṛtya tadrūpaṃ harirnārāyaṇaḥ prabhuḥ /	tatas saMhRtya tad rUpam hariH nArAyaNaH praBuH /
   svameva paramaṃ rūpaṃ yayau nārāyaṇāhvayam // KūrmP_1,15.71 //	svam eva paramam rUpam yayO nArAyaNa Ahvayam // KUrmP_1,15.71 //
   gate nārāyaṇe daityaḥ prahrādo 'surasattamaḥ /	gate nArAyaNe dEtyaH prahrAdaH asura sattamaH /
   abhiṣekeṇa yuktena hiraṇyākṣamayojayat // KūrmP_1,15.72 //	aBizekeNa yuktena hiraNyAkzam ayojayat // KUrmP_1,15.72 //
   sa bādhayāmāsa surān raṇe jitvā munīnapi /	sa bADayAmAsa surAn raNe jitvA munIn api /
   labdhvāndhakaṃ mahāputraṃ tapasārādhya śaṅkaram // KūrmP_1,15.73 //	labDvA anDakam mahA putram tapasA ArADya SaFkaram // KUrmP_1,15.73 //
   devāñjitvā sadevendrān badhvāca dharaṇīmimām /	devAn jitvA sa deva indrAn baDvAca DaraNIm imAm /
   nītvā rasātalaṃ cakre vandīmindīvaraprabhām // KūrmP_1,15.74 //	nItvA rasAtalam cakre vandIm indIvara praBAm // KUrmP_1,15.74 //
   tataḥ sabrahmakā devāḥ parimlānamukhaśriyaḥ /	tatas sa brahmakAH devAH parimlAna muKa SriyaH /
   gatvā vijñāpayāmāsurviṣṇave harimandiram // KūrmP_1,15.75 //	gatvA vijQApayAmAsuH vizNave hari mandiram // KUrmP_1,15.75 //
   sa cintayitvā viśvātmā tadvadhopāyamavyayaḥ /	sa cintayitvA viSvAtmA tad vaDa upAyam avyayaH /
   sarvedevamayaṃ śubhraṃ vārāhaṃ vapurādadhe // KūrmP_1,15.76 //	sarvedeva mayam SuBram vArAham vapuH AdaDe // KUrmP_1,15.76 //
   gatvā hiraṇyanayanaṃ hatvā taṃ puruṣottamaḥ /	gatvA hiraNyanayanam hatvA tam puruzottamaH /
   daṃṣṭrayoddhārayāmāsa kalpādau dharaṇīmimām // KūrmP_1,15.77 //	daMzwrayA udDArayAmAsa kalpa AdO DaraNIm imAm // KUrmP_1,15.77 //
   tyaktvā varāhasaṃsthānaṃ saṃsthāpya ca suradvijān	tyaktvA varAha saMsTAnam saMsTApya ca sura dvijAn
   svāmeva prakṛtiṃ divyāṃ yayau viṣṇuḥ paraṃ padam // KūrmP_1,15.78 //	svAm eva prakRtim divyAm yayO vizNuH param padam // KUrmP_1,15.78 //
   tasmin hate 'mararipau prahrādau viṣṇutatparaḥ /	tasmin hate amara ripO prahrAdO vizNu tatparaH /
   apālayat svakaṃrājyaṃ bhāvaṃ tyaktvā tadā'suram // KūrmP_1,15.79 //	apAlayat sva kaMrAjyam BAvam tyaktvA tadA asuram // KUrmP_1,15.79 //
   iyāja vidhivad devān viṣṇorārādhane rataḥ /	iyAja viDivat devAn vizNoH ArADane rataH /
   niḥ sapatnaṃ tadā rājyaṃ tasyāsīd viṣṇuvaibhavāt // KūrmP_1,15.80 //	niH sapatnam tadA rAjyam tasya AsIt vizNu vEBavAt // KUrmP_1,15.80 //
   tataḥ kadācidasuro brāhmaṇaṃ gṛhamāgatam /	tatas kadAcid asuraH brAhmaNam gRham Agatam /
   tāpasaṃ nārcayāmāsa devānāṃ caiva māyayā // KūrmP_1,15.81 //	tApasam na arcayAmAsa devAnAm ca eva mAyayA // KUrmP_1,15.81 //
   sa tena tāpaso 'tyarthaṃ mohitenāvamānitaḥ /	sa tena tApasaH atyarTam mohitena avamAnitaH /
   śaśāpāsurarājānaṃ krodhasaṃraktalocanaḥ // KūrmP_1,15.82 //	SaSApa asura rAjAnam kroDa saMrakta locanaH // KUrmP_1,15.82 //
   yattadvalaṃ samāśritya brāhmaṇānavamanyase /	yat tat valam samASritya brAhmaNAn avamanyase /
   sā bhaktirvaiṣṇavī divyā vināśaṃ te gamiṣyati // KūrmP_1,15.83 //	sA BaktiH vEzNavI divyA vinASam te gamizyati // KUrmP_1,15.83 //
   ityuktvā prayayau tūrṇaṃ prahrādasya gṛhād dvijaḥ /	iti uktvA prayayO tUrNam prahrAdasya gRhAt dvijaH /
   mumoha rājyasaṃsaktaḥ so 'pi śāpabalāt tataḥ // KūrmP_1,15.84 //	mumoha rAjya saMsaktaH saH api SApa balAt tatas // KUrmP_1,15.84 //
   bādhayāmāsa viprendrān na viveda janārdanam /	bADayAmAsa vipra indrAn na viveda janArdanam /
   piturvadhamanusmṛtya krodhaṃ cakre hariṃ prati // KūrmP_1,15.85 //	pituH vaDam anusmRtya kroDam cakre harim prati // KUrmP_1,15.85 //
   tayoḥ samabhavad yuddhaṃ sughoraṃ romaharṣaṇam /	tayoH samaBavat yudDam su Goram roma harzaNam /
   nārāyaṇasya devasya prahrādasyāmaradviṣaḥ // KūrmP_1,15.86 //	nArAyaNasya devasya prahrAdasya amaradvizaH // KUrmP_1,15.86 //
   kṛtvā tu sumahad yuddhaṃ viṣṇunā tena nirjitaḥ /	kRtvA tu su mahat yudDam vizNunA tena nirjitaH /
   purvasaṃskāramāhātmyāt parasmin puruṣe harau /	purva saMskAra mAhAtmyAt parasmin puruze harO /
   saṃjātaṃ tasya vijñānaṃ śaraṇyaṃ śaraṇaṃ yayau // KūrmP_1,15.87 //	saMjAtam tasya vijQAnam SaraNyam SaraNam yayO // KUrmP_1,15.87 //
   tataḥ prabhṛti daityendro hyananyāṃ bhaktimudvahan /	tatas praBRti dEtya indraH hi ananyAm Baktim udvahan /
   nārāyaṇe mahāyogamavāpa puruṣottame // KūrmP_1,15.88 //	nArAyaNe mahA yogam avApa puruzottame // KUrmP_1,15.88 //
   hiraṇyakaśipoḥ putre yogasaṃsaktacetasi /	hiraNyakaSipoH putre yoga saMsakta cetasi /
   avāpa tanmahad rājyamandhako 'surapuṅgavaḥ // KūrmP_1,15.89 //	avApa tat mahat rAjyam anDakaH asura puFgavaH // KUrmP_1,15.89 //
   hiraṇyanetratanayaḥ śaṃbhordehasamudbhavaḥ /	hiraNya netra tanayaH SaMBoH deha samudBavaH /
   mandarasthāmumāṃ devīṃ cakame parvatātmajām // KūrmP_1,15.90 //	mandara sTAm umAm devIm cakame parvata AtmajAm // KUrmP_1,15.90 //
   purā dāruvane puṇye munayo gṛhamedhinaḥ /	purA dAru vane puNye munayaH gRhameDinaH /
   īśvarārādhanārthāya tapaśceruḥ sahastraśaḥ // KūrmP_1,15.91 //	ISvara ArADana arTAya tapaH ceruH sa hastraSaH // KUrmP_1,15.91 //
   tataḥ kadācinmahati kālayogena dustarā /	tatas kadAcid mahati kAla yogena dustarA /
   anāvṛṣṭiratīvogrā hyāsīd bhūtavināśinī // KūrmP_1,15.92 //	anAvRzwiH atIva ugrA hi AsIt BUta vinASinI // KUrmP_1,15.92 //
   sametya sarve munayo gautamaṃ tapasāṃ nidhim /	sametya sarve munayaH gOtamam tapasAm niDim /
   ayācanta kṣudhāviṣṭā āhāraṃ prāṇadhāraṇam // KūrmP_1,15.93 //	ayAcanta kzuDA AvizwAH AhAram prANa DAraNam // KUrmP_1,15.93 //
   sa tebhyaḥ pradadāvannaṃ mṛṣṭaṃ bahutaraṃ budhaḥ /	sa teByaH pradadO= annam mRzwam bahutaram buDaH /
   sarve bubujire viprā nirviśaṅkena cetasā // KūrmP_1,15.94 //	sarve bubujire viprAH nirviSaFkena cetasA // KUrmP_1,15.94 //
   gate tu dvādaśe varṣe kalpānta iva śaṅkarī /	gate tu dvAdaSe varze kalpa ante iva SaFkarI /
   babhūva vṛṣṭirmahatī yathāpūrvamabhūjjagat // KūrmP_1,15.95 //	baBUva vRzwiH mahatI yaTApUrvam aBUt jagat // KUrmP_1,15.95 //
   tataḥ sarve munivarāḥ samāmantrya parasparam /	tatas sarve muni varAH samAmantrya parasparam /
   maharṣi gautamaṃ procurgacchāma iti vegataḥ // KūrmP_1,15.96 //	mahA Rzi gOtamam procuH gacCAmaH iti vegataH // KUrmP_1,15.96 //
   nivārayāmāsa ca tān kañcit kālaṃ yathāsukham /	nivArayAmAsa ca tAn kaQcid kAlam yaTAsuKam /
   uṣitvā madgṛhe 'vaśyaṃ gacchadhvamiti paṇḍitāḥ // KūrmP_1,15.97 //	uzitvA mad gRhe avaSyam gacCaDvam iti paNxitAH // KUrmP_1,15.97 //
   tato māyāmayīṃ sṛṣṭvā kṛśāṃ gāṃ sarva eva te /	tatas mAyA mayIm sRzwvA kRSAm gAm sarve eva te /
   samīpaṃ prāpayāmāsugautamasya mahātmanaḥ // KūrmP_1,15.98 //	samIpam prApayAmAsu gOtamasya mahAtmanaH // KUrmP_1,15.98 //
   so 'nuvīkṣya kṛpāviṣṭastasyāḥ saṃrakṣaṇotsukaḥ /	saH anuvIkzya kRpA AvizwaH tasyAH saMrakzaNa utsukaH /
   goṣṭhe tāṃ bandhayāmāsa spṛṣṭamātrā mamāra sā // KūrmP_1,15.99 //	gozWe tAm banDayAmAsa spRzwa mAtrAH mamAra sA // KUrmP_1,15.99 //
   sa śokenābhisaṃtaptaḥ kāryākāryaṃ mahāmuniḥ /	sa Sokena aBisaMtaptaH kArya akAryam mahA muniH /
   na paśyati sma sahasā tādṛśaṃ munayo 'bruvan // KūrmP_1,15.100 //	na paSyati sma sahasA tAdRSam munayaH abruvan // KUrmP_1,15.100 //
   govadhyeyaṃ dvijaśreṣṭha yāvat tava śarīragā /	go vaDyA iyam dvijaSrezWa yAvat tava SarIra gAH /
   tāvat te 'nnaṃ na bhoktavyaṃ gacchāmo vayameva hi // KūrmP_1,15.101 //	tAvat te annam na Boktavyam gacCAmaH vayam eva hi // KUrmP_1,15.101 //
   tena te muditāḥ santo devadāruvanaṃ śubham /	tena te muditAH santaH devadAru vanam SuBam /
   jagmuḥ pāpavaśaṃ nītāstapaścartuṃ yathā purā // KūrmP_1,15.102 //	jagmuH pApa vaSam nItAH tapaH cartum yaTA purA // KUrmP_1,15.102 //
   sa teṣāṃ māyayā jātāṃ govadhyāṃ gautamo muniḥ /	sa tezAm mAyayA jAtAm go vaDyAm gOtamaH muniH /
   kenāpi hetunā jñātvā śaśāpātīvakopanaḥ // KūrmP_1,15.103 //	kena api hetunA jQAtvA SaSApa atIva kopanaH // KUrmP_1,15.103 //
   bhaviṣyanti trayībāhyā mahāpātakibhiḥ samāḥ /	Bavizyanti trayI bAhyAH mahApAtakiBiH samAH /
   babhūvuste tathā śāpājjāyamānāḥ punaḥ punaḥ // KūrmP_1,15.104 //	baBUvuH te taTA SApAt jAyamAnAH punar punar // KUrmP_1,15.104 //
   sarve saṃprāpya deveśaṃ śaṅkaraṃ viṣṇumavyayam /	sarve saMprApya deveSam SaFkaram vizNum avyayam /
   astuvan laukikaiḥ stotrairucchiṣṭā iva sarvagau // KūrmP_1,15.105 //	astuvan lOkikEH stotrEH ucCizwAH iva sarva gO // KUrmP_1,15.105 //
   devadevau mahādevau bhaktānāmārtināśanau /	devadevO mahAdevO BaktAnAm Arti nASanO /
   kāmavṛttyā mahāyogau pāpānnastrātumarhathaḥ // KūrmP_1,15.106 //	kAma vRttyA mahA yogO pApAt naH trAtum arhaTaH // KUrmP_1,15.106 //
   tadā pārśvasthitaṃ viṣṇuṃ saṃprekṣya vṛṣabhadhvajaḥ /	tadA pArSva sTitam vizNum saMprekzya vRzaBaDvajaH /
   kimeteṣāṃ bhavet kāryaṃ prāha puṇyaiṣiṇāmiti // KūrmP_1,15.107 //	kim etezAm Bavet kAryam prAha puNya eziNAm iti // KUrmP_1,15.107 //
   tataḥ sa bhagavān viṣṇuḥ śaraṇyo bhaktavatsalaḥ /	tatas sa BagavAn vizNuH SaraNyaH Bakta vatsalaH /
   gopatiṃ prāha viprendrānālokya praṇatān hariḥ // KūrmP_1,15.108 //	gopatim prAha vipra indrAn Alokya praNatAn hariH // KUrmP_1,15.108 //
   na vedabāhye puruṣe puṇyaleśo 'pi śaṅkara /	na veda bAhye puruze puNya leSaH api SaFkara /
   saṃgacchate mahādeva dharmo vedād vinirbabhau // KūrmP_1,15.109 //	saMgacCate mahAdeva DarmaH vedAt vinirbaBO // KUrmP_1,15.109 //
   tathāpi bhaktavātsalyād rakṣitavyā maheśvara /	taTA api Bakta vAtsalyAt rakzitavyAH maheSvaraH /
   asmābhiḥ sarva eveme gantāro narakānapi // KūrmP_1,15.110 //	asmABiH sarve eva ime gantAraH narakAn api // KUrmP_1,15.110 //
   tasmād vai vedabāhyānāṃ rakṣaṇārthāya pāpinām /	tasmAt vE veda bAhyAnAm rakzaNa arTAya pApinAm /
   vimohanāya śāstrāṇi kariṣyāmo vṛṣadhvaja // KūrmP_1,15.111 //	vimohanAya SAstrANi karizyAmaH vRzaDvajaH // KUrmP_1,15.111 //
   evaṃ saṃbodhito rudro mādhavena murāriṇā /	evam saMboDitaH rudraH mADavena murAriNA /
   cakāra mohaśāstrāṇi keśavo 'pi śiveritaḥ // KūrmP_1,15.112 //	cakAra moha SAstrANi keSavaH api Siva IritaH // KUrmP_1,15.112 //
   kāpālaṃ nākulaṃ vāmaṃ bhairavaṃ pūrvapaścimam /	kApAlam na Akulam vAmam BEravam pUrva paScimam /
   pañcarātraṃ pāśupataṃ tathānyāni sahastraśaḥ // KūrmP_1,15.113 //	paQca rAtram pASupatam taTA anyAni sa hastraSaH // KUrmP_1,15.113 //
   sṛṣṭvā tānūcaturdevau kurvāṇāḥ śāstracoditam /	sRzwvA tAn UcatuH devO kurvANAH SAstra coditam /
   patanto niraye ghore bahūn kalpān punaḥ punaḥ // KūrmP_1,15.114 //	patantaH niraye Gore bahUn kalpAn punar punar // KUrmP_1,15.114 //
   jāyanto mānuṣe loke kṣīṇapāpacayāstataḥ /	jAyantaH mAnuze loke kzINa pApa cayAH tatas /
   īśvarārādhanabalād gacchadhvaṃ sukṛtāṃ gatim /	ISvara ArADana balAt gacCaDvam sukRtAm gatim /
   vartadhvaṃ matprasādena nānyathā niṣkṛtirhi vaḥ // KūrmP_1,15.115 //	vartaDvam mad prasAdena na anyaTA nizkRtiH hi vaH // KUrmP_1,15.115 //
   evamīśvaraviṣṇubhyāṃ coditāste maharṣayaḥ /	evam ISvara vizNuByAm coditAH te mahA RzayaH /
   ādeśaṃ pratyapadyanta śirasāsuravidviṣoḥ // KūrmP_1,15.116 //	AdeSam pratyapadyanta SirasA asura vidvizoH // KUrmP_1,15.116 //
   cakruste 'nyāni śāstrāṇi tatra tatra ratāḥ punaḥ /	cakruH te anyAni SAstrANi tatra tatra ratAH punar /
   śiṣyānadhyāpayāmāsurdarśayitvā phalāni tu // KūrmP_1,15.117 //	SizyAn aDyApayAmAsuH darSayitvA PalAni tu // KUrmP_1,15.117 //
   mohayanta imaṃ lokamavatīrya mahītale /	mohayantaH imam lokam avatIrya mahI tale /
   cakāra śaṅkaro bhikṣāṃ hitāyaiṣāṃ dvijaiḥ saha // KūrmP_1,15.118 //	cakAra SaFkaraH BikzAm hitAya ezAm dvijEH saha // KUrmP_1,15.118 //
   kapālamālābharaṇaḥ pretabhasmāvaguṇṭhitaḥ /	kapAla mAlA ABaraNaH preta Basma avaguNWitaH /
   vimohayaṃllokamimaṃ jaṭāmaṇḍalamaṇḍitaḥ // KūrmP_1,15.119 //	vimohayan= lokam imam jawA maNxala maNxitaH // KUrmP_1,15.119 //
   nikṣipya pārvatīṃ devīṃ viṣṇāvamitatejasi /	nikzipya pArvatIm devIm vizNO= amita tejasi /
   niyojyāṅgabhavaṃ rudraṃ bhairavaṃ duṣṭanigrahe // KūrmP_1,15.120 //	niyojya aFga Bavam rudram BEravam duzwa nigrahe // KUrmP_1,15.120 //
   dattvā nārāyaṇe devīṃ nandinaṃ kulanandinam /	dattvA nArAyaNe devIm nandinam kula nandinam /
   saṃsthāpya tatra gaṇapān devānindrapurogamān // KūrmP_1,15.121 //	saMsTApya tatra gaNapAn devAn indra purogamAn // KUrmP_1,15.121 //
   prasthite 'tha mahādeve viṣṇurviśvatanuḥ svayam /	prasTite aTa mahAdeve vizNuH viSva tanuH svayam /
   strīrūpadhārī niyataṃ sevate sma maheśvarīm // KūrmP_1,15.122 //	strI rUpa DArI niyatam sevate sma maheSvarIm // KUrmP_1,15.122 //
   brahmā hutāśanaḥ śakro yamo 'nye surapuṅgavāḥ /	brahmA hutASanaH SakraH yamaH anye sura puFgavAH /
   siṣevire mahādevīṃ strīveśaṃ śobhanaṃ gatāḥ // KūrmP_1,15.123 //	sizevire mahAdevIm strI veSam SoBanam gatAH // KUrmP_1,15.123 //
   nandīśvaraśca bhagavān śaṃbhoratyantavallabhaḥ /	nandISvaraH ca BagavAn SaMBoH atyanta vallaBaH /
   dvāradeśe gaṇādhyakṣo yathāpūrvamatiṣṭhata // KūrmP_1,15.124 //	dvAra deSe gaNADyakzaH yaTApUrvam atizWata // KUrmP_1,15.124 //
   etasminnantare daityo hyandhako nāma durmatiḥ /	etasmin= antare dEtyaH hi anDakaH nAma durmatiH /
   āhartukāmo girijāmājagāmātha mandaram // KūrmP_1,15.125 //	Ahartu kAmaH girijAm AjagAma aTa mandaram // KUrmP_1,15.125 //
   saṃprāptamandhakaṃ dṛṣṭvā śaṅkaraḥ kālabhairavaḥ /	saMprAptam anDakam dRzwvA SaFkaraH kAlaBEravaH /
   nyaṣedhayadameyātmā kālarūpadharo haraḥ // KūrmP_1,15.126 //	nyazeDayat ameya AtmA kAla rUpa DaraH haraH // KUrmP_1,15.126 //
   tayoḥ samabhavad yuddhaṃ sughoraṃ romaharṣaṇam /	tayoH samaBavat yudDam su Goram roma harzaNam /
   śūlenorasi taṃ daityamājaghāna vṛṣadhvajaḥ // KūrmP_1,15.127 //	SUlena urasi tam dEtyam AjaGAna vRzaDvajaH // KUrmP_1,15.127 //
   tataḥ sahastraśo daityaḥ sasarjāndhakasaṃjñitān /	tatas sa hastraSas dEtyaH sasarja anDaka saMjQitAn /
   nandiṣeṇādayo daityairandhakairabhinirjitāḥ // KūrmP_1,15.128 //	nandizeNa AdayaH dEtyEH anDakEH aBinirjitAH // KUrmP_1,15.128 //
   ghaṇṭākarṇo meghanādaścaṇḍeśaścaṇḍatāpanaḥ /	GaNwAkarNaH meGanAdaH caNxeSaH caNxa tApanaH /
   vināyako meghavāhaḥ somanandī ca vaidyutaḥ // KūrmP_1,15.129 //	vinAyakaH meGavAhaH somanandI ca vEdyutaH // KUrmP_1,15.129 //
   sarve 'ndhakaṃ daityavaraṃ saṃprāpyātibalānvitāḥ /	sarve anDakam dEtya varam saMprApya ati bala anvitAH /
   yuyudhuḥ śūlaśaktyṛṣṭigirikūṭaparaśvadhaiḥ // KūrmP_1,15.130 //	yuyuDuH SUla Sakti Rzwi giri kUwa paraSvaDEH // KUrmP_1,15.130 //
   bhrāmayitvātha hastābhyāṃ gṛhītacaraṇadvayāḥ /	BrAmayitvA aTa hastAByAm gRhIta caraNa dvayAH /
   daityendreṇātibalinā kṣiptāste śatayojanam // KūrmP_1,15.131 //	dEtya indreNa ati balinA kziptAH te Sata yojanam // KUrmP_1,15.131 //
   tato 'ndhakanisṛṣṭāste śataśo 'tha sahastraśaḥ /	tatas anDaka nisRzwAH te SataSas aTa sa hastraSaH /
   kālasūryapratīkāśā bhairavaṃ tvabhidudruvuḥ // KūrmP_1,15.132 //	kAla sUrya pratIkASAH BEravam tu aBidudruvuH // KUrmP_1,15.132 //
   hā heti śabdaḥ sumahān babhūvātibhayaṅkaraḥ /	hA hA iti SabdaH su mahAn baBUva ati BayaFkaraH /
   yuyodha bhairavo rudraḥ śūlamādāya bhīṣaṇam // KūrmP_1,15.133 //	yuyoDa BEravaH rudraH SUlam AdAya BIzaNam // KUrmP_1,15.133 //
   dṛṣṭvāndhakānāṃ subalaṃ durjayaṃ tarjito haraḥ /	dRzwvA anDakAnAm subalam durjayam tarjitaH haraH /
   jagāma śaraṇaṃ devaṃ vāsudevamajaṃ vibhum // KūrmP_1,15.134 //	jagAma SaraNam devam vAsudevam ajam viBum // KUrmP_1,15.134 //
   so 'sṛjad bhagavān viṣṇurdevīnāṃ śatamuttamam /	saH asRjat BagavAn vizNuH devInAm Satam uttamam /
   devīpārśvasthito devo vināśāyāmaradviṣām // KūrmP_1,15.135 //	devI pArSva sTitaH devaH vinASAya amara dvizAm // KUrmP_1,15.135 //
   tathāndhakasahastraṃ tu devībhiryamasādanam /	taTA anDaka sahastram tu devIBiH yama sAdanam /
   nītaṃ keśavamāhātmyāllīlayaiva raṇājire // KūrmP_1,15.136 //	nItam keSava mAhAtmyAt lIlayA eva raNa ajire // KUrmP_1,15.136 //
   dṛṣṭvā parāhataṃ sainyamandhako 'pi mahāsuraḥ /	dRzwvA parAhatam sEnyam anDakaH api mahA asuraH /
   parāṅmukhoraṇāt tasmāt palāyata mahājavaḥ // KūrmP_1,15.137 //	parAFmuKa uraNAt tasmAt palAyata mahA javaH // KUrmP_1,15.137 //
   tataḥ krīḍāṃ mahādevaḥ kṛtvā dvādaśavārṣikīm /	tatas krIxAm mahAdevaH kRtvA dvAdaSa vArzikIm /
   hitāya loke bhaktānāmājagāmātha mandaram // KūrmP_1,15.138 //	hitAya loke BaktAnAm AjagAma aTa mandaram // KUrmP_1,15.138 //
   saṃprāptamīśvaraṃ jñātvā sarva eva gaṇeśvarāḥ /	saMprAptam ISvaram jQAtvA sarve eva gaNeSvarAH /
   samāgamyopatasthustaṃ bhānumantamiva dvijāḥ // KūrmP_1,15.139 //	samAgamya upatasTuH tam BAnumantam iva dvijAH // KUrmP_1,15.139 //
   praviśya bhavanaṃ puṇyamayuktānāṃ durāsadam /	praviSya Bavanam puNyam ayuktAnAm durAsadam /
   dadarśa nandinaṃ devaṃ bhairavaṃ keśavaṃ śivaḥ // KūrmP_1,15.140 //	dadarSa nandinam devam BEravam keSavam SivaH // KUrmP_1,15.140 //
   praṇāmapravaṇaṃ devaṃ so 'nugṛhyātha nandinam /	praNAma pravaNam devam saH anugRhya aTa nandinam /
   āghrāya mūrdhanīśānaḥ keśavaṃ pariṣasvaje // KūrmP_1,15.141 //	AGrAya mUrDani ISAnaH keSavam parizasvaje // KUrmP_1,15.141 //
   dṛṣṭvā devī mahādevaṃ prītivisphāritekṣaṇā /	dRzwvA devI mahAdevam prIti visPArita IkzaNA /
   nanāma śirasā tasya pādayorīśvarasya sā // KūrmP_1,15.142 //	nanAma SirasA tasya pAdayoH ISvarasya sA // KUrmP_1,15.142 //
   nivedya vijayaṃ tasmai śaṅkarāyātha śaṅkarī /	nivedya vijayam tasmE SaFkarAya aTa SaFkarI /
   bhairavo viṣṇumāhātmyaṃ praṇataḥ pārśvago 'vadat // KūrmP_1,15.143 //	BEravaH vizNu mAhAtmyam praNataH pArSva gaH avadat // KUrmP_1,15.143 //
   śrutvā tadvijayaṃ śaṃbhurvikramaṃ keśavasya ca /	SrutvA tat vijayam SaMBuH vikramam keSavasya ca /
   samāste bhagavānīśo devyā saha varāsane // KūrmP_1,15.144 //	samAste BagavAn ISaH devyA saha varAsane // KUrmP_1,15.144 //
   tato devagaṇāḥ sarve marīcipramukhā dvijāḥ /	tatas deva gaNAH sarve marIci pramuKAH dvijAH /
   ājagmurmandaraṃ druṣṭaṃ devadevaṃ trilocanam // KūrmP_1,15.145 //	AjagmuH mandaram druzwam devadevam trilocanam // KUrmP_1,15.145 //
   yena tad vijitaṃ pūrvaṃ devīnāṃ śatamuttamam /	yena tat vijitam pUrvam devInAm Satam uttamam /
   samāgataṃ daityasainyamīśdarśanavāñchayā // KūrmP_1,15.146 //	samAgatam dEtya sEnyam IH darSana vAQCayA // KUrmP_1,15.146 //
   dṛṣṭvā varāsanāsīnaṃ devyā candravibhūṣaṇam /	dRzwvA varAsana AsInam devyA candra viBUzaNam /
   praṇemurādarād devyo gāyanti smātilālasāḥ // KūrmP_1,15.147 //	praNemuH AdarAt devyaH gAyanti sma ati lAlasAH // KUrmP_1,15.147 //
   praṇemurgirijāṃ devīṃ vāmapārśve pinākinaḥ /	praNemuH girijAm devIm vAma pArSve pinAkinaH /
   devāsanagataṃ devaṃ nārāyaṇamanāmayam // KūrmP_1,15.148 //	devAsana gatam devam nArAyaNam anAmayam // KUrmP_1,15.148 //
   dṛṣṭvā siṃhāsanāsīnaṃ devyā nārāyaṇena ca /	dRzwvA siMhAsana AsInam devyAH nArAyaNena ca /
   praṇamya devamīśānaṃ pṛṣṭavatyo varāṅganāḥ // KūrmP_1,15.149 //	praNamya devam ISAnam pRzwavatyaH vara aFganAH // KUrmP_1,15.149 //
   kanyā ūcuḥ	kanyAH UcuH
   kastvaṃ vibhrājase kāntyā keyaṃ bālaraviprabhā /	kaH tvam viBrAjase kAntyA kA iyam bAla ravi praBA /
   ko 'nvayaṃ bhti vapuṣā paṅkajāyatalocanaḥ // KūrmP_1,15.150 //	kaH anvayam Bti vapuzA paFkaja Ayata locanaH // KUrmP_1,15.150 //
   niśamya tāsāṃ vacanaṃ vṛṣendravaravāhanaḥ /	niSamya tAsAm vacanam vRza indra vara vAhanaH /
   vyājahāra mahāyogī bhūtādhipatiravyayaḥ // KūrmP_1,15.151 //	vyAjahAra mahA yogI BUta aDipatiH avyayaH // KUrmP_1,15.151 //
   ahaṃ nārāyaṇo gaurī jaganmātā sanātanī /	aham nArAyaNaH gOrI jaganmAtA sanAtanI /
   vibhajya saṃsthito devaḥ svātmānaṃ bahudheśvaraḥ // KūrmP_1,15.152 //	viBajya saMsTitaH devaH sva AtmAnam bahuDA ISvaraH // KUrmP_1,15.152 //
   na me viduḥ paraṃ tattvaṃ devādyā na maharṣayaḥ /	na me viduH param tattvam deva AdyAH na mahA RzayaH /
   eko 'yaṃ veda viśvātmā bhavānī viṣṇureva ca // KūrmP_1,15.153 //	ekaH ayam veda viSvAtmA BavAnI vizNuH eva ca // KUrmP_1,15.153 //
   ahaṃ hi niṣkriyaḥ śāntaḥ kevalo niṣparigrahaḥ /	aham hi nizkriyaH SAntaH kevalaH nizparigrahaH /
   māmeva keśavaṃ devamāhurdevīmathāmbikām // KūrmP_1,15.154 //	mAm eva keSavam devam AhuH devIm aTa ambikAm // KUrmP_1,15.154 //
   eṣa dhātā vidhātā ca kāraṇaṃ kāryameva ca /	eza DAtA viDAtA ca kAraNam kAryam eva ca /
   kartā kārayitā viṣṇurbhuktimuktiphalapradaḥ // KūrmP_1,15.155 //	kartA kArayitA vizNuH Bukti mukti Pala pradaH // KUrmP_1,15.155 //
   bhoktā pumānaprameyaḥ saṃhartā kālarūpadhṛk /	BoktA pumAn aprameyaH saMhartA kAla rUpaDRk /
   straṣṭā pātā vāsudevo viśvātmā viśvatomukhaḥ // KūrmP_1,15.156 //	strazwA pAtAH vAsudevaH viSvAtmA viSvatomuKaH // KUrmP_1,15.156 //
   kṛṭastho hyakṣaro vyāpī yogī nārāyaṇaḥ svayam /	kRwa sTaH hi akzaraH vyApI yogI nArAyaNaH svayam /
   tārakaḥ puruṣo hyātmā kevalaṃ paramaṃ padam // KūrmP_1,15.157 //	tArakaH puruzaH hi AtmA kevalam paramam padam // KUrmP_1,15.157 //
   saiṣā māheśvarī gaurī mama śaktirnirañjanā /	sA ezA mAheSvarI gOrI mama SaktiH niraQjanAH /
   sāntā satyā sadānandā paraṃ padamiti śrutiḥ // KūrmP_1,15.158 //	sA antA satyA sadAnandA param padam iti SrutiH // KUrmP_1,15.158 //
   asyāḥ sarvamidaṃ jātamatraiva layameṣyati /	asyAH sarvam idam jAtam atra eva layam ezyati /
   eṣaiva sarvabhūtānāṃ gatīnāmuttamā gatiḥ // KūrmP_1,15.159 //	ezA eva sarva BUtAnAm gatInAm uttamA gatiH // KUrmP_1,15.159 //
   tayāhaṃ saṃgato devyā kevalo niṣkalaḥ paraḥ /	tayA aham saMgataH devyA kevalaH nizkalaH paraH /
   paśyāmyaśeṣamevedaṃ yastad veda sa mucyate // KūrmP_1,15.160 //	paSyAmi aSezam eva idam yaH tat veda sa mucyate // KUrmP_1,15.160 //
   tasmādanādimadvaitaṃ viṣṇumātmānamīśvaram /	tasmAt anAdim advEtam vizNum AtmAnam ISvaram /
   ekameva vijānīdhvaṃ tato yāsyatha nirvṛtim // KūrmP_1,15.161 //	ekam eva vijAnIDvam tatas yAsyaTa nirvRtim // KUrmP_1,15.161 //
   manyante viṣṇumavyaktamātmānaṃ śraddhayānvitāḥ /	manyante vizNum avyaktam AtmAnam SradDayA anvitAH /
   ye bhinnadṛṣṭyāpīśānaṃ pūjayanto na me priyāḥ // KūrmP_1,15.162 //	ye Binna dRzwyA api ISAnam pUjayantaH na me priyAH // KUrmP_1,15.162 //
   dviṣanti ye jagatsūtiṃ mohitā rauravādiṣu /	dvizanti ye jagat sUtim mohitAH rOrava Adizu /
   pacyamānā na mucyante kalpakoṭiśatairapi // KūrmP_1,15.163 //	pacyamAnAH na mucyante kalpa kowi SatEH api // KUrmP_1,15.163 //
   tasamādaśeṣabhūtānāṃ rakṣako viṣṇuravyayaḥ /	tasamAt aSeza BUtAnAm rakzakaH vizNuH avyayaH /
   yathāvadiha vijñāya dhyeyaḥ sarvāpadi prabhuḥ // KūrmP_1,15.164 //	yaTAvat iha vijQAya DyeyaH sarva Apadi praBuH // KUrmP_1,15.164 //
   śrutvā bhagavato vākyaṃ devyaḥ sarvagaṇeśvarāḥ /	SrutvA BagavataH vAkyam devyaH sarva gaNa ISvarAH /
   nemurnārāyaṇaṃ devaṃ devīṃ ca himaśailajām // KūrmP_1,15.165 //	nemuH nArAyaNam devam devIm ca himaSElajAm // KUrmP_1,15.165 //
   prārthayāmāsurīśāne bhaktiṃ bhaktajanapriye /	prArTayAmAsuH ISAne Baktim Bakta jana priye /
   bhavānīpādayugale nārāyaṇapadāmbuje // KūrmP_1,15.166 //	BavAnI pAda yugale nArAyaNa pada ambuje // KUrmP_1,15.166 //
   tato nārāyaṇaṃ devaṃ gaṇeśā mātaro 'pi ca /	tatas nArAyaNam devam gaNeSAH mAtaraH api ca /
   na paśyanti jagatsūtiṃ tadbhutamivābhavat // KūrmP_1,15.167 //	na paSyanti jagat sUtim tat Butam iva aBavat // KUrmP_1,15.167 //
   tadantare mahādaityo hyandhako manmathārditaḥ /	tad antare mahA dEtyaH hi anDakaH manmaTa arditaH /
   mohito girijāṃ devīmāhartuṃ girimāyayau // KūrmP_1,15.168 //	mohitaH girijAm devIm Ahartum girim AyayO // KUrmP_1,15.168 //
   athānantavapuḥ śrīmān yogī nārāyaṇo 'malaḥ /	aTa anantavapuH SrImAn yogI nArAyaNaH amalaH /
   tatraivāvirabhūd daityairyuddhāya puruṣottamaḥ // KūrmP_1,15.169 //	tatra eva AviraBUt dEtyEH yudDAya puruzottamaH // KUrmP_1,15.169 //
   kṛtvātha pārśve bhagavantamīśo	kRtvA aTa pArSve Bagavantam ISaH 
   yuddhāya viṣṇuṃ gaṇadevamukhyaiḥ /	yudDAya vizNum gaNa deva muKyEH /
   śilādaputreṇa ca mātṛkābhiḥ	SilAda putreNa ca mAtRkABiH
   sa kālarudro 'bhijagāma devaḥ // KūrmP_1,15.170 //	sa kAlarudraH aBijagAma devaH // KUrmP_1,15.170 //
   triśūlamādāya kṛśānukalpaṃ	triSUlam AdAya kRSa anu kalpam
   sa devadevaḥ prayayau purastāt /	sa devadevaH prayayO purastAt /
   tamanvayuste gaṇarājavaryā	tam anvayuH te gaNarAja varyA
   jagāma devo 'pi sahastrabāhuḥ // KūrmP_1,15.171 //	jagAma devaH api sahastra bAhuH // KUrmP_1,15.171 //
   rarāja madhye bhagavān surāṇāṃ	rarAja maDye BagavAn surANAm
   vivāhano vāridavarṇavarṇaḥ /	vivAhanaH vArida varNa varNaH /
   tadā sumeroḥ śikharādhirūḍha 	tadA sumeroH SiKara aDirUXa 
   strilokadṛṣṭirbhagavānivārkaḥ // KūrmP_1,15.172 //	striloka dRzwiH BagavAn iva arkaH // KUrmP_1,15.172 //
   jagatyanādirbhagavānameyo	jagati anAdiH BagavAn ameyaH 
   haraḥ sahastrākṛtirāvirāsīt /	haraH sahastra AkRtiH AvirAsIt /
   triśūlapāṇirgagane sughoṣaḥ	triSUla pANiH gagane suGozaH
   papāta devopari puṣpavṛṣṭiḥ // KūrmP_1,15.173 //	papAta deva upari puzpa vRzwiH // KUrmP_1,15.173 //
   samāgataṃ vīkṣya gaṇeśarājaṃ	samAgatam vIkzya gaNeSa rAjam
   samāvṛtaṃ devaripurgaṇeśaiḥ /	samAvRtam deva ripuH gaNeSEH /
   yuyodha śakreṇa samātṛkābhi 	yuyoDa SakreNa sa mAtRkABi 
   r gaṇairaśeṣairamapapradhānaiḥ // KūrmP_1,15.174 //	r gaNEH aSezEramapa praDAnEH // KUrmP_1,15.174 //
   vijitya sarvānapi bāhuvīryāt	vijitya sarvAn api bAhu vIryAt 
   sa saṃyuge śaṃbhumanantadhāma /	sa saMyuge SaMBum ananta DAma /
   samāyayau yatra sa kālarudro	samAyayO yatra sa kAlarudraH 
   vimānamāruhya vihīnasattvaḥ // KūrmP_1,15.175 //	vimAnam Aruhya vihIna sattvaH // KUrmP_1,15.175 //
   dṛṣṭvāndhakaṃ samayāntaṃ bhagavān garuḍadhvajaḥ /	dRzwvA anDakam samaya antam BagavAn garuxaDvajaH /
   vyājahāra mahādevaṃ bhairavaṃ bhūtibhūṣaṇam // KūrmP_1,15.176 //	vyAjahAra mahAdevam BEravam BUti BUzaNam // KUrmP_1,15.176 //
   hantumarhasi daityeśamandhakaṃ lokakaṇṭakam /	hantum arhasi dEtya ISam anDakam loka kaNwakam /
   tvāmṛte bhagavān śakto hantā nānyo 'sya vidyate // KūrmP_1,15.177 //	tvAm Rte BagavAn SaktaH hantA na anyaH asya vidyate // KUrmP_1,15.177 //
   tvaṃ hartā sarvalokānāṃ kālātmā hyaiśvarī tanuḥ /	tvam hartA sarva lokAnAm kAla AtmA hi ESvarI tanuH /
   stūyate vividhairmantrarvedavidbhirvicakṣaṇaiḥ // KūrmP_1,15.178 //	stUyate viviDEH mantrarveda vidBiH vicakzaNEH // KUrmP_1,15.178 //
   sa vāsudevasya vaco niśamya bhagavān haraḥ /	sa vAsudevasya vacaH niSamya BagavAn haraH /
   nirīkṣya viṣṇuṃ hanane daityandrasya matiṃ dadhau // KūrmP_1,15.179 //	nirIkzya vizNum hanane dEtyandrasya matim daDO // KUrmP_1,15.179 //
   jagāma devatānīkaṃ gaṇānāṃ harṣamuttamam /	jagAma devatA anIkam gaNAnAm harzam uttamam /
   stuvanti bhairavaṃ devamantarikṣacarā janāḥ // KūrmP_1,15.180 //	stuvanti BEravam devam antarikza carAH janAH // KUrmP_1,15.180 //
   jayānanta mahādeva kālamūrte sanātana /	jaya ananta mahAdeva kAla mUrte sanAtana /
   tvamagniḥ sarvabhūtānāmantaścarasi nityaśaḥ // KūrmP_1,15.181 //	tvam agniH sarva BUtAnAm antar carasi nityaSas // KUrmP_1,15.181 //
   tvaṃ yatrajñastvaṃ vaṣaṭkārastvaṃ dhātā hariravyayaḥ /	tvam yatra jQaH tvam vazawkAraH tvam DAtA hariH avyayaH /
   tvaṃ brahmā tvaṃ mahādevastvaṃ dhāma paramaṃ padam // KūrmP_1,15.182 //	tvam brahmA tvam mahAdevaH tvam DAma paramam padam // KUrmP_1,15.182 //
   oṅkāramūrtiryogātmā trayīnetrastrilocanaḥ /	oFkAra mUrtiH yoga AtmA trayI netraH trilocanaH /
   mahāvibhūtirdeveśo jayāśeṣajagatpate // KūrmP_1,15.183 //	mahA viBUtiH deveSaH jaya aSeza jagat pate // KUrmP_1,15.183 //
   tataḥ kālāgnirudro 'sau gṛhītvāndhakamīśvaraḥ /	tatas kAlAgni rudraH asO gRhItvA anDakam ISvaraH /
   triśūlāgreṣu vinyasya prananarta satāṃ gatiḥ // KūrmP_1,15.184 //	triSUla agrezu vinyasya prananarta satAm gatiH // KUrmP_1,15.184 //
   dṛṣṭvāndhakaṃ devagaṇāḥ śūlaprotaṃ pitāmahaḥ /	dRzwvA anDakam deva gaNAH SUla protam pitAmahaH /
   praṇemurīśvaraṃ devaṃ bhairavaṃ bhavamocakam // KūrmP_1,15.185 //	praNemuH ISvaram devam BEravam Bava mocakam // KUrmP_1,15.185 //
   astuvan munayaḥ siddhā jagurgandharvikiṃnarāḥ /	astuvat munayaH sidDAH jaguH ganDarvi kiMnarAH /
   antarikṣe 'psaraḥ saṅghā nṛtyantisma manoramāḥ // KūrmP_1,15.186 //	antarikze apsaraH saFGAH nRtyantisma manoramAH // KUrmP_1,15.186 //
   saṃsthāpito 'thaśūlāgre so 'ndhako dagdhakilbiṣaḥ /	saMsTApitaH aTa SUla agre saH anDakaH dagDa kilbizaH /
   utpannākhilavijñānastuṣṭāva parameśvaram // KūrmP_1,15.187 //	utpanna aKila vijQAnaH tuzwAva parameSvaram // KUrmP_1,15.187 //
   andhaka uvāca	anDakaH uvAca
   namāmi mūrdhnā bhagavantamekaṃ	namAmi mUrDnA Bagavantam ekam
   samāhitā yaṃ vidurīśatattvam /	samAhitAH yam viduH ISa tattvam /
   purātanaṃ puṇyamanantarūpaṃ	purAtanam puNyam ananta rUpam
   kālaṃ kaviṃ yogaviyogahetum // KūrmP_1,15.188 //	kAlam kavim yoga viyoga hetum // KUrmP_1,15.188 //
   daṃṣṭrākarālaṃ divi nṛtyamānaṃ	daMzwrA karAlam divi nRtyamAnam
   hutāśavaktraṃ jvalanārkarūpam /	hutASa vaktram jvalana arka rUpam /
   sahastrapādākṣiśirobhiyuktaṃ	sa hastra pAda akzi SiraH Biyuktam
   bhavantamekaṃ praṇamāmi rudram // KūrmP_1,15.189 //	Bavantam ekam praNamAmi rudram // KUrmP_1,15.189 //
   jayādidevāmarapūjitāṅghre	jaya Adi deva amara pUjita aFGre
   vibhāgahīnāmalatattvarūpa /	viBAga hIna amala tattva rUpaH /
   tvamagnireko bahudhābhipūjyase	tvam agniH ekaH bahuDA aBipUjyase
   vāyvādibhedairakhilātmarūpa // KūrmP_1,15.190 //	vAyu Adi BedEH aKilAtma rUpaH // KUrmP_1,15.190 //
   tvāmekamāhuḥ puruṣaṃ purāṇam	tvAm ekam AhuH puruzam purANam
   ādityavarṇaṃ tamasaḥ parastāt /	Aditya varNam tamasaH parastAt /
   tvaṃ paśyasīdaṃ paripāsyajastraṃ	tvam paSyasi idam paripAsi ajastram
   tvamantako yogigaṇābhijuṣṭaḥ // KūrmP_1,15.191 //	tvam antakaH yogi gaNa aBijuzwaH // KUrmP_1,15.191 //
   eko 'ntarātmā bahudhā niviṣṭo	ekaH antarAtmA bahuDA nivizwaH 
   deheṣu dehādiviśeṣahīnaḥ /	dehezu deha Adi viSeza hInaH /
   tvamātmaśabdaṃ paramātmatattvaṃ	tvam Atma Sabdam paramAtma tattvam
   bhavantamāhuḥ śivameva kecit // KūrmP_1,15.192 //	Bavantam AhuH Sivam eva kecid // KUrmP_1,15.192 //
   tvamakṣaraṃ brahma paraṃ pavitra 	tvam akzaram brahma param pavitra 
   mānandarūpaṃ praṇavābhidhānam /	mAnanda rUpam praNava aBiDAnam /
   tvamīśvaro vedapadeṣu siddhaḥ	tvam ISvaraH veda padezu sidDaH
   svayaṃ prabho 'śeṣaviśeṣahīnaḥ // KūrmP_1,15.193 //	svayam praBo aSeza viSeza hInaH // KUrmP_1,15.193 //
   tvamindrarūpo varuṇāgnirūpo	tvam indra rUpaH varuNa agni rUpaH 
   haṃsaḥ prāṇo mṛtyurantāsi yajñaḥ /	haMsaH prANaH mRtyuH antAsi yajQaH /
   prajāpatirbhagavānekarudro	prajApatiH BagavAn eka rudraH 
   nīlagrīvaḥ stūyase vedavidbhiḥ // KūrmP_1,15.194 //	nIlagrIvaH stUyase veda vidBiH // KUrmP_1,15.194 //
   nārāyaṇastvaṃ jagatāmathādiḥ	nArAyaNaH tvam jagatAm aTa AdiH
   pitāmahastvaṃ prapitāmahaśca /	pitAmahaH tvam prapitAmahaH ca /
   vedāntaguhyopaniṣatsu gītaḥ	vedAnta guhya upanizatsu gItaH
   sadāśivastvaṃ parameśvaro 'si // KūrmP_1,15.195 //	sadASivaH tvam parameSvaraH asi // KUrmP_1,15.195 //
   namaḥ parastāt tamasaḥ parasmai	namaH parastAt tamasaH parasmE
   parātmane pañcapadāntarāya /	para Atmane paQca pada antarAya /
   triśaktyatītāya nirañjanāya	tri Sakti atItAya niraQjanAya
   sahastraśaktyāsanasaṃsthitāya // KūrmP_1,15.196 //	sahastra Sakti Asana saMsTitAya // KUrmP_1,15.196 //
   trimūrtaye 'nandapadātmamūrte	trimUrtaye ananda pada Atma mUrte
   jagannivāsāya jaganmayāya /	jagannivAsAya jagat mayAya /
   namo lalāṭārpitalocanāya	namaH lalAwa arpita locanAya
   namo janānāṃ hṛdi saṃsthitāya // KūrmP_1,15.197 //	namaH janAnAm hRdi saMsTitAya // KUrmP_1,15.197 //
   phaṇīndrahārāya namo 'stu tubhyaṃ	PaNIndra hArAya namaH astu tuByam
   munīndrasiddhārcitapādayugma /	muni indra sidDa arcita pAda yugma /
   aiśvaryadharmāsanasaṃsthitāya	ESvarya Darma Asana saMsTitAya
   namaḥ parāntāya bhavodbhavāya // KūrmP_1,15.198 //	namaH para antAya BavodBavAya // KUrmP_1,15.198 //
   sahastracandrārkavilocanāya	sahastra candra arka vilocanAya
   namo 'stu te soma sumadhyamāya /	namaH astu te soma sumaDyamAya /
   namo 'stu te deva hiraṇyabāho	namaH astu te deva hiraNyabAho
   namo 'mbikāyāḥ pataye mṛḍāya // KūrmP_1,15.199 //	namaH ambikAyAH pataye mRxAya // KUrmP_1,15.199 //
   namo 'tiguhyāya guhāntarāya	namaH ati guhyAya guhA antarAya
   vedāntavijñānasuniścitāya /	vedAnta vijQAna su niScitAya /
   trikālahīnāmaladhāmadhāmne	tri kAla hIna amala DAma DAmne
   namo maheśāya namaḥ śivāya // KūrmP_1,15.200 //	namaH maheSAya namaH SivAya // KUrmP_1,15.200 //
   evaṃ stuvantaṃ bhagavān śūlāgrādavaropya tam /	evam stuvantam BagavAn SUla agrAt avaropya tam /
   tuṣṭaḥ provāca hastābhyāṃ spṛṣṭvātha parameśvaraḥ // KūrmP_1,15.201 //	tuzwaH provAca hastAByAm spRzwvA aTa parameSvaraH // KUrmP_1,15.201 //
   prīto 'haṃ sarvathā daitya stavenānena sāṃpratam /	prItaH aham sarvaTA dEtya stavena anena sAMpratam /
   saṃprāpya gāṇapatyaṃ me sannidhāne vasāmaraḥ // KūrmP_1,15.202 //	saMprApya gANapatyam me sanniDAne vasA amaraH // KUrmP_1,15.202 //
   arogaśchinnasaṃdeho devairapi supūjitaḥ /	arogaH Cinna saMdehaH devEH api su pUjitaH /
   nandīśvarasyānucaraḥ sarvaduḥ khavivarjitaḥ // KūrmP_1,15.203 //	nandISvarasya anucaraH sarvaduH Ka vivarjitaH // KUrmP_1,15.203 //
   evaṃ vyāhṛtamātre tu devadevena devatāḥ /	evam vyAhRta mAtre tu devadevena devatAH /
   gaṇeśvarā mahādevamandhakaṃ devasannidhau // KūrmP_1,15.204 //	gaNeSvarAH mahAdevam anDakam deva sanniDO // KUrmP_1,15.204 //
   sahastrasūryasaṃkāśaṃ trinetraṃ candracihnitam /	sa hastra sUrya saMkASam trinetram candra cihnitam /
   nīlakaṇṭhaṃ jaṭāmauliṃ śūlāsaktamahākaram // KūrmP_1,15.205 //	nIlakaNWam jawA mOlim SUla Asakta mahA karam // KUrmP_1,15.205 //
   dṛṣṭvā taṃ tuṣṭuvurdaityamāścaryaṃ paramaṃ gatāḥ /	dRzwvA tam tuzwuvuH dEtyam AScaryam paramam gatAH /
   uvāca bhagavān viṣṇurdevadevaṃ smayanniva // KūrmP_1,15.206 //	uvAca BagavAn vizNuH devadevam smayan= iva // KUrmP_1,15.206 //
   sthāne tava mahādeva prabhāvaḥ puruṣo mahān /	sTAne tava mahAdeva praBAvaH puruzaH mahAn /
   nekṣate 'jñānajān doṣān gṛhṇāti ca guṇānapi // KūrmP_1,15.207 //	na Ikzate ajQAna jAn dozAn gRhNAti ca guNAn api // KUrmP_1,15.207 //
   itīrito 'tha bhairavo gaṇeśadevapuṅgavaiḥ /	iti IritaH aTa BEravaH gaNeSa deva puFgavEH /
   sakeśavaḥ sahāndhako jagāma śaṅkarāntikam // KūrmP_1,15.208 //	sa keSavaH saha anDakaH jagAma SaFkara antikam // KUrmP_1,15.208 //
   nirīkṣya devamāgataṃ saśaṅkaraḥ sahāndhakam /	nirIkzya devam Agatam sa SaFkaraH saha anDakam /
   samādhavaṃ samātṛkaṃ jagāma nirvṛtiṃ haraḥ // KūrmP_1,15.209 //	sa mADavam sa mAtRkam jagAma nirvRtim haraH // KUrmP_1,15.209 //
   pragṛhya pāṇineśvaro hiraṇyalocanātmajam /	pragRhya pANinA ISvaraH hiraNya locana Atmajam /
   jagāma yatra śailajā vimānamīśavallabhā // KūrmP_1,15.210 //	jagAma yatra SElajAH vimAnam ISa vallaBA // KUrmP_1,15.210 //
   vilokya sā samāgataṃ bhavaṃ bhavārtihāriṇam /	vilokya sA samAgatam Bavam Bava Arti hAriNam /
   avāpa sāndhakaṃ sukhaṃ prasādamandhakaṃ prati // KūrmP_1,15.211 //	avApa sa anDakam suKam prasAdam anDakam prati // KUrmP_1,15.211 //
   athāndhako maheśvarīṃ dadarśa devapārśvagām /	aTa anDakaH maheSvarIm dadarSa deva pArSva gAm /
   papāta daṇḍavatkṣitau nanāma pādapadmayoḥ // KūrmP_1,15.212 //	papAta daNxa vat kzitO nanAma pAda padmayoH // KUrmP_1,15.212 //
   namāmi devavallabhāmanādimadrijāmimām /	namAmi deva vallaBAm anAdim adrijAm imAm /
   yataḥ pradhānapūruṣau nihanti yākhilaṃ jagat // KūrmP_1,15.213 //	yatas praDAna pUruzO nihanti yA aKilam jagat // KUrmP_1,15.213 //
   vibhāti yā śivāsane śivena sākamavyayā /	viBAti yA Siva Asane Sivena sAkam avyayA /
   hiraṇmaye 'tinirmale namāmi tāmimāmajām // KūrmP_1,15.214 //	hiraNmaye ati nirmale namAmi tAm imAm ajAm // KUrmP_1,15.214 //
   yadantarākhilaṃ jagajjaganti yānti saṃkṣayam /	yad antara aKilam jagat jaganti yAnti saMkzayam /
   namāmi yatra tāmumāmaśeṣabedavarjitām // KūrmP_1,15.215 //	namAmi yatra tAm umAm aSeza beda varjitAm // KUrmP_1,15.215 //
   na jāyate nahīyate na vardhate ca tāmumām /	na jAyate nahIyate na varDate ca tAm umAm /
   namāmi yā guṇātigā girīśaputrikāmimām // KūrmP_1,15.216 //	namAmi yA guNa atigAH girISa putrikAm imAm // KUrmP_1,15.216 //
   kṣamasva devi śailaje kṛtaṃ mayā vimāhataḥ /	kzamasva devi SElaje kRtam mayA vimAhataH /
   surāsurairyadarcitaṃ namāmi te padāmbujam // KūrmP_1,15.217 //	sura asurEH yat arcitam namAmi te pada ambujam // KUrmP_1,15.217 //
   itthaṃ bhagavatī gaurī bhaktinamreṇa pārvatī /	itTam BagavatI gOrI Bakti namreNa pArvatI /
   saṃstutā daityapatinā putratve jagṛhe 'ndhakam // KūrmP_1,15.218 //	saMstutA dEtya patinA putra tve jagRhe anDakam // KUrmP_1,15.218 //
   tataḥ sa mātṛbhiḥ sārdhaṃ bhairavo rudrasaṃbhavaḥ /	tatas sa mAtRBiH sArDam BEravaH rudra saMBavaH /
   jagāmānujñayā śaṃbhoḥ pātālaṃ parameśvaraḥ // KūrmP_1,15.219 //	jagAma anujQayA SaMBoH pAtAlam parameSvaraH // KUrmP_1,15.219 //
   yatra sā tāmasī viṣṇormūrtiḥ saṃhārakārikā /	yatra sA tAmasI vizNoH mUrtiH saMhAra kArikAH /
   samāste hariravyakto nṛsiṃhākṛtirīśvaraḥ // KūrmP_1,15.220 //	samAste hariH avyaktaH nRsiMha AkRtiH ISvaraH // KUrmP_1,15.220 //
   tato 'nantākṛtiḥ śaṃbhuḥ śeṣeṇāpi supūjitaḥ /	tatas ananta AkRtiH SaMBuH SezeNa api su pUjitaH /
   kālāgnirudro bhagavān yuyojātmānamātmani // KūrmP_1,15.221 //	kAlAgni rudraH BagavAn yuyoja AtmAnam Atmani // KUrmP_1,15.221 //
   yuñjatastasya devasya sarvā evātha mātaraḥ /	yuQjataH tasya devasya sarvAH eva aTa mAtaraH /
   bubhukṣitā mahādevaṃ praṇamyāhustriśūlinam // KūrmP_1,15.222 //	buBukzitAH mahAdevam praNamya AhuH triSUlinam // KUrmP_1,15.222 //
   mātara ūcuḥ	mAtaraH UcuH
   bubhukṣitā mahādeva anujñā dīyatāṃ tvayā /	buBukzitAH mahAdeva anujQA dIyatAm tvayA /
   trailokyaṃ bhakṣayiṣyāmo nānyathā tṛptirastinaḥ // KūrmP_1,15.223 //	trElokyam BakzayizyAmaH na anyaTA tRptiH astinaH // KUrmP_1,15.223 //
   etāvaduktvā vacanaṃ mātaro viṣṇusaṃbhavāḥ /	etAvat uktvA vacanam mAtaraH vizNu saMBavAH /
   bhakṣayāñcakrire sarvaṃ trailokyaṃ sacarācaram // KūrmP_1,15.224 //	BakzayAQcakrire sarvam trElokyam sa carAcaram // KUrmP_1,15.224 //
   tataḥ sa bhairavo devo nṛsiṃhavapuṣaṃ harim /	tatas sa BEravaH devaH nRsiMha vapuzam harim /
   dadhyau nārāyaṇaṃ devaṃ kṣaṇātprādurabhūddhariḥ // KūrmP_1,15.225 //	daDyO nArAyaNam devam kzaNAt prAduraBUt hariH // KUrmP_1,15.225 //
   vijñāpayāmāsa ca taṃ bhakṣayantīha mātaraḥ /	vijQApayAmAsa ca tam Bakzayanti iha mAtaraH /
   nivārayāśu trailokyaṃ tvadīyā bhagavanniti // KūrmP_1,15.226 //	nivAraya ASu trElokyam tvadIyAH Bagavan= iti // KUrmP_1,15.226 //
   saṃsmṛtā viṣṇunā devyo nṛsiṃhavapuṣā punaḥ /	saMsmRtA vizNunA devyaH nRsiMha vapuzA punar /
   upatasthurmahādevaṃ narasiṃhākṛtiṃ ca tam // KūrmP_1,15.227 //	upatasTuH mahAdevam narasiMha AkRtim ca tam // KUrmP_1,15.227 //
   saṃprāpya sannidhiṃ viṣṇoḥ sarvāḥ saṃhārakārikāḥ /	saMprApya sanniDim vizNoH sarvAH saMhAra kArikAH /
   pradaduḥ śaṃbhave śaktiṃ bhairavāyātitejase // KūrmP_1,15.228 //	pradaduH SaMBave Saktim BEravAya ati tejase // KUrmP_1,15.228 //
   apaśyaṃstā jagatsūtiṃ nṛsiṃhamatha bhairavam /	apaSyan= tAH jagat sUtim nRsiMham aTa BEravam /
   kṣaṇādekatvamāpannaṃ śeṣāhiṃ cāpi mātaraḥ // KūrmP_1,15.229 //	kzaNAt eka tvam Apannam Seza ahim ca api mAtaraH // KUrmP_1,15.229 //
   vyājahāra hṛṣīkeśo ye bhaktāḥ śūlapāṇinaḥ /	vyAjahAra hRzIkeSaH ye BaktAH SUlapANinaH /
   ye ca māṃ saṃsmarantīha pālanīyāḥ prayatnataḥ // KūrmP_1,15.230 //	ye ca mAm saMsmaranti iha pAlanIyAH prayatnataH // KUrmP_1,15.230 //
   mamaiva mūrtiratulā sarvasaṃhārakārikā /	mama eva mUrtiH atulA sarva saMhAra kArikAH /
   maheśvarāṃśasaṃbhūtā bhuktimuktipradā tviyam // KūrmP_1,15.231 //	maheSvara aMSa saMBUtA Bukti mukti pradA tu iyam // KUrmP_1,15.231 //
   ananto bhagavān kālo dvidhāvasthā mamaiva tu /	anantaH BagavAn kAlaH dviDA avasTA mama eva tu /
   tāmasī rājasī mūrtirdevadevaścaturmukhaḥ // KūrmP_1,15.232 //	tAmasI rAjasI mUrtiH devadevaH caturmuKaH // KUrmP_1,15.232 //
   so 'yaṃ devo durādharṣaḥ kālo lokaprakālanaḥ /	saH ayam devaH durADarzaH kAlaH loka prakAlanaH /
   bhakṣayiṣyati kalpānte rudrātmā nikhilaṃ jagat // KūrmP_1,15.233 //	Bakzayizyati kalpa ante rudra AtmA niKilam jagat // KUrmP_1,15.233 //
   yā sā vimohikā mūrtirmama nārāyaṇāhvayā /	yA sA vimohikA mUrtiH mama nArAyaNa AhvayA /
   sattvodriktājagat kṛtsnaṃ saṃsthāpayati nityadā // KūrmP_1,15.234 //	sattva udriktA jagat kRtsnam saMsTApayati nityadA // KUrmP_1,15.234 //
   sa hi viṣṇuḥ paraṃ brahma paramātmā parā gatiḥ /	sa hi vizNuH param brahma paramAtmA parA gatiH /
   mūlaprakṛtiravyaktā sadānandeti kathyate // KūrmP_1,15.235 //	mUlaprakRtiH avyaktA sadAnanda iti kaTyate // KUrmP_1,15.235 //
   ityevaṃ bodhitā devyo viṣṇunā viśvamātaraḥ /	iti evam boDitAH devyaH vizNunA viSva mAtaraH /
   prapedire mahādevaṃ tameva śaraṇaṃ harim // KūrmP_1,15.236 //	prapedire mahAdevam tam eva SaraNam harim // KUrmP_1,15.236 //
   etad vaḥ kathitaṃ sarvaṃ mayāndhakanibarhaṇam /	etat vaH kaTitam sarvam mayA anDaka nibarhaNam /
   māhātmyaṃ devadevasya bhairavasyāmitaujasaḥ // KūrmP_1,15.237 //	mAhAtmyam devadevasya BEravasya amita ojasaH // KUrmP_1,15.237 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcadaśo	iti SrI kUrmapurANe zawsAhastryAm saMhitAyAm pUrva viBAge paQcadaSaH 
   'dhyāyaḥ	aDyAyaH
   śrīkūrma uvāca	SrI kUrmaH uvAca
   andake nigṛhīte vai prahlādasya mahātmanaḥ /	andake nigRhIte vE prahlAdasya mahAtmanaH /
   virocano nāma suto babhūva nṛpatiḥ purā // KūrmP_1,16.1 //	virocanaH nAma sutaH baBUva nRpatiH purA // KUrmP_1,16.1 //
   devāñjitvā sadevendrāna bahūn varṣān mahāsuraḥ /	devAn jitvA sa deva indrAna bahUn varzAt mahA asuraH /
   pālayāmāsa dharmeṇa trailokyaṃ sacarācaram // KūrmP_1,16.2 //	pAlayAmAsa DarmeNa trElokyam sa carAcaram // KUrmP_1,16.2 //
   tasyaivaṃ vartamānasya kadācid viṣṇucoditaḥ /	tasya evam vartamAnasya kadAcid vizNu coditaH /
   sanatkumāro bhagavān puraṃ prāpa mahāmuniḥ // KūrmP_1,16.3 //	sanatkumAraH BagavAn puram prApa mahA muniH // KUrmP_1,16.3 //
   dṛṣṭvā sihāsanagato brahmaputraṃ mahāsuraḥ /	dRzwvA sihA Asana gataH brahma putram mahA asuraH /
   nanāmotthāya śirasā prāñjalirvākyamabravīt // KūrmP_1,16.4 //	nanAma utTAya SirasA prAQjaliH vAkyam abravIt // KUrmP_1,16.4 //
   dhanyo 'smyanugṛhīto 'smi saṃprāpto me purātanaḥ /	DanyaH asmi anugRhItaH asmi saMprAptaH me purAtanaH /
   yogīśvaro 'dya bhagavān yato 'sau brahmavit svayam // KūrmP_1,16.5 //	yogi ISvaraH adya BagavAn yatas asO brahma vid svayam // KUrmP_1,16.5 //
   kimarthamāgato brahman svayaṃ devaḥ pitāmahaḥ /	kimarTam AgataH brahman svayam devaH pitAmahaH /
   brūhi me brahmaṇaḥ putra kiṃ kāryaṃ karavāṇyaham // KūrmP_1,16.6 //	brUhi me brahmaNaH putra kim kAryam karavANi aham // KUrmP_1,16.6 //
   so 'bravīd bhagavān devo dharmayuktaṃ mahāsuram /	saH abravIt BagavAn devaH Darma yuktam mahA asuram /
   draṣṭumabhyāgato 'haṃ vai bhavantaṃ bhāgyavānasi // KūrmP_1,16.7 //	drazwum aByAgataH aham vE Bavantam BAgyavAn asi // KUrmP_1,16.7 //
   sudurlabhā nītireṣā daityānāṃ daityasattama /	su durlaBA nItiH ezA dEtyAnAm dEtya sattamaH /
   triloke dhārmiko nūnaṃ tvādṛśo 'nyo na vidyate // KūrmP_1,16.8 //	triloke DArmikaH nUnam tvAdRSaH anyaH na vidyate // KUrmP_1,16.8 //
   ityukto 'surarājastaṃ punaḥ prāha mahāmunim /	iti uktaH asura rAjaH tam punar prAha mahA munim /
   dharmāṇāṃ paramaṃ dharmaṃ brūhi me brahmavittama // KūrmP_1,16.9 //	DarmANAm paramam Darmam brUhi me brahma vittamaH // KUrmP_1,16.9 //
   so 'bravīd bhagavān yogī daityendrāya mahātmane /	saH abravIt BagavAn yogI dEtya indrAya mahAtmane /
   sarvaguhyatamaṃ dharmamātmajñānamanuttamam // KūrmP_1,16.10 //	sarva guhyatamam Darmam Atma jQAnam anuttamam // KUrmP_1,16.10 //
   sa labdhvā paramaṃ jñānaṃ dattvā ca gurudakṣiṇām /	sa labDvA paramam jQAnam dattvA ca guru dakziNAm /
   nidhāya putre tadrājyaṃ yogābhyāsarato 'bhavat // KūrmP_1,16.11 //	niDAya putre tat rAjyam yoga aByAsa rataH aBavat // KUrmP_1,16.11 //
   sa tasya putro matimān balirnāma mahāsuraḥ /	sa tasya putraH matimAn baliH nAma mahA asuraH /
   brahmaṇyo dhārmiko 'tyarthaṃ vijigye 'tha purandaram // KūrmP_1,16.12 //	brahmaNyaH DArmikaH atyarTam vijigye aTa purandaram // KUrmP_1,16.12 //
   kṛtvā tena mahad yuddhaṃ śakraḥ sarvāmarairvṛtaḥ /	kRtvA tena mahat yudDam SakraH sarva amarEH vRtaH /
   jagāma nirjito viṣṇuṃ devaṃ śaraṇamacyutam // KūrmP_1,16.13 //	jagAma nirjitaH vizNum devam SaraNam acyutam // KUrmP_1,16.13 //
   tadantare 'ditirdevī devamātā suduḥ khitā /	tad antare aditiH devI devamAtA su duH KitAH /
   daityendrāṇāṃ vadhārthāya putro me syāditi svayam // KūrmP_1,16.14 //	dEtya indrANAm vaDa arTAya putraH me syAt iti svayam // KUrmP_1,16.14 //
   tatāpa sumahad ghoraṃ taporāśistapaḥ param /	tatApa su mahat Goram tapaH rASiH tapaH param /
   prapannā viṣṇumavyaktaṃ śaraṇyaṃ śaraṇaṃ harim // KūrmP_1,16.15 //	prapannAH vizNum avyaktam SaraNyam SaraNam harim // KUrmP_1,16.15 //
   kṛtvā hṛtpadmakiñjalke niṣkalaṃ paramaṃ padam /	kRtvA hRd padma kiQjalke nizkalam paramam padam /
   vāsudevamanādyantamānandaṃ vyoma kevalam // KūrmP_1,16.16 //	vAsudevam anAdi antam Anandam vyoma kevalam // KUrmP_1,16.16 //
   prasanno bhagavān viṣṇuḥ śaṅkhacakragadādharaḥ /	prasannaH BagavAn vizNuH SaFKa cakra gadA DaraH /
   āvirbabhūva yogātmā devamātuḥ puro hariḥ // KūrmP_1,16.17 //	AvirbaBUva yoga AtmA devamAtuH puras hariH // KUrmP_1,16.17 //
   dṛṣṭvā samāgataṃ viṣṇumaditirbhaktisaṃyutā /	dRzwvA samAgatam vizNum aditiH Bakti saMyutAH /
   mene kṛtārthamātmānaṃ toṣayāmāsa keśavam // KūrmP_1,16.18 //	mene kRtArTam AtmAnam tozayAmAsa keSavam // KUrmP_1,16.18 //
   aditiruvāca	aditiH uvAca
   jayāśeṣaduḥ khaughanāśaikaheto	jaya aSeza duH Ka oGa nASa eka heto
   jayānantamāhātmyayogābhiyukta /	jaya ananta mAhAtmya yoga aBiyuktaH /
   jayānādimadhyāntavijñānamūrte	jaya anAdi maDya anta vijQAna mUrte
   jayāśeṣakalpāmalānandarūpa // KūrmP_1,16.19 //	jaya aSeza kalpa amala Ananda rUpaH // KUrmP_1,16.19 //
   namo viṣṇave kālarūpāya tubhyaṃ	namaH vizNave kAla rUpAya tuByam
   namo nārasiṃhāya śeṣāya tubhyam /	namaH nArasiMhAya SezAya tuByam /
   namaḥ kālarudrāya saṃhārakartre	namaH kAlarudrAya saMhAra kartre
   namo vāsudevāya tubhyaṃ namaste // KūrmP_1,16.20 //	namaH vAsudevAya tuByam namaH te // KUrmP_1,16.20 //
   namo viśvamāyāvidhānāya tubhyaṃ	namaH viSva mAyA viDAnAya tuByam
   namo yogagamyāya satyāya tubhyam /	namaH yoga gamyAya satyAya tuByam /
   namo dharmavijñānaniṣṭhāya tubhyaṃ	namaH Darma vijQAna nizWAya tuByam
   namaste varāhāya bhūyo namaste // KūrmP_1,16.21 //	namaH te varAhAya BUyas namaH te // KUrmP_1,16.21 //
   namaste sahastrārkacandrābhamūrte	namaH te sahastra arka candra ABa mUrte
   namo vedavijñānadharmābhigamya /	namaH veda vijQAna Darma aBigamya /
   namo devadevādidevādideva	namaH devadeva Adi deva Adideva
   prabho viśvayone 'tha bhūyo namaste // KūrmP_1,16.22 //	praBo viSvayone aTa BUyas namaH te // KUrmP_1,16.22 //
   namaḥ śaṃbhave satyaniṣṭhāya tubhyaṃ	namaH SaMBave satya nizWAya tuByam
   namo hetave viśvarūpāya tubhyam /	namaH hetave viSvarUpAya tuByam /
   namo yogapīṭhāntarasthāya tubhyaṃ	namaH yoga pIWa antara sTAya tuByam
   śivāyaikarūpāya bhūyo namaste // KūrmP_1,16.23 //	SivAya eka rUpAya BUyas namaH te // KUrmP_1,16.23 //
   evaṃ sa bhagavān kṛṣṇo devamātrā jaganmayaḥ /	evam sa BagavAn kRzNaH deva mAtrA jagat mayaH /
   toṣitaśchandayāmāsa vareṇa prahasanniva // KūrmP_1,16.24 //	tozitaH CandayAmAsa vareNa prahasan= iva // KUrmP_1,16.24 //
   praṇamya śirasā bhūmau sā vabre varamuttamam /	praNamya SirasA BUmO sA vabre varam uttamam /
   tvāmeva putraṃ devānāṃ hitāya varaye varam // KūrmP_1,16.25 //	tvAm eva putram devAnAm hitAya varaye varam // KUrmP_1,16.25 //
   tathāstvityāha bhagavān prapannajanavatsalaḥ /	taTA astu iti Aha BagavAn prapanna jana vatsalaH /
   dattvā varānaprameyastatraivāntaradhīyata // KūrmP_1,16.26 //	dattvA varAn aprameyaH tatra eva antaraDIyata // KUrmP_1,16.26 //
   tato bahutithe kāle bhagavantaṃ janārdanam /	tatas bahutiTe kAle Bagavantam janArdanam /
   dadhāra garbhaṃ devānāṃ mātā nārāyaṇaṃ svayam // KūrmP_1,16.27 //	daDAra garBam devAnAm mAtA nArAyaNam svayam // KUrmP_1,16.27 //
   samāviṣṭe hṛṣīkeśe devamāturathodaram /	samAvizwe hRzIkeSe deva mAtuH aTa udaram /
   utpātā jajñire ghorā balervairocaneḥ pure // KūrmP_1,16.28 //	utpAtAH jajQire GorAH baleH vErocaneH pure // KUrmP_1,16.28 //
   nirīkṣya sarvānutpātān daityendro bhayavihvalaḥ /	nirIkzya sarvAn utpAtAn dEtya indraH Baya vihvalaH /
   prahlādamasuraṃ vṛddhaṃ praṇamyāha pitāmaham // KūrmP_1,16.29 //	prahlAdam asuram vRdDam praNamya Aha pitAmaham // KUrmP_1,16.29 //
   baliruvāca	baliH uvAca
   pitāmaha mahāprājña jāyante 'smatpure 'dhunā /	pitAmaha mahA prAjQa jAyante asmad pure aDunA /
   kimutpātā bhavet kāryamasmākaṃ kiṃnimittakāḥ // KūrmP_1,16.30 //	kim utpAtAH Bavet kAryam asmAkam kiMnimittakAH // KUrmP_1,16.30 //
   niśamya tasya vacanaṃ ciraṃ dhyātvā mahāsuraḥ /	niSamya tasya vacanam ciram DyAtvA mahA asuraH /
   namaskṛtya hṛṣīkeśamidaṃ vacanamabravīt // KūrmP_1,16.31 //	namaskRtya hRzIkeSam idam vacanam abravIt // KUrmP_1,16.31 //
   prahlāda uvāca	prahlAdaH uvAca
   yo yajñairijyate viṣṇuryasya sarvamidaṃ jagat /	yaH yajQEH ijyate vizNuH yasya sarvam idam jagat /
   dadhārāsuranāśārthaṃ mātā taṃ tridivaukasām // KūrmP_1,16.32 //	daDAra asura nASa arTam mAtA tam tridivOkasAm // KUrmP_1,16.32 //
   yasmādabhinnaṃ sakalaṃ bhidyate yo 'khilādapi /	yasmAt aBinnam sakalam Bidyate yaH aKilAt api /
   sa vāsudevo devānāṃ māturdehaṃ samāviśat // KūrmP_1,16.33 //	sa vAsudevaH devAnAm mAtuH deham samAviSat // KUrmP_1,16.33 //
   na yasya devā jānanti svarūpaṃ paramārthataḥ /	na yasya devAH jAnanti svarUpam paramArTataH /
   sa viṣṇuraditerdehaṃ svecchayādya samāviśat // KūrmP_1,16.34 //	sa vizNuH aditeH deham sva icCayA adya samAviSat // KUrmP_1,16.34 //
   yasmād bhavanti bhūtāni yatra saṃyānti saṃkṣayam /	yasmAt Bavanti BUtAni yatra saMyAnti saMkzayam /
   so 'vatīrṇo mahāyogī purāṇapuruṣo hariḥ // KūrmP_1,16.35 //	saH avatIrNaH mahA yogI purANapuruzaH hariH // KUrmP_1,16.35 //
   na yatra vidyate nāmajātyādiparikalpanā /	na yatra vidyate nAma jAti Adi parikalpanA /
   sattāmātrātmarūpo 'sau viṣṇuraṃśena jāyate // KūrmP_1,16.36 //	sattA mAtra Atma rUpaH asO vizNuH aMSena jAyate // KUrmP_1,16.36 //
   yasya sā jagatāṃ mātā śaktistaddharmadhāriṇī /	yasya sA jagatAm mAtA SaktiH tad Darma DAriNI /
   māyā bhagavatī lakṣmīḥ so 'vatīrṇo janārdanaḥ // KūrmP_1,16.37 //	mAyA BagavatI lakzmIH saH avatIrNaH janArdanaH // KUrmP_1,16.37 //
   yasya sā tāmasī mūrtiḥ śaṅkaro rājasī tanuḥ /	yasya sA tAmasI mUrtiH SaFkaraH rAjasI tanuH /
   brahmā saṃjāyate viṣṇuraṃśenaikena sattvabhṛt // KūrmP_1,16.38 //	brahmA saMjAyate vizNuH aMSena ekena sattva BRt // KUrmP_1,16.38 //
   itthaṃ vicintya govindaṃ bhaktinamreṇa cetasā /	itTam vicintya govindam Bakti namreNa cetasA /
   tameva gaccha śaraṇaṃ tato yāsyasi nirvṛtim // KūrmP_1,16.39 //	tam eva gacCa SaraNam tatas yAsyasi nirvRtim // KUrmP_1,16.39 //
   tataḥ prahlādavacanād balirvairocanirharim /	tatas prahlAda vacanAt baliH vEroca niH harim /
   jagāma śaraṇaṃ viśvaṃ pālayāmāsa dharmataḥ // KūrmP_1,16.40 //	jagAma SaraNam viSvam pAlayAmAsa DarmataH // KUrmP_1,16.40 //
   kāle prāpte mahāviṣṇuṃ devānāṃ harṣavardhanam /	kAle prApte mahA vizNum devAnAm harza varDanam /
   asūta kaśyapāccainaṃ devamātāditiḥ svayam // KūrmP_1,16.41 //	asUta kaSyapAt ca enam deva mAtA aditiH svayam // KUrmP_1,16.41 //
   caturbhujaṃ viśālākṣaṃ śrīvatsāṅkitavakṣasam /	catur Bujam viSAla akzam SrIvatsa aFkita vakzasam /
   nīlameghapratīkāśaṃ bhrājamānaṃ śriyāvṛtam // KūrmP_1,16.42 //	nIla meGa pratIkASam BrAjamAnam SriyA AvRtam // KUrmP_1,16.42 //
   upatasthuḥ surāḥ sarve siddhāḥ sādhyāśca cāraṇāḥ /	upatasTuH surAH sarve sidDAH sADyAH ca cAraNAH /
   upendramindrapramukhā brahmā carṣigamairvṛtaḥ // KūrmP_1,16.43 //	upendram indra pramuKAH brahmA ca Rzi gamEH vRtaH // KUrmP_1,16.43 //
   kṛtopanayano vedānadhyaiṣṭa bhagavān hariḥ /	kRta upanayanaH vedAn aDyEzwa BagavAn hariH /
   samācāraṃ bharadvājāt trilokāya pradarśayan // KūrmP_1,16.44 //	samAcAram BaradvAjAt trilokAya pradarSayan // KUrmP_1,16.44 //
   evaṃ hi laukikaṃ mārgaṃ pradarśayati sa prabhuḥ /	evam hi lOkikam mArgam pradarSayati sa praBuH /
   sa yat pramāṇaṃ kurute lokastadanuvartate // KūrmP_1,16.45 //	sa yat pramANam kurute lokaH tat anuvartate // KUrmP_1,16.45 //
   tataḥ kālena matimān balirvairocaniḥ svayam /	tatas kAlena matimAn baliH vErocaniH svayam /
   yajñairyajñeśvaraṃ viṣṇumarcayāmāsa sarvagam // KūrmP_1,16.46 //	yajQEH yajQeSvaram vizNum arcayAmAsa sarvagam // KUrmP_1,16.46 //
   brāhmaṇān pūjayāmāsa dattvā bahutaraṃ dhanam /	brAhmaNAn pUjayAmAsa dattvA bahutaram Danam /
   brahmarṣayaḥ samājagmuryajñavāṭaṃ mahātmanaḥ // KūrmP_1,16.47 //	brahmarzayaH samAjagmuH yajQa vAwam mahAtmanaH // KUrmP_1,16.47 //
   vijñāya viṣṇurbhagavān bharadvājapracoditaḥ /	vijQAya vizNuH BagavAn BaradvAja pracoditaH /
   āsthāya vāmanaṃ rūpaṃ yajñadeśamathāgamat // KūrmP_1,16.48 //	AsTAya vAmanam rUpam yajQa deSam aTa agamat // KUrmP_1,16.48 //
   kṛṣṇājinopavītāṅga āṣāḍhena virājitaḥ /	kRzNa ajina upavIta aFgaH AzAXena virAjitaH /
   brāhmaṇo jaṭilo vedānudgiran bhasmamaṇḍitaḥ // KūrmP_1,16.49 //	brAhmaNaH jawilaH vedAn udgiran Basma maNxitaH // KUrmP_1,16.49 //
   saṃprāpyāsurarājasya samīpaṃ bhikṣuko hariḥ /	saMprApya asurarAjasya samIpam BikzukaH hariH /
   svapādairvimitaṃ deśamayācata baliṃ tribhiḥ // KūrmP_1,16.50 //	sva pAdEH vimitam deSam ayAcata balim triBiH // KUrmP_1,16.50 //
   prakṣālya caraṇau viṣṇorbalirbhāsamanvitaḥ /	prakzAlya caraNO vizNoH baliH BAsamanvitaH /
   ācāmayitvā bhṛṅgāramādāya svarṇanirmitam // KūrmP_1,16.51 //	AcAmayitvA BRFgAram AdAya svarNa nirmitam // KUrmP_1,16.51 //
   dāsye tavedaṃ bhavate padatrayaṃ	dAsye tava idam Bavate pada trayam
   prīṇātu devo hariravyayākṛtiḥ /	prINAtu devaH hariH avyaya AkRtiH /
   vicintya devasya karāgrapallave	vicintya devasya kara agra pallave
   nipātayāmāsa jalaṃ suśītalam // KūrmP_1,16.52 //	nipAtayAmAsa jalam su SItalam // KUrmP_1,16.52 //
   vicakrame pṛthivīmeṣa etā 	vicakrame pRTivIm ezaH etA 
   mathāntarikṣaṃ divamādidevaḥ /	maTa antarikzam divam AdidevaH /
   vyapetarāgaṃ ditijeśvaraṃ taṃ	vyapeta rAgam ditijeSvaram tam
   prakartukāmaḥ śaraṇaṃ prapannam // KūrmP_1,16.53 //	prakartu kAmaH SaraNam prapannam // KUrmP_1,16.53 //
   ākramya lokatrayamīśapādaḥ	Akramya lokatrayam ISa pAdaH
   prājāpatyād brahmalokaṃ jagāma /	prAjApatyAt brahma lokam jagAma /
   praṇemurādityasahastrakalpaṃ	praNemuH Aditya saha stra kalpam
   ye tatra loke nivasanti siddhāḥ // KūrmP_1,16.54 //	ye tatra loke nivasanti sidDAH // KUrmP_1,16.54 //
   athopatasthe bhagavānanādiḥ	aTa upatasTe BagavAn anAdiH
   pitāmahāstoṣayāmāsa viṣṇum /	pitAmahAH tozayAmAsa vizNum /
   bhittvā tadaṇḍasya kapālamūrdhvaṃ	BittvA tad aNxasya kapAlam UrDvam
   jagāma divyāvaraṇāni bhūyaḥ // KūrmP_1,16.55 //	jagAma divya AvaraNAni BUyas // KUrmP_1,16.55 //
   athāṇḍabhedānnipapāta śītalaṃ	aTa aNxa BedAt nipapAta SItalam
   mahājalaṃ tat puṇyakṛdbhiścajuṣṭam /	mahA jalam tat puNya kRdBiH ca juzwam /
   pravartate cāpi saridvarā tadā	pravartate ca api sarit varA tadA
   gaṅgetyuktā brahmaṇā vyomasaṃsthā // KūrmP_1,16.56 //	gaFgA iti uktAH brahmaNA vyoma saMsTA // KUrmP_1,16.56 //
   gatvā mahāntaṃ prakṛtiṃ pradhānaṃ	gatvA mahAntam prakRtim praDAnam
   brahmāṇamekaṃ puruṣaṃ svabījam /	brahmANam ekam puruzam sva bIjam /
   atiṣṭhadīśasya padaṃ tadavyayaṃ	atizWat ISasya padam tat avyayam
   dṛṣṭvā devāstatra tatra stuvanti // KūrmP_1,16.57 //	dRzwvA devAH tatra tatra stuvanti // KUrmP_1,16.57 //
   ālokya taṃ puruṣaṃ viśvakāyaṃ	Alokya tam puruzam viSva kAyam
   mahān balirbhaktiyogena viṣṇum /	mahAn baliH Bakti yogena vizNum /
   nanāma nārāyaṇamekamavyayaṃ	nanAma nArAyaNam ekam avyayam
   svacetasā yaṃ praṇamanti devāḥ // KūrmP_1,16.58 //	sva cetasA yam praNamanti devAH // KUrmP_1,16.58 //
   tamabravīd bhagavānādikartā	tam abravIt BagavAn AdikartA
   bhūtvā punarvāmano vāsudevaḥ /	BUtvA punar vAmanaH vAsudevaH /
   mamaiva daityādhipate 'dhunedaṃ	mama eva dEtya aDipate aDunA idam
   lokatrayaṃ bhavatā bhāvadattam // KūrmP_1,16.59 //	lokatrayam BavatA BAvadattam // KUrmP_1,16.59 //
   praṇamya mūrdhnā punareva daityo	praNamya mUrDnA punar eva dEtyaH 
   nipātayāmāsa jalaṃ karāgre /	nipAtayAmAsa jalam kara agre /
   dāsye tavātmānamanantadhāmne	dAsye tava AtmAnam ananta DAmne
   trivikramāyāmitavikramāya // KūrmP_1,16.60 //	trivikramAya amita vikramAya // KUrmP_1,16.60 //
   pragṛhya sūnorapi saṃpradattaṃ	pragRhya sUnoH api saMpradattam
   prahlādasūnoratha śaṅkhapāṇiḥ /	prahlAda sUnoH aTa SaFKapANiH /
   jagāda daityaṃ jagadantarātmā	jagAda dEtyam jagat antarAtmA
   pātālamūlaṃ praviśeti bhūyaḥ // KūrmP_1,16.61 //	pAtAla mUlam praviSa iti BUyas // KUrmP_1,16.61 //
   samāsyatāṃ bhavatā tatra nityaṃ	samAsyatAm BavatA tatra nityam
   bhuktvā bhogān devatānāmalabhyān /	BuktvA BogAn devatAnAm alaByAn /
   dhyāyasva māṃ satataṃ bhaktiyogāt	DyAyasva mAm satatam Bakti yogAt 
   pravekṣyase kalpadāhe punarmām // KūrmP_1,16.62 //	pravekzyase kalpa dAhe punar mAm // KUrmP_1,16.62 //
   uktvaivaṃ daityasiṃhaṃ taṃ viṣṇuḥ satyaparākramaḥ /	uktvA evam dEtya siMham tam vizNuH satya parAkramaH /
   purandarāya trailokyaṃ dadau viṣṇururukramaḥ // KūrmP_1,16.63 //	purandarAya trElokyam dadO vizNuH urukramaH // KUrmP_1,16.63 //
   saṃstuvanti mahāyogaṃ siddhā devarṣikinnarāḥ /	saMstuvanti mahA yogam sidDAH deva Rzi kinnarAH /
   brahmā śakro 'tha bhagavān rudrādityamarudgaṇāḥ // KūrmP_1,16.64 //	brahmA SakraH aTa BagavAn rudra Aditya marut gaNAH // KUrmP_1,16.64 //
   kṛtvaitadadbhutaṃ karma viṣṇurvāmanarūpadhṛk /	kRtvA etat adButam karma vizNuH vAmana rUpaDRk /
   paśyatāmeva sarveṣāṃ tatraivāntaradhīyata // KūrmP_1,16.65 //	paSyatAm eva sarvezAm tatra eva antaraDIyata // KUrmP_1,16.65 //
   so 'pi daityavaraḥ śrīmān pātālaṃ prāpa coditaḥ /	saH api dEtya varaH SrImAn pAtAlam prApa coditaH /
   prahlādenāsuravarairviṣṇunā viṣṇutatparaḥ // KūrmP_1,16.66 //	prahlAdena asura varEH vizNunA vizNu tatparaH // KUrmP_1,16.66 //
   apṛcchad viṣṇumāhātmayaṃ bhaktiyogamanuttamam /	apRcCat vizNumAhAtmayam Bakti yogam anuttamam /
   pūjāvidhānaṃ prahlādaṃ tadāhāsau cakāra saḥ // KūrmP_1,16.67 //	pUjA viDAnam prahlAdam tat Aha asO cakAra saH // KUrmP_1,16.67 //
   atha rathacaraṇāsiśaṅkhapāṇiṃ	aTa raTa caraNa asi SaFKa pANim
   sarasijolacanamīśamaprameyam /	sarasijaH lacanam ISam aprameyam /
   śaraṇamupapayau sa bhāvayogāt	SaraNam upapayO sa BAva yogAt 
   praṇatagatiṃ praṇidhāya karmayogam // KūrmP_1,16.68 //	praNata gatim praNiDAya karma yogam // KUrmP_1,16.68 //
   eṣa vaḥ kathito viprā vāmanasya parākramaḥ /	eza vaH kaTitaH viprAH vAmanasya parAkramaH /
   sa devakāryāṇi sadā karoti puruṣottamaḥ // KūrmP_1,16.69 //	sa deva kAryANi sadA karoti puruzottamaH // KUrmP_1,16.69 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ṣoḍaśo 'dhyāya	iti SrI kUrmapurANe zawsAhastryAm saMhitAyAm pUrva viBAge zoxaSaH aDyAya
   baleḥ putraśataṃ tvāsīnmahābalaparākramam /	baleH putra Satam tu AsIt mahA bala parAkramam /
   teṣāṃ pradhāno dyutimān bāṇo nāma mahābalaḥ // KūrmP_1,17.1 //	tezAm praDAnaH dyutimAn bANaH nAma mahA balaH // KUrmP_1,17.1 //
   so 'tīva śaṅkare bhakto rājā rājyamapālayat /	saH atIva SaFkare BaktaH rAjA rAjyam apAlayat /
   trailokyaṃ vaśamānīya bādhayāmāsa vāsavam // KūrmP_1,17.2 //	trElokyam vaSam AnIya bADayAmAsa vAsavam // KUrmP_1,17.2 //
   tataḥ śakrādayo devā gatvocuḥ kṛttivāsasam /	tatas Sakra AdayaH devAH gatvA UcuH kRttivAsasam /
   tvadīyo bādhate hyasmān bāṇo nāma mahāsuraḥ // KūrmP_1,17.3 //	tvadIyaH bADate hi asmAn bANaH nAma mahA asuraH // KUrmP_1,17.3 //
   vyāhṛto daivadaiḥ sarvairdevadevo maheśvaraḥ /	vyAhRtaH dEva dEH sarvEH devadevaH maheSvaraH /
   dadāha bāṇasya puraṃ śareṇaikena līlayā // KūrmP_1,17.4 //	dadAha bANasya puram SareNa ekena lIlayA // KUrmP_1,17.4 //
   dahyamāne pure tasmin bāṇo rudraṃ triśūlinam /	dahyamAne pure tasmin bANaH rudram triSUlinam /
   yayau śaraṇamīśānaṃ gopatiṃ nīlalohitam // KūrmP_1,17.5 //	yayO SaraNam ISAnam gopatim nIlalohitam // KUrmP_1,17.5 //
   mūrdhanyādhāya talliṅgaṃ śāṃbhavaṃ bhītavarjitaḥ /	mUrDani ADAya tat liFgam SAMBavam BIta varjitaH /
   nirgatya tu purāt tasmāt tuṣṭāva parameśvaram // KūrmP_1,17.6 //	nirgatya tu purAt tasmAt tuzwAva parameSvaram // KUrmP_1,17.6 //
   saṃstuto bhagavānīśaḥ śaṅkaro nīlalohitaḥ /	saMstutaH BagavAn ISaH SaFkaraH nIlalohitaH /
   gāṇapatyena bāṇaṃ taṃ yojayāmāsa bhāvataḥ // KūrmP_1,17.7 //	gANapatyena bANam tam yojayAmAsa BAvataH // KUrmP_1,17.7 //
   athābhavan danoḥ putrāstārādyā hyatibhīṣaṇāḥ /	aTa aBavan danoH putrAH tAra AdyAH hi ati BIzaNAH /
   tārastathā śambaraśca kapilaḥ śaṅkarastathā /	tAraH taTA SambaraH ca kapilaH SaFkaraH taTA /
   svarbhānurvṛṣaparvā ca prādhānyena prakīrtitāḥ // KūrmP_1,17.8 //	svarBAnuH vRzaparvA ca prADAnyena prakIrtitAH // KUrmP_1,17.8 //
   surasāyāḥ sahastraṃ tu sarpāṇāmabhavad dvijāḥ /	surasAyAH sahastram tu sarpANAm aBavat dvijAH /
   anekaśirasāṃ tadvat khecarāṇāṃ mahātmanām // KūrmP_1,17.9 //	aneka SirasAm tadvat KecarANAm mahAtmanAm // KUrmP_1,17.9 //
   ariṣṭā janayāmāsa gandharvāṇāṃ sahastrakam /	arizwA janayAmAsa ganDarvANAm sahastrakam /
   anantādyā mahānāgāḥ kādraveyāḥ prakīrtitāḥ // KūrmP_1,17.10 //	ananta AdyAH mahA nAgAH kAdraveyAH prakIrtitAH // KUrmP_1,17.10 //
   tāmrā ca janayāmāsa ṣaṭ kanyā dvijapuṅgavāḥ /	tAmrA ca janayAmAsa zaw kanyAH dvija puFgavAH /
   śukīṃ śyenīṃ ca bhāsīṃ ca sugrīvāṅgṛdhrikāṃ śucim // KūrmP_1,17.11 //	SukIm SyenIm ca BAsIm ca sugrIvA aFgRDrikAm Sucim // KUrmP_1,17.11 //
   gāstathā janayāmāsa surabhirmahiṣīstathā /	gAH taTA janayAmAsa suraBiH mahizIH taTA /
   irā vṛkṣalatāvallīstṛṇajātīśca sarvaśaḥ // KūrmP_1,17.12 //	irA vRkza latA vallIH tRNa jAtIH ca sarvaSas // KUrmP_1,17.12 //
   khasā vai yakṣarakṣāṃsi munirapsarasastathā /	KasA vE yakza rakzAMsi muniH apsarasaH taTA /
   rakṣogaṇaṃ krodhavaśā janayāmāsa sattamāḥ // KūrmP_1,17.13 //	rakzaH gaNam kroDavaSA janayAmAsa sattamAH // KUrmP_1,17.13 //
   vinatāyāśca putrau dvau prakhyātau garuḍāruṇau /	vinatAyAH ca putrO dvO praKyAtO garuxa aruNO /
   tayośca garuḍo dhīmān tapastaptvā suduścaram /	tayoH ca garuxaH DImAn tapaH taptvA su duScaram /
   prasādācchūnilaḥ prāpto vāhanatvaṃ hareḥ svayam // KūrmP_1,17.14 //	prasAdAt SUnilaH prAptaH vAhana tvam hareH svayam // KUrmP_1,17.14 //
   ārādhya tapasā rudraṃ mahdevaṃ tathāruṇaḥ /	ArADya tapasA rudram mahdevam taTA aruNaH /
   sārathye kalpitaḥ pūrvaṃ prītenārkasya śaṃbhunā // KūrmP_1,17.15 //	sAraTye kalpitaH pUrvam prItena arkasya SaMBunA // KUrmP_1,17.15 //
   ete kaśyapadāyādāḥ kīrtitāḥ sthāṇujaṅgamāḥ /	ete kaSyapa dAyAdAH kIrtitAH sTANu jaFgamAH /
   vaivasvate 'nte hyasmiñchṛṇvatāṃ pāpanāśanāḥ // KūrmP_1,17.16 //	vEvasvate ante hi asmin SRNvatAm pApa nASanAH // KUrmP_1,17.16 //
   saptaviṃśat sutāḥ proktāḥ somapatnyaśca suvratāḥ /	saptaviMSat sutAH proktAH soma patnyaH ca suvratAH /
   ariṣṭanemipatnīnāmapatyānīha ṣoḍaśa // KūrmP_1,17.17 //	arizwanemi patnInAm apatyAni iha zoxaSa // KUrmP_1,17.17 //
   bahuputrasya viduṣaścatastro vidyutaḥ smṛtāḥ /	bahu putrasya viduzaH catastraH vidyutaH smRtAH /
   tadvadaṅgirasaḥ putrā ṛṣayo brahmasatkṛtāḥ // KūrmP_1,17.18 //	tadvat aFgirasaH putrAH RzayaH brahma satkRtAH // KUrmP_1,17.18 //
   kuśāśvasya tu devarṣerdevapraharaṇāḥ sutāḥ /	kuSASvasya tu deva rzeH deva praharaNAH sutAH /
   ete yugasahastrānte jāyante punareva hi /	ete yuga sahastra ante jAyante punar eva hi /
   manvantareṣu niyataṃ tulyaiḥ kāryaiḥ svanāmabhiḥ // KūrmP_1,17.19 //	manvantarezu niyatam tulyEH kAryEH sva nAmaBiH // KUrmP_1,17.19 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge saptadaśo	iti SrI kUrmapurANe zawsAhastryAm saMhitAyAm pUrva viBAge saptadaSaH 
   'dhyāyaḥ	aDyAyaH
   sūta uvāca	sUtaH uvAca
   etānutpādya putrāṃstu prajāsaṃtānakāraṇāt /	etAn utpAdya putrAn= tu prajA saMtAna kAraNAt /
   kaśyapo gotrakāmastu cacāra sumahat tapaḥ // KūrmP_1,18.1 //	kaSyapaH gotra kAmaH tu cacAra su mahat tapaH // KUrmP_1,18.1 //
   tasya vai tapato 'tyarthaṃ prādurbhūtau sutāvimau /	tasya vE tapataH atyarTam prAdurBUtO sutO= imO /
   vatsaraścāsitaścaiva tāvubhau brahmavādinau // KūrmP_1,18.2 //	vatsaraH ca asitaH ca eva tO= uBO brahma vAdinO // KUrmP_1,18.2 //
   vatsarānnaidhruvo jajñe raibhyaśca sumahāyaśāḥ /	vatsarAt nEDruvaH jajQe rEByaH ca su mahA yaSAH /
   raibhyasya jajñire raibhyāḥ putrā dyutimatāṃ varāḥ // KūrmP_1,18.3 //	rEByasya jajQire rEByAH putrAH dyutimatAm varAH // KUrmP_1,18.3 //
   cyavanasya sutā patnī naidhruvasya mahātmanaḥ /	cyavanasya sutA patnI nEDruvasya mahAtmanaH /
   sumedhā janayāmāsa putrān vai kuṇḍapāyinaḥ // KūrmP_1,18.4 //	sumeDA janayAmAsa putrAn vE kuNxapAyinaH // KUrmP_1,18.4 //
   asitasyaikaparṇāyāṃ brahmiṣṭhaḥ samapadyata /	asitasya ekaparNAyAm brahmizWaH samapadyata /
   nāmnā vai devalaḥ putro yogācāryo mahātapāḥ // KūrmP_1,18.5 //	nAmnA vE devalaH putraH yoga AcAryaH mahA tapAH // KUrmP_1,18.5 //
   śāṇḍilyānāṃ paraḥ śrīmān sarvatattvārthavit sudhīḥ /	SANxilyAnAm paraH SrImAn sarva tattva arTa vid suDIH /
   prasādāt pārvatīśasya yogamuttamamāptavān // KūrmP_1,18.6 //	prasAdAt pArvatISasya yogam uttamam AptavAn // KUrmP_1,18.6 //
   śāṇḍilyā naidhru vāraibhyāstrayaḥ pakṣāstu kāśyapāḥ /	SANxilyAH nEDru vAra eByAH trayaH pakzAH tu kASyapAH /
   naraprakṛtayo viprāḥ pulastyasya vadāmi vaḥ // KūrmP_1,18.7 //	nara prakRtayaH viprAH pulastyasya vadAmi vaH // KUrmP_1,18.7 //
   tṛṇabindoḥ sutā viprā nāmnā tvilavilā smṛtā /	tRNabindoH sutA viprAH nAmnA tu ilavilA smRtA /
   pulastyāya sa rājarṣistāṃ kanyāṃ pratyapādayat // KūrmP_1,18.8 //	pulastyAya sa rAjarziH tAm kanyAm pratyapAdayat // KUrmP_1,18.8 //
   ṛṣistvailavilistasyāṃ viśravāḥ samapadyata /	RziH tu ElaviliH tasyAm viSravAH samapadyata /
   tasya patnyaścatastrastu paulastyakulavardhikāḥ // KūrmP_1,18.9 //	tasya patnyaH catastraH tu pOlastya kula varDikAH // KUrmP_1,18.9 //
   puṣpotkaṭā ca rākā ca kaikasī devavarṇinī /	puzpotkawA ca rAkA ca kEkasI deva varNinI /
   rūpalāvaṇyasaṃpannāstāsāṃ vai śṛṇuta prajāḥ // KūrmP_1,18.10 //	rUpa lAvaNya saMpannAH tAsAm vE SRNuta prajAH // KUrmP_1,18.10 //
   jyeṣṭhaṃ vaiśravaṇaṃ tasya suṣuve devarūpiṇī /	jyezWam vESravaNam tasya suzuve deva rUpiNI /
   kaikasī janayat putraṃ rāvaṇaṃ rākṣasādhipam // KūrmP_1,18.11 //	kEkasI janayat putram rAvaNam rAkzasa aDipam // KUrmP_1,18.11 //
   kumbhakarṇaṃ śūrpaṇakhāṃ tathaiva ca vibhīṣaṇam /	kumBakarNam SUrpaNaKAm taTA eva ca viBIzaNam /
   puṣpotkaṭā vyajanayat putrān viśravasaḥ śubhān // KūrmP_1,18.12 //	puzpotkawAH vyajanayat putrAn viSravasaH SuBAn // KUrmP_1,18.12 //
   mahodaraṃ prahastaṃ ca mahāpārśvaṃ kharaṃ tathā /	mahodaram prahastam ca mahApArSvam Karam taTA /
   kumbhīnasīṃ tathā kanyāṃ rākāyāṃ śṛṇuta prajāḥ // KūrmP_1,18.13 //	kumBInasIm taTA kanyAm rAkAyAm SRNuta prajAH // KUrmP_1,18.13 //
   triśirā dūṣaṇaścaiva vidyujjihvo mahābalaḥ /	triSirAH dUzaNaH ca eva vidyujjihvaH mahA balaH /
   ityete krūrakarmāṇaḥ paulastyā rākṣasā daśa /	iti ete krUra karmANaH pOlastyAH rAkzasAH daSa /
   sarve tapobalotkṛṣṭā rudrabhaktāḥ subhīṣaṇāḥ // KūrmP_1,18.14 //	sarve tapaH bala utkRzwAH rudra BaktAH su BIzaNAH // KUrmP_1,18.14 //
   pulahasya mṛgāḥ putrāḥ sarve vyālāśca daṃṣṭriṇaḥ /	pulahasya mRgAH putrAH sarve vyAlAH ca daMzwriNaH /
   bhūtāḥ piśācāḥ sarpāśca śūkarā hastinastathā // KūrmP_1,18.15 //	BUtAH piSAcAH sarpAH ca SUkarAH hastinaH taTA // KUrmP_1,18.15 //
   anapatyaḥ kratustasmin smṛto vaivasvate 'ntare /	anapatyaH kratuH tasmin smRtaH vEvasvate antare /
   marīceḥ kaśyapaḥ putraḥ svayameva prajāpatiḥ // KūrmP_1,18.16 //	marIceH kaSyapaH putraH svayam eva prajApatiH // KUrmP_1,18.16 //
   bhṛgorapyabhavacchukro daityācāryo mahātapāḥ /	BRgoH api aBavat SukraH dEtya AcAryaH mahA tapAH /
   svādhyāyayoganirato harabhakto mahādyutiḥ // KūrmP_1,18.17 //	svADyAya yoga nirataH hara BaktaH mahA dyutiH // KUrmP_1,18.17 //
   atreḥ patnyo 'bhavan bahvyaḥ sodaryāstāḥ pativratāḥ /	atreH patnyaH aBavan bahvyaH sodaryAH tAH pativratAH /
   kṛśāśvasya tu viprendrā ghṛtācyāmiti me śrutam // KūrmP_1,18.18 //	kRSASvasya tu vipra indrAH GRtAcyAm iti me Srutam // KUrmP_1,18.18 //
   sa tāsu janayāmāsa svastyātreyān mahaujasaḥ /	sa tAsu janayAmAsa svastyAtreyAn mahA ojasaH /
   vedavedāṅganiratāṃstapasā hatakilbiṣān // KūrmP_1,18.19 //	veda vedAFga niratAn= tapasA hata kilbizAn // KUrmP_1,18.19 //
   nāradastu vasiṣṭhāya dadau devīmarundhatīm /	nAradaH tu vasizWAya dadO devIm arunDatIm /
   ūrdhvaretāstatra muniḥ śāpād dakṣasya nāradaḥ // KūrmP_1,18.20 //	UrDvaretAH tatra muniH SApAt dakzasya nAradaH // KUrmP_1,18.20 //
   haryaśveṣu tu naṣṭeṣu māyayā nāradasya tu /	haryaSvezu tu nazwezu mAyayA nAradasya tu /
   śaśāpa nāradaṃ dakṣaḥ krodhasaṃraktalocanaḥ // KūrmP_1,18.21 //	SaSApa nAradam dakzaH kroDa saMrakta locanaH // KUrmP_1,18.21 //
   yasmānmama sutāḥ sarve bhavato māyayā dvija /	yasmAt mama sutAH sarve BavataH mAyayA dvija /
   kṣayaṃ nītāstvaśeṣeṇa nirapatyo bhaviṣyati // KūrmP_1,18.22 //	kzayam nItAH tu aSezeNa nirapatyaH Bavizyati // KUrmP_1,18.22 //
   arundhatyāṃ vasiṣṭhastu śaktimutpādayat sutam /	arunDatyAm vasizWaH tu Saktim utpAdayat sutam /
   śakteḥ parāśaraḥ śrīmān sarvajñastapatāṃ varaḥ // KūrmP_1,18.23 //	SakteH parASaraH SrImAn sarvajQaH tapatAm varaH // KUrmP_1,18.23 //
   ārādhya devadeveśamīśānaṃ tripurāntakam /	ArADya devadeveSam ISAnam tripurAntakam /
   lebhe tvapratimaṃ putraṃ kṛṣṇādvaipāyanaṃ prabhum // KūrmP_1,18.24 //	leBe tu apratimam putram kRzNAt vEpAyanam praBum // KUrmP_1,18.24 //
   dvaipāyanācchrako jajñe bhagavāneva śaṅkaraḥ /	dvEpAyanAt SrakaH jajQe BagavAn eva SaFkaraH /
   aṃśāṃśenāvatīryorvyāṃ svaṃ prāpa paramaṃ padam // KūrmP_1,18.25 //	aMSa aMSena avatIrya urvyAm svam prApa paramam padam // KUrmP_1,18.25 //
   śukasyāpyabhavan putrāḥ pañcātyantatapasvinaḥ /	Sukasya api aBavan putrAH paQca atyanta tapasvinaH /
   bhūriśravāḥ prabhuḥ śaṃbhuḥ kṛṣṇo gauraśca pañcamaḥ /	BUriSravAH praBuH SaMBuH kRzNaH gOraH ca paQcamaH /
   kanyā kīrtimatī caiva yogamātā dhṛtavratā // KūrmP_1,18.26 //	kanyA kIrtimatI ca eva yoga mAtA DRta vratAH // KUrmP_1,18.26 //
   ete 'tra vaṃśyāḥ kathitā brāhmaṇā brahmavādinām /	ete atra vaMSyAH kaTitAH brAhmaNAH brahma vAdinAm /
   ata ūrdhvaṃ nibodhadhvaṃ kaśyapādrājasaṃtatim // KūrmP_1,18.27 //	atas UrDvam niboDaDvam kaSyapAt rAja saMtatim // KUrmP_1,18.27 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge aṣṭādaśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge azwAdaSaH aDyAyaH
   sūta uvāca	sUtaH uvAca
   aditiḥ suṣuve putramādityaṃ kaśyapāt prabhum /	aditiH suzuve putram Adityam kaSyapAt praBum /
   tasyādityasya caivasīd bhāryāṇāṃ tu catuṣṭayam /	tasya Adityasya ca evasIt BAryANAm tu catuzwayam /
   saṃjñā rājñī prabhā chāyā putrāṃstāsāṃ nibodhata // KūrmP_1,19.1 //	saMjQA rAjQI praBA CAyA putrAn= tAsAm niboData // KUrmP_1,19.1 //
   saṃjñā tvāṣṭrī ca suṣuve sūryānmanumanuttamam /	saMjQA tvAzwrI ca suzuve sUryAt manum anuttamam /
   yamaṃ ca yamunāṃ caiva rājñī raivatameva ca // KūrmP_1,19.2 //	yamam ca yamunAm ca eva rAjQI rEvatam eva ca // KUrmP_1,19.2 //
   prabhā prabhātamādityācchāyā sāvarṇamātmajam /	praBA praBAtam AdityAt CAyA sAvarNam Atmajam /
   śaniṃ ca tapatīṃ caiva viṣṭiṃ caiva yathākramam // KūrmP_1,19.3 //	Sanim ca tapatIm ca eva vizwim ca eva yaTAkramam // KUrmP_1,19.3 //
   manostu prathamasyāsan nava putrāstu saṃyamāḥ /	manoH tu praTamasya Asan nava putrAH tu saMyamAH /
   ikṣvākurnabhagaścaiva dhṛṣṭaḥ śaryātireva ca // KūrmP_1,19.4 //	ikzvAkuH naBagaH ca eva DRzwaH SaryAtiH eva ca // KUrmP_1,19.4 //
   nariṣyantaśca nābhāgo hyariṣṭaḥ kāruṣakastathā /	narizyantaH ca nABAgaH hi arizwaH kAruzakaH taTA /
   pṛṣadhraśca mahātejā navaite śakrasannibhāḥ // KūrmP_1,19.5 //	pRzaDraH ca mahA tejAH navA ete Sakra sanniBAH // KUrmP_1,19.5 //
   ilā jyeṣṭhā variṣṭhā ca somavaṃśavivṛddhaye /	ilA jyezWA varizWA ca soma vaMSa vivRdDaye /
   budhasya gatvā bhavanaṃ somaputreṇa saṃgatā // KūrmP_1,19.6 //	buDasya gatvA Bavanam somaputreNa saMgatAH // KUrmP_1,19.6 //
   asūta saumyajaṃ devī purūravasamuttamam /	asUta sOmya jam devI purUravasam uttamam /
   pitṝṇāṃ tṛptikartāraṃ budhāditi hi naḥ śrutam // KūrmP_1,19.7 //	pitLNAm tRpti kartAram buDAt iti hi naH Srutam // KUrmP_1,19.7 //
   saṃprāpya puṃstvamamalaṃ sudyumna iti viśrutaḥ /	saMprApya puMstvam amalam sudyumnaH iti viSrutaH /
   ilā putratrayaṃ lebhe punaḥ strītvamavindata // KūrmP_1,19.8 //	ilA putra trayam leBe punar strI tvam avindata // KUrmP_1,19.8 //
   utkalaśca gayaścaiva vinatāśvastathaiva ca /	utkalaH ca gayaH ca eva vinatASvaH taTA eva ca /
   sarve te 'pratimaprakhyāḥ prapannāḥ kamalodbhavam // KūrmP_1,19.9 //	sarve te apratima praKyAH prapannAH kamalodBavam // KUrmP_1,19.9 //
   ikṣvākoścābhavad vīro vikukṣirnāma pārthivaḥ /	ikzvAkoH ca aBavat vIraH vikukziH nAma pArTivaH /
   jyeṣṭhaḥ putraśatasyāpi daśa pañca ca tatsutāḥ // KūrmP_1,19.10 //	jyezWaH putra Satasya api daSa paQca ca tad sutAH // KUrmP_1,19.10 //
   teṣāñjyeṣṭhaḥ kakutstho 'bhūt kākutstho hi suyodhanaḥ /	tezAn jyezWaH kakutsTaH aBUt kAkutsTaH hi suyoDanaH /
   suyodhanāt pṛthuḥ śrīmān viśvakaśca pṛthoḥ sutaḥ // KūrmP_1,19.11 //	suyoDanAt pRTuH SrImAn viSvakaH ca pRToH sutaH // KUrmP_1,19.11 //
   viśvakādārdrako dhīmān yuvanāśvastu tatsutaḥ /	viSvakAt ArdrakaH DImAn yuvanASvaH tu tad sutaH /
   sa gokarṇamanuprāpya yuvanāśvaḥ pratāpavān // KūrmP_1,19.12 //	sa gokarNam anuprApya yuvanASvaH pratApavAn // KUrmP_1,19.12 //
   dṛṣṭvā tu gautamaṃ vipraṃ tapantamanalaprabham /	dRzwvA tu gOtamam vipram tapantam anala praBam /
   praṇamya daṇḍavad bhūmau putrakāmo mahīpatiḥ /	praNamya daNxa vat BUmO putra kAmaH mahIpatiH /
   apṛcchat karmaṇā kena dhārmikaṃ prāpnuyāt sutam // KūrmP_1,19.13 //	apRcCat karmaNA kena DArmikam prApnuyAt sutam // KUrmP_1,19.13 //
   gautama uvāca	gOtamaH uvAca
   ārādhya pūrvapuruṣaṃ nārāyaṇamanāmayam /	ArADya pUrva puruzam nArAyaNam anAmayam /
   anādinidhanaṃ devaṃ dhārmikaṃ prāpnuyāt sutam // KūrmP_1,19.14 //	anAdiniDanam devam DArmikam prApnuyAt sutam // KUrmP_1,19.14 //
   yasya putraḥ svayaṃ brahmā pautraḥ syānnīlalohitaḥ /	yasya putraH svayam brahmA pOtraH syAt nIlalohitaH /
   tamādikṛṣṇamīśānamārādhyāpnoti satsutam // KūrmP_1,19.15 //	tam Adi kRzNam ISAnam ArADyApnoti sat sutam // KUrmP_1,19.15 //
   na yasya bhagavān brahmā prabhāvaṃ vetti tattvataḥ /	na yasya BagavAn brahmA praBAvam vetti tattvataH /
   tamārādhya hṛṣīkeśaṃ prāpnuyāddhārmikaṃ sutam // KūrmP_1,19.16 //	tam ArADya hRzIkeSam prApnuyAt DArmikam sutam // KUrmP_1,19.16 //
   sa gautamavacaḥ śrutvā yuvanāśvo mahīpatiḥ /	sa gOtama vacaH SrutvA yuvanASvaH mahIpatiH /
   ārādhayanmahāyogaṃ vāsudevaṃ sanātanam // KūrmP_1,19.17 //	ArADayat mahA yogam vAsudevam sanAtanam // KUrmP_1,19.17 //
   tasya putro 'bhavad vīraḥ śrāvastiriti viśrutaḥ /	tasya putraH aBavat vIraH SrAvastiH iti viSrutaH /
   nirmitā yena śrāvastirgauḍadeśe mahāpurī // KūrmP_1,19.18 //	nirmitA yena SrAvastiH gOxa deSe mahA purI // KUrmP_1,19.18 //
   tasmācca bṛhadaśvo 'bhūt tasmāt kuvalayāśvakaḥ /	tasmAt ca bRhadaSvaH aBUt tasmAt kuvalaya aSvakaH /
   dhundhumāratvamagamad dhundhuṃ hatvā mahāsuram // KūrmP_1,19.19 //	DunDumAra tvam agamat DunDum hatvA mahA asuram // KUrmP_1,19.19 //
   dhundhumārasya tanayāstrayaḥ proktā dvijottamāḥ /	DunDumArasya tanayAH trayaH proktAH dvijottamAH /
   dṛḍhāśvaścaiva daṇḍāśvaḥ kapilāśvastathaiva ca // KūrmP_1,19.20 //	dRXASvaH ca eva daNxa aSvaH kapilASvaH taTA eva ca // KUrmP_1,19.20 //
   dṛḍhāśvasya pramodastu haryaśvastasya cātmajaḥ /	dRXASvasya pramodaH tu haryaSvaH tasya ca AtmajaH /
   haryaśvasya nikumbhastu nikumbhāt saṃhatāśvakaḥ // KūrmP_1,19.21 //	haryaSvasya nikumBaH tu nikumBAt saMhata aSvakaH // KUrmP_1,19.21 //
   kṛśāśvaśca raṇāśvaśca saṃhatāśvasya vai sutau /	kRSASvaH ca raNASvaH ca saMhatASvasya vE sutO /
   yuvanāśvo raṇāśvasya śakratulyabalo yudhi // KūrmP_1,19.22 //	yuvanASvaH raNASvasya Sakra tulya balaH yuDi // KUrmP_1,19.22 //
   kṛtvā tu vāruṇīmiṣṭimṛṣīṇāṃ vai prasādataḥ /	kRtvA tu vAruNIm izwim RzINAm vE prasAdataH /
   lebhe tvapratimaṃ putraṃ viṣṇubhaktamanuttamam /	leBe tu apratimam putram vizNu Baktam anuttamam /
   māndhātāraṃ mahāprājñaṃ sarvaśastrabhṛtāṃ varam // KūrmP_1,19.23 //	mAnDAtAram mahA prAjQam sarva SastraBRtAm varam // KUrmP_1,19.23 //
   māndhātuḥ purukutso 'bhūdambarīṣaśca vīryavān /	mAnDAtuH purukutsaH aBUt ambarIzaH ca vIryavAn /
   mucukundaśca puṇyātmā sarve śakrasamā yudhi // KūrmP_1,19.24 //	mucukundaH ca puNya AtmA sarve Sakra samAH yuDi // KUrmP_1,19.24 //
   ambarīṣasya dāyādo yuvanāśvo 'paraḥ smṛtaḥ /	ambarIzasya dAyAdaH yuvanASvaH aparaH smRtaH /
   harito yuvanāśvasya hāritastatsuto 'bhavat // KūrmP_1,19.25 //	haritaH yuvanASvasya hAritaH tad sutaH aBavat // KUrmP_1,19.25 //
   purukutsasya dāyādastrasadasyurmahāyaśāḥ /	purukutsasya dAyAdaH trasadasyuH mahA yaSAH /
   narmadāyāṃ samutpannaḥ saṃbhūtistatsuto 'bhavat // KūrmP_1,19.26 //	narmadAyAm samutpannaH saMBUtiH tad sutaH aBavat // KUrmP_1,19.26 //
   viṣṇuvṛddhaḥ sutastasya tvanaraṇyo 'bhavat paraḥ /	vizNuvRdDaH sutaH tasya tu anaraNyaH aBavat paraH /
   bṛhadaśavo 'naraṇyasya haryaśvastatsuto 'bhavat // KūrmP_1,19.27 //	bRhadaSavaH anaraNyasya haryaSvaH tad sutaH aBavat // KUrmP_1,19.27 //
   so 'tīva dhārmiko rājā kardamasya prajāpateḥ /	saH atIva DArmikaH rAjA kardamasya prajApateH /
   prasādāddhārmikaṃ putraṃ lebhe sūryaparāyaṇam // KūrmP_1,19.28 //	prasAdAt DArmikam putram leBe sUrya parAyaNam // KUrmP_1,19.28 //
   sa tu sūryaṃ samabhyarcya rājā vasumanāḥ śubham /	sa tu sUryam samaByarcya rAjA vasumanAH SuBam /
   lebhe tvapratimaṃ putraṃ tridhanvānamarindamam // KūrmP_1,19.29 //	leBe tu apratimam putram triDanvAnam arindamam // KUrmP_1,19.29 //
   ayajaccāśvamedhena śatrūn jitvā dvijottamāḥ /	ayajat ca aSvameDena SatrUn jitvA dvijottamAH /
   svādhyāyavān dānaśīlastitikṣurdharmatatparaḥ // KūrmP_1,19.30 //	svADyAyavAn dAna SIlaH titikzuH Darma tatparaH // KUrmP_1,19.30 //
   ṛṣayastu samājagmuryajñavāṭaṃ mahātmanaḥ /	RzayaH tu samAjagmuH yajQa vAwam mahAtmanaH /
   vasiṣṭhakaśyapamukhā devāścendrapurogamāḥ // KūrmP_1,19.31 //	vasizWa kaSyapa muKAH devAH ca indra purogamAH // KUrmP_1,19.31 //
   tān praṇamya mahārājaḥ papraccha vinayānvitaḥ /	tAn praNamya mahA rAjaH papracCa vinaya anvitaH /
   samāpya vidhivad yajñaṃ vasiṣṭhādīn dvijottamān // KūrmP_1,19.32 //	samApya viDivat yajQam vasizWa AdIn dvijottamAn // KUrmP_1,19.32 //
   vasumanā uvāca	vasumanAH uvAca
   kiṃsviccheyaskarataraṃ loke 'smin brāhmaṇarṣabhāḥ /	kiMsvicCeyaskarataram loke asmin brAhmaNa RzaBAH /
   yajñastapo vā saṃnyāso brūta me sarvavedinaḥ // KūrmP_1,19.33 //	yajQaH tapaH vA saMnyAsaH brUta me sarva vedinaH // KUrmP_1,19.33 //
   vasiṣṭha uvāca	vasizWaH uvAca
   adhītya vedān vidhivat putrānutpādya dharmataḥ /	aDItya vedAn viDivat putrAn utpAdya DarmataH /
   iṣṭvā yajñeśvaraṃ yajñair gaccheda vanamathātmavān // KūrmP_1,19.34 //	izwvA yajQeSvaram yajQEH gacCeda vanam aTa AtmavAn // KUrmP_1,19.34 //
   pulastya uvāca	pulastyaH uvAca
   ārādhya tapasā devaṃ yoginaṃ parameṣṭhinam /	ArADya tapasA devam yoginam paramezWinam /
   pravrajed vidhivad yajñairiṣṭvā pūrvaṃ surottamān // KūrmP_1,19.35 //	pravrajet viDivat yajQEH izwvA pUrvam sura uttamAn // KUrmP_1,19.35 //
   pulaha uvāca	pulahaH uvAca
   yamāhurekaṃ puruṣaṃ purāṇaṃ parameśvaram /	yam AhuH ekam puruzam purANam parameSvaram /
   tamārādhya sahastrāṃśuṃ tapasā mokṣamāpnuyāt // KūrmP_1,19.36 //	tam ArADya sa hastrAMSum tapasA mokzam ApnuyAt // KUrmP_1,19.36 //
   jamadagniruvāca	jamadagniH uvAca
   ajasya nābhāvadhyekamīśvareṇa samarpitam /	ajasya nABO= aDi ekam ISvareNa samarpitam /
   bījaṃ bhagavatā yena sa devastapasejyate // KūrmP_1,19.37 //	bIjam BagavatA yena sa devaH tapasA ijyate // KUrmP_1,19.37 //
   viśvāmitra uvāca	viSvAmitraH uvAca
   yo 'gniḥ sarvātmako 'nantaḥ svayaṃbhūrviśvatomukhaḥ /	yaH agniH sarva AtmakaH anantaH svayaMBUH viSvatomuKaH /
   sa rudrastapasogreṇa pūjyate netarairmakhaiḥ // KūrmP_1,19.38 //	sa rudraH tapasA ugreNa pUjyate na itarEH maKEH // KUrmP_1,19.38 //
   bharadvāja uvāca	BaradvAjaH uvAca
   yo yajñairijyate devo jātavedāḥ sanātanaḥ /	yaH yajQEH ijyate devaH jAtavedAH sanAtanaH /
   sa sarvadaivatatanuḥ pūjyate tapaseśvaraḥ // KūrmP_1,19.39 //	sa sarva dEvata tanuH pUjyate tapasA ISvaraH // KUrmP_1,19.39 //
   atriruvāca	atriH uvAca
   yataḥ sarvamidaṃ jātaṃ yasyāpatyaṃ prajāpatiḥ /	yatas sarvam idam jAtam yasya apatyam prajApatiH /
   tapaḥ sumahadāsthāya pūjyate sa maheśvaraḥ // KūrmP_1,19.40 //	tapaH su mahat AsTAya pUjyate sa maheSvaraH // KUrmP_1,19.40 //
   gautama uvāca	gOtamaH uvAca
   yataḥ pradhānapuruṣau yasya śaktimayaṃ jagat /	yatas praDAna puruzO yasya Sakti mayam jagat /
   sa devadevastapasā pūjanīyaḥ sanātanaḥ // KūrmP_1,19.41 //	sa devadevaH tapasA pUjanIyaH sanAtanaH // KUrmP_1,19.41 //
   kaśyapa uvāca	kaSyapaH uvAca
   sahastranayano devaḥ sākṣī sa tu prajāpatiḥ /	sa hastra nayanaH devaH sAkzI sa tu prajApatiH /
   prasīdati mahāyogī pūjitastapasā paraḥ // KūrmP_1,19.42 //	prasIdati mahA yogI pUjitaH tapasA paraH // KUrmP_1,19.42 //
   kraturuvāca	kratuH uvAca
   prāptādhyayanayajñas labdhaputrasya caiva hi /	prApta aDyayana yajQaH labDa putrasya ca eva hi /
   nāntareṇa tapaḥ kaściddharmaḥ śāstreṣu dṛśyate // KūrmP_1,19.43 //	na antareNa tapaH kaScid DarmaH SAstrezu dRSyate // KUrmP_1,19.43 //
   ityākarṇya sa rājarṣistān praṇamyātihṛṣṭadhīḥ /	iti AkarNya sa rAjarziH tAn praNamya ati hRzwa DIH /
   visarjayitvā saṃpūjya tridhanvānamathābravīt // KūrmP_1,19.44 //	visarjayitvA saMpUjya triDanvAnam aTa abravIt // KUrmP_1,19.44 //
   ārādhayiṣye tapasā devamekākṣarāhvayam /	ArADayizye tapasA devam ekAkzara Ahvayam /
   prāṇaṃ bṛhantaṃ puruṣamādityāntarasaṃsthitam // KūrmP_1,19.45 //	prANam bRhantam puruzam Aditya antara saMsTitam // KUrmP_1,19.45 //
   tvaṃ tu dharmarato nityaṃ pālayaitadatandritaḥ /	tvam tu Darma rataH nityam pAlaya etat atandritaH /
   cāturvarṇyasamāyuktamaśeṣaṃ kṣitimaṇḍalam // KūrmP_1,19.46 //	cAturvarNya samAyuktam aSezam kziti maNxalam // KUrmP_1,19.46 //
   evamuktvā sa tadrājyaṃ nidhāyātmabhave nṛpaḥ /	evam uktvA sa tat rAjyam niDAya AtmaBave nRpaH /
   jagāmāraṇyamanaghastapaścartumanuttamam // KūrmP_1,19.47 //	jagAma araNyam anaGaH tapaH cartum anuttamam // KUrmP_1,19.47 //
   himavacchikhare ramye devadāruvane śubhe /	himavat SiKare ramye devadAru vane SuBe /
   kandamūlaphalāhāro munyannairayajat surān // KūrmP_1,19.48 //	kanda mUla Pala AhAraH muni annEH ayajat surAn // KUrmP_1,19.48 //
   saṃvatsaraśataṃ sāgraṃ taponirdhūtakalmaṣaḥ /	saMvatsara Satam sAgram tapaH nirDUta kalmazaH /
   jajāpa manasā devīṃ sāvitrariṃ vedamātaram // KūrmP_1,19.49 //	jajApa manasA devIm sAvitrarim vedamAtaram // KUrmP_1,19.49 //
   tasyaivaṃ japato devaḥ svayaṃbhūḥ parameśvaraḥ /	tasya evam japataH devaH svayaMBUH parameSvaraH /
   hiraṇyagarbho viśvātmā taṃ deśamagamat svayam // KūrmP_1,19.50 //	hiraNyagarBaH viSvAtmA tam deSam agamat svayam // KUrmP_1,19.50 //
   dṛṣṭvā devaṃ samāyāntaṃ brahmāṇaṃ viśvatomukham /	dRzwvA devam samAyAntam brahmANam viSvatomuKam /
   nanāma śirasā tasya pādayornāma kīrtayan // KūrmP_1,19.51 //	nanAma SirasA tasya pAdayoH nAma kIrtayan // KUrmP_1,19.51 //
   namo devādhidevāya brahmaṇe paramātmane /	namaH deva aDidevAya brahmaNe paramAtmane /
   hirṇyamūrtaye tubhyaṃ sahastrākṣāya vedhase // KūrmP_1,19.52 //	hirNya mUrtaye tuByam sa hastrAkzAya veDase // KUrmP_1,19.52 //
   namo dhātre vidhātre ca namo vedātmamūrtaye /	namaH DAtre viDAtre ca namaH veda Atma mUrtaye /
   sāṃkhyayogādhigamyāya namaste jñānamūrtaye // KūrmP_1,19.53 //	sAMKya yoga aDigamyAya namaH te jQAna mUrtaye // KUrmP_1,19.53 //
   namastrimūrtaye tubhyaṃ straṣṭre sarvārthavedine /	namaH trimUrtaye tuByam strazwre sarva arTa vedine /
   puruṣāya purāṇāya yogināṃ gurave namaḥ // KūrmP_1,19.54 //	puruzAya purANAya yoginAm gurave namaH // KUrmP_1,19.54 //
   tataḥ prasanno bhagavān viriñco viśvabhāvanaḥ /	tatas prasannaH BagavAn viriQcaH viSvaBAvanaH /
   varaṃ varaya bhadraṃ te varado 'smītyabhāṣata // KūrmP_1,19.55 //	varam varaya Badram te vara daH asmi iti aBAzata // KUrmP_1,19.55 //
   rājovāca	rAjA uvAca
   japeyaṃ devadeveśa gāyatrīṃ vedamātaram /	japeyam devadeveSa gAyatrIm vedamAtaram /
   bhūyo varṣaśataṃ sāgraṃ tāvadāyurbhavenmama // KūrmP_1,19.56 //	BUyas varza Satam sAgram tAvat AyuH Bavet mama // KUrmP_1,19.56 //
   bāḍhamityāha viśvātmā samālokya narādhipam /	bAXam iti Aha viSvAtmA samAlokya narADipam /
   spṛṣṭvā karābhyāṃ suprītastatraivāntaradhīyata // KūrmP_1,19.57 //	spRzwvA karAByAm su prItaH tatra eva antaraDIyata // KUrmP_1,19.57 //
   so 'pi labdhavaraḥ śrīmān jajāpātiprasannadhīḥ /	saH api labDa varaH SrImAn jajApa ati prasanna DIH /
   śāntastriṣavaṇasnāyī kandamūlaphalāśanaḥ // KūrmP_1,19.58 //	SAntaH trizavaNa snAyI kanda mUla Pala aSanaH // KUrmP_1,19.58 //
   tasya pūrṇe varṣaśate bhagavānugradīdhitiḥ /	tasya pUrNe varza Sate BagavAn ugra dIDitiH /
   prādurāsīnmahāyogī bhānormaṇḍalamadhyataḥ // KūrmP_1,19.59 //	prAdurAsIt mahA yogI BAnoH maNxala maDyatas // KUrmP_1,19.59 //
   taṃ dṛṣṭvā vedaviduṣaṃ maṇḍalasthaṃ sanātanam /	tam dRzwvA veda viduzam maNxala sTam sanAtanam /
   svayaṃbhuvamanādyantaṃ brahmāṇaṃ vismayaṃ gataḥ // KūrmP_1,19.60 //	svayaMBuvam anAdyantam brahmANam vismayam gataH // KUrmP_1,19.60 //
   tuṣṭāva vaidikairmantraiḥ sāvitryā ca viśeṣataḥ /	tuzwAva vEdikEH mantrEH sAvitryA ca viSezataH /
   kṣaṇādapaśyat puruṣaṃ tameva parameśvaram // KūrmP_1,19.61 //	kzaNAt apaSyat puruzam tam eva parameSvaram // KUrmP_1,19.61 //
   caturmukhaṃ jaṭāmaulimaṣṭahastaṃ trilocanam /	caturmuKam jawA mOlim azwa hastam trilocanam /
   candrāvayavalakṣamāṇaṃ naranārītanuṃ haram // KūrmP_1,19.62 //	candra avayava lakzamANam nara nArI tanum haram // KUrmP_1,19.62 //
   bhāsayantaṃ jagat kṛtsnaṃ nīlakaṇṭhaṃ svaraśmibhiḥ /	BAsayantam jagat kRtsnam nIlakaNWam sva raSmiBiH /
   raktāmbaradharaṃ raktaṃ raktamālyānulepanam // KūrmP_1,19.63 //	rakta ambara Daram raktam rakta mAlya anulepanam // KUrmP_1,19.63 //
   tadbhāvabhāvito dṛṣṭvā sadbhāvena pareṇa hi /	tad BAva BAvitaH dRzwvA sadBAvena pareNa hi /
   nanāma śirasā rudraṃ sāvitryānena caiva hi // KūrmP_1,19.64 //	nanAma SirasA rudram sAvitryAnena ca eva hi // KUrmP_1,19.64 //
   namaste nīlakaṇṭhāya bhāsvate parameṣṭhine /	namaH te nIlakaNWAya BAsvate paramezWine /
   trayīmayāya rudrāya kālarūpāya hetave // KūrmP_1,19.65 //	trayI mayAya rudrAya kAla rUpAya hetave // KUrmP_1,19.65 //
   tadā prāha mahādevo rājānaṃ prītamānasaḥ /	tadA prAha mahAdevaH rAjAnam prIta mAnasaH /
   imāni me rahasyāni nāmāni śṛṇu cānagha // KūrmP_1,19.66 //	imAni me rahasyAni nAmAni SRNu ca anaGaH // KUrmP_1,19.66 //
   sarvavedeṣu gītāni saṃsāraśamanāni tu /	sarva vedezu gItAni saMsAra SamanAni tu /
   namaskuruṣva nṛpate ebhirmāṃ satataṃ śuciḥ // KūrmP_1,19.67 //	namaskuruzva nRpate eBiH mAm satatam SuciH // KUrmP_1,19.67 //
   adhyāyaṃ śatarudrīyaṃ yajuṣāṃ sāramuddhṛtam /	aDyAyam SatarudrIyam yajuzAm sAram udDRtam /
   japasvānanyacetasko mayyāsaktamanā nṛpa // KūrmP_1,19.68 //	japasva ananya cetaskaH mayi Asakta manAH nRpa // KUrmP_1,19.68 //
   brahmacārī mitāhāro bhasmaniṣṭhaḥ samāhitaḥ /	brahmacArI mita AhAraH Basma nizWaH samAhitaH /
   japedāmaraṇād rudraṃ sa yāti paramaṃ padam // KūrmP_1,19.69 //	japet AmaraNAt rudram sa yAti paramam padam // KUrmP_1,19.69 //
   ityuktvā bhagavān rudro bhaktānugrahakāmyayā /	iti uktvA BagavAn rudraH Bakta anugraha kAmyayA /
   punaḥ saṃvatsaraśataṃ rājñe hyāyurakalpayat // KūrmP_1,19.70 //	punar saMvatsara Satam rAjQe hi AyuH akalpayat // KUrmP_1,19.70 //
   dattvāsmai tat paraṃ jñānaṃ vairāgyaṃ parameśvaraḥ /	dattvA asmE tat param jQAnam vErAgyam parameSvaraH /
   kṣaṇādantardadhe rudrastadadbhutamivābhavat // KūrmP_1,19.71 //	kzaNAt antardaDe rudraH tat adButam iva aBavat // KUrmP_1,19.71 //
   rājāpi tapasā rudraṃ jajāpānanyamānasaḥ /	rAjA api tapasA rudram jajApa ananya mAnasaH /
   bhasmacchannastriṣavaṇaṃ snātvā śāntaḥ samāhitaḥ // KūrmP_1,19.72 //	Basma= CannaH trizavaNam snAtvA SAntaH samAhitaH // KUrmP_1,19.72 //
   japatastasya nṛpateḥ pūrṇe varṣaśate punaḥ /	japataH tasya nRpateH pUrNe varza Sate punar /
   yogapravṛttirabhavat kālāt kālātmakaṃ param // KūrmP_1,19.73 //	yoga pravRttiH aBavat kAlAt kAla Atmakam param // KUrmP_1,19.73 //
   viveśa tad vedasāraṃ sthānaṃ vai parameṣṭhinaḥ /	viveSa tat veda sAram sTAnam vE paramezWinaH /
   bhānoḥ sa maṇḍalaṃ śubhraṃ tato yāto maheśvaram // KūrmP_1,19.74 //	BAnoH sa maNxalam SuBram tatas yAtaH maheSvaram // KUrmP_1,19.74 //
   yaḥ paṭhecchṛṇuyād vāpi rājñaścaritamuttamam /	yaH paWet SRNuyAt vA api rAjQaH caritam uttamam /
   sarvapāpavinirmukto brahmaloke mahīyate // KūrmP_1,19.75 //	sarva pApa vinirmuktaH brahma loke mahIyate // KUrmP_1,19.75 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekonaviśo	iti SrI kUrmapurANe zawsAhastryAm saMhitAyAm pUrva viBAge ekona viSo
   'dhyāyaḥ	aDyAyaH
   sūta uvāca	sUtaH uvAca
   tridhanvā rājaputrastu dharmeṇāpālayanmahīm /	triDanvA rAja putraH tu DarmeNa apAlayat mahIm /
   tasya putro 'bhavad vidvāṃstrayyāruṇa iti smṛtaḥ // KūrmP_1,20.1 //	tasya putraH aBavat vidvAn= trayyAruNaH iti smRtaH // KUrmP_1,20.1 //
   tasya satyavrato nāma kumāro 'bhūnmahābalaḥ /	tasya satyavrataH nAma kumAraH aBUt mahA balaH /
   bhāryā satyadhanā nāma hariścandramajījanat // KūrmP_1,20.2 //	BAryA satyaDanAH nAma hariScandram ajIjanat // KUrmP_1,20.2 //
   hariścandrasya putro 'bhūd rohito nāma vīryavān /	hariScandrasya putraH aBUt rohitaH nAma vIryavAn /
   harito rohitasyātha dhundhustasya suto 'bhavat // KūrmP_1,20.3 //	haritaH rohitasya aTa DunDuH tasya sutaH aBavat // KUrmP_1,20.3 //
   vijayaśca sudevaśca dhundhuputrau babhūvatuḥ /	vijayaH ca sudevaH ca DunDu putrO baBUvatuH /
   vijayasyābhavat putraḥ kāruko nāma vīryavān // KūrmP_1,20.4 //	vijayasya aBavat putraH kArukaH nAma vIryavAn // KUrmP_1,20.4 //
   kārukasya vṛkaḥ putrastasmād bāhurajāyata /	kArukasya vRkaH putraH tasmAt bAhuH ajAyata /
   sagarastasya putrau'bhūd rājā paramadhārmikaḥ // KūrmP_1,20.5 //	sagaraH tasya putrO aBUt rAjA parama DArmikaH // KUrmP_1,20.5 //
   dve bhārye sagarasyāpi prabhā bhānumatī tathā /	dve BArye sagarasya api praBA BAnumatI taTA /
   tābhyāmārādhitaḥ prādādaurvāgnirvaramuttamam // KūrmP_1,20.6 //	tAByAm ArADitaH prAdAt OrvAgniH varam uttamam // KUrmP_1,20.6 //
   ekaṃ bhānumatī putramagṛhṇādasamañjasam /	ekam BAnumatI putram agRhNAt asamaQjasam /
   prabhā ṣaṣṭisahastraṃ tu putrāṇāṃ jagṛhe śubhā // KūrmP_1,20.7 //	praBA zazwi sahastram tu putrANAm jagRhe SuBA // KUrmP_1,20.7 //
   asamañsasya tanayo hyaṃśumān nāma pārthivaḥ /	asamaQsasya tanayaH hi aMSumAn nAma pArTivaH /
   tasya putro dilīpastu dilīpāt tu bhagīrathaḥ // KūrmP_1,20.8 //	tasya putraH dilIpaH tu dilIpAt tu BagIraTaH // KUrmP_1,20.8 //
   yena bhāgīrathī gaṅgā tapaḥ kṛtvāvatāritā /	yena BAgIraTI gaFgA tapaH kRtvA avatAritAH /
   prasādād devadevasya mahādevasya dhīmataḥ // KūrmP_1,20.9 //	prasAdAt devadevasya mahAdevasya DImataH // KUrmP_1,20.9 //
   bhagīrathasya tapasā devaḥ prītamanā haraḥ /	BagIraTasya tapasA devaH prIta manAH haraH /
   babhāra śirasā gaṅgāṃ somānte somabhūṣaṇaḥ // KūrmP_1,20.10 //	baBAra SirasA gaFgAm soma ante soma BUzaNaH // KUrmP_1,20.10 //
   bhagīrathasutaścāpi śruto nāma babhūva ha /	BagIraTa sutaH ca api SrutaH nAma baBUva ha /
   nābhāgastasya dāyādaḥ sindhudvīpastato 'bhavat // KūrmP_1,20.11 //	nABAgaH tasya dAyAdaH sinDudvIpaH tatas aBavat // KUrmP_1,20.11 //
   ayutāyuḥ sutastasya ṛtuparṇastu tatsutaḥ /	ayutAyuH sutaH tasya RtuparNaH tu tad sutaH /
   ṛtuparṇasya putro 'bhūt sudāso nāma dhārmikāḥ /	RtuparNasya putraH aBUt sudAsaH nAma DArmikAH /
   saudāsastasya tanayaḥ khyātaḥ kalmāṣapādakaḥ // KūrmP_1,20.12 //	sOdAsaH tasya tanayaH KyAtaH kalmAzapAdakaH // KUrmP_1,20.12 //
   vasiṣṭhastu mahātejāḥ kṣetre kalmāṣapādake /	vasizWaH tu mahA tejAH kzetre kalmAzapAdake /
   aśmakaṃ janayāmasā tamikṣvākukuladhvajam // KūrmP_1,20.13 //	aSmakam janayAmasA tam ikzvAku kula Dvajam // KUrmP_1,20.13 //
   aśmakasyotkalāyāṃ tu nakulo nāma pārthivaḥ /	aSmakasya utkalAyAm tu nakulaH nAma pArTivaH /
   sa hi rāmabhayād rājā vanaṃ prāpa suduḥ khitaḥ // KūrmP_1,20.14 //	sa hi rAma BayAt rAjA vanam prApa su duH KitaH // KUrmP_1,20.14 //
   vibhrat sa nārīkavacaṃ tasmācchataratho 'bhavat /	viBrat sa nArI kavacam tasmAt SataraTaH aBavat /
   tasmād bilibiliḥ śrīmānvṛddhaśarmācatatsutaḥ // KūrmP_1,20.15 //	tasmAt bilibiliH SrImAn vRdDa SarmA catad sutaH // KUrmP_1,20.15 //
   tasmād viśvasahastasmāt khaṭvāṅga iti viśrutaḥ /	tasmAt viSvasahaH tasmAt KawvAFgaH iti viSrutaH /
   dīrghabāhuḥ sutastasya raghustasmādajāyata // KūrmP_1,20.16 //	dIrGa bAhuH sutaH tasya raGuH tasmAt ajAyate // KUrmP_1,20.16 //
   raghorajaḥ samutpanno rājā daśarathastataḥ /	raGoH ajaH samutpannaH rAjA daSaraTaH tatas /
   rāmo dāśarathirvoro dharmajño lokaviśrutaḥ // KūrmP_1,20.17 //	rAmaH dASaraTiH vA uraH Darma jQaH loka viSrutaH // KUrmP_1,20.17 //
   bharato lakṣmaṇaścaiva śatrughnaśca mahābalaḥ /	BarataH lakzmaNaH ca eva SatruGnaH ca mahA balaH /
   sarve śakrasamā yuddhe viṣṇuśaktisamanvitāḥ /	sarve Sakra samAH yudDe vizNu Sakti samanvitAH /
   jajñe rāvaṇanāśārthaṃ viṣṇuraṃśena viśvakṛt // KūrmP_1,20.18 //	jajQe rAvaNa nASa arTam vizNuH aMSena viSvakRt // KUrmP_1,20.18 //
   rāmasya subhagā bhāryā janakasyātmajā śubhā /	rAmasya suBagA BAryA janakasya AtmajA SuBA /
   sītā trilokavikhyātā śīlaudāryaguṇānvitā // KūrmP_1,20.19 //	sItA triloka viKyAtA SIla OdArya guNa anvitAH // KUrmP_1,20.19 //
   tapasā toṣitā devī janakena girīndrajā /	tapasA tozitA devI janakena girIndrajAH /
   prāyacchajjānakīṃ sītāṃ rāmamevāśritā patim // KūrmP_1,20.20 //	prAyacCat jAnakIm sItAm rAmam eva ASritA patim // KUrmP_1,20.20 //
   prītaśca bhagavānīśastriśūlī nīlalohitaḥ /	prItaH ca BagavAn ISaH triSUlI nIlalohitaH /
   pradadau śatrunāśārthaṃ janakāyādbhutaṃ dhanuḥ // KūrmP_1,20.21 //	pradadO Satru nASa arTam janakAya adButam DanuH // KUrmP_1,20.21 //
   sa rājā janako vidvān dātukāmaḥ sutāmimām /	sa rAjA janakaH vidvAn dAtu kAmaH sutAm imAm /
   aghoṣayadamitraghno loke 'smin dvijapuṅgavāḥ // KūrmP_1,20.22 //	aGozayat amitra GnaH loke asmin dvija puFgavAH // KUrmP_1,20.22 //
   idaṃ dhanuḥ samādātuṃ yaḥ śaknoti jagattraye /	idam DanuH samAdAtum yaH Saknoti jagattraye /
   devo vā dānavo vāpi sa sītāṃ labdhumarhati // KūrmP_1,20.23 //	devaH vA dAnavaH vA api sa sItAm labDum arhati // KUrmP_1,20.23 //
   vijñāya rāmo balavān janakasya gṛhaṃ prabhuḥ /	vijQAya rAmaH balavAn janakasya gRham praBuH /
   bhañjayāmāsa cādāya gatvāsau līlayaiva hi // KūrmP_1,20.24 //	BaQjayAmAsa ca AdAya gatvA asO lIlayA eva hi // KUrmP_1,20.24 //
   udvavāha ca tāṃ kanyāṃ pārvatīmiva śaṅkaraḥ /	udvavAha ca tAm kanyAm pArvatIm iva SaFkaraH /
   rāmaḥ paramadharmātmā senāmiva ca ṣaṇmukhaḥ // KūrmP_1,20.25 //	rAmaH parama Darma AtmA senAm iva ca zaNmuKaH // KUrmP_1,20.25 //
   tato bahutithe kāle rājā daśarathaḥ svayam /	tatas bahutiTe kAle rAjA daSaraTaH svayam /
   rāmaṃ jyeṣṭhaṃ sutaṃ vīraṃ rājānaṃ kartumārabhat // KūrmP_1,20.26 //	rAmam jyezWam sutam vIram rAjAnam kartum AraBat // KUrmP_1,20.26 //
   tasyātha patnī subhagā kaikeyī cārubhāṣiṇī /	tasya aTa patnI suBagA kEkeyI cAru BAziNI /
   nivārayāmāsa patiṃ prāha saṃbhrāntamānasā // KūrmP_1,20.27 //	nivArayAmAsa patim prAha saMBrAnta mAnasA // KUrmP_1,20.27 //
   matsutaṃ bharataṃ vīraṃ rājānaṃ kartumarhasi /	mad sutam Baratam vIram rAjAnam kartum arhasi /
   pūrvameva varo yasmād datto me bhavatā yataḥ // KūrmP_1,20.28 //	pUrvam eva varaH yasmAt dattaH me BavatA yatas // KUrmP_1,20.28 //
   sa tasyā vacanaṃ śrutvā rājā duḥ khitamānasaḥ /	sa tasyAH vacanam SrutvA rAjA duH Kita mAnasaH /
   bāḍhamityabravīd vākyaṃ tathā rāmo 'pi dharmavit // KūrmP_1,20.29 //	bAXam iti abravIt vAkyam taTA rAmaH api Darma vid // KUrmP_1,20.29 //
   praṇamyātha pituḥ pādau lakṣmaṇena sahācyutaḥ /	praNamya aTa pituH pAdO lakzmaNena saha acyutaH /
   yayau vanaṃ sapatnīkaḥ kṛtvā samayamātmavān // KūrmP_1,20.30 //	yayO vanam sa patnIkaH kRtvA samayam AtmavAn // KUrmP_1,20.30 //
   saṃvatsarāṇāṃ catvāri daśa caiva mahābalaḥ /	saMvatsarANAm catvAri daSa ca eva mahA balaH /
   uvāsa tatra matimān lakṣmaṇena saha prabhuḥ // KūrmP_1,20.31 //	uvAsa tatra matimAn lakzmaNena saha praBuH // KUrmP_1,20.31 //
   kadācid vasato 'raṇye rāvaṇo nāma rākṣasaḥ /	kadAcid vasataH araNye rAvaNaH nAma rAkzasaH /
   parivrājakaveṣeṇa sītāṃ hṛtvā yayau purīm // KūrmP_1,20.32 //	parivrAjaka vezeNa sItAm hRtvA yayO purIm // KUrmP_1,20.32 //
   adṛṣṭvā lakṣmaṇo rāmaḥ sītāmākulitendriyau /	adRzwvA lakzmaNaH rAmaH sItAm Akulita indriyO /
   duḥ khaśokābhisaṃtaptau babhūvaturarindamau // KūrmP_1,20.33 //	duH Ka Soka aBisaMtaptO baBUvatuH arindamO // KUrmP_1,20.33 //
   tataḥ kadācit kapinā sugrīveṇa dvijottamāḥ /	tatas kadAcid kapinA sugrIveNa dvijottamAH /
   vānarāṇāmabhūt sakhyaṃ rāmasyākliṣṭakarmaṇaḥ // KūrmP_1,20.34 //	vAnarANAm aBUt saKyam rAmasya aklizwa karmaNaH // KUrmP_1,20.34 //
   sugrīvasyānugo vīro hanumān nma vānaraḥ /	sugrIvasya anugaH vIraH hanumAn nma vAnaraH /
   vāyuputrau mahātejā rāmasyāsīt priyaḥ sadā // KūrmP_1,20.35 //	vAyuputrO mahA tejAH rAmasya AsIt priyaH sadA // KUrmP_1,20.35 //
   sa kṛtvā paramaṃ dhairyaṃ rāmāya kṛtaniścayaḥ /	sa kRtvA paramam DEryam rAmAya kRta niScayaH /
   ānayiṣyāmi tāṃ sītāmityuktvā vicacāra ha // KūrmP_1,20.36 //	AnayizyAmi tAm sItAm iti uktvA vicacAra ha // KUrmP_1,20.36 //
   mahīṃ sāgaraparyantāṃ sītādarśanatatparaḥ /	mahIm sAgara paryantAm sItA darSana tatparaH /
   jagāma rāvaṇapurīṃ laṅkāṃ sāgarasaṃsthitām // KūrmP_1,20.37 //	jagAma rAvaNa purIm laFkAm sAgara saMsTitAm // KUrmP_1,20.37 //
   tatrātha nirjane deśe vṛkṣmūle śucismitām /	tatra aTa nirjane deSe vRkzmUle Suci smitAm /
   apaśyadamalāṃ sītāṃ rākṣasībhiḥ samāvṛtām // KūrmP_1,20.38 //	apaSyat amalAm sItAm rAkzasIBiH samAvRtAm // KUrmP_1,20.38 //
   aśrupūrṇekṣaṇāṃ hṛdyāṃ saṃsmarantīmaninditām /	aSru pUrNa IkzaNAm hRdyAm saMsmarantIm aninditAm /
   rāmamindīvaraśyāmaṃ lakṣmaṇaṃ cātmasaṃsthitam // KūrmP_1,20.39 //	rAmam indIvara SyAmam lakzmaNam ca Atma saMsTitam // KUrmP_1,20.39 //
   nivedayitvā cātmānaṃ sītāyai rahasi svayam /	nivedayitvA ca AtmAnam sItAyE rahasi svayam /
   asaṃśayāya pradadāvasyai rāmāṅgulīyakam // KūrmP_1,20.40 //	asaMSayAya pradadO= asyE rAma aFgulIyakam // KUrmP_1,20.40 //
   dṛṣṭvāṅgulīyakaṃ sītā patyuḥ paramaśobhanam /	dRzwvA aFgulIyakam sItA patyuH parama SoBanam /
   mene samāgataṃ rāmaṃ prītivisphāritekṣaṇā // KūrmP_1,20.41 //	mene samAgatam rAmam prIti visPArita IkzaNA // KUrmP_1,20.41 //
   samāśvāsya tadā sītāṃ dṛṣṭvā rāmasya cāntikam /	samASvAsya tadA sItAm dRzwvA rAmasya ca antikam /
   nayiṣye tvāṃ mahābāhuruktvā rāmaṃ yayau punaḥ // KūrmP_1,20.42 //	nayizye tvAm mahA bAhuH uktvA rAmam yayO punar // KUrmP_1,20.42 //
   nivedayitvā rāmāya sītādarśanamātmavān /	nivedayitvA rAmAya sItA darSanam AtmavAn /
   tasthau rāmeṇa purato lakṣmaṇena ca pūjitaḥ // KūrmP_1,20.43 //	tasTO rAmeNa puratas lakzmaNena ca pUjitaH // KUrmP_1,20.43 //
   tataḥ sa rāmo balavān sārdhaṃ hanumatā svayam /	tatas sa rAmaH balavAn sArDam hanumatA svayam /
   lakṣmaṇena ca yuddhāya buddhiṃ cakre hi rakṣasām // KūrmP_1,20.44 //	lakzmaNena ca yudDAya budDim cakre hi rakzasAm // KUrmP_1,20.44 //
   kṛtvātha vānaraśatairlaṅkāmārgaṃ mahodadheḥ /	kRtvA aTa vAnara SatEH laFkA mArgam mahA udaDeH /
   setuṃ paramadharmātmā rāvaṇaṃ hatavān prabhuḥ // KūrmP_1,20.45 //	setum parama Darma AtmA rAvaNam hatavAn praBuH // KUrmP_1,20.45 //
   sapatnīkaṃ ca sasutaṃ sabhrātṛkamaridamaḥ /	sa patnIkam ca sa sutam sa BrAtRkamari damaH /
   ānayāmāsa tāṃ sītāṃ vāyuputrasahāyavān // KūrmP_1,20.46 //	AnayAmAsa tAm sItAm vAyuputra sahAyavAn // KUrmP_1,20.46 //
   setumadhye mahādevamīśānaṃ kṛttivāsasam /	setu maDye mahAdevam ISAnam kRttivAsasam /
   sthāpayāmāsa liṅgasthaṃ pūjayāmāsa rāghavaḥ // KūrmP_1,20.47 //	sTApayAmAsa liFga sTam pUjayAmAsa rAGavaH // KUrmP_1,20.47 //
   tasya devo mahādevaḥ pārvatyā saha śaṅkaraḥ /	tasya devaH mahAdevaH pArvatyA saha SaFkaraH /
   pratyakṣameva bhagavān dattavān varamuttamam // KūrmP_1,20.48 //	pratyakzam eva BagavAn dattavAn varam uttamam // KUrmP_1,20.48 //
   yat tvayā sthāpitaṃ liṅgaṃ drakṣyantīha dvijātayaḥ /	yat tvayA sTApitam liFgam drakzyanti iha dvijAtayaH /
   mahāpātakasaṃyuktāsteṣāṃ pāpaṃ vinaśyatu // KūrmP_1,20.49 //	mahApAtaka saMyuktAH tezAm pApam vinaSyatu // KUrmP_1,20.49 //
   anyāni caiva pāpāni snātasyātra mahodadhau /	anyAni ca eva pApAni snAtasya atra mahA udaDO /
   darśanādeva liṅgasalya nāśaṃ yānti na saṃśayaḥ // KūrmP_1,20.50 //	darSanAt eva liFga salya nASam yAnti na saMSayaH // KUrmP_1,20.50 //
   yāvat sthāsyanti girayo yāvadeṣā ca medinī /	yAvat sTAsyanti girayaH yAvat ezA ca medinI /
   yāvat setuśca tāvacca sthāsyāmyatra tirohitaḥ // KūrmP_1,20.51 //	yAvat setuH ca tAvat ca sTAsyAmi atra tirohitaH // KUrmP_1,20.51 //
   snānaṃ dānaṃ japaḥ śrāddhaṃ bhaviṣyatyakṣyaṃ kṛtam /	snAnam dAnam japaH SrAdDam Bavizyati akzyam kRtam /
   smaraṇādeva liṅgasya dinapāpaṃ praṇaśyati // KūrmP_1,20.52 //	smaraNAt eva liFgasya dina pApam praNaSyati // KUrmP_1,20.52 //
   ityuktvā bhagavāñchaṃbhuḥ pariṣvajya tu rāghavam /	iti uktvA BagavAn SaMBuH parizvajya tu rAGavam /
   sanandī sagaṇo rudrastatraivāntaradhīyata // KūrmP_1,20.53 //	sa nandI sa gaNaH rudraH tatra eva antaraDIyata // KUrmP_1,20.53 //
   rāmo 'pi pālayāmāsa rājyaṃ dharmaparāyaṇaḥ /	rAmaH api pAlayAmAsa rAjyam Darma parAyaNaH /
   abhiṣikto mahātejā bharatena mahābalaḥ // KūrmP_1,20.54 //	aBiziktaH mahA tejAH Baratena mahA balaH // KUrmP_1,20.54 //
   viśeṣāḍh brāhmaṇān sarvān pūjayāmasaceśvaram /	viSezAX brAhmaNAn sarvAn pUjayAmasaceSvaram /
   yajñena yajñahantāramaśvamedhena śaṅkaram // KūrmP_1,20.55 //	yajQena yajQa hantAram aSvameDena SaFkaram // KUrmP_1,20.55 //
   rāmasya tanayo jajñe kuśa ityabhiviśrutaḥ /	rAmasya tanayaH jajQe kuSaH iti aBiviSrutaH /
   lavaśca sumahābhāgaḥ sarvatattvārthavit sudhīḥ // KūrmP_1,20.56 //	lavaH ca su mahABAgaH sarva tattva arTa vid suDIH // KUrmP_1,20.56 //
   atithistu kuśājjajñe niṣadhastatsuto 'bhavat /	atiTiH tu kuSAt jajQe nizaDaH tad sutaH aBavat /
   nalastu niṣadhasyābhūnnabhastamādajāyata // KūrmP_1,20.57 //	nalaH tu nizaDasya aBUt naBaH tam AdajAyata // KUrmP_1,20.57 //
   nabhasaḥ puṇḍarīkākhyaḥ kṣemadhanvā ca tatsutaḥ /	naBasaH puNxarIka AKyaH kzemaDanvA ca tad sutaH /
   tasya putro 'bhavad vīro devānīkaḥ pratāpavān // KūrmP_1,20.58 //	tasya putraH aBavat vIraH devAnIkaH pratApavAn // KUrmP_1,20.58 //
   ahīnagustasya suto sahasvāṃstatsuto 'bhavat /	ahIna guH tasya sutaH sahasvAn= tad sutaH aBavat /
   tasmāccandrāvalokastu tārāpīḍastu tatsutaḥ // KūrmP_1,20.59 //	tasmAt candra avalokaH tu tArApIxaH tu tad sutaH // KUrmP_1,20.59 //
   tārāpīḍāccandragirirbhānuvittastato 'bhavat /	tArA pIxAt candragiriH BAnuvittaH tatas aBavat /
   śrutāyurabhavat tasmādete ikṣvākuvaṃśajāḥ /	SrutAyuH aBavat tasmAt ete ikzvAku vaMSa jAH /
   sarve prādhānyataḥ proktāḥ samāsena dvijottamāḥ // KūrmP_1,20.60 //	sarve prADAnyataH proktAH samAsena dvijottamAH // KUrmP_1,20.60 //
   ya imaṃ śṛṇuyānnityamikṣvākorvaṃśamuttamam /	yaH imam SRNuyAt nityam ikzvAkoH vaMSam uttamam /
   sarvapāpavinirmukto svargaloke mahīyate // KūrmP_1,20.61 //	sarva pApa vinirmuktaH svarga loke mahIyate // KUrmP_1,20.61 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge viśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge viSaH aDyAyaH
   romaharṣaṇa uvāca	romaharzaNaH uvAca
   ailaḥ purūravāścātha rājā rājyamapālayat /	ElaH purUravAH ca aTa rAjA rAjyam apAlayat /
   tasya putrā babhūvurhi ṣaḍindrasamatejasaḥ // KūrmP_1,21.1 //	tasya putrAH baBUvuH hi zaz indra sama tejasaH // KUrmP_1,21.1 //
   āyurmāyuramāvāyurviśvāyuścaiva vīryavān /	AyuH mAyuH amAvAyuH viSvAyuH ca eva vIryavAn /
   śatāyuśca śrutāyuśca divyāścaivorvaśīsutāḥ // KūrmP_1,21.2 //	SatAyuH ca SrutAyuH ca divyAH ca eva urvaSI sutAH // KUrmP_1,21.2 //
   āyuṣastanayā vīrāḥ pañcaivāsan mahaujasaḥ /	AyuzaH tanayAH vIrAH paQca eva Asan mahA ojasaH /
   svarbhānutanayāyāṃ vai prabhāyāmiti naḥ śrutam // KūrmP_1,21.3 //	svarBAnu tanayAyAm vE praBAyAm iti naH Srutam // KUrmP_1,21.3 //
   nahuṣaḥ prathamasteṣāṃ dharmajño lokaviśrutaḥ /	nahuzaH praTamaH tezAm Darma jQaH loka viSrutaH /
   nahuṣasya tu dāyādāḥ ṣaḍindropamatejasaḥ // KūrmP_1,21.4 //	nahuzasya tu dAyAdAH zaz indra upama tejasaH // KUrmP_1,21.4 //
   utpannāḥ pitṛkanyāyāṃ virajāyāṃ mahābalāḥ /	utpannAH pitR kanyAyAm virajAyAm mahA balAH /
   yatiryayātiḥ saṃyātirāyātiḥ pañcako 'śvakaḥ // KūrmP_1,21.5 //	yatiH yayAtiH saMyAtiH AyAtiH paQcakaH aSvakaH // KUrmP_1,21.5 //
   teṣāṃ yayātiḥ pañcānāṃ mahābalaparākramaḥ /	tezAm yayAtiH paQcAnAm mahA bala parAkramaH /
   devayānīmukhanasaḥ sutāṃ bhāryāmavāpa saḥ /	devayAnI muKanasaH sutAm BAryAm avApa saH /
   śarmiṣṭhāmāsurīṃ caiva tanayāṃ vṛṣaparvaṇaḥ // KūrmP_1,21.6 //	SarmizWAm AsurIm ca eva tanayAm vRzaparvaNaH // KUrmP_1,21.6 //
   yaduṃ ca turvasuṃ caiva devayānī vyajāyata /	yadum ca turvasum ca eva devayAnI vyajAyata /
   druhyuṃ cānuṃ ca pūruṃ ca śarmiṣṭhā cāpyajījanat // KūrmP_1,21.7 //	druhyum ca anum ca pUrum ca SarmizWA ca api ajIjanat // KUrmP_1,21.7 //
   so 'bhyaṣiñcadatikramya jyeṣṭhaṃ yadumaninditam /	saH aByaziQcat atikramya jyezWam yadum aninditam /
   purumeva kanīyāsaṃ piturvacanapālakam // KūrmP_1,21.8 //	purum eva kanIyAsam pituH vacana pAlakam // KUrmP_1,21.8 //
   diśi dakṣiṇapūrvasyāṃ turvasuṃ putramādiśat /	diSi dakziNa pUrvasyAm turvasum putram AdiSat /
   dakṣiṇāparayo rājā yaduṃ jyeṣṭhaṃ nyayojayat /	dakziNA parayoH rAjA yadum jyezWam nyayojayat /
   pratīcyāmuttārāyāṃ ca druhyuṃ cānumakalpayat // KūrmP_1,21.9 //	pratIcyAm uttArAyAm ca druhyum ca anum akalpayat // KUrmP_1,21.9 //
   tairiyaṃ pṛthivī sarvā dharmataḥ paripālitā /	tEH iyam pRTivI sarvAH DarmataH paripAlitAH /
   rājāpi dārasahito navaṃ prāpa mahāyaśāḥ // KūrmP_1,21.10 //	rAjA api dAra sahitaH navam prApa mahA yaSAH // KUrmP_1,21.10 //
   yadorapyabhavan putrāḥ pañca devasutopamāḥ /	yadoH api aBavan putrAH paQca deva suta upamAH /
   sahastrajit tathājyeṣṭhaḥ kroṣaṭurnālo 'jitoraghuḥ // KūrmP_1,21.11 //	sa hastrajit taTA ajyezWaH krozawuH nAlaH ajita uraGuH // KUrmP_1,21.11 //
   sahastrajitsutastadvacchatajinnāma pārthivaḥ /	sa hastrajit sutaH tadvat Satajit nAma pArTivaH /
   sutāḥ śatajito 'pyāsaṃstrayaḥ paramadhārmikāḥ // KūrmP_1,21.12 //	sutAH SatajitaH api Asan= trayaH parama DArmikAH // KUrmP_1,21.12 //
   haihayaśca hayaścaiva rājā veṇuhayaḥ paraḥ /	hEhayaH ca hayaH ca eva rAjA veNu hayaH paraH /
   haihayasyābhavat putro dharma ityabhiviśrutaḥ // KūrmP_1,21.13 //	hEhayasya aBavat putraH DarmaH iti aBiviSrutaH // KUrmP_1,21.13 //
   tasya putro 'bhavad viprā dharmanetraḥ pratāpavān /	tasya putraH aBavat viprAH DarmanetraH pratApavAn /
   dharmanetrasya kīrtistu saṃjitastatsuto 'bhavat // KūrmP_1,21.14 //	Darmanetrasya kIrtiH tu saMjitaH tad sutaH aBavat // KUrmP_1,21.14 //
   mahiṣmān saṃjitasyābhūd bhadraśreṇyastadanvayaḥ /	mahizmAn saMjitasya aBUt BadraSreNyaH tad anvayaH /
   bhadraśreṇyasya dāyādo durdamo nāma pārthivaḥ // KūrmP_1,21.15 //	BadraSreNyasya dAyAdaH durdamaH nAma pArTivaH // KUrmP_1,21.15 //
   durdamasya suto dhīmān dhanako nāma vīryavān /	durdamasya sutaH DImAn DanakaH nAma vIryavAn /
   dhanakasya tu dāyādāścatvāro lokasammatāḥ // KūrmP_1,21.16 //	Danakasya tu dAyAdAH catvAraH loka sammatAH // KUrmP_1,21.16 //
   kṛtavīryaḥ kṛtāgniśca kṛtavarmā tathaiva ca /	kRtavIryaH kRtAgniH ca kRtavarmA taTA eva ca /
   kṛtaujāśca caturtho 'bhūt kārtavīryor'juno 'bhavat // KūrmP_1,21.17 //	kRtOjAH ca caturTaH aBUt kArtavIryor ajunaH aBavat // KUrmP_1,21.17 //
   sahastrabāhurdyutimān dhanurvedavidāṃ varaḥ /	sahastra bAhuH dyutimAn Danurveda vidAm varaH /
   tasya rāmo 'bhavanmṛtyurjāmadagnyo janārdanaḥ // KūrmP_1,21.18 //	tasya rAmaH aBavat mRtyuH jAmadagnyaH janArdanaH // KUrmP_1,21.18 //
   tasya putraśatānyāsan pañca tatra mahārathāḥ /	tasya putra SatAni Asan paQca tatra mahA raTAH /
   kṛtāstrā balinaḥ śūrā dharmātmāno namasvinaḥ // KūrmP_1,21.19 //	kRtAstrAH balinaH SUrAH Darma AtmAnaH namasvinaH // KUrmP_1,21.19 //
   śūraśca śūrasenaśca dhṛṣṇaḥ kṛṣṇastathaiva ca /	SUraH ca SUrasenaH ca DRzNaH kRzNaH taTA eva ca /
   jayadhvajaśca balavān nārāyaṇaparo nṛpaḥ // KūrmP_1,21.20 //	jayaDvajaH ca balavAn nArAyaNa paraH nRpaH // KUrmP_1,21.20 //
   śūrasenādayaḥ sarve catvāraḥ prathitaujasaḥ /	SUrasena AdayaH sarve catvAraH praTita ojasaH /
   rudrabhaktā mahātmānaḥ pūjayanti sma śaṅkaram // KūrmP_1,21.21 //	rudra BaktAH mahAtmAnaH pUjayanti sma SaFkaram // KUrmP_1,21.21 //
   jayadhvajastu matimān devaṃ nārāyaṇaṃ harim /	jayaDvajaH tu matimAn devam nArAyaNam harim /
   jagāma śaraṇaṃ viṣṇuṃ daivataṃ dharmatatparaḥ // KūrmP_1,21.22 //	jagAma SaraNam vizNum dEvatam Darma tatparaH // KUrmP_1,21.22 //
   tamūcuritare putrā nāyaṃ dharmastavānagha /	tam UcuH itare putrAH na ayam DarmaH tava anaGa /
   īśvarārādhanarataḥ pitāsmākamabhūditi // KūrmP_1,21.23 //	ISvara ArADana rataH pitA asmAkam aBUt iti // KUrmP_1,21.23 //
   tānabravīnmahātejā eṣa dharmaḥ paro mama /	tAn abravIt mahA tejAH eza DarmaH paraH mama /
   viṣṇoraṃśena saṃbhūtā rājāno yanmahītale // KūrmP_1,21.24 //	vizNoH aMSena saMBUtAH rAjAnaH yat mahI tale // KUrmP_1,21.24 //
   rājyaṃ pālayatāvaśyaṃ bhagavān puruṣottamaḥ /	rAjyam pAlayata avaSyam BagavAn puruzottamaH /
   pūjanīyo yato viṣṇuḥ pālako jagato hariḥ // KūrmP_1,21.25 //	pUjanIyaH yatas vizNuH pAlakaH jagataH hariH // KUrmP_1,21.25 //
   sāttvikī rājasī caiva tāmasī ca svayaṃbhuvaḥ /	sAttvikI rAjasI ca eva tAmasI ca svayaMBuvaH /
   tistrastu mūrtayaḥ proktāḥ sṛṣṭisthityantahetavaḥ // KūrmP_1,21.26 //	tistraH tu mUrtayaH proktAH sRzwi sTiti anta hetavaH // KUrmP_1,21.26 //
   sattvātmā bhagavān viṣṇuḥ saṃsthāpayati sarvadā /	sattva AtmA BagavAn vizNuH saMsTApayati sarvadA /
   sṛjed brahmā rajomūrtiḥ saṃharet tāmaso haraḥ // KūrmP_1,21.27 //	sRjet brahmA rajaH mUrtiH saMharet tAmasaH haraH // KUrmP_1,21.27 //
   tasmānmahīpatīnāṃ tu rājyaṃ pālayatāmayam /	tasmAt mahIpatInAm tu rAjyam pAlayatAm ayam /
   ārādhyo bhagavān viṣṇuḥ keśavaḥ keśimardanaḥ // KūrmP_1,21.28 //	ArADyaH BagavAn vizNuH keSavaH keSi mardanaH // KUrmP_1,21.28 //
   niśamya tasya vacanaṃ bhrātaro 'nye manasvinaḥ /	niSamya tasya vacanam BrAtaraH anye manasvinaH /
   procuḥ saṃhārakṛd rudraḥ pūjanīyo mumukṣubhiḥ // KūrmP_1,21.29 //	procuH saMhAra kRt rudraH pUjanIyaH mumukzuBiH // KUrmP_1,21.29 //
   ayaṃ hi bhagavān rudraḥ sarvaṃ jagadidaṃ śivaḥ /	ayam hi BagavAn rudraH sarvam jagat idam SivaH /
   tamoguṇaṃ samāśritya kalpānte saṃharet prabhuḥ // KūrmP_1,21.30 //	tamaH guNam samASritya kalpa ante saMharet praBuH // KUrmP_1,21.30 //
   yā sā ghoratarā mūrtirasya tejāmayī parā /	yA sA GoratarA mUrtiH asya tejA mayI parA /
   saṃhared vidyayā sarvaṃ saṃsāraṃ śūlabhṛt tayā // KūrmP_1,21.31 //	saMharet vidyayA sarvam saMsAram SUlaBRt tayA // KUrmP_1,21.31 //
   tatastānabravīd rājā vicintyāsau jayadhvajaḥ /	tatas tAn abravIt rAjA vicintya asO jayaDvajaH /
   sattvena mucyate jantuḥ sattvātmā bhagavān hariḥ // KūrmP_1,21.32 //	sattvena mucyate jantuH sattva AtmA BagavAn hariH // KUrmP_1,21.32 //
   tamūcurbhrātaro rudraḥ sevitaḥ sāttvikairjanaiḥ /	tam UcuH BrAtaraH rudraH sevitaH sAttvikEH janEH /
   mocayet sattvasaṃyuktaḥ pūjayeśaṃ tato haram // KūrmP_1,21.33 //	mocayet sattva saMyuktaH pUjaya ISam tatas haram // KUrmP_1,21.33 //
   athābravīd rājaputraḥ prahasan vai jayadhvajaḥ /	aTa abravIt rAja putraH prahasan vE jayaDvajaH /
   svadharmo muktaye panthā nānyo munibhiraṣyate // KūrmP_1,21.34 //	svaDarmaH muktaye panTAH na anyaH muniBiH azyate // KUrmP_1,21.34 //
   tathā ca vaiṣṇavī śaktirnṛpāṇāṃ devatā sadā /	taTA ca vEzNavI SaktiH nRpANAm devatA sadA /
   ārādhanaṃ paro dharmo purāreramitaujasaḥ // KūrmP_1,21.35 //	ArADanam paraH DarmaH purAreH amita ojasaH // KUrmP_1,21.35 //
   tamabravīd rājaputraḥ kṛṣṇo matimatāṃ varaḥ /	tam abravIt rAja putraH kRzNaH matimatAm varaH /
   yadarjuno 'smajjanakaḥ svadharmaṃ kṛtavāniti // KūrmP_1,21.36 //	yat arjunaH asmad janakaH svaDarmam kRtavAn iti // KUrmP_1,21.36 //
   evaṃ vivāde vitate śūraseno 'bravīd vacaḥ /	evam vivAde vitate SUrasenaH abravIt vacaH /
   pramāṇamṛṣayo hyatra brūyuste yat tathaiva tat // KūrmP_1,21.37 //	pramANam RzayaH hi atra brUyuH te yat taTA eva tat // KUrmP_1,21.37 //
   tataste rājaśārdūlāḥ papracchurbrahmavādinaḥ /	tatas te rAja SArdUlAH papracCuH brahma vAdinaH /
   gatvā sarve susaṃrabdhāḥ saptarṣoṇāṃ tadāśramam // KūrmP_1,21.38 //	gatvA sarve su saMrabDAH saptarzoNAm tad ASramam // KUrmP_1,21.38 //
   tānabruvaṃste munayo vasiṣṭhādyā yathārthataḥ /	tAn abruvan= te munayaH vasizWa AdyAH yaTArTataH /
   yā yasyābhimatā puṃsaḥ sā hi tasyaiva devatā // KūrmP_1,21.39 //	yA yasya aBimatA puMsaH sA hi tasya eva devatAH // KUrmP_1,21.39 //
   kintu kāryaviśeṣeṇa pūjitāśceṣṭadā nṛṇām /	kintu kArya viSezeNa pUjitAH ca izwa dAH nRNAm /
   viśeṣāt sarvadā nāyaṃ niyamo hyanyathā nṛpāḥ // KūrmP_1,21.40 //	viSezAt sarvadA na ayam niyamaH hi anyaTA nRpAH // KUrmP_1,21.40 //
   nṛpāṇāṃ daivataṃ viṣṇustathaiva ca purandaraḥ /	nRpANAm dEvatam vizNuH taTA eva ca purandaraH /
   viprāṇāmagnirādityo brahmā caiva pinākadhṛk // KūrmP_1,21.41 //	viprANAm agniH AdityaH brahmA ca eva pinAkaDRk // KUrmP_1,21.41 //
   devānāṃ daivataṃ viṣṇurdānavānāṃ triśūlabhṛt /	devAnAm dEvatam vizNuH dAnavAnAm triSUla BRt /
   gandharvāṇāṃ tathā somo yakṣāṇāmapi kathyate // KūrmP_1,21.42 //	ganDarvANAm taTA somaH yakzANAm api kaTyate // KUrmP_1,21.42 //
   vidyādharāṇāṃ vāgdevī sādhyānāṃ bhagavānraviḥ /	vidyADarANAm vAgdevI sADyAnAm BagavAn raviH /
   rakṣasāṃ śaṅkaro rudraḥ kiṃnarāṇāṃ ca pārvatī // KūrmP_1,21.43 //	rakzasAm SaFkaraH rudraH kiMnarANAm ca pArvatI // KUrmP_1,21.43 //
   ṛṣīṇāṃ daivataṃ brahmā mahādevaśca śūlabhṛt /	RzINAm dEvatam brahmA mahAdevaH ca SUlaBRt /
   manūnāṃ syādumā devī tathā viṣṇuḥ sabhāskaraḥ // KūrmP_1,21.44 //	manUnAm syAt umA devI taTA vizNuH sa BAskaraH // KUrmP_1,21.44 //
   gṛhasthānāṃ ca sarve syurbrahmā vai brahmacāriṇām /	gRhasTAnAm ca sarve syuH brahmA vE brahmacAriNAm /
   vaikhānasānāmarkaḥ syād yatīnāṃ ca maheśvaraḥ // KūrmP_1,21.45 //	vEKAnasAnAm arkaH syAt yatInAm ca maheSvaraH // KUrmP_1,21.45 //
   bhūtānāṃ bhagavān rudraḥ kūṣmāṇḍānāṃ vināyakaḥ /	BUtAnAm BagavAn rudraH kUzmANxAnAm vinAyakaH /
   sarveṣāṃ bhagavān brahmā devadevaḥ prajāpatiḥ // KūrmP_1,21.46 //	sarvezAm BagavAn brahmA devadevaH prajApatiH // KUrmP_1,21.46 //
   ityevaṃ bhagavān brahmā svayaṃ devo 'bhyabhāṣata /	iti evam BagavAn brahmA svayam devaH aByaBAzata /
   tasmājjayadhvajo nūnaṃ viṣṇvārādhanamarhati // KūrmP_1,21.47 //	tasmAt jayaDvajaH nUnam vizNu ArADanam arhati // KUrmP_1,21.47 //
   tān praṇamyātha te jagmuḥ purīṃ paramaśobhanām /	tAn praNamya aTa te jagmuH purIm parama SoBanAm /
   pālayāñcakrire pṛthvīṃ jitvā sarvaripūn raṇe // KūrmP_1,21.48 //	pAlayAQcakrire pRTvIm jitvA sarva ripUn raNe // KUrmP_1,21.48 //
   tataḥ kadācid viprendrā videho nāma dānavaḥ /	tatas kadAcid vipra indrAH videhaH nAma dAnavaH /
   bhīṣaṇaḥ sarvasattvānāṃ purīṃ teṣāṃ samāyayau // KūrmP_1,21.49 //	BIzaNaH sarva sattvAnAm purIm tezAm samAyayO // KUrmP_1,21.49 //
   daṃṣṭrākarālo dīptātmā yugāntadahanopamaḥ /	daMzwrA karAlaH dIpta AtmA yugAnta dahana upamaH /
   śūlamādāya sūryābhaṃ nādayan vai diśo daśa // KūrmP_1,21.50 //	SUlam AdAya sUrya ABam nAdayan vE diSaH daSa // KUrmP_1,21.50 //
   tannādaśravaṇānmartyāstatra ye nivasanti te /	tad nAda SravaNAt martyAH tatra ye nivasanti te /
   tatyajurjovitaṃ tvanye dudruvurbhayavihvalāḥ // KūrmP_1,21.51 //	tatyajuH jovitam tu anye dudruvuH Baya vihvalAH // KUrmP_1,21.51 //
   tataḥ sarve susaṃyattāḥ kārtavīryātmajāstadā /	tatas sarve su saMyattAH kArtavIrya AtmajAH tadA /
   yuyudhurdānavaṃ śaktigirikūṭāsimudgaraiḥ // KūrmP_1,21.52 //	yuyuDuH dAnavam Sakti giri kUwa asi mudgarEH // KUrmP_1,21.52 //
   tān sarvān dānavo viprāḥ śūlena prahasanniva /	tAn sarvAn dAnavaH viprAH SUlena prahasan= iva /
   vārayāmāsa ghorātmā kalpānte bhairavo yathā // KūrmP_1,21.53 //	vArayAmAsa Gora AtmA kalpa ante BEravaH yaTA // KUrmP_1,21.53 //
   śūrasenādayaḥ pañca rājānastu mahābalāḥ /	SUrasena AdayaH paQca rAjAnaH tu mahA balAH /
   yuddhāya kṛtasaṃrambhā videhaṃ tvabhidudruvuḥ // KūrmP_1,21.54 //	yudDAya kRta saMramBAH videham tu aBidudruvuH // KUrmP_1,21.54 //
   śūro 'straṃ prāhiṇod raudraṃ śūrasenastu vāruṇam /	SUraH astram prAhiNot rOdram SUrasenaH tu vAruNam /
   prājāpatyaṃ tathā kṛṣṇo vāyavyaṃ dhṛṣṇa eva ca // KūrmP_1,21.55 //	prAjApatyam taTA kRzNaH vAyavyam DRzNaH eva ca // KUrmP_1,21.55 //
   jayadhvajaśca kauberamaindramāgneyameva ca /	jayaDvajaH ca kOberam Endram Agneyam eva ca /
   bhañjayāmāsa śūlena tānyastrāṇi sa dānavaḥ // KūrmP_1,21.56 //	BaQjayAmAsa SUlena tAni astrANi sa dAnavaH // KUrmP_1,21.56 //
   tataḥ kṛṣṇo mahāvīryo gadāmādāya bhīṣaṇām /	tatas kRzNaH mahA vIryaH gadAm AdAya BIzaNAm /
   spṛṣṭvā mantreṇa tarasā cikṣepa na nanāda ca // KūrmP_1,21.57 //	spRzwvA mantreNa tarasA cikzepa na nanAda ca // KUrmP_1,21.57 //
   saṃprāpya sā gādāsyoro videhasya śilopamam /	saMprApya sA gAdAsya uraH videhasya SilA upamam /
   na dānavaṃ cālayituṃ śaśākāntakasaṃnibham // KūrmP_1,21.58 //	na dAnavam cAlayitum SaSAka antaka saMniBam // KUrmP_1,21.58 //
   dudruvuste bhayagrastā dṛṣṭvā tasyātipauruṣam /	dudruvuH te Baya grastA dRzwvA tasya ati pOruzam /
   jayadhvajastu matimān sasmāra jagataḥ patim // KūrmP_1,21.59 //	jayaDvajaH tu matimAn sasmAra jagataH patim // KUrmP_1,21.59 //
   viṣṇuṃ grasiṣṇuṃ lokādimaprameyamanāmayam /	vizNum grasizNum loka Adim aprameyam anAmayam /
   trātāraṃ puruṣaṃ pūrvaṃ śrīpatiṃ pītavāsasam // KūrmP_1,21.60 //	trAtAram puruzam pUrvam SrIpatim pIta vAsasam // KUrmP_1,21.60 //
   tataḥ prādurabhūccakraṃ sūryāyutasamaprabham /	tatas prAduraBUt cakram sUrya ayuta sama praBam /
   ādeśād vāsudevasya bhaktānugrahakāraṇāt // KūrmP_1,21.61 //	AdeSAt vAsudevasya Bakta anugraha kAraNAt // KUrmP_1,21.61 //
   jagrāha jagatāṃ yoniṃ smṛtvā nārāyaṇaṃ nṛpaḥ /	jagrAha jagatAm yonim smRtvA nArAyaNam nRpaH /
   prāhiṇod vai videhāya dānavebhyo yathā hariḥ // KūrmP_1,21.62 //	prAhiNot vE videhAya dAnaveByaH yaTA hariH // KUrmP_1,21.62 //
   saṃprāpya tasya ghorasya skandhadeśaṃ sudarśanam /	saMprApya tasya Gorasya skanDa deSam sudarSanam /
   pṛthivyāṃ pātayāmāsa śiro 'driśikharākṛti // KūrmP_1,21.63 //	pRTivyAm pAtayAmAsa SiraH adri SiKara AkRti // KUrmP_1,21.63 //
   tasmin hate devaripau śīrādyā bhrātaro nṛpāḥ /	tasmin hate deva ripO SIra AdyAH BrAtaraH nRpAH /
   samāyayuḥ purīṃ ramyāṃ bhrātaraṃ cāpyapūjayan // KūrmP_1,21.64 //	samAyayuH purIm ramyAm BrAtaram ca api apUjayan // KUrmP_1,21.64 //
   śrutvājagāma bhagavān jayadhvajaparākramam /	SrutvA AjagAma BagavAn jayaDvaja parAkramam /
   kārtavīryasutaṃ draṣṭuṃ viśvāmitro mahāmuniḥ // KūrmP_1,21.65 //	kArtavIrya sutam drazwum viSvAmitraH mahA muniH // KUrmP_1,21.65 //
   tamāgatamatho dṛṣṭvā rājā saṃbhrāntamānasaḥ /	tam Agatam aTo dRzwvA rAjA saMBrAnta mAnasaH /
   samāveśyāsane ramye pūjayāmāsa bhāvataḥ // KūrmP_1,21.66 //	samAveSya Asane ramye pUjayAmAsa BAvataH // KUrmP_1,21.66 //
   uvāca bhagavān ghoraḥ prasādād bhavato 'suraḥ /	uvAca BagavAn GoraH prasAdAt BavataH asuraH /
   nipātito mayā saṃkhye videho dānaveśvaraḥ // KūrmP_1,21.67 //	nipAtitaH mayA saMKye videhaH dAnava ISvaraH // KUrmP_1,21.67 //
   tvadvākyācchinnasaṃdeho viṣṇuṃ satyaparākramam /	tvad vAkyAt Cinna saMdehaH vizNum satya parAkramam /
   prapannaḥ śaraṇaṃ tena prasādo me kṛtaḥ śubhaḥ // KūrmP_1,21.68 //	prapannaH SaraNam tena prasAdaH me kRtaH SuBaH // KUrmP_1,21.68 //
   yakṣyāmi parameśānaṃ viṣṇuṃ padmadalekṣaṇam /	yakzyAmi parameSAnam vizNum padma dala IkzaNam /
   kathaṃ kena vidhānena saṃpūjyo harirīśvaraḥ // KūrmP_1,21.69 //	kaTam kena viDAnena saMpUjyaH hariH ISvaraH // KUrmP_1,21.69 //
   ko 'yaṃ nārāyaṇo devaḥ kiṃprabhāvaśca suvrata /	kaH ayam nArAyaNaH devaH kiMpraBAvaH ca suvrata /
   sarvametanmamācakṣva paraṃ kautūhalaṃ hi me // KūrmP_1,21.70 //	sarvam etat mama Acakzva param kOtUhalam hi me // KUrmP_1,21.70 //
   viśvāmitra uvāca	viSvAmitraH uvAca
   yataḥ pravṛttirbhūtānāṃ yasmin sarvamidaṃ jagat /	yatas pravRttiH BUtAnAm yasmin sarvam idam jagat /
   sa viṣṇuḥ sarvabhūtātmā tamāśritya vimucyate // KūrmP_1,21.71 //	sa vizNuH sarva BUta AtmA tam ASritya vimucyate // KUrmP_1,21.71 //
   svavarṇāśramadharmeṇa pūjyo 'yaṃ puruṣottamaḥ /	sva varNa ASrama DarmeNa pUjyaH ayam puruzottamaH /
   akāmahatabhāvena samārādhyo na cānyathā // KūrmP_1,21.72 //	akAma hata BAvena samArADyaH na ca anyaTA // KUrmP_1,21.72 //
   etāvaduktvā bhagavāna viśvāmitro mahāmuniḥ /	etAvat uktvA BagavAn a viSvAmitraH mahA muniH /
   śūrādyaiḥ pūjito viprā jagāmātha svamālayam // KūrmP_1,21.73 //	SUra AdyEH pUjitaH viprAH jagAma aTa svam Alayam // KUrmP_1,21.73 //
   atha śūrādayo devamayajanta maheśvaram /	aTa SUra AdayaH devam ayajanta maheSvaram /
   yajñena yajñagamyaṃ taṃ niṣkāmā rudramavyayam // KūrmP_1,21.74 //	yajQena yajQa gamyam tam nizkAmAH rudram avyayam // KUrmP_1,21.74 //
   tān vasiṣṭhastu bhagavān yājayāmāsa sarvavit /	tAn vasizWaH tu BagavAn yAjayAmAsa sarva vid /
   gautamo 'triragastyaśca sarve rudraparāyaṇāḥ // KūrmP_1,21.75 //	gOtamaH atriH agastyaH ca sarve rudra parAyaNAH // KUrmP_1,21.75 //
   viśvāmitrastu bhagavān jayadhvajamarindamam /	viSvAmitraH tu BagavAn jayaDvajam arindamam /
   yājayāmāsa bhūtādimādidevaṃ janārdanam // KūrmP_1,21.76 //	yAjayAmAsa BUtAdim Adidevam janArdanam // KUrmP_1,21.76 //
   tasya yajñe mahāyogī sākṣād devaḥ svayaṃ hariḥ /	tasya yajQe mahA yogI sAkzAt devaH svayam hariH /
   āvirāsīt sa bhagavān tadadbhutamivābhavat // KūrmP_1,21.77 //	AvirAsIt sa BagavAn tat adButam iva aBavat // KUrmP_1,21.77 //
   ya imaṃ śṛṇuyānnityaṃ jayadhvajaparākramam /	yaH imam SRNuyAt nityam jayaDvaja parAkramam /
   sarvapāpavimuktātmā viṣṇulokaṃ sa gacchati // KūrmP_1,21.78 //	sarva pApa vimukta AtmA vizNu lokam sa gacCati // KUrmP_1,21.78 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekaviśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge ekaviSaH aDyAyaH
   sūta uvāca	sUtaH uvAca
   jayadhvajasya putro 'bhūt tālājaṅgha iti smṛtaḥ /	jayaDvajasya putraH aBUt tAlAjaFGaH iti smRtaH /
   śataputrāstu tasyāsan tālajaṅghāḥ prakīrtitāḥ // KūrmP_1,22.1 //	Sata putrAH tu tasya Asan tAlajaFGAH prakIrtitAH // KUrmP_1,22.1 //
   teṣāṃ jyeṣṭho mahāvīryo vītihotro 'bhavannṛpaḥ /	tezAm jyezWaH mahA vIryaH vItihotraH aBavat nRpaH /
   vṛṣaprabhṛtayaścānye yādavāḥ puṇyakarmiṇaḥ // KūrmP_1,22.2 //	vRza praBRtayaH ca anye yAdavAH puNya karmiNaH // KUrmP_1,22.2 //
   vṛṣo vaṃśakarasteṣāṃ tasya putro 'bhavanmadhuḥ /	vRzaH vaMSa karaH tezAm tasya putraH aBavat maDuH /
   madhoḥ putraśataṃ tvāsīd vṛṣaṇastasya vaṃśabhāk // KūrmP_1,22.3 //	maDoH putra Satam tu AsIt vRzaNaH tasya vaMSa BAj // KUrmP_1,22.3 //
   vītihotrasutaścāpi viśruto 'nanta ityuta /	vItihotra sutaH ca api viSrutaH anantaH iti uta /
   durjayastasya putro 'būt sarvaśāstraviśāradaḥ // KūrmP_1,22.4 //	durjayaH tasya putraH abUt sarva SAstra viSAradaH // KUrmP_1,22.4 //
   tasya bhāryā rūpavatī guṇaiḥ sarvairalaṅkṛtā /	tasya BAryA rUpavatI guNEH sarvEH alaFkRtAH /
   pativratāsīt patinā svadharmaparipālikā // KūrmP_1,22.5 //	pativratA AsIt patinA svaDarma paripAlikA // KUrmP_1,22.5 //
   sa kadācinmahābhāgaḥ kālindītīrasaṃsthitām /	sa kadAcid mahABAgaH kAlindI tIra saMsTitAm /
   apaśyadurvaśīṃ devīṃ gāyantīṃ madhurasvanām // KūrmP_1,22.6 //	apaSyat urvaSIm devIm gAyantIm maDura svanAm // KUrmP_1,22.6 //
   tataḥ kāmāhatamanāstatsamīpamupetya vai /	tatas kAma Ahata manAH tad samIpam upetya vE /
   provāca suciraṃ kālaṃ devi rantuṃ mayār'hasi // KūrmP_1,22.7 //	provAca su ciram kAlam devi rantum mayA Ar ahasi // KUrmP_1,22.7 //
   sā devī nṛpatiṃ dṛṣṭvā rūpalāvaṇyasaṃyutam /	sA devI nRpatim dRzwvA rUpa lAvaNya saMyutam /
   reme tena ciraṃ kālaṃ kāmadevamivāparam // KūrmP_1,22.8 //	reme tena ciram kAlam kAmadevam iva aparam // KUrmP_1,22.8 //
   kālāt prabuddho rājā tāmurvaśīṃ prāha śobhanām /	kAlAt prabudDaH rAjA tAm urvaSIm prAha SoBanAm /
   gamiṣyāmi purīṃ ramyāṃ hasantī sābravīd vacaḥ // KūrmP_1,22.9 //	gamizyAmi purIm ramyAm hasantI sA abravIt vacaH // KUrmP_1,22.9 //
   na hyanenopabhogena bhavatā rājasundara /	na hi anena upaBogena BavatA rAja sundara /
   prītiḥ saṃjāyate mahyaṃ sthātavyaṃ vatsaraṃ punaḥ // KūrmP_1,22.10 //	prItiH saMjAyate mahyam sTAtavyam vatsaram punar // KUrmP_1,22.10 //
   tāmabravīt sa matimān gatvā śīghrataraṃ purīm /	tAm abravIt sa matimAn gatvA SIGrataram purIm /
   āgamiṣyāmi bhūyo 'tra tanme 'nujñātumarhasi // KūrmP_1,22.11 //	AgamizyAmi BUyas atra tat me anujQAtum arhasi // KUrmP_1,22.11 //
   tamabravīt sā subhagā tathā kuru viśāṃpate /	tam abravIt sA suBagA taTA kuru viSAMpate /
   nānyayāpsarasā tāvad rantavyaṃ bhavat punaḥ // KūrmP_1,22.12 //	na anyayA apsarasA tAvat rantavyam Bavat punar // KUrmP_1,22.12 //
   omityuktvā yayau tūrṇaṃ purīṃ paramaśobhanām /	om iti uktvA yayO tUrNam purIm parama SoBanAm /
   gatvā pativratāṃ patnīṃ dṛṣṭvā bīto 'bhavannṛpaḥ // KūrmP_1,22.13 //	gatvA pativratAm patnIm dRzwvA bItaH aBavat nRpaH // KUrmP_1,22.13 //
   saṃprekṣya sā guṇavatī bhāryā tasya pativratā /	saMprekzya sA guNavatI BAryA tasya pativratA /
   bhītaṃ prasannayā prāha vācā pīnapayodharā // KūrmP_1,22.14 //	BItam prasannayA prAha vAcA pIna payoDarA // KUrmP_1,22.14 //
   svāmin kimatra bhavato bhītiradya pravartate /	svAmin kim atra BavataH BItiH adya pravartate /
   tad brūhi me yathā tattvaṃ na rājñāṃ kīrtaye tvidam // KūrmP_1,22.15 //	tat brUhi me yaTA tattvam na rAjQAm kIrtaye tu idam // KUrmP_1,22.15 //
   sa tasyā vākyamākarṇya lajjāvanatacetanaḥ /	sa tasyAH vAkyam AkarNya lajjA avanata cetanaH /
   novāca kiñcinnṛpatirjñānadṛṣṭyā viveda sā // KūrmP_1,22.16 //	na uvAca kiQcid nRpatiH jQAna dRzwyA viveda sA // KUrmP_1,22.16 //
   na bhetavyaṃ tvayā svāmin kāryaṃ pāpaviśodhanam /	na Betavyam tvayA svAmin kAryam pApa viSoDanam /
   bhīte tvayi mahārāja rāṣṭraṃ te nāśameṣyati // KūrmP_1,22.17 //	BIte tvayi mahA rAja rAzwram te nASam ezyati // KUrmP_1,22.17 //
   tadā sa rājā dyutimān nirgatya tu purāt tataḥ /	tadA sa rAjA dyutimAn nirgatya tu purAt tatas /
   gatvā kaṇvāśramaṃ puṇyaṃ dṛṣṭvā tatra mahāmunim // KūrmP_1,22.18 //	gatvA kaNva ASramam puNyam dRzwvA tatra mahA munim // KUrmP_1,22.18 //
   niśamya kaṇvavadanāt prāyaścittavidhiṃ śubham /	niSamya kaNva vadanAt prAyaScitta viDim SuBam /
   jagāma himavatpṛṣṭhaṃ samuddiśya mahābalaḥ // KūrmP_1,22.19 //	jagAma himavat pRzWam samuddiSya mahA balaH // KUrmP_1,22.19 //
   so 'paśyat pathi rājendro gandharvavaramuttamam /	saH apaSyat paTi rAja indraH ganDarva varam uttamam /
   bhrājamānaṃ śriyā vyomni bhūṣitaṃ divyamālayā // KūrmP_1,22.20 //	BrAjamAnam SriyA vyomni BUzitam divya mAlayA // KUrmP_1,22.20 //
   vīkṣya mālāmamitraghnaḥ sasmārāpsarasāṃ varām /	vIkzya mAlAm amitra GnaH sasmAra apsarasAm varAm /
   urvaśīṃ tāṃ manaścakre tasyā eveyamarhati // KūrmP_1,22.21 //	urvaSIm tAm manaH cakre tasyAH eva iyam arhati // KUrmP_1,22.21 //
   so 'tīva kāmuko rājā gandharveṇātha tena hi /	saH atIva kAmukaH rAjA ganDarveNa aTa tena hi /
   cakāra sumahad yuddhaṃ mālāmādātumudyataḥ // KūrmP_1,22.22 //	cakAra su mahat yudDam mAlAm AdAtum udyataH // KUrmP_1,22.22 //
   vijitya samare mālāṃ gṛhītvā durjayo dvijāḥ /	vijitya samare mAlAm gRhItvA durjayaH dvijAH /
   jagāma tāmapsarasaṃ kālindīṃ draṣṭumādarāt // KūrmP_1,22.23 //	jagAma tAm apsarasam kAlindIm drazwum AdarAt // KUrmP_1,22.23 //
   adṛṣṭvāpsarasaṃ tatra kāmabāṇābhipīḍitaḥ /	adRzwvA apsarasam tatra kAma bANa aBipIxitaH /
   babhrāma sakalāṃ pṛthvīṃ saptadvīpasamanvitām // KūrmP_1,22.24 //	baBrAma sakalAm pRTvIm sapta dvIpa samanvitAm // KUrmP_1,22.24 //
   ākramya himavatpārśvamurvaśīdarśanotsukaḥ /	Akramya himavat pArSvam urvaSI darSana utsukaH /
   jagāma śailapravaraṃ hemakūṭamiti śrutam // KūrmP_1,22.25 //	jagAma SEla pravaram hemakUwam iti Srutam // KUrmP_1,22.25 //
   tatra tatrāpsarovaryā dṛṣṭvā taṃ siṃhavikramam /	tatra tatra apsaraH varyAH dRzwvA tam siMha vikramam /
   kāmaṃ saṃdadhire ghoraṃ bhūṣitaṃ citramālayā // KūrmP_1,22.26 //	kAmam saMdaDire Goram BUzitam citra mAlayA // KUrmP_1,22.26 //
   saṃsmarannurvaśīvākyaṃ tasyāṃ saṃsaktamānasaḥ /	saMsmaran= urvaSI vAkyam tasyAm saMsakta mAnasaH /
   na paśyati smatāḥ sarvāgiriśṛṅgāṇijagmivān // KūrmP_1,22.27 //	na paSyati smatAH sarva agiri SRFgANi jagmivAn // KUrmP_1,22.27 //
   tatrāpyapsarasaṃ divyāmadṛṣṭvā kāmapīḍitaḥ /	tatra api apsarasam divyAm adRzwvA kAma pIxitaH /
   devalokaṃ mahāmeruṃ yayau devaparākramaḥ // KūrmP_1,22.28 //	deva lokam mahA merum yayO deva parAkramaH // KUrmP_1,22.28 //
   sa tatra mānasaṃ nāma sarastrailokyaviśrutam /	sa tatra mAnasam nAma saraH trElokya viSrutam /
   bheje śṛṅgāṇyatikramya svabāhubalabhāvitaḥ // KūrmP_1,22.29 //	Beje SRFgANi atikramya sva bAhu bala BAvitaH // KUrmP_1,22.29 //
   sa tasya tīre subhagāṃ carantīmatilālasām /	sa tasya tIre suBagAm carantIm ati lAlasAm /
   dṛṣṭavānanavadyāṅgīṃ tasyai mālāṃ dadau punaḥ // KūrmP_1,22.30 //	dRzwavAn anavadya aFgIm tasyE mAlAm dadO punar // KUrmP_1,22.30 //
   sa mālayā tadā devīṃ bhūṣitāṃ prekṣya mohitaḥ /	sa mAlayA tadA devIm BUzitAm prekzya mohitaH /
   reme kṛtārthamātmānaṃ jānānaḥ suciraṃ tayā // KūrmP_1,22.31 //	reme kRtArTam AtmAnam jAnAnaH su ciram tayA // KUrmP_1,22.31 //
   athorvaśī rājavaryaṃ ratānte vākyamabravīt /	aTa urvaSI rAja varyam rata ante vAkyam abravIt /
   kiṃ kṛtaṃ bhavatā pūrvaṃ purīṃ gatvā vṛthā nṛpa // KūrmP_1,22.32 //	kim kRtam BavatA pUrvam purIm gatvA vRTA nRpa // KUrmP_1,22.32 //
   sa tasyai sarvamācaṣṭa patnyā yat samudīritam /	sa tasyE sarvam Acazwa patnyA yat samudIritam /
   kaṇvasya darśanaṃ caiva mālāpaharaṇaṃ tathā // KūrmP_1,22.33 //	kaNvasya darSanam ca eva mAlA apaharaNam taTA // KUrmP_1,22.33 //
   śrutvaitad vyāhṛtaṃ tena gacchetyāha hitaiṣiṇī /	SrutvA etat vyAhRtam tena gacCa iti Aha hita eziNI /
   śāpaṃ dāsyati te kaṇvo mamāpi bhavataḥ priyā // KūrmP_1,22.34 //	SApam dAsyati te kaNvaH mama api BavataH priyA // KUrmP_1,22.34 //
   tayāsakṛnmahārājaḥ prokto 'pi madamohitaḥ /	tayA asakRt mahA rAjaH proktaH api mada mohitaH /
   na tatyajātha tatpārśvaṃ tatra saṃnyastamānasaḥ // KūrmP_1,22.35 //	na tatyaja aTa tad pArSvam tatra saMnyasta mAnasaH // KUrmP_1,22.35 //
   tatorvaśī kāmarūpā rājñe svaṃ rūpamutkaṭam /	tata urvaSI kAmarUpAH rAjQe svam rUpam utkawam /
   suromaśaṃ piṅgalākṣaṃ darśayāmāsa sarvadā // KūrmP_1,22.36 //	suromaSam piFgala akzam darSayAmAsa sarvadA // KUrmP_1,22.36 //
   tasyāṃ viraktacetaskaḥ smṛtvā kaṇvābhibhāṣitam /	tasyAm virakta cetaskaH smRtvA kaNva aBiBAzitam /
   dhiṅmāmiti viniścityatapaḥ kartuṃ samārabhat // KūrmP_1,22.37 //	Dik mAm iti viniScitya tapaH kartum samAraBat // KUrmP_1,22.37 //
   saṃvatsaradvādaśakaṃ kandamūlaphalāśanaḥ /	saMvatsara dvAdaSakam kanda mUla Pala aSanaH /
   bhūya eva dvādaśakaṃ vāyubhakṣo 'bhavannṛpaḥ // KūrmP_1,22.38 //	BUyas eva dvAdaSakam vAyuBakzaH aBavat nRpaH // KUrmP_1,22.38 //
   gatvā kaṇvāśramaṃ bhītyā tasmai sarvaṃ nyavedayat /	gatvA kaNva ASramam BItyA tasmE sarvam nyavedayat /
   vāsamapsarasā bhūyastapoyogamanuttamam // KūrmP_1,22.39 //	vAsam apsarasA BUyas tapaH yogam anuttamam // KUrmP_1,22.39 //
   vīkṣya taṃ rājaśārdūlaṃ prasanno bhagavānṛṣiḥ /	vIkzya tam rAja SArdUlam prasannaH BagavAn RziH /
   kartukāmo hi nirbojaṃ tasyāghamidamabravīt // KūrmP_1,22.40 //	kartu kAmaH hi nirbojam tasya aGam idam abravIt // KUrmP_1,22.40 //
   gaccha vārāṇasīṃ divyāmīśvarādhyuṣitāṃ purīm /	gacCa vArANasIm divyAm ISvara aDyuzitAm purIm /
   āste mocayituṃ lokaṃ tatra devo maheśvaraḥ // KūrmP_1,22.41 //	Aste mocayitum lokam tatra devaH maheSvaraH // KUrmP_1,22.41 //
   snātvā saṃtarpya vidhivad gaṅgāyāndevatāḥ pitṝn /	snAtvA saMtarpya viDivat gaFgAyAn devatAH pitLn /
   dṛṣṭvā viśveśvaraṃ liṅgaṅkilbiṣānmokṣyase 'khilāt // KūrmP_1,22.42 //	dRzwvA viSveSvaram liFgaFkilbizAn mokzyase aKilAt // KUrmP_1,22.42 //
   praṇamya śirasā kaṇvamanujñāpya ca durjayaḥ /	praNamya SirasA kaNvam anujQApya ca durjayaH /
   vārāṇasyāṃ haraṃ dṛṣṭvā pāpānmukto 'bhavat tataḥ // KūrmP_1,22.43 //	vArANasyAm haram dRzwvA pApAt muktaH aBavat tatas // KUrmP_1,22.43 //
   jagāma svapurīṃ śubhrāṃ pālayāmāsa medinīm /	jagAma sva purIm SuBrAm pAlayAmAsa medinIm /
   yājayāmāsa taṃ kaṇvo yācito ghṛṇayā muniḥ // KūrmP_1,22.44 //	yAjayAmAsa tam kaNvaH yAcitaH GRNayA muniH // KUrmP_1,22.44 //
   tasya putro 'tha matimān supratīka iti śrutaḥ /	tasya putraH aTa matimAn supratIkaH iti SrutaH /
   babhūva jātamātraṃ taṃ rājānamupatasthire // KūrmP_1,22.45 //	baBUva jAta mAtram tam rAjAnam upatasTire // KUrmP_1,22.45 //
   urvaśyāṃ ca mahāvīryāḥ sapta devasutopamāḥ /	urvaSyAm ca mahA vIryAH sapta deva suta upamAH /
   kanyā jagṛhire sarvā jandharvadayitā dvijāḥ // KūrmP_1,22.46 //	kanyAH jagRhire sarvAH janDarva dayitAH dvijAH // KUrmP_1,22.46 //
   eṣa va kathitaḥ samyak sahastrajita uttamaḥ /	eza va kaTitaH samyak sa hastrajitaH uttamaH /
   vaṃśaḥ pāpaharo nṛṇāṃ kroṣṭorapi nibodhata // KūrmP_1,22.47 //	vaMSaH pApa haraH nRNAm krozwoH api niboData // KUrmP_1,22.47 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge dvāviśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge dvAviSaH aDyAyaH
   sūta uvāca	sUtaH uvAca
   kroṣṭoreko 'bhavat putro vṛjinīvāniti śrutiḥ /	krozwoH ekaH aBavat putraH vRjinIvAn iti SrutiH /
   tasya putro mahān svātiruśadgustatsuto 'bhavat // KūrmP_1,23.1 //	tasya putraH mahAn svAti ruSadguH tad sutaH aBavat // KUrmP_1,23.1 //
   uśadgorabhavat putro nāmnā citraratho balī /	uSadgoH aBavat putraH nAmnA citraraTaH balI /
   atha caitrarathirloke śaśabinduriti smṛtaḥ // KūrmP_1,23.2 //	aTa cEtraraTiH loke SaSabinduH iti smRtaH // KUrmP_1,23.2 //
   tasya putraḥ pṛthuyaśā rājābhūd dharmatatparaḥ /	tasya putraH pRTu yaSAH rAjA aBUt Darma tatparaH /
   pṛthukarmā ca tatputrastasmāt pṛthujayo 'bhavat // KūrmP_1,23.3 //	pRTukarmA ca tad putraH tasmAt pRTujayaH aBavat // KUrmP_1,23.3 //
   pṛthukīrtirabhūt tasmāt pṛthudānastato 'bhavat /	pRTukIrtiH aBUt tasmAt pRTu dAnaH tatas aBavat /
   pṛthuśravāstasya putrastasyāsīt pṛthusattamaḥ // KūrmP_1,23.4 //	pRTuSravAH tasya putraH tasya AsIt pRTu sattamaH // KUrmP_1,23.4 //
   uśanā tasya putro 'būt siteṣustatsuto 'bhavat /	uSanA tasya putraH abUt sita izuH tad sutaH aBavat /
   tasyābhūd rukmakavacaḥ parāvṛt tasya sattamāḥ // KūrmP_1,23.5 //	tasya aBUt rukmakavacaH parAvRt tasya sattamAH // KUrmP_1,23.5 //
   parāvṛtaḥ suto jajñe jyāmagho lokaviśrutaḥ /	parAvRtaH sutaH jajQe jyAmaGaH loka viSrutaH /
   tasmād vidarbhaḥ saṃjajñe vidarbhāt krathakaiśikau // KūrmP_1,23.6 //	tasmAt vidarBaH saMjajQe vidarBAt kraTa kESikO // KUrmP_1,23.6 //
   romapādastṛtīyastu babhrustasyātmajo nṛpaḥ /	romapAdaH tRtIyaH tu baBruH tasya AtmajaH nRpaH /
   dhṛtistasyābhavat putraḥ saṃstastasyāpyabhūt sutaḥ // KūrmP_1,23.7 //	DRtiH tasya aBavat putraH saMstaH tasya api aBUt sutaH // KUrmP_1,23.7 //
   saṃstasya putro balavān nāmnā viśvasahastu saḥ /	saMstasya putraH balavAn nAmnA viSvasahaH tu saH /
   tasya putro mahāvīryaḥ prajāvān kauśikastataḥ /	tasya putraH mahA vIryaH prajAvAn kOSikaH tatas /
   abhūt tasya suto dhīmān sumantustatsuto 'nalaḥ // KūrmP_1,23.8 //	aBUt tasya sutaH DImAn sumantuH tad sutaH analaH // KUrmP_1,23.8 //
   kaiśikasya sutaścediścaidyāstasyābhavan sutāḥ /	kESikasya sutaH cediH cEdyAH tasya aBavan sutAH /
   teṣāṃ pradhāno jyotiṣmān vapuṣmāṃstatsuto 'bhavat // KūrmP_1,23.9 //	tezAm praDAnaH jyotizmAn vapuzmAn= tad sutaH aBavat // KUrmP_1,23.9 //
   vapuṣmato bṛhanmedhā śrīdevastatsuto 'bhavat /	vapuzmataH bRhat meDA SrI devaH tad sutaH aBavat /
   tasya vītaratho viprā rudrabhakto mahābalaḥ // KūrmP_1,23.10 //	tasya vIta raTaH viprAH rudra BaktaH mahA balaH // KUrmP_1,23.10 //
   krathasyāpyabhavat kuntī vṛṣṇī tasyābhavat sutaḥ /	kraTasya api aBavat kuntI vRzNI tasya aBavat sutaH /
   vṛṣṇernivṛttirutpanno daśārhastasya tu dvijāḥ // KūrmP_1,23.11 //	vRzNeH nivRttiH utpannaH daSArhaH tasya tu dvijAH // KUrmP_1,23.11 //
   daśārhaputropyāroho jīmūtastatsuto 'bhavat /	daSArha putra upyArohaH jImUtaH tad sutaH aBavat /
   jaimūtirabhavad vīro vikṛtiḥ paravīrahā // KūrmP_1,23.12 //	jEmUtiH aBavat vIraH vikRtiH para vIra hA // KUrmP_1,23.12 //
   tasya bhīmarathaḥ putraḥ tasmānnavaratho 'bhavat /	tasya BImaraTaH putraH tasmAt navaraTaH aBavat /
   dānadharmarato nityaṃ samyakśīlaparāyaṇaḥ // KūrmP_1,23.13 //	dAna Darma rataH nityam samyak SIla parAyaNaH // KUrmP_1,23.13 //
   kadācinmṛgayāṃ yāto dṛṣṭvā rākṣasamūrjitam /	kadAcid mRgayAm yAtaH dRzwvA rAkzasam Urjitam /
   dudrāva mahātaviṣṭo bhayena munipuṅgavāḥ // KūrmP_1,23.14 //	dudrAva mahAtavizwaH Bayena muni puFgavAH // KUrmP_1,23.14 //
   anvadhāvata saṃkruddho rākṣasastaṃ mahābalaḥ /	anvaDAvata saMkrudDaH rAkzasaH tam mahA balaH /
   duryodhano 'gnisaṃkāśaḥ śūlāsaktamahākaraḥ // KūrmP_1,23.15 //	duryoDanaH agni saMkASaH SUla Asakta mahA karaH // KUrmP_1,23.15 //
   rājā navaratho bhītyā nātidūrādanuttamam /	rAjA navaraTaH BItyA na ati dUrAt anuttamam /
   apaśyat paramaṃ sthānaṃ sarasvatyā sugopitam // KūrmP_1,23.16 //	apaSyat paramam sTAnam sarasvatyA su gopitam // KUrmP_1,23.16 //
   sa tadvegena mahatā saṃprāpya matimān nṛpaḥ /	sa tad vegena mahatA saMprApya matimAn nRpaH /
   vavande śirasā dṛṣṭvā sākṣād devīṃ sarasvatīm // KūrmP_1,23.17 //	vavande SirasA dRzwvA sAkzAt devIm sarasvatIm // KUrmP_1,23.17 //
   tuṣṭāva vāgbhiriṣṭābhirbaddhāñjaliramitrajit /	tuzwAva vAgBiH izwABiH badDa aQjaliH amitra jit /
   papāta daṇḍavad bhūmau tvāmahaṃ śaraṇaṃ gataḥ // KūrmP_1,23.18 //	papAta daNxa vat BUmO tvAm aham SaraNam gataH // KUrmP_1,23.18 //
   namasyāmi mahādevīṃ sākṣād devīṃ sarasvatīm /	namasyAmi mahAdevIm sAkzAt devIm sarasvatIm /
   vāgdevatāmanādyantāmīśvarīṃ brahmacāriṇīm // KūrmP_1,23.19 //	vAgdevatAm anAdi antAm ISvarIm brahmacAriNIm // KUrmP_1,23.19 //
   namasye jagatāṃ yoniṃ yoginīṃ paramāṃ kalām /	namasye jagatAm yonim yoginIm paramAm kalAm /
   hiraṇyagarbhamahiṣīṃ trinetrāṃ candraśekharām // KūrmP_1,23.20 //	hiraNyagarBa mahizIm trinetrAm candra SeKarAm // KUrmP_1,23.20 //
   namasye paramānandāṃ citkalāṃ brahmarūpiṇīm /	namasye parama AnandAm cit kalAm brahma rUpiNIm /
   pāhi māṃ parameśāni bhītaṃ śaraṇamāgatam // KūrmP_1,23.21 //	pAhi mAm parameSAni BItam SaraNam Agatam // KUrmP_1,23.21 //
   etasminnantare kruddho rājānaṃ rākṣaseśvaraḥ /	etasmin= antare krudDaH rAjAnam rAkzaseSvaraH /
   hantuṃ samāgataḥ sthānaṃ yatra devī sarasvatī // KūrmP_1,23.22 //	hantum samAgataH sTAnam yatra devI sarasvatI // KUrmP_1,23.22 //
   samudyamya tadā śūlaṃ praveṣṭuṃ baladarpitaḥ /	samudyamya tadA SUlam pravezwum bala darpitaH /
   trilokamātustatsthānaṃ śaśāṅkādityasaṃnnibham // KūrmP_1,23.23 //	triloka mAtuH tat sTAnam SaSAFka Aditya saMnniBam // KUrmP_1,23.23 //
   tadantare mahad bhūtaṃ yugāntādityasannibham /	tad antare mahat BUtam yugAnta Aditya sanniBam /
   śūlenorasi nirbhidya pātayāmāsa taṃ bhuvi // KūrmP_1,23.24 //	SUlena urasi nirBidya pAtayAmAsa tam Buvi // KUrmP_1,23.24 //
   gacchetyāha mahārāja na sthātavyaṃ tvayā punaḥ /	gacCa iti Aha mahA rAja na sTAtavyam tvayA punar /
   idānīṃ nirbhayastūrṇaṃ sthāne 'smin rākṣaso hataḥ // KūrmP_1,23.25 //	idAnIm nirBayaH tUrNam sTAne asmin rAkzasaH hataH // KUrmP_1,23.25 //
   tataḥ praṇamya hṛṣṭātmā rājā navarathaḥ parām /	tatas praNamya hRzwa AtmA rAjA navaraTaH parAm /
   purīṃ jagāma viprendrāḥ purandarapuropamām // KūrmP_1,23.26 //	purIm jagAma vipra indrAH purandara pura upamAm // KUrmP_1,23.26 //
   sthāpayāmāsa deveśīṃ tatra bhaktisamanvitaḥ /	sTApayAmAsa deveSIm tatra Bakti samanvitaH /
   īje ca vividhairyajñairhemairdevīṃ sarasvatīm // KūrmP_1,23.27 //	Ije ca viviDEH yajQEH hemEH devIm sarasvatIm // KUrmP_1,23.27 //
   tasya cāsīd daśarathaḥ putraḥ paramadhārmikaḥ /	tasya ca AsIt daSaraTaH putraH parama DArmikaH /
   devyā bhakto mahātejāḥ śakunistasya cātmajaḥ // KūrmP_1,23.28 //	devyAH BaktaH mahA tejAH SakuniH tasya ca AtmajaH // KUrmP_1,23.28 //
   tasmāt karambhaḥ saṃbhūto devarāto 'bhavat tataḥ /	tasmAt karamBaH saMBUtaH devarAtaH aBavat tatas /
   īje sa cāśvamedhena devakṣatraśca tatsutaḥ // KūrmP_1,23.29 //	Ije sa ca aSvameDena devakzatraH ca tad sutaH // KUrmP_1,23.29 //
   madhustasya tu dāyādastasmāt kuruvaśo 'bhavat /	maDuH tasya tu dAyAdaH tasmAt kuru vaSaH aBavat /
   putradvayamabhūt tasya sutrāmā cānureva ca // KūrmP_1,23.30 //	putra dvayam aBUt tasya sutrAmA ca anuH eva ca // KUrmP_1,23.30 //
   anostu purukutso 'bhūdaṃśustasya ca rikthabhāk /	anoH tu purukutsaH aBUt aMSuH tasya ca rikTa BAj /
   athāṃśoḥ sattvato nāma viṣṇubhaktaḥ pratāpavān /	aTa aMSoH sattvataH nAma vizNu BaktaH pratApavAn /
   mahātmā dānanirato dhanurvedavidāṃ varaḥ // KūrmP_1,23.31 //	mahAtmA dAna nirataH Danurveda vidAm varaH // KUrmP_1,23.31 //
   sa nāradasya vacanād vāsudevārcanānvitam /	sa nAradasya vacanAt vAsudeva arcana anvitam /
   śāstraṃ pravartayāmāsa kuṇḍagolādibhiḥ śrutam // KūrmP_1,23.32 //	SAstram pravartayAmAsa kuNxa gola AdiBiH Srutam // KUrmP_1,23.32 //
   tasya nāmnā tu vikhyātaṃ sāttvataṃ nāma śobhanam /	tasya nAmnA tu viKyAtam sAttvatam nAma SoBanam /
   pravartate mahāśāstraṃ kuṇḍādīnāṃ hitāvaham // KūrmP_1,23.33 //	pravartate mahA SAstram kuNxa AdInAm hita Avaham // KUrmP_1,23.33 //
   sāttvatastasya putro 'bhūt sarvaśāstraviśāradaḥ /	sAttvataH tasya putraH aBUt sarva SAstra viSAradaH /
   puṇyaśloko mahārājastena vai tatpravartitam // KūrmP_1,23.34 //	puNyaSlokaH mahA rAjaH tena vE tad pravartitam // KUrmP_1,23.34 //
   sāttvataḥ sattvasaṃpannaḥ kauśalyāṃ suṣuve sutān /	sAttvataH sattva saMpannaH kOSalyAm suzuve sutAn /
   andhakaṃ vai mahābhojaṃ vṛṣṇiṃ devāvṛdhaṃ nṛpam /	anDakam vE mahA Bojam vRzNim devAvRDam nRpam /
   jyeṣṭhaṃ ca bhajamānākhyaṃ dhanurvedavidāṃ varam // KūrmP_1,23.35 //	jyezWam ca BajamAna AKyam Danurveda vidAm varam // KUrmP_1,23.35 //
   teṣāṃ devāvṛdho rājā cacāra paramaṃ tapaḥ /	tezAm devAvRDaH rAjA cacAra paramam tapaH /
   putraḥ sarvaguṇopeto mama bhūyāditi prabhuḥ // KūrmP_1,23.36 //	putraH sarva guNa upetaH mama BUyAt iti praBuH // KUrmP_1,23.36 //
   tasya babhruriti khyātaḥ puṇyaśloko 'bhavannṛpaḥ /	tasya baBruH iti KyAtaH puNyaSlokaH aBavat nRpaH /
   dhārmiko rūpasaṃpannastattvajñānarataḥ sadā // KūrmP_1,23.37 //	DArmikaH rUpa saMpannaH tattva jQAna rataH sadA // KUrmP_1,23.37 //
   bhajamānasya sṛñjayyāṃ bhajamānā vijajñire /	BajamAnasya sRQjayyAm BajamAnA vijajQire /
   teṣāṃ pradhānau vikhyātau nimiḥ kṛkaṇa eva ca // KūrmP_1,23.38 //	tezAm praDAnO viKyAtO nimiH kRkaNaH eva ca // KUrmP_1,23.38 //
   mahābhojakule jātā bhojā vaimārtikāstathā /	mahA Boja kule jAtAH BojAH vEmArtikAH taTA /
   vṛṣṇeḥ sumitro balavānanamitraḥ śinastathā // KūrmP_1,23.39 //	vRzNeH sumitraH balavAn anamitraH SinaH taTA // KUrmP_1,23.39 //
   anamitrādabhūnnighno nighnasya dvau babhūvatuḥ /	anamitrAt aBUt niGnaH niGnasya dvO baBUvatuH /
   prasenastu mahābhāgaḥ satrājinnāma cottamaḥ // KūrmP_1,23.40 //	prasenaH tu mahABAgaH satrAjit nAma ca uttamaH // KUrmP_1,23.40 //
   anamitrācchinirjajñe kaniṣṭhād vṛṣṇinandanāt /	anamitrAt SiniH jajQe kanizWAt vRzNi nandanAt /
   satyavān satyasaṃpannaḥ satyakastatsuto 'bhavat // KūrmP_1,23.41 //	satyavAn satya saMpannaH satyakaH tad sutaH aBavat // KUrmP_1,23.41 //
   sātyakiryuyudhānastu tasyāsaṅgo 'bhavat sutaḥ /	sAtyakiH yuyuDAnaH tu tasya AsaFgaH aBavat sutaH /
   kuṇistasya suto dhīmāṃstasya putro yugandharaḥ // KūrmP_1,23.42 //	kuNiH tasya sutaH DImAn= tasya putraH yuganDaraH // KUrmP_1,23.42 //
   mādrayā vṛṣṇeḥ suto jajñe pṛśnirvai yadunandanaḥ /	mAdrayA vRzNeH sutaH jajQe pRSniH vE yadunandanaH /
   jajñāte tanayau pṛśneḥ śvaphalkaścitrakaśca ha // KūrmP_1,23.43 //	jajQAte tanayO pRSneH SvaPalkaH citrakaH ca ha // KUrmP_1,23.43 //
   śvaphalkaḥ kāśirājasya sutāṃ bhāryāmavindata /	SvaPalkaH kASi rAjasya sutAm BAryAm avindata /
   tasyāmajanayat putramakrūraṃ nāma dhārmikam /	tasyAm ajanayat putram akrUram nAma DArmikam /
   upamaṅgustathā maṅguranye ca bahavaḥ sutāḥ // KūrmP_1,23.44 //	upamaFguH taTA maFguH anye ca bahavaH sutAH // KUrmP_1,23.44 //
   akrūrasya smṛtaḥ putro devavāniti viśrutaḥ /	akrUrasya smRtaH putraH devavAn iti viSrutaH /
   upadevaśca puṇyātmā tayorviśvapramāthinau // KūrmP_1,23.45 //	upadevaH ca puNya AtmA tayoH viSva pramATinO // KUrmP_1,23.45 //
   citrakasyābhavat putraḥ pṛthurvipṛthureva ca /	citrakasya aBavat putraH pRTuH vipRTuH eva ca /
   aśvagrīvaḥ subāhuśca supārśvakagaveṣaṇau // KūrmP_1,23.46 //	aSvagrIvaH subAhuH ca supArSvaka gavezaNO // KUrmP_1,23.46 //
   andhakāt kāśyaduhitā lebhe ca caturaḥ sutān /	anDakAt kASya duhitA leBe ca caturaH sutAn /
   kukuraṃ bhajamānaṃ ca śuciṃ kambalabarhiṣam // KūrmP_1,23.47 //	kukuram BajamAnam ca Sucim kambalabarhizam // KUrmP_1,23.47 //
   kukurasya suto vṛṣṇirvṛṣṇestu tanayo 'bhavat /	kukurasya sutaH vRzNiH vRzNeH tu tanayaH aBavat /
   kapotaromā vipulastasya putro vilomakaḥ // KūrmP_1,23.48 //	kapotaromA vipulaH tasya putraH vilomakaH // KUrmP_1,23.48 //
   tasyāsīt tumburusakhā vidvān putro nalaḥ kila /	tasya AsIt tumburu saKAH vidvAn putraH nalaH kila /
   khyāyate tasya nāmānuranorānakadundubhiḥ // KūrmP_1,23.49 //	KyAyate tasya nAma anuranoH AnakadunduBiH // KUrmP_1,23.49 //
   sa govardhanamāsādya tatāpa vipulaṃ tapaḥ /	sa govarDanam AsAdya tatApa vipulam tapaH /
   varaṃ tasmai dadau devo brahmā lokamaheśvaraḥ // KūrmP_1,23.50 //	varam tasmE dadO devaH brahmA loka maheSvaraH // KUrmP_1,23.50 //
   vaṃśasya cākṣayāṃ kīrti gānayogamanuttamam /	vaMSasya ca akzayAm kIrti gAna yogam anuttamam /
   gurorabhyadhikaṃ viprāḥ kāmarūpitvameva ca // KūrmP_1,23.51 //	guroH aByaDikam viprAH kAmarUpi tvam eva ca // KUrmP_1,23.51 //
   sa labdhvā varamavyagro vareṇyaṃ vṛṣavāhanam /	sa labDvA varam avyagraH vareNyam vRzavAhanam /
   pūjayāmāsa gānena sthāṇuṃ tridaśapūjitam // KūrmP_1,23.52 //	pUjayAmAsa gAnena sTANum tridaSa pUjitam // KUrmP_1,23.52 //
   tasya gānaratasyātha bhagavānambikāpatiḥ /	tasya gAna ratasya aTa BagavAn ambikApatiH /
   kanyāratnaṃ dadau devo durlabhaṃ tridaśairapi // KūrmP_1,23.53 //	kanyA ratnam dadO devaH durlaBam tridaSEH api // KUrmP_1,23.53 //
   tayā sa saṅgato rājā gānayogamanuttamam /	tayA sa saFgataH rAjA gAna yogam anuttamam /
   aśikṣayadamitraghnaḥ priyāṃ tāṃ bhrāntalocanām // KūrmP_1,23.54 //	aSikzayat amitra GnaH priyAm tAm BrAnta locanAm // KUrmP_1,23.54 //
   tasyāmutpādayāmāsa subhujaṃ nāma śobhanam /	tasyAm utpAdayAmAsa su Bujam nAma SoBanam /
   rūpalāvaṇyasaṃpannāṃ hrīmatīmapi kanyakām // KūrmP_1,23.55 //	rUpa lAvaNya saMpannAm hrImatIm api kanyakAm // KUrmP_1,23.55 //
   tatastaṃ jananī putraṃ bālye vayasi śobhanam /	tatas tam jananI putram bAlye vayasi SoBanam /
   śikṣayāmāsa vidhivad gānavidyāṃ ca kanyakām // KūrmP_1,23.56 //	SikzayAmAsa viDivat gAna vidyAm ca kanyakAm // KUrmP_1,23.56 //
   kṛtopanayano vedānadhītya vidhivad guroḥ /	kRta upanayanaH vedAn aDItya viDivat guroH /
   udvavāhātmajāṃ kanyāṃ gandharvāṇāṃ tu mānasīm // KūrmP_1,23.57 //	udvavAha AtmajAm kanyAm ganDarvANAm tu mAnasIm // KUrmP_1,23.57 //
   tasyāmutpādayāmāsa pañca putrānanuttamān /	tasyAm utpAdayAmAsa paQca putrAn anuttamAn /
   vīṇāvādanatattvajñān gānaśāstraviśāradān // KūrmP_1,23.58 //	vINA vAdana tattva jQAn gAna SAstra viSAradAn // KUrmP_1,23.58 //
   putraiḥ pautraiḥ sapatnīko rājā gānaviśāradaḥ /	putrEH pOtrEH sa patnIkaH rAjA gAna viSAradaH /
   pūjayāmāsa gānena devaṃ tripuranāśanam // KūrmP_1,23.59 //	pUjayAmAsa gAnena devam tripura nASanam // KUrmP_1,23.59 //
   hrīmatī cāpi yā kanyā śrīrivāyatalocanā /	hrImatI ca api yA kanyA SrIH iva Ayata locanA /
   subāhurnāma gandharvastāmādāya yayau purīm // KūrmP_1,23.60 //	subAhuH nAma ganDarvaH tAm AdAya yayO purIm // KUrmP_1,23.60 //
   tasyāmapyabhavan putrā gandharvasya sutejasaḥ /	tasyAm api aBavan putrAH ganDarvasya su tejasaH /
   suṣeṇavīrasugrīvasubhojanaravāhanāḥ // KūrmP_1,23.61 //	suzeNa vIra sugrIva suBoja nara vAhanAH // KUrmP_1,23.61 //
   athāsīdabhijit putro vīrastvānakadundubheḥ /	aTa AsIt aBijit putraH vIraH tu AnakadunduBeH /
   punarvasuścābhijitaḥ saṃbabhūvāhukaḥ sutaḥ // KūrmP_1,23.62 //	punarvasuH ca aBijitaH saMbaBUva AhukaH sutaH // KUrmP_1,23.62 //
   āhukasyograsenaśca devakaśca dvijottamāḥ /	Ahukasya ugrasenaH ca devakaH ca dvijottamAH /
   devakasya sutā vīrā jajñire tridaśopamāḥ // KūrmP_1,23.63 //	devakasya sutAH vIrAH jajQire tridaSa upamAH // KUrmP_1,23.63 //
   devavānupadevaśca sudevo devarakṣitaḥ /	devavAn upadevaH ca sudevaH deva rakzitaH /
   teṣāṃ svasāraḥ saptāsan vasudevāya tā dadau // KūrmP_1,23.64 //	tezAm svasAraH sapta Asan vasudevAya tAH dadO // KUrmP_1,23.64 //
   vṛkadevopadevā ca tathānyā devarakṣitā /	vRkadevA upadevA ca taTA anyA deva rakzitAH /
   śrīdevā śāntidevā ca sahadevā sahadevā ca suvratā /	SrI devA SAntidevA ca sahadevA sahadevA ca suvratA /
   devakī cāpi tāsāṃ tu variṣṭhābhūt sumadhyamā // KūrmP_1,23.65 //	devakI ca api tAsAm tu varizWA aBUt sumaDyamA // KUrmP_1,23.65 //
   agrasenasya putro 'bhūnnyagrodhaḥ kaṃsa eva ca /	agrasenasya putraH aBUt nyagroDaH kaMsaH eva ca /
   subhūmī rāṣṭrapālaśca tuṣṭimāñchaṅkureva ca // KūrmP_1,23.66 //	suBUmiH rAzwrapAlaH ca tuzwimAn SaFkuH eva ca // KUrmP_1,23.66 //
   bhajamānādabūt putraḥ prakhyāto 'sau vidūrathaḥ /	BajamAnAt abUt putraH praKyAtaH asO vidUraTaH /
   tasya śūraḥ śamistasmāt pratikṣatrastato 'bhavat // KūrmP_1,23.67 //	tasya SUraH SamiH tasmAt pratikzatraH tatas aBavat // KUrmP_1,23.67 //
   svayaṃbhojastatastasmād hṛdikaḥ śatrutāpanaḥ /	svayaMBojaH tatas tasmAt hRdikaH Satru tApanaH /
   kṛtavarmātha tatputro devarastatsutaḥ smṛtaḥ /	kRtavarmA aTa tad putraH devaraH tad sutaH smRtaH /
   sa śūrastatsuto dhīmān vasudevo 'tha tatsutaḥ // KūrmP_1,23.68 //	sa SUraH tad sutaH DImAn vasudevaH aTa tad sutaH // KUrmP_1,23.68 //
   vasudevāvanmahābāhurvāsudevo jagadguruḥ /	vasudevAvat mahA bAhuH vAsudevaH jagadguruH /
   babhūva devakīputro devairabhyarthito hariḥ // KūrmP_1,23.69 //	baBUva devakIputraH devEH aByarTitaH hariH // KUrmP_1,23.69 //
   rohiṇī ca mahābhāgā vasudevasya śobhanā /	rohiNI ca mahABAgA vasudevasya SoBanA /
   asūta patnī saṃkarṣaṃ rāmaṃ jyeṣṭhaṃ halāyudham // KūrmP_1,23.70 //	asUta patnI saMkarzam rAmam jyezWam halAyuDam // KUrmP_1,23.70 //
   sa eva paramātmāsau vāsudevo jaganmayaḥ /	saH eva paramAtmA asO vAsudevaH jagat mayaH /
   halāyudhaḥ svayaṃ sākṣāccheṣaḥ saṃkarṣaṇaḥ prabhuḥ // KūrmP_1,23.71 //	halAyuDaH svayam sAkzAt SezaH saMkarzaNaH praBuH // KUrmP_1,23.71 //
   bhṛguśāpacchalenaiva mānayan mānuṣīṃ tanum /	BRgu SApa= Calena eva mAnayan mAnuzIm tanum /
   babhūta tasyāṃ devakyāṃ rohiṇyāmapi mādhavaḥ // KūrmP_1,23.72 //	baBUta tasyAm devakyAm rohiNyAm api mADavaH // KUrmP_1,23.72 //
   umādehasamudbhūtā yoganidrā ca kauśīkī /	umA deha samudBUtA yoganidrA ca kOSIkI /
   niyogād vāsudevasya yaśodātanayā hyabhūt // KūrmP_1,23.73 //	niyogAt vAsudevasya yaSodA tanayA hi aBUt // KUrmP_1,23.73 //
   ye cānye vasudevasya vāsudevāgrajāḥ sutāḥ /	ye ca anye vasudevasya vAsudeva agra jAH sutAH /
   prāgeva kaṃsastān sarvān jaghāna munipuṅgavāḥ // KūrmP_1,23.74 //	prAk eva kaMsaH tAn sarvAn jaGAna muni puFgavAH // KUrmP_1,23.74 //
   suṣeṇaśca tathodāyī bhadraseno mahābalaḥ /	suzeNaH ca taTA udAyI BadrasenaH mahA balaH /
   ṛjudāso bhadradāsaḥ kīrtimānapi pūrvajaḥ // KūrmP_1,23.75 //	Rju dAsaH BadradAsaH kIrtimAn api pUrvajaH // KUrmP_1,23.75 //
   hateṣveteṣu sarveṣu rohiṇī vasudevataḥ /	hatezu etezu sarvezu rohiNI vasudevataH /
   asūta rāmaṃ lokeśaṃ balabhadraṃ halāyudham // KūrmP_1,23.76 //	asUta rAmam lokeSam balaBadram halAyuDam // KUrmP_1,23.76 //
   jāte 'tha rāme devānāmādimātmānamacyutam /	jAte aTa rAme devAnAm Adim AtmAnam acyutam /
   asūta devakī kṛṣṇaṃ śrīvatsāṅkitavakṣasam // KūrmP_1,23.77 //	asUta devakI kRzNam SrIvatsa aFkita vakzasam // KUrmP_1,23.77 //
   revatī nāma rāmasya bhāryāsīt suguṇānvitā /	revatI nAma rAmasya BAryA AsIt su guNa anvitA /
   tasyāmutpādayāmāsa putrau dvau niśaṭholmukau // KūrmP_1,23.78 //	tasyAm utpAdayAmAsa putrO dvO niSaWa ulmukO // KUrmP_1,23.78 //
   ṣoḍaśastrīsahastrāṇi kṛṣṇasyākliṣṭakarmaṇaḥ /	zoxaSa strI sahastrANi kRzNasya aklizwa karmaNaH /
   babhūvurātmajāstāsu śataśo 'tha sahastraśaḥ // KūrmP_1,23.79 //	baBUvuH AtmajAH tAsu SataSas aTa sa hastraSaH // KUrmP_1,23.79 //
   cārudeṣṇaḥ sucāruśca cāruveṣo yaśodharaḥ /	cArudezNaH sucAruH ca cAruvezaH yaSoDaraH /
   cāruśravāścāruyaśāḥ pradyumnaḥ śaṅkha eva ca // KūrmP_1,23.80 //	cAruSravAH cAruyaSAH pradyumnaH SaFKaH eva ca // KUrmP_1,23.80 //
   rukmiṇya vāsudevasyāṃ mahābalaparākramāḥ /	rukmiNya vAsudevasyAm mahA bala parAkramAH /
   viśiṣṭāḥ sarvaputrāṇāṃ saṃbabhūvurim sutāḥ // KūrmP_1,23.81 //	viSizwAH sarva putrANAm saMbaBUvurim sutAH // KUrmP_1,23.81 //
   tān dṛṣṭvā tanayān vīrān raukmiṇeyāñjanārdanam /	tAn dRzwvA tanayAn vIrAn rOkmiNeyAn janArdanam /
   jāmbavatyabravīt kṛṣṇaṃ bhāryā tasya śucismitā // KūrmP_1,23.82 //	jAmbavatI abravIt kRzNam BAryA tasya Suci smitAH // KUrmP_1,23.82 //
   mama tvaṃ puṇḍarīkākṣa viśiṣṭaṃ guṇavattamam /	mama tvam puNxarIkAkza viSizwam guNavattamam /
   sureśasadṛśaṃ putraṃ dehi dānavasūdana // KūrmP_1,23.83 //	sureSa sadRSam putram dehi dAnava sUdana // KUrmP_1,23.83 //
   jātbavatyā vacaḥ śrutvā jagannāthaḥ svayaṃ hariḥ /	jAtbavatyAH vacaH SrutvA jagannATaH svayam hariH /
   samārebhe tapaḥ kartuṃ taponidhirarindamaḥ // KūrmP_1,23.84 //	samAreBe tapaH kartum tapaH niDiH arindamaH // KUrmP_1,23.84 //
   tacchṛṇudhvaṃ muniśreṣṭhā yathāsau devakīsutaḥ /	tat SRNuDvam muni SrezWAH yaTA asO devakI sutaH /
   dṛṣṭvā lebhe sutaṃ rudraṃ taptvā tīvraṃ mahat tapaḥ // KūrmP_1,23.85 //	dRzwvA leBe sutam rudram taptvA tIvram mahat tapaH // KUrmP_1,23.85 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge trayoviṃśo	iti SrI kUrmapurANe zawsAhastryAm saMhitAyAm pUrva viBAge trayoviMSaH 
   'dhyāyaḥ	aDyAyaH
   sūta uvāca	sUtaH uvAca
   atha devo hṛṣīkeśo bhagavān puruṣottamaḥ /	aTa devaH hRzIkeSaH BagavAn puruzottamaH /
   tatāpa ghoraṃ putrārthaṃ nidānaṃ tapasastapaḥ // KūrmP_1,24.1 //	tatApa Goram putra arTam nidAnam tapasaH tapaH // KUrmP_1,24.1 //
   svecchayāpyavatīrṇo 'sau kṛtakṛtyo 'pi viśvadhṛk /	sva icCayA api avatIrNaH asO kRtakRtyaH api viSvaDRk /
   cacāra svātmano mūlaṃ bodhayan bhāvamaiśvaram // KūrmP_1,24.2 //	cacAra sva AtmanaH mUlam boDayan BAvam ESvaram // KUrmP_1,24.2 //
   jagāma yogibhirjuṣṭaṃ nānāpakṣisamākulam /	jagAma yogiBiH juzwam nAnA pakzi samAkulam /
   āśramaṃ tūpamanyorvai munīndrasya mahātmanaḥ // KūrmP_1,24.3 //	ASramam tu upamanyoH vE muni indrasya mahAtmanaH // KUrmP_1,24.3 //
   tapattrirājamārūḍhaḥ suparṇamatitejasam /	tapat tri rAjam ArUXaH suparNam ati tejasam /
   śaṅkhacakragadāpāṇiḥ śrīvatsakṛtalakṣaṇaḥ // KūrmP_1,24.4 //	SaFKa cakra gadA pANiH SrIvatsa kRta lakzaNaH // KUrmP_1,24.4 //
   nānādrumalatākīrṇaṃ nānāpuṣpopaśobhitam /	nAnA druma latA AkIrNam nAnA puzpa upaSoBitam /
   ṛṣīṇāmāśramairjuṣṭaṃ vedaghoṣanināditam // KūrmP_1,24.5 //	RzINAm ASramEH juzwam veda Goza ninAditam // KUrmP_1,24.5 //
   siṃharkṣaśarabhākīrṇaṃ śārdūlagajasaṃyutam /	siMha Rkza SaraBa AkIrNam SArdUla gaja saMyutam /
   vimalasvādupānīyaiḥ sarobhirupaśobhitam // KūrmP_1,24.6 //	vimala svAdu pAnIyEH saroBiH upaSoBitam // KUrmP_1,24.6 //
   ārāmairvividhairjuṣṭaṃ devatāyatanaiḥ śubhaiḥ /	ArAmEH viviDEH juzwam devatAyatanEH SuBEH /
   ṛṣikairṛṣiputraiśca mahāmunigaṇaistathā // KūrmP_1,24.7 //	RzikEH Rzi putrEH ca mahA muni gaNEH taTA // KUrmP_1,24.7 //
   vedādhyayanasaṃpannaiḥ sevitaṃ cāgnihotribhiḥ /	veda aDyayana saMpannEH sevitam ca agni hotriBiH /
   yogibhirdhyānaniratairnāsāgragatalocanaiḥ // KūrmP_1,24.8 //	yogiBiH DyAna niratEH nAsA agra gata locanEH // KUrmP_1,24.8 //
   upetaṃ sarvataḥ puṇyaṃ jñānibhistattvadarśibhiḥ /	upetam sarvatas puNyam jQAniBiH tattva darSiBiH /
   nadībhirabhito juṣṭaṃ jāpakairbrahmavādibhiḥ // KūrmP_1,24.9 //	nadIBiH aBitas juzwam jApakEH brahma vAdiBiH // KUrmP_1,24.9 //
   sevitaṃ tāpasaiḥ puṇyairīśārādhanatatparaiḥ /	sevitam tApasEH puNyEH ISa ArADana tatparEH /
   praśāntaiḥ satyasaṃkalpairniḥ śokairnirupadravaiḥ // KūrmP_1,24.10 //	praSAntEH satya saMkalpEH niH SokEH nirupadravEH // KUrmP_1,24.10 //
   bhasmāvadātasarvāṅgai rudrajāpyaparāyaṇaiḥ /	Basma avadAta sarva aFgEH rudra jApya parAyaNEH /
   muṇḍitairjaṭilaiḥ śuddhaistathānyaiśca śikhājaṭaiḥ /	muNxitEH jawilEH SudDEH taTA anyEH ca SiKA jawEH /
   sevitaṃ tāpasairnitya jñānibhirbrahmacāribhiḥ // KūrmP_1,24.11 //	sevitam tApasEH nitya jQAniBiH brahmacAriBiH // KUrmP_1,24.11 //
   tatrāśramavare ramye siddhāśramavibhūṣite /	tatra ASrama vare ramye sidDa ASrama viBUzite /
   gaṅgā bhagavatī nityaṃ vahatyevāghanāśinī // KūrmP_1,24.12 //	gaFgA BagavatI nityam vahati eva aGa nASinI // KUrmP_1,24.12 //
   sa tānanviṣya viśvātmā tāpasān vītakalmaṣān /	sa tAn anvizya viSvAtmA tApasAn vIta kalmazAn /
   praṇāmenātha vacasā pūjayāmāsa mādhavaḥ // KūrmP_1,24.13 //	praNAmena aTa vacasA pUjayAmAsa mADavaH // KUrmP_1,24.13 //
   te te dṛṣṭvā jagadyoniṃ śaṅkhacakragadādharam /	te te dRzwvA jagadyonim SaFKa cakra gadA Daram /
   praṇemurbhaktisaṃyuktā yogināṃ paramaṃ gurum // KūrmP_1,24.14 //	praNemuH Bakti saMyuktAH yoginAm paramam gurum // KUrmP_1,24.14 //
   stuvanti vaidikairmantraiḥ kṛtvā hṛdi sanātanam /	stuvanti vEdikEH mantrEH kRtvA hRdi sanAtanam /
   procuranyonyamavyaktamādidevaṃ mahāmunim // KūrmP_1,24.15 //	procuH anyonyam avyaktam Adidevam mahA munim // KUrmP_1,24.15 //
   ayaṃ sa bhagavānekaḥ sākṣānnārāyaṇaḥ paraḥ /	ayam sa BagavAn ekaH sAkzAt nArAyaNaH paraH /
   agacchatyadhunā devaḥ purāṇapuruṣaḥ svayam // KūrmP_1,24.16 //	agacCati aDunA devaH purANapuruzaH svayam // KUrmP_1,24.16 //
   ayamevāvyayaḥ straṣṭā saṃhartā caiva rakṣakaḥ /	ayam eva avyayaH strazwA saMhartA ca eva rakzakaH /
   amūrto mūrtimān bhūtvā munīn draṣṭumihāgataḥ // KūrmP_1,24.17 //	amUrtaH mUrtimAn BUtvA munIn drazwum iha AgataH // KUrmP_1,24.17 //
   eṣa dhātā vidhātā ca samāgacchati sarvagaḥ /	eza DAtA viDAtA ca samAgacCati sarva gaH /
   anādirakṣayo 'nanto mahābhūto maheśvaraḥ // KūrmP_1,24.18 //	anAdiH akzayaH anantaH mahABUtaH maheSvaraH // KUrmP_1,24.18 //
   śrutvā śrutvā haristeṣāṃ vacāṃsi vacanātigaḥ /	SrutvA SrutvA hariH tezAm vacAMsi vacana atigaH /
   yayau sa tūrṇaṃ govindaḥ sthānaṃ tasya mahātmanaḥ // KūrmP_1,24.19 //	yayO sa tUrNam govindaH sTAnam tasya mahAtmanaH // KUrmP_1,24.19 //
   upaspṛśyātha bhāvena tīrthe tīrthe sa yādavaḥ /	upaspRSya aTa BAvena tIrTe tIrTe sa yAdavaH /
   cakāra devakīsūnurdevarṣipitṛtarpaṇam // KūrmP_1,24.20 //	cakAra devakI sUnuH deva Rzi pitR tarpaNam // KUrmP_1,24.20 //
   nadīnāṃ tīrasaṃsthāni sthāpitāni munīśvaraiḥ /	nadInAm tIra saMsTAni sTApitAni muni ISvarEH /
   liṅgāni pūjayāmāsa śaṃbhoramitatejasaḥ // KūrmP_1,24.21 //	liFgAni pUjayAmAsa SaMBoH amita tejasaH // KUrmP_1,24.21 //
   dṛṣṭvā dṛṣṭvā samāyāntaṃ yatra yatra janārdanam /	dRzwvA dRzwvA samAyAntam yatra yatra janArdanam /
   pūjayāñcakrire puṣpairakṣataistatra vāsinaḥ // KūrmP_1,24.22 //	pUjaya aQcakrire puzpEH akzatEH tatra vAsinaH // KUrmP_1,24.22 //
   samīkṣya vāsudevaṃ taṃ śārṅgaśaṅkhāsidhāriṇam /	samIkzya vAsudevam tam SArFga SaFKa asi DAriNam /
   tasthire niścalāḥ sarve śubhāṅgaṃ tannivāsinaḥ // KūrmP_1,24.23 //	tasTire niScalAH sarve SuBa aFgam tat nivAsinaH // KUrmP_1,24.23 //
   yāni tatrārurukṣūṇāṃ mānasāni janārdanam /	yAni tatra ArurukzUNAm mAnasAni janArdanam /
   dṛṣṭvā samīhitānyāsan niṣkrāmanti purāhiram // KūrmP_1,24.24 //	dRzwvA samIhitAni Asan nizkrAmanti purA hiram // KUrmP_1,24.24 //
   athāvagāhya gaṅgāyāṃ kṛtvā devāditarpaṇam /	aTa avagAhya gaFgAyAm kRtvA deva Adi tarpaNam /
   ādāya puṣpavaryāṇi munīndrasyāviśad gṛham // KūrmP_1,24.25 //	AdAya puzpa varyANi muni indrasya AviSat gRham // KUrmP_1,24.25 //
   dṛṣṭvā taṃ yogināṃ śreṣṭhaṃ bhasmoddhūlitavigraham /	dRzwvA tam yoginAm SrezWam Basma udDUlita vigraham /
   jaṭācīradharaṃ śāntaṃ nanāma śirasā munim // KūrmP_1,24.26 //	jawA cIra Daram SAntam nanAma SirasA munim // KUrmP_1,24.26 //
   ālokya kṛṣṇamāyāntaṃ pūjayāmāsa tattvavit /	Alokya kRzNam AyAntam pUjayAmAsa tattva vid /
   āsane cāsayāmāsa yogināṃ prathamātithim // KūrmP_1,24.27 //	Asane ca AsayAmAsa yoginAm praTama atiTim // KUrmP_1,24.27 //
   uvāca vacasāṃ yoniṃ jānīmaḥ paramaṃ padam /	uvAca vacasAm yonim jAnImaH paramam padam /
   viṣṇumavyaktasaṃsthānaṃ śiṣyabhāvena saṃsthitam // KūrmP_1,24.28 //	vizNum avyakta saMsTAnam Sizya BAvena saMsTitam // KUrmP_1,24.28 //
   svāgataṃ te hṛṣīkeśa saphalāni tapāṃsi naḥ /	svAgatam te hRzIkeSa sa PalAni tapAMsi naH /
   yad sākṣādeva viśvātmā madgehaṃ viṣṇurāgataḥ // KūrmP_1,24.29 //	yat sAkzAt eva viSvAtmA mad geham vizNuH AgataH // KUrmP_1,24.29 //
   tvāṃ na paśyanti munayo yatanto 'pi hi yoginaḥ /	tvAm na paSyanti munayaH yatantaH api hi yoginaH /
   tādṛśasyātha bhavataḥ kimāgamanakāraṇam // KūrmP_1,24.30 //	tAdRSasya aTa BavataH kim Agamana kAraNam // KUrmP_1,24.30 //
   śrutvopamanyostad vākyaṃ bhagavān keśimardanaḥ /	SrutvA upamanyoH tat vAkyam BagavAn keSi mardanaH /
   vyājahāra mahāyogī vacanaṃ praṇipatya tam // KūrmP_1,24.31 //	vyAjahAra mahA yogI vacanam praNipatya tam // KUrmP_1,24.31 //
   śrīkṛṣṇa uvāca	SrI kRzNaH uvAca
   bhagavan draṣṭumicchāmi girīśaṃ kṛttivāsasam /	Bagavan drazwum icCAmi girISam kRttivAsasam /
   saṃprāpto bhavataḥ sthānaṃ bhagavaddarśanotsukaḥ // KūrmP_1,24.32 //	saMprAptaH BavataH sTAnam Bagavat darSana utsukaH // KUrmP_1,24.32 //
   kathaṃ sa bhagavānīśo dṛśyo yogavidāṃ varaḥ /	kaTam sa BagavAn ISaH dRSyaH yoga vidAm varaH /
   mayācireṇa kutrāhaṃ drakṣyāmi tamumāpatim // KūrmP_1,24.33 //	mayA acireNa kutra aham drakzyAmi tam umApatim // KUrmP_1,24.33 //
   ityāha bhagavānukto dṛśyate parameśvaraḥ /	iti Aha BagavAn uktaH dRSyate parameSvaraH /
   bhaktyā cogreṇa tapasā tatkuruṣveha yatnataḥ // KūrmP_1,24.34 //	BaktyA ca ugreNa tapasA tat kuruzva iha yatnatas // KUrmP_1,24.34 //
   iheśvaraṃ devadevaṃ munīndrā brahmavādinaḥ /	iha ISvaram devadevam muni indrAH brahma vAdinaH /
   dhyāyanto 'trāsate devaṃ jāpinastāpasāśca ye // KūrmP_1,24.35 //	DyAyantaH atra Asate devam jApinaH tApasAH ca ye // KUrmP_1,24.35 //
   iha devaḥ sapatnīko bhagavān vṛṣabhadhvajaḥ /	iha devaH sa patnIkaH BagavAn vRzaBaDvajaH /
   krīḍate vividhairbhūtairyogibhiḥ parivāritaḥ // KūrmP_1,24.36 //	krIxate viviDEH BUtEH yogiBiH parivAritaH // KUrmP_1,24.36 //
   ihāśrame purā rudrāt tapastaptvā sudāruṇam /	iha ASrame purA rudrAt tapaH taptvA su dAruNam /
   lebhe maheśvarād yogaṃ vasiṣṭho bhagavānṛṣiḥ // KūrmP_1,24.37 //	leBe maheSvarAt yogam vasizWaH BagavAn RziH // KUrmP_1,24.37 //
   ihaiva bhagavān vyasaḥ kṛṣṇadvaipāyanaḥ prabhuḥ /	iha eva BagavAn vyasaH kRzNadvEpAyanaH praBuH /
   dṛṣṭvā taṃ paramaṃ jñānaṃ labdhavānīśvareśvaram // KūrmP_1,24.38 //	dRzwvA tam paramam jQAnam labDavAn ISvara ISvaram // KUrmP_1,24.38 //
   ihāśramavare ramye tapastaptvā kapardinaḥ /	iha ASrama vare ramye tapaH taptvA kapardinaH /
   avindat putrakān rudrāt surabhirbhaktisaṃyutā // KūrmP_1,24.39 //	avindat putrakAn rudrAt suraBiH Bakti saMyutAH // KUrmP_1,24.39 //
   ihaiva devatāḥ pūrvaṃ kālād bhītā maheśvaram /	iha eva devatAH pUrvam kAlAt BItAH maheSvaram /
   dṛṣṭavanto haraṃ śrīmannirbhayā nirvṛtiṃ yayuḥ // KūrmP_1,24.40 //	dRzwavantaH haram SrImat nirBayAH nirvRtim yayuH // KUrmP_1,24.40 //
   ihārādhya mahādevaṃ sāvarṇistapatāṃ varaḥ /	iha ArADya mahAdevam sAvarNiH tapatAm varaH /
   labdhavān paramaṃ yogaṃ granthakāratvamuttamam // KūrmP_1,24.41 //	labDavAn paramam yogam granTakAra tvam uttamam // KUrmP_1,24.41 //
   pravartayāmāsa śubhāṃ kṛtvā vai saṃhitāṃ dvijaḥ /	pravartayAmAsa SuBAm kRtvA vE saMhitAm dvijaH /
   paurāṇikīṃ supuṇyārthāṃ sacchiṣyeṣu dvijātiṣu // KūrmP_1,24.42 //	pOrANikIm su puNya arTAm sat Sizyezu dvijAtizu // KUrmP_1,24.42 //
   ihaiva saṃhitāṃ dṛṣṭvā kāpeyaḥ śāṃśapāyanaḥ /	iha eva saMhitAm dRzwvA kApeyaH SAMSapAyanaH /
   mahādevaṃ cakāremāṃ paurāṇīṃ tanniyogataḥ /	mahAdevam cakAra imAm pOrANIm tad niyogataH /
   dvādaśaiva sahastrāṇi ślokānāṃ puruṣottama // KūrmP_1,24.43 //	dvAdaSa eva sa hastrANi SlokAnAm puruzottamaH // KUrmP_1,24.43 //
   iha pravartitā puṇyā dvyaṣṭasāhastrikottarā /	iha pravartitA puNyA dvi azwa sAhar trikA uttarA /
   vāyavīyottaraṃ nāma purāṇaṃ vedasaṃmitam /	vAyavIya uttaram nAma purANam veda saMmitam /
   ihaiva khyāpitaṃ śiṣyaiḥ śāṃśapāyanabhāṣitam // KūrmP_1,24.44 //	iha eva KyApitam SizyEH SAMSapAyana BAzitam // KUrmP_1,24.44 //
   yājñavalkyo mahāyogī dṛṣṭvātra tapasā haram /	yAjQavalkyaH mahA yogI dRzwvA atra tapasA haram /
   cakāra tanniyogena yogaśāstramanuttamam // KūrmP_1,24.45 //	cakAra tad niyogena yoga SAstram anuttamam // KUrmP_1,24.45 //
   ihaiva bhṛguṇā pūrvaṃ taptvā vai paramaṃ tapaḥ /	iha eva BRguNA pUrvam taptvA vE paramam tapaH /
   śukro maheśvarāt putro labdho yogavidāṃ varaḥ // KūrmP_1,24.46 //	SukraH maheSvarAt putraH labDaH yoga vidAm varaH // KUrmP_1,24.46 //
   tasmādihaiva deveśaṃ tapastaptvā maheśvaram /	tasmAt iha eva deveSam tapaH taptvA maheSvaram /
   draṣṭumarhasi viśveśamugraṃ bhīmaṃ kapardinam // KūrmP_1,24.47 //	drazwum arhasi viSveSam ugram BImam kapardinam // KUrmP_1,24.47 //
   evamuktvā dadau jñānamupamanyurmahāmuniḥ /	evam uktvA dadO jQAnam upamanyuH mahA muniH /
   vrataṃ pāśupataṃ yogaṃ kṛṣṇāyākliṣṭakarmaṇe // KūrmP_1,24.48 //	vratam pASupatam yogam kRzNAya aklizwa karmaNe // KUrmP_1,24.48 //
   sa tena munivaryeṇa vyāhṛto madhusūdanaḥ /	sa tena muni varyeNa vyAhRtaH maDusUdanaH /
   tatraiva tapasā devaṃ rudramārādhayat prabhuḥ // KūrmP_1,24.49 //	tatra eva tapasA devam rudram ArADayat praBuH // KUrmP_1,24.49 //
   bhasmauddhūlitasarvāṅgo muṇḍo valkalasaṃyutaḥ /	Basma OdDUlita sarva aFgaH muNxaH valkala saMyutaH /
   jajāpa rudramaniśaṃ śivaikāhitamānasaḥ // KūrmP_1,24.50 //	jajApa rudram aniSam Siva eka Ahita mAnasaH // KUrmP_1,24.50 //
   tato bahutithe kāle somaḥ somārdhabhūṣaṇaḥ /	tatas bahutiTe kAle somaH soma arDa BUzaNaH /
   adṛśyata mahādevo vyomni devyā maheśvaraḥ // KūrmP_1,24.51 //	adRSyata mahAdevaH vyomni devyAH maheSvaraH // KUrmP_1,24.51 //
   kirīṭinaṃ gadinaṃ citramālaṃ	kirIwinam gadinam citram Alam
   pinākinaṃ śūlinaṃ devadevam /	pinAkinam SUlinam devadevam /
   śārdūlacarmāmbarasaṃvṛtāṅgaṃ	SArdUla carma ambara saMvRta aFgam
   devyā mahādevamasau dadarśa // KūrmP_1,24.52 //	devyAH mahAdevam asO dadarSa // KUrmP_1,24.52 //
   paraśvadhāsaktakaraṃ trinetraṃ	paraSvaDa Asakta karam trinetram
   nṛsiṃhacarmāvṛtasarvagātram /	nRsiMha carma AvRta sarva gAtram /
   samudgirantaṃ praṇavaṃ bṛhantaṃ	samudgirantam praNavam bRhantam
   sahastrasūryapratimaṃ dadarśa // KūrmP_1,24.53 //	sa hastra sUrya pratimam dadarSa // KUrmP_1,24.53 //
   prabhuṃ purāṇaṃ puruṣaṃ purastāt	praBum purANam puruzam purastAt 
   sanātanaṃ yoginamīśitāram /	sanAtanam yoginam ISitAram /
   aṇoraṇīyāṃsamanantaśaktiṃ	aNoH aNIyAMsam ananta Saktim
   prāṇeśvaraṃ śaṃbhumasau dadarśa // KūrmP_1,24.54 //	prANeSvaram SaMBum asO dadarSa // KUrmP_1,24.54 //
   na yasya devā na pitāmaho 'pi	na yasya devAH na pitAmahaH api
   nendro na cāgnirvaruṇo na mṛtyuḥ /	na indraH na ca agniH varuNaH na mRtyuH /
   prabhāvamadyāpi vadanti rudraṃ	praBAvam adya api vadanti rudram
   tamādidevaṃ purato dadarśa // KūrmP_1,24.55 //	tam Adidevam puratas dadarSa // KUrmP_1,24.55 //
   tadānvapaśyad giriśasya vāme	tadA anvapaSyat giriSasya vAme
   svātmānamavyaktamanantarūpam /	sva AtmAnam avyaktam ananta rUpam /
   stuvantamīśaṃ bahubhirvacobhiḥ	stuvantam ISam bahuBiH vacoBiH
   śaṅkhāsicakrārpitahastamādyam // KūrmP_1,24.56 //	SaFKa asi cakra arpita hastam Adyam // KUrmP_1,24.56 //
   kṛtāñjaliṃ dakṣiṇataḥ sureśaṃ	kRtAQjalim dakziNatas sureSam
   haṃsādhirūḍhaṃ puruṣaṃ dadarśa /	haMsa aDirUXam puruzam dadarSa /
   stuvānamīśasya paraṃ prabhāvaṃ	stuvAnam ISasya param praBAvam
   pitāmahaṃ lokaguruṃ divastham // KūrmP_1,24.57 //	pitAmaham loka gurum diva sTam // KUrmP_1,24.57 //
   gaṇeśvarānarkasahastrakalpān	gaNeSvara anarka sahastra kalpAn
   nandīśvarādīnamitaprabhāvān /	nandISvara AdIn amita praBAvAn /
   trilokabhartuḥ purato 'nvapaśyat	triloka BartuH puratas anvapaSyat 
   kumāramagnipatimaṃ saśākham // KūrmP_1,24.58 //	kumAram agni patimam sa SAKam // KUrmP_1,24.58 //
   marīcimatriṃ pulahaṃ pulastyaṃ	marIcim atrim pulaham pulastyam
   pracetasaṃ dakṣamathāpi kaṇvam /	pracetasam dakzam aTa api kaNvam /
   parāśaraṃ tatparato vasiṣṭhaṃ	parASaram tat paratas vasizWam
   svāyaṃbhuvaṃ cāpi manuṃ dadarśa // KūrmP_1,24.59 //	svAyaMBuvam ca api manum dadarSa // KUrmP_1,24.59 //
   tuṣṭāva mantrairamarapradhānaṃ	tuzwAva mantrEH amara praDAnam
   baddhāñjalirviṣṇurudārabuddhiḥ /	badDAQjaliH vizNuH udAra budDiH /
   praṇamya devyā giriśaṃ sabhaktyā	praNamya devyA giriSam sa BaktyA
   svātmanyathātmānamasau vicintya // KūrmP_1,24.60 //	sva Atmani aTa AtmAnam asO vicintya // KUrmP_1,24.60 //
   śrīkṛṣṇa uvāca	SrI kRzNaH uvAca
   namo 'stu te śāśvata sarvayone	namaH astu te SASvata sarva yone
   brahmādhipaṃ tvāmṛṣayo vadanti /	brahma aDipam tvAm RzayaH vadanti /
   tapaśca sattvaṃ ca rajastamaśca	tapaH ca sattvam ca rajaH tamaH ca
   tvāmeva sarva pravadanti santaḥ // KūrmP_1,24.61 //	tvAm eva sarve pravadanti santaH // KUrmP_1,24.61 //
   tvaṃ brahmā hariratha viśvayoniragniḥ	tvam brahmA hariH aTa viSvayoniH agniH
   saṃhartā dinakaramaṇḍalādhivāsaḥ /	saMhartA dinakara maNxala aDivAsaH /
   prāṇastvaṃ hutavahavāsavādibheda 	prANaH tvam hutavaha vAsava Adi Beda 
   satvāmekaṃ śaraṇamupaimi devamīśam // KūrmP_1,24.62 //	satvAm ekam SaraNam upEmi devam ISam // KUrmP_1,24.62 //
   sāṃkhyāstvāṃ viguṇamathāhurekarūpaṃ	sAMKyAH tvAm viguNam aTa AhuH eka rUpam
   yogāstvāṃ satatamupāsate hṛdistham /	yogAH tvAm satatam upAsate hRdisTam /
   vedāstvāmabhidadhatīha rudramagniṃ	vedAH tvAm aBidaDati iha rudram agnim
   tvāmekaṃ śaraṇamupaimi devamīśam // KūrmP_1,24.63 //	tvAm ekam SaraNam upEmi devam ISam // KUrmP_1,24.63 //
   tvātpāde kusumamathāpi patramekaṃ	tvAt pAde kusumam aTa api patram ekam
   dattvāsau bhavati vimuktaviśvabandhaḥ /	dattvA asO Bavati vimukta viSva banDaH /
   sarvāghaṃ praṇudati siddhayogijuṣṭaṃ	sarva aGam praNudati sidDa yogi juzwam
   smṛtvā te padayugalaṃ bhavatprasādāt // KūrmP_1,24.64 //	smRtvA te pada yugalam Bavat prasAdAt // KUrmP_1,24.64 //
   yasyāśeṣavibhāgahīnamamalaṃ hṛdyantarāvasthitaṃ	yasya aSeza viBAga hInam amalam hRdi antara avasTitam
   tattvaṃ jyotiranantamekamacalaṃ satyaṃ paraṃ sarvagam /	tattvam jyotiH anantam ekam acalam satyam param sarvagam /
   sthānaṃ prāhuranādimadhyanidhanaṃ yasmādidaṃ jāyate	sTAnam prAhuH anAdi maDya niDanam yasmAt idam jAyate
   nityaṃ tvāmahamupaimi satyavibhavaṃviśveśvarantaṃśivam // KūrmP_1,24.65 //	nityam tvAm aham upEmi satya viBavaMviSveSvarantaMSivam // KUrmP_1,24.65 //
   oṃ namo nīlakaṇṭhāya trinetrāya ca raṃhase /	om namaH nIlakaNWAya trinetrAya ca raMhase /
   mahādevāya te nityamīśānāya namo namaḥ // KūrmP_1,24.66 //	mahAdevAya te nityam ISAnAya namaH namaH // KUrmP_1,24.66 //
   namaḥ pinākine tubhyaṃ namo muṇḍāya daṇḍine /	namaH pinAkine tuByam namaH muNxAya daNxine /
   namaste vajrahastāya digvastrāya kapardine // KūrmP_1,24.67 //	namaH te vajrahastAya diS vastrAya kapardine // KUrmP_1,24.67 //
   namo bhairavanādāya kālarūpāya daṃṣṭriṇe /	namaH BErava nAdAya kAla rUpAya daMzwriNe /
   nāgayajñopavītāya namaste vahniretase // KūrmP_1,24.68 //	nAga yajQopavItAya namaH te vahniretase // KUrmP_1,24.68 //
   namo 'stu te girīśāya svāhākārāya te namaḥ /	namaH astu te girISAya svAhAkArAya te namaH /
   namo muktāṭṭahāsāya bhīmāya ca namo namaḥ // KūrmP_1,24.69 //	namaH mukta awwahAsAya BImAya ca namaH namaH // KUrmP_1,24.69 //
   namaste kāmanāśāya namaḥ kālapramāthine /	namaH te kAma nASAya namaH kAla pramATine /
   namo bhairavaveṣāya harāya ca niṣaṅgiṇe // KūrmP_1,24.70 //	namaH BErava vezAya harAya ca nizaFgiNe // KUrmP_1,24.70 //
   namo 'stu te tryambakāya namaste kṛttivāsase /	namaH astu te tryambakAya namaH te kRttivAsase /
   namo 'mbikādhipataye paśūnāṃ pataye namaḥ // KūrmP_1,24.71 //	namaH ambikA aDipataye paSUnAm pataye namaH // KUrmP_1,24.71 //
   namaste vyomarūpāya vyomādhipataye namaḥ /	namaH te vyoma rUpAya vyoma aDipataye namaH /
   naranārīśarīrāya sāṃkhyayogapravartine // KūrmP_1,24.72 //	nara nArI SarIrAya sAMKya yoga pravartine // KUrmP_1,24.72 //
   namo daivatanāthāya devānugataliṅgine /	namaH dEvata nATAya deva anugata liFgine /
   kumāragurave tubhyaṃ devadevāya te namaḥ // KūrmP_1,24.73 //	kumAra gurave tuByam devadevAya te namaH // KUrmP_1,24.73 //
   tamo yajñādhipataye namaste brahmacāriṇe /	tamaH yajQa aDipataye namaH te brahmacAriNe /
   mṛgavyādhāya mahate brahmādhipataye namaḥ // KūrmP_1,24.74 //	mRgavyADAya mahate brahma aDipataye namaH // KUrmP_1,24.74 //
   namo haṃsāya viśvāya mohanāya namo namaḥ /	namaH haMsAya viSvAya mohanAya namaH namaH /
   yogine yogagamyāya yogamāyāya te namaḥ // KūrmP_1,24.75 //	yogine yoga gamyAya yoga mAyAya te namaH // KUrmP_1,24.75 //
   namaste prāṇapālāya ghaṇṭānādapriyāya ca /	namaH te prANa pAlAya GaNwA nAda priyAya ca /
   kapāline namastubhyaṃ jyotiṣāṃ pataye namaḥ // KūrmP_1,24.76 //	kapAline namaH tuByam jyotizAm pataye namaH // KUrmP_1,24.76 //
   namo namo namastubhyaṃ bhūya eva namo namaḥ /	namaH namaH namaH tuByam BUyas eva namaH namaH /
   mahyaṃ sarvātmanā kāmān prayaccha parameśvara // KūrmP_1,24.77 //	mahyam sarva AtmanA kAmAn prayacCa parameSvaraH // KUrmP_1,24.77 //
   evaṃ hi bhaktyā deveśamabhiṣṭūya sa mādhavaḥ /	evam hi BaktyA deveSam aBizwUya sa mADavaH /
   papāta pādayorviprā devadevyoḥ sa daṇḍavat // KūrmP_1,24.78 //	papAta pAdayoH viprAH deva devyoH sa daNxa vat // KUrmP_1,24.78 //
   utthāpya bhagavān somaḥ kṛṣṇaṃ keśiniṣūdanam /	utTApya BagavAn somaH kRzNam keSi nizUdanam /
   babhāṣe madhuraṃ vākyaṃ meghagambhīraniḥ svanaḥ // KūrmP_1,24.79 //	baBAze maDuram vAkyam meGa gamBIra niH svanaH // KUrmP_1,24.79 //
   kimarthaṃ puṇḍarīkākṣa tapastaptaṃ tvayāvyaya /	kimarTam puNxarIkAkza tapaH taptam tvayA avyaya /
   tvameva dātā sarveṣāṃ kāmānāṃ kāmināmiha // KūrmP_1,24.80 //	tvam eva dAtA sarvezAm kAmAnAm kAminAm iha // KUrmP_1,24.80 //
   tvaṃ hi sā paramā mūrtirmama nārāyaṇāhvayā /	tvam hi sA paramA mUrtiH mama nArAyaNa AhvayA /
   nānavāptaṃ tvayā tāta vidyate puruṣottama // KūrmP_1,24.81 //	na anavAptam tvayA tAta vidyate puruzottamaH // KUrmP_1,24.81 //
   vettha nārāyaṇānantamātmānaṃ parameśvaram /	vetTa nArAyaNa anantam AtmAnam parameSvaram /
   mahādevaṃ mahāyogaṃ svena yogena keśava // KūrmP_1,24.82 //	mahAdevam mahA yogam svena yogena keSavaH // KUrmP_1,24.82 //
   śrutvā tadvacanaṃ kṛṣṇaḥ prahasan vai vṛṣadhvajam /	SrutvA tat vacanam kRzNaH prahasan vE vRzaDvajam /
   uvāca vīkṣya viśveśaṃ devīṃ ca himaśailajām // KūrmP_1,24.83 //	uvAca vIkzya viSveSam devIm ca himaSElajAm // KUrmP_1,24.83 //
   jñātaṃ hi bhavatā sarvaṃ svena yogena śaṅkara /	jQAtam hi BavatA sarvam svena yogena SaFkara /
   icchāmyātmasamaṃ putraṃ tvadbhaktaṃ dehi śaṅkara // KūrmP_1,24.84 //	icCAmi Atma samam putram tvad Baktam dehi SaFkara // KUrmP_1,24.84 //
   tathāstvityāha viśvātmā prahṛṣṭamanasā haraḥ /	taTA astu iti Aha viSvAtmA prahRzwa manasA haraH /
   devīmālokya girijāṃ keśavaṃ pariṣasvaje // KūrmP_1,24.85 //	devIm Alokya girijAm keSavam parizasvaje // KUrmP_1,24.85 //
   tataḥ sā jagatāṃ mātā śaṅkarārdhaśarīriṇī /	tatas sA jagatAm mAtA SaFkara arDa SarIriNI /
   vyājahāra hṛṣīkeśaṃ devī himagirīndrajā // KūrmP_1,24.86 //	vyAjahAra hRzIkeSam devI himagiri indra jAH // KUrmP_1,24.86 //
   vatsa jāne tavānantāṃ niścalāṃ sarvadācyuta /	vatsa jAne tava anantAm niScalAm sarvadA acyuta /
   ananyāmīśvare bhaktimātmanyapi ca keśava // KūrmP_1,24.87 //	ananyAm ISvare Baktim Atmani api ca keSavaH // KUrmP_1,24.87 //
   tvaṃ hi nārāyaṇaḥ sākṣāt sarvātmā puruṣottamaḥ /	tvam hi nArAyaNaH sAkzAt sarva AtmA puruzottamaH /
   prārthito daivataiḥ pūrvaṃ saṃjāto daivakīsutaḥ // KūrmP_1,24.88 //	prArTitaH dEvatEH pUrvam saMjAtaH dEvakI sutaH // KUrmP_1,24.88 //
   paśya tvamātmanātmānamātmīyamamalaṃ padam /	paSya tvam AtmanA AtmAnam AtmIyam amalam padam /
   nāvayorvidyate bheda evaṃ paśyanti sūrayaḥ // KūrmP_1,24.89 //	na AvayoH vidyate BedaH evam paSyanti sUrayaH // KUrmP_1,24.89 //
   imānimān varāniṣṭān matto gṛhṇīṣva keśava /	imAn imAn varAnizwAn mattaH gRhNIzva keSava /
   sarvajñatvaṃ tathaiśvaryaṃ jñānaṃ tat pārameśvaram /	sarvajQa tvam taTA ESvaryam jQAnam tat pArameSvaram /
   īśvare niścalāṃ bhaktimātmanyapi paraṃ balam // KūrmP_1,24.90 //	ISvare niScalAm Baktim Atmani api param balam // KUrmP_1,24.90 //
   evamuktastayā kṛṣṇo mahādevyā janārdanaḥ /	evam uktaH tayA kRzNaH mahAdevyA janArdanaH /
   āśiṣaṃ śirasāhṛṅṇād devo 'pyāha maheśvaraḥ // KūrmP_1,24.91 //	ASizam SirasA hRFNAt devaH api Aha maheSvaraH // KUrmP_1,24.91 //
   pragṛhya kṛṣṇaṃ bhagavānatheśaḥ	pragRhya kRzNam BagavAn aTa ISaH
   kareṇa devyā saha devadevaḥ /	kareNa devyA saha devadevaH /
   saṃpūjyamāno munibhiḥ sureśai 	saMpUjyamAnaH muniBiH sura ISE 
   r jagāma kailāsagiriṃ girīśaḥ // KūrmP_1,24.92 //	r jagAma kElAsa girim girISaH // KUrmP_1,24.92 //
   iti śrīkūrmapūrāṇe ṣaṭsāhastryāṃ saṃhitāyāṃ pūrvavibhāge caturviśo	iti SrI kUrma pUrANe zawsAhastryAm saMhitAyAm pUrva viBAge catur viSo
   'dhyāyaḥ	aDyAyaH
   sūta uvāca	sUtaH uvAca
   praviśya meruśikharaṃ kailāsaṃ kanakaprabham /	praviSya meru SiKaram kElAsam kanaka praBam /
   rarāma bhagavān somaḥ keśavena maheśvaraḥ // KūrmP_1,25.1 //	rarAma BagavAn somaH keSavena maheSvaraH // KUrmP_1,25.1 //
   apaśyaṃstaṃ mahātmānaṃ kailāsagirivāsinaḥ /	apaSyan= tam mahAtmAnam kElAsa giri vAsinaH /
   pūjayāñcakrire kṛṣṇaṃ devadevamathācyutam // KūrmP_1,25.2 //	pUjaya aQcakrire kRzNam devadevam aTa acyutam // KUrmP_1,25.2 //
   caturbāhumudārāṅgaṃ kālameghasamaprabham /	catur bAhum udAra aFgam kAla meGa sama praBam /
   kirīṭinaṃ śārṅgapāṇi śrīvatsāṅkitavakṣasam // KūrmP_1,25.3 //	kirIwinam SArFga pANi SrIvatsa aFkita vakzasam // KUrmP_1,25.3 //
   dīrghabāhuṃ viśālākṣaṃ pītavāsasamacyutam /	dIrGa bAhum viSAla akzam pIta vAsasam acyutam /
   dadhānamurasā mālāṃ vaijayantīmanuttamām // KūrmP_1,25.4 //	daDAnam urasA mAlAm vEjayantIm anuttamAm // KUrmP_1,25.4 //
   bhrājamānaṃ śriyā divyaṃ yuvānamatikomalam /	BrAjamAnam SriyA divyam yuvAnam ati komalam /
   padmāṅghrinayanaṃ cāru susmitaṃ sugatipradam // KūrmP_1,25.5 //	padma aFGri nayanam cAru su smitam sugati pradam // KUrmP_1,25.5 //
   kadācit tatra līlārthaṃ devakīnandavardhanaḥ /	kadAcid tatra lIlA arTam devakInanda varDanaH /
   bhrājamānaḥ śrīyā kṛṣṇaścacāra girikandare // KūrmP_1,25.6 //	BrAjamAnaH SrIyA kRzNaH cacAra giri kandare // KUrmP_1,25.6 //
   gandharvāpsarasāṃ mukhyā nāgakanyāśca kṛtsnaśaḥ /	ganDarva apsarasAm muKyAH nAga kanyAH ca kRtsnaSas /
   siddhā yakṣāśca gandharvāstatra tatra jaganmayam // KūrmP_1,25.7 //	sidDAH yakzAH ca ganDarvAH tatra tatra jagat mayam // KUrmP_1,25.7 //
   dṛṣṭvāścaryaṃ paraṃ gatvā harṣādutphullocanāḥ /	dRzwvA AScaryam param gatvA harzAt utPut locanAH /
   mumucuḥ puṣpavarṣāṇi tasya mūrdhni mahātmanaḥ // KūrmP_1,25.8 //	mumucuH puzpa varzANi tasya mUrDni mahAtmanaH // KUrmP_1,25.8 //
   gandharvakanyakā divyāstadvadapsarasāṃ varāḥ /	ganDarva kanyakAH divyAH tadvat apsarasAm varAH /
   dṛṣṭvā cakamire kṛṣṇaṃ strastavastravibhūṣaṇāḥ // KūrmP_1,25.9 //	dRzwvA cakamire kRzNam strasta vastra viBUzaNAH // KUrmP_1,25.9 //
   kāścid gāyanti vividhāṃ gītiṃ gītaviśāradāḥ /	kAScid gAyanti viviDAm gItim gIta viSAradAH /
   saṃprekṣya devakīsūnuṃ sundaryaḥ kāmamohitāḥ // KūrmP_1,25.10 //	saMprekzya devakI sUnum sundaryaH kAma mohitAH // KUrmP_1,25.10 //
   kāścidvilāsabahulā nṛtyanti sma tadagrataḥ /	kAScid vilAsa bahulAH nRtyanti sma tad agratas /
   saṃprekṣya saṃsthitāḥ kāścit papustadvadanāmṛtam // KūrmP_1,25.11 //	saMprekzya saMsTitAH kAScid papuH tad vadana amRtam // KUrmP_1,25.11 //
   kāścid bhūṣaṇavaryāṇi svāṅgādādāya sādaram /	kAScid BUzaNa varyANi sva aFgAt AdAya sa Adaram /
   bhūṣayāñcakrire kṛṣṇaṃ kāminyo lokabhūṣaṇam // KūrmP_1,25.12 //	BUzaya aQcakrire kRzNam kAminyaH loka BUzaNam // KUrmP_1,25.12 //
   kāścid bhūṣaṇavaryāṇi samādāya tadaṅgataḥ /	kAScid BUzaNa varyANi samAdAya tad aFgataH /
   svātmānaṃ būṣayāmāsuḥ svātmagairapi mādhavam // KūrmP_1,25.13 //	sva AtmAnam bUzayAmAsuH sva Atma gEH api mADavam // KUrmP_1,25.13 //
   kāścidāgatya kṛṣṇasya samīpaṃ kāmamohitāḥ /	kAScid Agatya kRzNasya samIpam kAma mohitAH /
   cucumburvadanāmbhojaṃ harermugdhamṛgekṣaṇāḥ // KūrmP_1,25.14 //	cucumbuH vadana amBojam hareH mugDa mRga IkzaNAH // KUrmP_1,25.14 //
   pragṛhya kāścid govindaṃ kareṇa bhavanaṃ svakam /	pragRhya kAScid govindam kareNa Bavanam svakam /
   prāpayāmāsurlokādiṃ māyayā tasya mohitāḥ // KūrmP_1,25.15 //	prApayAmAsuH loka Adim mAyayA tasya mohitAH // KUrmP_1,25.15 //
   tāsāṃ sa bhagavān kṛṣṇaḥ kāmān kamalalocanaḥ /	tAsAm sa BagavAn kRzNaH kAmAn kamala locanaH /
   bahūni kṛtvā rūpāṇi pūrayāmāsa līlayā // KūrmP_1,25.16 //	bahUni kRtvA rUpANi pUrayAmAsa lIlayA // KUrmP_1,25.16 //
   evaṃ vai suciraṃ kālaṃ devadevapure hariḥ /	evam vE su ciram kAlam devadeva pure hariH /
   reme nārāyaṇaḥ śrīmān māyayā mohayañjagat // KūrmP_1,25.17 //	reme nArAyaNaH SrImAn mAyayA mohayan jagat // KUrmP_1,25.17 //
   gate bahutithe kāle dvāravatyāṃ nivāsinaḥ /	gate bahutiTe kAle dvAravatyAm nivAsinaH /
   babhūvurvihvalā bhītā govindavirahe janāḥ // KūrmP_1,25.18 //	baBUvuH vihvalAH BItAH govinda virahe janAH // KUrmP_1,25.18 //
   tataḥ suparṇo balavān pūrvameva visajitaḥ /	tatas suparNaH balavAn pUrvam eva visajitaH /
   kṛṣṇena mārgamāṇastaṃ himavantaṃ yayau girim // KūrmP_1,25.19 //	kRzNena mArgamANaH tam himavantam yayO girim // KUrmP_1,25.19 //
   adṛṣṭvā tatra govindaṃ praṇamya śirasā munim /	adRzwvA tatra govindam praNamya SirasA munim /
   ājagāmopamanyuṃ taṃ purīṃ dvāravatīṃ punaḥ // KūrmP_1,25.20 //	AjagAma upamanyum tam purIm dvAravatIm punar // KUrmP_1,25.20 //
   tadantare mahādaityā rākṣasāścātibhīṣaṇāḥ /	tad antare mahA dEtyAH rAkzasAH ca ati BIzaNAH /
   ājagmurdvārakāṃ śubhrāṃ bhīṣayantaḥ sahastraśaḥ // KūrmP_1,25.21 //	AjagmuH dvArakAm SuBrAm BIzayantaH sa hastraSaH // KUrmP_1,25.21 //
   sa tān suparṇo balavān kṛṣṇatulyaparākramaḥ /	sa tAn suparNaH balavAn kRzNa tulya parAkramaH /
   hatvā yuddhena mahatā rakṣati sma purīṃ śubhām // KūrmP_1,25.22 //	hatvA yudDena mahatA rakzati sma purIm SuBAm // KUrmP_1,25.22 //
   etasminneva kāle tu nārado bhagavānṛṣiḥ /	etasmin= eva kAle tu nAradaH BagavAn RziH /
   dṛṣṭvā kailāsaśikhare kṛṣṇaṃ dvāravatīṃ gataḥ // KūrmP_1,25.23 //	dRzwvA kElAsa SiKare kRzNam dvAravatIm gataH // KUrmP_1,25.23 //
   taṃ dṛṣṭvā nāradamṛṣiṃ sarve tatra nivāsinaḥ /	tam dRzwvA nAradam Rzim sarve tatra nivAsinaH /
   procurnārāyaṇo nāthaḥ kutrāste bhagavān hariḥ // KūrmP_1,25.24 //	procuH nArAyaNaH nATaH kutra Aste BagavAn hariH // KUrmP_1,25.24 //
   sa tānuvāca bhagavān kailasaśikhare hariḥ /	sa tAn uvAca BagavAn kElasa SiKare hariH /
   ramate 'dya mahāyogīṃ taṃ dṛṣṭvāhamihāgataḥ // KūrmP_1,25.25 //	ramate adya mahA yogIm tam dRzwvA aham iha AgataH // KUrmP_1,25.25 //
   tasyopaśrutya vacanaṃ suparṇaḥ patatāṃ varaḥ /	tasya upaSrutya vacanam suparNaH patatAm varaH /
   jagāmākāśago viprāḥ kailāsaṃ girimuttamam // KūrmP_1,25.26 //	jagAma AkASa gaH viprAH kElAsam girim uttamam // KUrmP_1,25.26 //
   dadarśa devakīsūnuṃ bhavane ratnamaṇḍite /	dadarSa devakI sUnum Bavane ratna maNxite /
   varāsanasthaṃ govindaṃ devadevāntike harim // KūrmP_1,25.27 //	varAsana sTam govindam devadeva antike harim // KUrmP_1,25.27 //
   upāsyamānamamarairdivyastrībhiḥ samantataḥ /	upAsyamAnam amarEH divya strIBiH samantataH /
   mahādevagaṇaiḥ siddhairyogibhiḥ parivāritam // KūrmP_1,25.28 //	mahAdeva gaNEH sidDEH yogiBiH parivAritam // KUrmP_1,25.28 //
   praṇamya daṇḍavad bhūmau suparṇaḥ śaṅkaraṃ śivam /	praNamya daNxa vat BUmO suparNaH SaFkaram Sivam /
   nivedayāmāsa hareḥ pravṛttiṃ dvārake pure // KūrmP_1,25.29 //	nivedayAmAsa hareH pravRttim dvArake pure // KUrmP_1,25.29 //
   tataḥ praṇamya śirasā śaṅkaraṃ nīlalohitam /	tatas praNamya SirasA SaFkaram nIlalohitam /
   ājagāma purīṃ kṛṣṇaḥ so 'nujñāto hareṇa tu // KūrmP_1,25.30 //	AjagAma purIm kRzNaH saH anujQAtaH hareNa tu // KUrmP_1,25.30 //
   āruhya kaśyapasutaṃ strīgaṇairabhipūjitaḥ /	Aruhya kaSyapa sutam strI gaNEH aBipUjitaH /
   vacobhiramṛtāsvādairmānito madhusūdanaḥ // KūrmP_1,25.31 //	vacoBiH amRta AsvAdEH mAnitaH maDusUdanaH // KUrmP_1,25.31 //
   vīkṣya yāntamamitraghnaṃ gandharvāpsarasāṃ varāḥ /	vIkzya yAntam amitra Gnam ganDarva apsarasAm varAH /
   anvagacchan mahoyogaṃ śaṅkhacakragadādharam // KūrmP_1,25.32 //	anvagacCat mahaH yogam SaFKa cakra gadA Daram // KUrmP_1,25.32 //
   visarjayitvā viśvātmā sarvā evāṅganā hariḥ /	visarjayitvA viSvAtmA sarvAH eva aFganA hariH /
   yayau sa tūrṇaṃ govindo divyāṃ dvāravatīṃ purīm // KūrmP_1,25.33 //	yayO sa tUrNam govindaH divyAm dvAravatIm purIm // KUrmP_1,25.33 //
   gate muraripau naiva kāminyo munipuṅgavāḥ /	gate muraripO na eva kAminyaH muni puFgavAH /
   niśeva candrarahitā vinā tena cakāśire // KūrmP_1,25.34 //	niSA iva candra rahitA vinA tena cakASire // KUrmP_1,25.34 //
   śrutvā paurajanāstūrṇaṃ kṛṣṇāgamanamuttamam /	SrutvA pOra janAH tUrNam kRzNa Agamanam uttamam /
   maṇḍayāñcakrire divyāṃ purīṃ dvāravatīṃ śubhām // KūrmP_1,25.35 //	maNxayAQcakrire divyAm purIm dvAravatIm SuBAm // KUrmP_1,25.35 //
   patākābhirviśālābhirdhvajai ratnapariṣkṛtaiḥ /	patAkABiH viSAlABiH DvajEH ratna parizkRtEH /
   lājādibhiḥ purīṃ ramyāṃ bhūṣayāñcakrire tadā // KūrmP_1,25.36 //	lAjA AdiBiH purIm ramyAm BUzaya aQcakrire tadA // KUrmP_1,25.36 //
   avādayanta vividhān vāditrān madhurasvanān /	avAdayanta viviDAn vAditrAn maDura svanAn /
   śaṅkhān sahastraśo dadhmurvoṇāvādān vitenire // KūrmP_1,25.37 //	SaFKAn sa hastraSas daDmurvoNO= AdAn vitenire // KUrmP_1,25.37 //
   praviṣṭamātre govinde purīṃ dvāravatīṃ śubhām /	pravizwa mAtre govinde purIm dvAravatIm SuBAm /
   agāyan madhuraṃ gānaṃ striyo yauvanaśālinaḥ // KūrmP_1,25.38 //	agAyat maDuram gAnam striyaH yOvana SAlinaH // KUrmP_1,25.38 //
   dṛṣṭvā nanṛturīśānaṃ sthitāḥ prāsādamūrdhasu /	dRzwvA nanRtuH ISAnam sTitAH prAsAda mUrDasu /
   mumucuḥ puṣpavarṣāṇi vasudevasutopari // KūrmP_1,25.39 //	mumucuH puzpa varzANi vasudeva suta upari // KUrmP_1,25.39 //
   praviśya bhavanaṃ kṛṣṇa āśīrvādābhivardhitaḥ /	praviSya Bavanam kRzNaH ASIrvAda aBivarDitaH /
   varāsane mahāyogī bhāti devībhiranvitaḥ // KūrmP_1,25.40 //	varAsane mahA yogI BAti devIBiH anvitaH // KUrmP_1,25.40 //
   suramye maṇḍape śubhre śaṅkhādyaiḥ parivāritaḥ /	su ramye maNxape SuBre SaFKa AdyEH parivAritaH /
   ātmajairabhito mukhyaiḥ strīsahastraiśca saṃvṛtaḥ // KūrmP_1,25.41 //	AtmajEH aBitas muKyEH strI sahastrEH ca saMvRtaH // KUrmP_1,25.41 //
   tatrāsanavare ramye jāmbavatyā sahācyutaḥ /	tatra Asana vare ramye jAmbavatyA saha acyutaH /
   bhrājate mālayā devo yathā devyā samanvitaḥ // KūrmP_1,25.42 //	BrAjate mAlayA devaH yaTA devyA samanvitaH // KUrmP_1,25.42 //
   ājagmurdevagandharvā draṣṭuṃ lokādimavyayam /	AjagmuH deva ganDarvAH drazwum loka Adim avyayam /
   maharṣayaḥ pūrvajātā mārkaṇḍeyādayo dvijāḥ // KūrmP_1,25.43 //	mahA RzayaH pUrva jAtAH mArkaNxeya AdayaH dvijAH // KUrmP_1,25.43 //
   tataḥ sa bhagavān kṛṣṇo mārkaṇḍeyaṃ samāgatam /	tatas sa BagavAn kRzNaH mArkaNxeyam samAgatam /
   nanāmotthāya śirasā svāsanaṃ ca dadau hariḥ // KūrmP_1,25.44 //	nanAma utTAya SirasA sva Asanam ca dadO hariH // KUrmP_1,25.44 //
   saṃpūjya tānṛṣigaṇān praṇāmena mahābhujaḥ /	saMpUjya tAn Rzi gaNAn praNAmena mahA BujaH /
   visarjayāmāsa harirdattvā tadabhivāñchitān // KūrmP_1,25.45 //	visarjayAmAsa hariH dattvA tad aBivAQCitAn // KUrmP_1,25.45 //
   tadā madhyāhnasamaye devadevaḥ svayaṃ hariḥ /	tadA maDyAhna samaye devadevaH svayam hariH /
   snātvā śuklāmbaro bhānumupatiṣṭhat kṛtāñjaliḥ // KūrmP_1,25.46 //	snAtvA Sukla ambaraH BAnum upatizWat kRtAQjaliH // KUrmP_1,25.46 //
   jajāpa jāpyaṃ vidhivat prekṣamāṇo divākaram /	jajApa jApyam viDivat prekzamANaH divAkaram /
   tarpayāmāsa deveśo deveśo devān munigaṇān pitṝn // KūrmP_1,25.47 //	tarpayAmAsa deveSaH deveSaH devAn muni gaNAn pitLn // KUrmP_1,25.47 //
   praviśya devabhavanaṃ mārkaṇḍeyena caiva hi /	praviSya deva Bavanam mArkaNxeyena ca eva hi /
   pūjayāmāsa liṅgasthaṃ bhūteśaṃ bhūtibhūṣaṇam // KūrmP_1,25.48 //	pUjayAmAsa liFga sTam BUteSam BUti BUzaNam // KUrmP_1,25.48 //
   samāpya niyamaṃ sarvaṃ niyantāsau nṛṇāṃ svayam /	samApya niyamam sarvam niyantA asO nRNAm svayam /
   bhojayitvā munivaraṃ brāhmaṇānabhipūjya ca // KūrmP_1,25.49 //	BojayitvA muni varam brAhmaNAn aBipUjya ca // KUrmP_1,25.49 //
   kṛtvātmayogaṃ viprendrā mārkaṇḍeyena cācyutaḥ /	kRtvA Atma yogam vipra indrAH mArkaNxeyena ca acyutaH /
   kathāḥ paurāṇikīḥ puṇyāścakre putrādibhirvṛtaḥ // KūrmP_1,25.50 //	kaTAH pOrANikIH puNyAH cakre putra AdiBiH vRtaH // KUrmP_1,25.50 //
   athaitat sarvamakhilaṃ dṛṣṭvā karma mahāmuniḥ /	aTa etat sarvam aKilam dRzwvA karma mahA muniH /
   mārkaṇḍeyo hasan kṛṣṇaṃ babhāṣe madhuraṃ vacaḥ // KūrmP_1,25.51 //	mArkaNxeyaH hasan kRzNam baBAze maDuram vacaH // KUrmP_1,25.51 //
   mārkaṇḍeya uvāca	mArkaNxeyaH uvAca
   kaḥ samārādhyate devo bhavatā karmabhiḥ śubhaiḥ /	kaH samArADyate devaH BavatA karmaBiH SuBEH /
   brūhi tvaṃ karmabhiḥ pūjyo yogināṃ dhyeya eva ca // KūrmP_1,25.52 //	brUhi tvam karmaBiH pUjyaH yoginAm DyeyaH eva ca // KUrmP_1,25.52 //
   tvaṃ hi tat paramaṃ brahma nirvāṇamamalaṃ padam /	tvam hi tat paramam brahma nirvANam amalam padam /
   bhārāvataraṇārthāya jāto vṛṣṇikule prabhuḥ // KūrmP_1,25.53 //	BAra avataraNa arTAya jAtaH vRzNi kule praBuH // KUrmP_1,25.53 //
   tamabravīnmahābāhuḥ kṛṣṇo brahmavidāṃ varaḥ /	tam abravIt mahA bAhuH kRzNaH brahma vidAm varaH /
   śṛṇvatāmeva putrāṇāṃ sarveṣāṃ prahasanniva // KūrmP_1,25.54 //	SRNvatAm eva putrANAm sarvezAm prahasan= iva // KUrmP_1,25.54 //
   śrībhagavānuvāca	SrI BagavAn uvAca
   bhavatā kathitaṃ sarvaṃ tathyameva na saṃśayaḥ /	BavatA kaTitam sarvam taTyam eva na saMSayaH /
   tathāpi devamīśānaṃ pūjayāmi sanātanam // KūrmP_1,25.55 //	taTA api devam ISAnam pUjayAmi sanAtanam // KUrmP_1,25.55 //
   na me viprāsti kartavyaṃ nānavāptaṃ kathañcana /	na me vipra asti kartavyam na anavAptam kaTaQcana /
   pūjayāmi tathāpīśaṃ jānannaitat paraṃ śivam // KūrmP_1,25.56 //	pUjayAmi taTA api ISam jAnan = a etat param Sivam // KUrmP_1,25.56 //
   na vai paśyanti taṃ devaṃ māyayā mohitā janāḥ /	na vE paSyanti tam devam mAyayA mohitAH janAH /
   tato 'haṃ svātmano mūlaṃ jñāpayan pūjayāmi tam // KūrmP_1,25.57 //	tatas aham sva AtmanaH mUlam jQApayan pUjayAmi tam // KUrmP_1,25.57 //
   na ca liṅgārcanāt puṇyaṃ lokesmin bhītināśanam /	na ca liFga arcanAt puNyam lokesmin BIti nASanam /
   tathā liṅge hitāyaiṣāṃ lokānāṃ pūjayecchivam // KūrmP_1,25.58 //	taTA liFge hitAya ezAm lokAnAm pUjayet Sivam // KUrmP_1,25.58 //
   yo 'haṃ talliṅgamityāhurvedavādavido janāḥ /	yaH aham tat liFgam iti AhuH veda vAda vidaH janAH /
   tato 'hamātmamīśānaṃ pūjayāmyātmanaiva tu // KūrmP_1,25.59 //	tatas aham Atmam ISAnam pUjayAmi AtmanA eva tu // KUrmP_1,25.59 //
   tasyaiva paramā mūrtistanmayo 'haṃ na saṃśayaḥ /	tasya eva paramA mUrtiH tad mayaH aham na saMSayaH /
   nāvayordyite bhedo vedeṣvevaṃ viniścayaḥ // KūrmP_1,25.60 //	na AvayoH dyite BedaH vedezu evam viniScayaH // KUrmP_1,25.60 //
   eṣa devo mahādevaḥ sadā saṃsārabhīrubhiḥ /	eza devaH mahAdevaH sadA saMsAra BIruBiH /
   dhyeyaḥ pūjyaśca vandyaśca jñeyo liṅge maheśvaraḥ // KūrmP_1,25.61 //	DyeyaH pUjyaH ca vandyaH ca jQeyaH liFge maheSvaraH // KUrmP_1,25.61 //
   mārkaṇḍeya uvāca	mArkaNxeyaH uvAca
   kiṃ talliṅgaṃ suraśreṣṭha liṅge saṃpūjyate ca kaḥ /	kim tat liFgam suraSrezWa liFge saMpUjyate ca kaH /
   brūhi kṛṣṇa viśālākṣa gahanaṃ hyetaduttamam // KūrmP_1,25.62 //	brUhi kRzNa viSAla akza gahanam hi etat uttamam // KUrmP_1,25.62 //
   avyaktaṃ liṅgamityāhurānandaṃ jyotirakṣaram /	avyaktam liFgam iti AhuH Anandam jyotiH akzaram /
   vedā mahesvaraṃ devamāhurliṅginamavyayam // KūrmP_1,25.63 //	vedAH mahesvaram devam AhuH liFginam avyayam // KUrmP_1,25.63 //
   purā caikārṇave ghore naṣṭe sthāvarajaṅgame /	purA ca ekArNave Gore nazwe sTAvara jaFgame /
   prabodhārthaṃ brahmaṇo me prādurbhūtaḥ svayaṃ śivaḥ // KūrmP_1,25.64 //	praboDa arTam brahmaNaH me prAdurBUtaH svayam SivaH // KUrmP_1,25.64 //
   tasmāt kālāt samārabhya brahmā cāhaṃ sadaiva hi /	tasmAt kAlAt samAraBya brahmA ca aham sadA eva hi /
   pūjayāvo mahādevaṃ lokānāṃ hitakāmyayā // KūrmP_1,25.65 //	pUjayAvaH mahAdevam lokAnAm hita kAmyayA // KUrmP_1,25.65 //
   mārkaṇḍeya uvāca	mArkaNxeyaH uvAca
   kathaṃ liṅgamabhūt pūrvamaiśvaraṃ paramaṃ padam /	kaTam liFgam aBUt pUrvam ESvaram paramam padam /
   prabodhārthaṃ svayaṃ kṛṣṇa vaktumarhasi sāṃpratam // KūrmP_1,25.66 //	praboDa arTam svayam kRzNa vaktum arhasi sAMpratam // KUrmP_1,25.66 //
   śrībhagavānuvāca	SrI BagavAn uvAca
   āsodekārṇavaṃ ghoramavibhāgaṃ tamomayam /	AsodekArNavam Goram aviBAgam tamaH mayam /
   madhye caikārṇave tasmin śaṅkhacakragadādharaḥ // KūrmP_1,25.67 //	maDye ca ekArNave tasmin SaFKa cakra gadA DaraH // KUrmP_1,25.67 //
   sahastraśīrṣā bhūtvāhaṃ sahastrākṣaḥ sahastrapāt	sa hastra SIrzA BUtvA aham sa hastrAkzaH sa haH trapAt 
   sahastrabāhuryuktātmā śayito 'haṃ sanātanaḥ // KūrmP_1,25.68 //	saha stra bAhuH yukta AtmA SayitaH aham sanAtanaH // KUrmP_1,25.68 //
   etasminnantare dūratā paśyami hyamitaprabham /	etasmin= antare dUra tA paSyami hi amita praBam /
   koṭisūryapratīkāśaṃ bhrājamānaṃ śriyāvṛtam // KūrmP_1,25.69 //	kowi sUrya pratIkASam BrAjamAnam SriyA AvRtam // KUrmP_1,25.69 //
   caturvaraktraṃ mahāyogaṃ puruṣaṃ kāñcanaprabham /	caturvaraktram mahA yogam puruzam kAQcana praBam /
   kṛṣṇājiradharaṃ devamṛgyajuḥ sāmabhiḥ stutam // KūrmP_1,25.70 //	kRzNa ajira Daram devam Rc yajuH sAmaBiH stutam // KUrmP_1,25.70 //
   nimeṣamātreṇa sa māṃ prāpto yogavidāṃ varaḥ /	nimeza mAtreNa sa mAm prAptaH yoga vidAm varaH /
   vyājahāra svayaṃ brahmā smayamāno mahādyutiḥ // KūrmP_1,25.71 //	vyAjahAra svayam brahmA smayamAnaH mahA dyutiH // KUrmP_1,25.71 //
   kastvaṃ kuto vā kiṃ ceha tiṣṭhase vaha me prabho /	kaH tvam kutas vA kim ca iha tizWase vaha me praBo /
   ahaṃ kartā hi lokānāṃ svayaṃbhūḥ prapitāmahaḥ // KūrmP_1,25.72 //	aham kartA hi lokAnAm svayaMBUH prapitAmahaH // KUrmP_1,25.72 //
   evamuktastadā tena brahmaṇāhamuvāca ha /	evam uktaH tadA tena brahmaNA aham uvAca ha /
   ahaṃ kartāsmi lokānāṃ saṃhartā ca punaḥ punaḥ // KūrmP_1,25.73 //	aham kartAsmi lokAnAm saMhartA ca punar punar // KUrmP_1,25.73 //
   evaṃ vivāde vitate māyayā parameṣṭhinaḥ /	evam vivAde vitate mAyayA paramezWinaH /
   prabodhārthaṃ paraṃ liṅgaṃ prādurbhūtaṃ śivātmakam // KūrmP_1,25.74 //	praboDa arTam param liFgam prAdurBUtam Siva Atmakam // KUrmP_1,25.74 //
   kālānalasamaprakhyaṃ jvālāmālāsamākulam /	kAla anala sama praKyam jvAlA mAlA samAkulam /
   kṣayavṛddhivinirmuktamādimadhyāntavarjitam // KūrmP_1,25.75 //	kzaya vRdDi vinirmuktam Adi maDya anta varjitam // KUrmP_1,25.75 //
   tato māmāha bhagavānadho gaccha tvamāśu vai /	tatas mAm Aha BagavAn aDas gacCa tvam ASu vE /
   antamasya vijānīma ūrdhvaṃ gacche 'hamityajaḥ // KūrmP_1,25.76 //	antam asya vijAnImaH UrDvam gacCe aham iti ajaH // KUrmP_1,25.76 //
   tadāśu samayaṃ kṛtvā gatāvūrdhvamadhaśca dvau /	tadA ASu samayam kRtvA gatO= UrDvam aDas ca dvO /
   pitāmaho 'pyahaṃ nāntaṃ jñātavantau samāḥ śatam // KūrmP_1,25.77 //	pitAmahaH api aham na antam jQAtavantO samAH Satam // KUrmP_1,25.77 //
   tato vismayamāpannau bhītau devasya śūlinaḥ /	tatas vismayam ApannO BItO devasya SUlinaH /
   māyayā mohitau tasya dhyāyantau viśvamīśvaram // KūrmP_1,25.78 //	mAyayA mohitO tasya DyAyantO viSvam ISvaram // KUrmP_1,25.78 //
   proccārantau mahānādamoṅkāraṃ paramaṃ padam /	proccArantO mahA nAdam oFkAram paramam padam /
   prahvāñjalipuṭopetau śaṃbhuṃ tuṣṭuvatuḥ param // KūrmP_1,25.79 //	prahva aQjali puwa upetO SaMBum tuzwuvatuH param // KUrmP_1,25.79 //
   brahmaviṣṇū ūcatuḥ /	brahma vizNU UcatuH /
   anādimalasaṃsārarogavaidyāya śaṃbhave /	anAdi mala saMsAra roga vEdyAya SaMBave /
   namaḥ śivāya śāntāya brahmaṇe liṅgamūrtaye // KūrmP_1,25.80 //	namaH SivAya SAntAya brahmaNe liFga mUrtaye // KUrmP_1,25.80 //
   pralayārṇavasaṃsthāya pralayodbhūtihetave /	pralaya arNava saMsTAya pralaya udBUti hetave /
   namaḥ śivāya śāntāya brahmaṇe liṅgamūrtaye // KūrmP_1,25.81 //	namaH SivAya SAntAya brahmaNe liFga mUrtaye // KUrmP_1,25.81 //
   jvālāmālāvṛtāṅgāya jvalanastambharūpiṇe /	jvAlA mAlA vRta aFgAya jvalana stamBa rUpiNe /
   namaḥ śivāya śāntāya brahmaṇe liṅgamūrtaye // KūrmP_1,25.82 //	namaH SivAya SAntAya brahmaNe liFga mUrtaye // KUrmP_1,25.82 //
   ādimadhyāntahīnāya svabāvāmaladīptaye /	Adi maDya anta hInAya sva bAva amala dIptaye /
   namaḥ śivāya śāntāya brahmaṇe liṅgamūrtaye // KūrmP_1,25.83 //	namaH SivAya SAntAya brahmaNe liFga mUrtaye // KUrmP_1,25.83 //
   mahādevāya mahate jyotiṣe 'nantatejase /	mahAdevAya mahate jyotize ananta tejase /
   namaḥ śivāya śāntāya brahmaṇe liṅgamūrtaye // KūrmP_1,25.84 //	namaH SivAya SAntAya brahmaNe liFga mUrtaye // KUrmP_1,25.84 //
   pradhānapuruṣeśāya vyomarūpāya vedhase /	praDAna puruza ISAya vyoma rUpAya veDase /
   namaḥ śivāya śāntāya brahmaṇe liṅgamūrtaye // KūrmP_1,25.85 //	namaH SivAya SAntAya brahmaNe liFga mUrtaye // KUrmP_1,25.85 //
   nirvikārāya satyāya nityāyāmalatejase /	nirvikArAya satyAya nityAya amala tejase /
   namaḥ śivāya śāntāya brahmaṇe liṅgamūrtaye // KūrmP_1,25.86 //	namaH SivAya SAntAya brahmaNe liFga mUrtaye // KUrmP_1,25.86 //
   vedāntasārarūpāya kālarūpāya dhīmate /	vedAnta sAra rUpAya kAla rUpAya DImate /
   namaḥ śivāya śāntāya brahmaṇe liṅgamūrtaye // KūrmP_1,25.87 //	namaH SivAya SAntAya brahmaNe liFga mUrtaye // KUrmP_1,25.87 //
   evaṃ saṃstūyamānastu vyakto bhūtvā maheśvaraḥ /	evam saMstUyamAnaH tu vyaktaH BUtvA maheSvaraH /
   bhāti devo mahāyogī sūryakoṭisamaprabhaḥ // KūrmP_1,25.88 //	BAti devaH mahA yogI sUrya kowi sama praBaH // KUrmP_1,25.88 //
   vaktrakoṭisahastreṇa grasamāna ivāmbaram /	vaktra kowi sahastreNa grasamAnaH iva ambaram /
   sahastrahastacaraṇaḥ sūryasomāgnilocanaḥ // KūrmP_1,25.89 //	saha stra hasta caraNaH sUrya soma agni locanaH // KUrmP_1,25.89 //
   pinākapāṇirbhagavān kṛttivāsāstriśūlabhṛt /	pinAkapANiH BagavAn kRttivAsAH triSUlaBRt /
   vyālayajñopavītaśca meghadundubhiniḥ svanaḥ // KūrmP_1,25.90 //	vyAla yajQa upavItaH ca meGa dunduBiniH svanaH // KUrmP_1,25.90 //
   athovāca mahādevaḥ prīto 'haṃ surasattamau /	aTa uvAca mahAdevaH prItaH aham sura sattamO /
   paśyetaṃ māṃ mahādevaṃ bhayaṃ sarvaṃ pramucyatām // KūrmP_1,25.91 //	paSyetam mAm mahAdevam Bayam sarvam pramucyatAm // KUrmP_1,25.91 //
   yuvāṃ prasūtau gātrebhyo mama pūrvaṃ sanātanau /	yuvAm prasUtO gAtreByaH mama pUrvam sanAtanO /
   ayaṃ me dakṣiṇe pārśve brahmā lokapitāmahaḥ /	ayam me dakziNe pArSve brahmA lokapitAmahaH /
   vāmapārśve ca me viṣṇuḥ pālako hṛdaye haraḥ // KūrmP_1,25.92 //	vAma pArSve ca me vizNuH pAlakaH hRdaye haraH // KUrmP_1,25.92 //
   prīto 'haṃ yuvayoḥ samyak varaṃ dadmi yathepsitam /	prItaH aham yuvayoH samyak varam dadmi yaTA Ipsitam /
   evamuktvātha māṃ devo mahādevaḥ svayaṃ śivaḥ /	evam uktvA aTa mAm devaH mahAdevaH svayam SivaH /
   āliṅgya devaṃ brahmāṇaṃ prasādābhimukho 'bhavat // KūrmP_1,25.93 //	AliFgya devam brahmANam prasAda aBimuKaH aBavat // KUrmP_1,25.93 //
   tataḥ prahṛṣṭamanasau praṇipatya maheśvaram /	tatas prahRzwa manasO praNipatya maheSvaram /
   ūcatuḥ prekṣya tadvaktraṃ nārāyaṇapitāmahau // KūrmP_1,25.94 //	UcatuH prekzya tat vaktram nArAyaNa pitAmahO // KUrmP_1,25.94 //
   yadi prītiḥ samutpannā yadi deyo varaśca nau /	yadi prItiH samutpannA yadi deyaH varaH ca nO /
   bhaktirbhavatu nau nityaṃ tvayi deva maheśvare // KūrmP_1,25.95 //	BaktiH Bavatu nO nityam tvayi deva maheSvare // KUrmP_1,25.95 //
   tataḥ sa bhagavānīśaḥ prahasan parameśvaraḥ /	tatas sa BagavAn ISaH prahasan parameSvaraH /
   uvāca māṃ mahādevaḥ prītaḥ prītena cetasā // KūrmP_1,25.96 //	uvAca mAm mahAdevaH prItaH prItena cetasA // KUrmP_1,25.96 //
   deva uvāca	devaH uvAca
   pralayasthitisargāṇāṃ kartā tvaṃ dharaṇīpate /	pralaya sTiti sargANAm kartA tvam DaraNI pate /
   vatsa vatsa hare viśvaṃ pālayaitaccarācaram // KūrmP_1,25.97 //	vatsa vatsa hare viSvam pAlaya etat carAcaram // KUrmP_1,25.97 //
   tridhā bhinno 'smyahaṃ viṣṇo brahmaviṣṇuharākhyayā /	triDA BinnaH asmi aham vizNo brahma vizNu hara AKyayA /
   sargarakṣālayaguṇairnirguṇo 'pi nirañjanaḥ // KūrmP_1,25.98 //	sarga rakzA Alaya guNEH nirguNaH api niraQjanaH // KUrmP_1,25.98 //
   saṃmohaṃ tyaja bho viṣṇo pālayainaṃ pitāmaham /	saMmoham tyaja Bo vizNo pAlaya enam pitAmaham /
   bhaviṣyatyeṣa bhagavāṃstava putraḥ sanātanaḥ // KūrmP_1,25.99 //	Bavizyati eza BagavAn= tava putraH sanAtanaH // KUrmP_1,25.99 //
   ahaṃ ca bhavato vaktrāt kalpādau ghorarūpadhṛk /	aham ca BavataH vaktrAt kalpa AdO Gora rUpaDRk /
   śūlapāṇirbhaviṣyāmi krodhajastava putrakaḥ // KūrmP_1,25.100 //	SUlapANiH BavizyAmi kroDa jaH tava putrakaH // KUrmP_1,25.100 //
   evamuktvā mahādevo brahmāṇaṃ munisattama /	evam uktvA mahAdevaH brahmANam muni sattamaH /
   anugṛhya ca māṃ devastatraivāntaradhīyata // KūrmP_1,25.101 //	anugRhya ca mAm devaH tatra eva antaraDIyata // KUrmP_1,25.101 //
   tataḥ prabhṛti lokeṣu liṅgārcā supratiṣṭhitā /	tatas praBRti lokezu liFga arcA su pratizWitA /
   liṅga tallayanād brahman brahmaṇaḥ paramaṃ vapuḥ // KūrmP_1,25.102 //	liFga tad layanAt brahman brahmaNaH paramam vapuH // KUrmP_1,25.102 //
   etalliṅgasya māhātmyaṃ bhāṣitaṃ te mayānagha /	etat liFgasya mAhAtmyam BAzitam te mayA anaGa /
   etad budhyanti yogajñā na devā na ca dānavāḥ // KūrmP_1,25.103 //	etat buDyanti yoga jQAH na devAH na ca dAnavAH // KUrmP_1,25.103 //
   etaddhi paramaṃ jñānamavyaktaṃ śivasaṃjñitam /	etat hi paramam jQAnam avyaktam Siva saMjQitam /
   yena sūkṣmamacintyaṃ tat paśyanti jñāna vakṣuṣaḥ // KūrmP_1,25.104 //	yena sUkzmam acintyam tat paSyanti jQAna vakzuzaH // KUrmP_1,25.104 //
   tasmai bhagavate nityaṃ namaskāraṃ prakurmahe /	tasmE Bagavate nityam namaskAram prakurmahe /
   mahādevāya rudrāya devadevāya liṅgine // KūrmP_1,25.105 //	mahAdevAya rudrAya devadevAya liFgine // KUrmP_1,25.105 //
   namo vedarahasyāya nīlakaṇṭhāya vai namaḥ /	namaH veda rahasyAya nIlakaNWAya vE namaH /
   vibhīṣaṇāya śāntāya sthāṇave hetave namaḥ // KūrmP_1,25.106 //	viBIzaNAya SAntAya sTANave hetave namaH // KUrmP_1,25.106 //
   brahmaṇe vāmadevāya trinetrāya mahīyase /	brahmaNe vAmadevAya trinetrAya mahIyase /
   śaṅkarāya maheśāya girīśāya śivāya ca // KūrmP_1,25.107 //	SaFkarAya maheSAya girISAya SivAya ca // KUrmP_1,25.107 //
   namaḥ kuruṣva satataṃ dhyāyasva manasā haram /	namaH kuruzva satatam DyAyasva manasA haram /
   saṃsārasāgarādasmādacirāduttariṣyasi // KūrmP_1,25.108 //	saMsAra sAgarAt asmAt acirAt uttarizyasi // KUrmP_1,25.108 //
   evaṃ sa vāsudevena vyāhṛto munipuṅgavaḥ /	evam sa vAsudevena vyAhRtaH muni puFgavaH /
   jagāma manasā devamīśānaṃ viśvatomukham // KūrmP_1,25.109 //	jagAma manasA devam ISAnam viSvatomuKam // KUrmP_1,25.109 //
   praṇamya śirasā kṛṣṇamanujñāto mahāmuniḥ /	praNamya SirasA kRzNam anujQAtaH mahA muniH /
   jagāma cepsitaṃ deśaṃ devadevasya śūlinaḥ // KūrmP_1,25.110 //	jagAma ca Ipsitam deSam devadevasya SUlinaH // KUrmP_1,25.110 //
   ya imaṃ śrāvayennityaṃ liṅgādhyāyamanuttamam /	yaH imam SrAvayet nityam liFga aDyAyam anuttamam /
   śṛṇuyād vā paṭhed vāpi sarvapāpaiḥ pramucyate // KūrmP_1,25.111 //	SRNuyAt vA paWet vA api sarva pApEH pramucyate // KUrmP_1,25.111 //
   śrutvā sakṛdapi hyetat tapaścaraṇamuttamam /	SrutvA sakRt api hi etat tapaH caraNam uttamam /
   vāsudevasya viprendrāḥ pāpaṃ muñciti mānavaḥ // KūrmP_1,25.112 //	vAsudevasya vipra indrAH pApam muQciti mAnavaH // KUrmP_1,25.112 //
   japed vāharaharnityaṃ brahmaloke mahīyate /	japet vA aharahar nityam brahma loke mahIyate /
   evamāha mahāyogī kṛṣṇadvaipāyanaḥ prabhuḥ // KūrmP_1,25.113 //	evam Aha mahA yogI kRzNadvEpAyanaH praBuH // KUrmP_1,25.113 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcaviṃśo	iti SrI kUrmapurANe zawsAhastryAm saMhitAyAm pUrva viBAge paQcaviMSaH 
   'dhyāyaḥ	aDyAyaH
   sūta uvāca	sUtaH uvAca
   tato labdhavaraḥ kṛṣṇo jāmbavatyāṃ maheśvarāt /	tatas labDa varaH kRzNaH jAmbavatyAm maheSvarAt /
   ajījananmahātmānaṃ sāmbamātmajamuttamam // KūrmP_1,26.1 //	ajIjanat mahAtmAnam sa ambam Atmajam uttamam // KUrmP_1,26.1 //
   pradyumnasyāpyabhūt putro hyaniruddho mahābalaḥ /	pradyumnasya api aBUt putraH hi anirudDaH mahA balaH /
   tāvubhau guṇasaṃpannau kṛṣṇasyaivāpare tanū // KūrmP_1,26.2 //	tO= uBO guNa saMpannO kRzNasya eva apare tanU // KUrmP_1,26.2 //
   hatvā ca kaṃsaṃ narakamanyāṃśca śataśo 'surān /	hatvA ca kaMsam narakam anyAn= ca SataSas asurAn /
   vijitya līlayā śakraṃ jitvā bāṇaṃ mahāsuram // KūrmP_1,26.3 //	vijitya lIlayA Sakram jitvA bANam mahA asuram // KUrmP_1,26.3 //
   sthāpayitvā jagat kṛtsnaṃ loke dharmāṃśca śāśvatān /	sTApayitvA jagat kRtsnam loke DarmAn= ca SASvatAn /
   cakre nārāyaṇo gantuṃ svasthānaṃ buddhimuttamām // KūrmP_1,26.4 //	cakre nArAyaNaH gantum sva sTAnam budDim uttamAm // KUrmP_1,26.4 //
   etasminnantare viprā bhṛgvādyāḥ kṛṣṇamīśvaram /	etasmin= antare viprAH BRgu AdyAH kRzNam ISvaram /
   ājagmurdvārakāṃ draṣṭuṃ kṛtakāryaṃ sanātanam // KūrmP_1,26.5 //	AjagmuH dvArakAm drazwum kRta kAryam sanAtanam // KUrmP_1,26.5 //
   sa tānuvāca viśvātmā praṇipatyābhipūjya ca /	sa tAn uvAca viSvAtmA praNipatya aBipUjya ca /
   āsaneṣūpaviṣṭān vai saha rāmeṇa dhīmatā // KūrmP_1,26.6 //	Asanezu upavizwAn vE saha rAmeNa DImatA // KUrmP_1,26.6 //
   gamiṣye tat paraṃ sthānaṃ svakīyaṃ viṣṇusaṃjñitam /	gamizye tat param sTAnam svakIyam vizNu saMjQitam /
   kṛtāni sarvakāryāṇi prasīdadhvaṃ munīśvarāḥ // KūrmP_1,26.7 //	kRtAni sarva kAryANi prasIdaDvam muni ISvarAH // KUrmP_1,26.7 //
   idaṃ kaliyugaṃ ghoraṃ saṃprāptamadhunāśubham /	idam kali yugam Goram saMprApta maDunA aSuBam /
   bhaviṣyanti janāḥ sarve hyasmin pāpānuvartinaḥ // KūrmP_1,26.8 //	Bavizyanti janAH sarve hi asmin pApa anuvartinaH // KUrmP_1,26.8 //
   pravartayadhvaṃ majjñānaṃ brāhmaṇānāṃ hitāvaham /	pravartayaDvam mad jQAnam brAhmaNAnAm hita Avaham /
   yeneme kalijaiḥ pāpairmucyante hi dvijottamāḥ // KūrmP_1,26.9 //	yena ime kali jEH pApEH mucyante hi dvijottamAH // KUrmP_1,26.9 //
   ye māṃ janāḥ saṃsmaranti kalau sakṛdapi prabhum /	ye mAm janAH saMsmaranti kalO sakRt api praBum /
   teṣāṃ naśyatu tat pāpaṃ bhaktānāṃ puruṣottame // KūrmP_1,26.10 //	tezAm naSyatu tat pApam BaktAnAm puruzottame // KUrmP_1,26.10 //
   yer'cayiṣyantimāṃ bhaktyā nityaṃ kaliyuge dvijāḥ /	yeH acayizyantimAm BaktyA nityam kali yuge dvijAH /
   vidhānā vedadṛṣṭena te gamiṣyanti tat padam // KūrmP_1,26.11 //	viDAnAH veda dRzwena te gamizyanti tat padam // KUrmP_1,26.11 //
   ye brāhmaṇā vaṃśajātā yuṣmākaṃ vai sahastraśaḥ /	ye brAhmaNAH vaMSa jAtAH yuzmAkam vE sa hastraSaH /
   teṣāṃ nārāyaṇe bhaktirbhaviṣyati kalau yuge // KūrmP_1,26.12 //	tezAm nArAyaNe BaktiH Bavizyati kalO yuge // KUrmP_1,26.12 //
   parāt parataraṃ yānti nārāyaṇaparāyaṇāḥ /	parAt parataram yAnti nArAyaNa parAyaNAH /
   na te tatra gamiṣyanti ye dviṣanti maheśvaram // KūrmP_1,26.13 //	na te tatra gamizyanti ye dvizanti maheSvaram // KUrmP_1,26.13 //
   dhyānaṃ homaṃ tapastaptaṃ jñānaṃ yajñādiko vidhiḥ /	DyAnam homam tapaH taptam jQAnam yajQa AdikaH viDiH /
   teṣāṃ vinaśyati kṣipraṃ ye nindanti pinākinam // KūrmP_1,26.14 //	tezAm vinaSyati kzipram ye nindanti pinAkinam // KUrmP_1,26.14 //
   yo māṃ samāśrayennityamekāntaṃ bhāvamāśritaḥ /	yaH mAm samASrayet nityam ekAntam BAvam ASritaH /
   vinindya devamīśānaṃ sa yāti narakāyutam // KūrmP_1,26.15 //	vinindya devam ISAnam sa yAti naraka ayutam // KUrmP_1,26.15 //
   tasmāt sā parihartavyā nindā paśupatau dvijāḥ /	tasmAt sA parihartavyAH nindA paSupatO dvijAH /
   karmaṇā manasā vācā tadbhakteṣvapi yatnataḥ // KūrmP_1,26.16 //	karmaNA manasA vAcA tad Baktezu api yatnataH // KUrmP_1,26.16 //
   ye tu dakṣādhvare śaptā dadhīyena dvijottamāḥ /	ye tu dakza aDvare SaptAH daDIyena dvijottamAH /
   bhaviṣyanti kalau bhaktaiḥ parihāryāḥ prayatnataḥ // KūrmP_1,26.17 //	Bavizyanti kalO BaktEH parihAryAH prayatnataH // KUrmP_1,26.17 //
   dviṣanto devamīśānaṃ yuṣmākaṃ vaṃśasaṃbhavāḥ /	dvizantaH devam ISAnam yuzmAkam vaMSa saMBavAH /
   śaptāśca gautamenorvyāṃ na saṃbhāṣyā dvijottamaiḥ // KūrmP_1,26.18 //	SaptAH ca gOtamena urvyAm na saMBAzyAH dvijottamEH // KUrmP_1,26.18 //
   ityevamuktāḥ kṛṣṇena sarva eva maharṣayaḥ /	iti evam uktAH kRzNena sarve eva mahA RzayaH /
   omityuktvā yayustūrṇaṃsvāni sthānāni sattamāḥ // KūrmP_1,26.19 //	om iti uktvA yayuH tUrNaMsvAni sTAnAni sattamAH // KUrmP_1,26.19 //
   tato nārāyaṇaḥ kṛṣṇo līlayaiva jaganmayaḥ /	tatas nArAyaNaH kRzNaH lIlayA eva jagat mayaH /
   saṃhṛtya svakulaṃ sarvaṃ yayau tat paramaṃ padam // KūrmP_1,26.20 //	saMhRtya sva kulam sarvam yayO tat paramam padam // KUrmP_1,26.20 //
   ityeṣa vaḥ samāsena rājñāṃ vaṃśo 'nukīrtitaḥ /	iti eza vaH samAsena rAjQAm vaMSaH anukIrtitaH /
   na śakyo vistarād vaktuṃ kiṃ bhūyaḥ śrotumicchatha // KūrmP_1,26.21 //	na SakyaH vistarAt vaktum kim BUyas Srotum icCaTa // KUrmP_1,26.21 //
   yaḥ paṭhecchṛṇuyād vāpi vaṃśānāṃ kathanaṃ śubham /	yaH paWet SRNuyAt vA api vaMSAnAm kaTanam SuBam /
   sarvapāpavinirmuktaḥ svargaloke mahīyate // KūrmP_1,26.22 //	sarva pApa vinirmuktaH svarga loke mahIyate // KUrmP_1,26.22 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ṣaḍviṃśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge zaxviMSaH aDyAyaH
   ṛṣaya ūcuḥ	RzayaH UcuH
   kṛtaṃ tretā dvāparaṃ ca kaliśceti caturyugam /	kRtam tretA dvAparam ca kaliH ca iti caturyugam /
   eṣāṃ svabhāvaṃ sūtādya kathayasva samāsataḥ // KūrmP_1,27.1 //	ezAm svaBAvam sUta adya kaTayasva samAsatas // KUrmP_1,27.1 //
   sūta uvāca	sUtaH uvAca
   gate nārāyaṇe kṛṣṇe svameva paramaṃ padam /	gate nArAyaNe kRzNe svam eva paramam padam /
   pārthaḥ paramadharmātmā pāṇḍavaḥ śatrutāpanaḥ // KūrmP_1,27.2 //	pArTaH parama Darma AtmA pANxavaH Satru tApanaH // KUrmP_1,27.2 //
   kṛtvā cevottaravidhiṃ śokena mahatāvṛtaḥ /	kRtvA ca iva uttara viDim Sokena mahatA AvRtaH /
   apaśyat pathi gacchantaṃ kṛṣṇadvaipāyanaṃ munim // KūrmP_1,27.3 //	apaSyat paTi gacCantam kRzNadvEpAyanam munim // KUrmP_1,27.3 //
   śiṣyaiḥ praśiṣyairabhitaḥ saṃvṛtaṃ brahmavādinam /	SizyEH praSizyEH aBitas saMvRtam brahma vAdinam /
   papāta daṇḍavad bhūmau tyaktvā śokaṃ tadār'junaḥ // KūrmP_1,27.4 //	papAta daNxa vat BUmO tyaktvA Sokam tadAr ajunaH // KUrmP_1,27.4 //
   uvāca paramaprītaḥ kasmād deśānmahāmune /	uvAca parama prItaH kasmAt deSAt mahA mune /
   idānīṃ gacchasi kṣipraṃ kaṃ vā deśaṃ prati prabho // KūrmP_1,27.5 //	idAnIm gacCasi kzipram kam vA deSam prati praBo // KUrmP_1,27.5 //
   saṃdarśanād vai bhavataḥ śoko me vipulo gataḥ /	saMdarSanAt vE BavataH SokaH me vipulaH gataH /
   idānīṃ mama yat kāryaṃ brūhi padmadalekṣaṇa // KūrmP_1,27.6 //	idAnIm mama yat kAryam brUhi padma dala IkzaNa // KUrmP_1,27.6 //
   tamuvāca mahāyogī kṛṣṇadvaipāyanaḥ svayam /	tam uvAca mahA yogI kRzNadvEpAyanaH svayam /
   upaviśya nadītire śiṣyaiḥ parivṛto muniḥ // KūrmP_1,27.7 //	upaviSya nadItire SizyEH parivRtaH muniH // KUrmP_1,27.7 //
   idaṃ kaliyugaṃ ghoraṃ saṃprāptaṃ pāṇḍunandana /	idam kali yugam Goram saMprAptam pANxu nandana /
   tato gacchāmi devasya vārāṇasīṃ mahāpurīm // KūrmP_1,27.8 //	tatas gacCAmi devasya vArANasIm mahA purIm // KUrmP_1,27.8 //
   asmin kaliyuge ghore lokāḥ pāpānuvartinaḥ /	asmin kali yuge Gore lokAH pApa anuvartinaH /
   bhaviṣyanti mahāpāpā varṇāśramavivarjitāḥ // KūrmP_1,27.9 //	Bavizyanti mahA pApAH varNa ASrama vivarjitAH // KUrmP_1,27.9 //
   nānyat paśyāmi jantūnāṃmuktvā vārāṇasīṃ purīm /	na anyat paSyAmi jantUnAMmuktvA vArANasIm purIm /
   sarvapāpapraśamanaṃ prāyaścittaṃ kalau yuge // KūrmP_1,27.10 //	sarva pApa praSamanam prAyaScittam kalO yuge // KUrmP_1,27.10 //
   kṛtaṃ tretā dvāparaṃ ca sarveṣveteṣu vai narāḥ /	kRtam tretA dvAparam ca sarvezu etezu vE narAH /
   bhaviṣyanti mahātmāno dhārmikāḥ satyavādinaḥ // KūrmP_1,27.11 //	Bavizyanti mahAtmAnaH DArmikAH satya vAdinaH // KUrmP_1,27.11 //
   tvaṃ hi lokeṣu vikhyāto dhṛtimāñ janavatsalaḥ /	tvam hi lokezu viKyAtaH DRtimAn jana vatsalaH /
   pālayādya paraṃ dharmaṃ svakīyaṃ mucyase bhayāt // KūrmP_1,27.12 //	pAlaya adya param Darmam svakIyam mucyase BayAt // KUrmP_1,27.12 //
   evamukto bhagavatā pārthaḥ parapurañjayaḥ /	evam uktaH BagavatA pArTaH para puraQjayaH /
   pṛṣṭavān praṇipatyāsau yugadharmān dvijottamāḥ // KūrmP_1,27.13 //	pRzwavAn praNipatya asO yuga DarmAn dvijottamAH // KUrmP_1,27.13 //
   tasmai provāca sakalaṃ muniḥ satyavatīsutaḥ /	tasmE provAca sakalam muniH satyavatI sutaH /
   praṇamya devamīśānaṃ yugadharmān sanātanān // KūrmP_1,27.14 //	praNamya devam ISAnam yuga DarmAn sanAtanAn // KUrmP_1,27.14 //
   vakṣyāmi te samāsena yugadharmān nareśvara /	vakzyAmi te samAsena yuga DarmAt nareSvara /
   na śakyate mayā pārtha vistareṇābhibhāṣitum // KūrmP_1,27.15 //	na Sakyate mayA pArTa vistareNa aBiBAzitum // KUrmP_1,27.15 //
   ādyaṃ kṛtayugaṃ proktaṃ tatastretāyugaṃ budhaiḥ /	Adyam kRta yugam proktam tatas tretA yugam buDEH /
   tṛtīyaṃ dvāparaṃ pārtha caturthaṃ kalirucyate // KūrmP_1,27.16 //	tRtIyam dvAparam pArTa caturTam kaliH ucyate // KUrmP_1,27.16 //
   dhyānaṃ paraṃ kṛtayuge tretāyāṃ jñānamucyate /	DyAnam param kRta yuge tretAyAm jQAnam ucyate /
   dvāpare yajñamevāhurdānameva kalau yuge // KūrmP_1,27.17 //	dvApare yajQam eva AhuH dAnam eva kalO yuge // KUrmP_1,27.17 //
   brahmā kṛtayuge devastretāyāṃ bhagavān raviḥ /	brahmA kRta yuge devaH tretAyAm BagavAn raviH /
   dvāpare daivataṃ viṣṇuḥ kalau rudro maheśvaraḥ // KūrmP_1,27.18 //	dvApare dEvatam vizNuH kalO rudraH maheSvaraH // KUrmP_1,27.18 //
   brahmā viṣṇustathā sūryaḥ sarva eva kaliṣvapi /	brahmA vizNuH taTA sUryaH sarve eva kalizu api /
   pūjyate bhagavān rudraścaturṣvapi pinākadhṛk // KūrmP_1,27.19 //	pUjyate BagavAn rudraH caturzu api pinAkaDRk // KUrmP_1,27.19 //
   ādye kṛtayuge dharmaścatuṣpādaḥ sanātanaḥ /	Adye kRta yuge DarmaH catuzpAdaH sanAtanaH /
   tretāyuge tripādaḥ syād dvipādo dvāpare sthitaḥ /	tretA yuge tri pAdaH syAt dvi pAdaH dvApare sTitaH /
   tripādahīnastiṣye tu sattāmātreṇa tiṣṭhati // KūrmP_1,27.20 //	tri pAda hInaH tizye tu sattA mAtreNa tizWati // KUrmP_1,27.20 //
   kṛte tu mithunotpattirvṛttiḥ sākṣād rasollasā /	kRte tu miTuna utpattiH vRttiH sAkzAt rasa ullasA /
   prajāstṛptāḥ sadā sarvāḥ sadānandāśca bhoginaḥ // KūrmP_1,27.21 //	prajAH tRptAH sadA sarvAH sadAnandAH ca BoginaH // KUrmP_1,27.21 //
   adhamottamatvaṃ nāstyāsāṃ nirviśeṣāḥ purañjaya /	aDama uttama tvam na asti AsAm nirviSezAH puraQjaya /
   tulyamāyuḥ sukhaṃ rūpaṃ tāsāṃ tasmin kṛte yuge // KūrmP_1,27.22 //	tulyam AyuH suKam rUpam tAsAm tasmin kRte yuge // KUrmP_1,27.22 //
   viśokāḥ sattvabahulā ekāntabahulāstathā /	viSokAH sattva bahulAH ekAnta bahulAH taTA /
   dhyānaniṣṭhāstaponiṣṭhā mahādevaparāyaṇāḥ // KūrmP_1,27.23 //	DyAna nizWAH tapaH nizWAH mahAdeva parAyaNAH // KUrmP_1,27.23 //
   tā vai niṣkāmacāriṇyo nityaṃ muditamānasāḥ /	tAH vE nizkAma cAriNyaH nityam mudita mAnasAH /
   parvatodadhivāsinyo hyaniketaḥ parantapa // KūrmP_1,27.24 //	parvata udaDi vAsinyaH hi aniketaH parantapaH // KUrmP_1,27.24 //
   rasollāsā kālayogāt tretākhye naśyate tataḥ /	rasa ullAsA kAla yogAt tretA AKye naSyate tatas /
   tasyāṃ siddhau praṇaṣṭāyāmanyā siddhiravartata // KūrmP_1,27.25 //	tasyAm sidDO praNazwAyAm anyA sidDiH avartate // KUrmP_1,27.25 //
   apāṃ saukṣmye pratihate tadā meghātmanā tu vai /	apAm sOkzmye pratihate tadA meGa AtmanA tu vE /
   meghebhyaḥ stanayitnubhyaḥ pravṛttaṃ vṛṣṭisarjanam // KūrmP_1,27.26 //	meGeByaH stanayitnuByaH pravRttam vRzwi sarjanam // KUrmP_1,27.26 //
   sakṛdeva tayā vṛṣṭyā saṃyukte pṛthivītale /	sakRt eva tayA vRzwyA saMyukte pRTivI tale /
   prādurāsaṃstadā tāsāṃ vṛkṣā vai gṛhasaṃjñitāḥ // KūrmP_1,27.27 //	prAdurAsan= tadA tAsAm vRkzAH vE gRha saMjQitAH // KUrmP_1,27.27 //
   sarvapratyupayogastu tāsāṃ tebhyaḥ prajāyate /	sarva pratyupayogaH tu tAsAm teByaH prajAyate /
   vartayanti sma tebhyastāstretāyugamukhe prajāḥ // KūrmP_1,27.28 //	vartayanti sma teByaH tAH tretA yuga muKe prajAH // KUrmP_1,27.28 //
   tataḥ kālena mahatā tāsāmeva viparyatāt /	tatas kAlena mahatA tAsAm eva viparyatAt /
   rāgalobhātmako bhāvastadā hyākasmiko 'bhavat // KūrmP_1,27.29 //	rAga loBa AtmakaH BAvaH tadA hi AkasmikaH aBavat // KUrmP_1,27.29 //
   viparyayeṇa tāsāṃ tu tena tatkālabhāvinā /	viparyayeNa tAsAm tu tena tad kAla BAvinA /
   praṇaśyanti tataḥ sarve vṛkṣāste gṛhasaṃjñitāḥ // KūrmP_1,27.30 //	praNaSyanti tatas sarve vRkzAH te gRha saMjQitAH // KUrmP_1,27.30 //
   tatasteṣu pranaṣṭeṣu vibhrāntā maithunodbhavāḥ /	tatas tezu pranazwezu viBrAntAH mETuna udBavAH /
   abhidhyāyanti tāṃ siddhiṃ satyābhidhyāyinastadā // KūrmP_1,27.31 //	aBiDyAyanti tAm sidDim satya aBiDyAyinaH tadA // KUrmP_1,27.31 //
   prādurbabhūvustāsāṃ tu vṛkṣāste gṛhasaṃjñitāḥ /	prAdurbaBUvuH tAsAm tu vRkzAH te gRha saMjQitAH /
   vastrāṇi te prasūyante phalānyābharaṇāni ca // KūrmP_1,27.32 //	vastrANi te prasUyante PalAni ABaraNAni ca // KUrmP_1,27.32 //
   teṣveva jāyate tāsāṃ gandhavarṇarasānvitam /	tezu eva jAyate tAsAm ganDa varNa rasa anvitam /
   amākṣikaṃ mahāvīryaṃ puṭake puṭake madhu // KūrmP_1,27.33 //	amAkzikam mahA vIryam puwake puwake maDu // KUrmP_1,27.33 //
   tena tā vartayanti sma tretāyugamukhe prijāḥ /	tena tAH vartayanti sma tretA yuga muKe prijAH /
   hṛṣṭapuṣṭāstayā siddhyā sarvā vai vigatajvarāḥ // KūrmP_1,27.34 //	hRzwa puzwAH tayA sidDyA sarvAH vE vigata jvarAH // KUrmP_1,27.34 //
   tataḥ kālāntareṇaiva punarlobhāvṛtāstadā /	tatas kAla antareNa eva punar loBa AvRtAH tadA /
   vṛkṣāṃstān paryagṛhṇanta madhu cāmākṣikaṃ balāt // KūrmP_1,27.35 //	vRkzAn= tAn paryagRhNanta maDu ca amAkzikam balAt // KUrmP_1,27.35 //
   tāsāṃ tenāpacāreṇa punarlobhakṛtena vai /	tAsAm tena apacAreNa punar loBa kRtena vE /
   praṇaṣṭāmadhunā sārdhaṃ kalpavṛkṣāḥ kvacit kvacit // KūrmP_1,27.36 //	praNazwAm aDunA sArDam kalpavRkzAH kvacid kvacid // KUrmP_1,27.36 //
   śītavarṣātapaistīvrai statastā duḥ khitā bhṛśam /	SIta varza AtapEH tIvrE stataH tAH duH KitAH BRSam /
   dvandvaiḥ saṃpīḍyamānāstu cakrurāvaraṇāni ca // KūrmP_1,27.37 //	dvandvEH saMpIxyamAnAH tu cakruH AvaraNAni ca // KUrmP_1,27.37 //
   kṛtvā dvandvapratīghātān vārtopāyamacintayan /	kRtvA dvandva pratIGAtAn vArtA upAyam acintayan /
   naṣṭeṣu madhunā sārdhaṃ kalpavṛkṣeṣu vai tadā // KūrmP_1,27.38 //	nazwezu maDunA sArDam kalpavRkzezu vE tadA // KUrmP_1,27.38 //
   tataḥ prādurbabhau tāsāṃ siddhistretāyuge punaḥ /	tatas prAdurbaBO tAsAm sidDiH tretA yuge punar /
   vārtāyāḥ sādhikā hyanyā vṛṣṭistāsāṃ nikāmataḥ // KūrmP_1,27.39 //	vArtAyAH sADikA hi anyA vRzwiH tAsAm nikAmataH // KUrmP_1,27.39 //
   tāsāṃ vṛṣṭyūdakānīha yāni nimnairgatāni tu /	tAsAm vRzwyUdakAni iha yAni nimnEH gatAni tu /
   avahan vṛṣṭisaṃtatyā strotaḥ sthānāni nimnagāḥ // KūrmP_1,27.40 //	avahan vRzwi saMtatyA strotaH sTAnAni nimnagAH // KUrmP_1,27.40 //
   ye punastadapāṃ stokā āpannāḥ pṛthivītale /	ye punar tad apAm stokAH ApannAH pRTivI tale /
   apāṃ bhūṇeśca saṃyogādoṣadhyastāstadābhavan // KūrmP_1,27.41 //	apAm BUNeH ca saMyogAt oza DyastAH tadA aBavan // KUrmP_1,27.41 //
   aphālakṛṣṭāścānuptā grāmyāraṇyāścaturdaśa /	aPAla kRzwAH ca anuptAH grAmya AraNyAH caturdaSa /
   ṛtupuṣpaphalaiścaiva vṛkṣagulmāśca jajñire // KūrmP_1,27.42 //	Rtu puzpa PalEH ca eva vRkza gulmAH ca jajQire // KUrmP_1,27.42 //
   tataḥ prādurabhūt tāsāṃ rāgo lobhaśca sarvaśaḥ /	tatas prAduraBUt tAsAm rAgaH loBaH ca sarvaSas /
   avaśyaṃ bhāvinār'the na tretāyugavaśena vai // KūrmP_1,27.43 //	avaSyam BAvinAr aTe na tretA yuga vaSena vE // KUrmP_1,27.43 //
   tatastāḥ paryagṛhṇanta nadīkṣetrāṇi parvatān /	tatas tAH paryagRhNanta nadI kzetrANi parvatAn /
   vṛkṣagulmauṣadhīścaiva prasahya tu yathābalam // KūrmP_1,27.44 //	vRkza gulma ozaDIH ca eva prasahya tu yaTAbalam // KUrmP_1,27.44 //
   viparyayeṇa tāsāṃ tā oṣadhyo viviśurmahīm /	viparyayeNa tAsAm tAH ozaDyaH viviSuH mahIm /
   pitāmahaniyogena dudoha pṛthivīṃ pṛthuḥ // KūrmP_1,27.45 //	pitAmaha niyogena dudoha pRTivIm pRTuH // KUrmP_1,27.45 //
   tatastā jagṛhuḥ sarvā anyonyaṃ krodhamūrchitāḥ /	tatas tAH jagRhuH sarvAH anyonyam kroDa mUrCitAH /
   vasudāradhanādyāṃstu balāt kālabalena tu // KūrmP_1,27.46 //	vasu dAra Dana AdyAn= tu balAt kAla balena tu // KUrmP_1,27.46 //
   maryādāyāḥ pratiṣṭhārthaṃ jñātvaitad bhagavānajaḥ /	maryAdAyAH pratizWA arTam jQAtvA etat BagavAn ajaH /
   sasarja kṣatriyān brahmā brāhmaṇānāṃ hitāya ca // KūrmP_1,27.47 //	sasarja kzatriyAn brahmA brAhmaNAnAm hitAya ca // KUrmP_1,27.47 //
   varṇāśramavyavasthāṃ ca tretāyāṃ kṛtavān prabhuḥ /	varNa ASrama vyavasTAm ca tretAyAm kRtavAn praBuH /
   yajñapravartanaṃ caiva paśuhiṃsāvivarjitam // KūrmP_1,27.48 //	yajQa pravartanam ca eva paSu hiMsA vivarjitam // KUrmP_1,27.48 //
   dvāpareṣvatha vidyante matibhedāḥ sadā nṛṇām /	dvAparezu aTa vidyante mati BedAH sadA nRNAm /
   rāgo lobhastathā yuddhaṃ tattvānāmaviniścayaḥ // KūrmP_1,27.49 //	rAgaH loBaH taTA yudDam tattvAnAm aviniScayaH // KUrmP_1,27.49 //
   eko vedaścatuṣpādastretāsviha vidhīyate /	ekaH vedaH catuzpAdaH tretAsu iha viDIyate /
   vedavyāsaiścaturdhā tu vyasyate dvāparādiṣu // KūrmP_1,27.50 //	vedavyAsEH caturDA tu vyasyate dvApara Adizu // KUrmP_1,27.50 //
   ṛṣiputraiḥ punarbhedād bhidyante dṛṣṭivibhramaiḥ /	Rzi putrEH punar BedAt Bidyante dRzwi viBramEH /
   mantrabrāhmaṇavinyāsaiḥ svaravarṇaviparyayaiḥ // KūrmP_1,27.51 //	mantra brAhmaNa vinyAsEH svara varNa viparyayEH // KUrmP_1,27.51 //
   saṃhitā ṛgyajuḥ sāmnāṃ saṃhanyante śrutarṣibhiḥ /	saMhitAH Rc yajuH sAmnAm saMhanyante Sruta RziBiH /
   sāmānyād vaikṛtāccaivadṛṣṭibhedaiḥ kvacit kvacit // KūrmP_1,27.52 //	sAmAnyAt vEkRtAt ca eva dRzwi BedEH kvacid kvacid // KUrmP_1,27.52 //
   brāhmaṇaṃ kalpasūtrāṇi mantrapravacanāni ca /	brAhmaNam kalpasUtrANi mantra pravacanAni ca /
   itihāsapurāṇāni dharmaśāstrāṇi suvrata // KūrmP_1,27.53 //	itihAsa purANAni Darma SAstrANi suvrate // KUrmP_1,27.53 //
   avṛṣṭirmaraṇaṃ caiva tathaiva vāyādhyupadravāḥ /	avRzwiH maraNam ca eva taTA eva vAyADi upadravAH /
   vāṅmanaḥ kāyajairduḥ sairnirvedo jāyate nṛṇām // KūrmP_1,27.54 //	vAc manaH kAya jEH duH sEH nirvedaH jAyate nRNAm // KUrmP_1,27.54 //
   nirvedājjāyate teṣāṃ duḥ khamokṣavicāraṇā /	nirvedAt jAyate tezAm duH Ka mokza vicAraNA /
   vicāraṇācca vairāgyaṃ vairāgyād doṣadarśanam // KūrmP_1,27.55 //	vicAraNAt ca vErAgyam vErAgyAt doza darSanam // KUrmP_1,27.55 //
   doṣāṇāṃ darśanāccaiva dvāpare jñānasaṃbhavaḥ /	dozANAm darSanAt ca eva dvApare jQAna saMBavaH /
   eṣā rajastamoyuktā vṛttirvai dvāpare smṛtā // KūrmP_1,27.56 //	ezA rajaH tamaH yuktA vRttiH vE dvApare smRtAH // KUrmP_1,27.56 //
   ādye kṛte tu dharmo 'sti sa tretāyāṃ pravartate /	Adye kRte tu DarmaH asti sa tretAyAm pravartate /
   dvāpare vyākulībhūtvā praṇaśyati kalau yuge // KūrmP_1,27.57 //	dvApare vyAkulIBUtvA praNaSyati kalO yuge // KUrmP_1,27.57 //
   itī śrīkūrmapurāṇe ṣaṭsāhastryāṃ saṃhitāyāṃ pūrvavibhāge saptaviṃśo	itI SrI kUrmapurANe zawsAhastryAm saMhitAyAm pUrva viBAge saptaviMSo
   'dhyāyaḥ	aDyAyaH
   vyāsa uvāca	vyAsaH uvAca
   tiṣye māyāmasūyāṃ ca vadhaṃ caiva tapasvinām /	tizye mAyAm asUyAm ca vaDam ca eva tapasvinAm /
   sādhayanti narā nityaṃ tamasā vyākulīkṛtāḥ // KūrmP_1,28.1 //	sADayanti narAH nityam tamasA vyAkulIkRtAH // KUrmP_1,28.1 //
   kalau pramārako rogaḥ satataṃ kṣud bhayaṃ tathā /	kalO pramArakaH rogaH satatam kzuD Bayam taTA /
   anāvṛṣṭibhayaṃ ghoraṃ deśānāṃ ca viparyayaḥ // KūrmP_1,28.2 //	anAvRzwi Bayam Goram deSAnAm ca viparyayaH // KUrmP_1,28.2 //
   adhārmikā anācārā mahākopālpacetasaḥ /	aDArmikAH anAcArAH mahA kopa alpa cetasaH /
   anṛtaṃ vadanti te lubdhāstiṣye jātāḥ suduḥ prajāḥ // KūrmP_1,28.3 //	anRtam vadanti te lubDAH tizye jAtAH su duH prajAH // KUrmP_1,28.3 //
   duriṣṭairduradhītaiśca durācārairdurāgamaiḥ /	durizwEH duraDItEH ca durAcArEH durAgamEH /
   viprāṇāṃ karmadoṣaiśca prajānāṃ jāyate bhayam // KūrmP_1,28.4 //	viprANAm karma dozEH ca prajAnAm jAyate Bayam // KUrmP_1,28.4 //
   nādhīyate kalau vedān na yajanti dvijātayaḥ /	na aDIyate kalO vedAn na yajanti dvijAtayaH /
   yajantyanyāyato vedān paṭhante cālpabuddhayaḥ // KūrmP_1,28.5 //	yajanti anyAyataH vedAn paWante ca alpabudDayaH // KUrmP_1,28.5 //
   śūdrāṇāṃ mantrayaunaiśca saṃbandho brāhmaṇaiḥ saha /	SUdrANAm mantra yOnEH ca saMbanDaH brAhmaNEH saha /
   bhaviṣyati kalau tasmiñ śayanāsanabhojanaiḥ // KūrmP_1,28.6 //	Bavizyati kalO tasmin Sayana Asana BojanEH // KUrmP_1,28.6 //
   rājānaḥ sūdrabhūyiṣṭhā brāhmaṇān bādhayanti ca /	rAjAnaH sUdra BUyizWAH brAhmaNAn bADayanti ca /
   bhrūṇahatyā vīrahatyā prajāyete nareśvara // KūrmP_1,28.7 //	BrUNahatyA vIra hatyA prajAyete nareSvara // KUrmP_1,28.7 //
   snānaṃ homaṃ japaṃ dānaṃ devatānāṃ tathār'canam /	snAnam homam japam dAnam devatAnAm taTA aracanam /
   anyāni caiva karmāṇi na kurvanti dvijātayaḥ // KūrmP_1,28.8 //	anyAni ca eva karmANi na kurvanti dvijAtayaH // KUrmP_1,28.8 //
   vinindanti mahādevaṃ brāhmaṇān puruṣottamam /	vinindanti mahAdevam brAhmaNAn puruzottamam /
   āmnāyadharmaśāstrāṇi purāṇāni kalau yuge // KūrmP_1,28.9 //	AmnAya Darma SAstrANi purANAni kalO yuge // KUrmP_1,28.9 //
   kurvantyavedadṛṣṭāni karmāṇi vividhāni tu /	kurvanti aveda dRzwAni karmANi viviDAni tu /
   svadharme 'bhirucirnaiva brāhmaṇānāṃ prijāyate // KūrmP_1,28.10 //	svaDarme aBiruciH na eva brAhmaNAnAm prijAyate // KUrmP_1,28.10 //
   kuśīlacaryāḥ pāṣaṇḍairvṛthārūpaiḥ samāvṛtāḥ /	kuSIla caryAH pAzaNxEH vRTA rUpEH samAvRtAH /
   bahuyācanako loko bhaviṣyati parasparam // KūrmP_1,28.11 //	bahu yAcanakaH lokaH Bavizyati parasparam // KUrmP_1,28.11 //
   aṭṭaśūlā janapadāḥ śivaśūlāścatuṣpathāḥ /	awwa SUlAH janapadAH Siva SUlAH catuzpaTAH /
   pramadāḥ keśaśūlinyo bhaviṣyanti kalau yuge // KūrmP_1,28.12 //	pramadAH keSa SUlinyaH Bavizyanti kalO yuge // KUrmP_1,28.12 //
   śukladantājinākhyāśca muṇḍāḥ kāṣāyavāsasaḥ /	Sukla danta ajina AKyAH ca muNxAH kAzAya vAsasaH /
   śūdrā dharmaṃ cariṣyanti yugānte samupasthite // KūrmP_1,28.13 //	SUdrAH Darmam carizyanti yuga ante samupasTite // KUrmP_1,28.13 //
   śasyacaurā bhaviṣyanti tathā cailābhimarṣiṇaḥ /	Sasya cOrAH Bavizyanti taTA ca ela aBimarziNaH /
   caurāścaurasya hartāro harturhartā tathāparaḥ // KūrmP_1,28.14 //	cOrAH cOrasya hartAraH hartuH hartA taTA aparaH // KUrmP_1,28.14 //
   duḥ khapracuratālpāyurdehotsādaḥ sarogatā /	duH Ka pracura tA alpa AyuH deha utsAdaH sa roga tA /
   adharmābhiniveśitvāt tamovṛttaṃ kalau smṛtam // KūrmP_1,28.15 //	aDarma aBiniveSi tvAt tamaH vRttam kalO smRtam // KUrmP_1,28.15 //
   kāṣāyiṇo 'tha nirgranthāstathā kāpālikāśca ye /	kAzAyiNaH aTa nirgranTAH taTA kApAlikAH ca ye /
   vedavikrayiṇaścānye tīrthavikrayiṇaḥ pare // KūrmP_1,28.16 //	veda vikrayiNaH ca anye tIrTa vikrayiNaH pare // KUrmP_1,28.16 //
   āsanasthān dvijān dṛṣṭvā na calantyalpabuddhayaḥ /	Asana sTAn dvijAn dRzwvA na calanti alpabudDayaH /
   tāḍayanti dvijendrāṃśca śūdrā rājopajīvinaḥ // KūrmP_1,28.17 //	tAxayanti dvijendrAn= ca SUdrAH rAja upajIvinaH // KUrmP_1,28.17 //
   uccāsanasthāḥ śūdrāstu dvijamadhye parantapa /	ucca Asana sTAH SUdrAH tu dvija maDye parantapaH /
   jñātvā na hiṃsate rājā kalau kālabalena tu // KūrmP_1,28.18 //	jQAtvA na hiMsate rAjA kalO kAla balena tu // KUrmP_1,28.18 //
   puṣpaiśca hasitaiścaiva tathānyairmaṅgalairdvijāḥ /	puzpEH ca hasitEH ca eva taTA anyEH maFgalEH dvijAH /
   śūdrānabhyarcayantyalpaśrutabhagyabalānvitāḥ // KūrmP_1,28.19 //	SUdrAnaByarcayanti alpa Sruta Bagya bala anvitAH // KUrmP_1,28.19 //
   na prekṣante 'rcitāṃścāpi śūdrā dvijavarān nṛpa /	na prekzante arcitAn= ca api SUdrAH dvijavarAt nRpa /
   sevāvasaramālokya dvāri tiṣṭhanti ca dvijāḥ // KūrmP_1,28.20 //	sevA avasaram Alokya dvAri tizWanti ca dvijAH // KUrmP_1,28.20 //
   vāhanasthān samāvṛtya śūdrāñ śūdropajīvinaḥ /	vAhana sTAn samAvRtya SUdrAn SUdra upajIvinaH /
   sevante brāhmaṇāstatra stuvanti stutibhiḥ kalau // KūrmP_1,28.21 //	sevante brAhmaNAH tatra stuvanti stutiBiH kalO // KUrmP_1,28.21 //
   adhyāpayanti vai vedāñ śūdrāñ śūdropajīvinaḥ /	aDyApayanti vE vedAn SUdrAn SUdra upajIvinaH /
   paṭhanti vaidikān mantrān nāstikyaṃ ghoramāśritāḥ // KūrmP_1,28.22 //	paWanti vEdikAn mantrAn nAstikyam Goram ASritAH // KUrmP_1,28.22 //
   tapoyajñaphalānāṃ ca vikretāro dvijottamāḥ /	tapaH yajQa PalAnAm ca vikretAraH dvijottamAH /
   yatayaśca bhaviṣyanti śataśo 'tha sahastraśaḥ // KūrmP_1,28.23 //	yatayaH ca Bavizyanti SataSas aTa sa hastraSaH // KUrmP_1,28.23 //
   nāśayanti hyadhītāni nādhigacchanti cānagha /	nASayanti hi aDItAni na aDigacCanti ca anaGa /
   gāyanti laukikairgānairdaivatāni narādhipa // KūrmP_1,28.24 //	gAyanti lOkikEH gAnEH dEvatAni narADipa // KUrmP_1,28.24 //
   vāmapāśupatācārāstathā vai pāñcarātrikāḥ /	vAma pASupata AcArAH taTA vE pAQcarAtrikAH /
   bhaviṣyanti kalau tasmin brāhmaṇāḥ kṣatriyāstathā // KūrmP_1,28.25 //	Bavizyanti kalO tasmin brAhmaNAH kzatriyAH taTA // KUrmP_1,28.25 //
   jñānakarmaṇyuparate loke niṣkriyatāṃ gate /	jQAna karmaNi uparate loke nizkriya tAm gate /
   kīṭamūṣakasarpāśca dharṣayiṣyanti mānavān // KūrmP_1,28.26 //	kIwa mUzaka sarpAH ca Darzayizyanti mAnavAn // KUrmP_1,28.26 //
   kurvānti cāvatārāṇi brāhmaṇānāṃ kuleṣu vai /	kurvAnti ca avatArANi brAhmaNAnAm kulezu vE /
   dadhīcaśāpanirdagdhāḥ purā dakṣādhvare dvijāḥ // KūrmP_1,28.27 //	daDIca SApa nirdagDAH purA dakza aDvare dvijAH // KUrmP_1,28.27 //
   nindanti ca mahādevaṃ tamasāviṣṭacetasaḥ /	nindanti ca mahAdevam tamasA Avizwa cetasaH /
   vṛthā dharmaṃ cariṣyanti kalau tasmin yugāntike // KūrmP_1,28.28 //	vRTA Darmam carizyanti kalO tasmin yuga antike // KUrmP_1,28.28 //
   ye cānye śāpanirdagdhā gautamasya mahātmanaḥ /	ye ca anye SApa nirdagDAH gOtamasya mahAtmanaH /
   sarve te ca bhaviṣyanti brāhmaṇādyāḥ svajātiṣu // KūrmP_1,28.29 //	sarve te ca Bavizyanti brAhmaNa AdyAH sva jAtizu // KUrmP_1,28.29 //
   vinindanti hṛṣīkeśaṃ brāhmaṇān brahmavādinaḥ /	vinindanti hRzIkeSam brAhmaNAn brahma vAdinaH /
   vedabāhyavratācārā durācārā vṛthāśramāḥ // KūrmP_1,28.30 //	veda bAhya vrata AcArAH durAcArAH vRTA ASramAH // KUrmP_1,28.30 //
   mohayanti janān sarvān darśayitvā phalāni ca /	mohayanti janAn sarvAn darSayitvA PalAni ca /
   tamasāviṣṭamanaso vaiḍālavṛttikādhamāḥ // KūrmP_1,28.31 //	tamasA Avizwa manasaH vExAla vRttika aDamAH // KUrmP_1,28.31 //
   kalau rudro mahādevo lokānāmīśvaraḥ paraḥ /	kalO rudraH mahAdevaH lokAnAm ISvaraH paraH /
   na devatā bhavennṛṇāṃ devatānāṃ ca daivatam // KūrmP_1,28.32 //	na devatA Bavet nRNAm devatAnAm ca dEvatam // KUrmP_1,28.32 //
   kariṣyatyavatārāṇi śaṅkaro nīlalohitaḥ /	karizyati avatArANi SaFkaraH nIlalohitaH /
   śrautasmārtapratiṣṭhārthaṃ bhaktānāṃ hitakāmyayā // KūrmP_1,28.33 //	SrOta smArta pratizWA arTam BaktAnAm hita kAmyayA // KUrmP_1,28.33 //
   upadekṣyati tajjñānaṃ śiṣyāṇāṃ brahmasaṃjñitam /	upadekzyati tat jQAnam SizyANAm brahma saMjQitam /
   sarvavedāntasāraṃ hi dharmān vedanidarśitān // KūrmP_1,28.34 //	sarva vedAnta sAram hi DarmAn veda nidarSitAn // KUrmP_1,28.34 //
   ye taṃ viprā niṣevante yena kenopacārataḥ /	ye tam viprAH nizevante yena kena upacArataH /
   vijityakalijān doṣān yānti te paramaṃ padam // KūrmP_1,28.35 //	vijitya kali jAn dozAn yAnti te paramam padam // KUrmP_1,28.35 //
   anāyāsena sumahat puṇyamāpnoti mānavaḥ /	anAyAsena su mahat puNyam Apnoti mAnavaH /
   anekadoṣaduṣṭasya kalereṣa mahān guṇaḥ // KūrmP_1,28.36 //	aneka doza duzwasya kaleH eza mahAn guNaH // KUrmP_1,28.36 //
   tasmāt sarvaprayatnena prāpya māheśvaraṃ yugam /	tasmAt sarva prayatnena prApya mAheSvaram yugam /
   viśeṣād brāhmaṇo rudramīśānaṃ śaraṇaṃ vrajet // KūrmP_1,28.37 //	viSezAt brAhmaNaH rudram ISAnam SaraNam vrajet // KUrmP_1,28.37 //
   ye namanti virūpākṣamīśānaṃ kṛttivāsasam /	ye namanti virUpAkzam ISAnam kRttivAsasam /
   prasannacetaso rudraṃ te yānti paramaṃ padam // KūrmP_1,28.38 //	prasanna cetasaH rudram te yAnti paramam padam // KUrmP_1,28.38 //
   yathā rudranamaskāraḥ sarvakarmaphalo dhruvam /	yaTA rudra namaskAraH sarva karma PalaH Druvam /
   anyadevanamaskārānna tatphalamavāpnuyāt // KūrmP_1,28.39 //	anya deva namaskArAt na tad Palam avApnuyAt // KUrmP_1,28.39 //
   evaṃvidhe kaliyuge doṣāṇāmekaśodhanam /	evaMviDe kali yuge dozANAm eka SoDanam /
   mahādevanamaskāro dhyānaṃ dānamiti śrutiḥ // KūrmP_1,28.40 //	mahAdeva namaskAraH DyAnam dAnam iti SrutiH // KUrmP_1,28.40 //
   tasmādanīśvarānanyān tyaktvā devaṃ maheśvaram /	tasmAt anISvarAn anyAn tyaktvA devam maheSvaram /
   samāśrayed virūpākṣaṃ yadīcchet paramaṃ padam // KūrmP_1,28.41 //	samASrayet virUpAkzam yadi icCet paramam padam // KUrmP_1,28.41 //
   nārcayantīha ye rudraṃ śivaṃ tridaśavanditam /	na arcayanti iha ye rudram Sivam tridaSa vanditam /
   teṣāṃ dānaṃ tapo yajño vṛthā jīvitameva ca // KūrmP_1,28.42 //	tezAm dAnam tapaH yajQaH vRTA jIvitam eva ca // KUrmP_1,28.42 //
   namo rudrāya mahate devadevāya śūline /	namaH rudrAya mahate devadevAya SUline /
   tryambakāya trinetrāya yogināṃ gurave namaḥ // KūrmP_1,28.43 //	tryambakAya trinetrAya yoginAm gurave namaH // KUrmP_1,28.43 //
   namo 'stu vāmadevāya mahādevāya vedhase /	namaH astu vAmadevAya mahAdevAya veDase /
   śaṃbhave sthāṇave nityaṃ śivāya parameṣṭhine /	SaMBave sTANave nityam SivAya paramezWine /
   namaḥ śomāya rudrāya mahāgrāsāya hetave // KūrmP_1,28.44 //	namaH SomAya rudrAya mahA grAsAya hetave // KUrmP_1,28.44 //
   prapadye 'haṃ virūpākṣaṃ śaraṇyaṃ brahmacāriṇam /	prapadye aham virUpAkzam SaraNyam brahmacAriNam /
   mahādevaṃ mahāyogamīśānaṃ cāmbikāpatim // KūrmP_1,28.45 //	mahAdevam mahA yogam ISAnam ca ambikApatim // KUrmP_1,28.45 //
   yogināṃ yogadātāraṃ yogamāyāsamāvṛtam /	yoginAm yoga dAtAram yoga mAyA samAvRtam /
   yogināṃ kurumācāryaṃ yogigamyaṃ pinākinam // KūrmP_1,28.46 //	yoginAm kurum AcAryam yogi gamyam pinAkinam // KUrmP_1,28.46 //
   saṃsāratāraṇaṃ rudraṃ brahmāṇaṃ brahmaṇo 'dhipam /	saMsAra tAraNam rudram brahmANam brahmaNaH aDipam /
   śāśvataṃ sarvagaṃ brahmaṇyaṃ brāhmaṇapriyam // KūrmP_1,28.47 //	SASvatam sarvagam brahmaNyam brAhmaNa priyam // KUrmP_1,28.47 //
   kapardinaṃ kālamūrtimamūrti parameśvaram /	kapardinam kAla mUrtim amUrti parameSvaram /
   ekamūrti mahāmūrti vedavedyaṃ divaspatim // KūrmP_1,28.48 //	eka mUrti mahA mUrti veda vedyam divaspatim // KUrmP_1,28.48 //
   nīlakaṇṭhaṃ viśvamūrti vyāpinaṃ viśvaretasam /	nIlakaNWam viSvamUrti vyApinam viSvaretasam /
   kālāgniṃ kāladahanaṃ kāmadaṃ kāmanāśanam // KūrmP_1,28.49 //	kAlAgnim kAla dahanam kAma dam kAma nASanam // KUrmP_1,28.49 //
   namasye giriśaṃ devaṃ candrāvayavabhūṣaṇam /	namasye giriSam devam candra avayava BUzaNam /
   vilohitaṃ lelihānamāhityaṃ parameṣṭhinam /	vilohitam lelihAnam Ahityam paramezWinam /
   ugraṃ paśupatiṃ bhīmaṃ bhāskaraṃ tamasaḥ param // KūrmP_1,28.50 //	ugram paSupatim BImam BAskaram tamasaH param // KUrmP_1,28.50 //
   ityetallakṣaṇaṃ proktaṃ yugānāṃ vai samāsataḥ /	iti etat lakzaNam proktam yugAnAm vE samAsatas /
   atītānāgatānāṃ vai yāvanmanvantarakṣayaḥ // KūrmP_1,28.51 //	atIta anAgatAnAm vE yAvat manvantara kzayaH // KUrmP_1,28.51 //
   manvantareṇa caikena sarvāṇyevāntarāṇi vai /	manvantareNa ca ekena sarvANi eva antarANi vE /
   vyākhyātāni na saṃdehaḥ kalpaḥ kalpena caiva hi // KūrmP_1,28.52 //	vyAKyAtAni na saMdehaH kalpaH kalpena ca eva hi // KUrmP_1,28.52 //
   manvantareṣu sarveṣu atītānāgateṣu vai /	manvantarezu sarvezu atIta anAgatezu vE /
   tulyābhimāninaḥ sarve nāmarūpairbhavantyuta // KūrmP_1,28.53 //	tulya aBimAninaH sarve nAma rUpEH Bavanti uta // KUrmP_1,28.53 //
   evamukto bhagavatā kirīṭī śvetavāhanaḥ /	evam uktaH BagavatA kirIwI SvetavAhanaH /
   babhāra paramāṃ bhaktimīśāne 'vyabhicāriṇīm // KūrmP_1,28.54 //	baBAra paramAm Baktim ISAne avyaBicAriNIm // KUrmP_1,28.54 //
   namaścakāra tamṛṣiṃ kṛṣṇadvaipāyanaṃ prabhum /	namaScakAra tam Rzim kRzNadvEpAyanam praBum /
   sarvajñaṃ sarvakartāraṃ skṣād viṣṇuṃ vyavasthitam // KūrmP_1,28.55 //	sarvajQam sarva kartAram skzAt vizNum vyavasTitam // KUrmP_1,28.55 //
   tamuvāca punarvyāsaḥ pāthaṃ parapurañjayam /	tam uvAca punar vyAsaH pATam para puraQjayam /
   karābhyāṃ suśubhābhyāṃ ca saṃspṛśya praṇataṃ muniḥ // KūrmP_1,28.56 //	karAByAm su SuBAByAm ca saMspRSya praNatam muniH // KUrmP_1,28.56 //
   dhanyo 'syanugṛhīto 'si tvādṛśo 'nyo na vidyate /	DanyaH asi anugRhItaH asi tvAdRSaH anyaH na vidyate /
   trailokye śaṅkare nūnaṃ bhaktaḥ parapurañjaya // KūrmP_1,28.57 //	trElokye SaFkare nUnam BaktaH parapuraQjaya // KUrmP_1,28.57 //
   dṛṣṭavānasi taṃ devaṃ viśvākṣaṃ viśvatomukham /	dRzwavAn asi tam devam viSvAkzam viSvatomuKam /
   pratyakṣameva sarveśaṃ rudraṃ sarvajagadgurum // KūrmP_1,28.58 //	pratyakzam eva sarva ISam rudram sarva jagat gurum // KUrmP_1,28.58 //
   jñānaṃ tadaiśvaraṃ divyaṃ yathāvad viditaṃ tvayā /	jQAnam tat ESvaram divyam yaTAvat viditam tvayA /
   svayameva hṛṣīkeśaḥ prītyovāca sanātanaḥ // KūrmP_1,28.59 //	svayam eva hRzIkeSaH prItyA uvAca sanAtanaH // KUrmP_1,28.59 //
   gaccha gaccha svakaṃ sthānaṃ na śokaṃ kartumarhasi /	gacCa gacCa svakam sTAnam na Sokam kartum arhasi /
   vrajasva parayā bhaktyā śaraṇyaṃ śaraṇaṃ śivam // KūrmP_1,28.60 //	vrajasva parayA BaktyA SaraNyam SaraNam Sivam // KUrmP_1,28.60 //
   evamuktvā sa bhagavānanugṛhyārjunaṃ prabhuḥ /	evam uktvA sa BagavAn anugRhya arjunam praBuH /
   jagāma śaṅkarapurīṃ samārādhayituṃ bhavam // KūrmP_1,28.61 //	jagAma SaFkara purIm samArADayitum Bavam // KUrmP_1,28.61 //
   pāṇḍaveyo 'pi tad vākyāt saṃprāpya śaraṇaṃ śivam /	pANxaveyaH api tat vAkyAt saMprApya SaraNam Sivam /
   saṃtyajya sarvakarmāṇi tadbhaktiparamo 'bhavat // KūrmP_1,28.62 //	saMtyajya sarva karmANi tad Bakti paramaH aBavat // KUrmP_1,28.62 //
   nārjunena samaḥ śaṃbhorbhaktyā bhūto bhaviṣyati /	na arjunena samaH SaMBoH BaktyA BUtaH Bavizyati /
   muktvā satyavatīsūnuṃ kṛṣṇaṃ vā devakīsutam // KūrmP_1,28.63 //	muktvA satyavatI sUnum kRzNam vA devakI sutam // KUrmP_1,28.63 //
   tasmai bhagavate nityaṃ namaḥ satyāya dhīmate /	tasmE Bagavate nityam namaH satyAya DImate /
   pārāśaryāya munaye vyāsāyāmitatejase // KūrmP_1,28.64 //	pArASaryAya munaye vyAsAya amita tejase // KUrmP_1,28.64 //
   kṛṣṇadvaipāyanaḥ sākṣād viṣṇureva sanātanaḥ /	kRzNadvEpAyanaH sAkzAt vizNuH eva sanAtanaH /
   ko hyanyastattvato rudraṃ vetti taṃ parameśvaram // KūrmP_1,28.65 //	kaH hi anyaH tattvataH rudram vetti tam parameSvaram // KUrmP_1,28.65 //
   namaḥ kurudhvaṃ tamṛṣiṃ kṛṣṇaṃ satyavatīsutam /	namaH kuruDvam tam Rzim kRzNam satyavatI sutam /
   pārāśaryaṃ mahātmānaṃ yoginaṃ viṣṇumavyayam // KūrmP_1,28.66 //	pArASaryam mahAtmAnam yoginam vizNum avyayam // KUrmP_1,28.66 //
   evamuktāstu munayaḥ sarva eva samīhitāḥ /	evam uktAH tu munayaH sarve eva samIhitAH /
   preṇemustaṃ mahātmānaṃ vyāsaṃ satyavatīsutam // KūrmP_1,28.67 //	preNemuH tam mahAtmAnam vyAsam satyavatI sutam // KUrmP_1,28.67 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge aṣṭāviṃśo	iti SrI kUrmapurANe zawsAhastryAm saMhitAyAm pUrva viBAge azwAviMSaH 
   'dhyāyaḥ	aDyAyaH
   ṛṣaya ūcuḥ	RzayaH UcuH
   prāpya vārāṇasīṃ divyāṃ kṛṣṇadvaipāyano muniḥ /	prApya vArANasIm divyAm kRzNadvEpAyanaH muniH /
   kimakārṣonmahābuddhiḥ śrotuṃ kautūhalaṃ hi naḥ // KūrmP_1,29.1 //	kim akArzot mahA budDiH Srotum kOtUhalam hi naH // KUrmP_1,29.1 //
   sūta uvāca	sUtaH uvAca
   prāpya vārāṇasī divyāmupaspṛśya mahāmuniḥ /	prApya vArANasI divyAm upaspRSya mahA muniH /
   pūjayāmāsa jāhnavyāṃ devaṃ viśveśvaraṃ śivam // KūrmP_1,29.2 //	pUjayAmAsa jAhnavyAm devam viSveSvaram Sivam // KUrmP_1,29.2 //
   tamāgataṃ puniṃ dṛṣṭvā tatra ye nivasanti vai /	tam Agatam punim dRzwvA tatra ye nivasanti vE /
   pūjayāñcakrire vyāsaṃ munayo munipuṅgavam // KūrmP_1,29.3 //	pUjaya aQcakrire vyAsam munayaH muni puFgavam // KUrmP_1,29.3 //
   papracchuḥ praṇatāḥ sarve kathāḥ pāpavināśanīḥ /	papracCuH praNatAH sarve kaTAH pApa vinASanIH /
   mahādevāśrayāḥ puṇyā mokṣadharmān sanātanān // KūrmP_1,29.4 //	mahAdeva ASrayAH puNyAH mokza DarmAn sanAtanAn // KUrmP_1,29.4 //
   sa cāpi kathayāmāsa sarvajño bhagavānṛṣiḥ /	sa ca api kaTayAmAsa sarvajQaH BagavAn RziH /
   māhātmyaṃ devadevasya dharmān vedanidarśitān // KūrmP_1,29.5 //	mAhAtmyam devadevasya DarmAn veda nidarSitAn // KUrmP_1,29.5 //
   teṣāṃ madhye munīndrāṇāṃ vyāsaśiṣyo mahāmuniḥ /	tezAm maDye muni indrANAm vyAsa SizyaH mahA muniH /
   pṛṣṭavān jaiminirvyāsaṃ gūḍhamarthaṃ sanātanam // KūrmP_1,29.6 //	pRzwavAn jEminiH vyAsam gUXam arTam sanAtanam // KUrmP_1,29.6 //
   jaiminiruvāca	jEminiH uvAca
   bhagavan saṃśayaṃ tvekaṃ chettumarhasi tattvataḥ /	Bagavan saMSayam tu ekam Cettum arhasi tattvataH /
   na vidyate hyaviditaṃ bhavatā paramarṣiṇā // KūrmP_1,29.7 //	na vidyate hi aviditam BavatA parama RziNA // KUrmP_1,29.7 //
   kecid dhyānaṃ praśaṃsanti dharmamevāpare janāḥ /	kecid DyAnam praSaMsanti Darmam eva apare janAH /
   anye sāṃkhyaṃ tathā yogaṃ tapastvanye maharṣayaḥ // KūrmP_1,29.8 //	anye sAMKyam taTA yogam tapaH tu anye mahA RzayaH // KUrmP_1,29.8 //
   brahmacaryamatho maunamanye prāharmaharṣayaḥ /	brahmacaryam aTo mOnam anye prAhar mahA RzayaH /
   ahiṃsāṃ satyamapyanye saṃnyāsamapare viduḥ // KūrmP_1,29.9 //	ahiMsAm satyam api anye saMnyAsam apare viduH // KUrmP_1,29.9 //
   kecid dayāṃ praśaṃsanti dānamadhyayanaṃ tathā /	kecid dayAm praSaMsanti dAnam aDyayanam taTA /
   tīrthayātrāṃ tathā kecidanye cendriyanigraham // KūrmP_1,29.10 //	tIrTa yAtrAm taTA kecid anye ca indriya nigraham // KUrmP_1,29.10 //
   kimeteṣāṃ bhavejjyāyaḥ prabrūhi munipuṅgava /	kim etezAm Bavet jyAyaH prabrUhi muni puFgava /
   yadi vā vidyate 'pyanyad guhyaṃ tadvaktumarhasi // KūrmP_1,29.11 //	yadi vA vidyate api anyat guhyam tat vaktum arhasi // KUrmP_1,29.11 //
   śrutvā sa jaiminervākyaṃ kṛṣṇadvaipāyano muniḥ /	SrutvA sa jEmineH vAkyam kRzNadvEpAyanaH muniH /
   prāha gambhīrayā vācā praṇamya vṛṣaketanam // KūrmP_1,29.12 //	prAha gamBIrayA vAcA praNamya vRzaketanam // KUrmP_1,29.12 //
   sādhu sādhu mahābhāga yatpṛṣṭaṃ bhavatā mune /	sADu sADu mahABAga yat pRzwam BavatA mune /
   vakṣye guhyatamād guhyaṃ śruṇvantvanye maharṣayaḥ // KūrmP_1,29.13 //	vakzye guhyatamAt guhyam SruNvantu anye mahA RzayaH // KUrmP_1,29.13 //
   īśvareṇa purā proktaṃ jñānametat sanātanam /	ISvareNa purA proktam jQAnam etat sanAtanam /
   gūḍhamaprājñavidviṣṭaṃ sevitaṃ sūkṣmadarśibhiḥ // KūrmP_1,29.14 //	gUXam aprAjQa vidvizwam sevitam sUkzma darSiBiH // KUrmP_1,29.14 //
   nāśraddadhāne dātavyaṃ nābhakte parameṣṭhinaḥ /	na aSraddaDAne dAtavyam na aBakte paramezWinaH /
   na vedavidviṣu śubhaṃ jñānanānāṃ jñānamuttamam // KūrmP_1,29.15 //	na veda vidvizu SuBam jQAnanAnAm jQAnam uttamam // KUrmP_1,29.15 //
   meruśṛṅge purā devamīśānaṃ tripuradviṣam /	meru SRFge purA devam ISAnam tripura dvizam /
   devāsanagatā devī mahādevamapṛcchata // KūrmP_1,29.16 //	deva Asana gatA devI mahAdevam apRcCata // KUrmP_1,29.16 //
   devyuvāca	devI uvAca
   devadeva mahādeva bhaktānāmārtināśana /	devadeva mahAdeva BaktAnAm Arti nASana /
   kathaṃ tvāṃ puruṣo devamacirādeva paśyati // KūrmP_1,29.17 //	kaTam tvAm puruzaH devam acirAt eva paSyati // KUrmP_1,29.17 //
   sāṃkhyayogastathā dhyānaṃ karmayogo 'tha vaidikaḥ /	sAMKya yogaH taTA DyAnam karma yogaH aTa vEdikaH /
   āyāsabahulā loke yāni cānyāni śaṅkara // KūrmP_1,29.18 //	AyAsa bahulA loke yAni ca anyAni SaFkara // KUrmP_1,29.18 //
   yena vibrāntacittānāṃ yogināṃ karmiṇāmapi /	yena vibrAnta cittAnAm yoginAm karmiNAm api /
   dṛśyo hi bhagavān sūkṣmaḥ sarveṣāmatha dehinām // KūrmP_1,29.19 //	dRSyaH hi BagavAn sUkzmaH sarvezAm aTa dehinAm // KUrmP_1,29.19 //
   etad guhyatamaṃ jñānaṃ gūḍhaṃ brahmādisevitama /	etat guhyatamam jQAnam gUXam brahma Adi sevitamaH /
   hitāya sarvabhaktānāṃ brūhi kāmāṅganāśana // KūrmP_1,29.20 //	hitAya sarva BaktAnAm brUhi kAma aFga nASanaH // KUrmP_1,29.20 //
   īśvara uvāca	ISvaraH uvAca
   avācyametad vijñānaṃ jñānamajñairbahiṣkṛtam /	avAcyam etat vijQAnam jQAnam ajQEH bahizkRtam /
   vakṣye tava yathā tattvaṃ yaduktaṃ paramarṣibhiḥ // KūrmP_1,29.21 //	vakzye tava yaTA tattvam yat uktam parama RziBiH // KUrmP_1,29.21 //
   paraṃ guhyatamaṃ kṣetraṃ mama vārāṇasī purī /	param guhyatamam kzetram mama vArANasI purI /
   sarveṣāmeva bhūtānāṃ saṃsārārṇavatāriṇī // KūrmP_1,29.22 //	sarvezAm eva BUtAnAm saMsAra arNava tAriNI // KUrmP_1,29.22 //
   tatra bhaktā mahādevi madīyaṃ vratamāsthitāḥ /	tatra BaktAH mahAdevi madIyam vratam AsTitAH /
   nivasanti mahātmānaḥ paraṃ niyamamāsthitāḥ // KūrmP_1,29.23 //	nivasanti mahAtmAnaH param niyamam AsTitAH // KUrmP_1,29.23 //
   uttamaṃ sarvatīrthānāṃ sthānānāmuttamaṃ ca tat /	uttamam sarva tIrTAnAm sTAnAnAm uttamam ca tat /
   jñānānāmuttamaṃ jñānamavimuktaṃ paraṃ mama // KūrmP_1,29.24 //	jQAnAnAm uttamam jQAnam avimuktam param mama // KUrmP_1,29.24 //
   sthānāntaraṃ pavitrāṇi tīrthānyāyatanāni ca /	sTAna antaram pavitrANi tIrTAni AyatanAni ca /
   śmaśānasaṃsthitānyeva divyabhūmigatāni ca // KūrmP_1,29.25 //	SmaSAna saMsTitAni eva divya BUmi gatAni ca // KUrmP_1,29.25 //
   bhūrloke naiva saṃlagnamantarikṣe mamālayam /	BUrloke na eva saMlagnam antarikze mama Alayam /
   ayuktāstanna paśyanti yuktāḥ paśyanti cetasā // KūrmP_1,29.26 //	ayuktAH tat na paSyanti yuktAH paSyanti cetasA // KUrmP_1,29.26 //
   śmasānametad vikhyātamavimuktamiti śrutam /	SmasAnam etat viKyAtam avimuktam iti Srutam /
   kālo bhūtvā jagadidaṃ saṃharāmyatra sundari // KūrmP_1,29.27 //	kAlaH BUtvA jagat idam saMharAmi atra sundari // KUrmP_1,29.27 //
   devīdaṃ sarvaguhyānāṃ sthānaṃ priyatamaṃ mama /	devI idam sarva guhyAnAm sTAnam priyatamam mama /
   madbhaktāstatra gacchanti māmeva praviśanti te // KūrmP_1,29.28 //	mad BaktAH tatra gacCanti mAm eva praviSanti te // KUrmP_1,29.28 //
   dattaṃ japtaṃ hutaṃ ceṣṭaṃ tapastaptaṃ kṛtaṃ ca yat /	dattam japtam hutam ca izwam tapaH taptam kRtam ca yat /
   dhyānamadhyayanaṃ jñānaṃ sarvaṃ tatrākṣayaṃ bhavet // KūrmP_1,29.29 //	DyAnam aDyayanam jQAnam sarvam tatra akzayam Bavet // KUrmP_1,29.29 //
   janmāntarasahastreṣu yatpāpaṃ pūrvasaṃcitam /	janma anta ra sahastrezu yat pApam pUrva saMcitam /
   avimuktaṃ praviṣṭasya tatsarvaṃ vrajati kṣayam // KūrmP_1,29.30 //	avimuktam pravizwasya tat sarvam vrajati kzayam // KUrmP_1,29.30 //
   brāhmaṇāḥ kṣatriyā vaiśyāḥ śūdrā ye varṇasaṃkarāḥ /	brAhmaNAH kzatriyAH vESyAH SUdrAH ye varNa saMkarAH /
   striyo mlecchāśca ye cānye saṃkīrṇāḥ pāpayonayaḥ // KūrmP_1,29.31 //	striyaH mlecCAH ca ye ca anye saMkIrNAH pApa yonayaH // KUrmP_1,29.31 //
   koṭāḥ pipīlikāścaiva ye cānye mṛgapakṣiṇaḥ /	kowAH pipIlikAH ca eva ye ca anye mRga pakziNaH /
   kālena nidhanaṃ prāptā avimukte varānane // KūrmP_1,29.32 //	kAlena niDanam prAptAH avimukte varAnane // KUrmP_1,29.32 //
   candrārdhamaulayastryakṣā mahāvṛṣabhavāhanāḥ /	candra arDa mOlayaH tryakzAH mahA vRzaBa vAhanAH /
   śive mama pure devi jāyante tatra mānavāḥ // KūrmP_1,29.33 //	Sive mama pure devi jAyante tatra mAnavAH // KUrmP_1,29.33 //
   nāvimukte mṛtaḥ kaścinnarakaṃ yāti kilbiṣī /	na avimukte mRtaH kaScid narakam yAti kilbizI /
   īśvarānugṛhītā hi sarve yānti parāṃ gatim // KūrmP_1,29.34 //	ISvara anugRhItAH hi sarve yAnti parAm gatim // KUrmP_1,29.34 //
   mokṣaṃ sudurlabhaṃ matvā saṃsāraṃ cātibhīṣaṇam /	mokzam su durlaBam matvA saMsAram ca ati BIzaNam /
   aśmanā caraṇau hatvā vārāṇasyāṃ vasennaraḥ // KūrmP_1,29.35 //	aSmanA caraNO hatvA vArANasyAm vaset naraH // KUrmP_1,29.35 //
   durlabhā tapasā cāpi pūtasya parameśvari /	durlaBA tapasA ca api pUtasya parameSvari /
   yatra tatra vipannasya gatiḥ saṃsāramokṣaṇī // KūrmP_1,29.36 //	yatra tatra vipannasya gatiH saMsAra mokzaNI // KUrmP_1,29.36 //
   prasādājjāyate hyetanmama śailendranandini /	prasAdAt jAyate hi etat mama SElendra nandini /
   aprabuddhā na paśyanti mama māyāvimohitāḥ // KūrmP_1,29.37 //	aprabudDAH na paSyanti mama mAyA vimohitAH // KUrmP_1,29.37 //
   avimuktaṃ na sevanti mūḍhā ye tamasāvṛtāḥ /	avimuktam na sevanti mUXAH ye tamasA AvRtAH /
   viṇmūtraretasāṃ madhye te vasanti punaḥ punaḥ // KūrmP_1,29.38 //	viz mUtra retasAm maDye te vasanti punar punar // KUrmP_1,29.38 //
   hanyamāno 'pi yo vidvān vased vighnaśatairapi /	hanyamAnaH api yaH vidvAn vaset viGna SatEH api /
   sa yāti paramaṃ sthānaṃ yatra gatvā na śocati // KūrmP_1,29.39 //	sa yAti paramam sTAnam yatra gatvA na Socati // KUrmP_1,29.39 //
   janmamṛtyujarāmuktaṃ paraṃ yāti śivālayam /	janma mRtyu jarA muktam param yAti Siva Alayam /
   apunarmaraṇānāṃ hi sā gatirmokṣakāṅkṣiṇām /	apunar maraNAnAm hi sA gatiH mokza kAFkziNAm /
   yāṃ prāpya kṛtakṛtyaḥ syāditi manyanti paṇḍatāḥ // KūrmP_1,29.40 //	yAm prApya kRtakRtyaH syAt iti manyanti paNxatAH // KUrmP_1,29.40 //
   na dānairna tapobhiśca na yajñairnāpi vidyayā /	na dAnEH na tapoBiH ca na yajQEH na api vidyayA /
   prāpyate gatirutkṛṣṭā yāvimukte tu labhyate // KūrmP_1,29.41 //	prApyate gatiH utkRzwA yA avimukte tu laByate // KUrmP_1,29.41 //
   nānāvarṇā vivarṇāśca caṇḍālādyā jugupsitāḥ /	nAnA varNAH vivarNAH ca caNxAla AdyAH jugupsitAH /
   kilbiṣaiḥ pūrṇadehā ye viśiṣṭaiḥ pātakaistathā /	kilbizEH pUrNa dehAH ye viSizwEH pAtakEH taTA /
   bheṣajaṃ paramaṃ teṣāmavimuktaṃ vidurbudhāḥ // KūrmP_1,29.42 //	Bezajam paramam tezAm avimuktam viduH buDAH // KUrmP_1,29.42 //
   avimuktaṃ paraṃ jñānamavimuktaṃ paraṃ padam /	avimuktam param jQAnam avimuktam param padam /
   avimuktaṃ paraṃ tattvamavimuktaṃ paraṃ śivam // KūrmP_1,29.43 //	avimuktam param tattvam avimuktam param Sivam // KUrmP_1,29.43 //
   kṛtvā vai naiṣṭhikīṃ dīkṣāmavimukte vasanti ye /	kRtvA vE nEzWikIm dIkzAm avimukte vasanti ye /
   teṣāṃ tatparamaṃ jñānaṃ dadāmyante paraṃ padam // KūrmP_1,29.44 //	tezAm tat paramam jQAnam dadAmi ante param padam // KUrmP_1,29.44 //
   prāyāgaṃ naimiṣaṃ puṇyaṃ śrīśailo 'tha mahālayaḥ /	prAyAgam nEmizam puNyam SrISElaH aTa mahA AlayaH /
   kedāraṃ bhadrakarṇaṃ ca gayā puṣkarameva ca // KūrmP_1,29.45 //	kedAram BadrakarNam ca gayA puzkaram eva ca // KUrmP_1,29.45 //
   kurukṣetraṃ rudrakoṭirnarmadāmrātakeśvaram /	kurukzetram rudra kowiH narmadA AmrAtakeSvaram /
   śāligrāmaṃ ca kubjāmraṃ kokāmukhamanuttamam /	SAligrAmam ca kubjAmram kokAmuKam anuttamam /
   prabhāsaṃ vijayeśānaṃ gokarṇaṃ bhadrakarṇakam // KūrmP_1,29.46 //	praBAsam vijaya ISAnam gokarNam BadrakarNakam // KUrmP_1,29.46 //
   etāni puṇyasthānāni trailokye viśrutāni ha /	etAni puNya sTAnAni trElokye viSrutAni ha /
   na yāsyanti paraṃ mokṣaṃ vārāṇasyāṃ yathā mṛtāḥ // KūrmP_1,29.47 //	na yAsyanti param mokzam vArANasyAm yaTA mRtAH // KUrmP_1,29.47 //
   vārāṇasyāṃ viśeṣeṇa gaṅgā tripathagāminī /	vArANasyAm viSezeNa gaFgA tripaTagAminI /
   praviṣṭā nāśayet pāpaṃ janmāntaraśataiḥ kṛtam // KūrmP_1,29.48 //	pravizwA nASayet pApam janma antara SatEH kRtam // KUrmP_1,29.48 //
   anyatra sulabhā gaṅgā śrāddhaṃ dānaṃ tapo japaḥ /	anyatra sulaBA gaFgA SrAdDam dAnam tapaH japaH /
   vratāni sarvamevaitad vārāṇasyāṃ sudurlabham // KūrmP_1,29.49 //	vratAni sarvam eva etat vArANasyAm su durlaBam // KUrmP_1,29.49 //
   yajeta juhuyānnityaṃ dadātyarcayate 'marān /	yajeta juhuyAt nityam dadAti arcayate amarAn /
   vāyubhakṣaśca satataṃ vārāṇasyāṃ stito naraḥ // KūrmP_1,29.50 //	vAyuBakzaH ca satatam vArANasyAm stitaH naraH // KUrmP_1,29.50 //
   yadi pāpo yadi śaṭho yadi vādhārmiko naraḥ /	yadi pApaH yadi SaWaH yadi vA aDArmikaH naraH /
   vārāṇasīṃ samāsādya punāti sakalaṃ naraḥ // KūrmP_1,29.51 //	vArANasIm samAsAdya punAti sakalam naraH // KUrmP_1,29.51 //
   vārāṇasyāṃ mahādevaṃ yer'cayanti stuvanti vai /	vArANasyAm mahAdevam yeH acayanti stuvanti vE /
   sarvapāpavinirmuktāste vijñeyā gaṇeśvarāḥ // KūrmP_1,29.52 //	sarva pApa vinirmuktAH te vijQeyAH gaNeSvarAH // KUrmP_1,29.52 //
   anyatra yogajñānābhyāṃ saṃnyāsādathavānyataḥ /	anyatra yoga jQAnAByAm saMnyAsAt aTavA anyatas /
   prāpyate tat paraṃ sthānaṃ sahastreṇaiva janmanā // KūrmP_1,29.53 //	prApyate tat param sTAnam sa hastreNa eva janmanA // KUrmP_1,29.53 //
   ye bhaktā devadeveśe vārāṇasyāṃ vasanti vai /	ye BaktAH devadeveSe vArANasyAm vasanti vE /
   te vindanti paraṃ mokṣamekenaiva tu janmanā // KūrmP_1,29.54 //	te vindanti param mokzam ekena eva tu janmanA // KUrmP_1,29.54 //
   yatra yogastathā jñānaṃ muktirekena janmanā /	yatra yogaH taTA jQAnam muktiH ekena janmanA /
   avimuktaṃ samāsādya nānyad gacchet tapovanam // KūrmP_1,29.55 //	avimuktam samAsAdya na anyat gacCet tapaH vanam // KUrmP_1,29.55 //
   yato mayā na muktaṃ tadavimuktaṃ tataḥ smṛtam /	yatas mayA na muktam tat avimuktam tatas smRtam /
   tadeva guhyaṃ guhyānāmetad vijñāya mucyate // KūrmP_1,29.56 //	tat eva guhyam guhyAnAm etat vijQAya mucyate // KUrmP_1,29.56 //
   jñānājñānābhiniṣṭhānāṃ paramānandamicchatām /	jQAna ajQAna aBinizWAnAm parama Anandam icCatAm /
   yā gatirvihitā subhru sāvimukte mṛtasya tu // KūrmP_1,29.57 //	yA gatiH vihitA suBru sa avimukte mRtasya tu // KUrmP_1,29.57 //
   yāni caivāvimuktasya dehe tūktāni kṛtsnaśaḥ /	yAni ca eva avimuktasya dehe tu uktAni kRtsnaSas /
   purī vārāṇasī tebhyaḥ sthānebhyo hyadhikāśubhā // KūrmP_1,29.58 //	purI vArANasI teByaH sTAneByaH hi aDika aSuBA // KUrmP_1,29.58 //
   yatra sākṣānmahādevo dehānte svayamīśvaraḥ /	yatra sAkzAt mahAdevaH dehAnte svayam ISvaraH /
   vyācaṣṭe tārakaṃ brahma tatraiva hyavimuktakam // KūrmP_1,29.59 //	vyAcazwe tArakam brahma tatra eva hi avimuktakam // KUrmP_1,29.59 //
   yat tat parataraṃ tattvamavimuktamiti śrutam /	yat tat parataram tattvam avimuktam iti Srutam /
   ekena janmanā devi vārāṇasyāṃ tadāpnuyāt // KūrmP_1,29.60 //	ekena janmanA devi vArANasyAm tad ApnuyAt // KUrmP_1,29.60 //
   bhrūmadhye nābhimadhye ca hṛdaye caiva mūrdhani /	BrU maDye nABi maDye ca hRdaye ca eva mUrDani /
   yathāvimuktāditye vārāṇasyāṃ vyavasthitam // KūrmP_1,29.61 //	yaTA vimukta Aditye vArANasyAm vyavasTitam // KUrmP_1,29.61 //
   varaṇāyāstathā cāsyā madhye vārāṇasī purī /	varaNAyAH taTA ca asyAH maDye vArANasI purI /
   tatraiva saṃsthitaṃ tattvaṃ nityamevāvimuktakam // KūrmP_1,29.62 //	tatra eva saMsTitam tattvam nityam eva avimuktakam // KUrmP_1,29.62 //
   vārāṇasyāḥ paraṃ sthānaṃ na bhūtaṃ na bhaviṣyati /	vArANasyAH param sTAnam na BUtam na Bavizyati /
   yatra nārāyaṇo devo mahādevo diveśvaraḥ // KūrmP_1,29.63 //	yatra nArAyaNaH devaH mahAdevaH diveSvaraH // KUrmP_1,29.63 //
   tatra devāḥ sagandharvāḥ sayakṣoragarākṣasāḥ /	tatra devAH sa ganDarvAH sa yakza uraga rAkzasAH /
   upāsate māṃ satataṃ devadevaṃ pitāmaham // KūrmP_1,29.64 //	upAsate mAm satatam devadevam pitAmaham // KUrmP_1,29.64 //
   mahāpātakino ye ca ye tebhyaḥ pāpakṛttamāḥ /	mahApAtakinaH ye ca ye teByaH pApa kRttamAH /
   vārāṇasīṃ samāsādya te yānti paramāṃ gatim // KūrmP_1,29.65 //	vArANasIm samAsAdya te yAnti paramAm gatim // KUrmP_1,29.65 //
   tasmānmumukṣurniyato vased vai maraṇāntikam /	tasmAt mumukzuH niyataH vaset vE maraNa antikam /
   vārāṇasyāṃ mahādevājjñānaṃ labdhvā vimucyate // KūrmP_1,29.66 //	vArANasyAm mahAdevAt jQAnam labDvA vimucyate // KUrmP_1,29.66 //
   kintu vighnā bhaviṣyanti pāpopahatacetasaḥ /	kintu viGnAH Bavizyanti pApa upahata cetasaH /
   tato naiva caret pāpaṃ kāyena manasā girā // KūrmP_1,29.67 //	tatas na eva caret pApam kAyena manasA girA // KUrmP_1,29.67 //
   etad rahasyaṃ vedānāṃ purāṇānāṃ ca suvratāḥ /	etat rahasyam vedAnAm purANAnAm ca suvratAH /
   avimuktāśrayaṃ jñānaṃ na kaścid vetti tattvataḥ // KūrmP_1,29.68 //	avimukta ASrayam jQAnam na kaScid vetti tattvataH // KUrmP_1,29.68 //
   devatānāmṛṣīṇāṃ ca śṛṇvatāṃ parameṣṭhinām /	devatAnAm RzINAm ca SRNvatAm paramezWinAm /
   devyai devena kathitaṃ sarvapāpavināśanam // KūrmP_1,29.69 //	devyE devena kaTitam sarva pApa vinASanam // KUrmP_1,29.69 //
   yathā nārāyaṇaḥ śreṣṭho devānāṃ puruṣottamaḥ /	yaTA nArAyaNaH SrezWaH devAnAm puruzottamaH /
   yatheśvarāṇāṃ giriśaḥ sthānānāṃ caitaduttamam // KūrmP_1,29.70 //	yaTA ISvarANAm giriSaH sTAnAnAm ca etat uttamam // KUrmP_1,29.70 //
   yaiḥ samārādhito rudraḥ pūrvasminneva janmani /	yEH samArADitaH rudraH pUrvasmin= eva janmani /
   te vindanti paraṃ kṣetramavimuktaṃ śivālayam // KūrmP_1,29.71 //	te vindanti param kzetram avimuktam Siva Alayam // KUrmP_1,29.71 //
   kalikalmaṣasaṃbhūtā yeṣāmupahatā matiḥ /	kali kalmaza saMBUtA yezAm upahatA matiH /
   na teṣāṃ vedituṃ śakyaṃ sthānaṃ tat parameṣṭhinaḥ // KūrmP_1,29.72 //	na tezAm veditum Sakyam sTAnam tat paramezWinaH // KUrmP_1,29.72 //
   ye smaranti sadā kālaṃ vindanti ca purīmimām /	ye smaranti sadA kAlam vindanti ca purIm imAm /
   teṣāṃ vinaśyati kṣipramihāmutra ca pātakam // KūrmP_1,29.73 //	tezAm vinaSyati kzipram iha amutra ca pAtakam // KUrmP_1,29.73 //
   yāni ceha prakurvanti pātakāni kṛtālayāḥ /	yAni ca iha prakurvanti pAtakAni kRta AlayAH /
   nāśayet tāni sarvāṇi devaḥ kālatanuḥ śivaḥ // KūrmP_1,29.74 //	nASayet tAni sarvANi devaH kAla tanuH SivaH // KUrmP_1,29.74 //
   āgacchatāmidaṃ sthānaṃ sevituṃ mokṣakāṅkṣiṇām /	AgacCatAm idam sTAnam sevitum mokza kAFkziNAm /
   mṛtānāṃ ca punarjanam na bhūyo bhavasāgare // KūrmP_1,29.75 //	mRtAnAm ca punarjanam na BUyas Bava sAgare // KUrmP_1,29.75 //
   tasmāt sarvaprayatnena vārāṇasyāṃ vasennaraḥ /	tasmAt sarva prayatnena vArANasyAm vaset naraH /
   yogī vāpyathavāyogī pāpī vā puṇyakṛttamaḥ // KūrmP_1,29.76 //	yogI vA api aTavA ayogI pApI vA puNya kRttamaH // KUrmP_1,29.76 //
   na vedavacanāt pitrorna caiva guruvādataḥ /	na veda vacanAt pitroH na ca eva guru vAdataH /
   matirutkramaṇīyā syādavimuktagatiṃ prati // KūrmP_1,29.77 //	matiH utkramaNIyA syAt avimukta gatim prati // KUrmP_1,29.77 //
   sūta uvāca	sUtaH uvAca
   ityevamuktvā bhagavān vyāso vedavidāṃ varaḥ /	iti evam uktvA BagavAn vyAsaH veda vidAm varaH /
   sahaiva śiṣyapravarairvārāṇasyāṃ cacāra ha // KūrmP_1,29.78 //	saha eva Sizya pravarEH vArANasyAm cacAra ha // KUrmP_1,29.78 //
   iti śrīkūrmapurāṇe ṣaṭsāhastryāṃ saṃhitāyāṃ pūrvaṃvibhāge ekonatriśo	iti SrI kUrmapurANe zawsAhastryAm saMhitAyAm pUrvaMviBAge ekonatriSo
   'dhyāyaḥ	aDyAyaH
   sūta uvāca	sUtaH uvAca
   sa śiṣyaiḥ saṃvṛto dhīmān gururdvaipāyano muniḥ /	sa SizyEH saMvRtaH DImAn guruH dvEpAyanaH muniH /
   jagāma vipulaṃ liṅgamoṅkāraṃ muktidāyakam // KūrmP_1,30.1 //	jagAma vipulam liFgam oFkAram mukti dAyakam // KUrmP_1,30.1 //
   tatrābhyarcya mahādevaṃ śiṣyaiḥ saha mahāmuniḥ /	tatra aByarcya mahAdevam SizyEH saha mahA muniH /
   provāca tasya māhātmyaṃ munīnāṃ bhāvitātmanām // KūrmP_1,30.2 //	provAca tasya mAhAtmyam munInAm BAvitAtmanAm // KUrmP_1,30.2 //
   idaṃ tad vimalaṃ liṅgamoṅkāraṃ nāma śobhanam /	idam tat vimalam liFgam oFkAram nAma SoBanam /
   asya smaraṇamātreṇa mucyate sarvapātakaiḥ // KūrmP_1,30.3 //	asya smaraNa mAtreNa mucyate sarva pAtakEH // KUrmP_1,30.3 //
   etat parataraṃ jñānaṃ pañcayatanamuttamam /	etat parataram jQAnam paQcayatanam uttamam /
   sevitaṃ sūribhirnityaṃ vārāṇasyāṃ vimokṣadam // KūrmP_1,30.4 //	sevitam sUriBiH nityam vArANasyAm vimokza dam // KUrmP_1,30.4 //
   atra sākṣānmahādevaḥ pañcāyatanavigrahaḥ /	atra sAkzAt mahAdevaH paQcAyatana vigrahaH /
   ramate bhagavān rudro jantūnāmapavargadaḥ // KūrmP_1,30.5 //	ramate BagavAn rudraH jantUnAm apavarga daH // KUrmP_1,30.5 //
   yat tat pāśupataṃ jñānaṃ pañcārthamiti śabdyate /	yat tat pASupatam jQAnam paQcArTam iti Sabdyate /
   tadetad vimalaṃ liṅgamoṅkāre samavasthitam // KūrmP_1,30.6 //	tat etat vimalam liFga moFkAre samavasTitam // KUrmP_1,30.6 //
   śāntyatītā tathā śāntirvidyā caiva parā kalā /	SAnti atItA taTA SAntiH vidyA ca eva parA kalA /
   pratiṣṭhā ca nivṛttiśca pañcārthaṃ liṅgamaiśvaram // KūrmP_1,30.7 //	pratizWA ca nivRttiH ca paQcArTam liFgam ESvaram // KUrmP_1,30.7 //
   pañcānāmapi devānāṃ brahmādīnāṃ sadāśrayam /	paQcAnAm api devAnAm brahma AdInAm sat ASrayam /
   oṅkārabodhakaṃ liṅgaṃ pañcāyatanamucyate // KūrmP_1,30.8 //	oFkAra boDakam liFgam paQcAyatanam ucyate // KUrmP_1,30.8 //
   saṃsmaredaiśvaraṃ liṅgaṃ pañcāyatanamavyayam /	saMsmaret ESvaram liFgam paQcAyatanam avyayam /
   dehānte tatparaṃ jyotirānandaṃ viśate budhaḥ // KūrmP_1,30.9 //	dehAnte tat param jyotiH Anandam viSate buDaH // KUrmP_1,30.9 //
   atra devarṣayaḥ pūrvaṃ siddhā brahmarṣayastathā /	atra devaRzayaH pUrvam sidDAH brahmarzayaH taTA /
   upāsya devamīśānaṃ prāptavantaḥ paraṃ padam // KūrmP_1,30.10 //	upAsya devam ISAnam prAptavantaH param padam // KUrmP_1,30.10 //
   matsyodaryāstaṭe puṇyaṃ sthānaṃ guhyatamaṃ śubham /	matsya udaryAH tawe puNyam sTAnam guhyatamam SuBam /
   gocarmamātraṃ viprendrā oṅkāreśvaramuttamam // KūrmP_1,30.11 //	gocarma mAtram vipra indrAH oFkAreSvaram uttamam // KUrmP_1,30.11 //
   kṛttivāseśvaraṃ liṅgaḥ madhyameśvaramuttamam /	kRttivAseSvaram liFgaH maDyameSvaram uttamam /
   viśveśvaraṃ tathoṅkāraṃ kapardeśvarameva ca // KūrmP_1,30.12 //	viSveSvaram taTA uFkAram kapardeSvaram eva ca // KUrmP_1,30.12 //
   etāni guhyaliṅgāni vārāṇasyāṃ dvijottamāḥ /	etAni guhya liFgAni vArANasyAm dvijottamAH /
   na kaścidiha jānāti vinā śaṃbhoranugrahāt // KūrmP_1,30.13 //	na kaScid iha jAnAti vinA SaMBoH anugrahAt // KUrmP_1,30.13 //
   evamuktvā yayau kṛṣṇaḥ pārāśaryo mahāmuniḥ /	evam uktvA yayO kRzNaH pArASaryaH mahA muniH /
   kṛttivāseśvaraṃ liṅgaṃ draṣṭuṃ devasya śūlinaḥ // KūrmP_1,30.14 //	kRttivAseSvaram liFgam drazwum devasya SUlinaH // KUrmP_1,30.14 //
   samabhyarcya tathā śiṣyairmāhātmyaṃ kṛttivāsasaḥ /	samaByarcya taTA SizyEH mAhAtmyam kRttivAsasaH /
   kathayāmāsa śiṣyebhyo bhagavān brahmavittamaḥ // KūrmP_1,30.15 //	kaTayAmAsa SizyeByaH BagavAn brahma vittamaH // KUrmP_1,30.15 //
   asmin sthāne purā daityo hastī bhūtvā bhavāntikam /	asmin sTAne purA dEtyaH hastI BUtvA Bava antikam /
   brāhmaṇān hantumāyāto ye 'tra nityamupāsate // KūrmP_1,30.16 //	brAhmaNAn hantum AyAtaH ye atra nityam upAsate // KUrmP_1,30.16 //
   teṣāṃ liṅgānmahādevaḥ prādurāsīt trilocanaḥ /	tezAm liFgAt mahAdevaH prAdurAsIt trilocanaH /
   rakṣaṇārthaṃ dvijaśreṣṭhā bhaktānāṃ bhaktavatsalaḥ // KūrmP_1,30.17 //	rakzaNa arTam dvijaSrezWAH BaktAnAm Bakta vatsalaH // KUrmP_1,30.17 //
   hatvā gajākṛtiṃ daityaṃ śūlenāvajñayā haraḥ /	hatvA gaja AkRtim dEtyam SUlena avajQayA haraH /
   vasastasyākarot kṛttiṃ kṛttivāseśvarastataḥ // KūrmP_1,30.18 //	vasaH tasya akarot kRttim kRttivAsa ISvaraH tatas // KUrmP_1,30.18 //
   atra siddhiṃ parāṃ prāptā munayo munipuṅgavāḥ /	atra sidDim parAm prAptAH munayaH muni puFgavAH /
   tenaiva ca śarīreṇa prāptāstat paramaṃ padam // KūrmP_1,30.19 //	tena eva ca SarIreNa prAptAH tat paramam padam // KUrmP_1,30.19 //
   vidyā vidyeśvarā rudrāḥ śivāye ca prakīrtitāḥ /	vidyAH vidyeSvarAH rudrAH SivAye ca prakIrtitAH /
   kṛttivāseśvaraṃ liṅgaṃ nityamāvṛtya saṃsthitāḥ // KūrmP_1,30.20 //	kRttivAseSvaram liFgam nityam AvRtya saMsTitAH // KUrmP_1,30.20 //
   jñātvā kaliyugaṃ ghoramadharmabahulaṃ janāḥ /	jQAtvA kali yugam Goram aDarma bahulam janAH /
   kṛttivāsaṃ na muñcanti kṛtārthāste na saṃśayaḥ // KūrmP_1,30.21 //	kRttivAsam na muQcanti kRtArTAH te na saMSayaH // KUrmP_1,30.21 //
   janmāntarasahastreṇa mokṣo 'nyatrāpyate na vā /	janma anta ra sahastreNa mokzaH anyatra Apyate na vA /
   ekena janmanā mokṣaḥ kṛttivāse tu labhyate // KūrmP_1,30.22 //	ekena janmanA mokzaH kRttivAse tu laByate // KUrmP_1,30.22 //
   ālayaḥ sarvasiddhānāmetat sthānaṃ vadanti hi /	AlayaH sarva sidDAnAm etat sTAnam vadanti hi /
   gopitaṃ devadevena mahādevena śaṃbhunā // KūrmP_1,30.23 //	gopitam devadevena mahAdevena SaMBunA // KUrmP_1,30.23 //
   yuge yuge hyatra dāntā brāhmaṇā vedapārāgāḥ /	yuge yuge hi atra dAntAH brAhmaNAH veda pArAgAH /
   upāsate mahādevaṃ japanti śatarudriyam // KūrmP_1,30.24 //	upAsate mahAdevam japanti Satarudriyam // KUrmP_1,30.24 //
   stuvanti satataṃ devaṃ tryambakaṃ kṛttivāsasam /	stuvanti satatam devam tryambakam kRttivAsasam /
   dhyāyanti hṛdaye devaṃ sthāṇuṃ sarvāntaraṃ śivam // KūrmP_1,30.25 //	DyAyanti hRdaye devam sTANum sarva antaram Sivam // KUrmP_1,30.25 //
   gāyanti siddhāḥ kila gītakāni	gAyanti sidDAH kila gItakAni
   ye vārāṇasyāṃ nivasanti viprāḥ /	ye vArANasyAm nivasanti viprAH /
   teṣāmathaikena bhavena muktir	tezAm aTa ekena Bavena muktiH 
   ye kṛttivāsaṃ śaraṇaṃ prapannāḥ // KūrmP_1,30.26 //	ye kRttivAsam SaraNam prapannAH // KUrmP_1,30.26 //
   saṃprāpya loke jagatāmabhīṣṭaṃ	saMprApya loke jagatAm aBIzwam
   sudurlabhaṃ viprakuleṣu janma /	su durlaBam vipra kulezu janma /
   dhyāne samādhāya japanti rudraṃ	DyAne samADAya japanti rudram
   dhyāyanti citte yatayo maheśam // KūrmP_1,30.27 //	DyAyanti citte yatayaH maheSam // KUrmP_1,30.27 //
   ārādhayanti prabhumīśitāraṃ	ArADayanti praBum ISitAram
   vārāṇasīmadhyagatā munindrāḥ /	vArANasI maDya gatAH munindrAH /
   yajanti yajñairabhisaṃdhihīnāḥ	yajanti yajQEH aBisaMDi hInAH
   stuvanti rudraṃ praṇamanti śaṃbhum // KūrmP_1,30.28 //	stuvanti rudram praNamanti SaMBum // KUrmP_1,30.28 //
   namo bhavāyāmalayogadhāmne	namaH BavAya amala yoga DAmne
   sthāṇuṃ prapadye giriśaṃ purāṇam /	sTANum prapadye giriSam purANam /
   smarāmi rudraṃ hṛdaye niviṣṭaṃ	smarAmi rudram hRdaye nivizwam
   jāne mahādevamanekarūpam // KūrmP_1,30.29 //	jAne mahAdevam aneka rUpam // KUrmP_1,30.29 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāgetriṃśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAgetriMSaH aDyAyaH
   sūta uvāca	sUtaH uvAca
   samābhāṣya munīn dhīmān devadevasya śūlinaḥ /	samABAzya munIn DImAn devadevasya SUlinaH /
   jagāma liṅgaṃ tad draṣṭuṃ kapardeśvaramavyayam // KūrmP_1,31.1 //	jagAma liFgam tat drazwum kapardeSvaram avyayam // KUrmP_1,31.1 //
   snātvā tatra vidhānena tarpayitvā pitṝn dvijāḥ /	snAtvA tatra viDAnena tarpayitvA pitLn dvijAH /
   piśācamocane tīrthe pūjayāmāsa śūlinam // KūrmP_1,31.2 //	piSAca mocane tIrTe pUjayAmAsa SUlinam // KUrmP_1,31.2 //
   tatrāścaryamapaśyaṃste munayo guruṇā saha /	tatra AScaryam apaSyan= te munayaH guruNA saha /
   menire kṣetramāhātmyaṃ praṇemurgiriśaṃ haram // KūrmP_1,31.3 //	menire kzetra mAhAtmyam praNemuH giriSam haram // KUrmP_1,31.3 //
   kaścidabhyājagāmedaṃ śārdūlo ghorarūpadhṛk /	kaScid aByAjagAma idam SArdUlaH Gora rUpaDRk /
   mṛgīmekāṃ bhakṣayituṃ kapardeśvaramuttamam // KūrmP_1,31.4 //	mRgIm ekAm Bakzayitum kapardeSvaram uttamam // KUrmP_1,31.4 //
   tatra sā bhītahṛdayā kṛtvā kṛtvā pradakṣiṇam /	tatra sA BIta hRdayA kRtvA kRtvA pradakziNam /
   dhāvamānā susaṃbhrāntā vyāghrasya vaśamāgatā // KūrmP_1,31.5 //	DAvamAnA su saMBrAntAH vyAGrasya vaSam AgatAH // KUrmP_1,31.5 //
   tāṃ vidārya nakhaistīkṣṇaiḥ śārdūlaḥ sumahābalaḥ /	tAm vidArya naKEH tIkzNEH SArdUlaH su mahA balaH /
   jagāma cānyaṃ vijanaṃ deśaṃ dṛṣṭvā munīśvarān // KūrmP_1,31.6 //	jagAma ca anyam vijanam deSam dRzwvA muni ISvarAn // KUrmP_1,31.6 //
   mṛtamātrā ca sā bālā kapardeśāgrato mṛgī /	mRta mAtrA ca sA bAlA kapardeSa agratas mRgI /
   adṛśyata mahājvālā vyomni sūryasamaprabhā // KūrmP_1,31.7 //	adRSyata mahA jvAlA vyomni sUrya sama praBA // KUrmP_1,31.7 //
   trinetrā nīlakaṇṭhā ca śaśāṅkāṅkitamūrdhajā /	trinetrA nIlakaNWA ca SaSAFka aFkita mUrDajA /
   vṛṣādhirūḍhā puruṣaistādṛśaireva saṃvṛtā // KūrmP_1,31.8 //	vRza aDirUXA puruzEH tAdRSEH eva saMvRtAH // KUrmP_1,31.8 //
   puṣpavṛṣṭiṃ vimuñcinti khecarāstasya mūrdhani /	puzpa vRzwim vimuQcinti KecarAH tasya mUrDani /
   gaṇeśvaraḥ svayaṃ bhūtvā na dṛṣṭastatkṣaṇāt tataḥ // KūrmP_1,31.9 //	gaNeSvaraH svayam BUtvA na dRzwaH tad kzaNAt tatas // KUrmP_1,31.9 //
   dṛṣṭvaitadāścaryavaraṃ jaiminipramukhā dvijāḥ /	dRzwvA etat AScarya varam jEmini pramuKAH dvijAH /
   kapardeśvaramāhātmyaṃ papracchurgurumacyutam // KūrmP_1,31.10 //	kapardeSvara mAhAtmyam papracCuH gurum acyutam // KUrmP_1,31.10 //
   teṣāṃ provāca bhagavān devāgre copaviśya saḥ /	tezAm provAca BagavAn deva agre ca upaviSya saH /
   kapardeśasya māhātmyaṃ praṇamya vṛṣabhadhvajam // KūrmP_1,31.11 //	kapardeSasya mAhAtmyam praNamya vRzaBaDvajam // KUrmP_1,31.11 //
   idaṃ devasya talliṅgaṃ kapardośvaramuttamam /	idam devasya tat liFgam kapardoSvaram uttamam /
   smṛtvaivāśeṣapāpaughaṃ kṣipramasya vimuñcati // KūrmP_1,31.12 //	smRtvA eva aSeza pApa oGam kzipram asya vimuQcati // KUrmP_1,31.12 //
   kāmakrodhādayo doṣā vārāṇasīnivāsinām /	kAma kroDa AdayaH dozAH vArANasI nivAsinAm /
   vighnāḥ sarve vinaśyanti kapardeśvarapūjanāt // KūrmP_1,31.13 //	viGnAH sarve vinaSyanti kapardeSvara pUjanAt // KUrmP_1,31.13 //
   tasmāt sadaiva draṣṭavyaṃ kapardeśvaramuttamam /	tasmAt sadA eva drazwavyam kapardeSvaram uttamam /
   pūjitavyaṃ prayatnena stotavyaṃ vaidikaiḥ stavaiḥ // KūrmP_1,31.14 //	pUjitavyam prayatnena stotavyam vEdikEH stavEH // KUrmP_1,31.14 //
   dhyāyatāmatra niyataṃ yogināṃ śāntacetasām /	DyAyatAm atra niyatam yoginAm SAnta cetasAm /
   jāyate yogasaṃsiddhiḥ sā ṣaṇmāse na saṃśayaḥ // KūrmP_1,31.15 //	jAyate yoga saMsidDiH sA zaz mAse na saMSayaH // KUrmP_1,31.15 //
   brahmahatyādayaḥ pāpā vinaśyantyasya pūjanāt /	brahmahatyA AdayaH pApAH vinaSyanti asya pUjanAt /
   piśācamocane kuṇḍe snātasyātra samīpataḥ // KūrmP_1,31.16 //	piSAca mocane kuNxe snAtasya atra samIpatas // KUrmP_1,31.16 //
   asmin kṣetre purā viprāstapasvī śaṃsitavrataḥ /	asmin kzetre purA viprAH tapasvI SaMsita vrataH /
   śaṅkukarṇa iti khyātaḥ pūjayāmāsa śaṅkaram /	SaFkukarNaH iti KyAtaH pUjayAmAsa SaFkaram /
   jajāpa rudramaniśaṃ praṇavaṃ brahmarūpiṇam // KūrmP_1,31.17 //	jajApa rudram aniSam praNavam brahma rUpiNam // KUrmP_1,31.17 //
   puṣpadhūpādibhiḥ stotrairnamaskāraiḥ pradakṣiṇaiḥ /	puzpa DUpa AdiBiH stotrEH namaskArEH pradakziNEH /
   uvāsa tatra yogātmā kṛtvā dīkṣāṃ tu naiṣṭhikīma // KūrmP_1,31.18 //	uvAsa tatra yoga AtmA kRtvA dIkzAm tu nEzWikIme // KUrmP_1,31.18 //
   kadācidāgataṃ pretaṃ paśyati sma kṣudhānvitam /	kadAcid Agatam pretam paSyati sma kzuDA anvitam /
   asthicarmapinaddhāṅgaṃ niḥ śvasantaṃ muhurmuhuḥ // KūrmP_1,31.19 //	asTi carma pinadDa aFgam niH Svasantam muhur muhur // KUrmP_1,31.19 //
   taṃ dṛṣṭvā sa muniśreṣṭhaḥ kṛpayā parayā yutaḥ /	tam dRzwvA sa muni SrezWaH kRpayA parayA yutaH /
   provāca ko bhavān kasmād deśād deśamimaṃśritaḥ // KūrmP_1,31.20 //	provAca kaH BavAn kasmAt deSAt deSam im aMSritaH // KUrmP_1,31.20 //
   tasmai piśācaḥ kṣudhayā pīḍyamāno 'bravīd vacaḥ /	tasmE piSAcaH kzuDayA pIxyamAnaH abravIt vacaH /
   pūrvajanmanyahaṃ vipro dhanadhānyasamanvitaḥ /	pUrva janmani aham vipraH Dana DAnya samanvitaH /
   putrapautrādibhiryuktaḥ kuṭumbabharaṇotsukaḥ // KūrmP_1,31.21 //	putra pOtra AdiBiH yuktaH kuwumba BaraNa utsukaH // KUrmP_1,31.21 //
   na pūjitā mayā devā gāvo 'pyatithayastathā /	na pUjitAH mayA devAH gAvaH api atiTayaH taTA /
   na kadācit kṛtaṃ puṇyamalpaṃ vā svalpameva vā // KūrmP_1,31.22 //	na kadAcid kRtam puNyam alpam vA svalpam eva vA // KUrmP_1,31.22 //
   ekadā bhagavān devo govṛṣeśvaravāhanaḥ /	ekadA BagavAn devaH go vRza ISvara vAhanaH /
   viśveśvaro vārāṇasyāṃ dṛṣṭaḥ spṛṣṭe namaskṛtaḥ // KūrmP_1,31.23 //	viSveSvaraH vArANasyAm dRzwaH spRzwe namaskRtaH // KUrmP_1,31.23 //
   tadācireṇa kālena pañcatvamahamāgataḥ /	tadA acireNa kAlena paQcatvam aham AgataH /
   na dṛṣṭaṃ nanmayā ghoraṃ yamasya vadanaṃ mune // KūrmP_1,31.24 //	na dRzwam nat mayAH Goram yamasya vadanam mune // KUrmP_1,31.24 //
   īdṛśīṃ yonimāpannaḥ paiśācīṃ kṣudhayānvitaḥ /	IdRSIm yonim ApannaH pESAcIm kzuDayA anvitaH /
   pipāsayādhunākrānto na jānāmi hitāhitam // KūrmP_1,31.25 //	pipAsayA aDunA AkrAntaH na jAnAmi hita ahitam // KUrmP_1,31.25 //
   yadi kañcit samuddhartumupāyaṃ paśyasi prabho /	yadi kaQcid samudDartum upAyam paSyasi praBo /
   kuruṣva taṃ namastubhyaṃ tvāmahaṃ śaraṇaṃ gataḥ // KūrmP_1,31.26 //	kuruzva tam namaH tuByam tvAm aham SaraNam gataH // KUrmP_1,31.26 //
   ityuktaḥ śaṅkukarṇo 'tha piśācamidamabravīt /	iti uktaH SaFkukarNaH aTa piSAcam idam abravIt /
   tvādṛśo na hi loke 'smin vidyate puṇyakṛttamaḥ // KūrmP_1,31.27 //	tvAdRSaH na hi loke asmin vidyate puNya kRttamaH // KUrmP_1,31.27 //
   yat tvayā bhagavān pūrvaṃ dṛṣṭo viśveśvaraḥ śivaḥ /	yat tvayA BagavAn pUrvam dRzwaH viSveSvaraH SivaH /
   saṃspṛṣṭo vandito bhūyaḥ ko 'nyastvatsadṛśo bhuvi // KūrmP_1,31.28 //	saMspRzwaH vanditaH BUyas kaH anyaH tvad sadRSaH Buvi // KUrmP_1,31.28 //
   tena karmavipākena deśametaṃ samāgataḥ /	tena karma vipAkena deSam etam samAgataH /
   snānaṃ kuruṣva śīghraṃ tvamasmin kuṇḍe samāhitaḥ /	snAnam kuruzva SIGram tvam asmin kuNxe samAhitaH /
   yenemāṃ kutsitāṃ yoniṃ kṣiprameva prahāsyasi // KūrmP_1,31.29 //	yena imAm kutsitAm yonim kzipram eva prahAsyasi // KUrmP_1,31.29 //
   sa evamukto muninā piśāco	saH evam uktaH muninA piSAcaH 
   dayālunā devavaraṃ trinetram /	dayAlunA deva varam trinetram /
   smṛtvā kapardeśvaramīśitāraṃ	smRtvA kapardeSvaram ISitAram
   cakre samādhāya mano 'vagāham // KūrmP_1,31.30 //	cakre samADAya manaH avagAham // KUrmP_1,31.30 //
   tadāvagāḍho munisaṃnidhāne	tadA avagAXaH muni saMniDAne
   mamāra divyābharaṇopapannaḥ /	mamAra divya ABaraNa upapannaH /
   adṛśyatārkapratime vimāne	adRSyata arka pratime vimAne
   śaśāṅkacihnāṅkitacārumauliḥ // KūrmP_1,31.31 //	SaSAFka cihna aFkita cAru mOliH // KUrmP_1,31.31 //
   vibhāti rudrairabhito divasthaiḥ	viBAti rudrEH aBitas diva sTEH
   samāvṛto yogibhairaprameyaiḥ /	samAvRtaH yogi BEH aprameyEH /
   sabālakhilyādibhireṣa devo	sa bAlaKilya AdiBiH eza devaH 
   yathodaye bhānuraśeṣadevaḥ // KūrmP_1,31.32 //	yaTA udaye BAnuH aSeza devaH // KUrmP_1,31.32 //
   stuvanti siddhā divi devasaṅghā	stuvanti sidDA divi deva saFGA
   nṛtyanti divyāpsaraso 'bhirāmāḥ /	nRtyanti divya apsarasaH aBirAmAH /
   muñcanti vṛṣṭiṃ kusumāmbumiśrāṃ	muQcanti vRzwim kusuma ambu miSrAm
   gandharvavidyādharakiṃnarādyāḥ // KūrmP_1,31.33 //	ganDarva vidyADara kiMnara AdyAH // KUrmP_1,31.33 //
   saṃstūyamāno 'tha munīndrasaṅghai 	saMstUyamAnaH aTa muni indra saFGE 
   ravāpya bodhaṃ bhagavātprasādāt /	ravApya boDam BagavAt prasAdAt /
   samāviśanmaṇḍalametadagryaṃ	samAviSat maNxalam etat agryam
   trayīmayaṃ yatra vibhāti rudraḥ // KūrmP_1,31.34 //	trayI mayam yatra viBAti rudraH // KUrmP_1,31.34 //
   dṛṣṭvā vimuktaṃ sa piśācabhūtaṃ	dRzwvA vimuktam sa piSAca BUtam
   muniḥ prahṛṣṭo manasā maheśam /	muniH prahRzwaH manasA maheSam /
   vicintya rudraṃ kavimekamagniṃ	vicintya rudram kavim ekam agnim
   praṇamya tuṣṭāva kapardinaṃ tam // KūrmP_1,31.35 //	praNamya tuzwAva kapardinam tam // KUrmP_1,31.35 //
   śaṅkukarṇa uvāca	SaFkukarNaH uvAca
   kapardinaṃ tvāṃ parataḥ parastād	kapardinam tvAm paratas parastAd
   goptāramekaṃ puruṣaṃ purāṇam /	goptAram ekam puruzam purANam /
   vrajāmi yogeśvaramīśitāra 	vrajAmi yogeSvaram ISitAra 
   mādityamagniṃ kapilādhirūḍham // KūrmP_1,31.36 //	mA Adityam agnim kapila aDirUXam // KUrmP_1,31.36 //
   tvāṃ brahmapāraṃ hṛdi sanniviṣṭaṃ	tvAm brahmapAram hRdi sannivizwam
   hiraṇmayaṃ yoginamādimantam /	hiraNmayam yoginam Adimantam /
   vrajāmi rudraṃ śaraṇaṃ divasthaṃ	vrajAmi rudram SaraNam diva sTam
   mahāmuniṃ brahmamayaṃ pavitram // KūrmP_1,31.37 //	mahA munim brahma mayam pavitram // KUrmP_1,31.37 //
   sahastrapādākṣiśiro 'bhiyuktaṃ	sahastra pAda akzi SiraH aBiyuktam
   sahastrabāhuṃ namasaḥ parastāt /	sa hastra bAhum namasaH parastAt /
   tvāṃ brahāmapāraṃ praṇamāmi śaṃbhuṃ	tvAm brahAma pAram praNamAmi SaMBum
   hiraṇyagarbhādhipatiṃ trinetram // KūrmP_1,31.38 //	hiraNyagarBa aDipatim trinetram // KUrmP_1,31.38 //
   yataḥ prasūtirjagato vināśo	yatas prasUtiH jagataH vinASaH 
   yenāvṛtaṃ sarvamidaṃ śivena /	yena AvRtam sarvam idam Sivena /
   taṃ brahmapāraṃ bhagavantamīśaṃ	tam brahmapAram Bagavantam ISam
   praṇamya nityaṃ śaraṇaṃ prapadye // KūrmP_1,31.39 //	praNamya nityam SaraNam prapadye // KUrmP_1,31.39 //
   aliṅgamālokavihīnarūpaṃ	aliFgam Aloka vihIna rUpam
   svayaṃprabhaṃ citpatimekarudram /	svayaMpraBam citpatim eka rudram /
   taṃ brahmapāraṃ parameśvaraṃ tvāṃ	tam brahmapAram parameSvaram tvAm
   namaskariṣye na yato 'nyadasti // KūrmP_1,31.40 //	namaskarizye na yatas anyat asti // KUrmP_1,31.40 //
   yaṃ yoginastyaktasabījayogā	yam yoginaH tyakta sa bIja yogA
   labdhvā samādhiṃ paramārthabhūtāḥ /	labDvA samADim parama arTa BUtAH /
   paśyanti devaṃ praṇato 'smi nityaṃ	paSyanti devam praNataH asmi nityam
   taṃ brahmapāraṃ bhavataḥ svarūpam // KūrmP_1,31.41 //	tam brahmapAram BavataH sva rUpam // KUrmP_1,31.41 //
   na yatra nāmādiviśeṣakḷpti 	na yatra nAma Adi viSeza k?pti 
   r na saṃdṛśe tiṣṭhati yatsvarūpam /	r na saMdRSe tizWati yat svarUpam /
   taṃ brahmapāraṃ praṇato 'smi nityaṃ	tam brahmapAram praNataH asmi nityam
   svayaṃbhuvaṃ tvāṃ śaraṇaṃ prapadye // KūrmP_1,31.42 //	svayaMBuvam tvAm SaraNam prapadye // KUrmP_1,31.42 //
   yad vedavādābhiratā videhaṃ	yat veda vAda aBiratA videham
   sabrahmavijñānamabhedamekam /	sa brahma vijQAnam aBedam ekam /
   paśyantyanekaṃ bhavataḥ svarūpaṃ	paSyanti anekam BavataH svarUpam
   sabrahmapāraṃ praṇato 'smi nityam // KūrmP_1,31.43 //	sa brahmapAram praNataH asmi nityam // KUrmP_1,31.43 //
   yataḥ pradhānaṃ puruṣaḥ purāṇo	yatas praDAnam puruzaH purANaH 
   vivartate yaṃ praṇamanti devāḥ /	vivartate yam praNamanti devAH /
   namāmi taṃ jyotiṣi saṃniviṣṭaṃ	namAmi tam jyotizi saMnivizwam
   kālaṃ bṛhantaṃ bhavataḥ svarūpam // KūrmP_1,31.44 //	kAlam bRhantam BavataH sva rUpam // KUrmP_1,31.44 //
   vrajāmi nityaṃ śaraṇaṃ guheśaṃ	vrajAmi nityam SaraNam guheSam
   sthāṇuṃ prapadye giriśaṃ purārim /	sTANum prapadye giriSam purArim /
   śivaṃ prapadye haramindumauliṃ	Sivam prapadye haram indumOlim
   pinākinaṃ tvāṃ śaraṇaṃ vrajāmi // KūrmP_1,31.45 //	pinAkinam tvAm SaraNam vrajAmi // KUrmP_1,31.45 //
   stutvaivaṃ śaṅkukarṇo 'sau bhagavantaṃ kapardinam /	stutvA evam SaFku karNaH asO Bagavantam kapardinam /
   papāta daṇḍavad bhūmau proccaran praṇavaṃ param // KūrmP_1,31.46 //	papAta daNxa vat BUmO proccaran praNavam param // KUrmP_1,31.46 //
   tatkṣaṇāt paramaṃ liṅgaṃ prādurbhūtaṃ śivātmakam /	tad kzaNAt paramam liFgam prAdurBUtam Siva Atmakam /
   jñānamānandamadvaitaṃ koṭikālāgnisannibham // KūrmP_1,31.47 //	jQAnam Anandam advEtam kowi kAlAgni sanniBam // KUrmP_1,31.47 //
   śaṅkukarṇo 'tha muktātmā tadātmā sarvago 'malaḥ /	SaFkukarNaH aTa mukta AtmA tad AtmA sarvagaH amalaH /
   nililye vimale liṅge tadbhutamivābhavat // KūrmP_1,31.48 //	nililye vimale liFge tat Butam iva aBavat // KUrmP_1,31.48 //
   etad rahasyamākhyātaṃ māhātmyaṃ vaḥ kapardinaḥ /	etat rahasyam AKyAtam mAhAtmyam vaH kapardinaH /
   na kaścid vetti tamasā vidvānapyatra muhyati // KūrmP_1,31.49 //	na kaScid vetti tamasA vidvAn api atra muhyati // KUrmP_1,31.49 //
   ya imāṃ śṛṇuyānnityaṃ kathāṃ pāpapraṇāśinīm /	yaH imAm SRNuyAt nityam kaTAm pApa praNASinIm /
   bhaktaḥ pāpaviśuddhātmā rudrasāmīpyamāpnuyāt // KūrmP_1,31.50 //	BaktaH pApa viSudDa AtmA rudra sAmIpyam ApnuyAt // KUrmP_1,31.50 //
   paṭhecca satataṃ śuddho brahmapāraṃ mahāstavam /	paWet ca satatam SudDaH brahmapAram mahA stavam /
   prātarmadhyāhnasamaye sa yogaṃ prāpnuyāt param // KūrmP_1,31.51 //	prAtar maDyAhna samaye sa yogam prApnuyAt param // KUrmP_1,31.51 //
   ihaiva nityaṃ vatsyāmo devadevaṃ kapardinam /	iha eva nityam vatsyAmaH devadevam kapardinam /
   drakṣyāmaḥ satataṃ devaṃ pūjayāmo 'tha śūlinam // KūrmP_1,31.52 //	drakzyAmaH satatam devam pUjayAmaH aTa SUlinam // KUrmP_1,31.52 //
   ityuktvā bhagavān vyāsaḥ śiṣyaiḥ saha mahāmuniḥ /	iti uktvA BagavAn vyAsaH SizyEH saha mahA muniH /
   uvāsa tatra yuktātmā pūjayan vai kapardinam // KūrmP_1,31.53 //	uvAsa tatra yukta AtmA pUjayan vE kapardinam // KUrmP_1,31.53 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekatriśodhyāyaḥ	iti SrI kUrmapurANe zawsAhastryAm saMhitAyAm pUrva viBAge eka triSoDyAyaH
   sūta uvāca	sUtaH uvAca
   uṣitvā tatra bhagavān kapardeśāntike punaḥ /	uzitvA tatra BagavAn kapardeSa antike punar /
   draṣṭuṃ yayau madhyameśaṃ bahuvarṣagaṇān prabhuḥ // KūrmP_1,32.1 //	drazwum yayO maDyameSam bahu varza gaNAn praBuH // KUrmP_1,32.1 //
   tatra mandākinīṃ puṇyāmṛṣisaṅganiṣevitām /	tatra mandAkinIm puNyAm Rzi saFga nizevitAm /
   nadīṃ vimalapānīyāṃ dṛṣṭvā hṛṣṭo 'bhavanmuniḥ // KūrmP_1,32.2 //	nadIm vimala pAnIyAm dRzwvA hRzwaH aBavat muniH // KUrmP_1,32.2 //
   sa tāmanvīkṣya munibhiḥ saha dvaipāyanaḥ prabhuḥ /	sa tAm anvIkzya muniBiH saha dvEpAyanaH praBuH /
   cakāra bhāvapūtātmā snānaṃ snānavidhānavit // KūrmP_1,32.3 //	cakAra BAva pUta AtmA snAnam snAna viDAna vid // KUrmP_1,32.3 //
   saṃtarpya vidhivad devānṛṣīn pitṛgaṇāṃstathā /	saMtarpya viDivat devAn RzIn pitR gaNAn= taTA /
   pūjayāmāsa lokādiṃ puṣpairnānāvidhairbhavam // KūrmP_1,32.4 //	pUjayAmAsa loka Adim puzpEH nAnAviDEH Bavam // KUrmP_1,32.4 //
   praviśya śiṣyapravaraiḥ sārdhaṃ satyavatīsutaḥ /	praviSya Sizya pravarEH sArDam satyavatI sutaH /
   madhyameśvaramīśānamarcayāmāsa śūlinam // KūrmP_1,32.5 //	maDyameSvaram ISAnam arcayAmAsa SUlinam // KUrmP_1,32.5 //
   tataḥ pāśupatāḥ śāntā bhasmoddhūlitavigrahāḥ /	tatas pASupatAH SAntAH Basma udDUlita vigrahAH /
   draṣṭuṃ samāgatā rudraṃ madhyameśvaramīśvaram // KūrmP_1,32.6 //	drazwum samAgatAH rudram maDyameSvaram ISvaram // KUrmP_1,32.6 //
   oṅkārāsaktamanaso vedādhyayanatatparāḥ /	oFkAra Asakta manasaH veda aDyayana tatparAH /
   jaṭilā muṇḍitāścāpi śuklayajñopavītinaḥ // KūrmP_1,32.7 //	jawilAH muNxitAH ca api Sukla yajQa upavItinaH // KUrmP_1,32.7 //
   kaupīnavasanāḥ kecidapare cāpyavāsasaḥ /	kOpIna vasanAH kecid apare ca api avAsasaH /
   brahmacaryaratāḥ śāntā vedāntajñānatatparāḥ // KūrmP_1,32.8 //	brahmacarya ratAH SAntAH vedAnta jQAna tatparAH // KUrmP_1,32.8 //
   dṛṣṭvā dvaipāyanaṃ viprāḥ śiṣyaiḥ parivṛtaṃ munim /	dRzwvA dvEpAyanam viprAH SizyEH parivRtam munim /
   pūjayitvā yathānyāyamidaṃ vacanamabruvan // KūrmP_1,32.9 //	pUjayitvA yaTAnyAyam idam vacanam abruvan // KUrmP_1,32.9 //
   ko bhavān kuta āyātaḥ saha śiṣyairmahāmune /	kaH BavAn kutas AyAtaH saha SizyEH mahA mune /
   procuḥ pailādayaḥ śiṣyāstānṛṣīn brahmabhāvitān // KūrmP_1,32.10 //	procuH pEla AdayaH SizyAH tAn RzIn brahma BAvitAn // KUrmP_1,32.10 //
   ayaṃ satyavatīsūnuḥ kṛṣṇadvaipāyano muniḥ /	ayam satyavatI sUnuH kRzNadvEpAyanaH muniH /
   vyāsaḥ svayaṃ hṛṣīkeśo yena vedāḥ pṛthak kṛtāḥ // KūrmP_1,32.11 //	vyAsaH svayam hRzIkeSaH yena vedAH pRTak kRtAH // KUrmP_1,32.11 //
   yasya devo mahādevaḥ sākṣādeva pinākadhṛk /	yasya devaH mahAdevaH sAkzAt eva pinAkaDRk /
   aṃśāṃśenābhavat putro nāmnā śuka iti prabhuḥ // KūrmP_1,32.12 //	aMSa aMSena aBavat putraH nAmnA SukaH iti praBuH // KUrmP_1,32.12 //
   yaḥ sa sākṣānmahādevaṃ sarvabhāvena śaṅkaram /	yaH sa sAkzAt mahAdevam sarva BAvena SaFkaram /
   prapannaḥ parayā bhaktyā yasya tajjñānamaiśvaram // KūrmP_1,32.13 //	prapannaH parayA BaktyA yasya tat jQAnam ESvaram // KUrmP_1,32.13 //
   tataḥ pāśupatāḥ sarve hṛṣṭasarvatanūruhāḥ /	tatas pASupatAH sarve hRzwa sarva tanUruhAH /
   nemuravyagramanasaḥ procuḥ satyavatīsutam // KūrmP_1,32.14 //	nemuH avyagra manasaH procuH satyavatI sutam // KUrmP_1,32.14 //
   bhagavan bhavatā jñātaṃ vijñānaṃ parameṣṭhinaḥ /	Bagavan BavatA jQAtam vijQAnam paramezWinaH /
   prisādād devadevasya yat tanmāheśvaraṃ param // KūrmP_1,32.15 //	prisAdAt devadevasya yat tat mAheSvaram param // KUrmP_1,32.15 //
   tadvadāsmākamavyaktaṃ rahasyaṃ guhyamuttamam /	tat vada asmAkam avyaktam rahasyam guhyam uttamam /
   kṣipraṃ paśyema taṃ devaṃ śrutvā bhagavato mukhāt // KūrmP_1,32.16 //	kzipram paSyema tam devam SrutvA BagavataH muKAt // KUrmP_1,32.16 //
   visarjayitvā tāñchiṣyān sumantupramukhāṃstataḥ /	visarjayitvA tAn SizyAn sumantu pramuKAn= tatas /
   provāca tatparaṃ jñānaṃ yogibhyo yogavittamaḥ // KūrmP_1,32.17 //	provAca tat param jQAnam yogiByaH yoga vittamaH // KUrmP_1,32.17 //
   tatkṣaṇādeva vimalaṃ saṃbhūtaṃ jyotiruttamam /	tad kzaNAt eva vimalam saMBUtam jyotiH uttamam /
   līnāstatraiva te viprāḥ kṣaṇādantaradhīyata // KūrmP_1,32.18 //	lInAH tatra eva te viprAH kzaNAt antaraDIyata // KUrmP_1,32.18 //
   tataḥ śiṣyān samāhūya bhagavān brahmavittamaḥ /	tatas SizyAn samAhUya BagavAn brahma vittamaH /
   provāca madhyameśasya māhātmyaṃ pailapūrvakān // KūrmP_1,32.19 //	provAca maDyameSasya mAhAtmyam pEla pUrvakAn // KUrmP_1,32.19 //
   asmin sthāne svayaṃ devo devyā saha maheśvaraḥ /	asmin sTAne svayam devaH devyA saha maheSvaraH /
   ramate bhagavān nityaṃ rudraiśca parivāritaḥ // KūrmP_1,32.20 //	ramate BagavAn nityam rudrEH ca parivAritaH // KUrmP_1,32.20 //
   atra pūrvaṃ hṛṣīkeśo viśvātmā devakīsutaḥ /	atra pUrvam hRzIkeSaH viSvAtmA devakI sutaH /
   uvāsa vatsaraṃ kṛṣṇaḥ sadā pāśupatairvṛtaḥ // KūrmP_1,32.21 //	uvAsa vatsaram kRzNaH sadA pASupatEH vRtaH // KUrmP_1,32.21 //
   bhasmoddhūlitasarvāṅgo rudrādhyayanatatparaḥ /	Basma udDUlita sarva aFgaH rudra aDyayana tatparaH /
   ārādhayan hariḥ śaṃbhuṃ kṛtvā pāśupataṃ vratam // KūrmP_1,32.22 //	ArADayan hariH SaMBum kRtvA pASupatam vratam // KUrmP_1,32.22 //
   tasya te bahavaḥ śiṣyā brahmacaryaparāyaṇāḥ /	tasya te bahavaH SizyAH brahmacarya parAyaNAH /
   labdhvā tadvacanājjñānaṃ dṛṣṭavanto maheśvaram // KūrmP_1,32.23 //	labDvA tad vacanAt jQAnam dRzwavantaH maheSvaram // KUrmP_1,32.23 //
   tasya devo mahādevaḥ pratyakṣaṃ nīlalohitaḥ /	tasya devaH mahAdevaH pratyakzam nIlalohitaH /
   dadau kṛṣṇāsya bhagavāna varado varamuttamam // KūrmP_1,32.24 //	dadO kRzNA asya BagavAn a vara daH varam uttamam // KUrmP_1,32.24 //
   yer'cayiṣyanti govindaṃ madbhaktā vidhipūrvakam /	yer acayizyanti govindam mad BaktA viDi pUrvakam /
   teṣāṃ tadaiśvaraṃ jñānamutpatsyati jaganmaya // KūrmP_1,32.25 //	tezAm tat A ESvaram jQAnam utpatsyati jagat mayaH // KUrmP_1,32.25 //
   namasyor'cayitavyaśca dhyātavyo matparairjanaiḥ /	namasyoH acayitavyaH ca DyAtavyaH mad parEH janEH /
   bhaviṣyasi na saṃdeho matprasādād dvijātibhiḥ // KūrmP_1,32.26 //	Bavizyasi na saMdehaH mad prasAdAt dvijAtiBiH // KUrmP_1,32.26 //
   ye 'tra drakṣyanti deveśaṃ snātvā rudraṃ pinākinam /	ye atra drakzyanti deveSam snAtvA rudram pinAkinam /
   brahmahatyādikaṃ pāpaṃ teṣāmāśu vinaśyati // KūrmP_1,32.27 //	brahmahatyA Adikam pApam tezAm ASu vinaSyati // KUrmP_1,32.27 //
   prāṇāṃstyajanti ye martyāḥ pāpakarmaratā api /	prANAn= tyajanti ye martyAH pApa karma ratAH api /
   te yānti tat paraṃ sthānaṃ nātra kāryā vicāraṇā // KūrmP_1,32.28 //	te yAnti tat param sTAnam na atra kAryA vicAraNAH // KUrmP_1,32.28 //
   dhanyāstu khalu te viprā mandākinyāṃ kṛtodakāḥ /	DanyAH tu Kalu te viprAH mandAkinyAm kRta udakAH /
   arcayanti mahādevaṃ madhyameśvaramīśvaram // KūrmP_1,32.29 //	arcayanti mahAdevam maDyameSvaram ISvaram // KUrmP_1,32.29 //
   snānaṃ dānaṃ tapaḥ śrāddhaṃ piṇḍanirvapaṇaṃ tviha /	snAnam dAnam tapaH SrAdDam piNxa nirvapaNam tu iha /
   ekaikaśaḥ kṛtaṃ viprāḥ punātyāsaptamaṃ kulam // KūrmP_1,32.30 //	ekEkaSas kRtam viprAH punAti Asaptamam kulam // KUrmP_1,32.30 //
   saṃnihatyāmupaspṛśya rāhugraste divākare /	saMnihatyAm upaspRSya rAhu graste divAkare /
   yat phalaṃ labhate martyastasmād daśaguṇaṃ tviha // KūrmP_1,32.31 //	yat Palam laBate martyaH tasmAt daSaguNam tu iha // KUrmP_1,32.31 //
   evamuktvā mahāyogī madhyameśānti ke prabhuḥ /	evam uktvA mahA yogI maDyameSAnti ke praBuH /
   uvāsa suciraṃ kālaṃ pūjayan vai maheśvaram // KūrmP_1,32.32 //	uvAsa su ciram kAlam pUjayan vE maheSvaram // KUrmP_1,32.32 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge dvātriṃśo	iti SrI kUrmapurANe zawsAhastryAm saMhitAyAm pUrva viBAge dvAtriMSaH 
   'dhyāyaḥ	aDyAyaH
   sūta uvāca	sUtaH uvAca
   tataḥ sarvāṇi guhyāni tīrthānyāyatanāni ca /	tatas sarvANi guhyAni tIrTAni AyatanAni ca /
   jagāma bhagavān vyāso jaiminipramukhairvṛtaḥ // KūrmP_1,33.1 //	jagAma BagavAn vyAsaH jEmini pramuKEH vRtaH // KUrmP_1,33.1 //
   prayāgaṃ paramaṃ tīrthaṃ prayāgādadhikaṃ śubham /	prayAgam paramam tIrTam prayAgAt aDikam SuBam /
   viśvarūpaṃ tathā tīrthaṃ tālatīrthamanuttamam // KūrmP_1,33.2 //	viSvarUpam taTA tIrTam tAlatIrTam anuttamam // KUrmP_1,33.2 //
   ākāśākhyaṃ mahātīrthaṃ tīrthaṃ caivārṣabhaṃ param /	AkASa AKyam mahA tIrTam tIrTam ca eva ArzaBam param /
   svarnolaṃ ca mahātīrthaṃ gaurītīrthamanuttamam // KūrmP_1,33.3 //	svarnolam ca mahA tIrTam gOrItIrTam anuttamam // KUrmP_1,33.3 //
   prājāpatyaṃ tathā tīrthaṃ svargadvāraṃ tathaiva ca /	prAjApatyam taTA tIrTam svarga dvAram taTA eva ca /
   jambukeśvaramityuktaṃ dharmākhyaṃ tīrthamuttamam // KūrmP_1,33.4 //	jambukeSvaram iti uktam Darma AKyam tIrTam uttamam // KUrmP_1,33.4 //
   gayātīrthaṃ mahātīrthaṃ tīrthaṃ caiva mahānadī /	gayA tIrTam mahA tIrTam tIrTam ca eva mahA nadI /
   nārāyaṇaṃ paraṃ tīrthaṃ vāyutīrthamanuttamam // KūrmP_1,33.5 //	nArAyaNam param tIrTam vAyutIrTam anuttamam // KUrmP_1,33.5 //
   jñānatīrthaṃ paraṃ guhyaṃ vārāhaṃ tīrthamuttamam /	jQAnatIrTam param guhyam vArAham tIrTam uttamam /
   yamatīrthaṃ mahāpuṇyaṃ tīrthaṃ saṃvartakaṃ śubham // KūrmP_1,33.6 //	yamatIrTam mahA puNyam tIrTam saMvartakam SuBam // KUrmP_1,33.6 //
   agnitīrthaṃ dvijaśreṣṭhāḥ kalaśeśvaramuttamam /	agnitIrTam dvijaSrezWAH kalaSeSvaram uttamam /
   nāgatīrthaṃ somatīrthaṃ sūryatīrthaṃ tathaiva ca // KūrmP_1,33.7 //	nAgatIrTam somatIrTam sUryatIrTam taTA eva ca // KUrmP_1,33.7 //
   parvatākhyaṃ mahāguhyaṃ maṇikarṇamanuttamam /	parvata AKyam mahA guhyam maNikarNam anuttamam /
   ghaṭotkacaṃ tīrthavaraṃ śrītīrthaṃ ca pitāmaham // KūrmP_1,33.8 //	Gawotkacam tIrTa varam SrItIrTam ca pitAmaham // KUrmP_1,33.8 //
   gaṅgātīrthaṃ tu deveśaṃ yayātestīrthamuttamam /	gaFgA tIrTam tu deveSam yayAteH tIrTam uttamam /
   kāpilaṃ caiva someśaṃ brahmatīrthamanuttamam // KūrmP_1,33.9 //	kApilam ca eva someSam brahmatIrTam anuttamam // KUrmP_1,33.9 //
   atra liṅgaṃ purānīya brahmā snātuṃ yadā gataḥ /	atra liFgam purA AnIya brahmA snAtum yadA gataH /
   tadānīṃ sthāpayāmāsa viṣṇustalliṅgamaiśvaram // KūrmP_1,33.10 //	tadAnIm sTApayAmAsa vizNuH tad liFgam ESvaram // KUrmP_1,33.10 //
   tataḥ snātvā samāgatya brahmā provāca taṃ harim /	tatas snAtvA samAgatya brahmA provAca tam harim /
   mayānītamidaṃ liṅgaṃ kasmāt sthāpitavānasi // KūrmP_1,33.11 //	mayA AnItam idam liFgam kasmAt sTApitavAn asi // KUrmP_1,33.11 //
   tamāha viṣṇustvatto 'pi rudre bhaktirdṛḍhā mama /	tam Aha vizNuH tvattaH api rudre BaktiH dRXA mama /
   tasmāt pratiṣṭhitaṃ liṅgaṃnāmnā tava bhaviṣyati // KūrmP_1,33.12 //	tasmAt pratizWitam liFgaMnAmnA tava Bavizyati // KUrmP_1,33.12 //
   bhūteśvaraṃ tathā tīrthaṃ tīrthaṃ dharmasamudbhavam /	BUteSvaram taTA tIrTam tIrTam Darma samudBavam /
   gandharvatīrthaṃ paramaṃ vāhneyaṃ tīrthamuttamam // KūrmP_1,33.13 //	ganDarva tIrTam paramam vAhneyam tIrTam uttamam // KUrmP_1,33.13 //
   daurvāsikaṃ vyomatīrthaṃ candratīrthaṃ dvijottamāḥ /	dOrvAsikam vyomatIrTam candratIrTam dvijottamAH /
   citrāṅgadeśvaraṃ puṇyaṃ puṇyaṃ vidyādhareśvaram // KūrmP_1,33.14 //	citrAFgadeSvaram puNyam puNyam vidyADara ISvaram // KUrmP_1,33.14 //
   kedāratīrthamugrākhyaṃ kālañjaramanuttamam /	kedAratIrTam ugra AKyam kAlaQjaram anuttamam /
   sārasvataṃ prabhāsaṃ ca bhadrakarṇaṃ hradaṃ śubham // KūrmP_1,33.15 //	sArasvatam praBAsam ca BadrakarNam hradam SuBam // KUrmP_1,33.15 //
   laukikākhyaṃ mahātīrthaṃ tīrthaṃ caiva vṛṣadhvajam /	lOkika AKyam mahA tIrTam tIrTam ca eva vRzaDvajam /
   hiraṇyagarbhaṃ goprekṣyaṃ tīrthaṃ caiva vṛṣadhvajam // KūrmP_1,33.16 //	hiraNyagarBam goprekzyam tIrTam ca eva vRzaDvajam // KUrmP_1,33.16 //
   upaśāntaṃ śivaṃ caiva vyāghreśvaramanuttamam /	upaSAntam Sivam ca eva vyAGreSvaram anuttamam /
   trilocanaṃ mahātīrthaṃ lolārkaṃ cottarāhvayam // KūrmP_1,33.17 //	trilocanam mahA tIrTam lola arkam ca uttarAhvayam // KUrmP_1,33.17 //
   kapālamocanaṃ tīrthaṃ brahmahatyāvināśanam /	kapAlamocanam tIrTam brahmahatyA vinASanam /
   śukreśvaraṃ mahāpuṇyamānandapuramuttamam // KūrmP_1,33.18 //	SukreSvaram mahA puNyam Anandapuram uttamam // KUrmP_1,33.18 //
   evamādīni tīrthāni prādhānyāt kathitāni tu /	evamAdIni tIrTAni prADAnyAt kaTitAni tu /
   na śakyaṃ vistarād vaktuṃ tīrthasaṃkhyā dvijāttamāḥ // KūrmP_1,33.19 //	na Sakyam vistarAt vaktum tIrTa saMKyAH dvijAttamAH // KUrmP_1,33.19 //
   teṣu sarveṣu tīrtheṣu snātvābhyarcya pinākinam /	tezu sarvezu tIrTezu snAtvA aByarcya pinAkinam /
   upoṣya tatra tatrāsau pārāśaryo mahāmuniḥ // KūrmP_1,33.20 //	upozya tatra tatra asO pArASaryaH mahA muniH // KUrmP_1,33.20 //
   tarpayitvā pitṝn devān kṛtvā piṇḍapridānakam /	tarpayitvA pitLn devAn kRtvA piNxa pridAnakam /
   jagāma punarevāpi yatra viśveśvaraḥ śivaḥ // KūrmP_1,33.21 //	jagAma punar eva api yatra viSveSvaraH SivaH // KUrmP_1,33.21 //
   snātvābhyarcya paraṃ liṅgaṃ śiṣyaiḥ saha mahāmuniḥ /	snAtvA aByarcya param liFgam SizyEH saha mahA muniH /
   uvāca śiṣyān dharmātmā svān deśān gantumarhathā // KūrmP_1,33.22 //	uvAca SizyAn Darma AtmA svAn deSAn gantum arhaTAH // KUrmP_1,33.22 //
   te praṇamya mahātmānaṃ jagmuḥ pailādayo dvijāḥ /	te praNamya mahAtmAnam jagmuH pEla AdayaH dvijAH /
   vāsaṃ ca tatra niyato vārāṇasyāṃ cakāra saḥ // KūrmP_1,33.23 //	vAsam ca tatra niyataH vArANasyAm cakAra saH // KUrmP_1,33.23 //
   śānto dāntastriṣavaṇaṃsnātvābhyarcya pinākinam /	SAntaH dAntaH trizavaNaMsnAtvA aByarcya pinAkinam /
   bhaikṣāhāro viśuddhātmā brahmacaryaparāyaṇaḥ // KūrmP_1,33.24 //	BEkza AhAraH viSudDa AtmA brahmacarya parAyaNaH // KUrmP_1,33.24 //
   kadācid vasatā tatra vyāsenāmitatejasā /	kadAcid vasatA tatra vyAsena amita tejasA /
   bhramamāṇena bhikṣā tu naiva labdhā dvijottamāḥ // KūrmP_1,33.25 //	BramamANena BikzA tu na eva labDA dvijottamAH // KUrmP_1,33.25 //
   tataḥ krodhāvṛtatanurnarāṇāmiha vāsinām /	tatas kroDa AvRta tanuH narANAm iha vAsinAm /
   vighnaṃ sṛjāmi sarveṣāṃ yena siddhirvihīyate // KūrmP_1,33.26 //	viGnam sRjAmi sarvezAm yena sidDiH vihIyate // KUrmP_1,33.26 //
   tatkṣaṇe sā mahādevī śaṅkarārdhaśarīriṇī /	tad kzaNe sA mahAdevI SaFkara arDa SarIriNI /
   prādurāsīt svayaṃ prītyā veṣaṃ kṛtvā tu mānuṣam // KūrmP_1,33.27 //	prAdurAsIt svayam prItyA vezam kRtvA tu mAnuzam // KUrmP_1,33.27 //
   bho bho vyāsa mahābuddhe śaptavyā bhavatā na hi /	Bo Bo vyAsa mahAbudDe SaptavyA BavatA na hi /
   gṛhāṇa bhikṣāṃ mattastvamuktvaivaṃ pradadau śivā // KūrmP_1,33.28 //	gRhANa BikzAm mattaH tvam uktvA evam pradadO SivAH // KUrmP_1,33.28 //
   uvāca ca mahādevī krodhanastvaṃ bhavān yataḥ /	uvAca ca mahAdevI kroDanaH tvam BavAn yatas /
   iha kṣetre na vastavyaṃ kṛtaghno 'si tvayā sadā // KūrmP_1,33.29 //	iha kzetre na vastavyam kRtaGnaH asi tvayA sadA // KUrmP_1,33.29 //
   evamuktaḥ sa bhagavān dhyānājjñātvā parāṃ śivām /	evam uktaH sa BagavAn DyAnAt jQAtvA parAm SivAm /
   uvāca praṇato bhūtvā stutvā ca pravaraiḥ stavaiḥ // KūrmP_1,33.30 //	uvAca praNataH BUtvA stutvA ca pravarEH stavEH // KUrmP_1,33.30 //
   caturdaśyāmathāṣṭamyāṃ praveśaṃ dehi śāṅkari /	caturdaSyAm aTa azwamyAm praveSam dehi SAFkari /
   evamastvityanujñāya devī cāntaradhīyata // KūrmP_1,33.31 //	evam astu iti anujQAya devI ca antaraDIyata // KUrmP_1,33.31 //
   evaṃ sa bhagavān vyāso mahāyogī purātanaḥ /	evam sa BagavAn vyAsaH mahA yogI purAtanaH /
   jñātvā kṣetraguṇān sarvān sthitastasyātha pārśvataḥ // KūrmP_1,33.32 //	jQAtvA kzetra guNAn sarvAn sTitaH tasya aTa pArSvatas // KUrmP_1,33.32 //
   evaṃ vyāsaṃ sthitaṃ jñātvā kṣetraṃ sevanti paṇḍitāḥ /	evam vyAsam sTitam jQAtvA kzetram sevanti paNxitAH /
   tasmāt sarvaprayatnena vārāṇasyāṃ vasennaraḥ // KūrmP_1,33.33 //	tasmAt sarva prayatnena vArANasyAm vaset naraH // KUrmP_1,33.33 //
   sūta uvāca	sUtaH uvAca
   yaḥ paṭhedavimuktasya māhātmyaṃ śṛṇuyādapi /	yaH paWet avimuktasya mAhAtmyam SRNuyAt api /
   śrāvayed vā dvijān śāntān so 'piyātiparāṅgatim // KūrmP_1,33.34 //	SrAvayet vA dvijAn SAntAn saH api yAti para aFgatim // KUrmP_1,33.34 //
   śrāddhe vā daivike kārye rātrāvahani vā dvijāḥ /	SrAdDe vA dEvike kArye rAtrO= ahani vA dvijAH /
   nadīnāṃ caiva tīreṣu devatāyataneṣu ca // KūrmP_1,33.35 //	nadInAm ca eva tIrezu devatAyatanezu ca // KUrmP_1,33.35 //
   snātvā samāhitamanā dambhamātsaryavarjitaḥ /	snAtvA samAhita manAH damBa mAtsarya varjitaH /
   japedīśaṃ namaskṛtya sa yāti paramāṃ gatim // KūrmP_1,33.36 //	japet ISam namaskRtya sa yAti paramAm gatim // KUrmP_1,33.36 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge trayastriśo	iti SrI kUrmapurANe zawsAhastryAm saMhitAyAm pUrva viBAge trayaH triSas 
   'dhyāyaḥ	aDyAyaH
   ṛṣaya ūcuḥ	RzayaH UcuH
   māhātmyamavimuktasya yathāvat tadudīritam /	mAhAtmyam avimuktasya yaTAvat tat udIritam /
   idānīṃ tu prayāgasya māhātmyaṃ brūhi suvrata // KūrmP_1,34.1 //	idAnIm tu prayAgasya mAhAtmyam brUhi suvrate // KUrmP_1,34.1 //
   yāni tīrthāni tatraiva viśrutāni mahānti vai /	yAni tIrTAni tatra eva viSrutAni mahAnti vE /
   idānīṃ kathayāsmākaṃ sūta sarvārthavid bhavān // KūrmP_1,34.2 //	idAnIm kaTaya asmAkam sUta sarva arTa vid BavAn // KUrmP_1,34.2 //
   sūta uvāca	sUtaH uvAca
   śṛṇudhvamṛṣayaḥ sarve vistareṇa bravīmi vaḥ /	SRNuDvam RzayaH sarve vistareNa bravImi vaH /
   prayāgasya ca māhātmyaṃ yatra devaḥ pitāmahaḥ // KūrmP_1,34.3 //	prayAgasya ca mAhAtmyam yatra devaH pitAmahaH // KUrmP_1,34.3 //
   mārkaṇḍeyena kathitaṃ kaunteyāya mahātmane /	mArkaNxeyena kaTitam kOnteyAya mahAtmane /
   yathā yudhiṣṭhirāyaitat tadvakṣye bhavatāmaham // KūrmP_1,34.4 //	yaTA yuDizWirAya etat tat vakzye BavatAm aham // KUrmP_1,34.4 //
   nihatya kauravāna sarvān bhrātṛbhiḥ saha pārthivaḥ /	nihatya kOravAna sarvAn BrAtRBiH saha pArTivaH /
   śokena mahātāviṣṭā mumoha sa yudhiṣṭhiraḥ // KūrmP_1,34.5 //	Sokena mahAtA AvizwAH mumoha sa yuDizWiraH // KUrmP_1,34.5 //
   acireṇātha kālena mārkaṇḍeyo mahātapāḥ /	acireNa aTa kAlena mArkaNxeyaH mahA tapAH /
   saṃprāpto hāstinapuraṃ rājadvāre sa tiṣṭhati // KūrmP_1,34.6 //	saMprAptaH hAstinapuram rAjadvAre sa tizWati // KUrmP_1,34.6 //
   dvārapālo 'pi taṃ dṛṣṭvā rājñaḥ kathitavān drutam /	dvArapAlaH api tam dRzwvA rAjQaH kaTitavAn drutam /
   mārkaṇḍeyo draṣṭumicchaṃstvāmāste dvāryasau muniḥ // KūrmP_1,34.7 //	mArkaNxeyaH drazwum icCan= tvAm Aste dvAri asO muniH // KUrmP_1,34.7 //
   tvarito dharmaputrastu dvārametyāha tatparam /	tvaritaH DarmaputraH tu dvAram eti Aha tad param /
   svāgataṃ te mahāprājña svāgataṃ te mahāmune // KūrmP_1,34.8 //	svAgatam te mahA prAjQa svAgatam te mahA mune // KUrmP_1,34.8 //
   adya me saphalaṃ janma adya me tāritaṃ kulam /	adya me saPalam janma adya me tAritam kulam /
   adya me pitarastuṣṭāstvayi tuṣṭe mahāmune // KūrmP_1,34.9 //	adya me pitaraH tuzwAH tvayi tuzwe mahA mune // KUrmP_1,34.9 //
   siṃhāsanamupasthāpya pādaśaucārcanādibhiḥ /	siMhAsanam upasTApya pAda SOca arcana AdiBiH /
   yudhiṣṭhiro mahātmeti pūjayāmāsa taṃ munim // KūrmP_1,34.10 //	yuDizWiraH mahAtmA iti pUjayAmAsa tam munim // KUrmP_1,34.10 //
   mārkaṇḍeyastatastuṣṭaḥ provāca sa yudhiṣṭhiram /	mArkaNxeyaH tatas tuzwaH provAca sa yuDizWiram /
   kimarthaṃ muhyase vidvan sarvaṃ jñātvāhamāgataḥ // KūrmP_1,34.11 //	kimarTam muhyase vidvan sarvam jQAtvA aham AgataH // KUrmP_1,34.11 //
   tato yudhiṣṭhiro rājā praṇamyāha mahāmunim /	tatas yuDizWiraH rAjA praNamya Aha mahA munim /
   kathaya tvaṃ samāsena yena mucyeta kilbiṣaiḥ // KūrmP_1,34.12 //	kaTaya tvam samAsena yena mucyeta kilbizEH // KUrmP_1,34.12 //
   nihatā vahavo yuddhe puṃso niraparādhinaḥ /	nihatAH vahavaH yudDe puMsaH niraparADinaH /
   asmābhiḥ kauravaiḥ sārdhaṃ prasaṅgānmunipuṅgava // KūrmP_1,34.13 //	asmABiH kOravEH sArDam prasaFgAt muni puFgavaH // KUrmP_1,34.13 //
   yena hiṃsāsamudbhūtājjanmāntarakṛtādapi /	yena hiMsA samudBUtAt janma antara kRtAt api /
   mucyate pātakādasmāt tad bhavān vaktumarhati // KūrmP_1,34.14 //	mucyate pAtakAt asmAt tat BavAn vaktum arhati // KUrmP_1,34.14 //
   mārkaṇḍeya uvāca	mArkaNxeyaH uvAca
   śṛṇu rājan mahābhāga yanmāṃ pṛcchasi bhārat /	SRNu rAjan mahABAga yat mAm pRcCasi BArat /
   prayāgagamanaṃ śreṣṭhaṃ narāṇāṃ pāpanāśanam // KūrmP_1,34.15 //	prayAga gamanam SrezWam narANAm pApa nASanam // KUrmP_1,34.15 //
   tatra devo mahādevo rudro viśvāmareśvaraḥ /	tatra devaH mahAdevaH rudraH viSva amara ISvaraH /
   samāste bhagavān brahmā svayaṃbhūrapi daivadaiḥ // KūrmP_1,34.16 //	samAste BagavAn brahmA svayaMBUH api dEva dEH // KUrmP_1,34.16 //
   yudhiṣṭhira uvāca	yuDizWiraH uvAca
   bhagavañcchrotumicchāmi prayāgagamane phalam /	BagavaQt Srotum icCAmi prayAga gamane Palam /
   mṛtānāṃ kā gatistatra snātānāmapi kiṃ phalam // KūrmP_1,34.17 //	mRtAnAm kA gatiH tatra snAtAnAm api kim Palam // KUrmP_1,34.17 //
   ye vasanti prayāge tu brūhi teṣāṃ tu kiṃ phalam /	ye vasanti prayAge tu brUhi tezAm tu kim Palam /
   bhavatā viditaṃ hyetat tanme brūhi namo 'stu te // KūrmP_1,34.18 //	BavatA viditam hi etat tat me brUhi namaH astu te // KUrmP_1,34.18 //
   mārkaṇḍeya uvāca	mArkaNxeyaH uvAca
   kathayiṣyāmi te vatsa yā ceṣṭā yacca tatphalam /	kaTayizyAmi te vatsa yA cezwA yat ca tad Palam /
   purā maharṣibhiḥ samyak kathyamānaṃ mayā śrutam // KūrmP_1,34.19 //	purA mahA RziBiH samyak kaTyamAnam mayA Srutam // KUrmP_1,34.19 //
   etat prajāpatikṣetraṃ triṣu lokeṣu viśrutam /	etat prajApati kzetram trizu lokezu viSrutam /
   atra snātvā divaṃ yānti ye mṛtāste 'punarbhavāḥ // KūrmP_1,34.20 //	atra snAtvA divam yAnti ye mRtAH te apunarBavAH // KUrmP_1,34.20 //
   tatra brahmādayo devā rakṣāṃ kurvanti saṃgatāḥ /	tatra brahma AdayaH devAH rakzAm kurvanti saMgatAH /
   bahūnyanyāni tīrthāni sarvapāpāpahāni tu // KūrmP_1,34.21 //	bahUni anyAni tIrTAni sarva pApa apahAni tu // KUrmP_1,34.21 //
   kathituṃ neha śaknomi bahuvarṣaśatairapi /	kaTitum na iha Saknomi bahu varza SatEH api /
   saṃkṣepeṇa pravakṣyāmi prayāgasyeha kīrtanam // KūrmP_1,34.22 //	saMkzepeNa pravakzyAmi prayAgasya iha kIrtanam // KUrmP_1,34.22 //
   ṣaṣṭirdhanuḥ sahastrāṇi yāni rakṣanti jāhnavīm /	zazwiH DanuH sa hastrANi yAni rakzanti jAhnavIm /
   yamunāṃ rakṣati sadā savitā saptavāhanaḥ // KūrmP_1,34.23 //	yamunAm rakzati sadA savitA sapta vAhanaH // KUrmP_1,34.23 //
   prayāge tu viśeṣeṇa svayaṃ vasati vāsavaḥ /	prayAge tu viSezeNa svayam vasati vAsavaH /
   maṇḍalaṃ rakṣati hariḥ sarvadevaiśca sammitam // KūrmP_1,34.24 //	maNxalam rakzati hariH sarva devEH ca sammitam // KUrmP_1,34.24 //
   nyagrodhaṃ rakṣate nityaṃ śūlapāṇirmaheśvaraḥ /	nyagroDam rakzate nityam SUlapANiH maheSvaraH /
   sthānaṃ rakṣanti vai devāḥ sarvapāpaharaṃ śubham // KūrmP_1,34.25 //	sTAnam rakzanti vE devAH sarva pApa haram SuBam // KUrmP_1,34.25 //
   svakarmaṇāvṛto loko naiva gacchati tatpadam /	sva karmaNA AvRtaH lokaH na eva gacCati tat padam /
   svalpaṃ svalpataraṃ pāpaṃ yadā tasya narādhipa /	su alpam svalpataram pApam yadA tasya narADipa /
   prayāgaṃ smaramāṇasya sarvamāyāti saṃkṣayam // KūrmP_1,34.26 //	prayAgam smaramANasya sarvam AyAti saMkzayam // KUrmP_1,34.26 //
   darśanāt tasya tīrthasya nāma saṃkīrtanādapi /	darSanAt tasya tIrTasya nAma saMkIrtanAt api /
   muttikālambhanād vāpi naraḥ pāpāt pramucyate // KūrmP_1,34.27 //	muttikA AlamBanAt vA api naraH pApAt pramucyate // KUrmP_1,34.27 //
   pañca kuṇḍāni rājendra yeṣāṃ madhye tu jāhnavī /	paQca kuNxAni rAja indra yezAm maDye tu jAhnavI /
   prayāgaṃ viśataḥ puṃsaḥ pāpaṃ naśyati tatkṣaṇāt // KūrmP_1,34.28 //	prayAgam viSataH puMsaH pApam naSyati tad kzaNAt // KUrmP_1,34.28 //
   yojanānāṃ sahastreṣu gaṅgāṃ yaḥ smarate naraḥ /	yojanAnAm sa hastrezu gaFgAm yaH smarate naraH /
   api duṣkṛtakarmāsau labhate paramāṃ gatim // KūrmP_1,34.29 //	api duzkRta karmA asO laBate paramAm gatim // KUrmP_1,34.29 //
   kīrtanānmucyate pāpād dṛṣṭvā bhadrāṇi paśyati /	kIrtanAt mucyate pApAt dRzwvA BadrANi paSyati /
   tathopaspṛśya rājendra svargaloke mahīyate // KūrmP_1,34.30 //	taTA upaspRSya rAja indra svarga loke mahIyate // KUrmP_1,34.30 //
   vyādhito yadi vā dīnaḥ krūddho vāpi bhavennaraḥ /	vyADitaH yadi vA dInaH krUdDaH vA api Bavet naraH /
   gaṅgāyamunamāsādya tyajet prāṇān prayatnataḥ // KūrmP_1,34.31 //	gaFgA yamunam AsAdya tyajet prANAn prayatnataH // KUrmP_1,34.31 //
   dīptakāñcanavarṇābhairvimānairbhānuvarṇibhiḥ /	dIpta kAQcana varNa ABEH vimAnEH BAnu varNiBiH /
   īpsitāṃllabhate kāmān vadanti munipuṅgavāḥ // KūrmP_1,34.32 //	IpsitAn= laBate kAmAn vadanti muni puFgavAH // KUrmP_1,34.32 //
   sarvaratnamayairdivyairnānādhvajasamākulaiḥ /	sarva ratna mayEH divyEH nAnA Dvaja samAkulEH /
   varāṅganāsamākīrṇairmodate śubhalakṣaṇaḥ // KūrmP_1,34.33 //	vara aFganA samAkIrNEH modate SuBa lakzaNaH // KUrmP_1,34.33 //
   gītavāditranirghoṣaiḥ prasuptaḥ pratibudhyate /	gIta vAditra nirGozEH prasuptaH pratibuDyate /
   yāvanna smarate janma tāpat svarge mahīyate // KūrmP_1,34.34 //	yAvat na smarate janma tApat svarge mahIyate // KUrmP_1,34.34 //
   tasmāt svargāt paribhraṣṭaḥ kṣīṇakarmā narottama /	tasmAt svargAt pariBrazwaH kzINa karmA nara uttamaH /
   hiraṇyaratnasaṃpūrṇe samṛddhe jāyate kule // KūrmP_1,34.35 //	hiraNya ratna saMpUrNe samRdDe jAyate kule // KUrmP_1,34.35 //
   tadeva smarate tīrthaṃ smaraṇāt tatra gacchati /	tat eva smarate tIrTam smaraNAt tatra gacCati /
   deśastho yadi vāraṇye videśe yadi vā gṛhe // KūrmP_1,34.36 //	deSa sTaH yadi vA araNye videSe yadi vA gRhe // KUrmP_1,34.36 //
   prayāgaṃ smaramāṇastu yastu prāṇān parityajet /	prayAgam smaramANaH tu yaH tu prANAn parityajet /
   brahmalokamavāpnoti vadanti munipuṅgavāḥ // KūrmP_1,34.37 //	brahma lokam avApnoti vadanti muni puFgavAH // KUrmP_1,34.37 //
   sarvakāmaphalā vṛkṣā mahī yatra hiraṇmayī /	sarva kAmaPalA vRkzA mahI yatra hiraNmayI /
   ṛṣayo munayaḥ siddhāstatra loke sa gacchati // KūrmP_1,34.38 //	RzayaH munayaH sidDAH tatra loke sa gacCati // KUrmP_1,34.38 //
   strīsahastrākule ramye mandākinyāstaṭe śubhe /	strI sahastra Akule ramye mandAkinyAH tawe SuBe /
   modate munibhiḥ sārdhaṃ svakṛteneha karmaṇā // KūrmP_1,34.39 //	modate muniBiH sArDam sva kRtena iha karmaNA // KUrmP_1,34.39 //
   siddhacāraṇagandharvaiḥ pūjyate divi daivataiḥ /	sidDa cAraNa ganDarvEH pUjyate divi dEvatEH /
   tataḥ svargāt paribhraṣṭo jambudvīpapatirbhavet // KūrmP_1,34.40 //	tatas svargAt pariBrazwaH jambudvIpa patiH Bavet // KUrmP_1,34.40 //
   tataḥ śubhāni karmāṇi cintayānaḥ punaḥ punaḥ /	tatas SuBAni karmANi cintayAnaH punar punar /
   guṇavān vittasaṃpanno bhavatīha na saṃśayaḥ /	guNavAn vitta saMpannaH Bavati iha na saMSayaH /
   karmaṇā manasā vācā satyadharmapratiṣṭhitaḥ // KūrmP_1,34.41 //	karmaNA manasA vAcA satya Darma pratizWitaH // KUrmP_1,34.41 //
   gaṅgāyamunayormadhye yastu grāmaṃ pratīcchati /	gaFgA yamunayoH maDye yaH tu grAmam pratIcCati /
   suvarṇamatha muktāṃ vā tathaivānyān pratigrahān // KūrmP_1,34.42 //	suvarNam aTa muktAm vA taTA eva anyAn pratigrahAn // KUrmP_1,34.42 //
   svakārye pitṛkārye vā devatābhyarcane 'pi vā /	sva kArye pitR kArye vA devatA aByarcane api vA /
   niṣphalaṃ tasya tat tīrthaṃ yāvat tatphalamaśnute // KūrmP_1,34.43 //	nizPalam tasya tat tIrTam yAvat tad Palam aSnute // KUrmP_1,34.43 //
   atastīrthe na gṛhṇīyāt puṇyeṣvāyataneṣu ca /	atas tIrTe na gRhNIyAt puNyezu Ayatanezu ca /
   nimitteṣu ca sarveṣu apramatto dvijo bhavet // KūrmP_1,34.44 //	nimittezu ca sarvezu apramattaH dvijaH Bavet // KUrmP_1,34.44 //
   kapilāṃ pāṭalāvarṇāṃ yastu dhenuṃ prayacchati /	kapilAm pAwalA varNAm yaH tu Denum prayacCati /
   svarṇaśṛṅgīṃ raupyakhurāṃ cailakaṇṭhāṃ payasvinīm // KūrmP_1,34.45 //	svarNa SRFgIm rOpya KurAm cEla kaNWAm payasvinIm // KUrmP_1,34.45 //
   yāvad romāṇi tasyā vai santi gātreṣu sattama /	yAvat romANi tasyAH vE santi gAtrezu sattamaH /
   tāvad varṣasahastrāṇi rudraloke mahīyate // KūrmP_1,34.46 //	tAvat varza sahastrANi rudra loke mahIyate // KUrmP_1,34.46 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge catustriśo	iti SrI kUrmapurANe zawsAhastryAm saMhitAyAm pUrva viBAge catur triSo
   'dhyāyaḥ	aDyAyaH
   mārkaṇḍeya uvāca	mArkaNxeyaH uvAca
   kathayiṣyāmi te vatsa tīrthayātrāvidhikramam /	kaTayizyAmi te vatsa tIrTa yAtrA viDi kramam /
   ārṣeṇa tu vidhānena yathā dṛṣṭaṃ yathā śrutam // KūrmP_1,35.1 //	ArzeNa tu viDAnena yaTA dRzwam yaTA Srutam // KUrmP_1,35.1 //
   prayāgatīrthayātrārtho yaḥ prayāti naraḥ kvacit /	prayAga tIrTa yAtrA arTaH yaH prayAti naraH kvacid /
   balīvardaṃ samārūḍhaḥ śṛṇu tasyāpi yatphalam // KūrmP_1,35.2 //	balIvardam samArUXaH SRNu tasya api yat Palam // KUrmP_1,35.2 //
   narake vasate ghore samāḥ kalpaśatāyutam /	narake vasate Gore samAH kalpa Sata ayutam /
   tato nivartate ghoro gavāṃ krodho hi dāruṇaḥ /	tatas nivartate GoraH gavAm kroDaH hi dAruNaH /
   salilaṃ ca na gṛhṇanti pitarastasya dehinaḥ // KūrmP_1,35.3 //	salilam ca na gRhNanti pitaraH tasya dehinaH // KUrmP_1,35.3 //
   yastu putrāṃstathā bālān snāpayet pāyayet tathā /	yaH tu putrAn= taTA bAlAn snApayet pAyayet taTA /
   yathātmanā tathā sarvān dānaṃ vipreṣu dāpayet // KūrmP_1,35.4 //	yaTA AtmanA taTA sarvAn dAnam viprezu dApayet // KUrmP_1,35.4 //
   aiśvaryāllobhamohād vā gacched yānena yo naraḥ /	ESvaryAt loBa mohAt vA gacCet yAnena yaH naraH /
   niṣphalaṃ tasya tat tīrthaṃ tasamādyānaṃ vivarjayet // KūrmP_1,35.5 //	nizPalam tasya tat tIrTam tasamAdyAnam vivarjayet // KUrmP_1,35.5 //
   gaṅgāyamunayormadhye yastu kanyāṃ prayacchati /	gaFgA yamunayoH maDye yaH tu kanyAm prayacCati /
   ārṣeṇa tu vivāhena yathā vibhavavistaram // KūrmP_1,35.6 //	ArzeNa tu vivAhena yaTA viBava vistaram // KUrmP_1,35.6 //
   na sa paśyati taṃ ghoraṃ narakaṃ tena karmaṇā /	na sa paSyati tam Goram narakam tena karmaNA /
   uttarān sa kurūn gatvā modate kālamakṣayam // KūrmP_1,35.7 //	uttarAn sa kurUn gatvA modate kAlam akzayam // KUrmP_1,35.7 //
   vaṭamūlaṃ samāśritya yastu prāṇān parityajet /	vawa mUlam samASritya yaH tu prANAn parityajet /
   sarvalokānatikramya rudralokaṃ sa gacchati // KūrmP_1,35.8 //	sarva lokAn atikramya rudra lokam sa gacCati // KUrmP_1,35.8 //
   tatra brahmādayo devā diśaśca sadigīśvarāḥ /	tatra brahma AdayaH devAH diSaH ca sa digISvarAH /
   lokapālāśca siddhāśca pitaro lokasaṃmatāḥ // KūrmP_1,35.9 //	lokapAlAH ca sidDAH ca pitaraH loka saMmatAH // KUrmP_1,35.9 //
   sanatkumārapramukhāstathā brahmarṣayo 'pare /	sanatkumAra pramuKAH taTA brahmarzayaH apare /
   nāgāḥ supārṇāḥ siddhāśca tathā nityaṃ samāsate /	nAgAH supArNAH sidDAH ca taTA nityam samAsate /
   hariśca bhagavānāste prajāpatipuraskṛtaḥ // KūrmP_1,35.10 //	hariH ca BagavAn Aste prajApati puraskRtaH // KUrmP_1,35.10 //
   gaṅgāyamunayormadhye pṛthivyā jaghanaṃ smṛtam /	gaFgA yamunayoH maDye pRTivyAH jaGanam smRtam /
   prayāgaṃ rājaśārdūla triṣu lokeṣu viśrutam // KūrmP_1,35.11 //	prayAgam rAja SArdUla trizu lokezu viSrutam // KUrmP_1,35.11 //
   tatrābhiṣekaṃ yaḥ kuryāt saṃgame saṃśitavrataḥ /	tatra aBizekam yaH kuryAt saMgame saMSita vrataH /
   tulyaṃ phalavāpnoti rājasūyāśvamedhayoḥ // KūrmP_1,35.12 //	tulyam Pala vApnoti rAjasUya aSvameDayoH // KUrmP_1,35.12 //
   na mātṛvacanāt tāta na lokavacanādapi /	na mAtR vacanAt tAta na loka vacanAt api /
   matirutkramaṇīyā te prayāgagāmanaṃ prati // KūrmP_1,35.13 //	matiH utkramaNIyA te prayAga gAmanam prati // KUrmP_1,35.13 //
   daśa tīrtha sahastrāṇi ṣaṣṭikoṭyastathāpare /	daSa tIrTa sa hastrANi zazwi kowyaH taTA apare /
   teṣāṃ sānnidhyamatraiva tīrthānāṃ kurunandana // KūrmP_1,35.14 //	tezAm sAnniDyam atra eva tIrTAnAm kuru nandana // KUrmP_1,35.14 //
   yā gatiryogayuktasya sattvasthasya manīṣiṇaḥ /	yA gatiH yoga yuktasya sattva sTasya manIziNaH /
   sā gatistyajataḥ prāṇān gaṅgāyamunasaṃgame // KūrmP_1,35.15 //	sA gatiH tyajataH prANAn gaFgA yamuna saMgame // KUrmP_1,35.15 //
   na te jīvanti loke 'smin yatra tatra yudhiṣṭhira /	na te jIvanti loke asmin yatra tatra yuDizWira /
   ye prayāgaṃ na saṃprāptāstriṣu lokeṣu viśrutam // KūrmP_1,35.16 //	ye prayAgam na saMprAptAH trizu lokezu viSrutam // KUrmP_1,35.16 //
   evaṃ dṛṣṭvā tu tat tīrthaṃ prayāgaṃ paramaṃ padam /	evam dRzwvA tu tat tIrTam prayAgam paramam padam /
   mucyate sarvapāpebhyaḥ śaśāṅka iva rāhuṇā // KūrmP_1,35.17 //	mucyate sarva pApeByaH SaSAFkaH iva rAhuNA // KUrmP_1,35.17 //
   kambalāśvatarau nāgau yamunādakṣiṇe taṭe /	kambala aSvatarO nAgO yamunA dakziNe tawe /
   tatra snātvā ca pītvā ca mucyate sarvapātakaiḥ // KūrmP_1,35.18 //	tatra snAtvA ca pItvA ca mucyate sarva pAtakEH // KUrmP_1,35.18 //
   tatra gatvā naraḥ sthānaṃ mahādevasya dhīmataḥ /	tatra gatvA naraH sTAnam mahAdevasya DImataH /
   ātmānaṃ tārayet pūrvaṃ daśātītān daśāparān // KūrmP_1,35.19 //	AtmAnam tArayet pUrvam daSa atItAn daSa aparAn // KUrmP_1,35.19 //
   kṛtvābhiṣekaṃ tu naraḥ so 'śvamedhaphalaṃ labhet /	kRtvA aBizekam tu naraH saH aSvameDa Palam laBet /
   svargalokamavāpnoti yāvadāhūtasaṃplavam // KūrmP_1,35.20 //	svarga lokam avApnoti yAvat AhUta saMplavam // KUrmP_1,35.20 //
   pūrvapārśve tu gaṅgāyāstrailokyakhyātimān nṛpa /	pUrva pArSve tu gaFgAyAH trElokya KyAtimAn nRpa /
   avacaḥ sarvasāmudraḥ pratiṣṭhānaṃ ca viśrutam // KūrmP_1,35.21 //	avacaH sarva sAmudraH pratizWAnam ca viSrutam // KUrmP_1,35.21 //
   brahmacārī jitakrodhastrirātraṃ yadi tiṣṭhati /	brahmacArI jita kroDaH tri rAtram yadi tizWati /
   sarvapāpaviśuddhātmā so 'śvamedhaphalaṃ labhet // KūrmP_1,35.22 //	sarva pApa viSudDa AtmA saH aSvameDa Palam laBet // KUrmP_1,35.22 //
   uttareṇa pratiṣṭhānaṃ bhāgīrathyāstu savyataḥ /	uttareNa pratizWAnam BAgIraTyAH tu savyatas /
   haṃsaprapatanaṃ nāma tīrthaṃ trailokyaviśrutam // KūrmP_1,35.23 //	haMsaprapatanam nAma tIrTam trElokya viSrutam // KUrmP_1,35.23 //
   aśvamedhaphalaṃ tatra smṛtamātrāt tu jāyate /	aSvameDa Palam tatra smRta mAtrAt tu jAyate /
   yāvaccandraśca sūryaśca tāvat svarge mahīyate // KūrmP_1,35.24 //	yAvat candraH ca sUryaH ca tAvat svarge mahIyate // KUrmP_1,35.24 //
   urvaśīpuline ramye vipule haṃsapāṇḍure /	urvaSI puline ramye vipule haMsa pANxure /
   parityajatiyaḥ prāṇān śṛṇu tasyāpi yat phalam // KūrmP_1,35.25 //	parityajatiyaH prANAn SRNu tasya api yat Palam // KUrmP_1,35.25 //
   ṣaṣṭivarṣasahastrāṇi ṣaṣṭivarṣaśatāni ca /	zazwi varza sahastrANi zazwi varza SatAni ca /
   āste sa pitṛbhiḥ sārdhaṃ svargaloke narādhipa // KūrmP_1,35.26 //	Aste sa pitRBiH sArDam svarga loke narADipa // KUrmP_1,35.26 //
   athaṃ saṃdhyāvaṭe ramye brahmacārī jitendriyaḥ /	aTam saMDyA vawe ramye brahmacArI jita indriyaH /
   naraḥ śucirupāsīta brahmalokamavāpnuyāt // KūrmP_1,35.27 //	naraH SuciH upAsIta brahma lokam avApnuyAt // KUrmP_1,35.27 //
   koṭitīrthaṃ samāśritya yastu prāṇān parityajet /	kowitIrTam samASritya yaH tu prANAn parityajet /
   koṭivarṣasahastrāṇi svargaloke mahīyate // KūrmP_1,35.28 //	kowi varza sahastrANi svarga loke mahIyate // KUrmP_1,35.28 //
   yatra gaṅgā mahābhāgā bahutīrthatapovanā /	yatra gaFgA mahABAgA bahu tIrTa tapaH vanAH /
   siddhakṣetraṃ hi tajjñeyaṃ nātra kāryā vicāraṇā // KūrmP_1,35.29 //	sidDa kzetram hi tat jQeyam na atra kAryA vicAraNAH // KUrmP_1,35.29 //
   kṣitau tārayate martyān nāgāṃstārayate 'pyadhaḥ /	kzitO tArayate martyAn nAgAn= tArayate api aDas /
   divi tārayate devāṃstena tripathagā smṛtā // KūrmP_1,35.30 //	divi tArayate devAn= tena tripaTagA smRtA // KUrmP_1,35.30 //
   yāvadasthīni gaṅgāyāṃ tiṣṭhanti puruṣasya tu /	yAvat asTIni gaFgAyAm tizWanti puruzasya tu /
   tāvad varṣasahastrāṇi svargaloke mahīyate // KūrmP_1,35.31 //	tAvat varza sahastrANi svarga loke mahIyate // KUrmP_1,35.31 //
   tīrthānāṃ paramaṃ tīrthaṃ nadīnāṃ paramā nadī /	tIrTAnAm paramam tIrTam nadInAm paramA nadI /
   mokṣadā sarvabhūtānāṃ mahāpātakināmapi // KūrmP_1,35.32 //	mokza dA sarva BUtAnAm mahApAtakinAm api // KUrmP_1,35.32 //
   sarvatra sulabhā gaṅgā triṣu sthāneṣu durlabhā /	sarvatra sulaBA gaFgA trizu sTAnezu durlaBA /
   gaṅgādvāre prayāge ca gaṅgāsāgarasaṃgame // KūrmP_1,35.33 //	gaFgAdvAre prayAge ca gaFgAsAgara saMgame // KUrmP_1,35.33 //
   sarveṣāme bhūtānāṃ pāpopahatacetasām /	sarveza Ame BUtAnAm pApa upahata cetasAm /
   gatimanveṣamāṇānāṃ nāsti gaṅgāsamā gatiḥ // KūrmP_1,35.34 //	gatim anvezamANAnAm na asti gaFgA samA gatiH // KUrmP_1,35.34 //
   pavitrāṇāṃ pavitraṃ ca maṅgalānāṃ ca maṅgalam /	pavitrANAm pavitram ca maFgalAnAm ca maFgalam /
   māheśvarāt paribhraṣṭā sarvapāpaharā śubhā // KūrmP_1,35.35 //	mAheSvarAt pariBrazwA sarva pApa harA SuBA // KUrmP_1,35.35 //
   kṛte yuge tu tīrthāni tretāyāṃ puṣkaraṃ param /	kRte yuge tu tIrTAni tretAyAm puzkaram param /
   dvāpare tu kurukṣetraṃ kalau gaṅgāṃ viśiṣyate // KūrmP_1,35.36 //	dvApare tu kurukzetram kalO gaFgAm viSizyate // KUrmP_1,35.36 //
   gaṅgāmeva niṣeveta prayāge tu viśeṣataḥ /	gaFgAm eva nizeveta prayAge tu viSezataH /
   nānyat kaliyugodbhūtaṃ malaṃ hantuṃ suduṣkṛtam // KūrmP_1,35.37 //	na anyat kali yuga udBUtam malam hantum su duzkRtam // KUrmP_1,35.37 //
   akāmo vā sakāmo vā gaṅgāyāṃ yo vipadyate /	akAmaH vA sa kAmaH vA gaFgAyAm yaH vipadyate /
   sa mṛto jāyate svarge narakaṃ ca na paśyati // KūrmP_1,35.38 //	sa mRtaH jAyate svarge narakam ca na paSyati // KUrmP_1,35.38 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcatriṃśo	iti SrI kUrmapurANe zawsAhastryAm saMhitAyAm pUrva viBAge paQcatriMSaH 
   'dhyāyaḥ	aDyAyaH
   mārkaṇḍeya uvāca	mArkaNxeyaH uvAca
   ṣaṣṭistīrthasahastrāṇi ṣaṣṭistīrthaśatāni ca /	zazwiH tIrTa sahastrANi zazwiH tIrTa SatAni ca /
   māghamāse gamiṣyanti gaṅgāyamunasaṃgamam // KūrmP_1,36.1 //	mAGa mAse gamizyanti gaFgA yamuna saMgamam // KUrmP_1,36.1 //
   gavāṃ śatasahastrasya samyag dattasya yat phalam /	gavAm Sata sahastrasya samyak dattasya yat Palam /
   prayāge māghamāse tu tryahaṃ snātasya tat phalam // KūrmP_1,36.2 //	prayAge mAGa mAse tu tri aham snAtasya tat Palam // KUrmP_1,36.2 //
   gaṅgāyamunayormadhye kārṣāgniṃ yastu sādhayet /	gaFgA yamunayoH maDye kArza agnim yaH tu sADayet /
   ahīnāṅgo 'pyarogaśca pañcendriyasamanvitaḥ // KūrmP_1,36.3 //	ahIna aFgaH api arogaH ca paQca indriya samanvitaH // KUrmP_1,36.3 //
   yāvanti romakūpāṇi tasya gātreṣu mānada /	yAvanti romakUpANi tasya gAtrezu mAnada /
   tāvad varṣasahastrāṇi svargaloke mahīyate // KūrmP_1,36.4 //	tAvat varza sahastrANi svarga loke mahIyate // KUrmP_1,36.4 //
   tataḥ svargāt paribhraṣṭo jambūdvīpapatirbhavet /	tatas svargAt pariBrazwaH jambUdvIpa patiH Bavet /
   sa bhuktvā vipulān bhogāṃstat tīrthaṃ bhajate punaḥ // KūrmP_1,36.5 //	sa BuktvA vipulAn BogAn= tat tIrTam Bajate punar // KUrmP_1,36.5 //
   jalapraveśaṃ yaḥ kuryāt saṃgame lokaviśrute /	jala praveSam yaH kuryAt saMgame loka viSrute /
   rāhugrasto yathā somo vimuktaḥ sarvapātakaiḥ // KūrmP_1,36.4 //	rAhu grastaH yaTA somaH vimuktaH sarva pAtakEH // KUrmP_1,36.4 //
   somalokamavāpnoti somena saha modate /	soma lokam avApnoti somena saha modate /
   ṣaṣṭiṃ varṣasahastrāṇi ṣaṣṭiṃ varṣaśatāni ca // KūrmP_1,36.7 //	zazwim varza sahastrANi zazwim varza SatAni ca // KUrmP_1,36.7 //
   svargataḥ śakraloke 'sau munigandharvasevitaḥ /	svargataH Sakra loke asO muni ganDarva sevitaH /
   tato bhraṣṭastu rājendra samṛddhe jāyate kule // KūrmP_1,36.8 //	tatas BrazwaH tu rAja indra samRdDe jAyate kule // KUrmP_1,36.8 //
   adhaḥ śirāstvayodhārāmurdhvapādaḥ pibennaraḥ /	aDas SirAH tu ayoDArAm urDva pAdaH pibet naraH /
   śataṃ varṣasahastrāṇi svargaloke mahīyate // KūrmP_1,36.9 //	Satam varza sahastrANi svarga loke mahIyate // KUrmP_1,36.9 //
   tasmād bhraṣṭastu rājendra agnihotrī bhavennaraḥ /	tasmAt BrazwaH tu rAja indra agnihotrI Bavet naraH /
   bhuktvā tu vipulān bhogāṃstat tīrthaṃ bhajate punaḥ // KūrmP_1,36.10 //	BuktvA tu vipulAn BogAn= tat tIrTam Bajate punar // KUrmP_1,36.10 //
   yaḥ svadehaṃ vikarted vā śakunibhyaḥ prayacchati /	yaH sva deham vikartet vA SakuniByaH prayacCati /
   vihagairupabhuktasya śṛṇu tasyāpi yatphalam // KūrmP_1,36.11 //	vihagEH upaBuktasya SRNu tasya api yat Palam // KUrmP_1,36.11 //
   śataṃ varṣasahastrāṇi somaloke mahīyate /	Satam varza sahastrANi soma loke mahIyate /
   tatastasmāt paribhraṣṭo rājā bhavati dhārmikaḥ // KūrmP_1,36.12 //	tatas tasmAt pariBrazwaH rAjA Bavati DArmikaH // KUrmP_1,36.12 //
   guṇavān rūpasaṃpanno vidvān supriyavākyavān /	guNavAn rUpa saMpannaH vidvAn su priya vAkyavAn /
   bhuktvā tu vipulān bhogāṃstatatīrthaṃ bhajate punaḥ // KūrmP_1,36.13 //	BuktvA tu vipulAn BogAn= tata tIrTam Bajate punar // KUrmP_1,36.13 //
   uttare yamunātīre prayāgasya tu dakṣiṇe /	uttare yamunA tIre prayAgasya tu dakziNe /
   ṛṇapramocanaṃ nāma tīrthaṃ tu paramaṃ smṛtam // KūrmP_1,36.14 //	RNapramocanam nAma tIrTam tu paramam smRtam // KUrmP_1,36.14 //
   ekarātroṣitaḥ snātvā ṛṇaistatra pramucyate /	eka rAtra uzitaH snAtvA RNEH tatra pramucyate /
   sūryalokamavāpnoti anṛṇaśca sadā bhavet // KūrmP_1,36.15 //	sUrya lokam avApnoti anRNaH ca sadA Bavet // KUrmP_1,36.15 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ṣaṭtriṃśo	iti SrI kUrmapurANe zawsAhastryAm saMhitAyAm pUrva viBAge zawtriMSaH 
   'dhyāyaḥ	aDyAyaH
   mārkaṇḍaya uvāca	mArkaNxayaH uvAca
   tapanasya sutā devī triṣu lokeṣu viśrutā /	tapanasya sutA devI trizu lokezu viSrutA /
   samāgatā mahābhāgā yamunā yatra nimnagā // KūrmP_1,37.1 //	samAgatAH mahABAgAH yamunA yatra nimnagA // KUrmP_1,37.1 //
   yenaiva niḥ sṛtā gaṅgā tenaiva yamunā gatā /	yena eva niH sRtA gaFgA tena eva yamunA gatAH /
   yojanānāṃ sahastreṣu kīrtanāt pāpanāśanī // KūrmP_1,37.2 //	yojanAnAm sa hastrezu kIrtanAt pApa nASanI // KUrmP_1,37.2 //
   tatra snātvā ca pītvā ca yamunāyāṃ yudhiṣṭhira /	tatra snAtvA ca pItvA ca yamunAyAm yuDizWira /
   sarvapāpavinirmuktaḥ punātyāsaptamaṃ kulam /	sarva pApa vinirmuktaH punAti Asaptamam kulam /
   prāṇāṃstyajati yastatra sa yāti paramāṃ gatim // KūrmP_1,37.3 //	prANAn= tyajati yaH tatra sa yAti paramAm gatim // KUrmP_1,37.3 //
   agnitīrthamiti khyātaṃ yamunādakṣiṇa taṭe /	agnitIrTam iti KyAtam yamunA dakziNa tawe /
   paścime dharmarājasya tīrthaṃ tvanarakaṃ smṛtam /	paScime DarmarAjasya tIrTam tu anarakam smRtam /
   tatra snātvā divaṃ yānti ye mṛtāste 'punarbhavāḥ // KūrmP_1,37.4 //	tatra snAtvA divam yAnti ye mRtAH te apunarBavAH // KUrmP_1,37.4 //
   kṛṣṇapakṣe caturdaśyāṃ snātvā saṃtarpayecchuciḥ /	kRzNa pakze caturdaSyAm snAtvA saMtarpayet SuciH /
   dharmarājaṃ mahāpāpairmucyate nātra saṃśayaḥ // KūrmP_1,37.5 //	DarmarAjam mahA pApEH mucyate na atra saMSayaH // KUrmP_1,37.5 //
   daśa tīrthasahastrāṇi triṃśatkoṭyastathāparāḥ /	daSa tIrTa sahastrANi triMSat kowyaH taTA aparAH /
   prayāge saṃsthitāni syurevamāhurmanīṣiṇaḥ // KūrmP_1,37.6 //	prayAge saMsTitAni syuH evam AhuH manIziNaH // KUrmP_1,37.6 //
   tistraḥ koṭyor'dhakoṭī ca tīrthānāṃ vāyurabravīt /	tistraH kowyoH aDakowI ca tIrTAnAm vAyuH abravIt /
   divi bhūmyantarikṣe ca tatsarvaṃ jāhnavī smṛtā // KūrmP_1,37.7 //	divi BUmi antarikze ca tat sarvam jAhnavI smRtA // KUrmP_1,37.7 //
   yatra gaṅgā mahābhāgā sa deśastat tapovanam /	yatra gaFgA mahABAgA sa deSaH tat tapaH vanam /
   siddhikṣetraṃ tu tajjñeyaṃ gaṅgātīrasamāśritam // KūrmP_1,37.8 //	sidDi kzetram tu tat jQeyam gaFgA tIra samASritam // KUrmP_1,37.8 //
   yatra devo mahādevo devyā saha maheśvaraḥ /	yatra devaH mahAdevaH devyA saha maheSvaraH /
   āste vaṭeśvaro nityaṃ tat tīrthaṃ tat tapovanam // KūrmP_1,37.9 //	Aste vaweSvaraH nityam tat tIrTam tat tapaH vanam // KUrmP_1,37.9 //
   idaṃ satyaṃ dvijātīnāṃ sādhūnāmātmajasya ca /	idam satyam dvijAtInAm sADUnAm Atmajasya ca /
   suhṛdāṃ ca japet karṇe śiṣyasyānugatasya tu // KūrmP_1,37.10 //	suhRdAm ca japet karNe Sizyasya anugatasya tu // KUrmP_1,37.10 //
   idaṃ dhanyamidaṃ svargyamidaṃ medhyamidaṃ sukham /	idam Danyam idam svargyam idam meDyam idam suKam /
   idaṃ puṇyamidaṃ ramyaṃ pāvanaṃ dharmyamuttamam // KūrmP_1,37.11 //	idam puNyam idam ramyam pAvanam Darmyam uttamam // KUrmP_1,37.11 //
   maharṣoṇāmidaṃ guhyaṃ sarvapāpapramocanam /	mahA RzoNAm idam guhyam sarva pApa pramocanam /
   atrādhītya dvijo 'dhyāyaṃ nirmalatvamavāpnuyāt // KūrmP_1,37.12 //	atra aDItya dvijaH aDyAyam nirmala tvam avApnuyAt // KUrmP_1,37.12 //
   yaścedaṃ śṛṇuyānnityaṃ tīrthaṃ puṇyaṃ sadā śuciḥ /	yaH ca idam SRNuyAt nityam tIrTam puNyam sadA SuciH /
   jātismaritvaṃ labhate nākapṛṣṭhe ca modate // KūrmP_1,37.13 //	jAti smaritvam laBate nAka pRzWe ca modate // KUrmP_1,37.13 //
   prāpyante tānitīrthāni sadbhiḥ śiṣṭānudarśibhiḥ /	prApyante tAnitIrTAni sadBiH Sizwa anudarSiBiH /
   snāhi tīrtheṣu kauravya na ca vakramatirbhava // KūrmP_1,37.14 //	snAhi tIrTezu kOravya na ca vakra matiH Bava // KUrmP_1,37.14 //
   evamuktvā sa bhagavān mārkaṇḍeyo mahāmuniḥ /	evam uktvA sa BagavAn mArkaNxeyaH mahA muniH /
   tīrtāni kathayāmāsa pṛthivyāṃ yāni kānicit // KūrmP_1,37.15 //	tIrtAni kaTayAmAsa pRTivyAm yAni kAnicid // KUrmP_1,37.15 //
   bhūsamudrādisaṃsthānaṃ pramāṇaṃ jyotiṣāṃ sthitam /	BU samudra Adi saMsTAnam pramANam jyotizAm sTitam /
   pṛṣṭaḥ provāca sakalamuktvātha prayayo muniḥ // KūrmP_1,37.16 //	pRzwaH provAca sakalam uktvA aTa prayayaH muniH // KUrmP_1,37.16 //
   ya idaṃ kalyamutthāya paṭhate 'tha śṛṇoti vā /	yaH idam kalyam utTAya paWate aTa SRNoti vA /
   mucyate sarvapāpebhyo rudralokaṃ sa gacchati // KūrmP_1,37.17 //	mucyate sarva pApeByaH rudra lokam sa gacCati // KUrmP_1,37.17 //
   iti śrīkūrmapurāṇe ṣaṭsāhastryāṃ saṃhitāyāṃ purvavibhāge saptatriṃśo	iti SrI kUrmapurANe zawsAhastryAm saMhitAyAm purva viBAge saptatriMSaH 
   'dhyāyaḥ	aDyAyaH
   śrīkūrma uvāca	SrI kUrmaH uvAca
   evamuktāstu munayo naimiṣīyā mahāmatim /	evam uktAH tu munayaH nEmizIyAH mahAmatim /
   papracchuruttaraṃ sūtaṃ pṛthivyādivinirṇayam // KūrmP_1,38.1 //	papracCuH uttaram sUtam pRTivI Adi vinirNayam // KUrmP_1,38.1 //
   ṛṣaya ūcuḥ	RzayaH UcuH
   kathito bhavatā sūta sargaḥ svayaṃbhuvaḥ śubhaḥ /	kaTitaH BavatA sUta sargaH svayaMBuvaH SuBaH /
   idānīṃ śrotumicchāmastrilokasyāsya maṇḍalam // KūrmP_1,38.2 //	idAnIm Srotum icCAmaH trilokasya asya maNxalam // KUrmP_1,38.2 //
   yāvantaḥ sāgarā dvīpāstathā varṣāṇi parvatāḥ /	yAvantaH sAgarAH dvIpAH taTA varzANi parvatAH /
   vanāni saritaḥ sūryagrahāṇāṃ sthitireva ca // KūrmP_1,38.3 //	vanAni saritaH sUrya grahANAm sTitiH eva ca // KUrmP_1,38.3 //
   yadādhāramidaṃ kṛtsnaṃ yeṣāṃ pṛthvī purā tviyam /	yat ADAram idam kRtsnam yezAm pRTvI purA tu iyam /
   nṛpāṇāṃ tatsamāsena sūta vaktumihārhasi // KūrmP_1,38.4 //	nRpANAm tad samAsena sUta vaktum iha arhasi // KUrmP_1,38.4 //
   sūta uvāca	sUtaH uvAca
   vakṣye devādidevāya viṣṇave prabhaviṣṇave /	vakzye deva AdidevAya vizNave praBavizNave /
   namaskṛtvāprameyāya yaduktaṃ tena dhīmatā // KūrmP_1,38.5 //	namaskRtvA aprameyAya yat uktam tena DImatA // KUrmP_1,38.5 //
   svāyaṃbhuvasya tu manoḥ prāgukto yaḥ priyavrataḥ /	svAyaMBuvasya tu manoH prAk uktaH yaH priyavrataH /
   putrastasyābhavan putrāḥ prajāpatisamā daśa // KūrmP_1,38.6 //	putraH tasya aBavan putrAH prajApati samAH daSa // KUrmP_1,38.6 //
   agnīdhraścāgnibāhuśca vapuṣmān dyutimāṃstathā /	agnIDraH ca agnibAhuH ca vapuzmAn dyutimAn= taTA /
   medhā medhātithirhavyaḥ savanaḥ putra eva ca // KūrmP_1,38.7 //	meDAH meDAtiTiH havyaH savanaH putraH eva ca // KUrmP_1,38.7 //
   jyotiṣmān daśamasteṣāṃ mahābalaparākramaḥ /	jyotizmAn daSamaH tezAm mahA bala parAkramaH /
   dhārmiko dānanirataḥ sarvabhūtānukampakaḥ // KūrmP_1,38.8 //	DArmikaH dAna nirataH sarva BUta anukampakaH // KUrmP_1,38.8 //
   medhāgnibāhuputrāstu trayo yogaparāyaṇāḥ /	meDA agnibAhu putrAH tu trayaH yoga parAyaNAH /
   jātismarā mahābhāgā na rājye dadhire matim // KūrmP_1,38.9 //	jAtismarAH mahABAgAH na rAjye daDire matim // KUrmP_1,38.9 //
   priyavrato 'bhyaṣiñcad vai saptadvīpeṣu sapta tān /	priyavrataH aByaziQcat vE sapta dvIpezu sapta tAn /
   jambudvīpeśvaraṃ putramagnīdhramakaronnṛpaḥ // KūrmP_1,38.10 //	jambudvIpa ISvaram putram agnIDram akarot nRpaH // KUrmP_1,38.10 //
   plakṣdvīpeśvaraścaiva tena medhātithiḥ kṛtaḥ /	plakzdvIpa ISvaraH ca eva tena meDAtiTiH kRtaH /
   śālmaleśaṃ vapuṣmantaṃ narendramabhiṣiktavān // KūrmP_1,38.11 //	SAlmala ISam vapuzmantam narendram aBiziktavAn // KUrmP_1,38.11 //
   jyotiṣmantaṃ kuśadvīpe rājānaṃ kṛtavān prabhuḥ /	jyotizmantam kuSadvIpe rAjAnam kRtavAn praBuH /
   dyutimantaṃ ca rājānaṃ krauñcadvīpe samādiśat // KūrmP_1,38.12 //	dyutimantam ca rAjAnam krOQcadvIpe samAdiSat // KUrmP_1,38.12 //
   śākadvīpeśvaraṃ cāpi havyaṃ cakre priyavrataḥ /	SAkadvIpa ISvaram ca api havyam cakre priyavrataH /
   puṣkarādhipatiṃ cakre savanaṃ ca prajāpatiḥ // KūrmP_1,38.13 //	puzkara aDipatim cakre savanam ca prajApatiH // KUrmP_1,38.13 //
   puṣkare savanasyāpi mahāvītaḥ suto 'bhavat /	puzkare savanasya api mahAvItaH sutaH aBavat /
   dhātikiścaiva dvāvetau putrau putravatāṃ varau // KūrmP_1,38.14 //	DAtikiH ca eva dvO= etO putrO putravatAm varO // KUrmP_1,38.14 //
   mahāvītaṃ smṛtaṃ varṣaṃ tasya nāmnā mahātmanaḥ /	mahAvItam smRtam varzam tasya nAmnA mahAtmanaH /
   nāmnā tu dhātakeścāpi dhātakīkhaṇḍamucyate // KūrmP_1,38.15 //	nAmnA tu DAtakeH ca api DAtakIKaNxam ucyate // KUrmP_1,38.15 //
   śākadvīpeśvarasyātha havyasyāpyabhavan sutāḥ /	SAkadvIpa ISvarasya aTa havyasya api aBavan sutAH /
   jaladaśca kumāraśca sukumāro maṇīcakaḥ /	jaladaH ca kumAraH ca sukumAraH maNIcakaH /
   kusumottaro 'tha modākiḥ saptamaḥ syānmahādrumaḥ // KūrmP_1,38.16 //	kusumottaraH aTa modAkiH saptamaH syAt mahA drumaH // KUrmP_1,38.16 //
   jaladaṃ jaladasyātha varṣaṃ prathamamucyate /	jaladam jaladasya aTa varzam praTamam ucyate /
   kumārasya tu kaumāraṃ tṛtīyaṃ sukumārakam // KūrmP_1,38.17 //	kumArasya tu kOmAram tRtIyam sukumArakam // KUrmP_1,38.17 //
   maṇīcakaṃ caturthaṃ tu pañcamaṃ kusumottaram /	maNIcakam caturTam tu paQcamam kusuma uttaram /
   modākaṃ ṣaṣṭhamityuktaṃ saptamaṃ tu mahādrumam // KūrmP_1,38.18 //	modAkam zazWam iti uktam saptamam tu mahA drumam // KUrmP_1,38.18 //
   krauñcadvīpeśvarasyāpi sutā dyutimato 'bhavan /	krOQca dvIpa ISvarasya api sutAH dyutimataH aBavan /
   kuśalaḥ prathamasteṣāṃ dvitīyastu manoharaḥ // KūrmP_1,38.19 //	kuSalaH praTamaH tezAm dvitIyaH tu manoharaH // KUrmP_1,38.19 //
   uṣṇastṛtīyaḥ saṃproktaścaturthaḥ pravaraḥ smṛtaḥ /	uzNaH tRtIyaH saMproktaH caturTaH pravaraH smRtaH /
   andhakāro muniścaiva dundubhiścaiva saptamaḥ /	anDakAraH muniH ca eva dunduBiH ca eva saptamaH /
   teṣāṃ svanāmabhirdeśāḥ krauñcadvīpāśrayāḥ śubhāḥ // KūrmP_1,38.20 //	tezAm sva nAmaBiH deSAH krOQca dvIpa ASrayAH SuBAH // KUrmP_1,38.20 //
   jyotiṣmataḥ kuśadvīpe saptaivāsan mahaujasaḥ /	jyotizmataH kuSadvIpe saptA eva Asat mahA ojasaH /
   udbhedo veṇumāṃścaivāśvaratho lambano dhṛtiḥ /	udBedaH veNumAn= ca eva aSvaraTaH lambanaH DRtiH /
   ṣaṣṭhaḥ prabhākāraścāpi saptamaḥ kapilaḥ smṛtaḥ // KūrmP_1,38.21 //	zazWaH praBA AkAraH ca api saptamaH kapilaH smRtaH // KUrmP_1,38.21 //
   svanāmacihnitān yatra tathā varṣāṇi suvratāḥ /	sva nAma cihnitAn yatra taTA varzANi suvratAH /
   jñeyāni sapta tānyeṣu dvīpeṣvevaṃ na yo mataḥ // KūrmP_1,38.22 //	jQeyAni sapta tAni ezu dvIpezu evam na yaH mataH // KUrmP_1,38.22 //
   śālmaladvīpanāthasya sutāścāsan vapuṣmataḥ /	SAlmala dvIpa nATasya sutAH ca Asan vapuzmataH /
   śvetaśca haritaścaiva jīmūto rohitastathā /	SvetaH ca haritaH ca eva jImUtaH rohitaH taTA /
   vaidyutau mānasaścaiva saptamaḥ suprabho mataḥ // KūrmP_1,38.23 //	vEdyutO mAnasaH ca eva saptamaH supraBaH mataH // KUrmP_1,38.23 //
   plakṣadvīpeśvarasyāpi sapta medhātitheḥ sutāḥ /	plakzadvIpa ISvarasya api sapta meDAtiTeH sutAH /
   jyeṣṭhaḥ śāntabhayasteṣāṃ śiśiraśca sukhodayaḥ /	jyezWaH SAnta BayaH tezAm SiSiraH ca suKa udayaH /
   ānandaśca śivaścaiva kṣemakaśca dhruvastathā // KūrmP_1,38.24 //	AnandaH ca SivaH ca eva kzemakaH ca DruvaH taTA // KUrmP_1,38.24 //
   plakṣadvīpādiṣu jñeyaḥ śākadvīpāntikeṣu vai /	plakzadvIpa Adizu jQeyaH SAkadvIpa antikezu vE /
   varṇāśramavibhāgena svadharmo muktaye dvijāḥ // KūrmP_1,38.25 //	varNa ASrama viBAgena svaDarmaH muktaye dvijAH // KUrmP_1,38.25 //
   jambudvīpeśvarasyāpi putrāstvāsan mahābalāḥ /	jambudvIpa ISvarasya api putrAH tu Asan mahA balAH /
   agnīdhrasya dvijaśreṣṭhāstannāmāni nibodhata // KūrmP_1,38.26 //	agnIDrasya dvijaSrezWAH tad nAmAni niboData // KUrmP_1,38.26 //
   nābhiḥ kiṃpuruṣaścaiva tathā haririlāvṛtaḥ /	nABiH kiMpuruzaH ca eva taTA hariH ilAvRtaH /
   ramyo hiraṇvāṃśca kururbhadrāśvaḥ ketumāhalakaḥ // KūrmP_1,38.27 //	ramyaH hiraNvAn= ca kuruH BadrASvaH ketumAhalakaH // KUrmP_1,38.27 //
   jambudvīpeśvaro rājā sa cāgnīdhro mahāmatiḥ /	jambudvIpa ISvaraH rAjA sa ca agnIDraH mahAmatiH /
   vibhajya navadhā tebhyo yathānyāyaṃ dadau punaḥ // KūrmP_1,38.28 //	viBajya navaDA teByaH yaTAnyAyam dadO punar // KUrmP_1,38.28 //
   nābhestu dakṣiṇaṃ varṣaṃ himāhvaṃ pradadau punaḥ /	nABeH tu dakziNam varzam himAhvam pradadO punar /
   hemakūṭaṃ tato varṣaṃ dadau kiṃpuruṣāya tu // KūrmP_1,38.29 //	hemakUwam tatas varzam dadO kiMpuruzAya tu // KUrmP_1,38.29 //
   tṛtīyaṃ naiṣadhaṃ varṣaṃ haraye dattavān pitā /	tRtIyam nEzaDam varzam haraye dattavAn pitA /
   ilāvṛtāya pradadau merumadhyamilāvṛtam // KūrmP_1,38.30 //	ilAvRtAya pradadO meru maDyam ilAvRtam // KUrmP_1,38.30 //
   nīlācalāśritaṃ varṣaṃ ramyāya pradadau pitā /	nIla acala ASritam varzam ramyAya pradadO pitA /
   śvetaṃ yaduttaraṃ varṣaṃ pitrā dattaṃ hiraṇvate // KūrmP_1,38.31 //	Svetam yat uttaram varzam pitrA dattam hiraNvate // KUrmP_1,38.31 //
   yaduttaraṃ śṛṅgavato varṣaṃ tat kuruve dadau /	yat uttaram SRFgavataH varzam tat kuruve dadO /
   meroḥ pūrveṇa yad varṣaṃ bhadrāśvāya nyavedayat /	meroH pUrveNa yat varzam BadrASvAya nyavedayat /
   gandhamādanavarṣaṃ tu ketumālāya dattavān // KūrmP_1,38.32 //	ganDamAdana varzam tu ketumAlAya dattavAn // KUrmP_1,38.32 //
   varṣeṣveteṣu tān putrānabhiṣicya narādhipaḥ /	varzezu etezu tAn putrAn aBizicya narADipaH /
   saṃsārakaṣṭatāṃ jñātvā tapastepe vanaṃ gataḥ // KūrmP_1,38.33 //	saMsAra kazwatAm jQAtvA tapaH tepe vanam gataH // KUrmP_1,38.33 //
   himāhvayaṃ tu yasyaitannābherāsīnmahātmanaḥ /	himAhvayam tu yasya etat nABeH AsIt mahAtmanaH /
   tasyarṣabho 'bhavat putro marudevyāṃ mahādyutiḥ // KūrmP_1,38.34 //	tasya RzaBaH aBavat putraH marudevyAm mahA dyutiH // KUrmP_1,38.34 //
   ṛṣabhād bharato jajñe vīraḥ putraśatāgrajaḥ /	RzaBAt BarataH jajQe vIraH putra Sata agrajaH /
   so 'bhiṣicyarṣabhaḥ putraṃ bharataṃ pṛthivīpatiḥ /	saH aBizicya RzaBaH putram Baratam pRTivIpatiH /
   vānaprasthāśramaṃ gatvā tapastepe yathāvidhi // KūrmP_1,38.35 //	vAnaprasTa ASramam gatvA tapaH tepe yaTAviDi // KUrmP_1,38.35 //
   tapasā karṣito 'tyarthaṃ kṛśo dhamanisaṃtataḥ /	tapasA karzitaH atyarTam kRSaH DamanisaMtataH /
   jñānayogarato bhūtvā mahāpāśupato 'bhavat // KūrmP_1,38.36 //	jQAna yoga rataH BUtvA mahA pASupataH aBavat // KUrmP_1,38.36 //
   sumatirbharatasyābhūt putraḥ paramadhārmikaḥ /	sumatiH Baratasya aBUt putraH parama DArmikaH /
   sumatestaijasastasmādindridyumno vyajāyata // KūrmP_1,38.37 //	sumateH tEjasaH tasmAt indridyumnaH vyajAyata // KUrmP_1,38.37 //
   parameṣṭhī sutastasmāt pratīhārastadanvayaḥ /	paramezWI sutaH tasmAt pratIhAraH tad anvayaH /
   pratiharteti vikhyāta utpannastasya cātmajaḥ // KūrmP_1,38.38 //	pratihartA iti viKyAtaH utpannaH tasya ca AtmajaH // KUrmP_1,38.38 //
   bhavastasmādathodgīthaḥ prastāvastatsuto 'bhavat /	BavaH tasmAt aTa udgITaH prastAvaH tad sutaH aBavat /
   pṛthustatastato rakto raktasyāpi gayaḥ sutaḥ // KūrmP_1,38.39 //	pRTuH tatas tatas raktaH raktasya api gayaH sutaH // KUrmP_1,38.39 //
   naro gayasya tanayastasya putro virāḍabhūt /	naraH gayasya tanayaH tasya putraH virAxaBUt /
   tasya putro mahāvīryo dhīmāṃstasmādajāyata // KūrmP_1,38.40 //	tasya putraH mahA vIryaH DImAn= tasmAt ajAyate // KUrmP_1,38.40 //
   mahānto 'pi tataścābhūd bhauvanastatsuto 'bhavat /	mahAntaH api tatas ca aBUt BOvanaH tad sutaH aBavat /
   tvaṣṭā tvaṣṭuśca virajo rajastasyāpyabhūt sutaḥ // KūrmP_1,38.41 //	tvazwA tvazwuH ca virajaH rajaH tasya api aBUt sutaH // KUrmP_1,38.41 //
   śatajid rajasastasya jajñe putraśataṃ dvijāḥ /	Satajit rajasaH tasya jajQe putra Satam dvijAH /
   teṣāṃ pradhāno balavān viśvajyotiriti smṛtaḥ // KūrmP_1,38.42 //	tezAm praDAnaH balavAn viSvajyotiH iti smRtaH // KUrmP_1,38.42 //
   ārādhya devaṃ brahmāṇaṃ kṣemakaṃ nāma pārthivam /	ArADya devam brahmANam kzemakam nAma pArTivam /
   asūta putraṃ dharmajñaṃ mahābāhumarindamam // KūrmP_1,38.43 //	asUta putram Darma jQam mahA bAhum arindamam // KUrmP_1,38.43 //
   ete purastād rājāno mahāsattvā mahaujasaḥ /	ete purastAt rAjAnaH mahAsattvAH mahA ojasaH /
   eṣāṃ vaṃśaprasūtaiśca bhukteyaṃ pṛthivī purā // KūrmP_1,38.44 //	ezAm vaMSa prasUtEH ca BuktA iyam pRTivI purA // KUrmP_1,38.44 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge aṣṭātriṃśo	iti SrI kUrmapurANe zawsAhastryAm saMhitAyAm pUrva viBAge azwAtriMSaH 
   'dhyāyaḥ	aDyAyaH
   sūta uvāca	sUtaH uvAca
   ataḥ paraṃ pravakṣyāmi saṃkṣepeṇa dvijottamāḥ /	atas param pravakzyAmi saMkzepeNa dvijottamAH /
   trailokyasyāsya mānaṃ vo na śakyaṃ vistareṇa tu // KūrmP_1,39.1 //	trElokyasya asya mAnam vaH na Sakyam vistareNa tu // KUrmP_1,39.1 //
   bhūrloko 'tha bhuvarlokaḥ svarloko 'tha mahastataḥ /	BUrlokaH aTa BuvarlokaH svarlokaH aTa mahaH tatas /
   janastapaśca satyaṃ ca lokāstvaṇḍodbhavā matāḥ // KūrmP_1,39.2 //	janaH tapaH ca satyam ca lokAH tu aNxa udBavAH matAH // KUrmP_1,39.2 //
   sūryācandramasoryāvat kiraṇairavabhāsate /	sUryAcandramasoH yAvat kiraNEH avaBAsate /
   tāvad bhūrloka ākhyātaḥ purāṇe dvijapuṅgavāḥ // KūrmP_1,39.3 //	tAvat BUrlokaH AKyAtaH purANe dvija puFgavAH // KUrmP_1,39.3 //
   yāvatpramāṇo bhūrloko vistarāt parimaṇḍalāt /	yAvat pramANaH BUrlokaH vistarAt parimaNxalAt /
   bhuvarloko 'pi tāvānsyānmaṇḍalād bhāskarasya tu // KūrmP_1,39.4 //	BuvarlokaH api tAvAn syAt maNxalAt BAskarasya tu // KUrmP_1,39.4 //
   ūrdhvaṃyanmaṇḍalād vyomadhruvoyāvadvyavasthitaḥ /	UrDvaMyat maNxalAt vyomaDruvaH yAvat vyavasTitaH /
   svarlokaḥ sa samākhyātastatra vāyostu nemayaḥ // KūrmP_1,39.5 //	svarlokaH sa samAKyAtaH tatra vAyoH tu nemayaH // KUrmP_1,39.5 //
   āvahaḥ pravahaścaiva tathaivānuvahaḥ paraḥ /	AvahaH pravahaH ca eva taTA eva anuvahaH paraH /
   saṃvaho vivahaścātha tadūrdhvaṃ syāt parāvahaḥ // KūrmP_1,39.6 //	saMvahaH vivahaH ca aTa tad UrDvam syAt parAvahaH // KUrmP_1,39.6 //
   tathā parivahaścordhvaṃ vāyorvai sapta nemayaḥ /	taTA parivahaH ca UrDvam vAyoH vE sapta nemayaH /
   bhūmeryojanalakṣe tu bhānorvai maṇḍalaṃ sthitam // KūrmP_1,39.7 //	BUmeH yojana lakze tu BAnoH vE maNxalam sTitam // KUrmP_1,39.7 //
   lakṣe divākarasyāpi maṇḍalaṃ śaśinaḥ smṛtam /	lakze divAkarasya api maNxalam SaSinaH smRtam /
   nakṣatramaṇḍalaṃ kṛtsnaṃ tallakṣeṇa prakāśate // KūrmP_1,39.8 //	nakzatra maNxalam kRtsnam tad lakzeNa prakASate // KUrmP_1,39.8 //
   dvelakṣe hyuttare viprā budho nakṣatramaṇḍalāt /	dvelakze hi uttare viprAH buDaH nakzatra maNxalAt /
   tāvatpramāṇabhāge tu budhasyāpyuśanāḥ sthitaḥ // KūrmP_1,39.9 //	tAvat pramANa BAge tu buDasya api uSanAH sTitaH // KUrmP_1,39.9 //
   aṅgārako 'pi śukrasya tatpramāṇo vyavasthitaḥ /	aFgArakaH api Sukrasya tad pramANaH vyavasTitaH /
   lakṣadvayena bhaumasya sthito devapurohitaḥ // KūrmP_1,39.10 //	lakza dvayena BOmasya sTitaH deva purohitaH // KUrmP_1,39.10 //
   saurirdvilakṣeṇa guror grahāṇāmatha maṇḍalam /	sOriH dvi lakzeNa guroH grahANAm aTa maNxalam /
   saptarṣimaṇḍalaṃ tasmāllakṣamātre prikāśate // KūrmP_1,39.11 //	saptarzi maNxalam tasmAt lakza mAtre prikA Sate // KUrmP_1,39.11 //
   ṛṣīṇāṃ maṇḍalādūrdhvaṃ lakṣamātre sthito dhruvaḥ /	RzINAm maNxalAt UrDvam lakza mAtre sTitaH DruvaH /
   meḍhībhūtaḥ samastasya jyotiścakrasya vai dhruvaḥ /	meXI BUtaH samastasya jyotiScakrasya vE DruvaH /
   tatra dharmaḥ sa bhagavān viṣṇurnārāyaṇaḥ sthitaḥ // KūrmP_1,39.12 //	tatra DarmaH sa BagavAn vizNuH nArAyaNaH sTitaH // KUrmP_1,39.12 //
   navayojanasāhastro viṣkambhaḥ savituḥ smṛtaḥ /	nava yojana sAhastraH vizkamBaH savituH smRtaH /
   triguṇastasya vistāro maṇḍalasya pramāṇataḥ // KūrmP_1,39.13 //	triguNaH tasya vistAraH maNxalasya pramANataH // KUrmP_1,39.13 //
   dviguṇastasya vistārād vistāraḥ śaśinaḥ smṛtaḥ /	dviguNaH tasya vistArAt vistAraH SaSinaH smRtaH /
   tulyastayostu svarbhānurbhūtvādhastāt prasarpati // KūrmP_1,39.14 //	tulyaH tayoH tu svarBAnuH BUtvA aDastAt prasarpati // KUrmP_1,39.14 //
   addhṛtya pṛthivīcchāyāṃ nirmito maṇḍalākṛtiḥ /	adDRtya pRTivI icCAyAm nirmitaH maNxala AkRtiH /
   svarbhānostu vṛhat sthānaṃ tṛtīyaṃ yat tamomayam // KūrmP_1,39.15 //	svarBAnoH tu vRhat sTAnam tRtIyam yat tamaH mayam // KUrmP_1,39.15 //
   candrasya ṣoḍaśo bhāgo bhārgavasya vidhīyate /	candrasya zoxaSaH BAgaH BArgavasya viDIyate /
   bhārgavāt pādahīnastu vijñeyo vai bṛhaspatiḥ // KūrmP_1,39.16 //	BArgavAt pAda hInaH tu vijQeyaH vE bRhaspatiH // KUrmP_1,39.16 //
   bṛhaspateḥ pādahīnau vakrasaurāvubhau smṛtau /	bRhaspateH pAda hInO vakra sOrO= uBO smRtO /
   vistārānmaṇḍalāccaiva pādahīnastayorbudhaḥ // KūrmP_1,39.17 //	vistArAt maNxalAt ca eva pAda hInaH tayoH buDaH // KUrmP_1,39.17 //
   tārānakṣatrarūpāṇi vapuṣmantīha yāni vai /	tArA nakzatra rUpANi vapuzmanti iha yAni vE /
   budhena tāni tulyāni vistārānmaṇḍalāt tathā // KūrmP_1,39.18 //	buDena tAni tulyAni vistArAt maNxalAt taTA // KUrmP_1,39.18 //
   tārānakṣatrarūpāṇi hīnāni tu parasparāt /	tArA nakzatra rUpANi hInAni tu parasparAt /
   śatāni pañca catvāri trīṇi dve caiva yojane // KūrmP_1,39.19 //	SatAni paQca catvAri trINi dve ca eva yojane // KUrmP_1,39.19 //
   sarvāvaranikṛṣṭāni tārakāmaṇḍalāni tu /	sarva avara nikRzwAni tArakA maNxalAni tu /
   yojanānyardhamātrāṇi tebhyo hrasvaṃ na vidyate // KūrmP_1,39.20 //	yojanAni arDa mAtrANi teByaH hrasvam na vidyate // KUrmP_1,39.20 //
   upariṣṭāt trayasteṣāṃ grahā ye dūrasarpiṇaḥ /	uparizwAt trayaH tezAm grahAH ye dUra sarpiNaH /
   sauro 'ṅgirāśca vakraśca jñeyā mandavicāriṇaḥ // KūrmP_1,39.21 //	sOraH aFgirAH ca vakraH ca jQeyAH manda vicAriNaH // KUrmP_1,39.21 //
   tebhyo 'dhastācca catvāraḥ punaranye mahāgrahāḥ /	teByaH aDastAt ca catvAraH punar anye mahA grahAH /
   sūryaḥ saumo budhaścaiva bhārgavaścaiva śīghragāḥ // KūrmP_1,39.22 //	sUryaH sOmaH buDaH ca eva BArgavaH ca eva SIGra gAH // KUrmP_1,39.22 //
   dakṣiṇāyanamārgastho yadā carati raśmimān /	dakziNAyana mArga sTaH yadA carati raSmimAn /
   tadā sarvagrahāṇāṃ sa sūryo 'dhastāt prasarpati // KūrmP_1,39.23 //	tadA sarva grahANAm sa sUryaH aDastAt prasarpati // KUrmP_1,39.23 //
   vistīrṇaṃ maṇḍalaṃ kṛtvā tasyordhvaṃ carate śaśī /	vistIrNam maNxalam kRtvA tasya UrDvam carate SaSI /
   nakṣatramaṇḍalaṃ kṛtsnaṃ somādūrdhvaṃ prasarpati // KūrmP_1,39.24 //	nakzatra maNxalam kRtsnam somAt UrDvam prasarpati // KUrmP_1,39.24 //
   nakṣatrebhyo budhaścordhvaṃ budhādūrdhvaṃ tu bhārgavaḥ /	nakzatreByaH buDaH ca UrDvam buDAt UrDvam tu BArgavaH /
   vakrastu bhārgavādūrdhvaṃ vakrādūrdhvaṃ bṛhaspatiḥ // KūrmP_1,39.25 //	vakraH tu BArgavAt UrDvam vakrAt UrDvam bRhaspatiH // KUrmP_1,39.25 //
   tasmācchanaiścaro 'puyūrdhvaṃ tasmāt saptarṣimaṇḍalam /	tasmAt SanEScaraH apuyUrDvam tasmAt saptarzi maNxalam /
   ṛṣīṇāṃ caiva saptānāndhru vaścordhvaṃ vyavasthitaḥ // KūrmP_1,39.26 //	RzINAm ca eva saptAnAn Dru vaH ca UrDvam vyavasTitaH // KUrmP_1,39.26 //
   yojanānāṃ sahastrāṇi bhāskarasya ratho nava /	yojanAnAm sa hastrANi BAskarasya raTaH nava /
   īṣādaṇḍastathaiva syād dviguṇo dvijasattamāḥ // KūrmP_1,39.27 //	IzA daNxaH taTA eva syAt dviguNaH dvijasattamAH // KUrmP_1,39.27 //
   sārdhakoṭistathā sapta niyutānyadhikāni tu /	sArDa kowiH taTA sapta niyutAni aDikAni tu /
   yojanānāṃ tu tasyākṣastatra cakraṃ pratiṣṭhitam // KūrmP_1,39.28 //	yojanAnAm tu tasya akzaH tatra cakram pratizWitam // KUrmP_1,39.28 //
   trinābhimati pañcāre ṣaṣṇeminyakṣayātmake /	tri nABimati paQca are zazNemini akzaya Atmake /
   saṃvatsarameya kṛtsnaṃ kālacakraṃ pratiṣṭhitam // KūrmP_1,39.29 //	saMvatsarameya kRtsnam kAlacakram pratizWitam // KUrmP_1,39.29 //
   catkāriṃśat sahastrāṇi dvitīyo 'kṣo vivasvataḥ /	catkAriMSat sa hastrANi dvitIyaH akzaH vivasvataH /
   pañcānyāni tu sārdhāni syandanasya dvijottamāḥ // KūrmP_1,39.30 //	paQca anyAni tu sArDAni syandanasya dvijottamAH // KUrmP_1,39.30 //
   akṣapramāṇamubhayoḥ pramāṇaṃ tadyugārdhayoḥ /	akza pramANam uBayoH pramANam tad yuga arDayoH /
   hrasvo 'kṣastadyugārdhena dhruvādhāre rathasya tu // KūrmP_1,39.31 //	hrasvaH akzaH tad yuga arDena Druva ADAre raTasya tu // KUrmP_1,39.31 //
   dvitīye 'kṣe tu taccakraṃ saṃsthitaṃ mānasācale /	dvitIye akze tu tat cakram saMsTitam mAnasa acale /
   hayāśca sapta chandāṃsi tannāmāni nibodhata // KūrmP_1,39.32 //	hayAH ca sapta CandAMsi tad nAmAni niboData // KUrmP_1,39.32 //
   gāyatrī ca bṛhatyuṣṇik jagatī paṅktireva ca /	gAyatrI ca bRhatI uzNih jagatI paFktiH eva ca /
   anaṣṭup triṣṭubityuktāśchandāṃsi harayo hareḥ // KūrmP_1,39.33 //	anazwuB trizwuB iti uktAH CandAMsi harayaH hareH // KUrmP_1,39.33 //
   mānasopari māhendrī prācyāṃ diśi mahāpurī /	mAnasa upari mAhendrI prAcyAm diSi mahA purI /
   dakṣiṇe na yamasyātha varuṇasya tu paścime // KūrmP_1,39.34 //	dakziNe na yamasya aTa varuNasya tu paScime // KUrmP_1,39.34 //
   uttareṇa tu somasya tannāmāni nibodhata /	uttareNa tu somasya tad nAmAni niboData /
   amarāvatī saṃyamanī sukhā caiva vibhā kramāt // KūrmP_1,39.35 //	amarAvatI saMyamanI suKA ca eva viBA kramAt // KUrmP_1,39.35 //
   kāṣṭhāṃ gato dakṣiṇataḥ kṣipteṣuriva sarpati /	kAzWAm gataH dakziNatas kzipta izuH iva sarpati /
   jyotiṣāṃ cakramādāya devadevaḥ prajāpatiḥ // KūrmP_1,39.36 //	jyotizAm cakram AdAya devadevaH prajApatiH // KUrmP_1,39.36 //
   divasasya ravirmadhye sarvakālaṃ vyavasthitaḥ /	divasasya raviH maDye sarvakAlam vyavasTitaH /
   saptadvīpeṣu viprendrā niśāmadhyasya saṃmukham // KūrmP_1,39.37 //	sapta dvIpezu vipra indrAH niSA maDyasya saMmuKam // KUrmP_1,39.37 //
   udayāstamane caiva sarvakālaṃ tu saṃmukhe /	udaya astamane ca eva sarvakAlam tu saMmuKe /
   aśeṣāsu diśāsveva tathaiva vidiśāsu ca // KūrmP_1,39.38 //	aSezAsu diSAsu eva taTA eva vidiSAsu ca // KUrmP_1,39.38 //
   kulālacakraparyanto bhramanneṣa yatheśvaraḥ /	kulAla cakra paryantaH Braman= eza yaTA ISvaraH /
   karotyahastathā rātriṃ vimuñcan medinīṃ dvijāḥ // KūrmP_1,39.39 //	karoti ahar taTA rAtrim vimuQcan medinIm dvijAH // KUrmP_1,39.39 //
   divākarakarairetat pūritaṃ bhuvanatrayam /	divAkara karEH etat pUritam Buvanatrayam /
   trailokyaṃ kathitaṃ sadbhirlokānāṃ munipuṅgavāḥ // KūrmP_1,39.40 //	trElokyam kaTitam sadBiH lokAnAm muni puFgavAH // KUrmP_1,39.40 //
   ādityamūlamakhilaṃ trilokaṃ nātra saṃśayaḥ /	Aditya mUlam aKilam trilokam na atra saMSayaH /
   bhavatyasmāt jagat kṛtsnaṃ sadevāsuramānuṣam // KūrmP_1,39.41 //	Bavati asmAt jagat kRtsnam sa deva asura mAnuzam // KUrmP_1,39.41 //
   rudrendropendracandrāṇāṃ viprendrāṇāṃ divaukasām /	rudra indra upendra candrANAm vipra indrANAm divOkasAm /
   dyutirdyutimatāṃ kṛtsnaṃ yattejaḥ sārvalaukikam // KūrmP_1,39.42 //	dyutiH dyutimatAm kRtsnam yat tejaH sArvalOkikam // KUrmP_1,39.42 //
   sarvātmā sarvalokeśo mahādevaḥ prajāpatiḥ /	sarva AtmA sarva loka ISaH mahAdevaH prajApatiH /
   sūrya eva trilokasya mūlaṃ paramadaivatam // KūrmP_1,39.43 //	sUryaH eva trilokasya mUlam parama dEvatam // KUrmP_1,39.43 //
   dvādaśānye tathādityā devāste ye 'dhikāriṇaḥ /	dvAdaSa anye taTA AdityAH devAH te ye aDikAriNaH /
   nirvahanti padaṃ tasya tadaṃśā viṣṇumūrtayaḥ // KūrmP_1,39.44 //	nirvahanti padam tasya tad aMSAH vizNu mUrtayaH // KUrmP_1,39.44 //
   sarve namasyanti sahastrabhānuṃ	sarve namasyanti saha straBAnum
   gandharvadevoragakinvannarādyāḥ /	ganDarva deva uraga kinvat nara AdyAH /
   yajanti yajñairvividhairdvijendrā 	yajanti yajQEH viviDEH dvija indrA 
   śchandomayaṃ brahmamayaṃ purāṇam // KūrmP_1,39.45 //	SCandaH mayam brahma mayam purANam // KUrmP_1,39.45 //
   iti śrīkūrmapurāṇe ṣaṭsāhastryāṃ saṃhitāryā pūrvavibhāge ekonacatvāriṃśo	iti SrI kUrmapurANe zawsAhastryAm saMhitA AryA pUrva viBAge ekonacatvAriMSaH 
   'dhyāyaḥ	aDyAyaH
   sūta uvāca	sUtaH uvAca
   sa ratho 'dhiṣṭhito devairādityairvasubhistathā /	sa raTaH aDizWitaH devEH AdityEH vasuBiH taTA /
   gandharvairapsarobhiśca grāmaṇīsarparākṣasaiḥ // KūrmP_1,40.1 //	ganDarvEH apsaroBiH ca grAmaNI sarpa rAkzasEH // KUrmP_1,40.1 //
   dhātār'yamātha mitraśca varuṇaḥ śakra eva ca /	DAtAr ayama aTa mitraH ca varuNaH SakraH eva ca /
   vivasvānatha pūṣā ca parjanyaścāṃśureva ca // KūrmP_1,40.2 //	vivasvAn aTa pUzA ca parjanyaH ca aMSuH eva ca // KUrmP_1,40.2 //
   bhagastvaṣṭā ca viṣṇuśca dvādaśaite divākarāḥ /	BagaH tvazwA ca vizNuH ca dvAdaSA ete divAkarAH /
   āpyāyanti vai bhānuṃ vasantādiṣu vai kramāt // KūrmP_1,40.3 //	ApyAyanti vE BAnum vasanta Adizu vE kramAt // KUrmP_1,40.3 //
   pulastyaḥ pulahaścātrirvasiṣṭhaścāṅgirā bhṛguḥ /	pulastyaH pulahaH ca atriH vasizWaH ca aFgirAH BRguH /
   bharadvājo gautamaśca kaśyapaḥ kratureva ca // KūrmP_1,40.4 //	BaradvAjaH gOtamaH ca kaSyapaH kratuH eva ca // KUrmP_1,40.4 //
   jamadagniḥ kauśikaśca munayo brahmavādinaḥ /	jamadagniH kOSikaH ca munayaH brahma vAdinaH /
   stuvanti devaṃ vividhaiśchandobhiste yathākramam // KūrmP_1,40.5 //	stuvanti devam viviDEH CandoBiH te yaTAkramam // KUrmP_1,40.5 //
   rathakṛcca rathaujśca rathacitraḥ subāhukaḥ /	raTakRt ca raTOj= ca raTacitraH subAhukaH /
   rathasvano 'tha varuṇaḥ suṣeṇaḥ senajit tathā // KūrmP_1,40.6 //	raTa svanaH aTa varuNaH suzeNaH senajit taTA // KUrmP_1,40.6 //
   tārkṣyaścāriṣṭanemiśca rathajit satyajit tathā /	tArkzyaH ca arizwanemiH ca raTa jit satyajit taTA /
   grāmaṇyo devadevasya kurvate 'bhīśusaṃgraham // KūrmP_1,40.7 //	grAmaNyaH devadevasya kurvate aBISu saMgraham // KUrmP_1,40.7 //
   atha hetiḥ prahetiśca pauruṣeyo vadhastathā /	aTa hetiH prahetiH ca pOruzeyaH vaDaH taTA /
   sarpo vyāghrastathāpaśca vāto vidyud divākaraḥ // KūrmP_1,40.8 //	sarpaH vyAGraH taTA apaH ca vAtaH vidyut divAkaraH // KUrmP_1,40.8 //
   brahmopetaśca viprendrā yajñopetastathaiva ca /	brahmopetaH ca vipra indrAH yajQopetaH taTA eva ca /
   rākṣasapravarā hyete prayānti purataḥ kramāt // KūrmP_1,40.9 //	rAkzasa pravarAH hi ete prayAnti puratas kramAt // KUrmP_1,40.9 //
   vāsukiḥ kaṅkanīraśca takṣakaḥ sarpapuṅgavaḥ /	vAsukiH kaFka nIraH ca takzakaH sarpa puFgavaH /
   elāpatraḥ śaṅkhapālastathairāvatasaṃjñitaḥ // KūrmP_1,40.10 //	elApatraH SaFKapAlaH taTA ErAvata saMjQitaH // KUrmP_1,40.10 //
   dhanañjayo mahāpadmastathā karkoṭako dvijāḥ /	DanaQjayaH mahApadmaH taTA karkowakaH dvijAH /
   kambalāśvataraścaiva vahantyenaṃ yathākramam // KūrmP_1,40.11 //	kambalASvataraH ca eva vahanti enam yaTAkramam // KUrmP_1,40.11 //
   tumbururnārado hāhā hūhūrviśvāvasustathā /	tumburuH nAradaH hAhA hUhUH viSvAvasuH taTA /
   ugraseno vasurucirarvāvasurathāparaḥ // KūrmP_1,40.12 //	ugrasenaH vasu ruciH arva avasuH aTa aparaH // KUrmP_1,40.12 //
   citrasenastathorṇāyurdhṛtarāṣṭro dvijottamāḥ /	citrasenaH taTA UrNAyuH DRtarAzwraH dvijottamAH /
   sūryavarcā dvādaśaite gandharvā gāyatāṃ varāḥ /	sUryavarcAH dvAdaSA ete ganDarvAH gAyatAm varAH /
   gāyanti vividhairgānairbhānuṃ ṣaḍjādibhiḥ kramāt // KūrmP_1,40.13 //	gAyanti viviDEH gAnEH BAnum zaxja AdiBiH kramAt // KUrmP_1,40.13 //
   kratusthalāpsarovaryā tathānyā puñjikasthalā /	kratu sTalA apsaraH varyA taTA anyA puQjikasTalA /
   menakā sahajanyā ca pramlocā ca dvijottamāḥ // KūrmP_1,40.14 //	menakA sahajanyA ca pramlocA ca dvijottamAH // KUrmP_1,40.14 //
   anumlocā ghṛtīcī ca viśvācī corvaśī tathā /	anumlocA GRtIcI ca viSvAcI ca urvaSI taTA /
   anyā ca pūrvacittiḥ syādanyā caiva tilottamā // KūrmP_1,40.15 //	anyA ca pUrvacittiH syAt anyA ca eva tilottamA // KUrmP_1,40.15 //
   tāṇḍavairvividhairenaṃ vasantādiṣu vai kramāt /	tANxavEH viviDEH enam vasanta Adizu vE kramAt /
   toṣayanti mahādevaṃ bhānumātmānamavyayam // KūrmP_1,40.16 //	tozayanti mahAdevam BAnum AtmAnam avyayam // KUrmP_1,40.16 //
   evaṃ devā vasantyarke dvau dvau māsau krameṇa tu /	evam devAH vasanti arke dvO dvO mAsO krameNa tu /
   sūryamāpyāyayantyete tejasā tejasāṃ nidhim // KūrmP_1,40.17 //	sUryam ApyAyayanti ete tejasA tejasAm niDim // KUrmP_1,40.17 //
   grathitaiḥ svairvacobhistu stuvanti munayo ravim /	graTitEH svEH vacoBiH tu stuvanti munayaH ravim /
   gandharvāpsarasaścainaṃ nṛtyageyairupāsate // KūrmP_1,40.18 //	ganDarva apsarasaH ca enam nRtya geyEH upAsate // KUrmP_1,40.18 //
   grāmaṇīyakṣabhūtāni kurvate 'bhīṣusaṃgraham /	grAmaNIyakza BUtAni kurvate aBIzu saMgraham /
   sarpā vahanti deveśaṃ yātudhānāḥ prayānti ca // KūrmP_1,40.19 //	sarpAH vahanti deveSam yAtuDAnAH prayAnti ca // KUrmP_1,40.19 //
   bālakhilyā nayantyastaṃ parivāryodayād ravim /	bAlaKilyAH nayanti aH tam parivArya udayAt ravim /
   ete tapanti varṣanti bhānti vānti sṛjanti ca /	ete tapanti varzanti BAnti vAnti sRjanti ca /
   bhūtānāmaśubhaṃ karma vyapohantīha kīrtitāḥ // KūrmP_1,40.20 //	BUtAnAm aSuBam karma vyapohanti iha kIrtitAH // KUrmP_1,40.20 //
   ete sahaiva sūryeṇa bhramanti divi sānugāḥ /	ete saha eva sUryeNa Bramanti divi sa anugAH /
   vimāne ca sthito nityaṃ kāmage vātaraṃhasi // KūrmP_1,40.21 //	vimAne ca sTitaH nityam kAma ge vAta raMhasi // KUrmP_1,40.21 //
   varṣantaśca tapantaśca hlādayantaśca vai prajāḥ /	varzantaH ca tapantaH ca hlAdayantaH ca vE prajAH /
   gopayantīha bhūtāni sarvāṇīhāyugakṣayāt // KūrmP_1,40.22 //	gopayanti iha BUtAni sarvANI ha ayuga kzayAt // KUrmP_1,40.22 //
   eteṣāmeva devānāṃ yathāvīryaṃ yathātapaḥ /	etezAm eva devAnAm yaTAvIryam yaTA AtapaH /
   yathāyogaṃ yathāsattvaṃ sa eṣa tapati prabhuḥ // KūrmP_1,40.23 //	yaTAyogam yaTAsattvam saH eza tapati praBuH // KUrmP_1,40.23 //
   ahorātravyavasthānakāraṇaṃ sa prajāpatiḥ /	ahorAtra vyavasTAna kAraNam sa prajApatiH /
   pitṛdevamanuṣyādīn sa sadāpyāyed raviḥ // KūrmP_1,40.24 //	pitR deva manuzya AdIn sa sat A ApyAyet raviH // KUrmP_1,40.24 //
   tatra devo mahādevo bhāsvān sākṣānmaheśvaraḥ /	tatra devaH mahAdevaH BAsvAn sAkzAt maheSvaraH /
   bhāsate vedaviduṣāṃ nīlagrīvaḥ sanātanaḥ // KūrmP_1,40.25 //	BAsate veda viduzAm nIlagrIvaH sanAtanaH // KUrmP_1,40.25 //
   sa eṣa devo bhagavān parameṣṭhī prajāpatiḥ /	saH eza devaH BagavAn paramezWI prajApatiH /
   sthānaṃ tad vidurādityaṃ vedajñā vedavigraham // KūrmP_1,40.26 //	sTAnam tat vidura Adityam veda jQAH veda vigraham // KUrmP_1,40.26 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge catvāriśo	iti SrI kUrmapurANe zawsAhastryAm saMhitAyAm pUrva viBAge catvAriSo
   'dhyāyaḥ	aDyAyaH
   sūta uvāca	sUtaH uvAca
   evameṣa mahādevo devadevaḥ pitāmahaḥ /	evam eza mahAdevaH devadevaH pitAmahaH /
   karoti niyataṃ kālaṃ kālātmā hyaiśvarī tanuḥ // KūrmP_1,41.1 //	karoti niyatam kAlam kAla AtmA hi ESvarI tanuH // KUrmP_1,41.1 //
   tasya ye raśmayo viprāḥ sarvalokapradīpakāḥ /	tasya ye raSmayaH viprAH sarva loka pradIpakAH /
   teṣāṃ śreṣṭhāḥ punaḥ sapta raśmayo grahayonayaḥ // KūrmP_1,41.2 //	tezAm SrezWAH punar sapta raSmayaH graha yonayaH // KUrmP_1,41.2 //
   suṣumno harikeśaśca viśvakarmā tathaiva ca /	suzumnaH harikeSaH ca viSvakarmA taTA eva ca /
   viśvavyacāḥ punaścānyaḥ saṃyadvasurataḥ paraḥ // KūrmP_1,41.3 //	viSvavyacAH punar ca anyaH saMyadvasuH atas paraH // KUrmP_1,41.3 //
   arvāvasuriti khyātaḥ svarāḍanyaḥ prakīrtitaḥ /	arvAvasuH iti KyAtaH svarAj anyaH prakIrtitaH /
   supumnaḥ sūryaraśmistu puṣṇāti śiśiradyutim // KūrmP_1,41.4 //	supumnaH sUrya raSmiH tu puzNAti SiSira dyutim // KUrmP_1,41.4 //
   tiryagūrdhvapracāro 'sau suṣumnaḥ paripaṭhyate /	tiryak UrDva pracAraH asO suzumnaH paripaWyate /
   harikeśastu yaḥ prokto raśmirnakṣatrapoṣakaḥ // KūrmP_1,41.5 //	harikeSaH tu yaH proktaH raSmiH nakzatra pozakaH // KUrmP_1,41.5 //
   viśvakarmā tathā raśmirbudhaṃ puṣṇāti sarvadā /	viSvakarmA taTA raSmiH buDam puzNAti sarvadA /
   viśvavyacāstu yo raśmiḥ śukraṃ puṣṇāti nityadā // KūrmP_1,41.6 //	viSvavyacAH tu yaH raSmiH Sukram puzNAti nityadA // KUrmP_1,41.6 //
   saṃyadvasuriti khyātaḥ sa puṣṇāti ca lohitam /	saMyadvasuH iti KyAtaH sa puzNAti ca lohitam /
   vṛhaspatiṃ prapuṣṇāti raśmirarvāvasuḥ prabhoḥ /	vRhaspatim prapuzNAti raSmiH arvAvasuH praBoH /
   śanaiścaraṃ prapuṣṇāti saptamastu surāṭ tathā // KūrmP_1,41.7 //	SanEScaram prapuzNAti saptamaH tu surAj taTA // KUrmP_1,41.7 //
   evaṃ sūryaprabhāvena sarvā nakṣatratārakāḥ /	evam sUrya praBAvena sarvAH nakzatra tArakAH /
   vardhante vardhitā nityaṃ nityamāpyāyayanti ca // KūrmP_1,41.8 //	varDante varDitAH nityam nityam ApyAyayanti ca // KUrmP_1,41.8 //
   divyānāṃ pārthivānāṃ ca naiśānāṃ caiva sarvaśaḥ /	divyAnAm pArTivAnAm ca nESAnAm ca eva sarvaSas /
   ādānānnityamādityastejasāṃ tamasāṃ prabhuḥ // KūrmP_1,41.9 //	AdAnAt nityam AdityaH tejasAm tamasAm praBuH // KUrmP_1,41.9 //
   ādatte sa tu nāḍīnāṃ sahastreṇa samantataḥ /	Adatte sa tu nAxInAm sa hastreNa samantataH /
   nādeyāṃścaiva sāmudrān kūpyāṃścaiva sahastradṛk /	nAdeyAn= ca eva sAmudrAn kUpyAn= ca eva sa hastra dRS /
   sthāvarāñjaṅgamāṃścaiva yacca kulyādikaṃ payaḥ // KūrmP_1,41.10 //	sTAvarAn jaFgamAn= ca eva yat ca kulyA Adikam payaH // KUrmP_1,41.10 //
   tasya raśmisahastraṃ tacchītavarṣoṣṇanistravam /	tasya raSmi sahastram tat SIta varza uzNa nistravam /
   tāsāṃ catuḥ śataṃ nāḍyo varṣante citramūrtayaḥ // KūrmP_1,41.11 //	tAsAm catuH Satam nAxyaH varzante citra mUrtayaH // KUrmP_1,41.11 //
   vandanāścaiva yājyāśca ketanā bhūtanāstathā /	vandanAH ca eva yAjyAH ca ketanAH BUtanAH taTA /
   amṛtā nāma tāḥ sarvā raśmayo vṛṣṭisarjanāḥ // KūrmP_1,41.12 //	amRtAH nAma tAH sarvAH raSmayaH vRzwi sarjanAH // KUrmP_1,41.12 //
   himodvāhāśca tā nāḍyo raśmayastriśataṃ punaḥ /	hima udvAhAH ca tAH nAxyaH raSmayaH tri Satam punar /
   raśmyo meṣyaśca pauṣyaśca hlādinyo himasarjanāḥ /	raSmyaH mezyaH ca pOzyaH ca hlAdinyaH hima sarjanAH /
   candrāstā nāmataḥ sarvāḥ pītābhāḥ syurgabhastayaḥ // KūrmP_1,41.13 //	candrAH tAH nAmataH sarvAH pIta ABAH syuH gaBastayaH // KUrmP_1,41.13 //
   śukrāśca kakubhaścaiva gāvo viśvabhṛtastathā /	SukrAH ca kakuBaH ca eva gAvaH viSvaBRtaH taTA /
   śukrāstā nāmataḥ sarvāstrividhā gharmasarjanāḥ // KūrmP_1,41.14 //	SukrAH tAH nAmataH sarvAH triviDAH Garma sarjanAH // KUrmP_1,41.14 //
   samaṃ bibharti tābhiḥ sa manuṣyapitṛdevatāḥ /	samam biBarti tABiH sa manuzya pitR devatAH /
   manuṣyānauṣadheneha svadhayā ca pitṝnapi /	manuzyAn OzaDena iha svaDayA ca pitLn api /
   amṛtena surān sarvāṃstribhistrariṃstarpayatyasau // KūrmP_1,41.15 //	amRtena surAn sarvAn= triBiH trarin= tarpayati asO // KUrmP_1,41.15 //
   vasante graiṣmike caiva śataiḥ sa tapati tribhiḥ /	vasante grEzmike ca eva SatEH sa tapati triBiH /
   śaradyapi ca varṣāsu caturbhaiḥ saṃpravarṣati /	Saradi api ca varzAsu caturBEH saMpravarzati /
   hemante śiśire caiva himamutsṛjati tribhiḥ // KūrmP_1,41.16 //	hemante SiSire ca eva himam utsRjati triBiH // KUrmP_1,41.16 //
   varuṇo māghamāse tu sūryaḥ pūṣā tu phalgune /	varuNaH mAGa mAse tu sUryaH pUzA tu Palgune /
   caitre māsi bhavedaṃśo dhātā vaiśākhatāpanaḥ // KūrmP_1,41.17 //	cEtre mAsi Bavet aMSaH DAtA vESAKa tApanaH // KUrmP_1,41.17 //
   jyeṣṭhāmūle bhavedindraḥ āṣāḍhe savitā raviḥ /	jyezWA mUle Bavet indraH AzAXe savitA raviH /
   vivasvān śrāvaṇe māsi prauṣṭhapadyāṃ bhagaḥ smṛtaḥ // KūrmP_1,41.18 //	vivasvAn SrAvaNe mAsi prOzWapadyAm BagaH smRtaH // KUrmP_1,41.18 //
   parjanyo 'śvayuji tvaṣṭākārtike māsi bhāskaraḥ /	parjanyaH aSva yuji tu azwA kArtike mAsi BAskaraH /
   mārgaśīrṣa bhavenmitraḥ pauṣe viṣṇuḥ sanātanaḥ // KūrmP_1,41.19 //	mArgaSIrza Bavet mitraH pOze vizNuH sanAtanaH // KUrmP_1,41.19 //
   pañcaraśmisahastrāṇi varuṇasyārkakarmaṇi /	paQca raSmi sahastrANi varuNasya arka karmaNi /
   ṣaḍbhiḥ sahastraiḥ pūṣā tu devoṃśaḥ saptabhistathā // KūrmP_1,41.20 //	zaxBiH sa hastrEH pUzA tu devoMSaH saptaBiH taTA // KUrmP_1,41.20 //
   dhātāṣṭabhiḥ sahastraistu navabhistu śatakratuḥ /	DAtA azwaBiH sa hastrEH tu navaBiH tu SatakratuH /
   vivasvān daśabhiḥ pāti pātyekādaśabhirbhagaḥ // KūrmP_1,41.21 //	vivasvAn daSaBiH pAti pAti ekAdaSaBiH BagaH // KUrmP_1,41.21 //
   saptabhistapate mitrastvaṣṭā caivāṣṭabhistapet /	saptaBiH tapate mitraH tvazwA ca eva azwaBiH tapet /
   aryamā daśabhaiḥ pāti parjanyo navabhistapet /	aryamA daSa BEH pAti parjanyaH navaBiH tapet /
   ṣaḍbhī raśmisahastraistu viṣṇustapati viśvasṛk // KūrmP_1,41.22 //	zaxBiH raSmi sahastrEH tu vizNuH tapati viSvasRj // KUrmP_1,41.22 //
   vasante kapilaḥ sūryo grīṣme kāñcanasaprabhaḥ /	vasante kapilaH sUryaH grIzme kAQcana sapraBaH /
   śveto varṣāsu varṇena pāṇḍuraḥ śaradi prabhuḥ /	SvetaH varzAsu varNena pANxuraH Saradi praBuH /
   hemante tāmravarṇaḥ syācchiśire lohito raviḥ // KūrmP_1,41.23 //	hemante tAmra varNaH syAt SiSire lohitaH raviH // KUrmP_1,41.23 //
   oṣadhīṣu balaṃ dhatte svadhāmapi pitṛṣvatha /	ozaDIzu balam Datte svaDAm api pitRzu aTa /
   sūryo 'maratvamamṛte trayaṃ triṣu niyacchati // KūrmP_1,41.24 //	sUryaH amara tvam amRte trayam trizu niyacCati // KUrmP_1,41.24 //
   anye cāṣṭau grahā jñeyāḥ sūryeṇādhiṣṭhitā dvijāḥ /	anye ca azwO grahAH jQeyAH sUryeNa aDizWitAH dvijAH /
   candramāḥ somaputraśca śukraścaiva bṛhaspatiḥ /	candramAH somaputraH ca SukraH ca eva bRhaspatiH /
   bhaumo mandastathā rāhuḥ ketumānapi cāṣṭamaḥ // KūrmP_1,41.25 //	BOmaH mandaH taTA rAhuH ketumAn api ca azwamaH // KUrmP_1,41.25 //
   sarve dhruve nibaddhā vai grahāste vātaraśmibhiḥ /	sarve Druve nibadDAH vE grahAH te vAta raSmiBiH /
   bhrāmyamāṇā yathāyogaṃ bhramantyanudivākaram // KūrmP_1,41.26 //	BrAmyamANAH yaTAyogam Bramanti anu divAkaram // KUrmP_1,41.26 //
   alātacakravad yānti vātacakreritā dvijāḥ /	alAta cakra vat yAnti vAta cakra IritAH dvijAH /
   yasmād vahati tān vāyuḥ pravahastena sa smṛtaḥ // KūrmP_1,41.27 //	yasmAt vahati tAn vAyuH pravahaH tena sa smRtaH // KUrmP_1,41.27 //
   rathastricakraḥ somasya kundābhāstasya vājinaḥ /	raTaH tri cakraH somasya kunda ABAH tasya vAjinaH /
   vāmadakṣiṇato yuktā daśa tena niśākaraḥ // KūrmP_1,41.28 //	vAma dakziNatas yuktAH daSa tena niSAkaraH // KUrmP_1,41.28 //
   vīthyāśrayāṇi carati nakṣatrāṇi raviryathā /	vITi ASrayANi carati nakzatrANi raviH yaTA /
   hrāsavṛddhī ca viprendrā dhruvādhārāṇi sarvadā // KūrmP_1,41.29 //	hrAsa vRdDI ca vipra indrAH Druva ADArANi sarvadA // KUrmP_1,41.29 //
   sa somaḥ śuklapakṣe tu bhāskare parataḥ sthite /	sa somaH Sukla pakze tu BAskare paratas sTite /
   āpūryate parasyāntaḥ satataṃ divasakramāt // KūrmP_1,41.30 //	ApUryate parasya antar satatam divasa kramAt // KUrmP_1,41.30 //
   kṣīṇāyitaṃ suraiḥ somamāpyāyati nityadā /	kzINAyitam surEH somam ApyAyati nityadA /
   ekena raśminā viprāḥ suṣumnākhyena bhāskaraḥ // KūrmP_1,41.31 //	ekena raSminA viprAH suzumna AKyena BAskaraH // KUrmP_1,41.31 //
   eṣā sūryasya vīryeṇa somasyāpyāyitā tanuḥ /	ezA sUryasya vIryeNa somasya ApyAyitA tanuH /
   paurṇamāsyāṃ sa dṛśyeta saṃpūrṇe divasakramāt // KūrmP_1,41.32 //	pOrNamAsyAm sa dRSyeta saMpUrNe divasa kramAt // KUrmP_1,41.32 //
   saṃpūrṇamardhamāsena taṃ somamamṛtātmakam /	saMpUrNam arDa mAsena tam somam amRta Atmakam /
   pibanti devatā viprā yataste 'mṛtabhojanāḥ // KūrmP_1,41.33 //	pibanti devatAH viprAH yatas te amRta BojanAH // KUrmP_1,41.33 //
   tataḥ pañcadaśe bhāge kiñcicchiṣṭe kalātmake /	tatas paQcadaSe BAge kiQcid Cizwe kalA Atmake /
   aparāhṇe pitṛgaṇā jaghanyaṃ paryupāsate // KūrmP_1,41.34 //	aparAhNe pitR gaNAH jaGanyam paryupAsate // KUrmP_1,41.34 //
   pibanti dvikalaṃ kālaṃ śiṣṭā tasya kalā tuyā /	pibanti dvi kalam kAlam SizwA tasya kalA tuyA /
   sudhāmṛtamayīṃ puṇyāṃ tāmandoramṛtātmikām // KūrmP_1,41.35 //	suDA amRta mayIm puNyAm tAmandoH amRta AtmikAm // KUrmP_1,41.35 //
   niḥ sṛtaṃ tadamāvāsyāṃ gabhastibhyaḥ svadhāmṛtam /	niH sRtam tat amAvAsyAm gaBastiByaH svaDA amRtam /
   māsatṛptimapāpyagryāṃ pitaraḥ santi nirvṛtāḥ // KūrmP_1,41.36 //	mAsa tRptim apApi agryAm pitaraH santi nirvRtAH // KUrmP_1,41.36 //
   na somasya vināśaḥ syāt sudhā devaistu pīyate /	na somasya vinASaH syAt suDA devEH tu pIyate /
   evaṃ sūryanimittasya kṣayo vṛddhiśca sattamāḥ // KūrmP_1,41.37 //	evam sUrya nimittasya kzayaH vRdDiH ca sattamAH // KUrmP_1,41.37 //
   somaputrasya cāṣṭābhirvājibhirvāyuvegibhiḥ /	somaputrasya ca azwABiH vAjiBiH vAyu vegiBiH /
   vārijaiḥ syandano yuktastenāsau yāti sarvataḥ // KūrmP_1,41.38 //	vAri jEH syandanaH yuktaH tena asO yAti sarvatas // KUrmP_1,41.38 //
   śukrasya bhūmijairaśvaiḥ syandano daśabhirvṛtaḥ /	Sukrasya BUmijEH aSvEH syandanaH daSaBiH vRtaH /
   aṣṭabiścātha bhaumasya ratho haimaḥ suśobhanaḥ // KūrmP_1,41.39 //	azwabiH ca aTa BOmasya raTaH hEmaH su SoBanaH // KUrmP_1,41.39 //
   bṛhaspaterathāṣṭāśvaḥ syandano hemanirmitaḥ /	bRhaspateH aTa azwa aSvaH syandanaH hema nirmitaH /
   rathastamomayo 'ṣṭāśvo mandasyāyasanirmitaḥ /	raTaH tamaH mayaH azwa aSvaH mandasya Ayasa nirmitaH /
   svarbhānorbhāskarāreśca tathā ṣaḍbhirhayairvṛtaḥ // KūrmP_1,41.40 //	svarBAnoH BAskara areH ca taTA zaxBiH hayEH vRtaH // KUrmP_1,41.40 //
   ete mahāgrahāṇāṃ vai samākhyātā rathā nava /	ete mahA grahANAm vE samAKyAtAH raTAH nava /
   sarve dhruve mahābhāgā nibaddhā vātaraśmibhiḥ // KūrmP_1,41.41 //	sarve Druve mahABAgAH nibadDAH vAta raSmiBiH // KUrmP_1,41.41 //
   graharkṣatārādhiṣṇyāni dhruve baddhānyeśeṣataḥ /	graha Rkza tArA DizNyAni Druve badDAnyeSezataH /
   bhramanti bhrāmayantyenaṃ sarvāṇyanilaraśmibhiḥ // KūrmP_1,41.42 //	Bramanti BrAmayanti enam sarvANi anila raSmiBiH // KUrmP_1,41.42 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekacatvāriṃśo	iti SrI kUrmapurANe zawsAhastryAm saMhitAyAm pUrva viBAge ekacatvAriMSaH 
   'dhyāyaḥ	aDyAyaH
   sūta uvāca	sUtaH uvAca
   dhruvādūrdhvaṃ maharlokaḥ koṭiyojanavistṛtaḥ /	DruvAt UrDvam mahar lokaH kowi yojana vistRtaH /
   kalpādhikāriṇastatra saṃsthitā dvijapuṅgavāḥ // KūrmP_1,42.1 //	kalpa aDikAriNaH tatra saMsTitAH dvija puFgavAH // KUrmP_1,42.1 //
   janaloko maharlokāt tathā koṭidvayātamakaḥ /	janalokaH mahar lokAt taTA kowi dvaya AtamakaH /
   sanandanādayastatra saṃsthitā brahmaṇaḥ sutāḥ // KūrmP_1,42.2 //	sanandana AdayaH tatra saMsTitAH brahmaNaH sutAH // KUrmP_1,42.2 //
   jalokāt tapolokaḥ koṭitrayasamanvitaḥ /	jalokAt tapolokaH kowi traya samanvitaH /
   vairājāstatra vai devāḥ sthitā dāhavivarjitāḥ // KūrmP_1,42.3 //	vErAjAH tatra vE devAH sTitAH dAha vivarjitAH // KUrmP_1,42.3 //
   prājāpatyāt satyalokaḥ koṭiṣaṭkena saṃyutaḥ /	prAjApatyAt satya lokaH kowi zawkena saMyutaH /
   apunarmārakāstatra brahmalokastu sa smṛtaḥ // KūrmP_1,42.4 //	apunar mArakAH tatra brahma lokaH tu sa smRtaH // KUrmP_1,42.4 //
   atra lokagururbrahmā viśvātmā viśvatomukhaḥ /	atra lokaguruH brahmA viSvAtmA viSvatomuKaH /
   āste sa yogibhirnityaṃ pītvā yogāmṛtaṃ param // KūrmP_1,42.5 //	Aste sa yogiBiH nityam pItvA yoga amRtam param // KUrmP_1,42.5 //
   viśanti yatayaḥ śāntā naiṣṭhikā brahmacāriṇaḥ /	viSanti yatayaH SAntAH nEzWikAH brahmacAriNaH /
   yoginastāpasāḥ siddhā jāpakāḥ parameṣṭhinam // KūrmP_1,42.6 //	yoginaH tApasAH sidDAH jApakAH paramezWinam // KUrmP_1,42.6 //
   dvāraṃ tadyogināmekaṃ gacchatāṃ paramaṃ padam /	dvAram tat yoginAm ekam gacCatAm paramam padam /
   tatra gatvā na śocanti sa viṣṇuḥ sa ca śaṅkaraḥ // KūrmP_1,42.7 //	tatra gatvA na Socanti sa vizNuH sa ca SaFkaraH // KUrmP_1,42.7 //
   sūryakoṭipratīkāśaṃ puraṃ tasya durāsadam /	sUrya kowi pratIkASam puram tasya durAsadam /
   na me varṇayituṃ śakyaṃ jvālāmālāsamākulam // KūrmP_1,42.8 //	na me varNayitum Sakyam jvAlA mAlA samAkulam // KUrmP_1,42.8 //
   tatra nārāyaṇasyāpi bhavanaṃ brahmaṇaḥ pure /	tatra nArAyaNasya api Bavanam brahmaNaH pure /
   śete tatra hariḥ śrīmān māyī māyāmayaḥ paraḥ // KūrmP_1,42.9 //	Sete tatra hariH SrImAn mAyI mAyA mayaH paraH // KUrmP_1,42.9 //
   sa viṣṇulokaḥ kathitaḥ punarāvṛttivarjitaḥ /	sa vizNu lokaH kaTitaH punarAvRtti varjitaH /
   yānti tatra mahātmāno ye prapannā janārdanam // KūrmP_1,42.10 //	yAnti tatra mahAtmAnaH ye prapannAH janArdanam // KUrmP_1,42.10 //
   ūrdhvaṃ tad brahmasadanāt puraṃ jyotirmayaṃ śubham /	UrDvam tat brahma sadanAt puram jyotiH mayam SuBam /
   vahninā ca parikṣiptaṃ tatrāste bhagavān bhavaḥ // KūrmP_1,42.11 //	vahninA ca parikziptam tatra Aste BagavAn BavaH // KUrmP_1,42.11 //
   devyā saha mahādevaścintyamāno manīṣibhiḥ /	devyA saha mahAdevaH cintyamAnaH manIziBiH /
   yogibhiḥ śatasāhastrairbhūtai rudraiśca saṃvṛtaḥ // KūrmP_1,42.12 //	yogiBiH Sata sAhastrEH BUtEH rudrEH ca saMvRtaH // KUrmP_1,42.12 //
   tatra te yānti niyatā dvijā vai brahmacāriṇaḥ /	tatra te yAnti niyatAH dvijAH vE brahmacAriNaH /
   madādevaparāḥ śāntāstāpasā brahmavādinaḥ // KūrmP_1,42.13 //	madAdeva parAH SAntAH tApasAH brahma vAdinaH // KUrmP_1,42.13 //
   nirmamā nirahaṅkārāḥ kāmakrodhavivarjitāḥ /	nirmamAH nirahaFkArAH kAma kroDa vivarjitAH /
   drakṣyanti brahmaṇā yuktā rudralokaḥ sa vai smṛtaḥ // KūrmP_1,42.14 //	drakzyanti brahmaNA yuktAH rudra lokaH sa vE smRtaH // KUrmP_1,42.14 //
   ete sapta mahālokāḥ pṛthivyāḥ parikīrtitāḥ /	ete sapta mahA lokAH pRTivyAH parikIrtitAH /
   mahātalādayaścādhaḥ pātālāḥ santi vai dvijāḥ // KūrmP_1,42.15 //	mahA tala AdayaH ca aDas pAtAlAH santi vE dvijAH // KUrmP_1,42.15 //
   mahātalaṃ ca pātālaṃ sarvaratnopaśobhitam /	mahAtalam ca pAtAlam sarva ratna upaSoBitam /
   prāsādairvividhaiḥ śubhrairdevatāyatanairyutam // KūrmP_1,42.16 //	prAsAdEH viviDEH SuBrEH devatAyatanEH yutam // KUrmP_1,42.16 //
   anantena ca saṃyuktaṃ mucukundena dhīmatā /	anantena ca saMyuktam mucukundena DImatA /
   nṛpeṇa balinā caiva pātālasvargavāsinā // KūrmP_1,42.17 //	nRpeNa balinA ca eva pAtAla svarga vAsinA // KUrmP_1,42.17 //
   śailaṃ rasātalaṃ viprāḥ śārkaraṃ hi talātalam /	SElam rasAtalam viprAH SArkaram hi talAtalam /
   pītaṃ sutalamityuktaṃ nitalaṃ vidrumaprabham /	pItam sutalam iti uktam nitalam vidruma praBam /
   sitaṃ hi vitalaṃ proktaṃ talaṃ caiva sitetaram // KūrmP_1,42.18 //	sitam hi vitalam proktam talam ca eva sitetaram // KUrmP_1,42.18 //
   suparṇena muniśreṣṭhāstathā vāsukinā śubham /	suparNena muni SrezWAH taTA vAsukinA SuBam /
   rasātalamiti khyātaṃ tathānyaiśca niṣevitam // KūrmP_1,42.19 //	rasAtalam iti KyAtam taTA anyEH ca nizevitam // KUrmP_1,42.19 //
   virocanahiraṇyākṣatakṣakādyaiśca sevitam /	virocana hiraNyAkza takzaka AdyEH ca sevitam /
   talātalamiti khyātaṃ sarvaśobhāsamanvitam // KūrmP_1,42.20 //	talAtalam iti KyAtam sarva SoBA samanvitam // KUrmP_1,42.20 //
   vainateyādibhiścaiva kālanemipurogamaiḥ /	vEnateya AdiBiH ca eva kAlanemi purogamEH /
   pūrvadevaiḥ samākīrṇaṃ sutalaṃ ca tathāparaiḥ // KūrmP_1,42.21 //	pUrvadevEH samAkIrNam sutalam ca taTA aparEH // KUrmP_1,42.21 //
   nitalaṃ yavanādyaiśca tārakāgnimukhaistathā /	nitalam yavana AdyEH ca tArakA agni muKEH taTA /
   mahāntakādyairnāgaiśca prahmādenāsureṇa ca // KūrmP_1,42.22 //	mahAntaka AdyEH nAgEH ca prahmAdena asureNa ca // KUrmP_1,42.22 //
   vitalaṃ caiva vikhyātaṃ kambalāhīndrasevitam /	vitalam ca eva viKyAtam kambala ahi indra sevitam /
   mahājambhena vīreṇa hayagrīveṇa vai tathā // KūrmP_1,42.23 //	mahA jamBena vIreNa hayagrIveNa vE taTA // KUrmP_1,42.23 //
   śaṅkukarṇena saṃbhinnaṃ tathā namucipūrvakaiḥ /	SaFkukarNena saMBinnam taTA namuci pUrvakEH /
   tathānyairvivadhairnāgaistalaṃ caiva suśobhanam // KūrmP_1,42.24 //	taTA anyEH vivaDEH nAgEH talam ca eva su SoBanam // KUrmP_1,42.24 //
   teṣāmadhastānnarakā māyādyāḥ parikīrtitāḥ /	tezAm aDastAt narakAH mAyA AdyAH parikIrtitAH /
   pāpinasteṣu pacyante na te varṇayituṃ kṣamāḥ // KūrmP_1,42.25 //	pApinaH tezu pacyante na te varNayitum kzamAH // KUrmP_1,42.25 //
   pātālānāmadhaścāste śeṣākhyā vaiṣṇavī tanuḥ /	pAtAlAnAm aDas ca Aste Seza AKyA vEzNavI tanuH /
   kālāgnirudro yogātmā nārasiṃho 'pi mādhavaḥ // KūrmP_1,42.26 //	kAlAgni rudraH yoga AtmA nArasiMhaH api mADavaH // KUrmP_1,42.26 //
   yo 'nantaḥ paṭhyete devo nāgarūpī janārdanaḥ /	yaH anantaH paWyete devaH nAga rUpI janArdanaH /
   tadādhāramidaṃ sarvaṃ sa kālāgnimapāśritaḥ // KūrmP_1,42.27 //	tad ADAram idam sarvam sa kAlAgnim apASritaH // KUrmP_1,42.27 //
   tamāviśya mahāyogī kālastadvadanotthitaḥ /	tam AviSya mahA yogI kAlaH tad vadana utTitaH /
   viṣajvālāmayo 'nte 'sau jagat saṃharati svayam // KūrmP_1,42.28 //	viza jvAlA mayaH ante asO jagat saMharati svayam // KUrmP_1,42.28 //
   sahastramāyo 'pratimaḥ saṃhartā śaṅkarodbhavaḥ /	saha stra mAyaH apratimaH saMhartA SaFkara udBavaH /
   tāmasī śāṃbhavī mūrtiḥ kālo lokaprakālanaḥ // KūrmP_1,42.29 //	tAmasI SAMBavI mUrtiH kAlaH loka prakAlanaH // KUrmP_1,42.29 //
   itī śrīkūrmapurāṇe ṣaṭsāhastryāṃ saṃhitāyāṃ pūrvavibhāge dvicatvāriṃśo	itI SrI kUrmapurANe zawsAhastryAm saMhitAyAm pUrva viBAge dvicatvAriMSo
   'dhyāyaḥ	aDyAyaH
   sūta uvāca	sUtaH uvAca
   etad brahmāṇḍamākhyātaṃ caturdaśavidhaṃ mahat /	etat brahmANxam AKyAtam caturdaSaviDam mahat /
   ataḥ paraṃ pravakṣyāmi bhūrlokasyāsya nirṇayam // KūrmP_1,43.1 //	atas param pravakzyAmi BUrlokasya asya nirNayam // KUrmP_1,43.1 //
   jambudvīpaḥ pradhāno 'yaṃ plakṣaḥ śālmala eva ca /	jambudvIpaH praDAnaH ayam plakzaH SAlmalaH eva ca /
   kuśaḥ krauñcaśca śākaśca puṣkaraścaiva saptamaḥ // KūrmP_1,43.2 //	kuSaH krOQcaH ca SAkaH ca puzkaraH ca eva saptamaH // KUrmP_1,43.2 //
   ete sapta mahādvīpāḥ samudraiḥ saptabhirvṛtāḥ /	ete sapta mahA dvIpAH samudrEH saptaBiH vRtAH /
   dvīpād dvīpo mahānuktaḥ sāgarādapi sāgaraḥ // KūrmP_1,43.3 //	dvIpAt dvIpaH mahAnuktaH sAgarAt api sAgaraH // KUrmP_1,43.3 //
   kṣārodekṣurasodaśca surodaśca ghṛtodakaḥ /	kzAroda ikzurasodaH ca surodaH ca GRta udakaH /
   dadhyodaḥ kṣīrasalilaḥ svādūdaśceti sāgarāḥ // KūrmP_1,43.4 //	daDyodaH kzIra salilaH svAdUdaH ca iti sAgarAH // KUrmP_1,43.4 //
   pañcāśatkoṭivistīrṇā sasamudrā dharā smṛtā /	paQcASat kowi vistIrNA sa samudrA DarA smRtA /
   dvīpaiśca saptabhiryuktā yojanānāṃ samāsataḥ // KūrmP_1,43.5 //	dvIpEH ca saptaBiH yuktA yojanAnAm samAsatas // KUrmP_1,43.5 //
   jambūdvīpaḥ samastānāṃ dvīpānāṃ madhyataḥ śubhaḥ /	jambUdvIpaH samastAnAm dvIpAnAm maDyatas SuBaH /
   tasya madhye mahāmerurviśrutaḥ kanakaprabhaḥ // KūrmP_1,43.6 //	tasya maDye mahA meruH viSrutaH kanaka praBaH // KUrmP_1,43.6 //
   caturaśītisāhastro yojanaistasya cocchrayaḥ /	caturaSIti sAhastraH yojanEH tasya ca ucCrayaH /
   praviṣṭaḥ ṣoḍaśādhastāddvātriṃśanmūrdhni vistṛtaḥ // KūrmP_1,43.7 //	pravizwaH zoxaSa aDastAt dvAtriMSat mUrDni vistRtaH // KUrmP_1,43.7 //
   mūle ṣoḍaśasāhastro vistārastasya sarvataḥ /	mUle zoxaSa sAhastraH vistAraH tasya sarvatas /
   bhūpadmāsyāsya śailo 'sau karṇikātvena saṃsthitaḥ // KūrmP_1,43.8 //	BU padma asya asya SElaH asO karNikA tvena saMsTitaH // KUrmP_1,43.8 //
   himavān hemakūṭaśca niṣadhaścāsya dakṣiṇe /	himavAn hemakUwaH ca nizaDaH ca asya dakziNe /
   nīlaḥ śvetaśca śṛṅgī ca uttare varṣaparvatāḥ // KūrmP_1,43.9 //	nIlaH SvetaH ca SRFgI ca uttare varzaparvatAH // KUrmP_1,43.9 //
   lakṣapramāṇau dvau madhye daśahīnāstathā pare /	lakza pramANO dvO maDye daSa hInAH taTA pare /
   sahastradvitayocchrāyāstāvadvistāriṇaśca te // KūrmP_1,43.10 //	sa hastra dvitaya ucCrAyAH tAvat vistAriNaH ca te // KUrmP_1,43.10 //
   bhārataṃ dakṣiṇaṃ varṣaṃ tataḥ kiṃpuruṣaṃ smṛtam /	BAratam dakziNam varzam tatas kiMpuruzam smRtam /
   harivarṣaṃ tathaivānyanmerordakṣiṇato dvijāḥ // KūrmP_1,43.11 //	harivarzam taTA eva anyat meroH dakziNatas dvijAH // KUrmP_1,43.11 //
   ramyakaṃ cottaraṃ varṣaṃ tasyaivānuhiraṇmayam /	ramyakam ca uttaram varzam tasya eva anuhiraNmayam /
   uttarāḥ kuravaścaiva yathaite bharatāstathā // KūrmP_1,43.12 //	uttarAH kuravaH ca eva yaTA ete BaratAH taTA // KUrmP_1,43.12 //
   navasāhastramekaikameteṣāṃ dvijasattamāḥ /	nava sAhastram ekEkam etezAm dvijasattamAH /
   ilāvṛtaṃ ca tanmadhye tanmadhye merurucchritaḥ // KūrmP_1,43.13 //	ilAvRtam ca tad maDye tad maDye meruH ucCritaH // KUrmP_1,43.13 //
   meroścaturdiśaṃ tatra navasāhastravistṛtam /	meroH caturdiSam tatra nava sAhastra vistRtam /
   ilāvṛtaṃ mahābhāgāścātvārastatra parvatāḥ /	ilAvRtam mahABAgAH cAtvAraH tatra parvatAH /
   viṣkambhā racitā meroryojanāyutamucchritāḥ // KūrmP_1,43.14 //	vizkamBAH racitAH meroH yojana ayutam ucCritAH // KUrmP_1,43.14 //
   pūrveṇa mandaro nāma dakṣiṇe gandhamādanaḥ /	pUrveNa mandaraH nAma dakziNe ganDamAdanaH /
   vipulaḥ paścime pārśve supārśvaścottare smṛtaḥ // KūrmP_1,43.15 //	vipulaH paScime pArSve supArSvaH ca uttare smRtaH // KUrmP_1,43.15 //
   kadambasteṣu jambuśca pippalo vaṭa eva ca /	kadambaH tezu jambuH ca pippalaH vawaH eva ca /
   jambūdvīpasya sā jambūrnāmaheturmaharṣayaḥ // KūrmP_1,43.16 //	jambUdvIpasya sA jambUH nAma hetuH mahA RzayaH // KUrmP_1,43.16 //
   mahāgajapramāṇāni jambvāstasyāḥ phalāni ca /	mahA gaja pramANAni jambvAH tasyAH PalAni ca /
   patanti bhūbhṛtaḥ pṛṣṭhe śīryamāṇāni sarvataḥ // KūrmP_1,43.17 //	patanti BUBRtaH pRzWe SIryamANAni sarvatas // KUrmP_1,43.17 //
   rasena tasyāḥ prakhyātā tatra jambūnadīti vai /	rasena tasyAH praKyAtA tatra jambUnadI iti vE /
   sarit pravartate cāpi pīyate tatra vāsibhiḥ // KūrmP_1,43.18 //	sarit pravartate ca api pIyate tatra vAsiBiH // KUrmP_1,43.18 //
   na svedo na ca daurgandhyaṃ na jarā nendriyakṣayaḥ /	na svedaH na ca dOrganDyam na jarA na indriya kzayaH /
   tatpānāt susthamanasāṃ narāṇāṃ tatra jāyate // KūrmP_1,43.19 //	tad pAnAt susTa manasAm narANAm tatra jAyate // KUrmP_1,43.19 //
   tīramṛttatra saṃprāpya vāyunā suviśoṣitā /	tIramRd tatra saMprApya vAyunA su viSozitA /
   jāmbūnadākhyaṃ bhavati suvarṇaṃ siddhabhūṣaṇam // KūrmP_1,43.20 //	jAmbUnada AKyam Bavati suvarNam sidDa BUzaNam // KUrmP_1,43.20 //
   bhadrāśvaḥ pūrvato meroḥ ketumālaśca paścime /	BadrASvaH pUrvatas meroH ketumAlaH ca paScime /
   varṣe dve tu muniśreṣṭhāstayormadhye ilāvṛtam // KūrmP_1,43.21 //	varze dve tu muni SrezWAH tayoH maDye ilAvRtam // KUrmP_1,43.21 //
   vanaṃ caitrarathaṃ pūrve dakṣiṇe gandhamādanam /	vanam cEtraraTam pUrve dakziNe ganDamAdanam /
   vaibhrājaṃ paścime vidyāduttare saviturvanam // KūrmP_1,43.22 //	vEBrAjam paScime vidyAt uttare savituH vanam // KUrmP_1,43.22 //
   aruṇodaṃ mahābhadramasitodaṃ ca mānasam /	aruNodam mahABadram asitodam ca mAnasam /
   sarāṃsyetāni catvāri devayogyāni sarvadā // KūrmP_1,43.23 //	sarAMsi etAni catvAri deva yogyAni sarvadA // KUrmP_1,43.23 //
   sitāntaśca kumudvāṃśca kururī mālyavāṃstathā /	sita antaH ca kumudvAn= ca kururI mAlyavAn= taTA /
   vaikaṅko maṇiśailaśca ṛkṣavāṃścācalottamāḥ // KūrmP_1,43.24 //	vEkaFkaH maNiSElaH ca RkzavAn= ca acala uttamAH // KUrmP_1,43.24 //
   mahānīlo 'tha rucakaḥ sabindurmandarastathā /	mahAnIlaH aTa rucakaH sa binduH mandaraH taTA /
   veṇumāṃścaiva meghaśca niṣadho devaparvataḥ /	veNumAn= ca eva meGaH ca nizaDaH deva parvataH /
   ityete devaracitāḥ siddhāvāsāḥ prakīrtitāḥ // KūrmP_1,43.25 //	iti ete deva racitAH sidDa AvAsAH prakIrtitAH // KUrmP_1,43.25 //
   aruṇodasya sarasaḥ pūrvataḥ kesarācalaḥ /	aruNodasya sarasaH pUrvatas kesara acalaH /
   trikūṭaśikharaścaiva pataṅgo rucakastathā // KūrmP_1,43.26 //	trikUwa SiKaraH ca eva pataFgaH rucakaH taTA // KUrmP_1,43.26 //
   niṣadho vasudhāraśca kaliṅgastriśikhaḥ śubhaḥ /	nizaDaH vasuDAraH ca kaliFgaH tri SiKaH SuBaH /
   samūlo vasudhāraśca kuravaścaiva sānumān // KūrmP_1,43.27 //	sa mUlaH vasuDAraH ca kuravaH ca eva sAnumAn // KUrmP_1,43.27 //
   tāmrātaśca viśālaśca kumudo veṇurvataḥ /	tAmrAtaH ca viSAlaH ca kumudaH veNuH vataH /
   ekaśṛṅgo mahāśailo gajaśailaḥ piśācakaḥ // KūrmP_1,43.28 //	ekaSRFgaH mahASElaH gajaSElaH piSAcakaH // KUrmP_1,43.28 //
   pañcaśailo 'tha kailāso himavāṃśacācalottamaḥ /	paQcaSElaH aTa kElAsaH himava aMSa cAcala uttamaH /
   ityete devacaritā utkaṭāḥ parvatottamāḥ // KūrmP_1,43.29 //	iti ete deva caritAH utkawAH parvata uttamAH // KUrmP_1,43.29 //
   mahābhadrasya saraso dakṣiṇe kesarācalaḥ /	mahABadrasya sarasaH dakziNe kesara acalaH /
   śikhivāsaśca vaidūryaḥ kapilo gandhamādanaḥ // KūrmP_1,43.30 //	SiKivAsaH ca vEdUryaH kapilaH ganDamAdanaH // KUrmP_1,43.30 //
   jārudhiśca sugandhiśca śrīśṛṅgaścācalottamaḥ /	jAruDiH ca suganDiH ca SrISRFgaH ca acala uttamaH /
   supārśvaśca supakṣaśca kaṅkaḥ kapila eva ca // KūrmP_1,43.31 //	supArSvaH ca supakzaH ca kaFkaH kapilaH eva ca // KUrmP_1,43.31 //
   piñjaro bhadraśailaśca surasaśca mahābalaḥ /	piQjaraH BadraSElaH ca surasaH ca mahA balaH /
   añjano madhumāṃstadvat kumudo mukuṭastathā // KūrmP_1,43.32 //	aQjanaH maDumAn= tadvat kumudaH mukuwaH taTA // KUrmP_1,43.32 //
   sahastraśikharaścaiva pāṇḍuraḥ kṛṣṇa eva ca /	sa hastraSiKaraH ca eva pANxuraH kRzNaH eva ca /
   pārijāto mahāśailastathaiva kapilodakaḥ // KūrmP_1,43.33 //	pArijAtaH mahASElaH taTA eva kapilodakaH // KUrmP_1,43.33 //
   suṣeṇaḥ puṇḍarīkaśca mahāmeghastathaiva ca /	suzeNaH puNxarIkaH ca mahA meGaH taTA eva ca /
   ete parvatarājānaḥ siddhagandharvasevitāḥ // KūrmP_1,43.34 //	ete parvata rAjAnaH sidDa ganDarva sevitAH // KUrmP_1,43.34 //
   asitodasya sarasaḥ paścime kesarācalaḥ /	asitodasya sarasaH paScime kesara acalaH /
   śaṅkhakūṭo 'tha vṛṣabho haṃso nāgastathā paraḥ // KūrmP_1,43.35 //	SaFKakUwaH aTa vRzaBaH haMsaH nAgaH taTA paraH // KUrmP_1,43.35 //
   kālāñjanaḥ śukraśailo nīlaḥ kamala eva ca /	kAlAQjanaH SukraSElaH nIlaH kamalaH eva ca /
   puṣpakaśca sumeghaśca vārāho virajāstathā /	puzpakaH ca sumeGaH ca vArAhaH virajAH taTA /
   mayūraḥ kapilaścaiva mahākapila eva ca // KūrmP_1,43.36 //	mayUraH kapilaH ca eva mahA kapilaH eva ca // KUrmP_1,43.36 //
   ityete devagandharvasiddhasaṅghaniṣevitāḥ /	iti ete deva ganDarva sidDa saFGa nizevitAH /
   saraso mānasasyeha uttare kesarācalāḥ // KūrmP_1,43.37 //	sarasaH mAnasasya iha uttare kesara acalAH // KUrmP_1,43.37 //
   eteṣāṃ śailamukhyānāmantareṣu yathākramam /	etezAm SEla muKyAnAm antarezu yaTAkramam /
   santi caivāntaradroṇyaḥ sarāṃsi ca vanāni ca // KūrmP_1,43.38 //	santi ca eva antara droNyaH sarAMsi ca vanAni ca // KUrmP_1,43.38 //
   vasanti tatra munayaḥ siddhāśca brahmabhāvitāḥ /	vasanti tatra munayaH sidDAH ca brahma BAvitAH /
   prasannāḥ śāntarajasaḥ sarvaduḥ khavivarjitāḥ // KūrmP_1,43.39 //	prasannAH SAnta rajasaH sarvaduH Ka vivarjitAH // KUrmP_1,43.39 //
   iti śrīkūrmapurāṇe ṣaṭsāhastryāṃ sahitāyāṃ pūrvavibhāge tricatvāriśo	iti SrI kUrmapurANe zawsAhastryAm sahitAyAm pUrva viBAge tricatvAriSo
   'dhyāyaḥ	aDyAyaH
   sūta uvāca	sUtaH uvAca
   caturdaśasahastraṇi yojanānāṃ mahāpurī /	caturdaSa sahaH traNi yojanAnAm mahA purI /
   merorupari vikhyātā devadevasya vedhasaḥ // KūrmP_1,44.1 //	meroH upari viKyAtA devadevasya veDasaH // KUrmP_1,44.1 //
   tatrāste bhagavān brahmā viśvātmā viśvabhāvanaḥ /	tatra Aste BagavAn brahmA viSvAtmA viSvaBAvanaH /
   upāsyamāno yogīndrairmunīndropendraśaṅkaraiḥ // KūrmP_1,44.2 //	upAsyamAnaH yogi indrEH muni indra upendra SaFkarEH // KUrmP_1,44.2 //
   tatra deveśvareśānaṃ viśvātmānaṃ prajāpatim /	tatra deveSvara ISAnam viSvAtmAnam prajApatim /
   sanatkumāro bhagavānupāste nityameva hi // KūrmP_1,44.3 //	sanatkumAraH BagavAn upAste nityam eva hi // KUrmP_1,44.3 //
   sa siddhairṛṣigandharvaiḥ pūjyamānaḥ surairapi /	sa sidDEH Rzi ganDarvEH pUjyamAnaH surEH api /
   samāste yogayuktatmā pītvā tatparamāmṛtam // KūrmP_1,44.4 //	samAste yoga yukta tmA pItvA tat parama amRtam // KUrmP_1,44.4 //
   tatra devādidevasya śaṃbhoramitatejasaḥ /	tatra deva Adidevasya SaMBoH amita tejasaH /
   dīptamāyatanaṃ śubhraṃ purastād brahmaṇaḥ sthitam // KūrmP_1,44.5 //	dIptam Ayatanam SuBram purastAt brahmaNaH sTitam // KUrmP_1,44.5 //
   divyakāntisamāyuktaṃ caturdhāraṃ suśobhanam /	divya kAnti samAyuktam catur DAram su SoBanam /
   maharṣigaṇasaṃkīrṇaṃ brahmavidbhirniṣevitam // KūrmP_1,44.6 //	mahA Rzi gaNa saMkIrNam brahma vidBiH nizevitam // KUrmP_1,44.6 //
   devyā saha mahādevaḥ śaśāṅkārkāgnilocanaḥ /	devyA saha mahAdevaH SaSAFka arka agni locanaH /
   ramate tatra viśveśaḥ pramathaiḥ pramatheśvaraḥ // KūrmP_1,44.7 //	ramate tatra viSveSaH pramaTEH pramaTa ISvaraH // KUrmP_1,44.7 //
   tatra vedavidaḥ śāntā munayo brahmacāriṇaḥ /	tatra veda vidaH SAntAH munayaH brahmacAriNaH /
   pūjayanti mahādevaṃ tāpasāḥ satyavādinaḥ // KūrmP_1,44.8 //	pUjayanti mahAdevam tApasAH satya vAdinaH // KUrmP_1,44.8 //
   teṣāṃ sākṣānmahādevo munīnāṃ brahmavādinām /	tezAm sAkzAt mahAdevaH munInAm brahma vAdinAm /
   gṛhṇāti pūjāṃ śirasā pārvatyā parameśvaraḥ // KūrmP_1,44.9 //	gRhNAti pUjAm SirasA pArvatyA parameSvaraH // KUrmP_1,44.9 //
   tatraiva parvatavare śakrasya paramā purī /	tatra eva parvata vare Sakrasya paramA purI /
   nāmnāmarāvatī pūrve sarvaśobhāsamanvitā // KūrmP_1,44.10 //	nAmnA amarAvatI pUrve sarva SoBA samanvitAH // KUrmP_1,44.10 //
   tamindramapsaraḥ saṅghā gandharvā gītatatparāḥ /	tam indram apsaraH saFGAH ganDarvAH gIta tatparAH /
   upāsate sahastrākṣaṃ devāstatra sahastraśaḥ // KūrmP_1,44.11 //	upAsate sa hastrAkzam devAH tatra sa hastraSaH // KUrmP_1,44.11 //
   ye dhārmikā vedavido yāgahomaparāyaṇāḥ /	ye DArmikAH veda vidaH yAga homa parAyaNAH /
   teṣāṃ tat paramaṃ sthānaṃ devānāmapi durlabham // KūrmP_1,44.12 //	tezAm tat paramam sTAnam devAnAm api durlaBam // KUrmP_1,44.12 //
   tasya dakṣiṇadigbhāge vahneramitatejasaḥ /	tasya dakziNa digBAge vahneH amita tejasaH /
   tejovatī nāma purī divyāścaryasamanvitā // KūrmP_1,44.13 //	tejovatI nAma purI divya AScarya samanvitAH // KUrmP_1,44.13 //
   tatrāste bhagavān vahnirbhrājamānaḥ svatejasā /	tatra Aste BagavAn vahniH BrAjamAnaH sva tejasA /
   japināṃ homināṃ sthānaṃ dānavānāṃ durāsadam // KūrmP_1,44.14 //	japinAm hominAm sTAnam dAnavAnAm durAsadam // KUrmP_1,44.14 //
   dakṣiṇe parvatavare yamasyāpi mahāpurī /	dakziNe parvata vare yamasya api mahA purI /
   nāmnā saṃyamanī divyā siddhagandharvasevitā // KūrmP_1,44.15 //	nAmnA saMyamanI divyA sidDa ganDarva sevitAH // KUrmP_1,44.15 //
   tatra vaivasvataṃ devaṃ devādyāḥ paryupāsate /	tatra vEvasvatam devam deva AdyAH paryupAsate /
   sthānaṃ tat satyasaṃdhānāṃ loke puṇyakṛtāṃ nṛṇām // KūrmP_1,44.16 //	sTAnam tat satya saMDAnAm loke puNya kRtAm nRNAm // KUrmP_1,44.16 //
   tasyāstu paścime bhāge nirṛtestu mahātmanaḥ /	tasyAH tu paScime BAge nirRteH tu mahAtmanaH /
   rakṣovatī nāma purī rākṣasaiḥ sarvato vṛtā // KūrmP_1,44.17 //	rakzovatI nAma purI rAkzasEH sarvatas vRtAH // KUrmP_1,44.17 //
   tatra taṃ nirṛtiṃ devaṃ rākṣasāḥ paryupāsate /	tatra tam nirRtim devam rAkzasAH paryupAsate /
   gacchanti tāṃ dharmaratā ye vai tāmasavṛttayaḥ // KūrmP_1,44.18 //	gacCanti tAm Darma ratAH ye vE tAmasa vRttayaH // KUrmP_1,44.18 //
   paścime parvatavare varuṇasya mahāpurī /	paScime parvata vare varuNasya mahA purI /
   nāmnā suddhavatī puṇyā sarvakāmardhisaṃyutā // KūrmP_1,44.19 //	nAmnA sudDavatI puNyA sarvakAmarDi saMyutAH // KUrmP_1,44.19 //
   tatrāpsarogaṇaiḥ siddhaiḥ sevyamāno 'marādhipaḥ /	tatra apsaraH gaNEH sidDEH sevyamAnaH amara aDipaH /
   āste sa varuṇo rājā tatra gacchanti ye 'mbudāḥ /	Aste sa varuNaH rAjA tatra gacCanti ye ambudAH /
   tīrthayātrāparī nityaṃ ye ca loke 'dhamarṣiṇaḥ // KūrmP_1,44.20 //	tIrTa yAtrA parI nityam ye ca loke aDamarziNaH // KUrmP_1,44.20 //
   tasyā uttaradigbhāge vāyorapi mahāpurī /	tasyAH uttara diS BAge vAyoH api mahA purI /
   nāmnā gandhavatī puṇyā tatrāste 'sau prabhañjanaḥ // KūrmP_1,44.21 //	nAmnA ganDavatI puNyA tatra Aste asO praBaQjanaH // KUrmP_1,44.21 //
   apsarogaṇagandharvaiḥ sevyamāno 'maraprabhuḥ /	apsaraH gaNa ganDarvEH sevyamAnaH amara praBuH /
   prāṇāyāmaparāmartyāsthānantadyānti śāśvatam // KūrmP_1,44.22 //	prANAyAma parAmarti AsTAnantat yAnti SASvatam // KUrmP_1,44.22 //
   tasyāḥ pūrveṇa digbhāge somasya paramā purī /	tasyAH pUrveNa digBAge somasya paramA purI /
   nāmnā kāntimatī śubhrā tatra somo virājate // KūrmP_1,44.23 //	nAmnA kAntimatI SuBrA tatra somaH virAjate // KUrmP_1,44.23 //
   tatra ye bhoganiratā svadharmaṃ puryapāsate /	tatra ye Boga niratA svaDarmam puri apAsate /
   teṣāṃ tad racitaṃ sthānaṃ nānābhogasamanvitam // KūrmP_1,44.24 //	tezAm tat racitam sTAnam nAnA Boga samanvitam // KUrmP_1,44.24 //
   tasyāśca pūrvadigbhāge śaṅkarasya mahāpurī /	tasyAH ca pUrva diS BAge SaFkarasya mahA purI /
   nāmnā yaśovatī puṇyā sarveṣāṃ sudurāsadā // KūrmP_1,44.25 //	nAmnA yaSovatI puNyA sarvezAm su durAsadAH // KUrmP_1,44.25 //
   tatreśānasya bhavanaṃ rudraviṣṇutanoḥ śubham /	tatra ISAnasya Bavanam rudra vizNu tanoH SuBam /
   ghameśvarasya vipulaṃ tatrāste sa gaṇairvṛtaḥ // KūrmP_1,44.26 //	GameSvarasya vipulam tatra Aste sa gaNEH vRtaH // KUrmP_1,44.26 //
   tatra bhogābhilipsūnāṃ bhaktānāṃ parameṣṭhinaḥ /	tatra Boga aBilipsUnAm BaktAnAm paramezWinaH /
   nivāsaḥ kalpitaḥ pūrvaṃ devadevena śūlinā // KūrmP_1,44.27 //	nivAsaH kalpitaH pUrvam devadevena SUlinA // KUrmP_1,44.27 //
   viṣṇupādād viniṣkrāntā plāvayitvendumaṇḍalam /	vizNu pAdAt vinizkrAntA plAvayitvA indu maNxalam /
   samantād brahmaṇaḥ puryāṃ gaṅgā patati vai divaḥ // KūrmP_1,44.28 //	samantAt brahmaNaH puryAm gaFgA patati vE divaH // KUrmP_1,44.28 //
   sā tatra patitā dikṣu caturdhā hyabhavad dvijāḥ /	sA tatra patitAH dikzu caturDA hi aBavat dvijAH /
   sītā cālakanandā ca sucakṣurbhadranāmikā // KūrmP_1,44.29 //	sItA ca alakanandA ca sucakzuH BadranAmikA // KUrmP_1,44.29 //
   pūrveṇa sītā śailāt tu śailaṃ yātyantarikṣataḥ /	pUrveNa sItA SElAt tu SElam yAti antarikzataH /
   tataśca pūrvavarṣeṇa bhadrāśvenaiti cārṇavam // KūrmP_1,44.30 //	tatas ca pUrva varzeNa BadrASvena eti ca arNavam // KUrmP_1,44.30 //
   tathaivālakanandā ca dakṣiṇādetya bhāratam /	taTA eva alaka nandA ca dakziNAt etya BAratam /
   prayāti sāgaraṃ bhittvā saptabhedā dvijottamāḥ // KūrmP_1,44.31 //	prayAti sAgaram BittvA sapta BedAH dvijottamAH // KUrmP_1,44.31 //
   sucakṣuḥ paścimagirīnatītya sakalāṃstathā /	sucakzuH paScima girIn atItya sakalAn= taTA /
   paścimaṃ ketumālākhyaṃ varṣaṃ gatvaiti cārṇavam // KūrmP_1,44.32 //	paScimam ketumAla AKyam varzam gatvA eti ca arNavam // KUrmP_1,44.32 //
   bhadrā tathottaragirīnuttarāṃśca tathā kurūn /	BadrA taTA uttara girIn uttarAn= ca taTA kurUn /
   atītya cottarāmbhodhiṃ samabhyeti maharṣayaḥ // KūrmP_1,44.33 //	atItya ca uttara amBoDim samaByeti mahA RzayaH // KUrmP_1,44.33 //
   ānīlaniṣadhāyāmau mālyavān gandhamādanaḥ /	AnIla nizaDa AyAmO mAlyavAn ganDamAdanaH /
   tayormadhyagato meruḥ karṇikākārasaṃsthitaḥ // KūrmP_1,44.34 //	tayoH maDya gataH meruH karNikA AkAra saMsTitaH // KUrmP_1,44.34 //
   bhāratāḥ ketumālāśca bhadrāśvāḥ kuravastathā /	BAratAH ketumAlAH ca BadrASvAH kuravaH taTA /
   patrāṇi lokapadmasya maryādāśailabāhyataḥ // KūrmP_1,44.35 //	patrANi loka padmasya maryAdA SEla bAhyatas // KUrmP_1,44.35 //
   jaṭharo devakūṭaśca maryādāparvatāvubhau /	jaWaraH devakUwaH ca maryAdAparvatO= uBO /
   dakṣiṇottaramāyāmāvānīlaniṣadhāyatau // KūrmP_1,44.36 //	dakziNa uttaram AyAmAvAnIla nizaDa AyatO // KUrmP_1,44.36 //
   gandhamādanakailāsau pūrvapaścāyatāvubhau /	ganDamAdana kElAsO pUrva paSca AyatO= uBO /
   aśītiyojanāyāmāvarṇavāntarvyavasthitau // KūrmP_1,44.37 //	aSIti yojana AyAm O= arNava antar vyavasTitO // KUrmP_1,44.37 //
   niṣadhaḥ pāriyātraśca maryādāparvatāvimau /	nizaDaH pAriyAtraH ca maryAdA parvatO= imO /
   meroḥ paścimadigbhāge yathāpūrvau tathā sthitau // KūrmP_1,44.38 //	meroH paScima digBAge yaTApUrvO taTA sTitO // KUrmP_1,44.38 //
   triśṛṅgo jārudhaistadvaduttare varṣaparvatau /	triSRFgaH jAruDEH tadvat uttare varzaparvatO /
   pūrvapaścāyatāvetau arṇavāntarvyavasthitau // KūrmP_1,44.39 //	pUrva paSca AyatO= etO arNava antar vyavasTitO // KUrmP_1,44.39 //
   maryādāparvatāḥ proktā aṣṭāviha mayā dvijāḥ /	maryAdA parvatAH proktAH azwO= iha mayA dvijAH /
   jaṭharādyāḥ sthitā meroścaturdikṣu maharṣayaḥ // KūrmP_1,44.40 //	jaWara AdyAH sTitAH meroH catur dikzu mahA RzayaH // KUrmP_1,44.40 //
   itī śrīkūrmapurāṇe ṣaṭsāhastryāṃ saṃhitāyāṃ pūrvavibhāge catuścatvāriṃśo	itI SrI kUrmapurANe zawsAhastryAm saMhitAyAm pUrva viBAge catuScatvAriMSaH 
   'dhyāyaḥ	aDyAyaH
   sūta uvāca	sUtaH uvAca
   ketumāle narāḥ kālāḥ sarve panasabhojanāḥ /	ketumAle narAH kAlAH sarve panasa BojanAH /
   striyaścotpalapatrābhā jīvanti ca varṣāyutam // KūrmP_1,45.1 //	striyaH ca utpala patra ABAH jIvanti ca varza ayutam // KUrmP_1,45.1 //
   bhadrāśve puruṣāḥ śuklāḥ striyaścandrāṃśusannibhāḥ /	BadrASve puruzAH SuklAH striyaH candra aMSu sanniBAH /
   daśa varṣasahastrāṇi jīvante āmrabhojanāḥ // KūrmP_1,45.2 //	daSa varza sahastrANi jIvante Amra BojanAH // KUrmP_1,45.2 //
   ramyake puruṣā nāryo ramante rajataprabhāḥ /	ramyake puruzAH nAryaH ramante rajata praBAH /
   daśavarṣasahastrāṇi śatāni daśa pañca ca /	daSa varza sahastrANi SatAni daSa paQca ca /
   jīvanti caiva sattvasthā nyagrodhaphalabhojanāḥ // KūrmP_1,45.3 //	jIvanti ca eva sattva sTAH nyagroDa Pala BojanAH // KUrmP_1,45.3 //
   hiraṇmaye hiraṇyābhāḥ sarve ca lakucāśanāḥ /	hiraNmaye hiraNya ABAH sarve ca lakuca aSanAH /
   ekādaśasahastrāṇi śatāni daśa pañca ca /	ekAdaSa sahastrANi SatAni daSa paQca ca /
   jīvanti puruṣā nāryo devalokasthitā iva // KūrmP_1,45.4 //	jIvanti puruzAH nAryaH deva loka sTitAH iva // KUrmP_1,45.4 //
   trayodaśasahastrāṇi śatāni daśa pañca ca /	trayodaSa sahastrANi SatAni daSa paQca ca /
   jīvanti kuruvarṣe tu śyāmāṅgāḥ kṣīrabhojanāḥ // KūrmP_1,45.5 //	jIvanti kuru varze tu SyAma aFgAH kzIra BojanAH // KUrmP_1,45.5 //
   sarve mithunajātāśca nityaṃ sukhaniṣevinaḥ /	sarve miTuna jAtAH ca nityam suKa nizevinaH /
   candradvīpe mahādevaṃ yajanti satataṃ śivam // KūrmP_1,45.6 //	candradvIpe mahAdevam yajanti satatam Sivam // KUrmP_1,45.6 //
   tathā kiṃpuruṣe viprā mānavā hemasannibhāḥ /	taTA kiMpuruze viprAH mAnavAH hema sanniBAH /
   daśavarṣahastrāṇi jīvanti plakṣabhojanāḥ // KūrmP_1,45.7 //	daSa varza hastrANi jIvanti plakza BojanAH // KUrmP_1,45.7 //
   yajanti satataṃ devaṃ caturmūrti caturmukham /	yajanti satatam devam catur mUrti caturmuKam /
   dhyāne manaḥ samādhāya sādaraṃ bhaktisaṃyutāḥ // KūrmP_1,45.8 //	DyAne manaH samADAya sa Adaram Bakti saMyutAH // KUrmP_1,45.8 //
   tathā ca harivarṣe tu mahārajatasannibhāḥ /	taTA ca hari varze tu mahArajata sanniBAH /
   daśavarṣasahastrāṇi jīvantīkṣurasāśinaḥ // KūrmP_1,45.9 //	daSa varza sahastrANi jIvanti ikzu rasa ASinaH // KUrmP_1,45.9 //
   tatra nārāyaṇaṃ devaṃ viśvayoniṃ sanātanam /	tatra nArAyaNam devam viSvayonim sanAtanam /
   upāsate sadā viṣṇuṃ mānavā viṣṇubhāvitāḥ // KūrmP_1,45.10 //	upAsate sadA vizNum mAnavAH vizNu BAvitAH // KUrmP_1,45.10 //
   tatra candraprabhaṃ śubhraṃ śuddhasphaṭikanirmitam /	tatra candra praBam SuBram SudDa sPawika nirmitam /
   vimānaṃ vāsudevasya pārijātavanāśritam // KūrmP_1,45.11 //	vimAnam vAsudevasya pArijAta vana ASritam // KUrmP_1,45.11 //
   caturdhāramanopamyaṃ catustoraṇasaṃyutam /	caturDA Aramanopamyam catur toraNa saMyutam /
   prākārairdaśabhiryuktaṃ durādharṣaṃ sudurgamam // KūrmP_1,45.12 //	prAkArEH daSaBiH yuktam durADarzam su durgamam // KUrmP_1,45.12 //
   sphāṭikairmaṇḍapairyuktaṃ devarājagṛhopamam /	sPAwikEH maNxapEH yuktam devarAja gRha upamam /
   svarṇastambhasahastraiśca sarvataḥ samalaṅkṛtam // KūrmP_1,45.13 //	svarNa stamBa sahastrEH ca sarvatas samalaFkRtam // KUrmP_1,45.13 //
   hemasopānasaṃyuktaṃ nānāratnopaśobhitam /	hema sopAna saMyuktam nAnA ratna upaSoBitam /
   divyasiṃhāsanopetaṃ sarvaśobhāsamanvitam // KūrmP_1,45.14 //	divya siMhAsana upetam sarva SoBA samanvitam // KUrmP_1,45.14 //
   sarobhiḥ svādupānīyairnadībhiścopaśobhitam /	saroBiH svAdu pAnIyEH nadIBiH ca upaSoBitam /
   nārāyaṇaparaiḥ śuddhairvedādhyayanatatparaiḥ // KūrmP_1,45.15 //	nArAyaNa parEH SudDEH veda aDyayana tatparEH // KUrmP_1,45.15 //
   yogibhiśca samākīrṇaṃ dhyāyadbhiḥ puruṣaṃ harim /	yogiBiH ca samAkIrNam DyAyadBiH puruzam harim /
   stuvadbhiḥ satataṃ mantrairnamasyadbhiśca mādhavam // KūrmP_1,45.16 //	stuvadBiH satatam mantrEH namasyadBiH ca mADavam // KUrmP_1,45.16 //
   tatra devādidevasya viṣṇoramitatejasaḥ /	tatra deva Adidevasya vizNoH amita tejasaH /
   rājānaḥ sarvakālaṃ tu mahimānaṃ prakurvate // KūrmP_1,45.17 //	rAjAnaH sarvakAlam tu mahimAnam prakurvate // KUrmP_1,45.17 //
   gāyanti caiva nṛtyanti vilāsinyo manoramāḥ /	gAyanti ca eva nRtyanti vilAsinyaH manoramAH /
   striyo yauvanaśālinyaḥ sadā maṇḍanatatparāḥ // KūrmP_1,45.18 //	striyaH yOvana SAlinyaH sadA maNxana tatparAH // KUrmP_1,45.18 //
   ilāvṛte padmavarṇā jambūphalarasāśinaḥ /	ilAvRte padma varNAH jambU Pala rasa ASinaH /
   trayodaśa sahastrāṇi varṣāṇāṃ vai sthirāyuṣaḥ // KūrmP_1,45.19 //	trayodaSa sa hastrANi varzANAm vE sTira AyuzaH // KUrmP_1,45.19 //
   bhārate tu striyaḥ puṃso nānāvarṇāḥ prakīrtitāḥ /	BArate tu striyaH puMsaH nAnA varNAH prakIrtitAH /
   nānādevārcane yuktā nānākarmāṇi kurvate /	nAnA deva arcane yuktAH nAnA karmANi kurvate /
   paramāyuḥ smṛtaṃ teṣāṃ śataṃ varṣāṇi suvratāḥ // KūrmP_1,45.20 //	parama AyuH smRtam tezAm Satam varzANi suvratAH // KUrmP_1,45.20 //
   nānāhārāśca jīvanti puṇyapāpanimittataḥ /	nAnA AhArAH ca jIvanti puNya pApa nimittataH /
   navayojanasāhastraṃ varṣametat prakīrtitam /	nava yojana sAhastram varzam etat prakIrtitam /
   karmabhūmiriyaṃ viprā narāṇāmadhikāriṇām // KūrmP_1,45.21 //	karma BUmiH iyam viprAH narANAm aDikAriNAm // KUrmP_1,45.21 //
   mahendro malayaḥ sahyaḥ śuktimānṛkṣaparvataḥ /	mahendraH malayaH sahyaH SuktimAn Rkza parvataH /
   vindhyaśca pāriyātraśca saptātra kulaparvatāḥ // KūrmP_1,45.22 //	vinDyaH ca pAriyAtraH ca sapta atra kula parvatAH // KUrmP_1,45.22 //
   indradyumnaḥ kaśerumāṃstāmravarṇo gabhastimān /	indradyumnaH kaSerumAn= tAmra varNaH gaBastimAn /
   nāgadvīpastathā saumyo gandharvastvatha vāruṇaḥ // KūrmP_1,45.23 //	nAgadvIpaH taTA sOmyaH ganDarvaH tu aTa vAruNaH // KUrmP_1,45.23 //
   ayaṃ tu navamasteṣāṃ dvīpaḥ sāgarasaṃvṛtaḥ /	ayam tu navamaH tezAm dvIpaH sAgara saMvRtaH /
   yojanānāṃ sahastraṃ tu dvīpo 'yaṃ dakṣiṇottaraḥ // KūrmP_1,45.24 //	yojanAnAm sahastram tu dvIpaH ayam dakziNa uttaraH // KUrmP_1,45.24 //
   pūrve kirātāstasyānte paśicame yavanāstathā /	pUrve kirAtAH tasya ante paSi came yavanAH taTA /
   brāhmaṇāḥ kṣatriyā vaiśya madhye śūdrāstathaiva ca // KūrmP_1,45.25 //	brAhmaNAH kzatriyAH vESya maDye SUdrAH taTA eva ca // KUrmP_1,45.25 //
   ijyāyuddhavaṇijyābhirvartayantyatra mānavāḥ /	ijyA yudDa vaNijyABiH vartayanti atra mAnavAH /
   stravante pāvanā nadyaḥ parvatebhyo viniḥ sṛtāḥ // KūrmP_1,45.26 //	stravante pAvanAH nadyaH parvateByaH viniH sRtAH // KUrmP_1,45.26 //
   śatadruścandrabhāgā ca sarayūryamunā tathā /	SatadruH candraBAgA ca sarayUH yamunA taTA /
   irāvatī vitastā ca vipāśā devikā kuhūḥ // KūrmP_1,45.27 //	irAvatI vitastA ca vipASA devikA kuhUH // KUrmP_1,45.27 //
   gomatī dhūtapāpā ca bāhudā ca dṛṣadvatī /	gomatI DUtapApA ca bAhudA ca dRzadvatI /
   kauśikī lohitā caiva himavatpādaniḥ sṛtāḥ // KūrmP_1,45.28 //	kOSikI lohitA ca eva himavat pAdaniH sRtAH // KUrmP_1,45.28 //
   vedasmṛtirvedavatī vrataghnī tridivā tathā /	vedasmRtiH vedavatI vrata GnI tridivA taTA /
   parṇāśā vandanā caiva sadānīrā manoramā // KūrmP_1,45.29 //	parNASA vandanA ca eva sadAnIrAH manoramA // KUrmP_1,45.29 //
   carmaṇvatī tathā dūryā vidiśā vetravatyapi /	carmaNvatI taTA dUryA vidiSA vetravatI api /
   śigruḥ svaśilpāpi tathā pāriyātrāśrayāḥ smṛtāḥ // KūrmP_1,45.30 //	SigruH sva SilpA api taTA pAriyAtra ASrayAH smRtAH // KUrmP_1,45.30 //
   narmadā surasā śoṇa daśārṇā ca mahānadī /	narmadA surasA SoNa daSArNA ca mahAnadI /
   mandākinī citrakūṭā tāmasī ca piśācikā // KūrmP_1,45.31 //	mandAkinI citrakUwA tAmasI ca piSAcikA // KUrmP_1,45.31 //
   citrotpalā vipāśā ca mañjulā vāluvāhinī /	citrotpalA vipASA ca maQjulA vAlu vAhinI /
   ṛkṣavatpādajā nadyaḥ sarvapāpaharā nṛṇām // KūrmP_1,45.32 //	Rkza vat pAda jAH nadyaH sarva pApa harAH nRNAm // KUrmP_1,45.32 //
   tāpī payoṣṇī nirvindhyā śīghrodā ca mahānadī /	tApI payozNI nirvinDyA SIGrodA ca mahAnadI /
   veṇyā vaitaraṇī caiva balākā ca kumudvatī // KūrmP_1,45.33 //	veNyA vEtaraNI ca eva balAkA ca kumudvatI // KUrmP_1,45.33 //
   toyā caiva mahāgairī durgā cāntaḥ śilā tathā /	toyA ca eva mahA gErI durgA ca antar SilA taTA /
   vindhyapādaprasūtāstā nadyaḥ puṇyajalāḥ śubhāḥ // KūrmP_1,45.34 //	vinDya pAda prasUtAH tAH nadyaH puNya jalAH SuBAH // KUrmP_1,45.34 //
   sodāvarī bhīmarathī kṛṣṇā varṇā ca matsarī /	sodAvarI BImaraTI kRzNA varNA ca matsarI /
   tuṅgabhdrā suprayogā kāverī ca dvijottamāḥ /	tuFgaBdrA su prayogA kAverI ca dvijottamAH /
   dakṣiṇāpathagā nadyaḥ sahyapādaviniḥ sṛtāḥ // KūrmP_1,45.35 //	dakziNApaTa gA nadyaH sahya pAda viniH sRtAH // KUrmP_1,45.35 //
   ṛtumālā tāmraparṇo puṣpavatyutpalāvatī /	RtumAlA tAmraparNaH puzpavatI utpalAvatI /
   malayānniḥ sṛtā nadyaḥ sarvāḥ śītajalāḥ smṛtāḥ // KūrmP_1,45.36 //	malayAt niH sRtAH nadyaH sarvAH SIta jalAH smRtAH // KUrmP_1,45.36 //
   ṛṣikulyā trisāmā ca mandagā mandagāminī /	RzikulyA tri sAmA ca manda gA manda gAminI /
   rūpā pālāsinī caiva ṛṣikā vaṃśakāriṇī /	rUpA pAlAsinI ca eva RzikA vaMSa kAriNI /
   śuktimatpādasaṃjātāḥ sarvapāpaharā nṛṇām // KūrmP_1,45.37 //	Suktimat pAda saMjAtAH sarva pApa harAH nRNAm // KUrmP_1,45.37 //
   āsāṃ nadyupanadyaśca śataśo dvijapuṅgavāḥ /	AsAm nadI upanadyaH ca SataSas dvija puFgavAH /
   sarvapāpaharāḥ puṇyāḥ snānadānādikarmasu // KūrmP_1,45.38 //	sarva pApa harAH puNyAH snAna dAna Adi karmasu // KUrmP_1,45.38 //
   tāsvime kurupāñcālā madhyadeśādayo janāḥ /	tAsu ime kuru pAQcAlAH maDyadeSa AdayaH janAH /
   pūrvadeśādikāścaiva kāmarūpanivāsinaḥ // KūrmP_1,45.39 //	pUrva deSa AdikAH ca eva kAmarUpa nivAsinaH // KUrmP_1,45.39 //
   puṇḍrāḥ kaliṅgāmagadhā dākṣiṇātyāścakṛtsnaśaḥ /	puNxrAH kaliFga amagaDAH dAkziNAtyAH ca kRt snaSas /
   tathāparāntāḥ saurāṣṭrāḥ śūdrābhīrāstathār'budāḥ // KūrmP_1,45.40 //	taTA aparAntAH sOrAzwrAH SUdra ABIrAH taTAr abudAH // KUrmP_1,45.40 //
   mālakā mālavāścaiva pāriyātranivāsinaḥ /	mAlakAH mAlavAH ca eva pAriyAtra nivAsinaH /
   sauvīrāḥ saindhavā hūṇā śālvāḥ kalpanivāsinaḥ // KūrmP_1,45.41 //	sOvIrAH sEnDavAH hUNA SAlvAH kalpa nivAsinaH // KUrmP_1,45.41 //
   madrā rāmāstathāmbaṣṭhāḥ pārasīkāstathaiva ca /	madrAH rAmAH taTA ambazWAH pArasIkAH taTA eva ca /
   āsāṃ pibanti salilaṃ vasanti saritāṃ sadā // KūrmP_1,45.42 //	AsAm pibanti salilam vasanti saritAm sadA // KUrmP_1,45.42 //
   catvāri bhārate varṣe yugāni kavayo 'bruvan /	catvAri BArate varze yugAni kavayaH abruvan /
   kṛtaṃ tretā dvāparaṃ ca kaliścānyatra na kvacit // KūrmP_1,45.43 //	kRtam tretA dvAparam ca kaliH ca anyatra na kvacid // KUrmP_1,45.43 //
   yāni kiṃpuruṣādyāni varṣāṇyaṣṭau maharṣayaḥ /	yAni kiMpuruza AdyAni varzANi azwO mahA RzayaH /
   na teṣu śoko nāyāso nodvegaḥ kṣudbhayaṃ na ca // KūrmP_1,45.44 //	na tezu SokaH na AyAsaH na udvegaH kzuD Bayam na ca // KUrmP_1,45.44 //
   svasthāḥ prajā nirātaṅkāḥ sarvaduḥ khavivarjitāḥ /	svasTAH prajAH nirAtaFkAH sarvaduH Ka vivarjitAH /
   ramanti vividhairbhāvaiḥ sarvāśca sthirayauvanāḥ // KūrmP_1,45.45 //	ramanti viviDEH BAvEH sarvAH ca sTira yOvanAH // KUrmP_1,45.45 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcacatvāriṃśo	iti SrI kUrmapurANe zawsAhastryAm saMhitAyAm pUrva viBAge paQcacatvAriMSaH 
   'dhyāyaḥ	aDyAyaH
   sūta uvāca	sUtaH uvAca
   hemakūṭagireḥ śṛṅge mahākūṭaiḥ suśobhanam /	hemakUwa gireH SRFge mahA kUwEH su SoBanam /
   sphāṭikaṃ devadevasya vimānaṃ parameṣṭhinaḥ // KūrmP_1,46.1 //	sPAwikam devadevasya vimAnam paramezWinaH // KUrmP_1,46.1 //
   atha devādidevasya bhūteśasya triśūlinaḥ /	aTa deva Adidevasya BUteSasya triSUlinaH /
   devāḥ siddhagaṇā yakṣāḥ pūjāṃ nityaṃ prakurvate // KūrmP_1,46.2 //	devAH sidDa gaNAH yakzAH pUjAm nityam prakurvate // KUrmP_1,46.2 //
   sa devo giriśaḥ sārdhaṃ mahādevyā maheśvaraḥ /	sa devaH giriSaH sArDam mahAdevyA maheSvaraH /
   bhūtaiḥ parivṛto nityaṃ bhāti tatra pinākadhṛk // KūrmP_1,46.3 //	BUtEH parivRtaH nityam BAti tatra pinAkaDRk // KUrmP_1,46.3 //
   vibhaktacāruśikharaḥ kailāso yatra parvataḥ /	viBakta cAru SiKaraH kElAsaH yatra parvataH /
   nivāsaḥ koṭiyakṣāṇāṃ kuberasya ca dhīmataḥ /	nivAsaH kowi yakzANAm kuberasya ca DImataH /
   tatrāpi devadevasya bhavasyāyatanaṃ mahat // KūrmP_1,46.4 //	tatra api devadevasya Bavasya Ayatanam mahat // KUrmP_1,46.4 //
   mandākinī tatra divyā ramyā suvimalodakā /	mandAkinI tatra divyA ramyA su vimala udakA /
   nadī nānāvidhaiḥ padmairanekaiḥ samalaṅkṛtā // KūrmP_1,46.5 //	nadI nAnAviDEH padmEH anekEH samalaFkRtAH // KUrmP_1,46.5 //
   devadānavagandharvayakṣarākṣasakiṃnaraiḥ /	deva dAnava ganDarva yakza rAkzasa kiMnarEH /
   upaspṛṣṭajalā nityaṃ supuṇyā sumanoramā // KūrmP_1,46.6 //	upaspRzwa jalA nityam su puNyA su manoramA // KUrmP_1,46.6 //
   anyāśca nadyaḥ śataśaḥ svarṇapadmairalaṅkṛtāḥ /	anyAH ca nadyaH SataSas svarNa padmEH alaFkRtAH /
   tāsāṃ kūleṣu devasya sthānāni parameṣṭhinaḥ /	tAsAm kUlezu devasya sTAnAni paramezWinaH /
   devarṣigaṇajuṣṭāni tathā nārāyaṇasya ca // KūrmP_1,46.7 //	deva Rzi gaNa juzwAni taTA nArAyaNasya ca // KUrmP_1,46.7 //
   sitāntaśikhare cāpi pārijātavanaṃ śubham /	sitAnta SiKare ca api pArijAta vanam SuBam /
   tatra śakrasya vipulaṃ bhavanaṃ ratnamaṇḍitam /	tatra Sakrasya vipulam Bavanam ratna maNxitam /
   sphāṭikastambhasaṃyuktaṃ hemagopurasaṃyutam // KūrmP_1,46.8 //	sPAwika stamBa saMyuktam hema gopura saMyutam // KUrmP_1,46.8 //
   tatrātha devadevasya viṣṇorviśvāmareśituḥ /	tatra aTa devadevasya vizNoH viSva amara ISituH /
   supuṇyaṃ bhavanaṃ ramyaṃ sarvaratnopaśobhitam // KūrmP_1,46.9 //	su puNyam Bavanam ramyam sarva ratna upaSoBitam // KUrmP_1,46.9 //
   tatra nārāyaṇaḥ śrīmān lakṣmyā saha jagatpatiḥ /	tatra nArAyaNaH SrImAn lakzmyA saha jagatpatiH /
   āste sarvāmaraśreṣṭhaḥ pūjyamānaḥ sanātanaḥ // KūrmP_1,46.10 //	Aste sarva amara SrezWaH pUjyamAnaH sanAtanaH // KUrmP_1,46.10 //
   tathā ca vasudhāre tu vasūnāṃ ratnamaṇḍitam /	taTA ca vasuDAre tu vasUnAm ratna maNxitam /
   sthānānāmaṣṭakaṃ puṇyaṃ durādharṣaṃ suradviṣām // KūrmP_1,46.11 //	sTAnAnAm azwakam puNyam durADarzam sura dvizAm // KUrmP_1,46.11 //
   ratnadhāre girivare saptarṣoṇāṃ mahātmanām /	ratna DAre giri vare saptarzoNAm mahAtmanAm /
   saptāśramāṇi puṇyāni siddhāvāsayutāni tu // KūrmP_1,46.12 //	sapta ASramANi puNyAni sidDa AvAsa yutAni tu // KUrmP_1,46.12 //
   tatra haimaṃ caturdvāraṃ vajranīlādimaṇḍitam /	tatra hEmam catur dvAram vajra nIla Adi maNxitam /
   supuṇyaṃ sumahat sthānaṃ brahmaṇo 'vyaktajanmanaḥ // KūrmP_1,46.13 //	su puNyam su mahat sTAnam brahmaNaH avyakta janmanaH // KUrmP_1,46.13 //
   tatra devarṣayo viprāḥ siddhā brahmarṣayo 'pare /	tatra devaRzayaH viprAH sidDAH brahmarzayaH apare /
   upāsate sadā devaṃ pitāmahamajaṃ param // KūrmP_1,46.14 //	upAsate sadA devam pitAmaham ajam param // KUrmP_1,46.14 //
   sa taiḥ saṃpūjito nityaṃ devyā saha caturmukhaḥ /	sa tEH saMpUjitaH nityam devyA saha caturmuKaH /
   āste hitāya lokānāṃ śāntānāṃ paramā gatiḥ // KūrmP_1,46.15 //	Aste hitAya lokAnAm SAntAnAm paramA gatiH // KUrmP_1,46.15 //
   athaikaśṛṅgaśikhare mahāpadmairalaṅkṛtam /	aTa ekaSRFga SiKare mahA padmEH alaFkRtam /
   svacchāmṛtajalaṃ puṇyaṃ sugandhaṃ sumahat saraḥ // KūrmP_1,46.16 //	svacCa amRta jalam puNyam suganDam su mahat saraH // KUrmP_1,46.16 //
   jaigīṣavyāśramaṃ tatra yogīndrairupaśobhitam /	jEgIzavya ASramam tatra yogi indrEH upaSoBitam /
   tatrāsau bhagavān nityamāste śiṣyaiḥ samāvṛtaḥ /	tatra asO BagavAn nityam Aste SizyEH samAvRtaH /
   praśāntadoṣairakṣudrairbrahmavidbhirmahātmabhiḥ // KūrmP_1,46.17 //	praSAnta dozEH akzudrEH brahma vidBiH mahAtmaBiH // KUrmP_1,46.17 //
   śaṅkho manoharaścaiva kauśikaḥ kṛṣṇa eva ca /	SaFKaH manoharaH ca eva kOSikaH kRzNaH eva ca /
   sumanā vedanādaśca śiṣyāstasya pradhānataḥ // KūrmP_1,46.18 //	sumanAH vedanAdaH ca SizyAH tasya praDAnataH // KUrmP_1,46.18 //
   sarve yogaratāḥ śāntā bhasmoddhūlitavigrahāḥ /	sarve yoga ratAH SAntAH Basma udDUlita vigrahAH /
   upāsate mahāvīryā brahmavidyāparāyaṇāḥ // KūrmP_1,46.19 //	upAsate mahA vIryAH brahma vidyA parAyaNAH // KUrmP_1,46.19 //
   teṣāmanugrihārthāya yatīnāṃ śāntacetasām /	tezAm anugriha arTAya yatInAm SAnta cetasAm /
   sānnidhyaṃ kurute bhūyo devyā saha maheśvaraḥ // KūrmP_1,46.20 //	sAnniDyam kurute BUyas devyA saha maheSvaraH // KUrmP_1,46.20 //
   anyānicāśramāṇi syustasmin girivarottame /	anyAnica ASramANi syuH tasmin giri vara uttame /
   munīnāṃ yuktamanasāṃ sarāṃsi saritastathā // KūrmP_1,46.21 //	munInAm yukta manasAm sarAMsi saritaH taTA // KUrmP_1,46.21 //
   teṣu yogaratā viprā jāpakāḥ saṃyatendriyāḥ /	tezu yoga ratAH viprAH jApakAH saMyata indriyAH /
   brahmaṇyāsaktamanaso ramante jñānatatparāḥ // KūrmP_1,46.22 //	brahmaNi Asakta manasaH ramante jQAna tatparAH // KUrmP_1,46.22 //
   ātmanyātmānamādhāya śikhāntāntaramāsthitam /	Atmani AtmAnam ADAya SiKA anta antaram AsTitam /
   dhāyāyanti devamīśānaṃ yena sarvamidaṃ tatam // KūrmP_1,46.23 //	DAyAyanti devam ISAnam yena sarvam idam tatam // KUrmP_1,46.23 //
   sumeghe vāsavasthānaṃ sahastrādityasaṃnibham /	su meGe vAsava sTAnam sa hastra Aditya saMniBam /
   tatrāste bhagavānindraḥ śacyā saha sureśvaraḥ // KūrmP_1,46.24 //	tatra Aste BagavAn indraH SacyA saha sureSvaraH // KUrmP_1,46.24 //
   gajaśaile tu durgāyā bhavanaṃ maṇitāraṇam /	gajaSEle tu durgAyAH Bavanam maNi tAraNam /
   āste bhagavatī durgā tatra sākṣānmaheśvarī // KūrmP_1,46.25 //	Aste BagavatI durgA tatra sAkzAt maheSvarI // KUrmP_1,46.25 //
   upāsyamānā vividhaiḥ śaktibhedairitastataḥ /	upAsyamAnAH viviDEH Sakti BedEH itas tatas /
   pītvā yogāmṛtaṃ labdhvā sākṣādānandamaiśvaram // KūrmP_1,46.26 //	pItvA yoga amRtam labDvA sAkzAt Anandam ESvaram // KUrmP_1,46.26 //
   sunīlasya gireḥ śṛṅge nānādhātusamujjvale /	su nIlasya gireH SRFge nAnA DAtu samujjvale /
   rākṣasānāṃ purāṇi syuḥ sarāṃsi śataśo dvijāḥ // KūrmP_1,46.27 //	rAkzasAnAm purANi syuH sarAMsi SataSas dvijAH // KUrmP_1,46.27 //
   tathā puraśataṃ viprāḥ śataśṛṅge mahācale /	taTA pura Satam viprAH SataSRFge mahA acale /
   sphāṭikastambhasaṃyuktaṃ yakṣāṇāmamitaujasām // KūrmP_1,46.28 //	sPAwika stamBa saMyuktam yakzANAm amita ojasAm // KUrmP_1,46.28 //
   śvetodaragireḥ śṛṅge suparṇasya mahātmanaḥ /	Svetodara gireH SRFge suparNasya mahAtmanaH /
   prākāragopuropetaṃ maṇitoraṇamaṇḍitam // KūrmP_1,46.29 //	prAkAra gopura upetam maNi toraNa maNxitam // KUrmP_1,46.29 //
   sa tatra garuḍaḥ śrīmān sākṣād viṣṇurivāparaḥ /	sa tatra garuxaH SrImAn sAkzAt vizNuH iva aparaH /
   dhyātvāste tat paraṃ jyotirātmānaṃ viṣṇumavyayam // KūrmP_1,46.30 //	DyAtvA Aste tat param jyotiH AtmAnam vizNum avyayam // KUrmP_1,46.30 //
   anyacca bhavanaṃ puṇyaṃ śrīśṛṅge munipuṅgavāḥ /	anyat ca Bavanam puNyam SrI SRFge muni puFgavAH /
   śrīdevyāḥ sarvaratnāḍhyaṃ haimaṃ sumaṇitoraṇam // KūrmP_1,46.31 //	SrI devyAH sarva ratna AXyam hEmam su maNi toraNam // KUrmP_1,46.31 //
   tatra sā paramā śaktirviṣṇoratimanoramā /	tatra sA paramA SaktiH vizNoH ati manoramA /
   anantavibhavā lakṣmīrjagatsaṃmohanotsukā // KūrmP_1,46.32 //	ananta viBavAH lakzmIH jagat saMmohana utsukA // KUrmP_1,46.32 //
   adhyāste devagandharvasiddhacāraṇavanditā /	aDyAste deva ganDarva sidDa cAraNa vanditA /
   vicintya jagatoyoniṃ svaśaktikiraṇojjvalā // KūrmP_1,46.33 //	vicintya jagataH yonim sva Sakti kiraNa ujjvalA // KUrmP_1,46.33 //
   tatraiva devadevasya viṣṇorāyatanaṃ mahat /	tatra eva devadevasya vizNoH Ayatanam mahat /
   sarāṃsi tatra catvāri vicitrakamalāśrayā // KūrmP_1,46.34 //	sarAMsi tatra catvAri vicitra kamala ASrayAH // KUrmP_1,46.34 //
   tathā sahastraśikhare vidyādharapurāṣṭakam /	taTA sa hastra SiKare vidyADara pura azwakam /
   ratnasopānasaṃyuktaṃ sarobhiścopaśobhitam // KūrmP_1,46.35 //	ratna sopAna saMyuktam saroBiH ca upaSoBitam // KUrmP_1,46.35 //
   nadyo vimalapānīyāścitranīlotpalākarāḥ /	nadyaH vimala pAnIyAH citra nIlotpala AkarAH /
   karṇikāravanaṃ dvivyaṃ tatrāste śaṅkaromayā // KūrmP_1,46.36 //	karNikAra vanam dvivyam tatra Aste SaFkara umayAH // KUrmP_1,46.36 //
   pāriyātre mahāśaile mahālakṣmyāḥ puraṃ śubham /	pAriyAtre mahA SEle mahAlakzmyAH puram SuBam /
   ramyaprāsādasaṃyuktaṃ ghaṇṭācāmarabhūṣitam // KūrmP_1,46.37 //	ramya prAsAda saMyuktam GaNwA cAmara BUzitam // KUrmP_1,46.37 //
   nṛtyadbhirapsaraḥ saṅghairitaścetaśca śobhitam /	nRtyadBiH apsaraH saFGEH itas ca itas ca SoBitam /
   mṛdaṅgamurajodghuṣṭaṃ vīṇāveṇunināditam // KūrmP_1,46.38 //	mRdaFga muraja udGuzwam vINA veNu ninAditam // KUrmP_1,46.38 //
   gandharvakiṃnarākīrṇaṃ saṃvṛtaṃ siddhapuṅgavaiḥ /	ganDarva kiMnara AkIrNam saMvRtam sidDa puFgavEH /
   bhāsvadbhittisamākīrṇaṃ mahāprāsādasaṃkulam // KūrmP_1,46.39 //	BAsvat Bitti samAkIrNam mahA prAsAda saMkulam // KUrmP_1,46.39 //
   gaṇeśvarāṅganājuṣṭaṃ dhārmikāṇāṃ sudarśanam /	gaNeSvara aFganA juzwam DArmikANAm sudarSanam /
   tatra sā vasate devī nityaṃ yogaparāyaṇā // KūrmP_1,46.40 //	tatra sA vasate devI nityam yoga parAyaNAH // KUrmP_1,46.40 //
   mahālakṣmīrmahādevī triśūlavaradhāriṇī /	mahAlakzmIH mahAdevI triSUla vara DAriNI /
   trinetrā sarvaśasaktībhiḥ saṃvṛtā sadasanmayā /	trinetrA sarva SasaktIBiH saMvRtA sat asat mayA /
   paśyanti tatra munayaḥ siddhā ye brahmavādinaḥ // KūrmP_1,46.41 //	paSyanti tatra munayaH sidDAH ye brahma vAdinaH // KUrmP_1,46.41 //
   supārśvasyottare bhāge sarasvatyāḥ purottamam /	supArSvasya uttare BAge sarasvatyAH pura uttamam /
   sarāṃsi siddhajuṣṭāni devabhogyāni sattamāḥ // KūrmP_1,46.42 //	sarAMsi sidDa juzwAni deva BogyAni sattamAH // KUrmP_1,46.42 //
   pāṇḍurasya gireḥ śṛṅge vicitradrumasaṃkule /	pANxurasya gireH SRFge vicitra druma saMkule /
   sandharvāṇāṃ puraśataṃ divyastrībhiḥ samāvṛtam // KūrmP_1,46.43 //	sanDarvANAm pura Satam divya strIBiH samAvRtam // KUrmP_1,46.43 //
   teṣu nityaṃ madotsiktā varanāryastathaiva ca /	tezu nityam mada utsiktAH vara nAryaH taTA eva ca /
   krīḍanti muditā nityaṃ vilāsairbhogatatparāḥ // KūrmP_1,46.44 //	krIxanti muditAH nityam vilAsEH Boga tatparAH // KUrmP_1,46.44 //
   añjanasya gireḥ śṛṅge nārīṇāṃ puramuttamam /	aQjanasya gireH SRFge nArINAm puram uttamam /
   vasanti tatrāpsaraso rambhādyā ratilālasāḥ // KūrmP_1,46.45 //	vasanti tatra apsarasaH ramBA AdyAH rati lAlasAH // KUrmP_1,46.45 //
   citrasenādayo yatra samāyāntyarthinaḥ sadā /	citrasena AdayaH yatra samAyAnti arTinaH sadA /
   sā purī sarvaratnāḍhyā naikaprastravaṇairyutā // KūrmP_1,46.46 //	sA purI sarva ratna AXyAH na eka prastravaNEH yutA // KUrmP_1,46.46 //
   anekāni purāṇi syuḥ kaumude cāpi suvratāḥ /	anekAni purANi syuH kOmude ca api suvratAH /
   rudrāṇāṃ śāntarajasāmīśvarārpitacetasām // KūrmP_1,46.47 //	rudrANAm SAnta rajasAm ISvara arpita cetasAm // KUrmP_1,46.47 //
   teṣu rudrā mahāyogā maheśāntaracāriṇaḥ /	tezu rudrAH mahA yogAH maheSa antara cAriNaH /
   samāsate paraṃ jyotirārūḍhāḥ sthānamuttamam // KūrmP_1,46.48 //	samAsate param jyotiH ArUXAH sTAnam uttamam // KUrmP_1,46.48 //
   piñjarasya gireḥ śṛṅge gaṇeśānāṃ puratrayam /	piQjarasya gireH SRFge gaNeSAnAm puratrayam /
   nandīśvarasya kapile tatrāste suyaśā yatiḥ // KūrmP_1,46.49 //	nandISvarasya kapile tatra Aste suyaSA yatiH // KUrmP_1,46.49 //
   tathā ca jārudhaiḥ śṛṅge devadevasya dhīmataḥ /	taTA ca jAruDEH SRFge devadevasya DImataH /
   dīptamāyatanaṃ puṇyaṃ bhāskarasyāmitaujasaḥ // KūrmP_1,46.50 //	dIptam Ayatanam puNyam BAskarasya amita ojasaH // KUrmP_1,46.50 //
   tasyaivottaradigbhāge candrasthānamanuttamam /	tasya eva uttara diS BAge candra sTAnam anuttamam /
   ramate tatra ramyo 'sau bhagavān śītadīdhitiḥ // KūrmP_1,46.51 //	ramate tatra ramyaH asO BagavAn SIta dIDitiH // KUrmP_1,46.51 //
   anyacca bhavanaṃ divyaṃ haṃsaśaile maharṣayaḥ /	anyat ca Bavanam divyam haMsa SEle mahA RzayaH /
   sahastrayojanāyāmaṃ suvarṇamaṇitoraṇam // KūrmP_1,46.52 //	sa hastra yojana AyAmam suvarNa maNi toraNam // KUrmP_1,46.52 //
   tatrāste bhagavān brahmā siddhasaṅghairabhiṣṭutaḥ /	tatra Aste BagavAn brahmA sidDa saFGEH aBizwutaH /
   sāvitryā saha viśvātmā vāsudevādibhiryutaḥ // KūrmP_1,46.53 //	sAvitryA saha viSvAtmA vAsudeva AdiBiH yutaH // KUrmP_1,46.53 //
   tasya dakṣiṇadigbhāge siddhānāṃ puramuttamam /	tasya dakziNa digBAge sidDAnAm puram uttamam /
   sanandanādayo yatra vasanti munipuṅgavāḥ // KūrmP_1,46.54 //	sanandana AdayaH yatra vasanti muni puFgavAH // KUrmP_1,46.54 //
   pañcaśailasya śikhare dānavānāṃ puratrayam /	paQcaSElasya SiKare dAnavAnAm puratrayam /
   nātidūreṇa tasyātha daityacāryasya dhīmataḥ // KūrmP_1,46.55 //	na ati dUreNa tasya aTa dEtya cAryasya DImataH // KUrmP_1,46.55 //
   sugandhaśailaśikhare saridbhirupaśobhitam /	suganDa SEla SiKare saridBiH upaSoBitam /
   kardamasyāśramaṃ puṇyaṃ tatrāste bhagavānṛṣiḥ // KūrmP_1,46.56 //	kardamasya ASramam puNyam tatra Aste BagavAn RziH // KUrmP_1,46.56 //
   tasyaiva pūrvadigbhāge kiñcid vai dakṣiṇāśrite /	tasya eva pUrva diS BAge kiQcid vE dakziNa ASrite /
   sanatkumāro bhagavāṃstatrāste brahmavittamaḥ // KūrmP_1,46.57 //	sanatkumAraH BagavAn= tatra Aste brahma vittamaH // KUrmP_1,46.57 //
   sarveṣveteṣu śaileṣu tatānyeṣu munīśvarāḥ /	sarvezu etezu SElezu tata anyezu muni ISvarAH /
   sarāṃsi vimalā nadyo devānāmālayāni ca // KūrmP_1,46.58 //	sarAMsi vimalA nadyaH devAnAm AlayAni ca // KUrmP_1,46.58 //
   siddhaliṅgāni puṇyāni munibhiḥ sthāpitāni tu /	sidDa liFgAni puNyAni muniBiH sTApitAni tu /
   vanyānyāśramavaryāṇi saṃkhyātuṃ naiva śaknuyām // KūrmP_1,46.59 //	vanyAni ASrama varyANi saMKyAtum na eva SaknuyAm // KUrmP_1,46.59 //
   eṣa saṃkṣepataḥ prokto jambūdvīpasya vistaraḥ /	eza saMkzepataH proktaH jambUdvIpasya vistaraH /
   na śakyaṃ vistarād vaktuṃ mayā varṣaśatairapi // KūrmP_1,46.60 //	na Sakyam vistarAt vaktum mayA varza SatEH api // KUrmP_1,46.60 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ṣaṭcatvāriśo	iti SrI kUrmapurANe zawsAhastryAm saMhitAyAm pUrva viBAge zawcatvAriSo
   'dhyāyaḥ	aDyAyaH
   sūta uvāca	sUtaH uvAca
   jambūdvīpasya vistārād dviguṇena samantataḥ /	jambUdvIpasya vistArAt dviguNena samantataH /
   saṃveṣṭayitvā kṣārodaṃ plakṣadvīpo vyavasthitaḥ // KūrmP_1,47.1 //	saMvezwayitvA kzArodam plakzadvIpaH vyavasTitaH // KUrmP_1,47.1 //
   plakṣadvīpe ca viprendrāḥ saptāsan kulaparvatāḥ /	plakzadvIpe ca vipra indrAH sapta Asan kulaparvatAH /
   ṛjvāyatāḥ suparvāṇaḥ siddhasaṅghaniṣevitāḥ // KūrmP_1,47.2 //	Rju AyatAH su parvANaH sidDa saFGa nizevitAH // KUrmP_1,47.2 //
   gomedaḥ prathamasteṣāṃ dvitīyaścandra ucyate /	gomedaH praTamaH tezAm dvitIyaH candraH ucyate /
   nārādo dundubhiścaiva somaśca ṛṣabhastathā /	nArAdaH dunduBiH ca eva somaH ca RzaBaH taTA /
   vaibhrājaḥ saptamaḥ prokto brahmaṇo 'tyantavallabhaḥ // KūrmP_1,47.3 //	vEBrAjaH saptamaH proktaH brahmaNaH atyanta vallaBaH // KUrmP_1,47.3 //
   tatra devarṣigandharvaiḥ siddhaiśca bhagavānajaḥ /	tatra deva Rzi ganDarvEH sidDEH ca BagavAn ajaH /
   upāsyate sa viśvātmā sākṣī sarvasya viśvasṛk // KūrmP_1,47.4 //	upAsyate sa viSvAtmA sAkzI sarvasya viSvasRj // KUrmP_1,47.4 //
   teṣu puṇyā janapadā nādhayo vyādhayo na ca /	tezu puNyAH janapadAH na ADayaH vyADayaH na ca /
   na tatra pāpakartāraḥ puruṣā vā kathañcana // KūrmP_1,47.5 //	na tatra pApa kartAraH puruzAH vA kaTaQcanaH // KUrmP_1,47.5 //
   teṣāṃ nadyaśca saptaiva varṣāṇāṃ tu samudragāḥ /	tezAm nadyaH ca sapta eva varzANAm tu samudragAH /
   tāsu brahmarṣayo nityaṃ pitāmahapupāsate // KūrmP_1,47.6 //	tAsu brahmarzayaH nityam pitAmahapupAsate // KUrmP_1,47.6 //
   anutaptā śikhī caiva vipāpā tridivā kṛtā /	anutaptA SiKI ca eva vipApA tridivA kRtA /
   amṛtā sukṛtā caiva nāmataḥ parikīrtitāḥ // KūrmP_1,47.7 //	amRtA sukRtA ca eva nAmataH parikIrtitAH // KUrmP_1,47.7 //
   kṣudranadyastvasaṃkhyātāḥ sarāṃsi subahūnyapi /	kzudra nadyaH tu asaMKyAtAH sarAMsi su bahUni api /
   na caiteṣu yugāvasthā puruṣā vai cirāyuṣaḥ // KūrmP_1,47.8 //	na ca etezu yuga avasTA puruzAH vE cira AyuzaH // KUrmP_1,47.8 //
   āryakāḥ kuravāścaiva vidaśā bhāvinastathā /	AryakAH kuravAH ca eva vidaSA BAvinaH taTA /
   brahmakṣatriyaviṭśūdrāstasmin dvīpe prakīrtitāḥ // KūrmP_1,47.9 //	brahma kzatriya viS SUdrAH tasmin dvIpe prakIrtitAH // KUrmP_1,47.9 //
   ijyate bhagavān somo varṇaistatra nivāsibhiḥ /	ijyate BagavAn somaH varNEH tatra nivAsiBiH /
   teṣāṃ ca somasāyujyaṃ sārūpyaṃ munipuṅgavāḥ // KūrmP_1,47.10 //	tezAm ca soma sAyujyam sArUpyam muni puFgavAH // KUrmP_1,47.10 //
   sarve dharmaparā nityaṃ nityaṃ muditamānasāḥ /	sarve Darma parAH nityam nityam mudita mAnasAH /
   pañcavarṣasahastrāṇi jīvanti ca nirāmayāḥ // KūrmP_1,47.11 //	paQca varza sahastrANi jIvanti ca nirAmayAH // KUrmP_1,47.11 //
   plakṣadvīpapramāṇaṃ tu dviguṇena samantataḥ /	plakzadvIpa pramANam tu dviguNena samantataH /
   saṃveṣṭyekṣurasāmbhodhiṃ śālmaliḥ saṃvyavasthitaḥ // KūrmP_1,47.12 //	saMvezwya ikzu rasa amBoDim SAlmaliH saMvyavasTitaH // KUrmP_1,47.12 //
   sapta varṣāṇi tatrāpi saptaiva kulaparvatāḥ /	sapta varzANi tatra api sapta eva kula parvatAH /
   ṛjvāyatāḥ suparvāṇaḥ sapta nadyaśca suvratāḥ // KūrmP_1,47.13 //	Rju AyatAH su parvANaH sapta nadyaH ca suvratAH // KUrmP_1,47.13 //
   kumudaśconnataścaiva tṛtīyaśca balāhakaḥ /	kumudaH ca unnataH ca eva tRtIyaH ca balAhakaH /
   droṇaḥ kaṅkastu mahiṣaḥ kakudvān sapta parvatāḥ // KūrmP_1,47.14 //	droNaH kaFkaH tu mahizaH kakudvAn sapta parvatAH // KUrmP_1,47.14 //
   yonī toyā vitṛṣṇā ca candrā śuklā vimocanī /	yonI toyA vitRzNA ca candrA SuklA vimocanI /
   nivṛttiścaiti tā nadyaḥ smṛtā pāpaharā nṛṇām // KūrmP_1,47.15 //	nivRttiH ca eti tAH nadyaH smRtA pApa harAH nRNAm // KUrmP_1,47.15 //
   na teṣu vidyate lobhaḥ krodho vā dvijasattamāḥ /	na tezu vidyate loBaH kroDaH vA dvijasattamAH /
   na caivāsti yugāvasthā janā jīvantyanāmayāḥ // KūrmP_1,47.16 //	na ca eva asti yuga avasTAH janAH jIvanti anAmayAH // KUrmP_1,47.16 //
   yajanti satataṃ tatra varṇā vāyuṃ sanātanam /	yajanti satatam tatra varNAH vAyum sanAtanam /
   teṣāṃ tasyātha sāyujyaṃ sārūpyaṃ ca salokatā // KūrmP_1,47.17 //	tezAm tasya aTa sAyujyam sArUpyam ca salokatA // KUrmP_1,47.17 //
   kapilā brāhmaṇāḥ proktā rājānaścāruṇāstathā /	kapilAH brAhmaNAH proktAH rAjAnaH ca aruNAH taTA /
   pītā vaiśyāḥ smṛtāḥ kṛṣṇā dvīpe 'smin vṛṣalā dvijāḥ // KūrmP_1,47.18 //	pItAH vESyAH smRtAH kRzNAH dvIpe asmin vRzalAH dvijAH // KUrmP_1,47.18 //
   śālmalasya tu vistārād dviguṇena samantataḥ /	SAlmalasya tu vistArAt dviguNena samantataH /
   saṃveṣṭya tu surodābdhiṃ kuśadvīpo vyavasthitaḥ // KūrmP_1,47.19 //	saMvezwya tu suroda abDim kuSadvIpaH vyavasTitaH // KUrmP_1,47.19 //
   vidrumaścaiva hemaśca dyutimān puṣpavāṃstathā /	vidrumaH ca eva hemaH ca dyutimAn puzpavAn= taTA /
   kuśeśayo hariścātha mandaraḥ sapta parvatāḥ // KūrmP_1,47.20 //	kuSeSayaH hariH ca aTa mandaraH sapta parvatAH // KUrmP_1,47.20 //
   dhutapāpā śivā caiva pavitrā saṃmatā tathā /	DutapApA SivA ca eva pavitrA saMmatA taTA /
   vidyudambhā mahī ceti nadyastatra jalāvahāḥ // KūrmP_1,47.21 //	vidyudamBA mahI ca iti nadyaH tatra jala AvahAH // KUrmP_1,47.21 //
   anyāśca śataśoviprā nadyo maṇijalāḥ śubhāḥ /	anyAH ca Sata Sas viprAH nadyaH maNi jalAH SuBAH /
   tāsu brahmāṇamīśānaṃ devādyāḥ paryupāsate // KūrmP_1,47.22 //	tAsu brahmANam ISAnam deva AdyAH paryupAsate // KUrmP_1,47.22 //
   brāhmaṇā draviṇo viprāḥ kṣatriyāḥ śuṣmiṇastathā /	brAhmaNAH draviNaH viprAH kzatriyAH SuzmiNaH taTA /
   vaiśyāḥ snehāstu mandehāḥ śūdrāstatra prakīrtitāḥ // KūrmP_1,47.23 //	vESyAH snehAH tu mandehAH SUdrAH tatra prakIrtitAH // KUrmP_1,47.23 //
   sarve vijñānasaṃpannā maitrādiguṇasaṃyutāḥ /	sarve vijQAna saMpannAH mEtra Adi guNa saMyutAH /
   yathoktakāriṇaḥ sarve sarve bhūtahite ratāḥ // KūrmP_1,47.24 //	yaTA ukta kAriNaH sarve sarve BUta hite ratAH // KUrmP_1,47.24 //
   yajanti vividhairyajñairbrahmāṇaṃ parameṣṭhinam /	yajanti viviDEH yajQEH brahmANam paramezWinam /
   teṣāṃ ca brahmasāyujyaṃ sārūpyaṃ ca salokatā // KūrmP_1,47.25 //	tezAm ca brahma sAyujyam sArUpyam ca salokatA // KUrmP_1,47.25 //
   kuśadvīpasya vistārād dviguṇena samantataḥ /	kuSadvIpasya vistArAt dviguNena samantataH /
   krauñcadvīpastato viprā veṣṭayitvā ghṛtodadhim // KūrmP_1,47.26 //	krOQcadvIpaH tatas viprAH vezwayitvA GRta udaDim // KUrmP_1,47.26 //
   krauñco vāmanakaścaiva tṛtīyaścāndhakārakaḥ /	krOQcaH vAmanakaH ca eva tRtIyaH ca anDakArakaH /
   devāvṛcca vivindaśca puṇḍarīkastathaiva ca /	devAvRt ca vivindaH ca puNxarIkaH taTA eva ca /
   nāmnā ca saptamaḥ proktaḥ parvato dundubhisvanaḥ // KūrmP_1,47.27 //	nAmnA ca saptamaH proktaH parvataH dunduBi svanaH // KUrmP_1,47.27 //
   gaurī kumudvitī caiva saṃdhyā rātrirmanojavā /	gOrI kumudvitI ca eva saMDyA rAtriH manojavAH /
   khyātiśca puṇḍarīkāca nadyaḥ prādhānyataḥ smṛtāḥ // KūrmP_1,47.28 //	KyAtiH ca puNxarIkAca nadyaH prADAnyataH smRtAH // KUrmP_1,47.28 //
   puṣkarāḥ puṣkalā dhanyāstiṣyāstasya krameṇa vai /	puzkarAH puzkalAH DanyAH tizyAH tasya krameNa vE /
   brāhmaṇāḥ kṣatriyā vaiśyāḥ śūdrāścaiva dvijottamāḥ // KūrmP_1,47.29 //	brAhmaNAH kzatriyAH vESyAH SUdrAH ca eva dvijottamAH // KUrmP_1,47.29 //
   arcayanti mahādevaṃ yajñadānasamādhibhiḥ /	arcayanti mahAdevam yajQa dAna samADiBiH /
   vratopavāsairvividhairhemaiḥ svādhyāyatarpaṇaiḥ // KūrmP_1,47.30 //	vrata upavAsEH viviDEH hemEH svADyAya tarpaNEH // KUrmP_1,47.30 //
   teṣāṃ vai rudrasāyujyaṃ sārūpyaṃ cātidurlabham /	tezAm vE rudra sAyujyam sArUpyam ca ati durlaBam /
   salokatā ca sāmīpyaṃ jāyate tatprasādataḥ // KūrmP_1,47.31 //	salokatA ca sAmIpyam jAyate tad prasAdataH // KUrmP_1,47.31 //
   krauñcadvīpasya vistārād dviguṇena samantataḥ /	krOQcadvIpasya vistArAt dviguNena samantataH /
   śākadvīpaḥ sthito viprā āveṣṭya dadhisāgaram // KūrmP_1,47.32 //	SAkadvIpaH sTitaH viprAH Avezwya daDi sAgaram // KUrmP_1,47.32 //
   udayo raivataścaiva śyāmāko 'stagiristathā /	udayaH rEvataH ca eva SyAmAkaH astagiriH taTA /
   āmbikeyastathā ramyaḥ keśarī ceti parvatāḥ // KūrmP_1,47.33 //	AmbikeyaH taTA ramyaH keSarI ca iti parvatAH // KUrmP_1,47.33 //
   sukumārī kumārī ca nalinī reṇukā tathā /	sukumArI kumArI ca nalinI reNukA taTA /
   ikṣukā dhenukā caiva gabhastiśceti nimnagāḥ // KūrmP_1,47.34 //	ikzukA DenukA ca eva gaBastiH ca iti nimnagAH // KUrmP_1,47.34 //
   āsāṃ pibantaḥ salilaṃ jīvante tatra mānavāḥ /	AsAm pibantaH salilam jIvante tatra mAnavAH /
   anāmayā hyaśokāśca rāgadveṣavivarjitāḥ // KūrmP_1,47.35 //	anAmayAH hi aSokAH ca rAga dveza vivarjitAH // KUrmP_1,47.35 //
   magāśca magadhāścaiva mānavā mandagāstathā /	magAH ca magaDAH ca eva mAnavAH mandagAH taTA /
   brāhmaṇāḥ kṣatriyā vaiśyāḥ śūdrāścātra krameṇa tu // KūrmP_1,47.36 //	brAhmaNAH kzatriyAH vESyAH SUdrAH ca atra krameNa tu // KUrmP_1,47.36 //
   yajanti satataṃ devaṃ sarvalokaikasākṣiṇam /	yajanti satatam devam sarva loka eka sAkziNam /
   vratopavāsairvividhairdevadevaṃ divākaram // KūrmP_1,47.37 //	vrata upavAsEH viviDEH devadevam divAkaram // KUrmP_1,47.37 //
   teṣāṃ sūryeṇa sāyujyaṃ sāmīpyaṃ ca sarūpatā /	tezAm sUryeNa sAyujyam sAmIpyam ca sarUpa tA /
   salokatā ca viprendrā jāyate tatprasādataḥ // KūrmP_1,47.38 //	salokatA ca vipra indrAH jAyate tad prasAdataH // KUrmP_1,47.38 //
   śākadvīpaṃ samāvṛtya kṣīrodaḥ sāgaraḥ sthitaḥ /	SAkadvIpam samAvRtya kzIrodaH sAgaraH sTitaH /
   śvetadvīpaśca tanmadhye nārāyaṇaparāyaṇāḥ // KūrmP_1,47.39 //	SvetadvIpaH ca tad maDye nArAyaNa parAyaNAH // KUrmP_1,47.39 //
   tatra puṇyā janapadā nānāścaryasamanvitāḥ /	tatra puNyAH janapadAH nAnA AScarya samanvitAH /
   śvetāstatra narā nityaṃ jāyante viṣṇutatparāḥ // KūrmP_1,47.40 //	SvetAH tatra narAH nityam jAyante vizNu tatparAH // KUrmP_1,47.40 //
   nādhayo vyādhayastatra jarāmṛtyubhayaṃ na ca /	na ADayaH vyADayaH tatra jarA mRtyu Bayam na ca /
   krodhalobhavinirmuktā māyāmātsaryavarjitāḥ // KūrmP_1,47.41 //	kroDa loBa vinirmuktAH mAyA mAtsarya varjitAH // KUrmP_1,47.41 //
   nityapuṣṭā nirātaṅkā nityānandāśca bhoginaḥ /	nitya puzwAH nirAtaFkAH nitya AnandAH ca BoginaH /
   nārāyaṇaparāḥ sarve nārāyaṇaparāyaṇāḥ // KūrmP_1,47.42 //	nArAyaNa parAH sarve nArAyaNa parAyaNAH // KUrmP_1,47.42 //
   kecid dhyānaparā nityaṃ yoginaḥ saṃyatendriyāḥ /	kecid DyAna parAH nityam yoginaH saMyata indriyAH /
   kecijjapanti tapyanti kecid vijñānino 'pare // KūrmP_1,47.43 //	kecid japanti tapyanti kecid vijQAninaH apare // KUrmP_1,47.43 //
   anye nirbojayogena brahmabhāvena bhāvitāḥ /	anye nirboja yogena brahma BAvena BAvitAH /
   dhyāyanti tat paraṃ vyoma vāsudevaṃ paraṃ padam // KūrmP_1,47.44 //	DyAyanti tat param vyoma vAsudevam param padam // KUrmP_1,47.44 //
   ekāntino nirālambā mahābhāgavatāḥ pare /	ekAntinaH nirAlambAH mahA BAgavatAH pare /
   paśyanti paramaṃ brahma viṣṇavākhyaṃ tamasaḥ paraṃ // KūrmP_1,47.45 //	paSyanti paramam brahma vizNava AKyam tamasaH param // KUrmP_1,47.45 //
   sarve caturbhujākārāḥ śaṅkhacakragadādharāḥ /	sarve catur Buja AkArAH SaFKa cakra gadA DarAH /
   supītavāsasaḥ sarve śrīvatsāṅkitavakṣasaḥ // KūrmP_1,47.46 //	su pIta vAsasaH sarve SrIvatsa aFkita vakzasaH // KUrmP_1,47.46 //
   anye maheśvaraparāstripuṇḍrāṅkitamastakāḥ /	anye maheSvara parAH tripuNxra aFkita mastakAH /
   svayogodbhūtakiraṇā mahāgaruḍavāhanāḥ // KūrmP_1,47.47 //	sva yoga udBUta kiraNAH mahA garuxa vAhanAH // KUrmP_1,47.47 //
   sarvaśaktisamāyuktā nityānandāśca nirmalāḥ /	sarva Sakti samAyuktAH nitya AnandAH ca nirmalAH /
   vasanti tatra puruṣā viṣṇorantaracāriṇaḥ // KūrmP_1,47.48 //	vasanti tatra puruzAH vizNoH antara cAriNaH // KUrmP_1,47.48 //
   tatra nārāyaṇasyānyad durgamaṃ duratikramam /	tatra nArAyaNasya anyat durgamam duratikramam /
   nārāyaṇaṃ nāma puraṃ vyāsādyairupaśobhitam // KūrmP_1,47.49 //	nArAyaNam nAma puram vyAsa AdyEH upaSoBitam // KUrmP_1,47.49 //
   hemaprākārasaṃsuktaṃ sphāṭikairmaṇḍapairyutam /	hema prAkAra saMsuktam sPAwikEH maNxapEH yutam /
   prabhāsahastrakalilaṃ durādharṣaṃ suśobhanam /	praBAsa hastra kalilam durADarzam su SoBanam /
   harmyaprākārasaṃyuktamaṭṭālakasamākulam // KūrmP_1,47.50 //	harmya prAkAra saMyuktam awwAlaka samAkulam // KUrmP_1,47.50 //
   hemagopurasāhastrairnānāratnopaśobhitaiḥ /	hema gopura sAhastrEH nAnA ratna upaSoBitEH /
   śubhrāstaraṇasaṃyuktaṃ vicitraiḥ samalaṅkṛtam // KūrmP_1,47.51 //	SuBra AstaraNa saMyuktam vicitrEH samalaFkRtam // KUrmP_1,47.51 //
   nandanairvividhākāraiḥ stravantībhīśca śobhitam /	nandanEH viviDa AkArEH stravantIBIH ca SoBitam /
   sarobhiḥ sarvato yuktaṃ vīṇāveṇunināditam // KūrmP_1,47.52 //	saroBiH sarvatas yuktam vINA veNu ninAditam // KUrmP_1,47.52 //
   patākābhirvicitrābhiranekābhiśca śobhitam /	patAkABiH vicitrABiH anekABiH ca SoBitam /
   vīthībhiḥ sarvato yuktaṃ sopānai ratnabhūṣitaiḥ // KūrmP_1,47.53 //	vITIBiH sarvatas yuktam sopAnEH ratna BUzitEH // KUrmP_1,47.53 //
   nārīśatasahastrāḍhyaṃ divyagoyasamanvitam /	nArI Sata sahastra AXyam divya goya samanvitam /
   haṃsakāraṇḍavākīrṇaṃ cakravākopaśobhitam /	haMsa kAraNxava AkIrNam cakravAka upaSoBitam /
   caturdvāramanaupamyamagamyaṃ devavidviṣām // KūrmP_1,47.54 //	catur dvAram anOpamyam agamyam deva vidvizAm // KUrmP_1,47.54 //
   tatra tatrāpsaraḥ saṅdhairnṛtyadbhirupaśobhitam /	tatra tatra apsaraH saFDEH nRtyadBiH upaSoBitam /
   nānāgītavidhānajñairdevānāmapi durlabhaiḥ // KūrmP_1,47.55 //	nAnA gIta viDAna jQEH devAnAm api durlaBEH // KUrmP_1,47.55 //
   nānāvilāsasaṃpannaiḥ kāmukairatikomalaiḥ /	nAnA vilAsa saMpannEH kAmukEH ati komalEH /
   prabhūtacandravadanairnūpurārāvasaṃyutaiḥ // KūrmP_1,47.56 //	praBUta candra vadanEH nUpura ArAva saMyutEH // KUrmP_1,47.56 //
   īṣatsmitaiḥ subimboṣṭhairbālamugdhamṛgekṣaṇaiḥ /	Izat smitEH su bimba uzWEH bAla mugDa mRga IkzaNEH /
   aśeṣavibhavopetairbhūṣitaistanumadhyamaiḥ // KūrmP_1,47.57 //	aSeza viBava upetEH BUzitEH tanu maDyamEH // KUrmP_1,47.57 //
   surājahaṃsacalanaiḥ suveṣairmadhurasvanaiḥ /	su rAjahaMsa calanEH su vezEH maDura svanEH /
   saṃlāpālāpakuśalairdivyābharaṇabhūṣaitaiḥ // KūrmP_1,47.58 //	saMlApa AlApa kuSalEH divya ABaraNa BUzA etEH // KUrmP_1,47.58 //
   stanabhāravinamraiśca madaghūrṇitalocanaiḥ /	stana BAra vinamrEH ca mada GUrNita locanEH /
   nānāvarṇavicitrāṅgairnānābhogaratipriyaiḥ // KūrmP_1,47.59 //	nAnA varNa vicitra aFgEH nAnA Boga rati priyEH // KUrmP_1,47.59 //
   praphullakusumodyānairitaścetaśca śobhitam /	praPulla kusuma udyAnEH itas ca itas ca SoBitam /
   asaṃkhyeyaguṇaṃ śuddhamāgamyaṃ tridaśairapi // KūrmP_1,47.60 //	asaMKyeya guNam SudDam Agamyam tridaSEH api // KUrmP_1,47.60 //
   śrīmatpavitraṃ devasya śrīpateramitaujasaḥ /	SrImat pavitram devasya SrIpateH amita ojasaH /
   tasya madhye 'titejaskamuccaprākāratoraṇam // KūrmP_1,47.61 //	tasya maDye ati tejaskam ucca prAkAra toraNam // KUrmP_1,47.61 //
   sthānaṃ pad vaiṣṇavaṃ divyaṃ yogināmapi durlabham /	sTAnam pad vEzNavam divyam yoginAm api durlaBam /
   tanmadhye bhagavānekaḥ puṇḍarīkadaladyutiḥ /	tad maDye BagavAn ekaH puNxarIka dala dyutiH /
   śete 'śeṣajagatsūtiḥ śeṣāhiśayane hariḥ // KūrmP_1,47.62 //	Sete aSeza jagat sUtiH Seza ahi Sayane hariH // KUrmP_1,47.62 //
   vicintyamāno yogīndraiḥ sanandanapurogamaiḥ /	vicintyamAnaH yogi indrEH sanandana purogamEH /
   svātmānandāmṛtaṃ pītvā paraṃ tat tamasaḥ param // KūrmP_1,47.63 //	sva Atma Ananda amRtam pItvA param tat tamasaH param // KUrmP_1,47.63 //
   supītavasano 'nanto mahāmāyo mahābhujaḥ /	su pIta vasanaH anantaH mahA mAyaH mahA BujaH /
   kṣīrodakanyayā nityaṃ gṛhītacaraṇadvayaḥ // KūrmP_1,47.64 //	kzIroda kanyayA nityam gRhIta caraNa dvayaH // KUrmP_1,47.64 //
   sā ca devī jagadvandyā pādamūle haripriyā /	sA ca devI jagat vandyA pAda mUle haripriyA /
   samāste tanmanā nityaṃ pītvā nārāyaṇāmṛtam // KūrmP_1,47.65 //	samAste tad manAH nityam pItvA nArAyaNa amRtam // KUrmP_1,47.65 //
   na tatrādhārmikā yānti na ca devāntarāśrayāḥ /	na tatra aDArmikAH yAnti na ca deva antara ASrayAH /
   vaikuṇṭhaṃ nāma tat sthānaṃ tridaśairapi vanditam // KūrmP_1,47.66 //	vEkuNWam nAma tat sTAnam tridaSEH api vanditam // KUrmP_1,47.66 //
   na me 'tra bhavati prajñā kṛtsnaśastannirūpaṇe /	na me atra Bavati prajQA kRtsnaSas tad nirUpaNe /
   etāvacchakyate vaktuṃ nārāyaṇapuraṃ hi tat // KūrmP_1,47.67 //	etAvat Sakyate vaktum nArAyaNa puram hi tat // KUrmP_1,47.67 //
   sa eva paramaṃ brahma vāsudevaḥ sanātanaḥ /	saH eva paramam brahma vAsudevaH sanAtanaH /
   śete nārāyaṇaḥ śrīmān māyayā mohayañjagat // KūrmP_1,47.68 //	Sete nArAyaNaH SrImAn mAyayA mohayan jagat // KUrmP_1,47.68 //
   nārāyaṇādidaṃ jātaṃ tasminneva vyavasthitam /	nArAyaNAt idam jAtam tasmin= eva vyavasTitam /
   tamevābhyeti kalpānte sa eva paramā gatiḥ // KūrmP_1,47.69 //	tam eva aByeti kalpa ante saH eva paramA gatiH // KUrmP_1,47.69 //
   iti śrīkūrmapurāṇe ṣaṭsāhstryāṃ saṃhitāyāṃ pūrvavibhāge	iti SrI kUrmapurANe zawsAhstryAm saMhitAyAm pUrva viBAge
   saptacatvāriṃśodhyāyaḥ	saptacatvAriMSaH DyAyaH
   sūta uvāca	sUtaH uvAca
   śākadvīpasya vistārād dviguṇena vyavasthitaḥ /	SAkadvIpasya vistArAt dviguNena vyavasTitaH /
   kṣīrārṇavaṃ samāśritya dvīpaḥ puṣkarasaṃvṛtaḥ // KūrmP_1,48.1 //	kzIrArNavam samASritya dvIpaH puzkara saMvRtaH // KUrmP_1,48.1 //
   eka evātra viprendrāḥ parvato mānasottaraḥ /	ekaH eva atra vipra indrAH parvataH mAnasottaraH /
   yojanānāṃ sahastrāṇi sārdhaṃ pañcāśaducchritaḥ /	yojanAnAm sa hastrANi sArDam paQcASat ucCritaH /
   tāvadeva ca vistīrṇaḥ sarvataḥ parimaṇḍalaḥ // KūrmP_1,48.2 //	tAvat eva ca vistIrNaH sarvatas parimaNxalaH // KUrmP_1,48.2 //
   sa eva dvīpaḥ paścārdhe mānasottarasaṃjñitaḥ /	saH eva dvIpaH paSca arDe mAnasottara saMjQitaH /
   eka eva mahāsānuḥ saṃniveśād dvidhā kṛtaḥ // KūrmP_1,48.3 //	ekaH eva mahA sAnuH saMniveSAt dviDA kRtaH // KUrmP_1,48.3 //
   tasmin dvīpe smṛtau dvau tu puṇyau janapadau śubhau /	tasmin dvIpe smRtO dvO tu puNyO janapadO SuBO /
   aparau mānasasyātha parvatasyānumaṇḍalau /	aparO mAnasasya aTa parvatasya anu maNxalO /
   mahāvītaṃ smṛtaṃ varṣaṃ dhātakīkhaṇḍameva ca // KūrmP_1,48.4 //	mahAvItam smRtam varzam DAtakIKaNxam eva ca // KUrmP_1,48.4 //
   svādūdakenodadhinā puṣkaraḥ parivāritaḥ /	svAdu udakena udaDinA puzkaraH parivAritaH /
   tasmin dvīpe mahāvṛkṣo nyagrodho 'marapūjitaḥ // KūrmP_1,48.5 //	tasmin dvIpe mahA vRkzaH nyagroDaH amara pUjitaH // KUrmP_1,48.5 //
   tasmin nivasati brahmā viśvātmā viśvabhāvanaḥ /	tasmin nivasati brahmA viSvAtmA viSvaBAvanaH /
   tatraiva muniśārdūlāḥ śivanārāyaṇālayaḥ // KūrmP_1,48.6 //	tatra eva muni SArdUlAH Siva nArAyaNa AlayaH // KUrmP_1,48.6 //
   vasatyatra mahādevo haror'ddhahariravyayaḥ /	vasati atra mahAdevaH haror adDa hariH avyayaH /
   saṃpūjyamāno brahmādyaiḥ kumārādyaiśca yogibhiḥ /	saMpUjyamAnaH brahma AdyEH kumAra AdyEH ca yogiBiH /
   gandharvaiḥ kinnarairyakṣairīśvaraḥ kṛṣṇapiṅgalaḥ // KūrmP_1,48.7 //	ganDarvEH kinnarEH yakzEH ISvaraH kRzNa piFgalaH // KUrmP_1,48.7 //
   svasthāstatra prajāḥ sarvā brahmaṇā sadṛśatviṣaḥ /	svasTAH tatra prajAH sarvAH brahmaNA sadRSa tvizaH /
   nirāmayā viśokāśca rāgadveṣavivarjitāḥ // KūrmP_1,48.8 //	nirAmayAH viSokAH ca rAga dveza vivarjitAH // KUrmP_1,48.8 //
   satyānṛte na tatrāstāṃ nottamādhamamadhyamāḥ /	satya anRte na tatra AstAm na uttama aDama maDyamAH /
   na varṇāśramadharmāśca na nadyo na ca parvatāḥ // KūrmP_1,48.9 //	na varNa ASrama DarmAH ca na nadyaH na ca parvatAH // KUrmP_1,48.9 //
   pareṇa puṣkarasyātha sthito mahān /	pareNa puzkarasya aTa sTitaH mahAn /
   svādūdakasamudrastu samantād dvijasattamāḥ // KūrmP_1,48.10 //	svAdu udaka samudraH tu samantAt dvijasattamAH // KUrmP_1,48.10 //
   pareṇa tasya mahatī dṛśyate lokasaṃsthitiḥ /	pareNa tasya mahatI dRSyate loka saMsTitiH /
   kāñcanī dviguṇā bhūmiḥ sarvā caiva śilopamā // KūrmP_1,48.11 //	kAQcanI dviguNA BUmiH sarvA ca eva SilA upamAH // KUrmP_1,48.11 //
   tasyāḥ pareṇa śailastu maryādātmātmamaṇḍalaḥ /	tasyAH pareNa SElaH tu maryAdA Atma Atma maNxalaH /
   prakāśaścāprakāśaśca lokālokaḥ sa ucyate // KūrmP_1,48.12 //	prakASaH ca aprakASaH ca lokAlokaH saH ucyate // KUrmP_1,48.12 //
   yojanānāṃ sahastrāṇi daśa tasyocchrayaḥ smṛtaḥ /	yojanAnAm sahastrANi daSa tasya ucCrayaH smRtaH /
   tāvāneva ca vistāro lokāloko mahāgiriḥ // KūrmP_1,48.13 //	tAvAn eva ca vistAraH lokAlokaH mahA giriH // KUrmP_1,48.13 //
   samāvṛtya tu taṃ śailaṃ sarvato vai tamaḥ sthitam /	samAvRtya tu tam SElam sarvatas vE tamaH sTitam /
   tamaścāṇḍakaṭāhena samantāt pariveṣṭitam // KūrmP_1,48.14 //	tamaH ca aNxa kawAhena samantAt parivezwitam // KUrmP_1,48.14 //
   etai sapta mahālokāḥ pātālāḥ saptakīrtitāḥ /	etE sapta mahA lokAH pAtAlAH sapta kIrtitAH /
   brahmāṇḍasyaiṣa vistāraḥ saṃkṣepeṇa mayoditaḥ // KūrmP_1,48.15 //	brahmANxasya eza vistAraH saMkzepeNa mayA uditaH // KUrmP_1,48.15 //
   aṇḍānāmīdṛśānāṃ tu koṭyo jñeyāḥ sahastraśaḥ /	aNxAnAm IdRSAnAm tu kowyaH jQeyAH sa hastraSaH /
   sarvagatvāt pradhānasya kāraṇasyāvyayātmanaḥ // KūrmP_1,48.16 //	sarvaga tvAt praDAnasya kAraNasya avyaya AtmanaH // KUrmP_1,48.16 //
   aṇḍeṣveteṣu sarveṣu bhuvanāni caturdaśa /	aNxezu etezu sarvezu BuvanAni caturdaSa /
   tatra tatra caturvaktrā rudrā nārāyaṇādayaḥ // KūrmP_1,48.17 //	tatra tatra catur vaktrAH rudrAH nArAyaNa AdayaH // KUrmP_1,48.17 //
   daśottaramathaikaikamaṇḍāvaraṇasaptakam /	daSa uttaram aTa ekEka maNxa AvaraNa saptakam /
   samantāt saṃsthitaṃ viprā yatra yānti manīṣiṇaḥ // KūrmP_1,48.18 //	samantAt saMsTitam viprAH yatra yAnti manIziNaH // KUrmP_1,48.18 //
   anantamekamavyaktanādinidhanaṃ mahat /	anantam ekam avyakta nAdi niDanam mahat /
   atītya vartate sarvaṃ jagat prakṛtirakṣaram // KūrmP_1,48.19 //	atItya vartate sarvam jagat prakRtiH akzaram // KUrmP_1,48.19 //
   anantatvamanantasya yataḥ saṃkhyā na vidyate /	ananta tvam anantasya yatas saMKyA na vidyate /
   tadavyaktamiti jñeyaṃ tad brahma paramaṃ padam // KūrmP_1,48.20 //	tat avyaktam iti jQeyam tat brahma paramam padam // KUrmP_1,48.20 //
   ananta eṣa sarvatra sarvasthāneṣu paṭhyate /	anantaH eza sarvatra sarva sTAnezu paWyate /
   tasya pūrvaṃ mayāpyuktaṃ yattanmāhātmyamavyayam // KūrmP_1,48.21 //	tasya pUrvam mayA api uktam yat tat mAhAtmyam avyayam // KUrmP_1,48.21 //
   gataḥ sa eṣa sarvatra sarvasthāneṣu vartate /	gataH saH eza sarvatra sarva sTAnezu vartate /
   bhūmau rasātale caiva ākāśe pavane 'nale /	BUmO rasAtale ca eva AkASe pavane anale /
   arṇaveṣu ca sarveṣu divi caiva na saśayaḥ // KūrmP_1,48.22 //	arNavezu ca sarvezu divi ca eva na sa SayaH // KUrmP_1,48.22 //
   tathā tamasi sattve ca eṣa eva mahādyutiḥ /	taTA tamasi sattve ca ezaH eva mahA dyutiH /
   anekadhā vibhaktāṅgaḥ krīḍate puruṣottamaḥ // KūrmP_1,48.23 //	anekaDA viBakta aFgaH krIxate puruzottamaH // KUrmP_1,48.23 //
   maheśvaraḥ paro 'vyaktādaṇḍamavyaktasaṃbhavam /	maheSvaraH paraH avyaktAt aNxam avyakta saMBavam /
   aṇḍād brahmā samutpannastena sṛṣṭamidaṃ jagat // KūrmP_1,48.24 //	aNxAt brahmA samutpannaH tena sRzwam idam jagat // KUrmP_1,48.24 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge aṣṭacatvāriṃśo	iti SrI kUrmapurANe zawsAhastryAm saMhitAyAm pUrva viBAge azwacatvAriMSaH 
   'dhyāyaḥ	aDyAyaH
   ṛṣaya ūcuḥ	RzayaH UcuH
   atītānāgatānīha yāni manvantarāṇi tu /	atIta anAgatAni iha yAni manvantarANi tu /
   tāni tvaṃ kathayāsmākaṃ vyāsāṃśca dvāpare yuge // KūrmP_1,49.1 //	tAni tvam kaTaya asmAkam vyAsAn= ca dvApare yuge // KUrmP_1,49.1 //
   vedaśākhāpraṇayanaṃ devadevasya dhīmataḥ /	veda SAKA praNayanam devadevasya DImataH /
   tathāvatārān dharmārthamīśānasya kalau yuge // KūrmP_1,49.2 //	taTA avatArAn Darma arTam ISAnasya kalO yuge // KUrmP_1,49.2 //
   kiyanto devadevasya śiṣyāḥ kaliyugeṣu vai /	kiyantaH devadevasya SizyAH kali yugezu vE /
   etat sarvaṃ samāsena sūta vaktumihārhasi // KūrmP_1,49.3 //	etat sarvam samAsena sUta vaktum iha arhasi // KUrmP_1,49.3 //
   sūta uvāca	sUtaH uvAca
   manuḥ svāyaṃbhuvaḥ pūrvaṃ tataḥ svārociṣo manuḥ /	manuH svAyaMBuvaH pUrvam tatas svArocizaH manuH /
   uttamastāmasaścaiva raivataścākṣuṣastathā // KūrmP_1,49.4 //	uttamaH tAmasaH ca eva rEvataH cAkzuzaH taTA // KUrmP_1,49.4 //
   ṣaḍete manavo 'tītāḥ sāṃprataṃ tu raveḥ sutaḥ /	zaw ete manavaH atItAH sAMpratam tu raveH sutaH /
   vaivasvato 'yaṃ yasyaitat saptamaṃ vartate 'ntaram // KūrmP_1,49.5 //	vEvasvataH ayam yasya etat saptamam vartate antaram // KUrmP_1,49.5 //
   svāyaṃbhuvaṃ tu kathitaṃ kalpādāvantaraṃ mayā /	svAyaMBuvam tu kaTitam kalpa AdO= antaram mayA /
   ata ūrdhvaṃ nibodhadhvaṃ manoḥ svārociṣasya tu // KūrmP_1,49.6 //	atas UrDvam niboDaDvam manoH svArocizasya tu // KUrmP_1,49.6 //
   pārāvatāśca tuṣitā devāḥ svārociṣe 'ntare /	pArAvatAH ca tuzitAH devAH svArocize antare /
   vipaścinnāma devendro babhūvāsurasūdanaḥ // KūrmP_1,49.7 //	vipaScit nAma deva indraH baBUva asurasUdanaH // KUrmP_1,49.7 //
   ūrjastambhastathā prāṇo dānto 'tha vṛṣabhastathā /	UrjastamBaH taTA prANaH dAntaH aTa vRzaBaH taTA /
   timiraścārvarīvāṃśca sapta saptarṣayo 'bhavan // KūrmP_1,49.8 //	timiraH cArvarIvAn= ca sapta saptarzayaH aBavan // KUrmP_1,49.8 //
   caitrakiṃpuruṣādyāśca sutāḥ svārociṣasya tu /	cEtra kiMpuruza AdyAH ca sutAH svArocizasya tu /
   dvitīyamatadākhyātamantaraṃ śṛṇu cottaram // KūrmP_1,49.9 //	dvitIyam atat AKyAtam antaram SRNu ca uttaram // KUrmP_1,49.9 //
   tṛtīye 'pyantare viprā uttamo nāma vai manuḥ /	tRtIye api antare viprAH uttamaH nAma vE manuH /
   suśāntistatra devendro babhūvāmitrakarṣaṇaḥ // KūrmP_1,49.10 //	su SAntiH tatra deva indraH baBUva amitra karzaNaH // KUrmP_1,49.10 //
   sudhāmānastathā satyāḥ śivāścātha pratardanāḥ /	suDAmAnaH taTA satyAH SivAH ca aTa pratardanAH /
   vaśavartinaśca pañcaite gaṇā dvādaśakāḥ smṛtāḥ // KūrmP_1,49.11 //	vaSavartinaH ca paQca ete gaNAH dvAdaSakAH smRtAH // KUrmP_1,49.11 //
   rajordhvaścordhvabāhuśca sabalaścānayastathā /	raja UrDvaH ca UrDva bAhuH ca sa balaH ca anayaH taTA /
   sutapāḥ śukra ityete sapta saptarṣayo 'bhavan // KūrmP_1,49.12 //	sutapAH SukraH iti ete sapta saptarzayaH aBavan // KUrmP_1,49.12 //
   tāmasasyāntare devāḥ surā vāharayastathā /	tAmasasya antare devAH surAH vAharayaH taTA /
   satyāśca sudhiyaścaiva saptaviṃśatikā gaṇāḥ // KūrmP_1,49.13 //	satyAH ca suDiyaH ca eva saptaviMSatikAH gaNAH // KUrmP_1,49.13 //
   śibirindrastathaivāsīcchatayajñopalakṣaṇaḥ /	SibiH indraH taTA eva AsIt SatayajQa upalakzaNaH /
   babhūva śaṅkare bhakto mahādevārcane rataḥ // KūrmP_1,49.14 //	baBUva SaFkare BaktaH mahAdeva arcane rataH // KUrmP_1,49.14 //
   jyotirdharmā pṛthuḥ kāvyaścaitrognirvanakastathā /	jyotirDarmA pRTuH kAvyaH cEtra ugniH vanakaH taTA /
   pīvarastvṛṣayo hyete sapta tatrāpi cāntare // KūrmP_1,49.15 //	pIvaraH tu RzayaH hi ete sapta tatra api ca antare // KUrmP_1,49.15 //
   pañcame cāpi viprendrā raivato nāma nāmataḥ /	paQcame ca api vipra indrAH rEvataH nAma nAmataH /
   manurvasuśca tatrendro babhūvāsuramardanaḥ // KūrmP_1,49.16 //	manuH vasuH ca tatra indraH baBUva asura mardanaH // KUrmP_1,49.16 //
   amitābhā bhūtarayā vaikuṇṭhāḥ svacchamedhasaḥ /	amita ABAH BUta rayAH vEkuNWAH svacCa meDasaH /
   ete devagaṇāstatra caturdaśa caturdaśa // KūrmP_1,49.17 //	ete deva gaNAH tatra caturdaSa caturdaSa // KUrmP_1,49.17 //
   hiraṇyaromā vedaśrīrūrdhvabāhustathaiva ca /	hiraNyaromA vedaSrIH UrDvabAhuH taTA eva ca /
   vedabāhuḥ sudhāmā ca parjanyaśca mahāmuniḥ /	vedabAhuH suDAmA ca parjanyaH ca mahA muniH /
   ete saptarṣayo viprāstatrāsan raivate 'ntare // KūrmP_1,49.18 //	ete saptarzayaH viprAH tatra Asan rEvate antare // KUrmP_1,49.18 //
   svārociṣaścottamaśca tāmaso raivatastathā /	svArocizaH ca uttamaH ca tAmasaH rEvataH taTA /
   priyavratānvayā hyete catvāro manavaḥ smṛtāḥ // KūrmP_1,49.19 //	priyavrata anvayAH hi ete catvAraH manavaH smRtAH // KUrmP_1,49.19 //
   ṣaṣṭhe manvantare cāsīccākṣuṣastu manurdvijāḥ /	zazWe manvantare ca AsIt cAkzuzaH tu manuH dvijAH /
   manojavastathaivendro devānapi nibodhataḥ // KūrmP_1,49.20 //	manojavaH taTA eva indraH devAn api niboDataH // KUrmP_1,49.20 //
   ādyāḥ prasūtā bhāvyāśca pṛthugāśca divaukasaḥ /	AdyAH prasUtAH BAvyAH ca pRTugAH ca divOkasaH /
   mahānubhāvā lekhyāśca pañcaite hyaṣṭakā gaṇāḥ // KūrmP_1,49.21 //	mahA anuBAvAH leKyAH ca paQca ete hi azwakAH gaNAH // KUrmP_1,49.21 //
   sumedhā virajāścaiva haviṣmānuttamo madhuḥ /	sumeDAH virajAH ca eva havizmAn uttamaH maDuH /
   atināmā sahiṣṇuśca saptāsannṛṣayaḥ śubhāḥ // KūrmP_1,49.22 //	ati nAmA sahizNuH ca sapta Asan= RzayaH SuBAH // KUrmP_1,49.22 //
   vivasvataḥ suto viprāḥ śrāddhadevo mahādyutiḥ /	vivasvataH sutaH viprAH SrAdDadevaH mahA dyutiH /
   manuḥ sa vartate dhīmān sāṃprataṃ saptame 'ntare // KūrmP_1,49.23 //	manuH sa vartate DImAn sAMpratam saptame antare // KUrmP_1,49.23 //
   ādityā vasavo rudrā devāstatra marudgaṇāḥ /	AdityAH vasavaH rudrAH devAH tatra marut gaNAH /
   purandarastathaivendro babhūva paravīrahā // KūrmP_1,49.24 //	purandaraH taTA eva indraH baBUva para vIra hA // KUrmP_1,49.24 //
   vasiṣṭhaḥ kaśyapaścātrirjamadagniśca gautamaḥ /	vasizWaH kaSyapaH ca atriH jamadagniH ca gOtamaH /
   viśvāmitro bharadvājaḥ sapta saptarṣayo 'bhavan // KūrmP_1,49.25 //	viSvAmitraH BaradvAjaH sapta saptarzayaH aBavan // KUrmP_1,49.25 //
   viṣṇuśaktiranaupamyā sattvodriktā sthitā sthitau /	vizNuSaktiH anOpamyA sattva udriktA sTitA sTitO /
   tadaṃśabhūtā rājānaḥ sarve ca tridivaukasaḥ // KūrmP_1,49.26 //	tad aMSa BUtAH rAjAnaH sarve ca tridivOkasaH // KUrmP_1,49.26 //
   svāyaṃbhuve 'ntare pūrvamākūtyāṃ mānasaḥ sutaḥ /	svAyaMBuve antare pUrvam AkUtyAm mAnasaH sutaH /
   ruceḥ prajāpateryajñastadaṃśenābhavad dvijāḥ // KūrmP_1,49.27 //	ruceH prajApateH yajQaH tad aMSena aBavat dvijAH // KUrmP_1,49.27 //
   tataḥ punarasau devaḥ prāpte svārociṣe 'ntare /	tatas punar asO devaH prApte svArocize antare /
   tuṣitāyāṃ samutpannastuṣitaiḥ saha daivataiḥ // KūrmP_1,49.28 //	tuzitAyAm samutpannaH tuzitEH saha dEvatEH // KUrmP_1,49.28 //
   auttame 'pyantare viṣṇuḥ satyaiḥ saha surottamaiḥ /	Ottame api antare vizNuH satyEH saha sura uttamEH /
   satyāyāmabhavat satyaḥ satyarūpo janārdanaḥ // KūrmP_1,49.29 //	satyAyAm aBavat satyaH satya rUpaH janArdanaH // KUrmP_1,49.29 //
   tāmasasyāntare caiva saṃprāpte punareva hi /	tAmasasya antare ca eva saMprApte punar eva hi /
   haryāyāṃ haribhirdevairharirevābhavaddhariḥ // KūrmP_1,49.30 //	haryAyAm hariBiH devEH hariH eva aBavat hariH // KUrmP_1,49.30 //
   raivate 'pyantare caiva saṃbhūtyāṃ mānaso 'bhavat /	rEvate api antare ca eva saMBUtyAm mAnasaH aBavat /
   saṃbhūto mānasaiḥ sārdhaṃ devaiḥ saha mahādyutiḥ // KūrmP_1,49.31 //	saMBUtaH mAnasEH sArDam devEH saha mahA dyutiH // KUrmP_1,49.31 //
   cākṣuṣe 'pyantare caiva vaikuṇṭhaḥ puruṣottamaḥ /	cAkzuze api antare ca eva vEkuNWaH puruzottamaH /
   vikuṇṭhāyāmasau jajñe vaikuṇṭhairdaivataiḥ saha // KūrmP_1,49.32 //	vikuNWAyAm asO jajQe vEkuNWEH dEvatEH saha // KUrmP_1,49.32 //
   manvantare 'tra saṃprāpte tathā vaivasvate 'ntare /	manvantare atra saMprApte taTA vEvasvate antare /
   vāmanaḥ kaśyapād viṣṇuradityāṃ saṃbabhūva ha // KūrmP_1,49.33 //	vAmanaH kaSyapAt vizNuH adityAm saMbaBUva ha // KUrmP_1,49.33 //
   tribhiḥ kramairimāṃllokāñjitvā yena mahātmanā /	triBiH kramEH imAn= lokAn jitvA yena mahAtmanA /
   purandarāya trailokyaṃ dattaṃ nihatakaṇṭakam // KūrmP_1,49.34 //	purandarAya trElokyam dattam nihata kaNwakam // KUrmP_1,49.34 //
   ityetāstanavastasya sapta manvantareṣu vai /	iti etAH tanavaH tasya sapta manvantarezu vE /
   sapta caivābhavan viprā yābhiḥ saṃrakṣitāḥ prajāḥ // KūrmP_1,49.35 //	sapta ca eva aBavan viprAH yABiH saMrakzitAH prajAH // KUrmP_1,49.35 //
   yasmād viṣṭamidaṃ kṛtsnaṃ vāmanena mahātmanā /	yasmAt vizwam idam kRtsnam vAmanena mahAtmanA /
   tasmāt sa vai smṛto viṣṇurviśerdhātoḥ praveśanāt // KūrmP_1,49.36 //	tasmAt sa vE smRtaH vizNuH viSeH DAtoH praveSanAt // KUrmP_1,49.36 //
   eṣa sarvaṃ sṛjatyādau pāti hanti ca keśavaḥ /	eza sarvam sRjati AdO pAti hanti ca keSavaH /
   bhūtāntarātmā bhagavān nārāyaṇa iti śrutiḥ // KūrmP_1,49.37 //	BUta antarAtmA BagavAn nArAyaNaH iti SrutiH // KUrmP_1,49.37 //
   ekāṃśena jagat sarvaṃ vyāpya nārāyaṇaḥ sthitaḥ /	eka aMSena jagat sarvam vyApya nArAyaNaH sTitaH /
   caturdhā saṃsthito vyāpī saguṇo nirguṇo 'pi ca // KūrmP_1,49.38 //	caturDA saMsTitaH vyApI sa guNaH nirguNaH api ca // KUrmP_1,49.38 //
   ekā bhagavato mūrtirjñānarūpā śivāmalā /	ekA BagavataH mUrtiH jQAna rUpA Siva amalAH /
   vāsudevābhidhānā sā guṇātītā suniṣkalā // KūrmP_1,49.39 //	vAsudeva aBiDAnA sA guNa atItA su nizkalA // KUrmP_1,49.39 //
   dvitīyā kālasaṃjñānyā tāmasī śeṣasaṃjñitā /	dvitIyA kAla saMjQA anyA tAmasI Seza saMjQitA /
   nihanti sakalaṃ cānte vaiṣṇavī paramā tanuḥ // KūrmP_1,49.40 //	nihanti sakalam ca ante vEzNavI paramA tanuH // KUrmP_1,49.40 //
   sattvodriktā tathaivānyā pradyumneti ca saṃjñitā /	sattva udriktA taTA eva anyA pradyumna iti ca saMjQitAH /
   jagat sthāpayate sarvaṃ sa viṣṇuḥ prakṛtirdhruvā // KūrmP_1,49.41 //	jagat sTApayate sarvam sa vizNuH prakRtiH DruvA // KUrmP_1,49.41 //
   caturtho vāsudevasya mūrtirbrāhmīti saṃjñitā /	caturTaH vAsudevasya mUrtiH brAhmI iti saMjQitAH /
   rājasī cāniruddhākhyā pradyumnaḥ sṛṣṭikārikā // KūrmP_1,49.42 //	rAjasI ca anirudDa AKyA pradyumnaH sRzwi kArikA // KUrmP_1,49.42 //
   yaḥ svapityakhilaṃ bhūtvā pradyumnena saha prabhuḥ /	yaH svapiti aKilam BUtvA pradyumnena saha praBuH /
   nārāyaṇākhyo brahmāsau prijāsargaṃ karoti saḥ // KūrmP_1,49.43 //	nArAyaNa AKyaH brahmA asO prijA sargam karoti saH // KUrmP_1,49.43 //
   yā sā nārāyaṇatanuḥ pradyumnākhyā munīśvarāḥ /	yA sA nArAyaNa tanuH pradyumna AKyAH muni ISvarAH /
   tayā saṃmohayed viśvaṃ sadevāsuramānuṣam // KūrmP_1,49.44 //	tayA saMmohayet viSvam sa deva asura mAnuzam // KUrmP_1,49.44 //
   saiva sarvajagatsūtiḥ prakṛtiḥ parikīrtitā /	sA eva sarva jagat sUtiH prakRtiH parikIrtitA /
   vāsudevo hyanantātmā kevalo nirguṇo hariḥ // KūrmP_1,49.45 //	vAsudevaH hi ananta AtmA kevalaH nirguNaH hariH // KUrmP_1,49.45 //
   pradhānaṃ puruṣaḥ kālastattvatrayamanuttamam /	praDAnam puruzaH kAlaH tattva trayam anuttamam /
   vāsudevātmakaṃ nityametad vijñāya mucyate // KūrmP_1,49.46 //	vAsudeva Atmakam nityam etat vijQAya mucyate // KUrmP_1,49.46 //
   ekaṃ cedaṃ catuṣpādaṃ caturdhā punaracyutaḥ /	ekam ca idam catuzpAdam caturDA punar acyutaH /
   bibheda vāsudevo 'sau pradyumno hariravyayaḥ // KūrmP_1,49.47 //	biBeda vAsudevaH asO pradyumnaH hariH avyayaH // KUrmP_1,49.47 //
   kṛṣṇadvaipāyano vyāso viṣṇurnārāyaṇaḥ svayam /	kRzNadvEpAyanaH vyAsaH vizNuH nArAyaNaH svayam /
   apāntaratamāḥ pūrvaṃ svecchayā hyabhavaddhariḥ // KūrmP_1,49.48 //	apAntaratamAH pUrvam sva icCayA hi aBavat hariH // KUrmP_1,49.48 //
   anādyantaṃ paraṃ brahma na devā narṣayo viduḥ /	anAdi antam param brahma na devAH na RzayaH viduH /
   eko 'yaṃ veda bhagavān vyāso nārāyaṇaḥ prabhuḥ // KūrmP_1,49.49 //	ekaH ayam veda BagavAn vyAsaH nArAyaNaH praBuH // KUrmP_1,49.49 //
   ityetad viṣṇumāhātmyamuktaṃ vo munipuṅgavāḥ /	iti etat vizNu mAhAtmyam uktam vaH muni puFgavAH /
   etat satyaṃ punaḥ satyamevaṃ jñātvā na muhyati // KūrmP_1,49.50 //	etat satyam punar satyam evam jQAtvA na muhyati // KUrmP_1,49.50 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekonapañcāśo	iti SrI kUrmapurANe zawsAhastryAm saMhitAyAm pUrva viBAge ekonapaQcASo
   'dhyāyaḥ	aDyAyaH
   sūta uvāca	sUtaH uvAca
   asmin manvantare pūrvaṃ vartamāne mahān vibhuḥ /	asmin manvantare pUrvam vartamAne mahAn viBuH /
   dvāpare prathame vyāso manuḥ svāyaṃbhuvo mataḥ // KūrmP_1,50.1 //	dvApare praTame vyAsaH manuH svAyaMBuvaH mataH // KUrmP_1,50.1 //
   bibheda bahudhā vedaṃ niyogād brahmaṇaḥ prabhoḥ /	biBeda bahuDA vedam niyogAt brahmaNaH praBoH /
   dvitīye dvāpare caiva vedavyāsaḥ prajāpatiḥ // KūrmP_1,50.2 //	dvitIye dvApare ca eva vedavyAsaH prajApatiH // KUrmP_1,50.2 //
   tṛtīye cośanā vyāsaścaturthe syād bṛhaspatiḥ /	tRtIye ca uSanAH vyAsaH caturTe syAt bRhaspatiH /
   savitā pañcame vyāsaḥ ṣaṣṭhe mṛtyuḥ prakīrtitaḥ // KūrmP_1,50.3 //	savitA paQcame vyAsaH zazWe mRtyuH prakIrtitaH // KUrmP_1,50.3 //
   saptame ca tathaivendro vasiṣṭhaścāṣṭame mataḥ /	saptame ca taTA eva indraH vasizWaH ca azwame mataH /
   sārasvataśca navame tridhāmā daśame smṛtaḥ // KūrmP_1,50.4 //	sArasvataH ca navame triDAmA daSame smRtaH // KUrmP_1,50.4 //
   ekādaśe tu trivṛṣaḥ śatatejāstataḥ paraḥ /	ekAdaSe tu tri vRzaH SatatejAH tatas paraH /
   trayodaśe tathā dharmastarakṣustu caturdaśe // KūrmP_1,50.5 //	trayodaSe taTA DarmaH tarakzuH tu caturdaSe // KUrmP_1,50.5 //
   tryāruṇirvai pañcadaśe ṣoḍaśe tu dhanañjayaḥ /	tryAruNiH vE paQcadaSe zoxaSe tu DanaQjayaH /
   kṛtañjayaḥ saptadaśe hyaṣṭādaśe ṛtañjayaḥ // KūrmP_1,50.6 //	kRtaQjayaH saptadaSe hi azwAdaSe RtaQjayaH // KUrmP_1,50.6 //
   tato vyāso bharadvājastasmādūrdhvaṃ tu gautamaḥ /	tatas vyAsaH BaradvAjaH tasmAt UrDvam tu gOtamaH /
   rājaśravāścaikaviṃśastasmācchuṣmāyaṇaḥ paraḥ // KūrmP_1,50.7 //	rAjaSravAH ca ekaviMSaH tasmAt SuzmAyaNaH paraH // KUrmP_1,50.7 //
   tṛṇabindustrayoviṃśe vālmīkistatparaḥ smṛtaḥ /	tRNabinduH trayoviMSe vAlmIkiH tad paraH smRtaH /
   pañcaviśe tathā śaktiḥ ṣaḍviṃśe tu parāśaraḥ // KūrmP_1,50.8 //	paQcaviSe taTA SaktiH zaxviMSe tu parASaraH // KUrmP_1,50.8 //
   saptaviṃśe tathā vyāso jātūkarṇo mahāmuniḥ /	saptaviMSe taTA vyAsaH jAtUkarNaH mahA muniH /
   aṣṭāviṃśe punaḥ prāpte hyasmin vai dvāpare dvijāḥ /	azwAviMSe punar prApte hi asmin vE dvApare dvijAH /
   parāśarasuto vyāsaḥ kṛṣṇadvaipāyano 'bhavat // KūrmP_1,50.9 //	parASara sutaH vyAsaH kRzNadvEpAyanaH aBavat // KUrmP_1,50.9 //
   sa eva sarvavedānāṃ purāṇānāṃ pradarśakaḥ /	saH eva sarva vedAnAm purANAnAm pradarSakaH /
   pārāśaryo mahāyogī kṛṣṇadvaipāyano hariḥ // KūrmP_1,50.10 //	pArASaryaH mahA yogI kRzNadvEpAyanaH hariH // KUrmP_1,50.10 //
   ārādhya devamīśānaṃ dṛṣṭvā sāmbaṃ trilocanam /	ArADya devam ISAnam dRzwvA sAmbam trilocanam /
   tatprasādādasau vyāsaṃ vedānāmakarot prabhuḥ // KūrmP_1,50.11 //	tad prasAdAt asO vyAsam vedAnAm akarot praBuH // KUrmP_1,50.11 //
   atha śiṣyān prijagrāha caturo vedapāragān /	aTa SizyAn prijagrAha caturaH vedapAragAn /
   jaiminiṃ ca sumantuṃ ca vaiśampāyanameva ca /	jEminim ca sumantum ca vESampAyanam eva ca /
   pailaṃ teṣāṃ caturthaṃ ca pañcamaṃ māṃ mahāmuniḥ // KūrmP_1,50.12 //	pElam tezAm caturTam ca paQcamam mAm mahA muniH // KUrmP_1,50.12 //
   ṛgvedaśrāvakaṃ pailaṃ jagrāha sa mahāmuniḥ /	Rgveda SrAvakam pElam jagrAha sa mahA muniH /
   yajurvedapravaktāraṃ vaiśampāyanameva ca // KūrmP_1,50.13 //	yajurveda pravaktAram vESampAyanam eva ca // KUrmP_1,50.13 //
   jaiminiṃ sāmavedasya śrāvakaṃ sonvapadyata /	jEminim sAmavedasya SrAvakam sonu apadyate /
   tathaivātharvavedasya sumantumṛṣisattamam /	taTA eva aTarvavedasya sumantum Rzi sattamam /
   itihāsapurāṇāni pravaktuṃ māmayojayat // KūrmP_1,50.14 //	itihAsa purANAni pravaktum mAm ayojayat // KUrmP_1,50.14 //
   eka āsīdyajurvedastaṃ caturdhā vyakalpayat /	ekaH AsIt yajurvedaH tam caturDA vyakalpayat /
   cāturhetramabhūd yasmiṃstena yajñamathākarot // KūrmP_1,50.15 //	cAturhetram aBUt yasmin= tena yajQam aTa akarot // KUrmP_1,50.15 //
   ādhvaryavaṃ yajurbhiḥ syādṛgbhirhetraṃ dvijottamāḥ /	ADvaryavam yajurBiH syAt RgBiH hetram dvijottamAH /
   audgātraṃ sāmabhiścakre brahmatvaṃ cāpyatharvabhiḥ // KūrmP_1,50.16 //	OdgAtram sAmaBiH cakre brahma tvam ca api aTarvaBiH // KUrmP_1,50.16 //
   tataḥ sa ṛca uddhṛtya ṛgvedaṃ kṛtavān prabhuḥ /	tatas saH RcaH udDRtya Rgvedam kRtavAn praBuH /
   yajūṃṣi ca yajurvedaṃ sāmavedaṃ ca sāmabhiḥ // KūrmP_1,50.17 //	yajUMzi ca yajurvedam sAmavedam ca sAmaBiH // KUrmP_1,50.17 //
   ekaviṃśatibhedena ṛgvedaṃ kṛtavān purā /	ekaviMSati Bedena Rgvedam kRtavAn purA /
   śākhānāṃ tu śatenaiva yajurvedamathākarot // KūrmP_1,50.18 //	SAKAnAm tu Satena eva yajurvedam aTa akarot // KUrmP_1,50.18 //
   sāmavedaṃ sahastreṇa śākhānāṃ prabibheda saḥ /	sAmavedam sa hastreNa SAKAnAm prabiBeda saH /
   atharvāṇamatho vedaṃ bibheda navakena tu // KūrmP_1,50.19 //	aTarvANam aTo vedam biBeda navakena tu // KUrmP_1,50.19 //
   bhedairaṣṭādaśairvyāsaḥ purāṇaṃ kṛtavān prabhuḥ /	BedEH azwAdaSEH vyAsaH purANam kRtavAn praBuH /
   so 'yamekaścatuṣpādo vedaḥ pūrvaṃ purātanāt // KūrmP_1,50.20 //	saH ayam ekaH catuzpAdaH vedaH pUrvam purAtanAt // KUrmP_1,50.20 //
   oṅkāro brahmaṇo jātaḥ sarvadoṣaviśodhanaḥ /	oFkAraH brahmaNaH jAtaH sarva doza viSoDanaH /
   vedavedyo hi bhagavān vāsudevaḥ sanātanaḥ // KūrmP_1,50.21 //	veda vedyaH hi BagavAn vAsudevaH sanAtanaH // KUrmP_1,50.21 //
   sa gīyate paro vede yo vedainaṃ sa vedavit /	sa gIyate paraH vede yaH veda enam sa veda vid /
   etat parataraṃ brahma jyotirānandamuttamam // KūrmP_1,50.22 //	etat parataram brahma jyotiH Anandam uttamam // KUrmP_1,50.22 //
   vedavākyoditaṃ tattvaṃ vāsudevaḥ paraṃ padam /	veda vAkya uditam tattvam vAsudevaH param padam /
   vedavedyamimaṃ vetti vedaṃ vedaparo muniḥ // KūrmP_1,50.23 //	veda vedyam imam vetti vedam veda paraH muniH // KUrmP_1,50.23 //
   avedaṃ paramaṃ vetti vedaniṣṭhaḥ sadeśvaraḥ /	avedam paramam vetti veda nizWaH sadA ISvaraH /
   sa vedavedyo bhagavān vedamūrtirmaheśvaraḥ /	sa veda vedyaH BagavAn vedamUrtiH maheSvaraH /
   sa eva vedo vedyaśca tamevāśritya mucyate // KūrmP_1,50.24 //	saH eva vedaH vedyaH ca tam eva ASritya mucyate // KUrmP_1,50.24 //
   ityedakṣaraṃ vedyamoṅkāraṃ vedamavyayam /	iti et akzaram vedyam oFkAram vedam avyayam /
   avedaṃ ca vijānāti pārāśaryo mahāmuniḥ // KūrmP_1,50.25 //	avedam ca vijAnAti pArASaryaH mahA muniH // KUrmP_1,50.25 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge pañcāśo 'dhyāyaḥ	iti SrI kUrmapurANe zawsAhastryAm saMhitAyAm pUrva viBAge paQcASaH aDyAyaH
   sūta uvāca	sUtaH uvAca
   vedavyāsāvatārāṇi dvāpare kathitāni tu /	vedavyAsa avatArANi dvApare kaTitAni tu /
   mahādevāvatārāṇi kalau śṛṇuta suvratāḥ // KūrmP_1,51.1 //	mahAdeva avatArANi kalO SRNuta suvratAH // KUrmP_1,51.1 //
   ādye kaliyuge śveto devadevo mahādyutiḥ /	Adye kali yuge SvetaH devadevaH mahA dyutiH /
   nāmnā hitāya viprāṇāmabhūd vaivasvate 'ntare // KūrmP_1,51.2 //	nAmnA hitAya viprANAm aBUt vEvasvate antare // KUrmP_1,51.2 //
   himavacchikhare ramye chagale parvatottame /	himavat SiKare ramye Cagale parvata uttame /
   tasya śiṣyāḥ śikhāyuktā vabhūvuramitaprabhāḥ // KūrmP_1,51.3 //	tasya SizyAH SiKA yuktAH vaBUvuH amita praBAH // KUrmP_1,51.3 //
   śvetaḥ śvetaśikhaścaiva śvetāsyaḥ śvetalohitaḥ /	SvetaH SvetaSiKaH ca eva Sveta AsyaH Sveta lohitaH /
   catvāraste mahātmāno brāhmaṇā vedapāragāḥ // KūrmP_1,51.4 //	catvAraH te mahAtmAnaH brAhmaNAH vedapAragAH // KUrmP_1,51.4 //
   subhāno damanaścātha suhotraḥ kaṅkaṇastathā /	suBAnaH damanaH ca aTa suhotraH kaFkaNaH taTA /
   lokākṣiratha yogīndro jaigīṣavyastu saptame // KūrmP_1,51.5 //	loka akziH aTa yogi indraH jEgIzavyaH tu saptame // KUrmP_1,51.5 //
   aṣṭame dadhivāhaḥ syānnavame vṛṣabhaḥ prabhuḥ /	azwame daDivAhaH syAt navame vRzaBaH praBuH /
   bhṛgustu daśame proktastasmādugraḥ paraḥ smṛtaḥ // KūrmP_1,51.6 //	BRguH tu daSame proktaH tasmAt ugraH paraH smRtaH // KUrmP_1,51.6 //
   dvādaśe 'triḥ samākhyāto balī cātha trayodaśe /	dvAdaSe atriH samAKyAtaH balI ca aTa trayodaSe /
   caturdaśe gautamastu vedaśīrṣā tataḥ param // KūrmP_1,51.7 //	caturdaSe gOtamaH tu vedaSIrzA tatas param // KUrmP_1,51.7 //
   gokarṇaścābhavat tasmād guhāvāsaḥ śikhaṇḍyatha /	gokarNaH ca aBavat tasmAt guhAvAsaH SiKaNxI aTa /
   jaṭāmālyaṭṭahāsaśca dāruko lāṅgalī kramāt // KūrmP_1,51.8 //	jawAmAlI awwahAsaH ca dArukaH lAFgalI kramAt // KUrmP_1,51.8 //
   śvetastathā paraḥ śūlī ḍiṇḍī muṇḍī ca vai kramāt /	SvetaH taTA paraH SUlI xiNxI muNxI ca vE kramAt /
   sahiṣṇuḥ somaśarmā ca nakulīśo 'ntime prabhuḥ // KūrmP_1,51.9 //	sahizNuH somaSarmA ca nakulISaH antime praBuH // KUrmP_1,51.9 //
   vaivasvate 'ntare śaṃbhoravatārāstriśūlinaḥ /	vEvasvate antare SaMBoH avatArAH triSUlinaH /
   aṣṭāviṃśatirākhyātā hyante kaliyuge prabhoḥ /	azwAviMSatiH AKyAtAH hi ante kali yuge praBoH /
   tīrthe kāyāvatāre syād deveśo nakulīśvaraḥ // KūrmP_1,51.10 //	tIrTe kAya avatAre syAt deveSaH nakulI ISvaraH // KUrmP_1,51.10 //
   tatra devādidevasya catvāraḥ sutapodhanāḥ /	tatra deva Adidevasya catvAraH su tapoDanAH /
   śiṣyā babhūvuścānyeṣāṃ pratyekaṃ munipuṅgavāḥ // KūrmP_1,51.11 //	SizyAH baBUvuH ca anyezAm pratyekam muni puFgavAH // KUrmP_1,51.11 //
   prasannamanaso dāntā aiśvarīṃ bhaktimāśritāḥ /	prasanna manasaH dAntAH ESvarIm Baktim ASritAH /
   krameṇa tān pravakṣyāmi yogino yogavittamān // KūrmP_1,51.12 //	krameNa tAn pravakzyAmi yoginaH yoga vittamAn // KUrmP_1,51.12 //
   śvetaḥ śvetaśikhaścaiva śvetāsyaḥ śvetalohitaḥ /	SvetaH SvetaSiKaH ca eva Sveta AsyaH Sveta lohitaH /
   dundubhiḥ śatarūpaśca ṛcīkaḥ ketumāṃstathā /	dunduBiH SatarUpaH ca RcIkaH ketumAn= taTA /
   vikeśaśca viśokaśca viśāpaśśāpanāśanaḥ // KūrmP_1,51.13 //	vikeSaH ca viSokaH ca viSApaH SApa nASanaH // KUrmP_1,51.13 //
   sumukho durmukhaścaiva durdamo duratikramaḥ /	sumuKaH durmuKaH ca eva durdamaH duratikramaH /
   sanaḥ sanātanaścaiva mukāraśca sanandanaḥ // KūrmP_1,51.14 //	sanaH sanAtanaH ca eva mukAraH ca sanandanaH // KUrmP_1,51.14 //
   dālabhyaśca mahāyogī dharmātmano mahaujasaḥ /	dAlaByaH ca mahA yogI Darma AtmanaH mahA ojasaH /
   sudhāmā virajāścaiva śaṅkhapātraja eva ca // KūrmP_1,51.15 //	suDAmA virajAH ca eva SaFKapAtra jaH eva ca // KUrmP_1,51.15 //
   sārasvatastathā megho ghanavāhaḥ suvāhanaḥ /	sArasvataH taTA meGaH GanavAhaH suvAhanaH /
   kapilaścāsuriścaiva voḍhuḥ pañcaśikho muniḥ // KūrmP_1,51.16 //	kapilaH ca AsuriH ca eva voXuH paQcaSiKaH muniH // KUrmP_1,51.16 //
   parāśaraśca gargaśca bhārgavaścāṅgirāstathā /	parASaraH ca gargaH ca BArgavaH ca aFgirAH taTA /
   balabandhurnirāmitraḥ ketuśṛṅgastapodhanaḥ // KūrmP_1,51.17 //	balabanDuH nirAmitraH ketuSRFgaH tapoDanaH // KUrmP_1,51.17 //
   lambodaraśca lambaśca lāmbākṣo lambakeśakaḥ /	lambodaraH ca lambaH ca lAmbAkzaH lambakeSakaH /
   sarvajñaḥ samabuddhiśca sādhyaḥ satyastathaiva ca // KūrmP_1,51.18 //	sarvajQaH sama budDiH ca sADyaH satyaH taTA eva ca // KUrmP_1,51.18 //
   śudhāmā kāśyapaścaiva vasiṣṭho virajāstathā /	SuDAmA kASyapaH ca eva vasizWaH virajAH taTA /
   atrirugrastathā caiva śravaṇo 'tha śraviṣṭhakaḥ // KūrmP_1,51.19 //	atriH ugraH taTA ca eva SravaNaH aTa SravizWakaH // KUrmP_1,51.19 //
   kuṇiśca kuṇibāhuśca kuśarīraḥ kunetrakaḥ /	kuNiH ca kuNibAhuH ca kuSarIraH kunetrakaH /
   kaśyapohyuśanā caiva cyavano 'tha bṛhaspatiḥ // KūrmP_1,51.20 //	kaSyapaH hi uSanA ca eva cyavanaH aTa bRhaspatiH // KUrmP_1,51.20 //
   utathyo vāmadevaśca mahākāyo mahānilaḥ /	utaTyaH vAmadevaH ca mahA kAyaH mahAnilaH /
   vācaśravāḥ supīkaśca śyāvāśvaḥ sapathīśvaraḥ // KūrmP_1,51.21 //	vAcaSravAH supIkaH ca SyAvASvaH sa paTI ISvaraH // KUrmP_1,51.21 //
   hariṇyanābhaḥ kauśalyo lokākṣiḥ kuthumistathā /	hariNI anABaH kOSalyaH lokAkziH kuTumiH taTA /
   sumanturvarcarī vidvān kabandhaḥ kuśikandharaḥ // KūrmP_1,51.22 //	sumantuH varcarI vidvAn kabanDaH kuSikanDaraH // KUrmP_1,51.22 //
   plakṣo dārbhāyaṇiścaiva ketumān gautamastathā /	plakzaH dArBAyaNiH ca eva ketumAn gOtamaH taTA /
   bhallāpī madhupiṅgaśca śvetaketustaponidhiḥ // KūrmP_1,51.23 //	BallApI maDupiFgaH ca SvetaketuH tapaH niDiH // KUrmP_1,51.23 //
   uśijo bṛhadukthaśca devalaḥ kapireva ca /	uSijaH bRhadukTaH ca devalaH kapiH eva ca /
   śālihotro 'gniveśyaśca yuvanāśvaḥ śaradvasuḥ // KūrmP_1,51.24 //	SAlihotraH agniveSyaH ca yuvanASvaH Sarad vasuH // KUrmP_1,51.24 //
   chagalaḥ kuṇḍakarṇaśca kumbhaścaiva pravāhakaḥ /	CagalaH kuNxakarNaH ca kumBaH ca eva pravAhakaH /
   ulūko vidyutaścaiva śādvalo hyāśvalāyanaḥ // KūrmP_1,51.25 //	ulUkaH vidyutaH ca eva SAdvalaH hi ASvalAyanaH // KUrmP_1,51.25 //
   akṣapādaḥ kumāraśca ulūko vatsa eva ca /	akzapAdaH kumAraH ca ulUkaH vatsaH eva ca /
   kuśikaścaiva gargaśca mitrako ṛṣya eva ca // KūrmP_1,51.26 //	kuSikaH ca eva gargaH ca mitrakaH RzyaH eva ca // KUrmP_1,51.26 //
   śiṣyā ete mahātmānaḥ sarvovarteṣu yoginām /	SizyAH ete mahAtmAnaH sarvaH vartezu yoginAm /
   vimalā brahmabhūyiṣṭhā jñānayogaparāyaṇāḥ // KūrmP_1,51.27 //	vimalAH brahma BUyizWAH jQAna yoga parAyaNAH // KUrmP_1,51.27 //
   kurvanti cāvatārāṇi brāhmaṇānāṃ hitāya hi /	kurvanti ca avatArANi brAhmaNAnAm hitAya hi /
   yogeśvarāṇāmādeśād vedasaṃsthāpanāya vai // KūrmP_1,51.28 //	yoga ISvarANAm AdeSAt veda saMsTApanAya vE // KUrmP_1,51.28 //
   ye brāhmaṇāḥ saṃsmaranti namasyanti ca sarvadā /	ye brAhmaNAH saMsmaranti namasyanti ca sarvadA /
   tarpayantyarcayantyetān brahmavidyāmavāpnuyuḥ // KūrmP_1,51.29 //	tarpayanti arcayanti etAn brahma vidyAm avApnuyuH // KUrmP_1,51.29 //
   idaṃ vaivasvataṃ proktamantaraṃ vistareṇa tu /	idam vEvasvatam proktam antaram vistareNa tu /
   bhaviṣyati ca sāvarṇo dakṣasāvarṇa eva ca // KūrmP_1,51.30 //	Bavizyati ca sAvarNaH dakzasAvarNaH eva ca // KUrmP_1,51.30 //
   daśamo brahmasāvarṇo dharmasāvarṇa eva ca /	daSamaH brahmasAvarNaH DarmasAvarNaH eva ca /
   dvādaśo rudrasāvarṇo rocamānastrayodaśaḥ /	dvAdaSaH rudrasAvarNaH rocamAnaH trayodaSaH /
   bhautyaścaturdaśaḥ prokto bhaviṣyā manavaḥ kramāt // KūrmP_1,51.31 //	BOtyaH caturdaSaH proktaH BavizyAH manavaH kramAt // KUrmP_1,51.31 //
   ayaṃ vaḥ kathito hyaṃśaḥ pūrvo nārāyaṇeritaḥ /	ayam vaH kaTitaH hi aMSaH pUrvaH nArAyaNa IritaH /
   bhūtabhavyairvartamānairākhyānairupabṛṃhitaḥ // KūrmP_1,51.32 //	BUta BavyEH vartamAnEH AKyAnEH upabRMhitaH // KUrmP_1,51.32 //
   yaḥ paṭhecchṛṇuyād vāpi śrāvayed vā dvijottamān /	yaH paWet SRNuyAt vA api SrAvayet vA dvijottamAn /
   sa sarvapāpanirmukto brahmaṇā saha modate // KūrmP_1,51.33 //	sa sarva pApa nirmuktaH brahmaNA saha modate // KUrmP_1,51.33 //
   paṭhed devālaye snātvā nadītīreṣu caiva hi /	paWet devAlaye snAtvA nadI tIrezu ca eva hi /
   nārāyaṇaṃ namaskṛtya bhāvena puruṣottamam // KūrmP_1,51.34 //	nArAyaNam namaskRtya BAvena puruzottamam // KUrmP_1,51.34 //
   namo devādidevāya devānāṃ paramātmane /	namaH deva AdidevAya devAnAm paramAtmane /
   puruṣāya purāṇāya viṣṇave kūrmarūpiṇe // KūrmP_1,51.35 //	puruzAya purANAya vizNave kUrma rUpiNe // KUrmP_1,51.35 //
   iti śrīkūrmapurāṇe ṣaṭsāhastryāṃ saṃhitāyāṃ pūrvavibhāge ekapañcāśo	iti SrI kUrmapurANe zawsAhastryAm saMhitAyAm pUrva viBAge ekapaQcASo
   'dhyāyaḥ	aDyAyaH
