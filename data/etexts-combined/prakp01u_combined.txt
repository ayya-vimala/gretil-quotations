   oṃ	om
   śrīmatprabhākaragurutantradhurandhareṇa	SrImat-praBA-kara-guru-tantra-DuranDareNa
   mahāmahopādhyāya-śālikanāthamiśreṇa praṇītā prakaraṇapañcikā	mahA-mahA-upADyAya--SAlika-nATa-miSreNa praNItA prakaraNa-paQcikA
   nyāyasiddhyākhyayā vyākhyayā viṣamasthalaṭipparāyā	nyAya-sidDi-AKyayA vyAKyayA vizama-sTalawipparAyA
   ca samalaṅkṛtā	ca samalaFkRtA
   śāstramukhaṃ nāma	SAstra-muKam nAma
   prathamaṃ prakaraṇam	praTamam prakaraNam
   prakaraṇārthapratijñā	prakaraNa-arTa-pratijQA
   svādhyāyavidhivākyārthavicāre prayatāmahe /	svADyAya-viDi-vAkya-arTa-vicAre prayatAmahe /
   prabhākaragurordṛṣṭyā mīmāṃsārambhasiddhaye // 1 //	praBAkara-guroH-dRzwyA mImAMsA-AramBa-sidDaye // 1 //
   bhāṭṭamatena mīmāṃsāśāstrānārambhapūrvapakṣaḥ atra kecidācakṣate---	BAwwa-matena mImAMsA-SAstra-anAramBa-pUrva-pakzaH atra kecid-Acakzate---
   na mīmāṃsāśāstramārambhaṇīyamiti /	na mImAMsA-SAstram-AramBaNIyam-iti /
   taddhi vedavākyārthavicāropāyabhūtanyāyanibandhanam /	tat-hi veda-vAkya-arTa-vicAra-upAya-BUta-nyAya-nibanDanam /
   na ca vedavākyārtho vicāryo 'sti, yo vicārasya viṣayabhūtaḥ /	na ca veda-vAkya-arTaH vicAryaH asti, yaH vicArasya vizaya-BUtaH /
   nāpyasau vicārya nirṇītaḥ prayojanamavakalpate, apuruṣārthatvāt /	na-api-asO vicArya nirNItaH prayojanam-avakalpate, apuruza-arTa-tvAt /
   puruṣārthatve hi tasya codanaiva pramāṇaṃ syāt /	puruza-arTa-tve hi tasya codanA-eva pramANam syAt /
   na cāvivakṣitārthā sā pramāṇaṃ bhavitumarhati /	na ca-avivakzita-arTA sA pramANam Bavitum-arhati /
   nanu śabdānāmautpattikatvādarthaparatvasya nāvivakṣitārthatā yuktā /	nanu SabdAnAm-Otpattika-tvAt-arTa-paratvasya na-avivakzita-arTa-tA yuktAH /
   satyamevam /	satyam-evam /
   vedenaiva tvanyaparatāmavagamayatāvivakṣitārthatā'padyamānā na śakyā	vedena-eva tu-anya-para-tAm-avagamaya-tA-vivakzita-arTa-tA-apadyamAnA na SakyA
   vārayitum /	vArayitum /
   tathāhi---	taTA-hi---
   svādhyāyo 'dhyetavya ityatra parapreraṇātmakavidhyavaruddhābhāvanā	svADyAyaH aDyetavyaH iti-atra para-preraNa-Atmaka-viDi-avarudDa-aBAvanA
   tavyapratyayavācyā pratīyate /	tavya-pratyaya-vAcyA pratIyate /
   sā ca svabhāvato bhāvyaṃ karaṇamitikartavyatāñcāpekṣate /	sA ca svaBAvataH BAvyam karaNamiti-kartavya-tAQca-apekzate /
   tatra1 na tāvadadhyayanameva samānapadopāttaṃ bhāvyatayā sambandhamarhati,	tatra1 na tAvat-aDyayanam-eva samAna-pada-upAttam BAvya-tayA sambanDam-arhati,
   apuruṣārthatvāt /	apuruza-arTa-tvAt /
   tasmin hi bhāvyatayā svīkriyamāṇe puruṣapravṛttyanupapatteḥ	tasmin hi BAvya-tayA svIkriyamANe puruza-pravRtti-anupapatteH
   parapreraṇātmakavidhivyāpārabhaṅgaprasaṅgāt /	para-preraNa-Atmaka-viDi-vyApAra-BaFga-prasaFgAt /
   nāpyekavākyatayā samabhivyāhviyamāṇasya svādhyāyasya bhāvyatayā sambandho	na-api-eka-vAkya-tayA samaBivyAhviyamANasya svADyAyasya BAvya-tayA sambanDaH-
   'vakalpate, vidhyānarthakyaprasaṅgāt /	avakalpate, viDyAnarTakya-prasaFgAt /
   antareṇāpi hi vidhiṃ pratīyata evādhyayanena svādhyāyo 'vāpyata iti /	antareNa-api hi viDim pratIyate eva-aDyayanena svADyAyaH avApyate iti /
   na ca vrīhīnavahantītivanniyamārtho vidhiriti śakyate vaktum,	na ca vrIhIn-avahanti-iti-vat-niyama-arTaH viDiH-iti Sakyate vaktum,
   akratvarthatvādadhyayanasya /	akratu-arTa-tvAt-aDyayanasya /
   na khalvadhyayanasya hi kratāveva niyamyante, na taṇḍulādisvarūpe /	na Kalu-aDyayanasya hi kratO=-eva niyamyante, na taNxula-Adi-svarUpe /
   avadhātenaiva sampāditaistaṇḍulaiḥ kratuphalasiddhiriti	avaDAtena-eva sampAditEH-taNxulEH kratu-Pala-sidDiH-iti
   pramāṇāntarasyāviṣayatvāttenaiva siddhiriti na kiñcidviruddham /	pramANa-antarasya-avizaya-tvAt-tena-eva sidDiH-iti na kiQcid-virudDam /
   svādhyāyasvarūpagrahaṇaṃ tvadhyayanenaiva sidhyatīti niyamyamānaṃ	svADyAya-svarUpa-grahaNam tu-aDyayanena-eva siDyati-iti niyamyamAnam
   mānāntaraviruddham, svayamanadhīyānasyāpi	mAna-antara-virudDam, svayam-anaDIyAnasya-api
   parapuruṣādhīyamānasvādhyāyagrahaṇadarśanāt /	para-puruza-ADIyamAna-svADyAya-grahaNa-darSanAt /
   na cādhyayanasvīkṛtenaiva svādhyāyena kratuphalabhāvanāsiddhiriti	na ca-aDyayana-svIkRtena-eva svADyAyena kratu-Pala-BAvanA-sidDiH-iti
   akratvarthatayā kratusaṃsparśābhāvena niyamānupapatteriti /	akratu-arTa-tayA kratu-saMsparSa-aBAvena niyama-anupapatteH-iti /
   etenaivārthāvabodhasyāpi bhāvyatayā sambandho nirasto veditavyaḥ /	etena-eva-arTa-avaboDasya-api BAvya-tayA sambanDaH nirastaH veditavyaH /
   tathā hi---	taTA hi---
   yadyapyadhītātsvādhyāyātphalavatkarmāvabodho dṛśyata iti tasyaiva	yadi-api-aDItAt-svADyAyAt-Pala-vat-karma-avaboDaH dRSyate iti tasya-eva
   bhāvyatāvasīyate, tathāpi vināpi	BAvyatA-avasIyate, taTA-api vinA-api
   vidhinānvayavyatirekābhyāmadhyayanasyārthāvabodhasādhanatvāvamādvidhiranarthaka	viDinA-anvaya-vyatirekAByAm-aDyayanasya-arTa-avaboDa-sADanatva-avamAt-viDiH-anarTaka
   eva /	eva /
   na cādhyayanenaivārthāvabodho bhāvayitavya iti niyamavidherarthavattā,	na ca-aDyayanena-eva-arTa-avaboDaH BAvayitavyaH iti niyama-viDeH-arTavat-tA,
   prakārāntareṇāpi tatsaṃbhavānniyamānupapatteḥ /	prakAra-antareNa-api tad-saMBavAn-niyama-anupapatteH /
   na cādhyayanenaivārthamavabudhyānutiṣṭhatāṃ kratuphalabhāvanāsiddhiriti	na ca-aDyayanena-eva-arTam-avabuDya-anutizWatAm kratu-Pala-BAvanA-sidDiH-iti
   niyamaḥ saṃbhavati, akratvarthatvādadhyayanasya /	niyamaH saMBavati, akratu-arTa-tvAt-aDyayanasya /
   2tasmādviśvajinnyāyena svarge eva bhāvyatayā kalpayitavye prāpte	2tasmAt-viSva-jit-nyAyena svarge eva BAvya-tayA kalpayitavye prApte
   phalamātreyo3	Palam-AtreyaH-3
   nirddeśādityarthavādikamadhughṛtakulyāditṛptapitrādiprasādalabhyasavrakāmaphapalāvāptireva	nirddeSAt-iti-arTa-vAdika-maDu-GRta-kulyA-Adi-tRpta-pitR-a-Adi-prasAda-laBya-savra-kAma-Papala-avAptiH-eva
   bhāvyatayāvasīyate /	BAvya-tayA-avasIyate /
   nanvādyādhyayane na kiñcidārthavādikaṃ phalaṃ śrūyate,	nanu-Adya-aDyayane na kiQcid-ArTavAdikam Palam SrUyate,
   tatraiṣāmarthavādānāmaśravaṇāt /	tatra-ezAm-arTavAdAnAm-aSravaNAt /
   dhāraṇajapayajñavidhyarthavādā hyete /	DAraNa-japa-yajQa-viDi-arTa-vAdAH hi-ete /
   tadāhurvārtikakāramiśrāḥ---	tad-AhuH-vArtikakAra-miSrAH---
   "4ādye tvadhyayane naiva kācidasti phalaśrutiḥ /	"4Adye tu-aDyayane na-eva kAcid-asti Pala-SrutiH /
   dhāraṇe japayajñe ca yā sāpyevaṃ nivāritā" //	DAraNe japa-yajQe ca yA sA-api-evam nivAritA" //
   iti //	iti //
   satyamevam, tathāpi teṣāmatideśato 'pi labdheryuktaiva tadīyaphalasya	satyam-evam, taTA-api tezAm-atideSataH api labDeH-yuktA-eva tadIya-Palasya
   bhāvyatā /	BAvyatA /
   tathā hi5 ---	taTA hi5 ---
   6liṅādiyukteṣu vākyeṣu dve bhāvane 'vagamyete, śabdabhāvanārthabhāvanā	6liFA-Adi-yuktezu vAkyezu dve BAvane avagamyete, Sabda-BAvanA-arTa-BAvanA
   ceti /	ca-iti /
   tatra śabdabhāvanā parapreraṇātmikā /	tatra Sabda-BAvanA para-preraNa-AtmikA /
   tasyāḥ puruṣapravṛttirbhāvyam7 /	tasyAH puruza-pravRttiH-BAvyam7 /
   tayā ca preraṇayā saha yo liṅādīnāṃ vācyavācakabhāvaḥ sambandhaḥ, sa tatra	tayA ca preraNayA saha yaH liFA-AdInAm vAcya-vAcaka-BAvaH sambanDaH, sa tatra
   yogyatayā karaṇam /	yogyatayA karaNam /
   tadāhurvārtikakāramiśrāḥ---	tad-AhuH-vArtikakAra-miSrAH---
   "liṅādayo hi preraṇāṃ kurvantyabhidadhati ceti" tantravā- 1. 2. 1.ṭa /	"liFA-AdayaH hi preraNAm kurvanti-aBidaDati ca-iti" tantravA 1. 2. 1.waH /
   pravartyarucyutpādanayogyatayā cārthavādikī stutiritikartavyatā /	pravarti-aruci-utpAdana-yogya-tayA ca-arTa-vAdikI stutiH-itikartavya-tA /
   tadevamadhyayanavidhau sākṣādaśrutārthavādake	tat-evam-aDyayana-viDO sAkzAt-aSru-ta-arTa-vAdake
   śabdabhāvanāyāmitikartavyatābhūtārthavādākāṅkṣiṇyāṃ	Sabda-BAvanAyAm-itikartavya-tA-BUta-arTa-vAda-AkAFkziNyAm
   japayajñādhyayanādatideśenārthavādāḥ svīkriyante /	japa-yajQa-aDyayanAt-ati-deSena-arTavAdAH svIkriyante /
   tadāhurvārtikakāramiśrāḥ---	tad-AhuH-vArtikakAra-miSrAH---
   "anuṣaṅgānumānādyairlabhyante 'nye 'tideśataḥ" iti /	"anuzaFga-anumAna-AdyEH-laByante anye ati-deSataH" iti /
   te cātidiṣṭā arthavādā arthabhāvanāyāṃ phalaṃ samarpayanti rātrisatravat /	te ca-atidizwAH arTa-vAdAH arTa-BAvanAyAm Palam samarpayanti rAtri-satra-vat /
   evamārthavādike phale bhāvyatayāvasite 'dhyayanaṃ samānapadopāttaṃ	evam-ArTa-vAdike Pale BAvya-tayA-avasite aDyayanam samAna-pada-upAttam
   karaṇākāṅkṣāparipūrakatvena saṃbadhyate /	karaNA-kAFkzA-paripUraka-tvena saMbaDyate /
   evañca 8yadaikasmādapūrvaṃ tadetarattadarthamiti nyāyena	evaQca 8yat-A-ekasmAt-apUrvam tat-A-itarat-tad-arTam-iti nyAyena
   svādhyāyaśabdavācyo 'kṣararāśirapyadhyayananirvṛttyartha evāvasīyate /	svADyAya-Sabda-vAcyaH akzara-rASiH-api-aDyayana-nirvRtti-arTaH eva-avasIyate /
   evañcānyaparatvādakṣarāṇāṃ tebhyo 'rthapratipattirevānupapannā,	evaQcAnya-paratvAt-akzarANAm teByaH arTa-pratipattiH-eva-anupapannA,
   vyutpattivirahāt /	vyutpatti-virahAt /
   vṛddhavyavahāre hyananyaparāṇyevākṣarāṇyarthāvabodhakatayā vyutpannāni /	vRdDa-vyavahAre hi-ananya-parANi-eva-akzarANi-arTa-avaboDaka-tayA vyutpannAni /
   vyutpattyapekṣaśca śabdo 'rthāvabodhakaḥ /	vyutpatti-apekzaH-ca SabdaH arTa-avaboDakaH /
   yaḥ punaranyaparebhyo 'pyakṣarebhyo 'rthāvagamaḥ, sa	yaH punar-anya-pareByaH api-akzareByaH arTa-avagamaH, sa
   sāmānyatodṛṣṭanibandhanānanyaparatvabhrāntyā bhrāntireveti mantavyam /	sAmAnyatodRzwa-nibanDana-ananya-paratva-BrAntyA BrAntiH-eva-iti mantavyam /
   apratīyamānaścārtho na vicārasya viṣayaḥ, nāpi prayojanamiti	apratIyamAnaH-ca-arTaH na vicArasya vizayaH, na-api prayojanam-iti
   vicārastāvannārabdhavyaḥ, tadanārambhe ca	vicAraH-tO=-at-na-ArabDavyaH, tad-anAramBe ca
   tadapāyabhūtanyāyaparijñānamapyanupayogi /	tad-apAya-BUta-nyAya-parijQAnam-api-anupayogi /
   tadanupayoge ca tannibandhanaṃ mīmāṃsāśātramanārambhaṇīyamiti pūrvaḥ	tad-anupayoge ca tad-nibanDanam mImAMsA-SAtram-anAramBaNIyam-iti pUrvaH
   pakṣaḥ //	pakzaH //
   bhāṭṭamatena mīmāṃsārambhasamarthanam---	BAwwa-matena mImAMsA-AramBa-samarTanam---
   rāddhāntastu svādhyāyo 'dhyetavya iti svādhyāyasya 9karmatvāvagamātsa eva	rAdDa-antaH-tu svADyAyaH aDyetavyaH iti svADyAyasya 9karma-tva-avagamAt-saH eva
   bhāvyatayāvasīyate /	BAvya-tayA-avasIyate /
   yadyapi nityatvānnirvarttyakarmatā nāsti svādhyāyasya, vikāryakarmatā vā,	yadi-api nitya-tvAt-nirvartti-akarmatA na-asti svADyAyasya, vikArya-karmatA vA,
   adhyayanena tasya vikārānupapatteḥ, tathāpi prāpyatayā tasya karmatā	aDyayanena tasya vikAra-anupapatteH, taTA-api prApya-tayA tasya karma-tA
   nānupapannā /	na-anupapannAH /
   ata eva prāpyakarmodāharaṇaṃ vṛttikārasya vedādhyayanam /	atas eva prApya-karma-udAharaNam vRtti-kArasya veda-aDyayanam /
   yacca karma, tadarthaiva kriyā yuktā /	yat-ca karma, tad-arTA-eva kriyA yuktAH /
   so 'yaṃ śrauto vinayogaḥ /	saH ayam SrOtaH vinayogaH /
   na ca svādhyāyasya saktuvaccheṣitvamanupapannam,	na ca svADyAyasya saktu-vat-Sezi-tvam-anupapannam,
   phalavadarthāvabodhopayogitvāt /	Palavat-arTa-avaboDa-upayogi-tvAt /
   yadyapi cārthāvabodhopayogitvamadhyayanātprāṅnāvagamyate, tathāpi	yadi-api ca-arTa-avaboDa-upayogi-tvam-aDyayanAt-prAk-na-avagamyate, taTA-api
   paścādbhāvyapi bhavatyeva prayojanam /	paScAt-BAvi-api Bavati-eva prayojanam /
   bhāvināpi copayogena śeṣitvaṃ nānupapannam, agnivat /	BAvinA-api ca-upayogena Sezi-tvam na-anupapannam, agni-vat /
   utpannānāṃ hyagnīnāṃ viniyogāvagamaḥ, nāvagataviniyogānāmutpattiḥ /	utpannAnAm hi-agnInAm viniyoga-avagamaH, na-avagata-viniyogAnAm-utpattiH /
   āhavanīyādiśabdānāmalaukikārthatayā prāgvyutpattyavagamādarthānavagateḥ	AhavanIya-Adi-SabdAnAm-alOkikA-arTa-tayA prAk-vyutpatti-avagamAt-arTa-anavagateH
   homādiṣu viniyogāsaṃbhavāt /	homa-Adizu viniyoga-asaMBavAt /
   tathā coktam---	taTA ca-uktam---
   "bhūtabhāvyupayogaṃ hi dravyaṃ saṃskāramarhati /	"BUta-BAvi-upayogam hi dravyam saMskAram-arhati /
   " [tantrāvā- 2. 1. 4.] nanu cārthāvabodhopayogitayā	" [tantrAvA 2. 1. 4.] nanu ca-arTa-avaboDa-upayogi-tayA
   saṃskāravidhiranarthaka evetyuktam iti /	saMskAra-viDiH-anarTakaH eva-iti-uktam iti /
   nānarthakaḥ, niyamārthatayārthavattvāt /	na-anarTakaH, niyama-arTa-tayA-arTavat-tvAt /
   nanu ca niyamo na sambhavati, apratusaṃsparśitvāditktam /	nanu ca niyamaH na samBavati, apratusaMsparSitvA-Adi-tktam /
   tanna sambhavati svābhāvikārthaparatvānusāreṇa kratvanupraveśe	tat-na samBavati svABAvika-arTa-paratva-anusAreNa kratu-anupraveSe
   kratusaṃsparśitāyā evocitatvāt /	kratu-saMsparSitAyAH eva-ucita-tvAt /
   yadi khalvadhyayanavidheḥ kratvanupraveśitā nāśrīyate, tadā śabdānāṃ	yadi Kalu-aDyayana-viDeH kratu-anupraveSitA na-ASrIyate, tadA SabdAnAm
   vṛddhavyavahāravyutpannānāṃ svābhāvikārthaparatā hīyeta /	vRdDa-vyavahAra-vyutpannAnAm svABAvika-arTa-para-tA hIyeta /
   jahatsvārthatvaṃ ca na nyāyyamiti	jahatsu-ArTa-tvam ca na nyAyyam-iti
   kratuphalabhāvanānupraveśyevādhyayanasaṃskāro yuktaḥ /	kratu-Pala-BAvanA-anupraveSyA-iva-aDyayana-saMskAraH yuktaH /
   tatra karmavidhiṣvevaṃ niyamavarṇanā adhyayanāvirbhāvitaireva	tatra karma-viDizu-evam niyama-varNanAH aDyayana-AvirBAvitEH-eva
   karmavidhibhirarthamavabudhyānutiṣṭhatāṃ kratuphalabhāvanāsiddhiriti /	karma-viDiBiH-arTam-avabuDya-anutizWatAm kratu-Pala-BAvanA-sidDiH-iti /
   arthavādeṣu tvadhyayanāvirbhāvitārthavādaprarocitāḥ kriyamāṇāḥ kratavaḥ	arTa-vAdezu tu-aDyayana-AvirBAvita-arTa-vAda-prarocitAH kriyamANAH kratavaH
   phalabhāvanāya alamiti /	Pala-BAvanAya alam-iti /
   mantreṣu punaradhyayanaparigṛhītaireva mantraiḥ kratuṣu padārthasmaraṇaṃ	mantrezu punar-aDyayana-parigRhItEH-eva mantrEH kratuzu padArTa-smaraNam
   phalabhāvanāṅgamiti /	Pala-BAvanA-aFgam-iti /
   adhyayananiyamāśritaśca kālaniyamo vratādiniyamaśca /	aDyayana-niyama-ASritaH-ca kAla-niyamaH vrata-Adi-niyamaH-ca /
   "śrāvaṇyāṃ prauṣṭhapadyāṃ vā upākṛtya yathāvidhi /	"SrAvaNyAm prOzWapadyAm vA upAkRtya yaTAviDi /
   yuktaśchandāṃsyadhīyīta māsānvipro 'rdhapañcamān //	yuktaH-CandAMsi-aDIyIta mAsAn-vipraH arDa-paQcamAn //
   [manu. a. 2, ślo. 2,49,11]	[manu. a. 2, Slo. 2,49,11]
   "bhavatpūrva caredbhaikṣamupanīto dvijottamaḥ /	"Bavat-pUrva caret-BEkzam-upanItaH dvijottamaH /
   bhavanmadhyaṃ tu rājanyo vaiśyastu bhavaduttaram" //	Bavat-maDyam tu rAjanyaH vESyaH-tu Bavat-uttaram" //
   [manu. a. 2, ślo. 2,49,11] iti /	[manu. a. 2, Slo. 2,49,11] iti /
   evañcānanyaparatvādakṣarāṇāṃ phalavatkarmāvabodhotpattervicārasya	evaQcAnani-a-para-tvAt-akzarANAm Palavat-karma-avaboDa-utpatteH-vicArasya
   viṣayaprayojanalābhācchāstrasyārambhaṇīyatvam, viṣayaprayojanalābhe ca	vizaya-prayojana-lABAt-SAstrasya-AramBaNIya-tvam, vizaya-prayojana-lABe ca
   vicārasyādhyayanānantaramupanipatitatvād	vicArasya-aDyayana-anantaram-upanipatita-tvAt-
   gurukulasthiterarthavattvāttannivṛttimadhyayanānantaraprāptāṃ smarad	guru-kula-sTiteH-arTavat-tvAt-tad-nivRttim-aDyayana-anantara-prAptAm smarat-
   'vedamadhītya snāyād'iti smṛtivacanamapanyāyamūlaṃ	avedam-aDItya snAyAt-aiti smRti-vacanam-apanyAya-mUlam
   darśayannarthāvabodhaparatayā svādhyāyasya vivakṣitārthatāṃ manyamānaḥ	darSayan=-arTa-avaboDa-para-tayA svADyAyasya vivakzita-arTa-tAm manyamAnaH
   sūtrakāro vicārasya viṣayaṃ prayojanaṃ cāha"athāto dharmajijñāsā" pū-mī-	sUtra-kAraH vicArasya vizayam prayojanam ca-Aha"aTAtas Darma-jijQAsA" pU-mI-
   1.1.1 iti /	1.1.1 iti /
   etacca vyākhyātam---	etat-ca vyAKyAtam----
   "athāto dharmajijñāsāsūtramādyamidaṃ kṛtam /	"aTa-atas Darma-jijQAsA-sUtram-Adyam-idam kRtam /
   dharmākhyaṃ viṣayaṃ vaktuṃ mīmāṃsāyāḥ prayojanam" //	Darma-AKyam vizayam vaktum mImAMsAyAH prayojanam" //
   mīmāṃsāślokavārtikam 1. 1. 11. iti bahuropi 10tadayuktam /	mImAMsA-Sloka-vArtikam 1. 1. 11. iti bahuropi 10tad-ayuktam /
   na hi liṅādiyuktavākyeṣu bhāvanā bhāvyāntaramapekṣate, apūrvasya bhāvyasya	na hi liFa-Adi-yukta-vAkyezu BAvanA BAvya-antaram-apekzate, apUrvasya BAvyasya
   svaśabdenābhihitatvāt /	sva-Sabdena-aBihita-tvAt /
   liṅādayo hi bhāvyakoṭiniviṣṭapradhānabhūtāpūrvopasarjanatāpannāmeva	liFa-AdayaH hi BAvya-kowi-nivizwa-praDAna-BUta-apUrva-upasarjana-tA-ApannAm-eva
   bhāvanāmabhidadhatīti 11viṣayakaraṇīye nipuṇataramupapāditam /	BAvanAm-aBidaDati-iti 11-vizaya-karaNIye nipuNataram-upapAditam /
   ato na pūrvapakṣe bhāvyākāṅkṣāyāmārthavādikaphalasambandhaḥ /	atas na pUrva-pakze BAvyAkAFkza-AyAma-arTa-vAdika-Pala-sambanDaH /
   nāpi siddhānte svādhyāyasya sādhyatayānvayaḥ /	na-api sidDAnte svADyAyasya sADyatayA-anvayaH /
   kathaṃ tarhi viśvajidādiṣu svargādiphalakalpanam? yathā tattathā	kaTam tarhi viSva-jit-Adizu svarga-Adi-Pala-kalpanam? yaTA tat-taTA
   niśamyatām---	niSamyatAm----
   yadapūrva kāryabhūtaṃ pratīyate tad viṣayatvena	yat-apUrva kArya-BUtam pratIyate tat vizaya-tvena
   sambaddhakaraṇībhūtayāgādyanuṣṭhānādhīnātmalābham /	sambadDa-karaNIBUta-yAga-Adi-anuzWAna-aDIna-Atma-lABam /
   12na ca vinā kartrā tadanuṣṭhānopapattiḥ /	12na ca vinA kartrA tad-anuzWAna-upapattiH /
   nacādhikāraṃ vinā kartṛtvalābhaḥ /	naca-aDikAram vinA kartR-tva-lABaH /
   naca niyojyamantareṇādhikārasiddhiḥ /	na-ca niyojyam-antareNa-aDikAra-sidDiH /
   na vāviśiṣṭo niyojyo 'vakalpata iti viśeṣaṇabhāvena svargakāmanā	na vA-aviSizwaH niyojyaH avakalpate iti viSezaNa-BAvena svarga-kAmanA
   parikalpyate /	parikalpyate /
   svargakāmanā cenniyojyaviśeṣaṇaṃ tato 'gnihotrādivat svargasyāpi niyogataḥ	svarga-kAmanA ced-niyojya-viSezaNam tatas agnihotra-Adi-vat svargasya-api niyogataH
   siddhiriti /	sidDiH-iti /
   bhavatvevam, atrāpi tarhi niyojyaviśeṣaṇatayaivārthavādikaṃ phalaṃ	Bavatu-evam, atra-api tarhi niyojya-viSezaNa-tayA-eva-arTa-vAdikam Palam
   rātrisatravatsambadhyatām /	rAtri-satra-vat-sambaDyatAm /
   na /	na /
   anyato 'nuṣṭhānasiddheḥ /	anyatas anuzWAna-sidDeH /
   kuto 'nyataḥ? ācāryakaraṇavidhiprayukteḥ /	kutas anyatas-? AcArya-karaNa-viDi-prayukteH /
   kaḥ punarācāryakaraṇavidhiḥ?"upanīya tu yaḥ śiṣyaṃ vedamadhyāpayet dvijaḥ	kaH punar-AcArya-karaNa-viDiH?"upanIya tu yaH Sizyam vedam-aDyApayet dvijaH
   sakalpaṃ sarahasya ca tamācāryaṃ pracakṣate" //	sa-kalpam sa-rahasya ca tam-AcAryam pracakzate" //
   [manuḥ 2. 140] iti smaraṇānumitaḥ śiṣyamupanīya vedādhyāpanenācāryakaṃ	[manuH 2. 140] iti smaraNa-anumitaH Sizyam-upanIya veda-aDyApanena-AcArya-kam
   bhāveyadityevaṃrūpaḥ alaukikañcāhavanīyādivadācāryakamiti	BAveyat-iti-evaMrUpaH alOkikaQca-AhavanIya-Adi-vat-AcAryakam-iti
   tanniṣpattyupāyavidhānaṃ yuktameva /	tat-nizpatti-upAya-viDAnam yuktam-eva /
   tatrārthādācāryībubhūṣata evādhikāro dhanārjananiyamavat /	tatra-arTAt-AcAryI-buBUzataH eva-aDikAraH Dana-arjana-niyama-vat /
   tatra śiṣyaṃ prati	tatra Sizyam prati
   vihitataddhitācaraṇadakṣiṇādānadarśanāttallipsorevācāryabhavanecchā /	vihita-tad-hita-AcaraNa-dakziNa-AdAna-darSanAt-tad-lipsoH-eva-AcArya-Bavana-icCA /
   yathā dīkṣaṇīyayā dīkṣitatvasiddhiḥ, tathā vedādhyāpanenācāryatvasiddhiḥ /	yaTA dIkzaNIyayA dIkzita-tva-sidDiH, taTA veda-aDyApanena-AcArya-tva-sidDiH /
   upanayanaṃ ca	upanayanam ca
   ktvāpratyayenādhyāpanasamānakartṛkamavagamyamānamekaprayogatayā vinā	ktvA-pratyayena-aDyApana-samAna-kartRkam-avagamyamAnam-eka-prayoga-tayA vinA
   samānakartṛkatvāsambhavādaṅgāṅgibhāvena ca vinā	samAna-kartRka-tva-asamBavAt-aFga-aFgi-BAvena ca vinA
   ekaprayogatvānupapatterācāryakabhāvanākaraṇībhūtamadhyāpanaṃ	eka-prayoga-tva-anupapatteH-AcAryaka-BAvanA-karaNIBUta-m-aDyApanam
   pratyaṅgatvenāvatiṣṭhate /	pratyaFga-tvena-avatizWate /
   tadāśrita 'ścāṣṭavarṣabrāhmaṇamupanayīte'tyādiniyamaḥ /	tad-ASrita aSca-azwa-varza-brAhmaNam-upanayIte-ati-Adi-niyamaH /
   upanayanaṃ na svabhāvata upaneyāsattiprayojanakamiti taddvāreṇaiva	upanayanam na svaBAvataH upaneya-asatti-prayojanakam-iti tad-dvAreNa-eva
   tasyāṅgam /	tasya-aFgam /
   na cādhyāpanaṃ pratyanupayogina	na ca-aDyApanam pratyanupayogina
   upaneyasyāsattiradhyāpanopayoginītyupaneyasya karmāpekṣāyāmupanayanaṃ	upaneyasya-AsattiH-aDyApana-upayoginI-iti-upaneyasya karma-apekzAyAm-upanayanam
   prakramya 'svādhyāyo 'dhyetavya' ityadhyayanaṃ vidhīyamānamupaneyasya	prakramya asvADyAyaH aDyetavyaH-a iti-aDyayanam viDIyamAnam-upaneyasya
   karmetyavagamyate /	karma-iti-avagamyate /
   adhyayanaṃ cādhyāpanopayogīti /	aDyayanam ca-aDyApana-upayogI-iti /
   saddhimetat /	sat-him-etat /
   13tena svādhyāyamadhyeṣyamāṇasya māṇavakasyopanayanama	13tena svADyAyam-aDyezyamANasya mANavakasya-upanayanam-a
   14dhyāpanāṅgamityadhyāpanavidhiḥ svāṅgabhūtamupanayanaṃ	14DyApana-aFgam-iti-aDyApana-viDiH sva-aFga-BUtam-upanayanam
   prayuñjānastasyānyatrānupapattyādhyayanamapi prayuṅkte /	prayuQjAnaH-tasya-anyatra-anupapatti-ADyayanam-api prayuFkte /
   tatprayuktādhyayananiṣpattyā ca labdhasiddhissvādhyāyādhyayananiyogo	tad-prayukta-aDyayana-nizpattyA ca labDa-sidDi-ssvADyAya-aDyayana-niyogaH-
   nādhikārāntaramapekṣate /	na-aDikAra-antaram-apekzate /
   ato nāyaṃ viśvajinnyāyasya viṣayaḥ, nāpi rātrisatranyāyasya,	atas na-ayam viSva-jit-nyAyasya vizayaH, na-api rAtri-satra-nyAyasya,
   ananyaprayuktaviṣayaniyogagocaratvāttayoḥ /	ananya-prayukta-vizaya-niyoga-gocara-tvAt-tayoH /
   ata eva prayājādiniyogeṣu tayoranavatāraḥ /	atas eva prayAja-Adi-niyogezu tayoH-anavatAraH /
   anyathā siddhāntepi kāmaśrutiprayuktamadhyayanamiti vidyāsādhyeṣvapi	anyaTA sidDAntepi kAmaSruti-prayuktam-aDyayanam-iti vidyA-sADyezu-api
   karmasu śūdrādīnāmadhikāraḥ syāt /	karmasu SUdra-AdInAm-aDikAraH syAt /
   ato 'dhyāpanavidhiprayuktatvādadhyayanasya yeṣāmevopanayanaṃ teṣāmeva	atas aDyApana-viDi-prayukta-tvAt-aDyayanasya yezAm-eva-upanayanam tezAm-eva
   tatprayuktamantralābhācchūdrādīnāmanadhikāraḥ /	tad-prayukta-mantra-lABAt-SUdra-AdInAm-anaDikAraH /
   evañca vidhyantaraprayukte 'dhyayane na rātrisatranyāyena	evaQca viDi-antara-prayukte aDyayane na rAtri-satra-nyAyena
   pūrvapakṣāśaṅkocitā /	pUrva-pakza-ASaFkA-ucitAH /
   na cātatprayuktyā pūrvaḥ pakṣaḥ, tatprayuktyā ca rāddhānta iti yuktam /	na ca-atad-prayuktyA pUrvaH pakzaH, tad-prayuktyA ca rAdDa-antaH iti yuktam /
   atatprayuktatve kāraṇābhāvāt /	atad-prayukta-tve kAraNa-aBAvAt /
   yaccoktaṃ niyamārtho vidhiriti /	yat-ca-uktam niyama-arTaH viDiH-iti /
   tadayuktam /	tat-ayuktam /
   svādhyāyādhyayanasya niyoganiṣpattyarthatayā vidhānena	svADyAya-aDyayanasya niyoga-nizpatti-arTa-tayA viDAnena
   vacanasyārthavattvāt /	vacanasya-arTavat-tvAt /
   svādhyāyo 'dhyetavya iti tavyapratyayena vidhirabhidhīyate /	svADyAyaH aDyetavyaH iti tavya-pratyayena viDiH-aBiDIyate /
   na cāvahantyādiṣviva kratuviṣayaniyogānuvādo 'yamavakalpate, asaṃnidhānāt	na ca-avahanti-Adizu-iva kratu-vizaya-niyoga-anuvAdaH ayam-avakalpate, asaMniDAnAt-
   kratuniyogānām /	kratu-niyogAnAm /
   sannidhānavaśenaiva hi kratuniyogapratyabhijñānāttatra	sanniDAna-vaSena-eva hi kratu-niyoga-pratyaBijQAnAt-tatra
   kratuniyogānuvādopagamaḥ /	kratu-niyoga-anuvAda-upagamaH /
   na ceha sannidhānamasti /	na ca-iha sanniDAnam-asti /
   nāpi 'parṇamayī jujūrbhavatīti'vat padārthasambandhamukhena	na-api aparNa-mayI jujUrBavati-iti-avat padArTa-sambanDa-muKena
   kratuniyogapratyabhijñānam, svādhyāyasya vyabhicaritakratusambandhatvāt,	kratu-niyoga-pratyaBijQAnam, svADyAyasya vyaBicarita-kratu-sambanDa-tvAt,
   humityevamādīnāmanarthakānāṃ svādhyāyāntargatidarśanāt /	hum-iti-evamAdInAm-anarTakAnAm svADyAya-antargati-darSanAt /
   yata evātra niyogaḥ sādhyatayāvagamyate, ata eva svādhyāyasya	yatas eva-atra niyogaH sADya-tayA-avagamyate, atas eva svADyAyasya
   nepsitakarmatayā sambandho 'vakalpate, ekasmin vākye sādhyadvayavirodhāt /	na-Ipsita-karma-tayA sambanDaH avakalpate, ekasmin vAkye sADya-dvaya-viroDAt /
   na ca svargādivat svādhyāyasya niyojyaviśeṣaṇatayānvayādavirodhaḥ,	na ca svarga-Adi-vat svADyAyasya niyojya-viSezaNa-tayA-anvayAt-aviroDaH,
   aniyogaphalatvātsvādhyāyagrahaṇasya /	aniyoga-Pala-tvAt-svADyAya-grahaNasya /
   yadeva hi naiyogikaṃ phalam, tadeva sādhyatayā niyojyaviśeṣaṇaṃ nānyaditi	yat-eva hi nEyogikam Palam, tat-eva sADya-tayA niyojya-viSezaNam na-anyat-iti
   tṛtīye darśitam---	tRtIye darSitam----
   15"anamijño bhavānviṣayaniyojyānām" ityatra /	15"anamijQaH BavAn-vizaya-niyojyAnAm" iti-atra /
   ato 'dhyayanaviṣayaniyogapratipādanenaiva tasyārthavattvānna	atas aDyayana-vizaya-niyoga-pratipAdanena-eva tasya-arTavat-tvAt-na
   kratupraveśakalpanayā niyamārthatā vidheḥ /	kratu-praveSa-kalpanayA niyama-arTa-tA viDeH /
   jaratprabhākaramataṃ tatkhaṇḍanaṃ ca /	jarat-praBAkara-matam tad-KaNxanam ca /
   anye punarevaṃ pūrvapakṣayanti---	anye punar-evam pUrvapakzayanti---
   adhyāpanavidhiprayuktamadhyayanamadhyāpanāṅbhūtam tanniṣpattyarthatayā ca	aDyApana-viDi-prayuktam-aDyayanam-aDyApana-aFBUtam tat-nizpatti-arTa-tayA ca
   svādhyāyasyānyaparatvādavivakṣitārthatā--iti /	svADyAyasya-anya-para-tvAt-avivakzita-arTa-tA---iti /
   tadayuktam /	tat-ayuktam /
   prayuktimātreṇa tādarthyānupapatteḥ /	prayukti-mAtreNa tAdarTya-anupapatteH /
   syānmatam--yathā 16prajāpativrateṣu	syAt-matam---yaTA 16-prajApati-vratezu
   svatantrakartravagamāttaddhetubhūtādhikārasiddhyarthaṃ	svatantra-kartR-avagamAt-tad-hetu-BUta-aDikAra-sidDi-arTam
   niyojyaparikalpanaṃ, tathā prayuktidarśanāttādarthyam--iti /	niyojya-parikalpanan, taTA prayukti-darSanAt-tAdarTyam--iti /
   tanna /	tat-na /
   prayuktestādarthyavyabhicārāt /	prayukteH-tAdarTya-vyaBicArAt /
   asatyapi tādarthye kevalopakārakatāmātreṇādhyayanasya kratuvidhibhiḥ	asati-api tAdarTye kevala-upakAraka-tA-mAtreNa-aDyayanasya kratu-viDiBiH
   prayujyamānatvāt /	prayujyamAna-tvAt /
   kathaṃ tarhi 17paśvekatvāderaṅgatvam /	kaTam tarhi 17paSu-eka-tva-AdeH-aFga-tvam /
   na tāvadvibhaktireva kratusambandhitayaikatvādikamabhidhatte	na tAvat-viBaktiH-eva kratu-sambanDitayA-eka-tva-Adikam-aBiDatte
   yenāruṇyādivadvākyena viniyogaḥ syāt /	yena-aruNya-Adi-vat-vAkyena viniyogaH syAt /
   vibhaktayo hi prātipadikārthagatameva svārtha śrutyābhidadhati /	viBaktayaH hi prAtipadikA-arTa-gatam-eva sva-arTa SrutyA-aBidaDati /
   nāpi karaṇabhūtasyaikatvamucyate, saṃkhyānvitasya vā karaṇatvam,	na-api karaNa-BUtasya-ekatvam-ucyate, saMKyA-anvitasya vA karaNa-tvam,
   karaṇatvaikatvayoryugapadabhidhānāt /	karaNa-tva-eka-tvayoH-yugapad-aBiDAnAt /
   ato na vainiyogikaṃ śeṣatvaṃ vibhaktyabhihitāyāḥ saṃkhyāyāḥ /	atas na vEniyogikam Seza-tvam viBakti-aBihitAyAH saMKyAyAH /
   iṣyate ca śeṣatvam, tacca prayuktikṛtameva /	izyate ca Seza-tvam, tat-ca prayukti-kRtam-eva /
   maivam /	mA-evam /
   na tatrāpi śeṣatvamaupādānikaṃ kintu laiṅgikameva /	na tatra-api Seza-tvam-OpAdAnikam kintu lEFgikam-eva /
   vastusāmarthyameva liṅgamucyate /	vastu-sAmarTyam-eva liFgam-ucyate /
   saṃkhyā ca svabhāvata eva saṃkhyeyāvacchediketi saṃkhyeyārthaiva, kintu	saMKyA ca svaBAvataH eva saMKyeya-avacSedikA-iti saMKyeya-arTa-eva, kintu
   saṃkhyeyabhūtaprātipadikārthamātrasambandhe	saMKyeya-BUta-prAtipadika-arTa-mAtra-sambanDe
   grāhakānvayavyāghātāpattergrāhakīyabhūtapaśvādisambandha aupādānikaḥ /	grAhaka-anvaya-vyAGAta-ApatteH-grAhakIya-BUta-paSu-Adi-sambanDa OpAdAnikaH /
   sannidhisamāmnānamātreṇa hi vibhaktyarthasyāpi grāhakaṃ	sanniDi-samAmnAna-mAtreNa hi viBakti-arTasya-api grAhakam
   pratyaidamarthyenānvitasyaivābhidhānam, tadanyathānupapattyā ca	pratyEdamarTyena-anvitasya-eva-aBiDAnam, tad-anyaTA-anupapattyA ca
   kevalābhidhānanibandhanaṃ svarūpasambandhamatilaṅghya	kevala-aBiDAna-nibanDanam svarUpa-sambanDam-ati-laFGya
   sādhanībhūtasaṃkhyeyasambandhādhyavasānamiti naupādānikaṃ tatrāpi śeṣatvam	sADanIBUta-saMKyeya-sambanDa-aDyavasAnam-iti na-OpAdAnikam tatra-api Seza-tvam
   bhavatu tarhi liṅgādevādhyayanasyāpi adhyāpane viniyogaḥ /	Bavatu tarhi liFgAt-eva-aDyayanasya-api aDyApane viniyogaH /
   naivaṃ bhavitumarhati,	na-evam Bavitum-arhati,
   sāmānyasambandhabodhakapramāṇasāpekṣatvālliṅgaviniyogasya /	sAmAnya-sambanDa-boDaka-pramANa-sApekza-tvAt-liFga-viniyogasya /
   na cāsya sāmānyasambandhabodhakaṃ kiñcidasti pramāṇam /	na ca-asya sAmAnya-sambanDa-boDakam kiQcid-asti pramANam /
   nanu ca ṇicchrutiḥ prakṛtyarthabhūtasyādhyayanasya śeṣatāmāpādayatīti /	nanu ca Nit-SrutiH prakRti-arTa-BUtasya-aDyayanasya Seza-tAm-ApAdayati-iti /
   tanna /	tat-na /
   prayojakavyāpārasya prayojyavyāpārotpattihetutvādviparītaśeṣatvāpatteḥ /	prayojaka-vyApArasya prayojya-vyApAra-utpatti-hetutvA-t-viparIta-Seza-tva-ApatteH /
   vākyaprakaraṇasthānasamākhyānāni tvadhyayanasyādhyāpanaṃ prati	vAkya-prakaraNa-sTAna-samAKyAnAni tu-aDyayanasya-aDyApanam prati
   viniyojakatayā nāśaṅkanīyānyeva /	viniyojaka-tayA na-aSaFkanIyAni-eva /
   18kiñca ṭīkāgranthavirodhaścāṅgatvavādinām /	18kiQca wIkA-granTa-viroDaH-ca-aFga-tva-vAdinAm /
   yata evamāha bhagavān19 ---	yatas evam-Aha BagavAn-19 ---
   "prayojyatvādanaṅgatvācca20 bhavati saṃśayaḥ" iti //	"prayojya-tvAt-anaFga-tvAt-ca20 Bavati saMSayaH" iti //
   tasmādanaṅgatayaiva pūrvapakṣaṇīyam /	tasmAt-anaFga-tayA-eva pUrva-pakzaNIyam /
   kathaṃ punaranaṅgatayā pūrvapakṣayituṃ śakyate /	kaTam punar-anaFga-tayA pUrva-pakzayitum Sakyate /
   ucyate /	ucyate /
   sarvo hi vidhiradhikāraparyavasāyī /	sarvaH hi viDiH-aDikAra-paryavasAyI /
   nacādhyayanavidhau kasyacidadhikāro 'stītyuktameva sākṣādaśravaṇāt,	naca-aDyayana-viDO kasyacid-aDikAraH asti-iti-uktam-eva sAkzAt-aSravaNAt,
   adhyāpanavidhiprayojyatayā kalpanānupapatteḥ /	aDyApana-viDi-prayojya-tayA kalpanA-anupapatteH /
   tatra ya evāsau prayojakavidhāvadhikāraḥ sa eva prayojanamiti yuktam,	tatra yaH eva-asO prayojaka-viDO=-aDikAraH saH eva prayojanam-iti yuktam,
   prathamopanipātitvāt /	praTama-upanipAti-tvAt /
   yadapi ca yasyānaṅgaṃ tadapi tasya prayojanaṃ bhavatyeva ādhānasyeva	yat-api ca yasya-anaFgam tat-api tasya prayojanam Bavati-eva ADAnasya-iva
   homādaya iti /	homa-AdayaH iti /
   nanu cānantarabhāvikarmāvabodhaphalakatayā adhyayanasyādhyeturevādhikāro	nanu ca-anantara-BAvi-karma-avaboDa-Palaka-tayA aDyayanasya-aDyetuH-eva-aDikAraH-
   'dhyayane pratīyate iti tatprayojanataiva svādhyāyavidheryuktā	aDyayane pratIyate iti tad-prayojana-tA-eva svADyAya-viDeH-yuktA
   antaraṅgatvāt /	antaraFga-tvAt /
   na /	na /
   tasyottarakālabhāvitvāt /	tasya-uttara-kAla-BAvi-tvAt /
   tulyāyāṃ hi prāptāvantaraṅgatā balīyasī /	tulyAyAm hi prAptO=-antaraFga-tA balIyasI /
   na cānayoradhikārayostulyā prāptiḥ /	na ca-anayoH-aDikArayoH-tulyA prAptiH /
   prathamopanipātitvātprayokavidhyādhikārasya	praTama-upanipAti-tvAt-prayoka-viDyA-aDikArasya
   uttarakālabhāvitvāccārthāvabodhanibandhanasyādhikārasya /	uttara-kAla-BAvi-tvAt-ca-arTa-avaboDa-nibanDanasya-aDikArasya /
   yadā cādhyāpanavidhyadhikārasiddhiradhyayanasya	yadA ca-aDyApana-viDi-aDikAra-sidDiH-aDyayanasya
   prayojanamityadhyayanavidhinā bodhitaṃ	prayojanam-iti-aDyayana-viDinA boDitam
   tadādhyayananiṣpattyarthatvātsvādhyāyasyānyaparatvādavivakṣitārthatvam /	tadA-aDyayana-nizpatti-arTa-tvAt-svADyAyasya-anya-para-tvAt-avivakzita-arTa-tvam /
   avivakṣitaścārtho na vicāraṇīya iti vedādhyayanamātreṇaiva gurukulasthiteḥ	avivakzitaH-ca-arTaH na vicAraNIyaH iti veda-aDyayana-mAtreNa-eva guru-kula-sTiteH
   kṛtārthatvādadhyayanottarakālaṃ gurukulanivṛttireva yukteti matvā smṛtaṃ	kRtArTa-tvAt-aDyayana-uttara-kAlam guru-kula-nivRttiH-eva yuktA-iti matvA smRtam
   "vedamadhītya snāyād" /	"vedam-aDItya snAyAd" /
   [bau. gṛ. sū. 6. 1] iti atra ca na snānamadṛṣṭārthaṃ vidhīyate,kintu	[bO. gR. sU. 6. 1] iti atra ca na snAnam-adRzwa-arTam viDIyate,-kintu
   yo"brahmacārī na snāyāt" bau. gṛ. sū. iti asnānaniyamastasya	yaH-"brahmacArI na snAyAt" bO. gR. sU. iti asnAna-niyamaH-tasya
   paryavasānametadadhyayanāṅgatayā niyamānāṃ tannivṛttau prāptamucyate /	paryavasAnam-etat-aDyayana-aFga-tayA niyamAnAm tad-nivRttO prAptam-ucyate /
   asnānaniyamatulyatayā ca gurukulavāsādīnāmapi nivṛttiḥ prāptaiveti	asnAna-niyama-tulya-tayA ca guru-kula-vAsa-AdInAm-api nivRttiH prAptA-eva-iti
   sakalabrahmacāridharmanivṛttirevādhyayanānantaramucyate /	sakala-brahmacAri-Darma-nivRttiH-eva-aDyayana-anantaram-ucyate /
   evaṃ cādhyayanavidhinā vicārasyānākṣiptatvāttudupāyabhūtanyāyanibandhanaṃ	evam ca-aDyayana-viDinA vicArasya-anAkzipta-tvAt-tudupAya-BUta-nyAya-nibanDanam
   mīmāṃsāśāstraṃ nārambhaṇīyamiti pūrvaḥ pakṣaḥ /	mImAMsA-SAstram na-AramBaNIyam-iti pUrvaH pakzaH /
   svamatena siddhāntaḥ /	sva-matena sidDAntaH /
   rāddhāntastu--yadyapi prayojakavidhyadhikāraḥ prathamabhāvī, tathāpi	rAdDa-antaH-tu--ya-di-api prayojaka-viDi-aDikAraH praTama-BAvI, taTA-api
   tanniṣpattiḥ prayojanamiti na yuktam /	tad-nizpattiH prayojanam-iti na yuktam /
   kintu	kintu
   dṛṣṭārthāvabodhaphalakatayādhyayanottarakālabhāvyapyadhyeturevādhikāraḥ	dRzwa-arTa-avaboDa-Palaka-tayA-aDyayana-uttara-kAla-BAvi-api-aDyetuH-eva-aDikAraH
   prayojanatayā yukta āśrayitum, kartṛsamavāyitvāt /	prayojana-tayA yuktaH ASrayitum, kartR-samavAyi-tvAt /
   yatkartṛkaṃ hi yatkarma tasyaiva tatraiśvaryamiti yuktam, antaraṅgatvāt /	yat-kartRkam hi yat-karma tasya-eva tatra-ESvaryam-iti yuktam, antaraFga-tvAt /
   na ca sahasaiva vidhidarśanādatrādhikāraparyavasānakalpanākāraṇamasti,	na ca sahasA-eva viDi-darSanAt-atra-aDikAra-paryavasAna-kalpanA-kAraNam-asti,
   paraprayuktyaivānuṣṭhānasya siddhatvāt /	para-prayuktyA-eva-anuzWAnasya sidDa-tvAt /
   yatra khalvadhikāraparyavasānakalpanāmantareṇa prāganuṣṭhānaṃ na labhyate,	yatra Kalu-aDikAra-paryavasAna-kalpanAm-antareNa prAc-anuzWAnam na laByate,
   tatrānuṣṭhānātprāganavagato 'dhikāraḥ tadanupraveśātsādhyaḥ /	tatra-anuzWAnAt-prAk-anavagataH aDikAraH tad-anupraveSAt-sADyaH /
   iha	iha
   tvadhyāpanavidhiprayuktyaivādhikāraparyavasānakalpanāmantareṇānuṣṭhānaṃ	tu-aDyApana-viDi-prayuktyA-eva-aDikAra-paryavasAna-kalpanAm-antareNa-anuzWAnam
   labdhamiti prāthamyamakiñcitkaram /	labDam-iti prATamyam-akiQcitkaram /
   antaraṅgatvādadhyeturevādhikāro yukta iti /	antaraFga-tvAt-aDyetuH-eva-aDikAraH yuktaH iti /
   tadevamadhyayanavidheranyaprayuktyaivānuṣṭhānasiddherniyojyo nāsti /	tat-evam-aDyayana-viDeH-anya-prayuktyA-eva-anuzWAna-sidDeH-niyojyaH na-asti /
   adhikārī tu vidyata eva /	aDikArI tu vidyate eva /
   yadatha hi yatkarma sa tatrādhikārī /	yat-aTa hi yat-karma sa tatra-aDikArI /
   arthāvabodhopayogena cādhyetrarthatādhyayanasyeti sa tatrādhikārī /	arTa-avaboDa-upayogena ca-aDyetra-rTa-tA-aDyayanasya-iti sa tatra-aDikArI /
   sa cāyamadhikāraḥ prāgadhyayanānnāvagamyate, adhyayanottarakāle	sa ca-ayam-aDikAraH prAk-aDyayanAt-na-avagamyate, aDyayana-uttara-kAle
   cāvagamyate /	ca-avagamyate /
   svādhyāyādhyayanaṃ tvevamabhinirvartyate--"śrāvaṇyāṃ prauṣṭhapadyā	svADyAya-aDyayanam tu-evam-aBinirvartyate--"SrAvaNyAm prOzWapadyA
   vāpyupākṛtya yathāvidhi /	vA-api-upAkRtya yaTAviDi /
   yuktaśchandāṃsyadhīyīta māsānvipro 'rdhapañcamān //	yuktaH-CandAMsi-aDIyIta mAsAn-vipraH arDa-paQcamAn //
   " ma. 4 a.95 tataḥ21 paraṃ tu chandāsi śukleṣu niyataḥ paṭhet /	" ma. 4 a.95 tatas-21 param tu CandA-asi Suklezu niyataH paWet /
   vedāṅgāni rahasyaṃ ca kṛṣṇapakṣeṣu sampaṭhet //	vedAFgAni rahasyam ca kRzNa-pakzezu sampaWet //
   " ma. 4. a. ślo. 98 iti /	" ma. 4. a. Slo. 98 iti /
   itthaṃ cādhyayane kriyamāṇe 'ṅgādhyayanasaṃskṛtasya vedavākyādarthāvagamo	itTam ca-aDyayane kriyamANe aFga-aDyayana-saMskRtasya veda-vAkyAt-arTa-avagamaH-
   jāyate /	jAyate /
   sa cāyamadhyetā manyate madupayogikarmāvabodhakatayā	sa ca-ayam-aDyetA manyate mad-upayogi-karma-avaboDaka-tayA
   madarthamadhyayanamiti /	mad-arTam-aDyayanam-iti /
   22yo 'yaṃ vedādhyayanasīmāṃsāśravaṇayormadhye 'dhikāraḥ, so 'yaṃ	22yaH ayam veda-aDyayana-sI-mAMsa-aSravaNayoH-maDye aDikAraH, saH ayam
   23tānmaulikaḥ śāstrārthaḥ /	23tAn-mOlikaH SAstra-arTaH /
   imameva tāvadadhikāramālocya pitrādayo 'rthadānādinā kāṃścidānamayya	imam-eva tAvat-aDikAram-Alocya pitR-AdayaH arTa-dAna-AdinA kAMScid-Ana-mayya
   putrādīnupanāyayanti /	putra-AdIn-upanAyayanti /
   prabuddhāśca kecana svayamevātmānam /	prabudDAH-ca kecana svayam-eva-AtmAnam /
   anyathādhyayanāsaṃbhavāt /	anyaTA-aDyayana-asaMBavAt /
   anupanītasyādhyayananiṣedhāt /	anupanItasya-aDyayana-nizeDAt /
   "nābhivyāhārayed brahma svadhāninayanādṛte /	"nA-aBivyAhArayet brahma svaDA-ninayanAt-Rte /
   24sa śūdreṇa samastāvadyāvadvedānna jāyate //	24sa SUdreNa samastAvat-yAvat-vedAt-na jAyate //
   " ma. a. 2. ślo. 172 iti /	" ma. a. 2. Slo. 172 iti /
   evaṃ tāvadadhyāpanavidhiṃ smṛtyanumitamāśritya rāddhāntavarṇanā kṛtā /	evam tAvat-aDyApana-viDim smRti-anumitam-ASritya rAdDa-anta-varNanA kRtA /
   vivaraṇasiddhāntaḥ /	vivaraNa-sidDAntaH /
   25anye tu sākṣācchrutādhyāpanavidhyanusāreṇaivamāhuḥ /	25anye tu sAkzAt-Sruta-aDyApana-viDi-anusAreNa-evam-AhuH /
   yadyadhyāpanavidhyadhikāraprayojanatā svādhyāyādhyayanavidheḥ syāt,	yadi-aDyApana-viDi-aDikAra-prayojana-tA svADyAya-aDyayana-viDeH syAt-,
   tadādhyāpanavidherapisvādhyāyāntargatatvādavivakṣitārthatvena	tadA-aDyApana-viDeH-apisvADyAya-antargata-tvAt-avivakzita-arTa-tvena
   tatprayuktatāpi na sambhavati /	tad-prayukta-tA-api na samBavati /
   26svaśākhā hi svādhyāyaśabdenocyate /	26sva-SAKA hi svADyAya-Sabdena-ucyate /
   sākṣādadhītaścādhyāpanavidhirnūnaṃ keṣāñcicchākhināṃ svaśākhāntargato	sAkzAt-aDItaH-ca-aDyApana-viDiH-nUnam kezAQcid-SAKinAm sva-SAKA-antargataH-
   bhavediti svādhyāyasyāvivakṣitārthatvena tasyāpyavivakṣitārthatvānna	Bavet-iti svADyAyasya-avivakzita-arTa-tvena tasya-api-avivakzita-arTa-tvAt-na
   prayojakatvamavakalpate iti	prayojaka-tvam-avakalpate iti
   paścādbhāvyarthāvabodhopayogitayādhyeturevādhikāro 'dhyayanavidheḥ	paScAt-BAvi-arTa-avaboDa-upayogi-taya-aDyetuH-eva-aDikAraH aDyayana-viDeH
   prayojanamiti /	prayojanam-iti /
   nanu svādhyāyo 'dhyetavya iti	nanu svADyAyaH aDyetavyaH iti
   niyogasiddheravagamāttanniṣpattyarthatvādadhyayanasyānyaparatvādarthavivakṣā	niyoga-sidDeH-avagamAt-tat-nizpatti-arTa-tvAt-aDyayanasya-anya-para-tvAt-arTa-vivakzA
   durbhaṇaiva /	durBaNa-eva /
   maivam /	mA-evam /
   yadi kevalaṃ niyoganiṣpattyarthataivādhyayanasya syātsyādetadevam /	yadi kevalam niyoga-nizpatti-arTa-tA-eva-aDyayanasya syAt-syAt-etat-evam /
   yadā tvarthāvabodho 'pi prayojanatayā svīkriyate, tadārtha'paratāpyastīti	yadA tu-arTa-avaboDaH api prayojana-tayA svIkriyate, tadA-arTa-apara-tA-api-asti-iti
   nāvivakṣitārthatā /	na-avivakzita-arTa-tA /
   kathaṃ punarekasminvākye prayojanadvayam /	kaTam punar-ekasmin-vAkye prayojana-dvayam /
   ucyate /	ucyate /
   niyoganiṣpattireva śābdaṃ prayojanam, ārthaṃ tvarthāvabodhanamiti na	niyoga-nizpattiH-eva SAbdam prayojanam, ArTam tu-arTa-avaboDanam-iti na
   virodhaḥ /	viroDaH /
   yacca tadarthāvabodhākhyaṃ prayojanaṃ tanna kevalādhyayanasādhyamiti	yat-ca tad-arTa-avaboDa-AKyam prayojanam tat-na kevala-aDyayana-sADyam-iti
   adhyayanavidhireva svaprayojanasiddhaye vicāramākṣipati /	aDyayana-viDiH-eva sva-prayojana-sidDaye vicAram-Akzipati /
   vicārasya ca 27nyāyanibandhanatvānnyāyānāṃ	vicArasya ca 27nyAya-nibanDana-tvAt-nyAyAnAm
   mīmāṃsājñānagamyatvānmīmāṃsājñānasya gurvāyattatvānna vedādhyayanānantaraṃ	mImAMsA-jQAna-gamya-tvAt-mImAMsA-jQAnasya guru-AyattatvAt-na veda-aDyayana-anantaram
   gurukulānnivartitavyamiti manyamāno bhagavānsūtrakāraḥ	guru-kulAt-nivartitavyam-iti manyamAnaH BagavAn-sUtra-kAraH
   pūrvapakṣanayamūlatāṃ smṛterdarśayituṃ	pUrva-pakza-naya-mUla-tAm smRteH-darSayitum
   dharmajijñāsopadeśamukhenādhyayanānantarabhāvinīṃ gurukulanivṛttiṃ	Darma-jijQAsA-upadeSa-muKena-aDyayana-anantara-BAvinIm guru-kula-nivRttim
   pratiṣedhannidamāha---	pratizeDan=-idamAha---
   "athāto dharmajijñāsā" 28iti /	"aTa-atas Darma-jijQAsA" 28iti /
   vedavākyārthavicāravirodhinī ca gurukulanivṛttireva kevalā nivāryate, na	veda-vAkya-arTa-vicAra-viroDinI ca guru-kula-nivRttiH-eva kevalA nivAryate, na
   sakaletarabhikṣācaraṇabrahmacaryādidharmanivṛttiḥ /	sakala-itara-BikzA-caraNa-brahmacarya-Adi-Darma-nivRttiH /
   asamāptasakalabrahmacāriniyamaśca na snātaka iti na	asamApta-sakala-brahmacAri-niyamaH-ca na snAtakaH iti na
   dārādhigamena'dhikriyate snātakasya dārādhigamasmaraṇāt,"snātakaḥ29	dAra-aDigamena-aDikriyate snAtakasya dAra-aDigama-smaraNAt,"-snAtakaH29
   sadṛśīṃ bhāryāṃ vinded" gau. dha. sū. a. 4-1 iti /	sadRSIm BAryAm vinded" gO. Da. sU. a. 4-1 iti /
   tasmād gurukule sthitvā sakaletarabrahmacāridharmānparityajya vedārtho	tasmAt guru-kule sTitvA sakala-itara-brahmacAri-DarmAn-parityajya veda-arTaH-
   vicārayitavyaḥ, avicāritasyānirṇīyamānatvāt /	vicArayitavyaH, avicAritasya-anirNIyamAna-tvAt /
   anirṇītavedārthaśced gurukulānnivarteta, tataḥ kṛtadārasaṃgrahaḥ	anirNIta-veda-arTaH-ced guru-kulAn-nivarteta, tatas kRta-dAra-saMgrahaH
   śrautāgnihotrādinityanaimittikadharmādhikārāpātāttadanuṣṭhānaṃ	SrOta-agni-hotra-Adi-nitya-nEmittika-Darma-aDikAra-ApAtAt-tad-anuzWAnam
   kartumasamarthaḥ pratyaveyāt /	kartum-asam-arTaH pratyaveyAt /
   tasmādadhyayanasyānantarameva vedārtho vicārayitavya iti	tasmAt-aDyayanasya-anantaram-eva veda-arTaH vicArayitavyaH iti
   vicāropāyabhūtanyāyanibandhanaṃ mīmāṃsāśāstramārabdhavyamiti siddham /	vicAra-upAya-BUta-nyAya-nibanDanam mImAMsA-SAstram-ArabDavyam-iti sidDam /
   śāstramukhaṃ nāma gurorāviṣkartuṃ gabhīramapi bhāvam /	SAstra-muKam nAma guroH-Avizkartum gaBIram-api BAvam /
   śālikanāthena kṛtaṃ prakaraṇametatprasannataram // 2 //	SAlika-nATena kRtam prakaraNam-etat-prasannataram // 2 //
   iti mahāmahopādhyāya śrīśālikanāthamiśrapraṇītāyāṃ	iti mahA-mahA-upADyAya SrISAlika-nATa-miSra-praNItAyAm
   prakaraṇapañcikāyāṃ śāstramukhaṃ nāma prathamaṃ	prakaraNa-paQcikAyAm SAstra-muKam nAma praTamam
   prakaraṇaṃ samāptam //	prakaraNam samAptam //
