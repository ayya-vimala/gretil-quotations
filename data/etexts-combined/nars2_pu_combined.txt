   mātṛkā 1	mAtRkA 1
   [vyavahāraḥ]	[vyavahAraH]
   dharmaikatānāḥ puruṣā yadāsan satyavādinaḥ /	Darma-ekatAnAH puruzAH yat-A-Asan satya-vAdinaH /
   tadā na vyavahāro 'bhūn na dveṣo nāpi matsaraḥ // Nar_M1.1 //	tadA na vyavahAraH aBUt na dvezaH na-api matsaraH // Nar_M1.1 //
   naṣṭe dharme manuṣyeṣu vyavahāraḥ pravartate /	nazwe Darme manuzyezu vyavahAraH pravartate /
   draṣṭā ca vyavahārāṇāṃ rājā daṇḍadharaḥ kṛtaḥ // Nar_M1.2 //	drazwA ca vyavahArANAm rAjA daNxa-DaraH kRtaH // Nar_M1.2 //
   likhitaṃ sākṣiṇaś cātra dvau vidhī saṃprakīrtitau /	liKitam sAkziNaH ca-atra dvO viDI saMprakIrtitO /
   saṃdigdhārthaviśuddhyarthaṃ dvayor vivadamānayoḥ // Nar_M1.3 //	saMdigDa-arTa-viSudDi-arTam dvayoH vivadamAnayoH // Nar_M1.3 //
   sottaro 'nuttaraś caiva sa vijñeyo dvilakṣaṇaḥ /	sa-uttaraH anuttaraH ca-eva sa vijQeyaH dvi-lakzaNaH /
   sottaro 'bhyadhiko yatra vilekhāpūrvakaḥ paṇaḥ // Nar_M1.4 //	sa-uttaraH aByaDikaH yatra vileKA-pUrvakaH paNaH // Nar_M1.4 //
   vivāde sottarapaṇe dvayor yas tatra hīyate /	vivAde sa-uttara-paNe dvayoH yaH tatra hIyate /
   sa paṇaṃ svakṛtaṃ dāpyo vinayaṃ ca parājaye // Nar_M1.5 //	sa paNam sva-kRtam dApyaH vinayam ca parAjaye // Nar_M1.5 //
   sāras tu vyavahārāṇāṃ pratijñā samudāhṛtā /	sAraH tu vyavahArANAm pratijQA samudAhRtA /
   taddhānau hīyate vādī taraṃs tām uttaro bhavet // Nar_M1.6 //	tad-hAnO hIyate vAdI taran tAm uttaraH Bavet // Nar_M1.6 //
   kulāni śreṇayaś caiva gaṇāś cādhikṛto nṛpaḥ /	kulAni SreNayaH ca-eva gaNAH ca-aDikRtaH nRpaH /
   pratiṣṭhā vyavahārāṇāṃ gurvebhyas tūttarottaram // Nar_M1.7 //	pratizWA vyavahArANAm guru-eByaH tu-uttarottaram // Nar_M1.7 //
   sa catuṣpāc catuḥsthānaś catuḥsādhana eva ca /	sa catuzpAd catur-sTAnaH catur-sADanaH eva ca /
   caturhitaś caturvyāpī catuṣkārī ca kīrtyate // Nar_M1.8 //	catur-hitaH catur-vyApI catuzkArI ca kIrtyate // Nar_M1.8 //
   aṣṭāṅgo 'ṣṭādaśapadaḥ śataśākhas tathaiva ca /	azwAFgaH azwAdaSa-padaH SataSAKaH taTA-eva ca /
   triyonir dvyabhiyogaś ca dvidvāro dvigatis tathā // Nar_M1.9 //	tri-yoniH dvi-aBiyogaH ca dvi-dvAraH dvi-gatiH taTA // Nar_M1.9 //
   dharmaś ca vyavahāraś ca caritraṃ rājaśāsanam /	DarmaH ca vyavahAraH ca caritram rAja-SAsanam /
   catuṣpād vyavahāro 'yam uttaraḥ pūrvabādhakaḥ // Nar_M1.10 //	catuzpAd vyavahAraH ayam uttaraH pUrva-bADakaH // Nar_M1.10 //
   tatra satye sthito dharmo vyavahāras tu sākṣiṣu /	tatra satye sTitaH DarmaH vyavahAraH tu sAkzizu /
   caritraṃ pustakaraṇe rājājñāyāṃ tu śāsanam // Nar_M1.11 //	caritram pusta-karaNe rAja-AjQAyAm tu SAsanam // Nar_M1.11 //
   sāmādyupāyasādhyatvāc catuḥsādhana ucyate /	sAma-Adi-upAya-sADya-tvAt catur-sADanaH ucyate /
   caturṇām āśramāṇāṃ ca rakṣaṇāt sa caturhitaḥ // Nar_M1.12 //	caturNAm ASramANAm ca rakzaNAt sa catur-hitaH // Nar_M1.12 //
   kartṝn atho sākṣiṇaś ca sabhyān rājānam eva ca /	kartLn aTo sAkziNaH ca saByAn rAjAnam eva ca /
   vyāpnoti pādaśo yasmāc caturvyāpī tataḥ smṛtaḥ // Nar_M1.13 //	vyApnoti pAdaSas yasmAt catur-vyApI tatas smRtaH // Nar_M1.13 //
   dharmasyārthasya yaśaso lokapaktes tathaiva ca /	Darmasya-arTasya yaSasaH loka-pakteH taTA-eva ca /
   caturṇāṃ karaṇād eṣāṃ catuṣkārī prakīrtitaḥ // Nar_M1.14 //	caturNAm karaNAt ezAm catuzkArI prakIrtitaH // Nar_M1.14 //
   rājā sapuruṣaḥ sabhyāḥ śāstraṃ gaṇakalekhakau /	rAjA sa-puruzaH saByAH SAstram gaNaka-leKakO /
   hiraṇyam agnir udakam aṣṭāṅgaḥ sa udāhṛtaḥ // Nar_M1.15 //	hiraNyam agniH udakam azwa-aFgaH saH udAhRtaH // Nar_M1.15 //
   ṛṇādānaṃ hy upanidhiḥ saṃbhūyotthānam eva ca /	RNa-AdAnam hi upaniDiH saMBUya-utTAnam eva ca /
   dattasya punar ādānam aśuśrūṣābhyupetya ca // Nar_M1.16 //	dattasya punar AdAnam aSuSrUzA-aByupetya ca // Nar_M1.16 //
   vetanasyānapākarma tathaivāsvāmivikrayaḥ /	vetanasya-anapAkarma taTA-eva-asvAmi-vikrayaH /
   vikrīyāsaṃpradānaṃ ca krītvānuśaya eva ca // Nar_M1.17 //	vikrIya-asaMpradAnam ca krItvA-anuSayaH eva ca // Nar_M1.17 //
   samayasyānapākarma vivādaḥ kṣetrajas tathā /	samayasya-anapAkarma vivAdaH kzetrajaH taTA /
   strīpuṃsayoś ca saṃbandho dāyabhāgo 'tha sāhasam // Nar_M1.18 //	strIpuMsayoH ca saMbanDaH dAya-BAgaH aTa sAhasam // Nar_M1.18 //
   vākpāruṣyaṃ tathaivoktaṃ daṇḍapāruṣyam eva ca /	vAc-pAruzyam taTA-eva-uktam daNxa-pAruzyam eva ca /
   dyūtaṃ prakīrṇakaṃ caivety aṣṭādaśapadaḥ smṛtaḥ // Nar_M1.19 //	dyUtam prakIrNakam ca-eva-iti azwAdaSa-padaH smRtaH // Nar_M1.19 //
   eṣām eva prabhedo 'nyaḥ śatam aṣṭottaraṃ smṛtam /	ezAm eva praBedaH anyaH Satam azwa-uttaram smRtam /
   kriyābhedān manuṣyāṇāṃ śataśākho nigadyate // Nar_M1.20 //	kriyA-BedAt manuzyANAm Sata-SAKaH nigadyate // Nar_M1.20 //
   kāmāt krodhāc ca lobhāc ca tribhyo yasmāt pravartate /	kAmAt kroDAt ca loBAt ca triByaH yasmAt pravartate /
   triyoniḥ kīrtyate tena trayam etad vivādakṛt // Nar_M1.21 //	tri-yoniH kIrtyate tena trayam etat vivAda-kRt // Nar_M1.21 //
   dvyabhiyogas tu vijñeyaḥ śaṅkātattvābhiyogataḥ /	dvi-aBiyogaH tu vijQeyaH SaFkA-tattva-aBiyogataH /
   śaṅkāsatāṃ tu saṃsargāt tattvaṃ hoḍhādidarśanāt // Nar_M1.22 //	SaFkA-asatAm tu saMsargAt tattvam hoXa-Adi-darSanAt // Nar_M1.22 //
   pakṣadvayābhisaṃbandhād dvidvāraḥ samudāhṛtaḥ /	pakza-dvaya-aBisaMbanDAt dvi-dvAraH samudAhRtaH /
   pūrvavādas tayoḥ pakṣaḥ pratipakṣas taduttaram // Nar_M1.23 //	pUrvavAdaH tayoH pakzaH pratipakzaH tad-uttaram // Nar_M1.23 //
   bhūtacchalānusāritvād dvigatiḥ sa udāhṛtaḥ /	BUta=-Cala-anusAri-tvAt dvi-gatiH saH udAhRtaH /
   bhūtaṃ tattvārthasaṃyuktaṃ pramādābhihitaṃ chalam // Nar_M1.24 //	BUtam tattva-arTa-saMyuktam pramAda-aBihitam Calam // Nar_M1.24 //
   tatra śiṣṭaṃ chalaṃ rājā marṣayed dharmasādhanaḥ /	tatra Sizwam Calam rAjA marzayet Darma-sADanaH /
   bhūtam eva prapadyeta dharmamūlā yataḥ śriyaḥ // Nar_M1.25 //	BUtam eva prapadyeta Darma-mUlAH yatas SriyaH // Nar_M1.25 //
   dharmeṇoddharato rājño vyavahārān kṛtātmanaḥ /	DarmeNa-udDarataH rAjQaH vyavahArAn kRtAtmanaH /
   saṃbhavanti guṇāḥ sapta sapta vahner ivārciṣaḥ // Nar_M1.26 //	saMBavanti guNAH sapta sapta vahneH iva-arcizaH // Nar_M1.26 //
   dharmaś cārthaś ca kīrtiś ca lokapaktir upagrahaḥ /	DarmaH ca-arTaH ca kIrtiH ca loka-paktiH upagrahaH /
   prajābhyo bahumānaś ca svarge sthānaṃ ca śāśvatam // Nar_M1.27 //	prajAByaH bahu-mAnaH ca svarge sTAnam ca SASvatam // Nar_M1.27 //
   tasmād dharmāsanaṃ prāpya rājā vigatamatsaraḥ /	tasmAt Darma-Asanam prApya rAjA vigata-matsaraH /
   samaḥ syāt sarvabhūteṣu bibhrad vaivasvataṃ vratam // Nar_M1.28 //	samaH syAt sarva-BUtezu biBrat vEvasvatam vratam // Nar_M1.28 //
   dharmaśāstraṃ puraskṛtya prāḍvivākamate sthitaḥ /	Darma-SAstram puraskRtya prAxvivAka-mate sTitaH /
   samāhitamatiḥ paśyed vyavahārān anukramāt // Nar_M1.29 //	samAhita-matiH paSyet vyavahArAn anukramAt // Nar_M1.29 //
   āgamaḥ prathamaṃ kāryo vyavahārapadaṃ tataḥ /	AgamaH praTamam kAryaH vyavahAra-padam tatas /
   vivitsā nirṇayaś caiva darśanaṃ syāc caturvidham // Nar_M1.30 //	vivitsA nirNayaH ca-eva darSanam syAt caturviDam // Nar_M1.30 //
   dharmaśāstrārthaśāstrābhyām avirodhena mārgataḥ /	Darma-SAstra-arTa-SAstrAByAm aviroDena mArgataH /
   samīkṣamāṇo nipuṇaṃ vyavahāragatiṃ nayet // Nar_M1.31 //	samIkzamANaH nipuNam vyavahAra-gatim nayet // Nar_M1.31 //
   yathā mṛgasya viddhasya vyādho mṛgapadaṃ nayet /	yaTA mRgasya vidDasya vyADaH mRga-padam nayet /
   kakṣe śoṇitaleśena tathā dharmapadaṃ nayet // Nar_M1.32 //	kakze SoNita-leSena taTA Darma-padam nayet // Nar_M1.32 //
   yatra vipratipattiḥ syād dharmaśāstrārthaśāstrayoḥ /	yatra vipratipattiH syAt Darma-SAstra-arTa-SAstrayoH /
   arthaśāstroktam utsṛjya dharmaśāstroktam ācāret // Nar_M1.33 //	arTaSAstra-uktam utsRjya Darma-SAstra-uktam AcAret // Nar_M1.33 //
   dharmaśāstravirodhe tu yuktiyukto 'pi dharmataḥ /	Darma-SAstra-viroDe tu yukti-yuktaH api DarmataH /
   vyavahāro hi balavān dharmas tenāvahīyate // Nar_M1.34 //	vyavahAraH hi balavAn DarmaH tena-avahIyate // Nar_M1.34 //
   sūkṣmo hi bhagavān dharmaḥ parokṣo durvicāraṇaḥ /	sUkzmaH hi BagavAn DarmaH parokzaH durvicAraNaH /
   ataḥ pratyakṣamārgeṇa vyavahāragatiṃ nayet // Nar_M1.35 //	atas pratyakza-mArgeNa vyavahAra-gatim nayet // Nar_M1.35 //
   yāty acauro 'pi cauratvaṃ cauraś cāyāty acauratām /	yAti acOraH api cOra-tvam cOraH ca-AyAti acOra-tAm /
   acauraś cauratāṃ prāpto māṇḍavyo vyavahārataḥ // Nar_M1.36 //	acOraH cOra-tAm prAptaH mANxavyaH vyavahArataH // Nar_M1.36 //
   strīṣu rātrau bahir grāmād antarveśmany arātiṣu /	strIzu rAtrO bahis grAmAt antarveSmani arAtizu /
   vyavahāraḥ kṛto 'py eṣu punaḥ kartavyatām iyāt // Nar_M1.37 //	vyavahAraH kRtaH api ezu punar kartavyatAm iyAt // Nar_M1.37 //
   gahanatvād vivādānām asāmarthyāt smṛter api /	gahana-tvAt vivAdAnAm asAmarTyAt smRteH api /
   ṛṇādiṣu haret kālaṃ kāmaṃ tattvabubhutsayā // Nar_M1.38 //	RNa-Adizu haret kAlam kAmam tattva-buButsayA // Nar_M1.38 //
   gobhūhiraṇyastrīsteya- pāruṣyātyayikeṣu ca /	go-BU-hiraNya-strI-steya pAruzya-Atyayikezu ca /
   sāhaseṣv abhiśāpe ca sadya eva vivādayet // Nar_M1.39 //	sAhasezu aBiSApe ca sadyas eva vivAdayet // Nar_M1.39 //
   anāvedya tu yo rājñe saṃdigdhe 'rthe pravartate /	anAvedya tu yaH rAjQe saMdigDe arTe pravartate /
   prasahya sa vineyaḥ syāt sa cāsyārtho na sidhyati // Nar_M1.40 //	prasahya sa vineyaH syAt sa ca-asya-arTaH na siDyati // Nar_M1.40 //
   vaktavye 'rthe na tiṣṭhantam utkrāmantaṃ ca tadvacaḥ /	vaktavye arTe na tizWantam utkrAmantam ca tad-vacaH /
   āsedhayed vivādārthī yāvad āhvānadarśanam // Nar_M1.41 //	AseDayet vivAda-arTI yAvat AhvAna-darSanam // Nar_M1.41 //
   sthānāsedhaḥ kālakṛtaḥ pravāsāt karmaṇas tathā /	sTAna-AseDaH kAla-kRtaH pravAsAt karmaNaH taTA /
   caturvidhaḥ syād āsedho nāsiddhas taṃ vilaṅghayet // Nar_M1.42 //	caturviDaH syAt AseDaH na-asidDaH tam vilaFGayet // Nar_M1.42 //
   nadīsaṃtārakāntāra- durdeśopaplavādiṣu /	nadI-saMtAra-kAntAra durdeSa-upaplava-Adizu /
   āsiddhas taṃ parāsedham utkrāman nāparādhnuyāt // Nar_M1.43 //	AsidDaH tam parAseDam utkrAman na-aparADnuyAt // Nar_M1.43 //
   āsedhakāla āsiddha āsedham yo vyatikramet /	AseDa-kAle AsidDaH AseDam yaH vyatikramet /
   sa vineyo 'nyathā kurvann āseddhā daṇḍabhāg bhavet // Nar_M1.44 //	sa vineyaH anyaTA kurvan AsedDA daNxa-BAj Bavet // Nar_M1.44 //
   nirveṣṭukāmo rogārto yiyakṣur vyasane sthitaḥ /	nirvezwu-kAmaH roga-ArtaH yiyakzuH vyasane sTitaH /
   abhiyuktas tathānyena rājakāryodyatas tathā // Nar_M1.45 //	aBiyuktaH taTA-anyena rAja-kArya-udyataH taTA // Nar_M1.45 //
   gavāṃ pracāre gopālāḥ sasyabandhe kṛṣīvalāḥ /	gavAm pracAre gopAlAH sasya-banDe kRzIvalAH /
   śilpinaḥ cāpi tatkālam āyudhīyāś ca vigrahe // Nar_M1.46 //	SilpinaH ca-api tad-kAlam AyuDIyAH ca vigrahe // Nar_M1.46 //
   aprāptavyavahāraś ca dūto dānonmukho vratī /	aprApta-vyavahAraH ca dUtaH dAna-unmuKaH vratI /
   viṣamasthaś ca nāsedhyo na cainān āhvayen nṛpaḥ // Nar_M1.47 //	vizama-sTaH ca na-aseDyaH na ca-enAn Ahvayet nRpaH // Nar_M1.47 //
   nābhiyukto 'bhiyuñjīta tam atīrtvārtham anyataḥ /	na-aBiyuktaH aBiyuQjIta tam atIrtvA-arTam anyatas /
   na cābhiyuktam anyena na viddhaṃ veddhum arhati // Nar_M1.48 //	na ca-aBiyuktam anyena na vidDam vedDum arhati // Nar_M1.48 //
   yam artham abhiyuñjīta na taṃ viprakṛtiṃ nayet /	yam arTam aBiyuQjIta na tam viprakRtim nayet /
   nānyat pakṣāntaraṃ gacched gacchan pūrvāt sa hīyate // Nar_M1.49 //	na-anyat pakza-antaram gacCet gacCan pUrvAt sa hIyate // Nar_M1.49 //
   na ca mithyābhiyuñjīta doṣo mithyābhiyoginaḥ /	na ca miTyA-aBiyuQjIta dozaH miTyA-aBiyoginaH /
   yas tatra vinayaḥ proktaḥ so 'bhiyoktāram āvrajet // Nar_M1.50 //	yaH tatra vinayaH proktaH saH aBiyoktAram Avrajet // Nar_M1.50 //
   sāpadeśaṃ haran kālam abruvaṃś cāpi saṃsadi /	sa-apadeSam haran kAlam abruvan ca-api saMsadi /
   uktvā vaco vibruvaṃś ca hīyamānasya lakṣaṇam // Nar_M1.51 //	uktvA vacaH vibruvan ca hIyamAnasya lakzaNam // Nar_M1.51 //
   palāyate ya āhūtaḥ prāptaś ca vivaden na yaḥ /	palAyate yaH AhUtaH prAptaH ca vivadet na yaH /
   vineyaḥ sa bhaved rājñā hīna eva sa vādataḥ // Nar_M1.52 //	vineyaH sa Bavet rAjQA hInaH eva sa vAdataH // Nar_M1.52 //
   nirṇiktavyavahāreṣu pramāṇam aphalaṃ bhavet /	nirNikta-vyavahArezu pramANam aPalam Bavet /
   likhitaṃ sākṣiṇo vāpi pūrvam āveditaṃ na cet // Nar_M1.53 //	liKitam sAkziNaH vA-api pUrvam Aveditam na ced // Nar_M1.53 //
   yathā pakveṣu dhānyeṣu niṣphalāḥ prāvṛṣo guṇāḥ /	yaTA pakvezu DAnyezu nizPalAH prAvRzaH guNAH /
   nirṇiktavyavahārāṇāṃ pramāṇam aphalaṃ tathā // Nar_M1.54 //	nirNikta-vyavahArANAm pramANam aPalam taTA // Nar_M1.54 //
   abhūtam apy abhihitaṃ prāptakālaṃ parīkṣyate /	aBUtam api aBihitam prApta-kAlam parIkzyate /
   yat tu pramādān nocyeta tad bhūtam api hīyate // Nar_M1.55 //	yat tu pramAdAt na-ucyeta tat BUtam api hIyate // Nar_M1.55 //
   tīritaṃ cānuśiṣṭaṃ ca yo manyeta vidharmataḥ /	tIritam ca-anuSizwam ca yaH manyeta viDarmataH /
   dviguṇaṃ daṇḍam āsthāya tat kāryaṃ punar uddharet // Nar_M1.56 //	dviguNam daNxam AsTAya tat kAryam punar udDaret // Nar_M1.56 //
   durdṛṣṭe vyavahāre tu sabhyās taṃ daṇḍam āpnuyuḥ /	durdRzwe vyavahAre tu saByAH tam daNxam ApnuyuH /
   na hi jātu vinā daṇḍaṃ kaścin mārge 'vatiṣṭhate // Nar_M1.57 //	na hi jAtu vinA daNxam kaScid mArge avatizWate // Nar_M1.57 //
   rāgād ajñānato vāpi lobhād vā yo 'nyathā vadet /	rAgAt ajQAnataH vA-api loBAt vA yaH anyaTA vadet /
   sabhyo 'sabhyaḥ sa vijñeyas taṃ rājā vinayed bhṛśam // Nar_M1.58 //	saByaH asaByaH sa vijQeyaH tam rAjA vinayet BRSam // Nar_M1.58 //
   kiṃtu rājñā viśeṣeṇa svadharmam anurakṣatā /	kiMtu rAjQA viSezeNa svaDarmam anurakzatA /
   manuṣyacittavaicitryāt parīkṣyā sādhvasādhutā // Nar_M1.59 //	manuzya-citta-vEcitryAt parIkzyA sADu-asADu-tA // Nar_M1.59 //
   puruṣāḥ santi ye lobhāt prabrūyuḥ sākṣyam anyathā /	puruzAH santi ye loBAt prabrUyuH sAkzyam anyaTA /
   santi cānye durātmānaḥ kūṭalekhyakṛto janāḥ // Nar_M1.60 //	santi ca-anye durAtmAnaH kUwa-leKya-kRtaH janAH // Nar_M1.60 //
   ataḥ parīkṣyam ubhayam etad rājñā viśeṣataḥ /	atas parIkzyam uBayam etat rAjQA viSezataH /
   lekhyācāreṇa likhitaṃ sākṣyācāreṇa sākṣiṇaḥ // Nar_M1.61 //	leKya-AcAreNa liKitam sAkzi-AcAreNa sAkziNaH // Nar_M1.61 //
   asatyāḥ satyasaṃkāśāḥ satyāś cāsatyadarśanāḥ /	asatyAH satya-saMkASAH satyAH ca-asatya-darSanAH /
   dṛśyante vividhā bhāvās tasmād yuktaṃ parīkṣaṇam // Nar_M1.62 //	dRSyante viviDAH BAvAH tasmAt yuktam parIkzaNam // Nar_M1.62 //
   talavad dṛśyate vyoma khadyoto havyavāḍ iva /	tala-vat dRSyate vyoma KadyotaH havyavAw iva /
   na talaṃ vidyate vyomni na khadyote hutāśanaḥ // Nar_M1.63 //	na talam vidyate vyomni na Kadyote hutASanaH // Nar_M1.63 //
   tasmāt pratyakṣadṛṣṭo 'pi yuktam arthaḥ parīkṣitum /	tasmAt pratyakza-dRzwaH api yuktam arTaH parIkzitum /
   parīkṣya jñāpayan arthān na dharmāt parihīyate // Nar_M1.64 //	parIkzya jQApayan arTAn na DarmAt parihIyate // Nar_M1.64 //
   evaṃ paśyan sadā rājā vyavahārān samāhitaḥ /	evam paSyan sadA rAjA vyavahArAn samAhitaH /
   vitatyeha yaśo dīptaṃ bradhnasyāpnoti viṣṭapam // Nar_M1.65 //	vitatya-iha yaSaH dIptam braDnasya-Apnoti vizwapam // Nar_M1.65 //
   mātṛkā 2 ( mātṛkā 2 is found only in ms P. )	mAtRkA 2 ( mAtRkA 2 iH found onlI id ms P. )
   [The second chapter of the mātṛkā included in Jolly's edition and	[The secA-Und CapteH of Te mAtRkAH includet id Jolly-as edition and
   translation	tran-slatiA-un
   is not to be part of the original Nāradasmṛti (see the Introduction to the	iH na-ut taH be part of Te originan NArada-smRti (see Te Intra-uduction taH Te
   text).	text).
   Its translation is given in the Appendix.]	Its tran-slation iH givet id Te Appendix.]
   [bhāṣā]	[BAzA]
   suniścitabalādhānas tv arthī svārthapracoditaḥ /	su-niScita-bala-ADAnaH tu arTI sva-arTa-pracoditaH /
   lekhayet pūrvapakṣaṃ tu kṛtakāryaviniścayaḥ // Nar_M2.1 //	leKayet pUrva-pakzam tu kRta-kArya-viniScayaH // Nar_M2.1 //
   pūrvapakṣaśrutārthas tu pratyarthī tadanantaram /	pUrva-pakza-Sruta-arTaH tu pratyarTI tad-anantaram /
   pūrvapakṣārthasaṃbandhaṃ pratipakṣaṃ niveśayet // Nar_M2.2 //	pUrva-pakza-arTa-saMbanDam pratipakzam niveSayet // Nar_M2.2 //
   śvo lekhanaṃ vā sa labhet tryahaṃ saptāham eva vā /	Svas leKanam vA sa laBet tri-aham sapta-aham eva vA /
   arthī tṛtīyapāde tu yuktaṃ sadyo dhruvaṃ jayī // Nar_M2.3 //	arTI tRtIya-pAde tu yuktam sadyas Druvam jayI // Nar_M2.3 //
   mithyā saṃpratipattir vā pratyavaskandam eva vā /	miTyA saMpratipattiH vA pratyavaskandam eva vA /
   prāṅnyāyavidhisādhyaṃ vā uttaraṃ syāc caturvidham // Nar_M2.4 //	prAFnyAya-viDi-sADyam vA uttaram syAt caturviDam // Nar_M2.4 //
   mithyaitan nābhijānāmi tadā tatra na saṃnidhiḥ /	miTyA-etat na-aBijAnAmi tadA tatra na saMniDiH /
   ajātaś cāsmi tatkāla evaṃ mithyā caturvidhā // Nar_M2.5 //	ajAtaH ca-asmi tad-kAle evam miTyA caturviDAH // Nar_M2.5 //
   mithyā ca viparītaṃ ca punaḥ śabdasamāgamam /	miTyA ca viparItam ca punar Sabda-samAgamam /
   pūrvapakṣārthasaṃbandham uttaraṃ syāc caturvidham // Nar_M2.6 //	pUrva-pakza-arTa-saMbanDam uttaram syAt caturviDam // Nar_M2.6 //
   bhāṣāyā uttaraṃ yāvat pratyarthī na niveśayet /	BAzAyAH uttaram yAvat pratyarTI na niveSayet /
   arthī tu lekhayet tāvad yāvad vastu vivakṣitam // Nar_M2.7 //	arTI tu leKayet tAvat yAvat vastu vivakzitam // Nar_M2.7 //
   anyārtham arthahīnaṃ ca pramāṇāgamavarjitam /	anya-arTam arTa-hInam ca pramANa-Agama-varjitam /
   lekhyaṃ hīnādhikaṃ bhraṣṭaṃ bhāṣādoṣās tūdāhṛtāḥ // Nar_M2.8 //	leKyam hIna-aDikam Brazwam BAzA-dozAH tu-udAhRtAH // Nar_M2.8 //
   labdhavyaṃ yena yad yasmāt sa tat tasmād avāpnuyāt /	labDavyam yena yat yasmAt sa tat tasmAt avApnuyAt /
   na tv anyo 'nyad athānyasmād ity anyārtham idaṃ tridhā // Nar_M2.9 //	na tu anyaH anyat aTa-anyasmAt iti anya-arTam idam triDA // Nar_M2.9 //
   manasāham api dhyātas tvanmitreṇeha śatruvat /	manasA-aham api DyAtaH tvad-mitreNa-iha Satru-vat /
   ato 'nyathā mahākṣāntyā tvam ihāvedito mayā // Nar_M2.10 //	atas anyaTA mahA-kzAntyA tvam iha-AveditaH mayA // Nar_M2.10 //
   dravyapramāṇahīnaṃ yat phalopāśrayavarjitam /	dravya-pramANa-hInam yat Pala-upASraya-varjitam /
   pramāṇavarjitaṃ nāma lekhyadoṣaṃ tad utsṛjet // Nar_M2.11 //	pramANa-varjitam nAma leKya-dozam tat utsRjet // Nar_M2.11 //
   āgamavarjitaṃ doṣaṃ pūrvapāde vivarjayet /	Agama-varjitam dozam pUrva-pAde vivarjayet /
   ekasya bahubhiḥ sārdhaṃ purarāṣṭravirodhakam // Nar_M2.12 //	ekasya bahuBiH sArDam pura-rAzwra-viroDakam // Nar_M2.12 //
   bindumātrāpadavarṇeṣv ekāvidhiṣṭayā (?) /	bindu-mAtrA-pada-varNezu eka-aviDizwayA (?) /
   hīnādhikā bhaved vyarthā tāṃ yatnena vivarjayet // Nar_M2.13 //	hIna-aDikA Bavet vyarTA tAm yatnena vivarjayet // Nar_M2.13 //
   bhraṣṭaṃ tu duḥsthitaṃ yat syāj jalatailādibhir hatam /	Brazwam tu duHsTitam yat syAt jala-tEla-AdiBiH hatam /
   bhāṣāyāṃ tad api spaṣṭaṃ vispaṣṭārthaṃ vivarjayet // Nar_M2.14 //	BAzAyAm tat api spazwam vispazwa-arTam vivarjayet // Nar_M2.14 //
   satyā bhāṣā na bhavati yady api syāt pratiṣṭhitā /	satyA BAzA na Bavati yadi api syAt pratizWitA /
   bahiś ced bhraśyate dharmān niyatād vyavahārikāt // Nar_M2.15 //	bahis ced BraSyate DarmAt niyatAt vyavahArikAt // Nar_M2.15 //
   gandhamādanasaṃsthasya mayāsyāsīt tad arpitam /	ganDamAdana-saMsTasya mayA-asya-AsIt tat arpitam /
   vyavahārikadharmasya bāhyam etan na sidhyati // Nar_M2.16 //	vyavahArika-Darmasya bAhyam etat na siDyati // Nar_M2.16 //
   anyākṣaraniveśena anyārthagamanena ca /	anya-akzara-niveSena anya-arTa-gamanena ca /
   ākulaṃ ca kriyādānaṃ kriyā caivākulā bhavet // Nar_M2.17 //	Akulam ca kriyA-dAnam kriyA ca-eva-AkulAH Bavet // Nar_M2.17 //
   rāgādīnāṃ yad ekena kopitaḥ karaṇe vadet /	rAga-AdInAm yat ekena kopitaH karaNe vadet /
   tad ādau tu likhet sarvaṃ vādinaḥ phalakādiṣu // Nar_M2.18 //	tat AdO tu liKet sarvam vAdinaH Palaka-Adizu // Nar_M2.18 //
   nirākulāvabodhāya dharmasthaiḥ suvicāritam /	nirAkula-avaboDAya Darma-sTEH su-vicAritam /
   tasmād anyad vyapohyaṃ syād vādinaḥ phalakādiṣu // Nar_M2.19 //	tasmAt anyat vyapohyam syAt vAdinaH Palaka-Adizu // Nar_M2.19 //
   vādibhyām abhyanujñātaṃ śeṣaṃ ca phalake sthitam /	vAdiByAm aByanujQAtam Sezam ca Palake sTitam /
   sasākṣikaṃ likheyus te pratipattiṃ ca vādinoḥ // Nar_M2.20 //	sa-sAkzikam liKeyuH te pratipattim ca vAdinoH // Nar_M2.20 //
   vādibhyāṃ likhitāc cheṣaṃ yat punar vādinā smṛtam /	vAdiByAm liKitAt Sezam yat punar vAdinA smRtam /
   tat pratyākalitaṃ nāma svapāde tasya likhyate // Nar_M2.21 //	tat pratyAkalitam nAma sva-pAde tasya liKyate // Nar_M2.21 //
   arthinā saṃniyukto vā pratyarthiprahito 'pi vā /	arTinA saMniyuktaH vA pratyarTi-prahitaH api vA /
   yo yasyārthe vivadate tayor jayaparājayau // Nar_M2.22 //	yaH yasya-arTe vivadate tayoH jaya-parAjayO // Nar_M2.22 //
   yo na bhrātā na ca pitā na putro na niyogakṛt /	yaH na BrAtA na ca pitA na putraH na niyoga-kRt /
   parārthavādī daṇḍyaḥ syād vyavahāre 'pi vibruvan // Nar_M2.23 //	para-arTa-vAdI daNxyaH syAt vyavahAre api vibruvan // Nar_M2.23 //
   pūrvavādaṃ parityajya yo 'nyam ālambate punaḥ /	pUrvavAdam parityajya yaH anyam Alambate punar /
   vādasaṃkramaṇāj jñeyo hīnavādī sa vai naraḥ // Nar_M2.24 //	vAda-saMkramaNAt jQeyaH hIna-vAdI sa vE naraH // Nar_M2.24 //
   sarveṣv api vivādeṣu vākchale nāpahīyate /	sarvezu api vivAdezu vAkCale na-apahIyate /
   paśustrībhūmyṛṇādāne śāsyo 'py arthān na hīyate // Nar_M2.25 //	paSu-strI-BUmi-RNa-AdAne SAsyaH api arTAt na hIyate // Nar_M2.25 //
   abhiyukto 'bhiyogasya yadi kuryād apahnavam /	aBiyuktaH aBiyogasya yadi kuryAt apahnavam /
   abhiyoktā diśed deśyaṃ pratyavaskandito na cet // Nar_M2.26 //	aBiyoktA diSet deSyam pratyavaskanditaH na ced // Nar_M2.26 //
   pūrvapāde hi likhitaṃ yathākṣaram aśeṣataḥ /	pUrva-pAde hi liKitam yaTAkzaram aSezatas /
   arthī tṛtīyapāde tu kriyayā pratipādayet // Nar_M2.27 //	arTI tRtIya-pAde tu kriyayA pratipAdayet // Nar_M2.27 //
   kriyāpi dvividhā proktā mānuṣī daivikī tathā /	kriyA-api dviviDA proktA mAnuzI dEvikI taTA /
   mānuṣī lekhyasākṣibhyāṃ dhaṭādir daivikī smṛtā // Nar_M2.28 //	mAnuzI leKya-sAkziByAm Dawa-AdiH dEvikI smRtAH // Nar_M2.28 //
   divā kṛte kāryavidhau grāmeṣu nagareṣu vā /	divA kRte kArya-viDO grAmezu nagarezu vA /
   saṃbhave sākṣiṇāṃ caiva divyā na bhavati kriyā // Nar_M2.29 //	saMBave sAkziNAm ca-eva divyA na Bavati kriyA // Nar_M2.29 //
   araṇye nirjane rātrāv antarveśmani sāhase /	araNye nirjane rAtrO antarveSmani sAhase /
   nyāsasyāpahnave caiva divyā saṃbhavati kriyā // Nar_M2.30 //	nyAsasya-apahnave ca-eva divyA saMBavati kriyA // Nar_M2.30 //
   kāraṇapratipattyā ca pūrvapakṣe virodhite /	kAraNa-pratipattyA ca pUrva-pakze viroDite /
   abhiyuktena vai bhāvyaṃ vijñeyaṃ pūrvapakṣavat // Nar_M2.31 //	aBiyuktena vE BAvyam vijQeyam pUrva-pakza-vat // Nar_M2.31 //
   palāyate ya āhūto maunī sākṣiparājitaḥ /	palAyate yaH AhUtaH mOnI sAkzi-parAjitaH /
   svayam abhyupapannaś ca avasannaś caturvidhaḥ // Nar_M2.32 //	svayam aByupapannaH ca avasannaH caturviDaH // Nar_M2.32 //
   anyavādī kriyādveṣī nopasthātā niruttaraḥ /	anya-vAdI kriyA-dvezI na-upasTAtA niruttaraH /
   āhūtaprapalāyī ca hīnaḥ pañcavidhaḥ smṛtaḥ // Nar_M2.33 //	AhUta-prapalAyI ca hInaH paQcaviDaH smRtaH // Nar_M2.33 //
   maṇayaḥ padmarāgādyā dīnārādi hiraṇmayam /	maNayaH padmarAga-AdyAH dInAra-Adi hiraNmayam /
   muktāvidrumaśaṅkhādyāḥ praduṣṭāḥ svāmigāminaḥ // Nar_M2.34 //	muktA-vidruma-SaFKa-AdyAH praduzwAH svAmi-gAminaH // Nar_M2.34 //
   gandhamālyam adattaṃ tu bhūṣaṇaṃ vāsa eva vā /	ganDa-mAlyam adattam tu BUzaNam vAsaH eva vA /
   pāduketi rājoktaṃ tad ākrāman vadham arhati // Nar_M2.35 //	pAdukA-iti rAja-uktam tat AkrAman vaDam arhati // Nar_M2.35 //
   paṇyamūlyaṃ bhṛtir nyāso daṇḍo yac cāvahārakam /	paNya-mUlyam BRtiH nyAsaH daNxaH yat ca-avahArakam /
   vṛthādānākṣikapaṇā vardhante nāvivakṣitāḥ // Nar_M2.36 //	vRTA-dAna-akzika-paNAH varDante na-avivakzitAH // Nar_M2.36 //
   mithyābhiyogino ye syur dvijānāṃ śūdrayonayaḥ /	miTyA-aBiyoginaH ye syuH dvijAnAm SUdra-yonayaH /
   teṣāṃ jihvāṃ samutkṛtya rājā śūle vidhāpayet // Nar_M2.37 //	tezAm jihvAm samutkRtya rAjA SUle viDApayet // Nar_M2.37 //
   ājñā lekhaḥ paṭṭakaḥ śāsanaṃ vā ādhiḥ pattraṃ vikrayo vā krayo vā /	AjQA leKaH pawwakaH SAsanam vA ADiH pattram vikrayaH vA krayaH vA /
   rājñe kuryāt pūrvam āvedanaṃ yas tasya jñeyaḥ pūrvapakṣaḥ vidhijñaiḥ //	rAjQe kuryAt pUrvam Avedanam yaH tasya jQeyaH pUrva-pakzaH viDi-jQEH //
   Nar_M2.38 //	Nar_M2.38 //
   sākṣikadūṣaṇe kāryaṃ pūrvasākṣiviśodhanam /	sAkzika-dUzaNe kAryam pUrva-sAkzi-viSoDanam /
   śuddheṣu sākṣiṣu tataḥ paścāt sākṣyaṃ viśodhayet // Nar_M2.39 //	SudDezu sAkzizu tatas paScAt sAkzyam viSoDayet // Nar_M2.39 //
   sākṣisabhyāvasannānāṃ dūṣaṇe darśanaṃ punaḥ /	sAkzi-saBya-avasannAnAm dUzaNe darSanam punar /
   svacaryāvasitānāṃ tu nāsti paunarbhavo vidhiḥ // Nar_M2.40 //	sva-caryA-vasitAnAm tu na-asti pOnarBavaH viDiH // Nar_M2.40 //
   svayam abhyupapanno 'pi svacaryāvasito 'pi san /	svayam aByupapannaH api sva-caryA-vasitaH api san /
   kriyāvasanno 'py arheta paraṃ sabhyāvadhāraṇam // Nar_M2.41 //	kriyA-avasannaH api arheta param saBya-avaDAraNam // Nar_M2.41 //
   pakṣān utsārya kāryas tu sabhyaiḥ kāryaviniścayaḥ /	pakzAn utsArya kAryaH tu saByEH kArya-viniScayaH /
   anutsāritanirṇikte virodhaḥ pretya ceha ca // Nar_M2.42 //	anutsArita-nirNikte viroDaH pretya ca-iha ca // Nar_M2.42 //
   sabhair eva jitaḥ paścād rājñā śāsyaḥ svaśāstrataḥ /	saBEH eva jitaH paScAt rAjQA SAsyaH sva-SAstrataH /
   jayine cāpi deyaṃ syād yathāvaj jayapatrakam // Nar_M2.43 //	jayine ca-api deyam syAt yaTAvat jaya-patrakam // Nar_M2.43 //
   vyavahāramukhaṃ caitat pūrvam uktaṃ svayaṃbhuvā /	vyavahAra-muKam ca-etat pUrvam uktam svayaMBuvA /
   mukhaśuddhau hi śuddhiḥ syād vyavahārasya nānyathā // Nar_M2.44 //	muKa-SudDO hi SudDiH syAt vyavahArasya na-anyaTA // Nar_M2.44 //
   mātṛkā 3	mAtRkA 3
   [sabhā]	[saBA]
   niyuktena tu vaktavyam apakṣapatitaṃ vacaḥ // Nar_M3.1 //	niyuktena tu vaktavyam apakza-patitam vacaH // Nar_M3.1 //
   yuktarūpaṃ bruvan sabhyo nāpnuyād dveṣakilbiṣe /	yukta-rUpam bruvan saByaH na-ApnuyAt dveza-kilbize /
   bruvāṇas tv anyathā sabhyas tad evobhayam āpnuyāt // Nar_M3.2 //	bruvANaH tu anyaTA saByaH tat eva-uBayam ApnuyAt // Nar_M3.2 //
   rājā tu dhārmikān sabhyān niyuñjyāt suparīkṣitān /	rAjA tu DArmikAn saByAt niyuQjyAt su-parIkzitAn /
   vyavahāradhuraṃ voḍhuṃ ye śaktāḥ sadgavā iva // Nar_M3.3 //	vyavahAra-Duram voXum ye SaktAH sat-gavAH iva // Nar_M3.3 //
   dharmaśāstrārthakuśalāḥ kulīnāḥ satyavādinaḥ /	Darma-SAstra-arTa-kuSalAH kulInAH satya-vAdinaH /
   samāḥ śatrau ca mitre ca nṛpateḥ syuḥ sabhāsadaḥ // Nar_M3.4 //	samAH SatrO ca mitre ca nRpateH syuH saBAsadaH // Nar_M3.4 //
   tatpratiṣṭhaḥ smṛto dharmo dharmamūlaś ca pārthivaḥ /	tad-pratizWaH smRtaH DarmaH Darma-mUlaH ca pArTivaH /
   saha sadbhir ato rājā vyavahārān viśodhayet // Nar_M3.5 //	saha sadBiH atas rAjA vyavahArAn viSoDayet // Nar_M3.5 //
   śuddheṣu vyavahāreṣu śuddhiṃ yānti sabhāsadaḥ /	SudDezu vyavahArezu SudDim yAnti saBAsadaH /
   śuddhiś ca teṣāṃ dharmād dhi dharmam eva vadet tataḥ // Nar_M3.6 //	SudDiH ca tezAm DarmAt Di Darmam eva vadet tatas // Nar_M3.6 //
   yatra dharmo hy adharmeṇa satyaṃ yatrānṛtena ca /	yatra DarmaH hi aDarmeNa satyam yatra-anRtena ca /
   hanyate prekṣamāṇānāṃ hatās tatra sabhāsadaḥ // Nar_M3.7 //	hanyate prekzamANAnAm hatAH tatra saBAsadaH // Nar_M3.7 //
   viddho dharmo hy adharmeṇa sabhāṃ yatropatiṣṭhate /	vidDaH DarmaH hi aDarmeNa saBAm yatra-upatizWate /
   na ced viśalyaḥ kriyate viddhās tatra sabhāsadaḥ // Nar_M3.8 //	na ced viSalyaH kriyate vidDAH tatra saBAsadaH // Nar_M3.8 //
   sabhā vā na praveṣṭavyā vaktavyaṃ vā samañjasam /	saBA vA na pravezwavyAH vaktavyam vA samaQjasam /
   abruvan vibruvan vāpi naro bhavati kilbiṣī // Nar_M3.9 //	abruvan vibruvan vA-api naraH Bavati kilbizI // Nar_M3.9 //
   ye tu sabhyāḥ sabhāṃ gatvā tūṣṇīṃ dhyāyanta āsate /	ye tu saByAH saBAm gatvA tUzNIm DyAyantaH Asate /
   yathāprāptaṃ na bruvate sarve te 'nṛtavādinaḥ // Nar_M3.10 //	yaTAprAptam na bruvate sarve te anRta-vAdinaH // Nar_M3.10 //
   pādo 'dharmasya kartāraṃ pādaḥ sākṣiṇam ṛcchati /	pAdaH aDarmasya kartAram pAdaH sAkziNam RcCati /
   pādaḥ sabhāsadaḥ sarvān pādo rājānam ṛcchati // Nar_M3.11 //	pAdaH saBAsadaH sarvAn pAdaH rAjAnam RcCati // Nar_M3.11 //
   rājā bhavaty anenās tu mucyante ca sabhāsadaḥ /	rAjA Bavati anenAH tu mucyante ca saBAsadaH /
   eno gacchati kartāraṃ nindārho yatra nindyate // Nar_M3.12 //	enaH gacCati kartAram nindA-arhaH yatra nindyate // Nar_M3.12 //
   andho matsyān ivāśnāti nirapekṣaḥ sakaṇṭakān /	anDaH matsyAn iva-aSnAti nirapekzaH sa-kaNwakAn /
   parokṣam arthavaikalyād bhāṣate yaḥ sabhāṃ gataḥ // Nar_M3.13 //	parokzam arTa-vEkalyAt BAzate yaH saBAm gataH // Nar_M3.13 //
   tasmāt sabhyaḥ sabhāṃ prāpya rāgadveṣavivarjitaḥ /	tasmAt saByaH saBAm prApya rAga-dveza-vivarjitaH /
   vacas tathāvidhaṃ brūyād yathā na narakaṃ patet // Nar_M3.14 //	vacaH taTAviDam brUyAt yaTA na narakam patet // Nar_M3.14 //
   yathā śalyaṃ bhiṣag vidvān uddhared yantrayuktitaḥ /	yaTA Salyam Bizaj vidvAn udDaret yantra-yuktitaH /
   prāḍvivākas tathā śalyam uddhared vyavahārataḥ // Nar_M3.15 //	prAxvivAkaH taTA Salyam udDaret vyavahArataH // Nar_M3.15 //
   yatra sabhyo janaḥ sarvaḥ sādhv etad iti manyate /	yatra saByaH janaH sarvaH sADu etat iti manyate /
   sa niḥśalyo vivādaḥ syāt saśalyaḥ syād ato 'nyathā // Nar_M3.16 //	sa niHSalyaH vivAdaH syAt sa-SalyaH syAt atas anyaTA // Nar_M3.16 //
   na sā sabhā yatra na santi vṛddhā vṛddhā na te ye na vadanti dharmam /	na sA saBA yatra na santi vRdDAH vRdDAH na te ye na vadanti Darmam /
   nāsau dharmo yatra na satyam asti na tat satyaṃ yac chalenānuviddham //	na-asO DarmaH yatra na satyam asti na tat satyam yat Calena-anuvidDam //
   Nar_M3.17 //	Nar_M3.17 //
   vyavahārapadāni	vyavahAra-padAni
   1. ṛṇādānam	1. RNa-AdAnam
   ṛṇaṃ deyam adeyaṃ ca yena yatra yathā ca yat /	RNam deyam adeyam ca yena yatra yaTA ca yat /
   dānagrahaṇadharmāc ca ṛṇādānam iti smṛtam // Nar_1.01 //	dAna-grahaNa-DarmAt ca RNa-AdAnam iti smRtam // Nar_1.01 //
   pitary uparate putrā ṛṇaṃ dadyur yathāṃśataḥ /	pitari uparate putrAH RNam dadyuH yaTA-aMSataH /
   vibhaktā hy avibhaktā vā yas tām udvahate dhuram // Nar_1.02 //	viBaktA hi aviBaktA vA yaH tAm udvahate Duram // Nar_1.02 //
   pitṛvyeṇāvibhaktena bhrātrā vā yad ṛṇaṃ kṛtam /	pitRvyeNa-aviBaktena BrAtrA vA yat RNam kRtam /
   mātrā vā yat kuṭumbārthe dadyus tad rikthino 'khilam // Nar_1.03 //	mAtrA vA yat kuwumba-arTe dadyuH tat rikTinaH aKilam // Nar_1.03 //
   kramād avyāhataṃ prāptaṃ putrair yan narṇam uddhṛtam /	kramAt avyAhatam prAptam putrEH yat na-RNam udDRtam /
   dadyuḥ paitāmahaṃ pautrās tac caturthān nivartate // Nar_1.04 //	dadyuH pEtAmaham pOtrAH tat caturTAn nivartate // Nar_1.04 //
   icchanti pitaraḥ putrān svārthahetor yatas tataḥ /	icCanti pitaraH putrAn sva-arTa-hetoH yatas tatas /
   uttamarṇādhamarṇebhyo mām ayaṃ mocayiṣyati // Nar_1.05 //	uttamarNa-aDamarNeByaH mAm ayam mocayizyati // Nar_1.05 //
   ataḥ putreṇa jātena svārtham utsṛjya yatnataḥ /	atas putreNa jAtena sva-arTam utsRjya yatnatas /
   pitā mokṣitavya ṛṇād yathā na narakaṃ patet // Nar_1.06 //	pitA mokzitavyaH RNAt yaTA na narakam patet // Nar_1.06 //
   tapasvī cāgnihotrī ca ṛṇavān mriyate yadi /	tapasvI ca-agnihotrI ca RNavAn mriyate yadi /
   tapaś caivāgnihotraṃ ca sarvaṃ tad dhanināṃ dhanam // Nar_1.07 //	tapaH ca-eva-agnihotram ca sarvam tat DaninAm Danam // Nar_1.07 //
   na putrarṇaṃ pitā dadyād dadyāt putras tu paitṛkam /	na putra-RNam pitA dadyAt dadyAt putraH tu pEtRkam /
   kāmakrodhasurādyūta- prātibhāvyakṛtaṃ vinā // Nar_1.08 //	kAma-kroDa-surA-dyUta prAtiBAvya-kRtam vinA // Nar_1.08 //
   pitur eva niyogād yat kuṭumbabharaṇāya ca /	pituH eva niyogAt yat kuwumba-BaraNAya ca /
   kṛtaṃ vā yad ṛṇaṃ kṛcchre dadyāt putrasya tat pitā // Nar_1.09 //	kRtam vA yat RNam kRcCre dadyAt putrasya tat pitA // Nar_1.09 //
   śiṣyāntevāsidāsastrī- vaiyāvṛttyakaraiś ca yat /	Sizya-antevAsi-dAsa-strI vEyAvRttya-karEH ca yat /
   kuṭumbahetor utkṣiptaṃ voḍhavyaṃ tat kuṭumbinā // Nar_1.10 //	kuwumba-hetoH utkziptam voXavyam tat kuwumbinA // Nar_1.10 //
   nārvāg viṃśatimād varṣāt pitari proṣite sutaḥ /	na-arvAk viMSatimAt varzAt pitari prozite sutaH /
   ṛṇaṃ dadyāt pitṛvye vā jyeṣṭhe bhrātary athāpi vā // Nar_1.11 //	RNam dadyAt pitRvye vA jyezWe BrAtari aTa-api vA // Nar_1.11 //
   dāpyaḥ pararṇam eko 'pi jīvatsv adhikṛtaiḥ kṛtam /	dApyaH para-RNam ekaH api jIvatsu aDikRtEH kRtam /
   preteṣu tu na tatputraḥ pararṇaṃ dātum arhati // Nar_1.12 //	pretezu tu na tad-putraH para-RNam dAtum arhati // Nar_1.12 //
   na strī patikṛtaṃ dadyād ṛṇaṃ putrakṛtaṃ tathā /	na strI pati-kRtam dadyAt RNam putra-kRtam taTA /
   abhyupetād ṛte yadvā saha patyā kṛtaṃ bhavet // Nar_1.13 //	aByupetAt Rte yat-vA saha patyA kRtam Bavet // Nar_1.13 //
   dadyād aputrā vidhavā niyuktā yā mumūrṣuṇā /	dadyAt aputrA viDavA niyuktA yA mumUrzuNA /
   yo vā tadriktham ādadyād yato riktham ṛṇaṃ tataḥ // Nar_1.14 //	yaH vA tad-rikTam AdadyAt yatas rikTam RNam tatas // Nar_1.14 //
   na ca bhāryākṛtam ṛṇaṃ kathaṃcit patyur ābhavet /	na ca BAryA-akRtam RNam kaTaMcid patyuH ABavet /
   āpatkṛtād ṛte puṃsāṃ kuṭumbārtho hi vistaraḥ // Nar_1.15 //	Apad-kRtAt Rte puMsAm kuwumba-arTaH hi vistaraH // Nar_1.15 //
   anyatra rajakavyādha- gopaśauṇḍikayoṣitām /	anyatra rajaka-vyADa gopa-SONxika-yozitAm /
   teṣāṃ tatpratyayā vṛttiḥ kuṭumbaṃ ca tadāśrayam // Nar_1.16 //	tezAm tad-pratyayA vRttiH kuwumbam ca tad-ASrayam // Nar_1.16 //
   putriṇī tu samutsṛjya putraṃ strī yānyam āśrayet /	putriNI tu samutsRjya putram strI yA-anyam ASrayet /
   ṛkthaṃ tasyā haret sarvaṃ niḥsvāyāḥ putra eva tu // Nar_1.17 //	RkTam tasyAH haret sarvam niHsvAyAH putraH eva tu // Nar_1.17 //
   yā tu sapradhanaiva strī sāpatyā cānyam āśrayet /	yA tu sa-praDanA-eva strI sa-apatyA ca-anyam ASrayet /
   so 'syā dadyād ṛṇaṃ bhartur utsṛjed vā tathaiva tām // Nar_1.18 //	saH asyAH dadyAt RNam BartuH utsRjet vA taTA-eva tAm // Nar_1.18 //
   adhanasya hy aputrasya mṛtasyopaiti yaḥ striyam /	aDanasya hi aputrasya mRtasya-upEti yaH striyam /
   ṛṇaṃ voḍhuḥ sa bhajate tad evāsya dhanaṃ smṛtam // Nar_1.19 //	RNam voXuH sa Bajate tat eva-asya Danam smRtam // Nar_1.19 //
   dhanastrīhāriputrāṇām ṛṇabhāg yo dhanaṃ haret /	Dana-strI-hAriputrANAm RNa-BAj yaH Danam haret /
   putro 'satoḥ strīdhaninoḥ strīhārī dhaniputrayoḥ // Nar_1.20 //	putraH asatoH strI-DaninoH strI-hArI Dani-putrayoH // Nar_1.20 //
   uttamā svairiṇī yā syād uttamā ca punarbhuvām /	uttamA svEriNI yA syAt uttamA ca punarBuvAm /
   ṛṇaṃ tayoḥ patikṛtaṃ dadyād yas tām upāśnute // Nar_1.21 //	RNam tayoH pati-kRtam dadyAt yaH tAm upASnute // Nar_1.21 //
   strīkṛtāny apramāṇāni kāryāṇy āhur anāpadi /	strI-kRtAni apramANAni kAryANi AhuH anApadi /
   viśeṣato gṛhakṣetra- dānādhamanavikrayāḥ // Nar_1.22 //	viSezataH gRha-kzetra dAna-ADamana-vikrayAH // Nar_1.22 //
   etāny api pramāṇāni bhartā yady anumanyate /	etAni api pramANAni BartA yadi anumanyate /
   putraḥ patyur abhāve vā rājā vā patiputrayoḥ // Nar_1.23 //	putraH patyuH aBAve vA rAjA vA pati-putrayoH // Nar_1.23 //
   bhartrā prītena yad dattaṃ striyai tasmin mṛte 'pi tat /	BartrA prItena yat dattam striyE tasmin mRte api tat /
   sā yathākāmam aśnīyād dadyād vā sthāvarād ṛte // Nar_1.24 //	sA yaTAkAmam aSnIyAt dadyAt vA sTAvarAt Rte // Nar_1.24 //
   tathā dāsakṛtaṃ kāryam akṛtaṃ paricakṣate /	taTA dAsa-kRtam kAryam akRtam paricakzate /
   anyatra svāmisaṃdeśān na dāsaḥ prabhur ātmanaḥ // Nar_1.25 //	anyatra svAmi-saMdeSAt na dAsaH praBuH AtmanaH // Nar_1.25 //
   putreṇa ca kṛtaṃ kāryaṃ yat syāt pitur anicchataḥ /	putreNa ca kRtam kAryam yat syAt pituH anicCataH /
   tad apy akṛtam evāhur dāsaḥ putraś ca tau samau // Nar_1.26 //	tat api akRtam eva-AhuH dAsaH putraH ca tO samO // Nar_1.26 //
   aprāptavyavahāraś cet svatantro 'pi hi na rṇabhāk /	aprApta-vyavahAraH ced svatantraH api hi na rNa-BAj /
   svātantryaṃ tu smṛtaṃ jyeṣṭhe jyaiṣṭhyaṃ guṇavayaḥkṛtam // Nar_1.27 //	svAtantryam tu smRtam jyezWe jyEzWyam guNa-vayaH-kRtam // Nar_1.27 //
   trayaḥ svatantrā loke 'smin rājācāryas tathaiva ca /	trayaH svatantrA loke asmin rAja-AcAryaH taTA-eva ca /
   prati prati ca varṇānāṃ sarveṣāṃ svagṛhe gṛhī // Nar_1.28 //	prati prati ca varNAnAm sarvezAm sva-gRhe gRhI // Nar_1.28 //
   asvatantrāḥ prajāḥ sarvāḥ svatantraḥ pṛthivīpatiḥ /	asvatantrAH prajAH sarvAH svatantraH pRTivIpatiH /
   asvatantraḥ smṛtaḥ śiṣya ācārye tu svatantratā // Nar_1.29 //	asvatantraH smRtaH SizyaH AcArye tu svatantra-tA // Nar_1.29 //
   asvatantrāḥ striyaḥ putrā dāsāś ca saparigrahāḥ /	asvatantrAH striyaH putrAH dAsAH ca sa-parigrahAH /
   svatantras tatra tu gṛhī yasya yat syāt kramāgatam // Nar_1.30 //	svatantraH tatra tu gRhI yasya yat syAt krama-Agatam // Nar_1.30 //
   garbhasthaiḥ sadṛśo jñeya ā varṣād aṣṭamāc chiṣuḥ /	garBa-sTEH sadRSaH jQeyaH A varzAt azwamAt SizuH /
   bāla ā ṣoḍaśāj jñeyaḥ pogaṇḍaś cāpi śabdyate // Nar_1.31 //	bAlaH A zoxaSAt jQeyaH pogaNxaH ca-api Sabdyate // Nar_1.31 //
   parato vyavahārajñaḥ svatantraḥ pitarau vinā /	paratas vyavahAra-jQaH svatantraH pitarO vinA /
   jīvator asvatantraḥ syāj jarayāpi samanvitaḥ // Nar_1.32 //	jIvatoH asvatantraH syAt jarayA-api samanvitaH // Nar_1.32 //
   tayor api pitā śreyān bījaprādhānyadarśanāt /	tayoH api pitA SreyAn bIja-prADAnya-darSanAt /
   abhāve bījino mātā tadabhāve tu pūrvajaḥ // Nar_1.33 //	aBAve bIjinaH mAtA tad-aBAve tu pUrvajaH // Nar_1.33 //
   svatantrāḥ sarva evaite paratantreṣu sarvadā /	svatantrAH sarve eva-ete paratantrezu sarvadA /
   anuśiṣṭau visarge ca vikraye ceśvarā matāḥ // Nar_1.34 //	anuSizwO visarge ca vikraye ca-ISvarAH matAH // Nar_1.34 //
   yad bālaḥ kurute kāryam asvatantras tathaiva ca /	yat bAlaH kurute kAryam asvatantraH taTA-eva ca /
   akṛtaṃ tad iti prāhuḥ śāstre śāstravido janāḥ // Nar_1.35 //	akRtam tat iti prAhuH SAstre SAstra-vidaH janAH // Nar_1.35 //
   svatantro 'pi hi yat kāryaṃ kuryād aprakṛtiṃ gataḥ /	svatantraH api hi yat kAryam kuryAt aprakRtim gataH /
   tad apy akṛtam evāhur asvatantraḥ sa hetutaḥ // Nar_1.36 //	tat api akRtam eva-AhuH asvatantraH sa hetutaH // Nar_1.36 //
   kāmakrodhābhiyuktārta- bhayavyasanapīḍitāḥ /	kAma-kroDa-aBiyukta-Arta Baya-vyasana-pIxitAH /
   rāgadveṣaparītāś ca jñeyās tv aprakṛtiṃ gatāḥ // Nar_1.37 //	rAga-dveza-parItAH ca jQeyAH tu aprakRtim gatAH // Nar_1.37 //
   kule jyeṣṭhas tathā śreṣṭhaḥ prakṛtisthaś ca yo bhavet /	kule jyezWaH taTA SrezWaH prakRti-sTaH ca yaH Bavet /
   tatkṛtaṃ syāt kṛtaṃ kāryaṃ nāsvatantrakṛtaṃ kṛtam // Nar_1.38 //	tat-kRtam syAt kRtam kAryam na-asvatantra-kRtam kRtam // Nar_1.38 //
   dhanamūlāḥ kriyāḥ sarvā yatnas tatsādhane mataḥ /	Dana-mUlAH kriyAH sarvAH yatnaH tad-sADane mataH /
   rakṣaṇaṃ vardhanaṃ bhoga iti tasya vidhiḥ kramāt // Nar_1.39 //	rakzaNam varDanam BogaH iti tasya viDiH kramAt // Nar_1.39 //
   tat punas trividhaṃ jñeyaṃ śuklaṃ śabalam eva ca /	tat punar triviDam jQeyam Suklam Sabalam eva ca /
   kṛṣṇaṃ ca tasya vijñeyaḥ prabhedaḥ saptadhā pṛthak // Nar_1.40 //	kRzNam ca tasya vijQeyaH praBedaH saptaDA pRTak // Nar_1.40 //
   śrutaśauryatapaḥkanyā- śiṣyayājyānvayāgatam /	Sruta-SOrya-tapaH-kanyA Sizya-yAjya-anvaya-Agatam /
   dhanaṃ saptavidhaṃ śuklam udayo 'py asya tadvidhaḥ // Nar_1.41 //	Danam saptaviDam Suklam udayaH api asya tadviDaH // Nar_1.41 //
   kusīdakṛṣivāṇijya- śulkaśilpānuvṛttibhiḥ /	kusIda-kRzi-vANijya Sulka-Silpa-anuvRttiBiH /
   kṛtopakārād āptaṃ ca śabalaṃ samudāhṛtam // Nar_1.42 //	kRta-upakArAt Aptam ca Sabalam samudAhRtam // Nar_1.42 //
   pārśvikadyūtadautyārti- pratirūpakasāhasaiḥ /	pArSvika-dyUta-dOtya-Arti pratirUpaka-sAhasEH /
   vyājenopārjitaṃ yac ca tat kṛṣṇaṃ samudāhṛtam // Nar_1.43 //	vyAjena-upArjitam yat ca tat kRzNam samudAhRtam // Nar_1.43 //
   tena krayo vikrayaś ca dānaṃ grahaṇam eva ca /	tena krayaH vikrayaH ca dAnam grahaNam eva ca /
   vividhāś ca pravartante kriyāḥ saṃbhoga eva ca // Nar_1.44 //	viviDAH ca pravartante kriyAH saMBogaH eva ca // Nar_1.44 //
   yathāvidhena dravyeṇa yat kiṃcit kurute naraḥ /	yaTAviDena dravyeNa yat kiMcid kurute naraH /
   tathāvidham avāpnoti sa phalaṃ pretya ceha ca // Nar_1.45 //	taTAviDam avApnoti sa Palam pretya ca-iha ca // Nar_1.45 //
   tat punar dvādaśavidhaṃ prativarṇāśrayāt smṛtam /	tat punar dvAdaSaviDam prativarNa-ASrayAt smRtam /
   sādhāraṇaṃ syāt trividhaṃ śeṣaṃ navavidhaṃ smṛtam // Nar_1.46 //	sADAraNam syAt triviDam Sezam navaviDam smRtam // Nar_1.46 //
   kramāgataṃ prītidāyaḥ prāptaṃ ca saha bhāryayā /	krama-Agatam prIti-dAyaH prAptam ca saha BAryayA /
   aviśeṣeṇa varṇānāṃ sarveṣāṃ trividhaṃ dhanam // Nar_1.47 //	aviSezeNa varNAnAm sarvezAm triviDam Danam // Nar_1.47 //
   vaiśeṣikaṃ dhanaṃ jñeyaṃ brāhmaṇasya trilakṣaṇam /	vESezikam Danam jQeyam brAhmaNasya tri-lakzaNam /
   pratigraheṇa yallabdhaṃ yājyataḥ śiṣyatas tathā // Nar_1.48 //	pratigraheNa yat-labDam yAjyataH SizyataH taTA // Nar_1.48 //
   trividhaṃ kṣatriyasyāpi prāhur vaiśeṣikaṃ dhanam /	triviDam kzatriyasya-api prAhuH vESezikam Danam /
   yuddhopalabdhaṃ kāraś ca daṇḍaś ca vyavahārataḥ // Nar_1.49 //	yudDa-upalabDam kAraH ca daNxaH ca vyavahArataH // Nar_1.49 //
   vaiśeṣikaṃ dhanaṃ jñeyaṃ vaiśyasyāpi trilakṣaṇam /	vESezikam Danam jQeyam vESyasya-api tri-lakzaNam /
   kṛṣigorakṣavāṇijyaiḥ śūdrasyaibhyas tv anugrahāt // Nar_1.50 //	kRzi-gorakza-vANijyEH SUdrasya-eByaH tu anugrahAt // Nar_1.50 //
   sarveṣām eva varṇānām eṣa dharmyo dhanāgamaḥ /	sarvezAm eva varNAnAm eza DarmyaH Dana-AgamaH /
   viparyayād adharmyaḥ syān na ced āpad garīyasī // Nar_1.51 //	viparyayAt aDarmyaH syAt na ced Apad garIyasI // Nar_1.51 //
   āpatsv anantarā vṛttir brāhmaṇasya vidhīyate /	Apatsu anantarA vRttiH brAhmaNasya viDIyate /
   vaiśyavṛttis tataś coktā na jaghanyā kathaṃcana // Nar_1.52 //	vESya-vRttiH tatas ca-uktA na jaGanyA kaTaMcana // Nar_1.52 //
   na kathaṃcana kurvīta brāhmaṇaḥ karma vārṣalam /	na kaTaMcana kurvIta brAhmaNaH karma vArzalam /
   vṛṣalaḥ karma na brāhmaṃ patanīye hi te tayoḥ // Nar_1.53 //	vRzalaH karma na brAhmam patanIye hi te tayoH // Nar_1.53 //
   utkṛṣṭaṃ cāpakṛṣṭaṃ ca tayoḥ karma na vidyate /	utkRzwam ca-apakRzwam ca tayoH karma na vidyate /
   madhyame karmaṇī hitvā sarvasādhāraṇe hi te // Nar_1.54 //	maDyame karmaNI hitvA sarva-sADAraNe hi te // Nar_1.54 //
   āpadaṃ brāhmaṇas tīrtvā kṣatravṛttyā hṛtair dhanaiḥ /	Apadam brAhmaNaH tIrtvA kzatra-vRttyA hRtEH DanEH /
   utsṛjet kṣatravṛttiṃ tāṃ kṛtvā pāvanam ātmanaḥ // Nar_1.55 //	utsRjet kzatra-vRttim tAm kRtvA pAvanam AtmanaH // Nar_1.55 //
   tasyām eva tu yo vṛttau brāhmaṇo ramate rasāt /	tasyAm eva tu yaH vRttO brAhmaNaH ramate rasAt /
   kāṇḍapṛṣṭhaś cyuto mārgāt so 'pāṅkteyaḥ prakīrtitaḥ // Nar_1.56 //	kANxapRzWaH cyutaH mArgAt saH apAFkteyaH prakIrtitaH // Nar_1.56 //
   vaiśyavṛttāv avikreyaṃ brāhmaṇasya payo dadhi /	vESya-vRttO avikreyam brAhmaNasya payaH daDi /
   ghṛtaṃ madhu madhūcchiṣṭaṃ lākṣākṣārarasāsavāḥ // Nar_1.57 //	GRtam maDu maDUcCizwam lAkzA-kzAra-rasa-AsavAH // Nar_1.57 //
   māṃsaudanatilakṣauma- somapuṣpaphalapalāḥ /	mAMsa-odana-tila-kzOma soma-puzpa-Pala-palAH /
   manuṣyaviṣaśastrāmbu- lavaṇāpūpavīrudhaḥ // Nar_1.58 //	manuzya-viza-Sastra-ambu lavaNa-apUpa-vIruDaH // Nar_1.58 //
   nīlīkauṣeyacarmāsthi- kutapaikaśaphā mṛdaḥ /	nIlI-kOzeya-carma-asTi ku-tapa-ekaSaPAH mRdaH /
   udaśvitkeśapiṇyāka- śākādyauṣadhayas tathā // Nar_1.59 //	udaSvit-keSa-piNyAka SAka-AdyOzaDayaH taTA // Nar_1.59 //
   brāhmaṇasya tu vikreyaṃ śuṣkaṃ dāru tṛṇāni ca /	brAhmaNasya tu vikreyam Suzkam dAru tRNAni ca /
   gandhadravyairakāvetra- tūlamūlatuśād ṛte // Nar_1.60 //	ganDa-dravyEH-aka-avetra tUla-mUla-tuSAt Rte // Nar_1.60 //
   svayaṃ śīrṇaṃ ca vidalaṃ phalānāṃ badareṅgude /	svayam SIrNam ca vidalam PalAnAm badara-iFgude /
   rajjuḥ kārpāsikaṃ sūtraṃ tac ced avikṛtaṃ bhavet // Nar_1.61 //	rajjuH kArpAsikam sUtram tat ced avikRtam Bavet // Nar_1.61 //
   aśaktau bheṣajasyārthe yajñahetos tathaiva ca /	aSaktO Bezajasya-arTe yajQa-hetoH taTA-eva ca /
   yady avaśyaṃ tu vikreyās tilā dhānyena tatsāmāḥ // Nar_1.62 //	yadi avaSyam tu vikreyAH tilAH DAnyena tad-sAmAH // Nar_1.62 //
   avikreyāṇi vikrīṇan brāhmaṇaḥ pracyutaḥ pathaḥ /	avikreyANi vikrINan brAhmaNaH pracyutaH paTaH /
   mārge punar avasthāpya rājñā daṇḍena bhūyasā // Nar_1.63 //	mArge punar avasTApya rAjQA daNxena BUyasA // Nar_1.63 //
   pramāṇāni pramāṇasthaiḥ paripālyāni yatnataḥ /	pramANAni pramANa-sTEH paripAlyAni yatnatas /
   sīdanti hi pramāṇāni pramāṇair avyavasthitaiḥ // Nar_1.64 //	sIdanti hi pramANAni pramANEH avyavasTitEH // Nar_1.64 //
   likhitaṃ sākṣiṇo bhuktiḥ pramāṇaṃ trividhaṃ smṛtaṃ /	liKitam sAkziNaH BuktiH pramANam triviDam smRtam /
   dhanasvīkaraṇe yena dhanī dhanam upāśnute // Nar_1.65 //	Dana-svIkaraNe yena DanI Danam upASnute // Nar_1.65 //
   likhitaṃ balavan nityaṃ jīvantas tv eva sākṣiṇaḥ /	liKitam balavat nityam jIvantaH tu eva sAkziNaH /
   kālātiharaṇād bhuktir iti śāstreṣu niścayaḥ // Nar_1.66 //	kAla-atiharaNAt BuktiH iti SAstrezu niScayaH // Nar_1.66 //
   trividhasyāsya dṛṣṭasya pramāṇasya yathākramam /	triviDasya-asya dRzwasya pramANasya yaTAkramam /
   pūrvaṃ pūrvaṃ guru jñeyaṃ bhuktir ebhyo garīyasī // Nar_1.67 //	pUrvam pUrvam guru jQeyam BuktiH eByaH garIyasI // Nar_1.67 //
   vidyamāne 'pi likhite jīvatsv api hi sākṣiṣu /	vidyamAne api liKite jIvatsu api hi sAkzizu /
   viśeṣataḥ sthāvarāṇāṃ yan na bhuktaṃ na tat sthiram // Nar_1.68 //	viSezataH sTAvarANAm yat na Buktam na tat sTiram // Nar_1.68 //
   bhujyamānān parair arthān yaḥ svān maurkhyād upekṣate /	BujyamAnAn parEH arTAn yaH svAn mOrKyAt upekzate /
   samakṣaṃ jīvato 'py asya tān bhuktiḥ kurute vaśe // Nar_1.69 //	samakzam jIvataH api asya tAn BuktiH kurute vaSe // Nar_1.69 //
   yatkiṃcid daśa varṣāṇi saṃnidhau prekṣate dhanī /	yat-kiMcid daSa varzANi saMniDO prekzate DanI /
   bhujyamānaṃ parais tūṣṇīṃ na sa tal labdhum arhati // Nar_1.70 //	BujyamAnam parEH tUzNIm na sa tat labDum arhati // Nar_1.70 //
   upekṣāṃ kurvatas tasya tūṣṇīṃ bhūtasya tiṣṭhataḥ /	upekzAm kurvataH tasya tUzNIm BUtasya tizWataH /
   kāle 'tipanne pūrvokte vyavahāro na sidhyati // Nar_1.71 //	kAle atipanne pUrva-ukte vyavahAraH na siDyati // Nar_1.71 //
   ajaḍaś ced apogaṇḍo viṣaye cāsya bhujyate /	ajaxaH ced apogaNxaH vizaye ca-asya Bujyate /
   bhuktaṃ tad vyavahāreṇa bhoktā tad dhanam arhati // Nar_1.72 //	Buktam tat vyavahAreNa BoktA tat Danam arhati // Nar_1.72 //
   ādhiḥ sīmā bāladhanaṃ nikṣepopanidhī striyaḥ /	ADiH sImA bAla-Danam nikzepa-upaniDI striyaH /
   rājasvaṃ śrotriyasvaṃ ca nopabhogena jīryate // Nar_1.73 //	rAja-svam Srotriya-svam ca na-upaBogena jIryate // Nar_1.73 //
   pratyakṣaparibhogāc ca svāmino dvidaśāḥ samāḥ /	pratyakza-pariBogAt ca svAminaH dvi-daSAH samAH /
   ādhyādīny api jīryante strīnarendradhanād ṛte // Nar_1.74 //	ADi-AdIni api jIryante strI-narendra-DanAt Rte // Nar_1.74 //
   strīdhanaṃ ca narendrāṇāṃ na kadācana jīryate /	strIDanam ca narendrANAm na kadAcana jIryate /
   anāgamaṃ bhujyamānaṃ vatsarāṇāṃ śatair api // Nar_1.75 //	anAgamam BujyamAnam vatsarANAm SatEH api // Nar_1.75 //
   nirbhogo yatra dṛśyeta na dṛśyetāgamaḥ kvacit /	nirBogaH yatra dRSyeta na dRSyet-a-AgamaH kvacid /
   āgamaḥ kāraṇaṃ tatra na bhogas tatra kāraṇam // Nar_1.76 //	AgamaH kAraNam tatra na BogaH tatra kAraNam // Nar_1.76 //
   anāgamaṃ bhujyate yan na tad bhogo 'tivartate /	anAgamam Bujyate yat na tat BogaH ativartate /
   prete tu bhoktari dhanaṃ yāti tadvaṃśyabhogyatām // Nar_1.77 //	prete tu Boktari Danam yAti tad-vaMSya-Bogya-tAm // Nar_1.77 //
   āhartaivābhiyuktaḥ sann arthānām uddharet padam /	AhartA-eva-aBiyuktaH san arTAnAm udDaret padam /
   bhuktir eva viśuddhiḥ syāt prāptānāṃ pitṛtaḥ kramāt // Nar_1.78 //	BuktiH eva viSudDiH syAt prAptAnAm pitRtaH kramAt // Nar_1.78 //
   anvāhitaṃ hṛtaṃ nyastaṃ balāvaṣṭabdhaṃ yācitam /	anvAhitam hRtam nyastam bala-avazwabDam yAcitam /
   apratyakṣaṃ ca yad bhuktaṃ ṣaḍ etāny āgamaṃ vinā // Nar_1.79 //	apratyakzam ca yat Buktam zaw etAni Agamam vinA // Nar_1.79 //
   tathārūḍhavivādasya pretasya vyavahāriṇaḥ /	taTA-ArUXa-vivAdasya pretasya vyavahAriNaH /
   putreṇa so 'rthaḥ saṃśodhyo na taṃ bhogo 'tivartate // Nar_1.80 //	putreNa saH arTaH saMSoDyaH na tam BogaH ativartate // Nar_1.80 //
   yad vināgamam apy ūrdhvaṃ bhuktaṃ pūrvais tribhir bhavet /	yat vinA-Agamam api UrDvam Buktam pUrvEH triBiH Bavet /
   na tac chakyam apākartuṃ kramāt tripuruṣāgatam // Nar_1.81 //	na tat Sakyam apAkartum kramAt tri-puruza-Agatam // Nar_1.81 //
   santo 'pi na pramāṇaṃ syur mṛte dhanini sākṣiṇaḥ /	santaH api na pramANam syuH mRte Danini sAkziNaH /
   anyatra śrāvitaṃ yat syāt svayam āsannamṛtyunā // Nar_1.82 //	anyatra SrAvitam yat syAt svayam Asanna-mRtyunA // Nar_1.82 //
   na hi pratyarthini prete pramāṇaṃ sākṣiṇāṃ vacaḥ /	na hi pratyarTini prete pramANam sAkziNAm vacaH /
   sākṣimat karaṇaṃ tatra pramāṇaṃ syād viniścaye // Nar_1.83 //	sAkzimat karaNam tatra pramANam syAt viniScaye // Nar_1.83 //
   śrāvitas tv ātureṇāpi yas tv artho dharmasaṃhitaḥ /	SrAvitaH tu AtureNa-api yaH tu arTaH Darma-saMhitaH /
   mṛte 'pi tatra sākṣī syāt ṣaṭsu cānvāhitādiṣu // Nar_1.84 //	mRte api tatra sAkzI syAt zawsu ca-anvAhita-Adizu // Nar_1.84 //
   kriya rṇādiṣu sarveṣu balavaty uttarottarā /	kriya rNa-Adizu sarvezu balavatI uttarottarA /
   pratigrahādhikrīteṣu pūrvā pūrvā garīyasī // Nar_1.85 //	pratigraha-aDi-krItezu pUrvA pUrvA garIyasI // Nar_1.85 //
   sthānalābhanimittaṃ hi dānagrahaṇam iṣyate /	sTAna-lABa-nimittam hi dAna-grahaNam izyate /
   tat kusīdam iti proktaṃ tena vṛttiḥ kusīdinām // Nar_1.86 //	tat kusIdam iti proktam tena vRttiH kusIdinAm // Nar_1.86 //
   kāyikā kālikā caiva kāritā ca tathā smṛtā /	kAyikA kAlikA ca-eva kAritA ca taTA smRtA /
   cakravṛddhiś ca śāstreṣu tasya vṛddhiś caturvidhā // Nar_1.87 //	cakravRdDiH ca SAstrezu tasya vRdDiH caturviDAH // Nar_1.87 //
   kāyāvirodhinī śaśvat paṇapādyā tu kāyikā /	kAya-aviroDinI SaSvat paNapAdyA tu kAyikAH /
   pratimāsaṃ sravati yā vṛddhiḥ sā kālikā smṛtā // Nar_1.88 //	pratimAsam sravati yA vRdDiH sA kAlikA smRtAH // Nar_1.88 //
   vṛddhiḥ sā kāritā nāma ya rṇikena svayaṃkṛtā /	vRdDiH sA kAritA nAma yaH rNikena svayaMkRtA /
   vṛddher api punar vṛddhiś cakravṛddhir udāhṛtā // Nar_1.89 //	vRdDeH api punar vRdDiH cakravRdDiH udAhRtA // Nar_1.89 //
   ṛṇānāṃ sārvabhaumo 'yaṃ vidhir vṛddhikaraḥ smṛtaḥ /	RNAnAm sArvaBOmaH ayam viDiH vRdDi-karaH smRtaH /
   deśācāravidhis tv anyo yatra rṇam avatiṣṭhati // Nar_1.90 //	deSa-AcAra-viDiH tu anyaH yatra rNam avatizWati // Nar_1.90 //
   dviguṇaṃ triguṇaṃ caiva tathānyasmiṃś caturguṇam /	dviguNam triguNam ca-eva taTA-anyasmin caturguNam /
   tathāṣṭaguṇam anyasmin deśe deśe 'vatiṣṭhate // Nar_1.91 //	taTA-azwaguNam anyasmin deSe deSe avatizWate // Nar_1.91 //
   hiraṇyadhānyavastrāṇāṃ vṛddhir dvitricaturguṇā /	hiraNya-DAnya-vastrANAm vRdDiH dvi-tri-caturguNAH /
   ghṛtasyāṣṭaguṇā vṛddhiḥ strīpaśūnāṃ ca saṃtatiḥ // Nar_1.92 //	GRtasya-azwaguNA vRdDiH strI-paSUnAm ca saMtatiH // Nar_1.92 //
   sūtrakarpāsakiṇvānāṃ trapuṣaḥ sīsakasya ca /	sUtra-karpAsa-kiNvAnAm trapuzaH sIsakasya ca /
   āyudhānāṃ ca sarveṣāṃ carmaṇas tāmralohayoḥ // Nar_1.93 //	AyuDAnAm ca sarvezAm carmaNaH tAmra-lohayoH // Nar_1.93 //
   anyeṣāṃ caiva sarveṣām iṣṭakānāṃ tathaiva ca /	anyezAm ca-eva sarvezAm izwakAnAm taTA-eva ca /
   akṣayyā vṛddhir eteṣāṃ manur āha prajāpatiḥ // Nar_1.94 //	akzayyA vRdDiH etezAm manuH Aha prajApatiH // Nar_1.94 //
   tailānāṃ caiva sarveṣāṃ madyānāṃ madhusarpiṣām /	tElAnAm ca-eva sarvezAm madyAnAm maDu-sarpizAm /
   vṛddhir aṣṭaguṇā jñeyā guḍasya lavaṇasya ca // Nar_1.95 //	vRdDiH azwaguNAH jQeyAH guxasya lavaNasya ca // Nar_1.95 //
   na vṛddhiḥ prītidattānāṃ syād anākāritā kvacit /	na vRdDiH prIti-dattAnAm syAt anAkAritA kvacid /
   anākāritam apy ūrdhvaṃ vatsarārdhād vivardhate // Nar_1.96 //	anAkAritam api UrDvam vatsara-arDAt vivarDate // Nar_1.96 //
   eṣa vṛddhividhiḥ proktaḥ prativṛddhasya dharmataḥ /	eza vRdDi-viDiH proktaH prativRdDasya DarmataH /
   vṛddhis tu yoktā dhānyānāṃ vārdhuṣyaṃ tad udāhṛtam // Nar_1.97 //	vRdDiH tu yoktA DAnyAnAm vArDuzyam tat udAhRtam // Nar_1.97 //
   āpadaṃ nistared vaiśyaḥ kāmaṃ vārdhuṣakarmaṇā /	Apadam nistaret vESyaH kAmam vArDuza-karmaNA /
   āpatsv api hi kaṣṭāsu brāhmaṇasya na vārdhuṣam // Nar_1.98 //	Apatsu api hi kazwAsu brAhmaNasya na vArDuzam // Nar_1.98 //
   brāhmaṇasya tu yad deyaṃ sānvayasya na cāsti saḥ /	brAhmaNasya tu yat deyam sa-anvayasya na ca-asti saH /
   svakulyasyāsya nivapet tadabhāve 'sya bandhuṣu // Nar_1.99 //	sva-kulyasya-asya nivapet tad-aBAve asya banDuzu // Nar_1.99 //
   yadā tu na svakulyāḥ syur na ca saṃbandhibāndhavāḥ /	yadA tu na sva-kulyAH syuH na ca saMbanDi-bAnDavAH /
   tadā dadyāt svajātibhyas teṣv asatsv apsu nikṣipet // Nar_1.100 //	tadA dadyAt sva-jAtiByaH tezu asatsu apsu nikzipet // Nar_1.100 //
   gṛhītvopagataṃ dadyād ṛṇikāyodayaṃ dhanī /	gRhItvA-upagatam dadyAt RNikAya-udayam DanI /
   adadad yācyamānas tu śeṣahānim avāpnuyāt // Nar_1.101 //	adadat yAcyamAnaH tu Seza-hAnim avApnuyAt // Nar_1.101 //
   lekhyaṃ dadyād ṛṇe śuddhe tadabhāve pratiśravam /	leKyam dadyAt RNe SudDe tad-aBAve pratiSravam /
   dhanikarṇikayor evaṃ viśuddhiḥ syāt parasparam // Nar_1.102 //	Danika-RNikayoH evam viSudDiH syAt parasparam // Nar_1.102 //
   viśrambhahetū dvāv atra pratibhūr ādhir eva ca /	viSramBa-hetU dvO atra pratiBUH ADiH eva ca /
   likhitaṃ sākṣiṇaś ca dve pramāṇe vyaktikārake // Nar_1.103 //	liKitam sAkziNaH ca dve pramANe vyakti-kArake // Nar_1.103 //
   upasthānāya dānāya pratyayāya tathaiva ca /	upasTAnAya dAnAya pratyayAya taTA-eva ca /
   trividhaḥ pratibhūr dṛṣṭas triṣv evārtheṣu sūribhiḥ // Nar_1.104 //	triviDaH pratiBUH dRzwaH trizu eva-arTezu sUriBiH // Nar_1.104 //
   ṛṇiṣv apratikurvatsu pratyaye vā vivādite /	RNizu apratikurvatsu pratyaye vA vivAdite /
   pratibhūs tad ṛṇaṃ dadyād anupasthāpayaṃs tathā // Nar_1.105 //	pratiBUH tat RNam dadyAt anupasTApayan taTA // Nar_1.105 //
   bahavaś cet pratibhuvo dadyus te 'rthaṃ yathākṛtam /	bahavaH ced pratiBuvaH dadyuH te arTam yaTAkRtam /
   arthe 'viśeṣite hy eṣu dhaninaś chandataḥ kriyā // Nar_1.106 //	arTe aviSezite hi ezu DaninaH CandataH kriyA // Nar_1.106 //
   yaṃ cārthaṃ pratibhūr dadyād dhanikenopapīḍitaḥ /	yam ca-arTam pratiBUH dadyAt Danikena-upapIxitaH /
   ṛṇikas taṃ pratibhuve dviguṇaṃ pratipādayet // Nar_1.107 //	RNikaH tam pratiBuve dviguNam pratipAdayet // Nar_1.107 //
   adhikriyata ity ādhiḥ sa vijñeyo dvilakṣaṇaḥ /	aDikriyate iti ADiH sa vijQeyaH dvi-lakzaNaH /
   kṛtakālopaneyaś ca yāvaddeyodyatas tathā // Nar_1.108 //	kRta-kAla-upaneyaH ca yAvat-deyA-udyataH taTA // Nar_1.108 //
   sa punar dvividhaḥ prokto gopyo bhogyas tathaiva ca /	sa punar dviviDaH proktaH gopyaH BogyaH taTA-eva ca /
   pratidānaṃ tathaivāsya lābhahānir viparyaye // Nar_1.109 //	pratidAnam taTA-eva-asya lABa-hAniH viparyaye // Nar_1.109 //
   pramādād dhaninas tadvad ādhau vikṛtim āgate /	pramAdAt DaninaH tadvat ADO vikRtim Agate /
   vinaṣṭe mūlanāśaḥ syād daivarājakṛtād ṛte // Nar_1.110 //	vinazwe mUla-nASaH syAt dEva-rAja-kRtAt Rte // Nar_1.110 //
   rakṣyamāṇo 'pi yatrādhiḥ kāleneyād asāratām /	rakzyamANaH api yatra-ADiH kAlena-IyAt asAra-tAm /
   ādhir anyo 'dhikartavyo deyaṃ vā dhanine dhanam // Nar_1.111 //	ADiH anyaH aDikartavyaH deyam vA Danine Danam // Nar_1.111 //
   atha śaktivihīnaḥ syād ṛṇī kālaviparyayāt /	aTa Sakti-vihInaH syAt RNI kAla-viparyayAt /
   śakyaprekṣam ṛṇaṃ dāpyaḥ kāle kāle yathodayam // Nar_1.112 //	Sakya-prekzam RNam dApyaH kAle kAle yaTA-udayam // Nar_1.112 //
   śakto vā yadi daurātmyān na dadyād dhanine dhanam /	SaktaH vA yadi dOrAtmyAt na dadyAt Danine Danam /
   rājñā dāpayitavyaḥ syād gṛhītvāṃśaṃ tu viṃśakam // Nar_1.113 //	rAjQA dApayitavyaH syAt gRhItvA-aMSam tu viMSakam // Nar_1.113 //
   naśyed ṛṇaparīmāṇaṃ kāleneha rṇikasya cet /	naSyet RNa-parImANam kAlena-iha rNikasya ced /
   jātisaṃjñādhivāsānām āgamo lekhyataḥ smṛtaḥ // Nar_1.114 //	jAti-saMjQA-aDivAsAnAm AgamaH leKyataH smRtaH // Nar_1.114 //
   lekhyaṃ tu dvividhaṃ jñeyaṃ svahastānyakṛtaṃ tathā /	leKyam tu dviviDam jQeyam sva-hasta-anya-kRtam taTA /
   asākṣimat sākṣimac ca siddhir deśasthites tayoḥ // Nar_1.115 //	asAkzimat sAkzimat ca sidDiH deSa-sTiteH tayoH // Nar_1.115 //
   deśācārāviruddhaṃ yad vyaktādhikṛtalakṣaṇam /	deSa-AcAra-avirudDam yat vyakta-aDikRta-lakzaNam /
   tat pramāṇaṃ smṛtaṃ lekhyam aviluptakramākṣaram // Nar_1.116 //	tat pramANam smRtam leKyam avilupta-krama-akzaram // Nar_1.116 //
   mattābhiyuktastrībāla- balātkārakṛtaṃ ca yat /	matta-aBiyukta-strI-bAla balAtkAra-kRtam ca yat /
   tad apramāṇakaraṇaṃ bhītopadhikṛtaṃ tathā // Nar_1.117 //	tat apramANa-karaNam BIta-upaDi-kRtam taTA // Nar_1.117 //
   mṛtāḥ syuḥ sākṣiṇo yatra dhanikarṇikalekhakāḥ /	mRtAH syuH sAkziNaH yatra Danika-RNika-leKakAH /
   tad apy apārthaṃ likhitam ṛte tv ādheḥ sthirāśrayāt // Nar_1.118 //	tat api apArTam liKitam Rte tu ADeH sTira-ASrayAt // Nar_1.118 //
   ādhir yo dvividhaḥ prokto jaṅgamaḥ sthāvaras tathā /	ADiH yaH dviviDaH proktaH jaFgamaH sTAvaraH taTA /
   siddhir atrobhayasyāsya bhogo yady asti nānyathā // Nar_1.119 //	sidDiH atra-uBayasya-asya BogaH yadi asti na-anyaTA // Nar_1.119 //
   darśitaṃ pratikālaṃ yac chrāvitaṃ śrāvitaṃ ca yat /	darSitam pratikAlam yat SrAvitam SrAvitam ca yat /
   lekhyaṃ sidhyati sarvatra mṛteṣv api hi sākṣiṣu // Nar_1.120 //	leKyam siDyati sarvatra mRtezu api hi sAkzizu // Nar_1.120 //
   aśrutārtham adṛṣṭārthaṃ vyavahārārtham eva ca /	aSruta-arTam adRzwa-arTam vyavahAra-arTam eva ca /
   na lekhyaṃ siddhim āpnoti jīvatsv api hi sākṣiṣu // Nar_1.121 //	na leKyam sidDim Apnoti jIvatsu api hi sAkzizu // Nar_1.121 //
   lekhye deśāntaranyaste dagdhe durlikhite hṛte /	leKye deSa-antara-nyaste dagDe durliKite hRte /
   satas tatkālakaraṇam asato dṛṣṭadarśanam // Nar_1.122 //	sataH tad-kAla-karaNam asataH dRzwa-darSanam // Nar_1.122 //
   yasmin syāt saṃśayo lekhye bhūtābhūtakṛte kvacit /	yasmin syAt saMSayaH leKye BUta-aBUta-kRte kvacid /
   tatsvahastakriyācihna- prāptiyuktibhir uddharet // Nar_1.123 //	tad-sva-hasta-kriyA-cihna prApti-yuktiBiH udDaret // Nar_1.123 //
   lekhyaṃ yac cānyanāmāṅkaṃ hetvantarakṛtaṃ bhavet /	leKyam yat ca-anya-nAma-aFkam hetu-antara-kRtam Bavet /
   vipratyaye parīkṣyaṃ tat saṃbandhāgamahetubhiḥ // Nar_1.124 //	vipratyaye parIkzyam tat saMbanDa-Agama-hetuBiH // Nar_1.124 //
   lekhyaṃ yac cānyanāmāṅkaṃ hetvantarakṛtaṃ bhavet /	leKyam yat ca-anya-nAma-aFkam hetu-antara-kRtam Bavet /
   vipratyaye parīkṣyaṃ tat saṃbandhāgamahetubhiḥ // Nar_1.124*1 //	vipratyaye parIkzyam tat saMbanDa-Agama-hetuBiH // Nar_1.124*1 //
   likhitaṃ likhitenaiva sākṣimat sākṣibhir haret /	liKitam liKitena-eva sAkzimat sAkziBiH haret /
   sākṣibhyo likhitaṃ śreyo likhitena tu sākṣiṇaḥ // Nar_1.125 //	sAkziByaH liKitam SreyaH liKitena tu sAkziNaH // Nar_1.125 //
   chinnabhinnahṛtonmṛṣṭa- naṣṭadurlikhiteṣu ca /	Cinna-Binna-hRta-unmRzwa nazwa-durliKitezu ca /
   kartavyam anyal lekhyaṃ syād eṣa lekhyavidhiḥ smṛtaḥ // Nar_1.126 //	kartavyam anyat leKyam syAt eza leKya-viDiH smRtaH // Nar_1.126 //
   saṃdigdheṣu tu kāryeṣu dvayor vivadamānayoḥ /	saMdigDezu tu kAryezu dvayoH vivadamAnayoH /
   dṛṣṭaśrutānubhūtatvāt sākṣibhyo vyaktidarśanam // Nar_1.127 //	dRzwa-Sruta-anuBUta-tvAt sAkziByaH vyakti-darSanam // Nar_1.127 //
   samakṣadarśanāt sākṣī vijñeyaḥ śrotracakṣuṣoḥ /	samakza-darSanAt sAkzI vijQeyaH Srotra-cakzuzoH /
   śrotrasya yat paro brūte cakṣuṣaḥ kāyakarma yat // Nar_1.128 //	Srotrasya yat paraH brUte cakzuzaH kAya-karma yat // Nar_1.128 //
   ekādaśavidhaḥ sākṣī sa tu dṛṣṭo manīṣibhiḥ /	ekAdaSaviDaH sAkzI sa tu dRzwaH manIziBiH /
   kṛtaḥ pañcavidhas teṣāṃ ṣaḍvidho 'kṛta ucyate // Nar_1.129 //	kRtaH paQcaviDaH tezAm zaxviDaH akRtaH ucyate // Nar_1.129 //
   likhitaḥ smāritaś caiva yadṛcchābhijña eva ca /	liKitaH smAritaH ca-eva yadRcCA-aBijQaH eva ca /
   gūḍhaś cottarasākṣī ca sākṣī pañcavidhaḥ smṛtaḥ // Nar_1.130 //	gUXaH ca-uttara-sAkzI ca sAkzI paQcaviDaH smRtaH // Nar_1.130 //
   akṛtaḥ ṣaḍvidhaś cāpi sūribhiḥ parikīrtitaḥ /	akRtaH zaxviDaH ca-api sUriBiH parikIrtitaH /
   grāmaś ca prāḍvivākaś ca rājā ca vyavahāriṇām // Nar_1.131 //	grAmaH ca prAxvivAkaH ca rAjA ca vyavahAriNAm // Nar_1.131 //
   kāryeṣv abhyantaro yaḥ syād arthinā prahitaś ca yaḥ /	kAryezu aByantaraH yaH syAt arTinA prahitaH ca yaH /
   kulaṃ kulavivādeṣu bhaveyus te 'pi sākṣiṇaḥ // Nar_1.132 //	kulam kula-vivAdezu BaveyuH te api sAkziNaH // Nar_1.132 //
   kulīnā ṛjavaḥ śuddhā janmataḥ karmato 'rthataḥ /	kulInAH RjavaH SudDAH janmataH karmataH arTataH /
   tryavarāḥ sākṣiṇo 'nindyāḥ śucayaḥ syuḥ subuddhayaḥ // Nar_1.133 //	tri-avarAH sAkziNaH anindyAH SucayaH syuH su-budDayaH // Nar_1.133 //
   brāhmaṇāḥ kṣatriyā vaiśyāḥ śūdrā ye cāpy aninditāḥ /	brAhmaNAH kzatriyAH vESyAH SUdrAH ye ca-api aninditAH /
   prativarṇaṃ bhaveyus te sarve sarveṣu vā punaḥ // Nar_1.134 //	prativarNam BaveyuH te sarve sarvezu vA punar // Nar_1.134 //
   śreṇīṣu śreṇipuruṣāḥ sveṣu vargeṣu vargiṇaḥ /	SreNIzu SreNi-puruzAH svezu vargezu vargiNaH /
   bahirvāsiṣu bāhyāś ca striyaḥ striṣu ca sākṣiṇaḥ // Nar_1.135 //	bahis-vAsizu bAhyAH ca striyaH strizu ca sAkziNaH // Nar_1.135 //
   śreṇyādiṣu tu vargeṣu kaścic ced dveṣyatām iyāt /	SreNi-Adizu tu vargezu kaScid ced dvezya-tAm iyAt /
   tebhya eva na sākṣī syād dveṣṭāraḥ sarva eva te // Nar_1.136 //	teByaH eva na sAkzI syAt dvezwAraH sarve eva te // Nar_1.136 //
   asākṣy api hi śāstreṣu dṛṣṭaḥ pañcavidho budhaiḥ /	asAkzI api hi SAstrezu dRzwaH paQcaviDaH buDEH /
   vacanād doṣato bhedāt svayamukter mṛtāntaraḥ // Nar_1.137 //	vacanAt dozataH BedAt svayamukteH mRta-antaraH // Nar_1.137 //
   śrotriyādyā vacanataḥ stenādyā doṣadarśanāt /	Srotriya-AdyAH vacanataH stena-AdyAH doza-darSanAt /
   bhedād vipratipattiḥ syād vivāde yatra sākṣiṇaḥ // Nar_1.138 //	BedAt vipratipattiH syAt vivAde yatra sAkziNaH // Nar_1.138 //
   svayamukter anirdiṣṭaḥ svayam evaitya yo vadet /	svayamukteH anirdizwaH svayam eva-etya yaH vadet /
   mṛtāntaro 'rthini prete mumūrṣuśrāvitād ṛte // Nar_1.139 //	mRta-antaraH arTini prete mumUrzu-SrAvitAt Rte // Nar_1.139 //
   śrotriyās tāpasā vṛddhā ye ca pravrajitā narāḥ /	SrotriyAH tApasAH vRdDAH ye ca pravrajitAH narAH /
   asākṣiṇas te vacanān nātra hetur udāhṛtaḥ // Nar_1.140 //	asAkziNaH te vacanAt na-atra hetuH udAhRtaH // Nar_1.140 //
   stenāḥ sāhasikāś caṇḍāḥ kitavā vadhakās tathā /	stenAH sAhasikAH caNxAH kitavAH vaDakAH taTA /
   asākṣiṇas te duṣṭatvāt teṣu satyaṃ na vidyate // Nar_1.141 //	asAkziNaH te duzwa-tvAt tezu satyam na vidyate // Nar_1.141 //
   rājñā parigṛhīteṣu sākṣiṣv ekārthaniścaye /	rAjQA parigRhItezu sAkzizu eka-arTa-niScaye /
   vacanaṃ yatra bhidyate te syur bhedād asākṣiṇaḥ // Nar_1.142 //	vacanam yatra Bidyate te syuH BedAt asAkziNaH // Nar_1.142 //
   anirdiṣṭas tu sākṣitve svayam evaitya yo vadet /	anirdizwaH tu sAkzi-tve svayam eva-etya yaH vadet /
   sūcīty uktaḥ sa śāstreṣu na sa sākṣitvam arhati // Nar_1.143 //	sUcI-iti uktaH sa SAstrezu na sa sAkzi-tvam arhati // Nar_1.143 //
   yo 'rthaḥ śrāvayitavyaḥ syāt tasminn asati cārthini /	yaH arTaH SrAvayitavyaH syAt tasmin asati ca-arTini /
   kva tad vadatu sākṣitvam ity asākṣī mṛtāntaraḥ // Nar_1.144 //	kva tat vadatu sAkzi-tvam iti asAkzI mRta-antaraH // Nar_1.144 //
   yo 'rthaḥ śrāvayitavyaḥ syāt tasminn asati cārthini /	yaH arTaH SrAvayitavyaH syAt tasmin asati ca-arTini /
   kva tad vadatu sākṣitvam ity asākṣī mṛtāntaraḥ // Nar_1.144*1 //	kva tat vadatu sAkzi-tvam iti asAkzI mRta-antaraH // Nar_1.144*1 //
   dvayor vivadator arthe dvayoḥ satsu ca sākṣiṣu /	dvayoH vivadatoH arTe dvayoH satsu ca sAkzizu /
   pūrvapakṣo bhaved yasya bhaveyus tasya sākṣiṇaḥ // Nar_1.145 //	pUrva-pakzaH Bavet yasya BaveyuH tasya sAkziNaH // Nar_1.145 //
   ādharyaṃ pūrvapakṣasya yasminn arthe vaśād bhavet /	ADaryam pUrva-pakzasya yasmin arTe vaSAt Bavet /
   praṣṭavyāḥ sākṣiṇas tatra vivāde prativādinaḥ // Nar_1.146 //	prazwavyAH sAkziNaH tatra vivAde prativAdinaH // Nar_1.146 //
   na pareṇa samuddiṣṭam upeyāt sākṣiṇaṃ rahaḥ /	na pareNa samuddizwam upeyAt sAkziNam rahaH /
   bhedayet taṃ na cānyena hīyetaivaṃ samācaran // Nar_1.147 //	Bedayet tam na ca-anyena hIyeta-evam samAcaran // Nar_1.147 //
   sākṣy uddiṣṭo yadi preyād gacched vāpi digantaram /	sAkzI uddizwaH yadi preyAt gacCet vA-api digantaram /
   tacchrotāraḥ pramāṇaṃ syuḥ pramāṇaṃ hy uttarakriyā // Nar_1.148 //	tad-SrotAraH pramANam syuH pramANam hi uttara-kriyA // Nar_1.148 //
   sudīrgheṇāpi kālena likhitaṃ siddhim āpnuyāt /	su-dIrGeNa-api kAlena liKitam sidDim ApnuyAt /
   jānatā cātmanā lekhyaṃ ajānānas tu lekhayet // Nar_1.149 //	jAnatA ca-AtmanA leKyam ajAnAnaH tu leKayet // Nar_1.149 //
   siddhir uktāṣṭamād varṣāt smāritasyeha sākṣiṇaḥ /	sidDiH uktA-azwamAt varzAt smAritasya-iha sAkziNaH /
   ā pañcamāt tathā siddhir yadṛcchopagatasya tu // Nar_1.150 //	A paQcamAt taTA sidDiH yadRcCA-upagatasya tu // Nar_1.150 //
   ā tṛtīyāt tathā varṣāt siddhir gūḍhasya sākṣiṇaḥ /	A tRtIyAt taTA varzAt sidDiH gUXasya sAkziNaH /
   ā vai saṃvatsarāt siddhiṃ vadanty uttarasākṣiṇaḥ // Nar_1.151 //	A vE saMvatsarAt sidDim vadanti uttara-sAkziNaH // Nar_1.151 //
   athavā kālaniyamo na dṛṣṭaḥ sākṣiṇaṃ prati /	aTavA kAla-niyamaH na dRzwaH sAkziNam prati /
   smṛtyapekṣaṃ hi sākṣitvam āhuḥ śāstravido janāḥ // Nar_1.152 //	smRti-apekzam hi sAkzi-tvam AhuH SAstra-vidaH janAH // Nar_1.152 //
   yasya nopahatā puṃsaḥ smṛtiḥ śrotraṃ ca nityaśaḥ /	yasya na-upahatA puMsaH smRtiH Srotram ca nityaSas /
   sudīrgheṇāpi kālena sa sākṣī sākṣyam arhati // Nar_1.153 //	su-dIrGeNa-api kAlena sa sAkzI sAkzyam arhati // Nar_1.153 //
   asākṣipratyayās tv anye ṣaḍvivādāḥ prakīrtitāḥ /	asAkzi-pratyayAH tu anye zaz-vivAdAH prakIrtitAH /
   lakṣaṇāny eva sākṣitvaṃ eṣām āhur manīṣiṇaḥ // Nar_1.154 //	lakzaNAni eva sAkzi-tvam ezAm AhuH manIziNaH // Nar_1.154 //
   ulkāhasto 'gnido jñeyaḥ śastrapāṇis tu ghātakaḥ /	ulkA-hastaH agnidaH jQeyaH Sastra-pANiH tu GAtakaH /
   keśākeśigṛhītaś ca yugapat pāradārikaḥ // Nar_1.155 //	keSAkeSi-gRhItaH ca yugapad pAradArikaH // Nar_1.155 //
   kuddālapāṇir vijñeyaḥ setubhettā samīpagaḥ /	kuddAla-pANiH vijQeyaH setu-BettA samIpa-gaH /
   tathā kuṭhārapāṇiś ca vanachettā prakīrtitaḥ // Nar_1.156 //	taTA kuWArapANiH ca vana-CettA prakIrtitaH // Nar_1.156 //
   abhyagracihno vijñeyo daṇḍapāruṣyakṛn naraḥ /	aByagra-cihnaH vijQeyaH daNxa-pAruzya-kRt naraH /
   asākṣipratyayā hy ete pāruṣye tu parīkṣaṇam // Nar_1.157 //	asAkzi-pratyayAH hi ete pAruzye tu parIkzaNam // Nar_1.157 //
   kaścit kṛtvātmanaś cihnaṃ dveṣāt param upadravet /	kaScid kRtvA-AtmanaH cihnam dvezAt param upadravet /
   hetvarthagatisāmarthyais tatra yuktaṃ parīkṣaṇam // Nar_1.158 //	hetu-arTa-gati-sAmarTyEH tatra yuktam parIkzaNam // Nar_1.158 //
   nārthasaṃbandhino nāptā na sahāyā na vairiṇaḥ /	na-arTa-saMbanDinaH na-AptAH na sahAyAH na vEriNaH /
   na dṛṣṭadoṣāḥ praṣṭavyāś na vyādhyārtā na dūṣitāḥ // Nar_1.159 //	na dRzwa-dozAH prazwavyAH na vyADi-ArtAH na dUzitAH // Nar_1.159 //
   dāsanaikṛtikāśraddha- vṛddhastrībālacākrikāḥ /	dAsa-nEkRtika-aSradDa vRdDa-strI-bAla-cAkrikAH /
   mattonmattapramattārta- kitavagrāmayājakāḥ // Nar_1.160 //	matta-unmatta-pramatta-Arta kitava-grAma-yAjakAH // Nar_1.160 //
   mahāpathikasāmudra- vaṇikpravrajitāturāḥ /	mahApaTika-sAmudra vaNij-pravrajita-AturAH /
   lubdhakaśrotriyācāra- hīnaklībakuśīlavāḥ // Nar_1.161 //	lubDaka-Srotriya-AcAra hIna-klIba-kuSIlavAH // Nar_1.161 //
   nāstikavrātyadārāgni- tyāgino 'yājyayājakāḥ /	nAstika-vrAtya-dAra-agni tyAginaH ayAjya-yAjakAH /
   ekasthālīsahāyāri- carajñātisanābhayaḥ // Nar_1.162 //	ekasTAlI-sahAya-ari cara-jQAti-sanABayaH // Nar_1.162 //
   prāgdṛṣṭadoṣaśailūṣa viṣajīvyahituṇḍikāḥ /	prAk-dRzwa-doza-SElUza viza-jIvi-ahituNxikAH /
   garadāgnidakīnāśa- śūdrāputropapātikāḥ // Nar_1.163 //	garada-agnidakI-nASa SUdrA-putra-upapAtikAH // Nar_1.163 //
   klāntasāhasikaśrānta- nirdhanāntyāvasāyinaḥ /	klAnta-sAhasika-SrAnta nirDana-antyAvasAyinaH /
   bhinnavṛttāsamāvṛtta- jaḍatailikamūlikāḥ // Nar_1.164 //	Binna-vRtta-asamAvRtta jaxa-tElika-mUlikAH // Nar_1.164 //
   bhūtāviṣṭanṛpadviṣṭa varṣanakṣatrasūcakāḥ /	BUta-Avizwa-nRpa-dvizwa varza-nakzatra-sUcakAH /
   aghaśaṃsyātmavikretṛ- hīnāṅgabhagavṛttayaḥ // Nar_1.165 //	aGa-SaMsi-Atma-vikretR hIna-aFga-Baga-vRttayaH // Nar_1.165 //
   kunakhī śyāvadan śvitri- mitradhrukśaṭhaśauṇḍikāḥ /	kunaKI SyAva-dan Svitri mitra-Druj-SaWa-SONxikAH /
   aindrajālikalubdhogra śreṇīgaṇavirodhinaḥ // Nar_1.166 //	EndrajAlika-lubDa-ugra SreNI-gaNa-viroDinaH // Nar_1.166 //
   vadhakṛccitrakṛnmaṅkhaḥ patitaḥ kūṭakārakaḥ /	vaDa-kRt-citrakRt-maFKaH patitaH kUwa-kArakaH /
   kuhakaḥ pratyavasitas taskaro rājapūruṣaḥ // Nar_1.167 //	kuhakaH pratyavasitaH taskaraH rAja-pUruzaH // Nar_1.167 //
   manuṣyaviṣaśastrāmbu- lavaṇāpūpavīrudhām /	manuzya-viza-Sastra-ambu lavaNa-apUpa-vIruDAm /
   vikretā brāhmaṇaś caiva dvijo vārdhuṣikaś ca yaḥ // Nar_1.168 //	vikretA brAhmaNaH ca-eva dvijaH vArDuzikaH ca yaH // Nar_1.168 //
   cyutaḥ svadharmāt kulikaḥ stāvako hīnasevakaḥ /	cyutaH svaDarmAt kulikaH stAvakaH hIna-sevakaH /
   pitrā vivadamānaś ca bhedakṛc cety asākṣiṇaḥ // Nar_1.169 //	pitrA vivadamAnaH ca Beda-kRt ca-iti asAkziNaH // Nar_1.169 //
   asākṣiṇo ye nirdiṣṭā dāsanaikṛtikādayaḥ /	asAkziNaH ye nirdizwAH dAsa-nEkRtika-AdayaH /
   kāryagauravam āsādya bhaveyus te 'pi sākṣiṇaḥ // Nar_1.170 //	kArya-gOravam AsAdya BaveyuH te api sAkziNaH // Nar_1.170 //
   sāhaseṣu ca sarveṣu steyasaṃgrahaṇeṣu ca /	sAhasezu ca sarvezu steya-saMgrahaNezu ca /
   pāruṣyayoś cāpy ubhayor na parīkṣeta sākṣiṇaḥ // Nar_1.171 //	pAruzyayoH ca-api uBayoH na parIkzeta sAkziNaH // Nar_1.171 //
   teṣām api na bālaḥ syān naiko na strī na kūṭakṛt /	tezAm api na bAlaH syAt na-ekaH na strI na kUwa-kRt /
   na bāndhavo na cārātir brūyus te sākṣyam anyathā // Nar_1.172 //	na bAnDavaH na ca-arAtiH brUyuH te sAkzyam anyaTA // Nar_1.172 //
   bālo 'jñānād asatyāt strī pāpābhyāsāc ca kūṭakṛt /	bAlaH ajQAnAt asatyAt strI pApa-aByAsAt ca kUwa-kRt /
   vibrūyād bāndhavaḥ snehād vairaniryātanād ariḥ // Nar_1.173 //	vibrUyAt bAnDavaH snehAt vEra-niryAtanAt ariH // Nar_1.173 //
   athavānumato yaḥ syād dvayor vivadamānayoḥ /	aTavA-anumataH yaH syAt dvayoH vivadamAnayoH /
   asākṣy eko 'pi sākṣitve praṣṭavyaḥ syāt sa saṃsadi // Nar_1.174 //	asAkzI ekaH api sAkzi-tve prazwavyaH syAt sa saMsadi // Nar_1.174 //
   yas tv ātmadoṣabhinnatvād asvastha iva lakṣyate /	yaH tu Atma-doza-Binna-tvAt asvasTaH iva lakzyate /
   sthānāt sthānāntaraṃ gacched ekaikaṃ copadhāvati // Nar_1.175 //	sTAnAt sTAna-antaram gacCet ekEkam ca-upaDAvati // Nar_1.175 //
   kāsate 'nibhṛto 'kasmād abhīkṣṇaṃ niśvasaty api /	kAsate aniBRtaH akasmAt aBIkzNam niSvasati api /
   bhūmiṃ likhati pādābhyāṃ bāhu vāso dhunoti ca // Nar_1.176 //	BUmim liKati pAdAByAm bAhu vAsaH Dunoti ca // Nar_1.176 //
   bhidyate mukhavarṇo 'sya lalāṭaṃ svidyate tathā /	Bidyate muKa-varNaH asya lalAwam svidyate taTA /
   śoṣam āgacchataś coṣṭhāv ūrdhvaṃ tiryak ca vīkṣate // Nar_1.177 //	Sozam AgacCataH ca-uzWO UrDvam tiryak ca vIkzate // Nar_1.177 //
   tvaramāṇa ivābaddham apṛṣṭo bahu bhāṣate /	tvaramANaH iva-AbadDam apRzwaH bahu BAzate /
   kūṭasākṣī sa vijñeyas taṃ pāpaṃ vinayen nṛpaḥ // Nar_1.178 //	kUwa-sAkzI sa vijQeyaH tam pApam vinayet nRpaH // Nar_1.178 //
   śrāvayitvā ca yo 'nyebhyaḥ sākṣitvaṃ tad vinihnute /	SrAvayitvA ca yaH anyeByaH sAkzi-tvam tat vinihnute /
   sa vineyo bhṛśataraṃ kūṭasākṣyadhiko hi saḥ // Nar_1.179 //	sa vineyaH BRSataram kUwa-sAkzI-aDikaH hi saH // Nar_1.179 //
   āhūya sākṣiṇaḥ pṛcchen niyamya śapathair bhṛśam /	AhUya sAkziNaH pRcCet niyamya SapaTEH BRSam /
   samastān viditācārān vijñātārthān pṛthak pṛthak // Nar_1.180 //	samastAn vidita-AcArAn vijQAta-arTAn pRTak pRTak // Nar_1.180 //
   satyena śāpayed vipraṃ kṣatriyaṃ vāhanāyudhaiḥ /	satyena SApayet vipram kzatriyam vAhana-AyuDEH /
   gobījakāñcanair vaiśyaṃ śūdraṃ sarvais tu pātakaiḥ // Nar_1.181 //	go-bIja-kAQcanEH vESyam SUdram sarvEH tu pAtakEH // Nar_1.181 //
   purāṇair dharmavacanaiḥ satyamāhātmyakīrtanaiḥ /	purANEH Darma-vacanEH satya-mAhAtmya-kIrtanEH /
   anṛtasyāpavādaiś ca bhṛśam uttrāsya sākṣiṇaḥ // Nar_1.182 //	anRtasya-apavAdEH ca BRSam uttrAsya sAkziNaH // Nar_1.182 //
   nagno muṇḍaḥ kapālena bhikṣārthī kṣutpipāsitaḥ /	nagnaH muNxaH kapAlena BikzA-arTI kzuD-pipAsitaH /
   dīnaḥ śatrugṛhaṃ gacched yaḥ sākṣyam anṛtaṃ vadet // Nar_1.183 //	dInaH Satru-gRham gacCet yaH sAkzyam anRtam vadet // Nar_1.183 //
   nagare pratiruddhaḥ san bahirdvāre bubhukṣitaḥ /	nagare pratirudDaH san bahirdvAre buBukzitaH /
   amitrān bhūyaśaḥ paśyed yaḥ sākṣyam anṛtaṃ vadet // Nar_1.184 //	amitrAn BUyaSas paSyet yaH sAkzyam anRtam vadet // Nar_1.184 //
   yāṃ rātrim adhivinnā strī yāṃ caivākṣaparājitaḥ /	yAm rAtrim aDivinnA strI yAm ca-eva-akza-parAjitaH /
   yāṃ ca bhārābhitaptāṅgo durvivaktā sa tāṃ vaset // Nar_1.185 //	yAm ca BAra-aBitapta-aFgaH durvivaktA sa tAm vaset // Nar_1.185 //
   sākṣī sākṣyasamuddeśe gokarṇaśithilaṃ caran /	sAkzI sAkzya-samuddeSe gokarNa-SiTilam caran /
   sahasraṃ vāruṇān pāśān ātmani pratimuñcati // Nar_1.186 //	sahasram vAruNAn pASAn Atmani pratimuQcati // Nar_1.186 //
   tasya varṣaśate pūrṇe pāśam ekaṃ pramucyate /	tasya varza-Sate pUrNe pASam ekam pramucyate /
   evaṃ sa bandhanāt tasmān mucyate niyutāḥ samāḥ // Nar_1.187 //	evam sa banDanAt tasmAt mucyate niyutAH samAH // Nar_1.187 //
   yāvato bāndhavāṃs yasmin hanti sākṣye 'nṛtaṃ vadan /	yAvataH bAnDavAn yasmin hanti sAkzye anRtam vadan /
   tāvataḥ saṃkhyayā tasmin śṛṇu saumyānupūrvaśaḥ // Nar_1.188 //	tAvataH saMKyayA tasmin SRNu sOmya-anupUrvaSas // Nar_1.188 //
   pañca paśvanṛte hanti daśa hanti gavānṛte /	paQca paSu-anRte hanti daSa hanti gavAnRte /
   śatam aśvānṛte hanti sahasraṃ puruṣānṛte // Nar_1.189 //	Satam aSva-anRte hanti sahasram puruza-anRte // Nar_1.189 //
   hanti jātān ajātāṃś ca hiraṇyārthe 'nṛtaṃ vadan /	hanti jAtAn ajAtAn ca hiraNya-arTe anRtam vadan /
   sarvaṃ bhūmyanṛte hanti mā sma bhūmyanṛtaṃ vadīḥ // Nar_1.190 //	sarvam BUmi-anRte hanti mA sma BUmi-anRtam vadIH // Nar_1.190 //
   ekam evādvitīyaṃ tat prāhuḥ pāvanam ātmanaḥ /	ekam eva-advitIyam tat prAhuH pAvanam AtmanaH /
   satyaṃ svargasya sopānaṃ pārāvārasya naur iva // Nar_1.191 //	satyam svargasya sopAnam pArAvArasya nOH iva // Nar_1.191 //
   aśvamedhasahasraṃ ca satyaṃ ca tulayā dhṛtam /	aSvameDa-sahasram ca satyam ca tulayA DRtam /
   aśvamedhasahasrād dhi satyam eva viśiṣyate // Nar_1.192 //	aSvameDa-sahasrAt Di satyam eva viSizyate // Nar_1.192 //
   varaṃ kūpaśatād vāpi varaṃ vāpīśatāt kratuḥ /	varam kUpa-SatAt vA-api varam vApI-SatAt kratuH /
   varaṃ kratuśatāt putraḥ satyaṃ putraśatād varam // Nar_1.193 //	varam kratu-SatAt putraH satyam putra-SatAt varam // Nar_1.193 //
   bhūr dhārayati satyena satyenodeti bhāskaraḥ /	BUH DArayati satyena satyena-udeti BAskaraH /
   satyena vāyuḥ pavate satyenāpaḥ sravanti ca // Nar_1.194 //	satyena vAyuH pavate satyena-apaH sravanti ca // Nar_1.194 //
   satyam eva paraṃ dānaṃ satyam eva paraṃ tapaḥ /	satyam eva param dAnam satyam eva param tapaH /
   satyam eva paro dharmo lokānām iti naḥ śrutam // Nar_1.195 //	satyam eva paraH DarmaH lokAnAm iti naH Srutam // Nar_1.195 //
   satyaṃ devāḥ samāsena manuṣyās tv anṛtaṃ smṛtam /	satyam devAH samAsena manuzyAH tu anRtam smRtam /
   ihaiva tasya devatvaṃ yasya satye sthitā matiḥ // Nar_1.196 //	iha-eva tasya deva-tvam yasya satye sTitA matiH // Nar_1.196 //
   satyaṃ brūhy anṛtaṃ tyaktvā satyena svargam eṣyasi /	satyam brUhi anRtam tyaktvA satyena svargam ezyasi /
   uktvānṛtaṃ mahāghoraṃ narakaṃ pratipatsyate // Nar_1.197 //	uktvA-anRtam mahA-Goram narakam pratipatsyate // Nar_1.197 //
   nirayeṣu ca te śaśvaj jihvām utkṛtya dāruṇāḥ /	nirayezu ca te SaSvat jihvAm utkRtya dAruNAH /
   asibhiḥ śātayiṣyanti balino yamakiṃkarāḥ // Nar_1.198 //	asiBiH SAtayizyanti balinaH yama-kiMkarAH // Nar_1.198 //
   śūlair bhetsyanti cākruddhāḥ krośantam aparāyaṇam /	SUlEH Betsyanti ca-akrudDAH kroSantam aparAyaNam /
   avākśirasam utkṣipya kṣepsyanty agnihradeṣu ca // Nar_1.199 //	avAk-Sirasam utkzipya kzepsyanti agni-hradezu ca // Nar_1.199 //
   anubhūya ca duḥkhās tāś ciraṃ narakavedanāḥ /	anuBUya ca duHKAH tAH ciram naraka-vedanAH /
   iha yāsyasy abhavyāsu gṛdhrakākādiyoniṣu // Nar_1.200 //	iha yAsyasi aBavyAsu gRDra-kAka-Adi-yonizu // Nar_1.200 //
   jñātvaitān anṛte doṣāñ jñātvā satye ca sadguṇān /	jQAtvA-etAn anRte dozAn jQAtvA satye ca sat-guNAn /
   satyaṃ vadoddharātmānaṃ mātmānaṃ pātayiṣyasi // Nar_1.201 //	satyam vada-udDara-AtmAnam mA-AtmAnam pAtayizyasi // Nar_1.201 //
   na bāndhavā na suhṛdo na dhanāni mahānty api /	na bAnDavAH na suhRdaH na DanAni mahAnti api /
   alaṃ tārayituṃ śaktās tamasy ugre nimajjataḥ // Nar_1.202 //	alam tArayitum SaktAH tamasi ugre nimajjataH // Nar_1.202 //
   pitaras tv avalambante tvayi sākṣitvam āgate /	pitaraH tu avalambante tvayi sAkzi-tvam Agate /
   tārayiṣyati kiṃvāsmān ātmānaṃ pātayiṣyati // Nar_1.203 //	tArayizyati kiMvA-asmAn AtmAnam pAtayizyati // Nar_1.203 //
   satyam ātmā manuṣyasya satye sarvaṃ pratiṣṭhitam /	satyam AtmA manuzyasya satye sarvam pratizWitam /
   sarvathaivātmanātmānaṃ śreyasā yojayiṣyasi // Nar_1.204 //	sarvaTA-eva-AtmanA-AtmAnam SreyasA yojayizyasi // Nar_1.204 //
   yāṃ ca rātrim ajaniṣṭhā yāṃ rātriṃ ca mariṣyasi /	yAm ca rAtrim ajanizWA yAm rAtrim ca marizyasi /
   vṛthā tadantaraṃ te syāt kuryāś cet satyam anyathā // Nar_1.205 //	vRTA tad-antaram te syAt kuryAH ced satyam anyaTA // Nar_1.205 //
   nāsti satyāt paro dharmo nānṛtāt pātakaṃ param /	na-asti satyAt paraH DarmaH na-anRtAt pAtakam param /
   sākṣidharme viśeṣeṇa satyam eva vadet tataḥ // Nar_1.206 //	sAkzi-Darme viSezeNa satyam eva vadet tatas // Nar_1.206 //
   yaḥ parārthe praharati svāṃ vācaṃ puruṣādhamaḥ /	yaH para-arTe praharati svAm vAcam puruza-aDamaH /
   ātmārthe kiṃ na kuryāt sa pāpo narakanirbhayaḥ // Nar_1.207 //	Atma-arTe kim na kuryAt sa pApaH naraka-nirBayaH // Nar_1.207 //
   arthā vai vāci niyatā vāṅmūlā vāgviniḥsṛtāḥ /	arTAH vE vAci niyatAH vAc-mUlAH vAc-viniHsRtAH /
   yo hy etāṃ stenayed vācaṃ sa sarvasteyakṛn naraḥ // Nar_1.208 //	yaH hi etAm stenayet vAcam sa sarva-steya-kRt naraH // Nar_1.208 //
   sākṣivipratipattau tu pramāṇaṃ bahavo yataḥ /	sAkzi-vipratipattO tu pramANam bahavaH yatas /
   tatsāmye śucayo grāhyās tatsāmye smṛtimattarāḥ // Nar_1.209 //	tad-sAmye SucayaH grAhyAH tad-sAmye smRtimattarAH // Nar_1.209 //
   smṛtimatsākṣisāmyaṃ tu vivāde yatra dṛśyate /	smRtimat-sAkzi-sAmyam tu vivAde yatra dRSyate /
   sūkṣmatvāt sākṣidharmasya sākṣyaṃ vyāvartate punaḥ // Nar_1.210 //	sUkzma-tvAt sAkzi-Darmasya sAkzyam vyAvartate punar // Nar_1.210 //
   nirdiṣṭeṣv arthajāteṣu sākṣī cet sākṣyam āgataḥ /	nirdizwezu arTa-jAtezu sAkzI ced sAkzyam AgataH /
   na brūyād akṣarasamaṃ na tan nigaditaṃ bhavet // Nar_1.211 //	na brUyAt akzara-samam na tat nigaditam Bavet // Nar_1.211 //
   deśakālavayodravya- pramāṇākṛtijātiṣu /	deSa-kAla-vayaH-dravya pramANa-AkRti-jAtizu /
   yatra vipratipattiḥ syāt sākṣyaṃ tad asad ucyate // Nar_1.212 //	yatra vipratipattiH syAt sAkzyam tat asat ucyate // Nar_1.212 //
   ūnam abhyadhikaṃ cārthaṃ prabrūyur yatra sākṣiṇaḥ /	Unam aByaDikam ca-arTam prabrUyuH yatra sAkziNaH /
   tad apy anuktaṃ vijñeyam eṣa sākṣyavidhiḥ smṛtaḥ // Nar_1.213 //	tat api anuktam vijQeyam eza sAkzya-viDiH smRtaH // Nar_1.213 //
   pramādād dhanino yatra na syāl lekhyaṃ na sākṣiṇaḥ /	pramAdAt DaninaH yatra na syAt leKyam na sAkziNaH /
   arthaṃ cāpahnuyād vādī tatroktas trividho vidhiḥ // Nar_1.214 //	arTam ca-apahnuyAt vAdI tatra-uktaH triviDaH viDiH // Nar_1.214 //
   codanā pratikālaṃ ca yuktileśas tathaiva ca /	codanA pratikAlam ca yukti-leSaH taTA-eva ca /
   tṛtīyaḥ śapathaś coktas tair evaṃ sādhayet kramāt // Nar_1.215 //	tRtIyaH SapaTaH ca-uktaH tEH evam sADayet kramAt // Nar_1.215 //
   abhīkṣṇaṃ codyamāno yaḥ pratihanyān na tadvacaḥ /	aBIkzNam codyamAnaH yaH pratihanyAt na tad-vacaH /
   tricatuḥpañcakṛtvo vā parato 'rthaṃ tam āvahet // Nar_1.216 //	tri-catur-paQca-kRtvas vA paratas arTam tam Avahet // Nar_1.216 //
   codanāpratighāte tu yuktileśais tam anviyāt /	codanA-pratiGAte tu yukti-leSEH tam anviyAt /
   deśakālārthasaṃbandha- parimāṇakriyādibhiḥ // Nar_1.217 //	deSa-kAla-arTa-saMbanDa parimANa-kriyA-AdiBiH // Nar_1.217 //
   yuktiṣv apy asamarthāsu śapathair enam ardayet /	yuktizu api asamarTAsu SapaTEH enam ardayet /
   arthakālabalāpekṣam agnyambusukṛtādibhiḥ // Nar_1.218 //	arTa-kAla-bala-apekzam agni-ambu-sukRta-AdiBiH // Nar_1.218 //
   dīptāgnir yaṃ na dahati yam antardhārayanty āpaḥ /	dIpta-agniH yam na dahati yam antarDArayanti ApaH /
   sa taraty abhiśāpaṃ taṃ kilbiṣī syād viparyaye // Nar_1.219 //	sa tarati aBiSApam tam kilbizI syAt viparyaye // Nar_1.219 //
   strīṇāṃ śīlābhiyogeṣu steyasāhasayor api /	strINAm SIla-aBiyogezu steya-sAhasayoH api /
   eṣa eva vidhir dṛṣṭaḥ sarvārthāpahnaveṣu ca // Nar_1.220 //	ezaH eva viDiH dRzwaH sarva-arTa-apahnavezu ca // Nar_1.220 //
   śapathā hy api devānām ṛṣīṇām api ca smṛtāḥ /	SapaTAH hi api devAnAm RzINAm api ca smRtAH /
   vasiṣṭhaḥ śapathaṃ śepe yātudhāne tu śaṅkitaḥ // Nar_1.221 //	vasizWaH SapaTam Sepe yAtuDAne tu SaFkitaH // Nar_1.221 //
   saptarṣayas tathendrāya puṣkarārthe samāgatāḥ /	saptarzayaH taTA-indrAya puzkara-arTe samAgatAH /
   śepuḥ śapatham avyagrāḥ parasparaviśuddhaye // Nar_1.222 //	SepuH SapaTam avyagrAH paraspara-viSudDaye // Nar_1.222 //
   ayuktaṃ sāhasaṃ kṛtvā pratyāpattiṃ bhajeta yaḥ /	ayuktam sAhasam kRtvA pratyApattim Bajeta yaH /
   brūyāt svayaṃ vā sadasi tasyārdhavinayaḥ smṛtaḥ // Nar_1.223 //	brUyAt svayam vA sadasi tasya-arDa-vinayaH smRtaH // Nar_1.223 //
   gūhamānas tu daurātmyād yadi pāpaṃ sa jīyate /	gUhamAnaH tu dOrAtmyAt yadi pApam sa jIyate /
   sabhyāś cātra na tuṣyanti tīvro daṇḍaś ca pātyate // Nar_1.224 //	saByAH ca-atra na tuzyanti tIvraH daNxaH ca pAtyate // Nar_1.224 //
   2.nikṣipaḥ	2.nikzipaH
   svadravyaṃ yatra viśrambhān nikṣipaty aviśaṅkitaḥ /	sva-dravyam yatra viSramBAt nikzipati aviSaFkitaH /
   nikṣepo nāma tat proktaṃ vyavahārapadaṃ budhaiḥ // Nar_2.01 //	nikzepaH nAma tat proktam vyavahAra-padam buDEH // Nar_2.01 //
   anyadravyavyavahitaṃ dravyam avyākṛtaṃ ca yat /	anya-dravya-vyavahitam dravyam avyAkRtam ca yat /
   nikṣipyate paragṛhe tad aupanidhikaṃ smṛtam // Nar_2.02 //	nikzipyate para-gRhe tat OpaniDikam smRtam // Nar_2.02 //
   sa punar dvividhaḥ proktaḥ sākṣimān itaras tathā /	sa punar dviviDaH proktaH sAkzimAn itaraH taTA /
   pratidānaṃ tathaivāsya pratyayaḥ syād viparyaye // Nar_2.03 //	pratidAnam taTA-eva-asya pratyayaH syAt viparyaye // Nar_2.03 //
   yācyamānas tu yo dātrā nikṣepaṃ na prayacchati /	yAcyamAnaH tu yaH dAtrA nikzepam na prayacCati /
   daṇḍyaḥ sa rājñā dāpyaś ca naṣṭe dāpyaś ca tatsamam // Nar_2.04 //	daNxyaH sa rAjQA dApyaH ca nazwe dApyaH ca tad-samam // Nar_2.04 //
   yaś cārthaṃ sādhayet tena nikṣeptur ananujñayā /	yaH ca-arTam sADayet tena nikzeptuH ananujQayA /
   tatrāpi daṇḍyaḥ sa bhavet tac ca sodayam āvahet // Nar_2.05 //	tatra-api daNxyaH sa Bavet tat ca sa-udayam Avahet // Nar_2.05 //
   grahītuḥ saha yo 'rthena naṣṭo naṣṭaḥ sa dāyinaḥ /	grahItuH saha yaH arTena nazwaH nazwaH sa dAyinaH /
   daivarājakṛte tadvan na cet taj jihmakāritam // Nar_2.06 //	dEva-rAja-kRte tadvat na ced tat jihma-kAritam // Nar_2.06 //
   eṣa eva vidhir dṛṣṭo yācitānvāhitādiṣu /	ezaH eva viDiH dRzwaH yAcita-anvAhita-Adizu /
   śilpiṣūpanidhau nyāse pratinyāse tathaiva ca // Nar_2.07 //	Silpizu-upaniDO nyAse pratinyAse taTA-eva ca // Nar_2.07 //
   pratigṛhṇāti pogaṇḍaṃ yaś ca sapradhanaṃ naraḥ /	pratigRhNAti pogaNxam yaH ca sa-praDanam naraH /
   tasyāpy eṣa bhaved dharmaḥ ṣaḍ ete vidhayaḥ samāḥ // Nar_2.08 //	tasya-api eza Bavet DarmaH zaw ete viDayaH samAH // Nar_2.08 //
   3.saṃbhūyasamutthānam	3.-saMBUyasamutTAnam
   vaṇikprabhṛtayo yatra karma saṃbhūya kurvate /	vaNij-praBRtayaH yatra karma saMBUya kurvate /
   tat saṃbhūyasamutthānaṃ vyavahārapadaṃ smṛtam // Nar_3.01 //	tat saMBUyasamutTAnam vyavahAra-padam smRtam // Nar_3.01 //
   phalahetor upāyena karma saṃbhūya kurvatām /	Pala-hetoH upAyena karma saMBUya kurvatAm /
   ādhārabhūtaḥ prakṣepas tenottiṣṭheyur aṃśataḥ // Nar_3.02 //	ADAra-BUtaH prakzepaH tena-uttizWeyuH aMSataH // Nar_3.02 //
   samo 'tirikto hīno vā yatrāṃśo yasya yādṛśaḥ /	samaH atiriktaH hInaH vA yatra-aMSaH yasya yAdRSaH /
   kṣayavyayau tathā vṛddhis tasya tatra tathāvidhāḥ // Nar_3.03 //	kzaya-vyayO taTA vRdDiH tasya tatra taTAviDAH // Nar_3.03 //
   bhāṇḍapiṇḍavyayoddhāra- bhārasārānvavekṣaṇam /	BANxa-piNxa-vyayodDAra BAra-sAra-anvavekzaNam /
   kuryus te 'vyabhicāreṇa samaye sve vyavasthitāḥ // Nar_3.04 //	kuryuH te avyaBicAreNa samaye sve vyavasTitAH // Nar_3.04 //
   pramādān nāśitaṃ dāpyaḥ pratiṣiddhakṛtaṃ ca yat /	pramAdAt nASitam dApyaH pratizidDa-kRtam ca yat /
   asaṃdiṣṭaś ca yat kuryāt sarvaiḥ saṃbhūyakāribhiḥ // Nar_3.05 //	asaMdizwaH ca yat kuryAt sarvEH saMBUya-kAriBiH // Nar_3.05 //
   daivataskararājotthe vyasane samupasthite /	dEva-taskara-rAja-utTe vyasane samupasTite /
   yas tat svaśaktyā saṃrakṣet tasyāṃśo daśamaḥ smṛtaḥ // Nar_3.06 //	yaH tat sva-SaktyA saMrakzet tasya-aMSaH daSamaH smRtaH // Nar_3.06 //
   ekasya cet syād vyasanaṃ dāyādo 'sya tad āpnuyāt /	ekasya ced syAt vyasanam dAyAdaH asya tat ApnuyAt /
   anyo vāsati dāyāde śaktāś cet sarva eva vā // Nar_3.07 //	anyaH vA-asati dAyAde SaktAH ced sarve eva vA // Nar_3.07 //
   ṛtvijāṃ vyasane 'py evam anyas tat karma nistaret /	RtvijAm vyasane api evam anyaH tat karma nistaret /
   labheta dakṣiṇābhāgaṃ sa tasmāt saṃprakalpitam // Nar_3.08 //	laBeta dakziNA-BAgam sa tasmAt saMprakalpitam // Nar_3.08 //
   ṛtvig yājyam aduṣṭaṃ yas tyajed anapakāriṇam /	Rtvij yAjyam aduzwam yaH tyajet anapakAriNam /
   aduṣṭaṃ va rtvijaṃ yājyo vineyau tāv ubhāv api // Nar_3.09 //	aduzwam va rtvijam yAjyaH vineyO tO uBO api // Nar_3.09 //
   ṛtvik tu trividho dṛṣṭaḥ pūrvajuṣṭaḥ svayaṃkṛtaḥ /	Rtvij tu triviDaH dRzwaH pUrva-juzwaH svayaMkRtaH /
   yadṛcchayā ca yaḥ kuryād ārtvijyaṃ prītipūrvakam // Nar_3.10 //	yadRcCayA ca yaH kuryAt Artvijyam prIti-pUrvakam // Nar_3.10 //
   kramāgateṣv eṣa dharmo vṛteṣv ṛtvikṣu ca svayam /	krama-Agatezu eza DarmaH vRtezu Rtvikzu ca svayam /
   yādṛcchike tu saṃyājye tattyāge nāsti kilbiṣam // Nar_3.11 //	yAdRcCike tu saMyAjye tad-tyAge na-asti kilbizam // Nar_3.11 //
   śulkasthānaṃ vaṇik prāptaḥ śulkaṃ dadyād yathopagam /	Sulka-sTAnam vaNij prAptaH Sulkam dadyAt yaTopagam /
   na tad vyatihared rājñāṃ balir eṣa prakalpitaḥ // Nar_3.12 //	na tat vyatiharet rAjQAm baliH eza prakalpitaH // Nar_3.12 //
   śulkasthānaṃ pariharan na kāle krayavikrayī /	Sulka-sTAnam pariharan na kAle kraya-vikrayI /
   mithyoktvā ca parīmāṇaṃ dāpyo 'ṣṭaguṇam atyayam // Nar_3.13 //	miTyA-uktvA ca parImANam dApyaH azwaguNam atyayam // Nar_3.13 //
   kaścic cet saṃcaran deśāt preyād abhyāgato vaṇik /	kaScid ced saMcaran deSAt preyAt aByAgataH vaNij /
   rājāsya bhāṇḍaṃ tad rakṣet yāvad dāyādadarśanam // Nar_3.14 //	rAjA-asya BANxam tat rakzet yAvat dAyAda-darSanam // Nar_3.14 //
   dāyāde 'sati bandhubhyo jñātibhyo vā tad arpayet /	dAyAde asati banDuByaH jQAtiByaH vA tat arpayet /
   tadabhāve suguptaṃ tad dhārayed daśatīḥ samāḥ // Nar_3.15 //	tad-aBAve su-guptam tat DArayet daSatIH samAH // Nar_3.15 //
   asvāmikam adāyādaṃ daśavarṣasthitaṃ tataḥ /	asvAmikam adAyAdam daSa-varza-sTitam tatas /
   rājā tad ātmasāt kuryād evaṃ dharmo na hīyate // Nar_3.16 //	rAjA tat AtmasAt kuryAt evam DarmaH na hIyate // Nar_3.16 //
   4.dattāpradānikam	4.dattA-pradAnikam
   dattvā dravyam asamyag yaḥ punar ādātum icchati /	dattvA dravyam asamyak yaH punar AdAtum icCati /
   dattāpradānikaṃ nāma tad vivādapadaṃ smṛtam // Nar_4.01 //	dattApradAnikam nAma tat vivAda-padam smRtam // Nar_4.01 //
   adeyam atha deyaṃ ca dattaṃ cādattam eva ca /	adeyam aTa deyam ca dattam ca-adattam eva ca /
   vyavahāreṣu vijñeyo dānamārgaś caturvidhaḥ // Nar_4.02 //	vyavahArezu vijQeyaH dAna-mArgaH caturviDaH // Nar_4.02 //
   tatra hyaṣṭāv adeyāni deyam ekavidhaṃ smṛtam /	tatra hi-azwO adeyAni deyam ekaviDam smRtam /
   dattaṃ saptavidhaṃ vidyād adattaṃ ṣoḍaśātmakam // Nar_4.03 //	dattam saptaviDam vidyAt adattam zoxaSa-Atmakam // Nar_4.03 //
   anvāhitaṃ yācitakam ādhiḥ sādhāraṇaṃ ca yat /	anvAhitam yAcitakam ADiH sADAraNam ca yat /
   nikṣepaḥ putradāraṃ ca sarvasvaṃ cānvaye sati // Nar_4.04 //	nikzepaH putra-dAram ca sarva-svam ca-anvaye sati // Nar_4.04 //
   āpatsv api hi kaṣṭāsu vartamānena dehinā /	Apatsu api hi kazwAsu vartamAnena dehinA /
   adeyāny āhur ācāryā yac cānyasmai pratiśrutam // Nar_4.05 //	adeyAni AhuH AcAryAH yat ca-anyasmE pratiSrutam // Nar_4.05 //
   kuṭumbabharaṇād dravyaṃ yatkiṃcid atiricyate /	kuwumba-BaraNAt dravyam yat-kiMcid atiricyate /
   tad deyam upahṛtyānyad dadad doṣam avāpnuyāt // Nar_4.06 //	tat deyam upahRtya-anyat dadat dozam avApnuyAt // Nar_4.06 //
   paṇyamūlyaṃ bhṛtis tuṣṭyā snehāt pratyupakārataḥ /	paNya-mUlyam BRtiH tuzwyA snehAt pratyupakArataH /
   strīśulkānugrahārthaṃ ca dattaṃ dānavido viduḥ // Nar_4.07 //	strI-Sulka-anugraha-arTam ca dattam dAna-vidaH viduH // Nar_4.07 //
   adattaṃ tu bhayakrodha- śokavegarujānvitaiḥ /	adattam tu Baya-kroDa Soka-vega-rujA-anvitEH /
   tathotkocaparīhāsa- vyatyāsacchalayogataḥ // Nar_4.08 //	taTA-utkoca-parIhAsa vyatyAsa=-Cala-yogataH // Nar_4.08 //
   bālamūḍhāsvatantrārta- mattonmattāpavarjitam /	bAlamUXa-asvatantra-Arta matta-unmatta-apavarjitam /
   kartā mamāyaṃ karmeti pratilābhecchayā ca yat // Nar_4.09 //	kartA mama-ayam karma-iti pratilABa-icCayA ca yat // Nar_4.09 //
   apātre pātram ity ukte kārye cādharmasaṃhite /	apAtre pAtram iti ukte kArye ca-aDarma-saMhite /
   yad dattaṃ syād avijñānād adattaṃ tad api smṛtam // Nar_4.10 //	yat dattam syAt avijQAnAt adattam tat api smRtam // Nar_4.10 //
   gṛhṇāty adattaṃ yo lobhād yaś cādeyaṃ prayacchati /	gRhNAti adattam yaH loBAt yaH ca-Adeyam prayacCati /
   adattādāyako daṇḍyas tathādeyasya dāyakaḥ // Nar_4.11 //	adatta-AdAyakaH daNxyaH taTA-Adeyasya dAyakaH // Nar_4.11 //
   5.abhyupetyāśuśrūṣā	5.aByupetya-aSuSrUzA
   abhyupetya tu śuśrūṣāṃ yas tāṃ na pratipadyate /	aByupetya tu SuSrUzAm yaH tAm na pratipadyate /
   aśuśrūṣābhyupetyaitad vivādapadam ucyate // Nar_5.01 //	aSuSrUzA-aByupetya-etat vivAda-padam ucyate // Nar_5.01 //
   śuśrūṣakaḥ pañcavidhaḥ śāstre dṛṣṭo manīṣibhiḥ /	SuSrUzakaH paQcaviDaH SAstre dRzwaH manIziBiH /
   caturvidhaḥ karmakaras teṣāṃ dāsās tripañcakāḥ // Nar_5.02 //	caturviDaH karmakaraH tezAm dAsAH tri-paQcakAH // Nar_5.02 //
   śiṣyāntevāsibhṛtakāś caturthas tv adhikarmakṛt /	Sizya-antevAsi-BRtakAH caturTaH tu aDikarma-kRt /
   ete karmakarāḥ proktā dāsās tu gṛhajādayaḥ // Nar_5.03 //	ete karmakarAH proktAH dAsAH tu gRha-ja-AdayaH // Nar_5.03 //
   sāmānyam asvatantratvam eṣām āhur manīṣiṇaḥ /	sAmAnyam asvatantra-tvam ezAm AhuH manIziNaH /
   jātikarmakṛtas tūkto viśeṣo vṛttir eva ca // Nar_5.04 //	jAti-karma-kRtaH tu-uktaH viSezaH vRttiH eva ca // Nar_5.04 //
   karmāpi dvividhaṃ jñeyam aśubhaṃ śubham eva ca /	karma-api dviviDam jQeyam aSuBam SuBam eva ca /
   aśubhaṃ dāsakarmoktaṃ śubhaṃ karmakṛtāṃ smṛtam // Nar_5.05 //	aSuBam dAsa-karma-uktam SuBam karma-kRtAm smRtam // Nar_5.05 //
   gṛhadvārāśucisthāna- rathyāvaskaraśodhanam /	gRha-dvAra-aSuci-sTAna raTyA-vaskara-SoDanam /
   guhyāṅgasparśanocchiṣṭa- viṇmūtragrahaṇojjhanam // Nar_5.06 //	guhya-aFga-sparSana-ucCizwa viz-mUtra-grahaNa-ujJanam // Nar_5.06 //
   iṣṭataḥ svāminaś cāṅgair upasthānam athāntataḥ /	izwataH svAminaH ca-aFgEH upasTAnam aTa-antatas /
   aśubhaṃ karma vijñeyaṃ śubham anyad ataḥ param // Nar_5.07 //	aSuBam karma vijQeyam SuBam anyat atas param // Nar_5.07 //
   ā vidyāgrahaṇāc chiṣyaḥ śuśrūṣet prayato gurum /	A vidyA-grahaNAt SizyaH SuSrUzet prayataH gurum /
   tadvṛttir gurudāreṣu guruputre tathaiva ca // Nar_5.08 //	tad-vRttiH guru-dArezu guru-putre taTA-eva ca // Nar_5.08 //
   brahmacārī cared bhaikṣam adhaḥśāyy analaṅkṛtaḥ /	brahmacArI caret BEkzam aDas-SAyI analaFkRtaH /
   jaghanyaśāyī sarveṣāṃ pūrvotthāyī guror gṛhe // Nar_5.09 //	jaGanya-SAyI sarvezAm pUrva-utTAyI guroH gRhe // Nar_5.09 //
   nāsaṃdiṣṭaḥ pratiṣṭheta tiṣṭhed vāpi guruṃ kvacit /	na-asaMdizwaH pratizWeta tizWet vA-api gurum kvacid /
   saṃdiṣṭaḥ karma kurvīta śaktaś ced avicārayan // Nar_5.10 //	saMdizwaH karma kurvIta SaktaH ced avicArayan // Nar_5.10 //
   yathākālam adhīyīta yāvan na vimanā guruḥ /	yaTAkAlam aDIyIta yAvat na vimanAH guruH /
   āsīno 'dho guroḥ kūrce phalake vā samāhitaḥ // Nar_5.11 //	AsInaH aDas guroH kUrce Palake vA samAhitaH // Nar_5.11 //
   anuśāsyaś ca guruṇā na ced anuvidhīyate /	anuSAsyaH ca guruNA na ced anuviDIyate /
   avadhenāthavā hanyāt rajjvā veṇudalena vā // Nar_5.12 //	avaDena-aTavA hanyAt rajjvA veNu-dalena vA // Nar_5.12 //
   bhṛśaṃ na tāḍayed enaṃ nottamāṅge na vakṣasi /	BRSam na tAxayet enam na-uttamAFge na vakzasi /
   anuśāsyātha viśvāsyaḥ śāsyo rājñānyathā guruḥ // Nar_5.13 //	anuSAsya-aTa viSvAsyaH SAsyaH rAjQA-anyaTA guruH // Nar_5.13 //
   samāvṛttaś ca gurave pradāya gurudakṣiṇām /	samAvRttaH ca gurave pradAya guru-dakziNAm /
   pratīyāt svagṛhān eṣā śiṣyavṛttir udāhṛtā // Nar_5.14 //	pratIyAt sva-gRhAn ezA Sizya-vRttiH udAhRtA // Nar_5.14 //
   svaśilpam icchann āhartuṃ bāndhavānām anujñayā /	sva-Silpam icCan Ahartum bAnDavAnAm anujQayA /
   ācāryasya vased ante kālaṃ kṛtvā suniścitam // Nar_5.15 //	AcAryasya vaset ante kAlam kRtvA su-niScitam // Nar_5.15 //
   ācāryaḥ śikṣayed enaṃ svagṛhād dattabhojanam /	AcAryaH Sikzayet enam sva-gRhAt datta-Bojanam /
   na cānyat kārayet karma putravac cainam ācaret // Nar_5.16 //	na ca-anyat kArayet karma putra-vat ca-enam Acaret // Nar_5.16 //
   śikṣayantam aduṣṭaṃ ca yas tv ācāryaṃ parityajet /	Sikzayantam aduzwam ca yaH tu AcAryam parityajet /
   balād vāsayitavyaḥ syād vadhabandhau ca so 'rhati // Nar_5.17 //	balAt vAsayitavyaH syAt vaDa-banDO ca saH arhati // Nar_5.17 //
   śikṣito 'pi kṛtaṃ kālam antevāsī samāpnuyāt /	SikzitaH api kRtam kAlam antevAsI samApnuyAt /
   tatra karma ca yat kuryād ācāryasyaiva tatphalam // Nar_5.18 //	tatra karma ca yat kuryAt AcAryasya-eva tad-Palam // Nar_5.18 //
   gṛhītaśilpaḥ samaye kṛtvācāryaṃ pradakṣiṇam /	gRhIta-SilpaH samaye kRtvA-AcAryam pradakziNam /
   śaktitaś cānumānyainam antevāsī nivartayet // Nar_5.19 //	SaktitaH ca-anumAnya-enam antevAsI nivartayet // Nar_5.19 //
   bhṛtakas trividho jñeya uttamo madhyamo 'dhamaḥ /	BRtakaH triviDaH jQeyaH uttamaH maDyamaH aDamaH /
   śaktibhaktyanurūpā syād eṣāṃ karmāśrayā bhṛtiḥ // Nar_5.20 //	Sakti-Bakti-anurUpA syAt ezAm karma-ASrayA BRtiH // Nar_5.20 //
   uttamas tv āyudhīyo 'tra madhyamas tu kṛṣīvalaḥ /	uttamaH tu AyuDIyaH atra maDyamaH tu kRzIvalaH /
   adhamo bhāravāhaḥ syād ity evaṃ trividho bhṛtaḥ // Nar_5.21 //	aDamaH BAravAhaH syAt iti evam triviDaH BRtaH // Nar_5.21 //
   artheṣv adhikṛto yaḥ syāt kuṭumbasya tathopari /	arTezu aDikRtaH yaH syAt kuwumbasya taTA-upari /
   so 'dhikarmakaro jñeyaḥ sa ca kauṭumbikaḥ smṛtaḥ // Nar_5.22 //	saH aDikarma-karaH jQeyaH sa ca kOwumbikaH smRtaH // Nar_5.22 //
   śubhakarmakarās tv ete catvāraḥ samudāhṛtāḥ /	SuBa-karmakarAH tu ete catvAraH samudAhRtAH /
   jaghanyakarmabhājas tu śeṣā dāsās tripañcakāḥ // Nar_5.23 //	jaGanya-karma-BAjaH tu SezAH dAsAH tri-paQcakAH // Nar_5.23 //
   gṛhajātas tathā krīto labdho dāyād upāgataḥ /	gRha-jAtaH taTA krItaH labDaH dAyAt upAgataH /
   anākālabhṛtas tadvad ādhattaḥ svāminā ca yaḥ // Nar_5.24 //	anAkAlaBRtaH tadvat ADattaH svAminA ca yaH // Nar_5.24 //
   mokṣito mahataś carṇāt prāpto yuddhāt paṇe jitaḥ /	mokzitaH mahataH ca-RNAt prAptaH yudDAt paNe jitaH /
   tavāham ity upagataḥ pravrajyāvasitaḥ kṛtaḥ // Nar_5.25 //	tava-aham iti upagataH pravrajyA-vasitaH kRtaH // Nar_5.25 //
   bhaktadāsaś ca vijñeyas tathaiva vaḍavābhṛtaḥ /	Bakta-dAsaH ca vijQeyaH taTA-eva vaxavABRtaH /
   vikretā cātmanaḥ śāstre dāsāḥ pañcadaśā smṛtāḥ // Nar_5.26 //	vikretA ca-AtmanaH SAstre dAsAH paQcadaSA smRtAH // Nar_5.26 //
   tatra pūrvaś caturvargo dāsatvān na vimucyate /	tatra pUrvaH caturvargaH dAsa-tvAt na vimucyate /
   prasādād svāmino 'nyatra dāsyam eṣāṃ kramāgatam // Nar_5.27 //	prasAdAt svAminaH anyatra dAsyam ezAm krama-Agatam // Nar_5.27 //
   yaś caiṣāṃ svāminaṃ kaścin mokṣayet prāṇasaṃśayāt /	yaH ca-ezAm svAminam kaScid mokzayet prANa-saMSayAt /
   dāsatvāt sa vimucyeta putrabhāgaṃ labheta ca // Nar_5.28 //	dAsa-tvAt sa vimucyeta putra-BAgam laBeta ca // Nar_5.28 //
   anākālabhṛto dāsyān mucyate goyugaṃ dadat /	anAkAla-BRtaH dAsyAt mucyate go-yugam dadat /
   saṃbhakṣitaṃ yad durbhikṣe na tac chudhyeta karmaṇā // Nar_5.29 //	saMBakzitam yat durBikze na tat SuDyeta karmaNA // Nar_5.29 //
   ādhatto 'pi dhanaṃ dattvā svāmī yady enam uddharet /	ADattaH api Danam dattvA svAmI yadi enam udDaret /
   athopagamayed enaṃ sa vikrītād anantaraḥ // Nar_5.30 //	aTa-upagamayet enam sa vikrItAt anantaraH // Nar_5.30 //
   dattvā tu sodayam ṛṇaṃ ṛṇī dāsyāt pramucyate /	dattvA tu sa-udayam RNam RNI dAsyAt pramucyate /
   kṛtakālābhyupagamāt kṛtako 'pi vimucyate // Nar_5.31 //	kRta-kAla-aByupagamAt kRtakaH api vimucyate // Nar_5.31 //
   tavāham ity upagato yuddhaprāptaḥ paṇe jitaḥ /	tava-aham iti upagataH yudDa-prAptaH paNe jitaH /
   pratiśīrṣapradānena mucyate tulyakarmaṇā // Nar_5.32 //	pratiSIrza-pradAnena mucyate tulya-karmaNA // Nar_5.32 //
   rājña eva tu dāsaḥ syāt pravrajyāvasito naraḥ /	rAjQaH eva tu dAsaH syAt pravrajyA-vasitaH naraH /
   na tasya pratimokṣo 'sti na viśuddhiḥ kathaṃcana // Nar_5.33 //	na tasya pratimokzaH asti na viSudDiH kaTaMcana // Nar_5.33 //
   bhaktasyopekṣaṇāt sadyo bhaktadāsaḥ pramucyate /	Baktasya-upekzaNAt sadyas Bakta-dAsaH pramucyate /
   nigrahād vaḍavāyāś ca mucyate vaḍavābhṛtaḥ // Nar_5.34 //	nigrahAt vaxavAyAH ca mucyate vaxavABRtaH // Nar_5.34 //
   vikrīṇīte ya ātmānaṃ svatantraḥ san narādhamaḥ /	vikrINIte yaH AtmAnam svatantraH san nara-aDamaH /
   sa jaghanyataras teṣāṃ naiva dāsyāt pramucyate // Nar_5.35 //	sa jaGanyataraH tezAm na-eva dAsyAt pramucyate // Nar_5.35 //
   caurāpahṛtavikrītā ye ca dāsīkṛtā balāt /	cOra-apahRta-vikrItAH ye ca dAsIkRtAH balAt /
   rājñā mokṣayitavyās te dāsatvaṃ teṣu neṣyate // Nar_5.36 //	rAjQA mokzayitavyAH te dAsa-tvam tezu na-izyate // Nar_5.36 //
   varṇānāṃ prātilomyena dāsatvaṃ na vidhīyate /	varNAnAm prAtilomyena dAsa-tvam na viDIyate /
   svadharmatyāgino 'nyatra dāravad dāsatā matā // Nar_5.37 //	svaDarma-tyAginaH anyatra dAra-vat dAsa-tA matA // Nar_5.37 //
   tavāham iti cātmānaṃ yo 'svatantraḥ prayacchati /	tava-aham iti ca-AtmAnam yaH asvatantraH prayacCati /
   na sa taṃ prāpnuyāt kāmaṃ pūrvasvāmī labheta tam // Nar_5.38 //	na sa tam prApnuyAt kAmam pUrva-svAmI laBeta tam // Nar_5.38 //
   adhanās traya evoktā bhāryā dāsas tathā sutaḥ /	aDanAH trayaH eva-uktAH BAryA dAsaH taTA sutaH /
   yat te samadhigacchanti yasya te tasya tad dhanam // Nar_5.39 //	yat te samaDigacCanti yasya te tasya tat Danam // Nar_5.39 //
   svadāsam icched yaḥ kartum adāsaṃ prītamānasaḥ /	sva-dAsam icCet yaH kartum adAsam prIta-mAnasaH /
   skandhād ādāya tasyāpi bhindyāt kumbhaṃ sahāmbhasā // Nar_5.40 //	skanDAt AdAya tasya-api BindyAt kumBam saha-amBasA // Nar_5.40 //
   akṣatābhiḥ sapuṣpābhir mūrdhany enam avākiret /	akzatABiH sa-puzpABiH mUrDani enam avAkiret /
   adāsa iti coktvā triḥ prāṅmukhaṃ tam athotsṛjet // Nar_5.41 //	adAsaH iti ca-uktvA tris prAFmuKam tam aTa-utsRjet // Nar_5.41 //
   tataḥprabhṛti vaktavyaḥ svāmyanugrahapālitaḥ /	tatas-praBRti vaktavyaH svAmi-anugraha-pAlitaH /
   bhojyānnaḥ pratigṛhyaś ca bhavaty abhimataś ca saḥ // Nar_5.42 //	Bojya-annaH pratigRhyaH ca Bavati aBimataH ca saH // Nar_5.42 //
   6.vetanasyānapākarma	6.vetanasya-anapAkarma
   bhṛtānāṃ vetanasyokto dānādānavidhikramaḥ /	BRtAnAm vetanasya-uktaH dAna-AdAna-viDi-kramaH /
   vetanasyānapākarma tad vivādapadaṃ smṛtam // Nar_6.1 //	vetanasya-anapAkarma tat vivAda-padam smRtam // Nar_6.1 //
   bhṛtāya vetanaṃ dadyāt karmasvāmī yathākramam /	BRtAya vetanam dadyAt karma-svAmI yaTAkramam /
   ādau madhye 'vasāne vā karmaṇo yad viniścitam // Nar_6.2 //	AdO maDye avasAne vA karmaNaH yat viniScitam // Nar_6.2 //
   bhṛtāvaniścitāyāṃ tu daśabhāgaṃ samāpnuyuḥ /	BRta-avaniScitAyAm tu daSa-BAgam samApnuyuH /
   lābhagobījasasyānāṃ vaṇiggopakṛṣībalāḥ // Nar_6.3 //	lABa-go-bIja-sasyAnAm vaNiggopa-kRzI-balAH // Nar_6.3 //
   karmopakaraṇaṃ caiṣāṃ kriyāṃ prati yad āhṛtam /	karma-upakaraNam ca-ezAm kriyAm prati yat AhRtam /
   āptabhāvena kurvīta na jihmena samācaret // Nar_6.4 //	Apta-BAvena kurvIta na jihmena samAcaret // Nar_6.4 //
   karmākurvan pratiśrutya kāryo dattvā bhṛtiṃ balāt /	karma-akurvan pratiSrutya kAryaH dattvA BRtim balAt /
   bhṛtiṃ gṛhītvākurvāṇo dviguṇāṃ bhṛtim āvahet // Nar_6.5 //	BRtim gRhItvA-akurvANaH dviguNAm BRtim Avahet // Nar_6.5 //
   kāle 'pūrṇe tyajet karma bhṛtināśo 'sya cārhati /	kAle apUrNe tyajet karma BRti-nASaH asya ca-arhati /
   svāmidoṣād apākrāman yāvat kṛtam avāpnuyāt // Nar_6.6 //	svAmi-dozAt apAkrAman yAvat kRtam avApnuyAt // Nar_6.6 //
   bhṛtiṣaḍbhāgam ābhāṣya pathi yugyakṛtaṃ tyajan /	BRti-zaz-BAgam ABAzya paTi yugya-kRtam tyajan /
   adadat kārayitvā tu karmaivaṃ sodayāṃ bhṛtim // Nar_6.7 //	adadat kArayitvA tu karma-evam sa-udayAm BRtim // Nar_6.7 //
   anayan bhāṭayitvā tu bhāṇḍavān yānavāhane /	anayan BAwayitvA tu BANxavAn yAna-vAhane /
   dāpyo bhṛticaturbhāgaṃ samam ardhapathe tyajan // Nar_6.8 //	dApyaH BRti-catur-BAgam samam arDa-paTe tyajan // Nar_6.8 //
   anayan vāhako 'py evaṃ bhṛtihānim avāpnuyāt /	anayan vAhakaH api evam BRti-hAnim avApnuyAt /
   dviguṇāṃ tu bhṛtiṃ dāpyaḥ prasthāne vighnam ācaran // Nar_6.9 //	dviguNAm tu BRtim dApyaH prasTAne viGnam Acaran // Nar_6.9 //
   bhāṇḍaṃ vyasanam āgacched yadi vāhakadoṣataḥ /	BANxam vyasanam AgacCet yadi vAhaka-dozataH /
   dāpyo yat tatra naṣṭaṃ syād daivarājakṛtād ṛte // Nar_6.10 //	dApyaH yat tatra nazwam syAt dEva-rAja-kRtAt Rte // Nar_6.10 //
   gavāṃ śatād vatsatarī dhenuḥ syād dviśatād bhṛtiḥ /	gavAm SatAt vatsatarI DenuH syAt dvi-SatAt BRtiH /
   prati samvatsaraṃ gope sadohaś cāṣṭame 'hani // Nar_6.11 //	prati samvatsaram gope sa-dohaH ca-azwame ahani // Nar_6.11 //
   upānayet gā gopāya pratyahaṃ rajanīkṣaye /	upAnayet gAH gopAya pratyaham rajanI-kzaye /
   cīṛṇāḥ pītāś ca tā gopaḥ sāyāhne pratyupānayet // Nar_6.12 //	cIRNAH pItAH ca tAH gopaH sAyAhne pratyupAnayet // Nar_6.12 //
   syāc ced govyasanaṃ gopo vyāyacchet tatra śaktitaḥ /	syAt ced go-vyasanam gopaH vyAyacCet tatra Saktitas /
   aśaktas tūrṇam āgamya svāmine tan nivedayet // Nar_6.13 //	aSaktaH tUrNam Agamya svAmine tat nivedayet // Nar_6.13 //
   avyāyac channavikrośan svāmine cānivedayan /	avyAyat Canna-vikroSan svAmine ca-anivedayan /
   voḍhum arhati gopas tāṃ vinayaṃ cāpi rājani // Nar_6.14 //	voXum arhati gopaH tAm vinayam ca-api rAjani // Nar_6.14 //
   naṣṭavinaṣṭaṃ kṛmibhiḥ śvahataṃ viṣame mṛtam /	nazwa-vinazwam kRmiBiH Sva-hatam vizame mRtam /
   hīnaṃ puruṣakāreṇa gopāyaiva nipātayet // Nar_6.15 //	hInam puruzakAreNa gopAya-eva nipAtayet // Nar_6.15 //
   ajāvike tathāruddhe vṛkaiḥ pāle tv anāyati /	ajAvike taTA-arudDe vRkEH pAle tu anAyati /
   yat prasahya vṛko hanyāt pāle tatkilbiṣam bhavet // Nar_6.16 //	yat prasahya vRkaH hanyAt pAle tad-kilbizam Bavet // Nar_6.16 //
   tāsāṃ caivāniruddhānāṃ carantīnāṃ mitho vane /	tAsAm ca-eva-anirudDAnAm carantInAm miTas vane /
   yām utpatya vṛko hanyān na pālas tatra kilbiṣī // Nar_6.17 //	yAm utpatya vRkaH hanyAt na pAlaH tatra kilbizI // Nar_6.17 //
   vighuṣya tu hṛtaṃ caurair na pālo dātum arhati /	viGuzya tu hRtam cOrEH na pAlaH dAtum arhati /
   yadi deśe ca kāle ca svāminaḥ svasya śaṃsati // Nar_6.18 //	yadi deSe ca kAle ca svAminaH svasya SaMsati // Nar_6.18 //
   etena sarvapālānāṃ vivādaḥ samudāhṛtaḥ /	etena sarva-pAlAnAm vivAdaH samudAhRtaH /
   mṛteṣu ca viśuddhiḥ syāt pālasyāṅkādidarśanāt // Nar_6.19 //	mRtezu ca viSudDiH syAt pAlasya-aFka-Adi-darSanAt // Nar_6.19 //
   śulkaṃ gṛhītvā paṇyastrī necchantī dvis tad āvahet /	Sulkam gRhItvA paNya-strI na-icCantI dvis tat Avahet /
   aprayacchaṃs tadā śulkam anubhūya pumān striyam // Nar_6.20 //	aprayacCan tadA Sulkam anuBUya pumAn striyam // Nar_6.20 //
   ayonau kramate yas tu bahubhir vāpi vāsayet /	ayonO kramate yaH tu bahuBiH vA-api vAsayet /
   śulkam aṣṭaguṇaṃ dāpyo vinayas tāvad eva ca // Nar_6.21 //	Sulkam azwaguNam dApyaH vinayaH tAvat eva ca // Nar_6.21 //
   parājire gṛhaṃ kṛtvā stomaṃ dattvā vaset tu yaḥ /	parAjire gRham kRtvA stomam dattvA vaset tu yaH /
   sa tad gṛhītvā nirgacchet tṛṇakāṣṭheṣṭakādikam // Nar_6.22 //	sa tat gRhItvA nirgacCet tRNa-kAzWa-izwaka-Adikam // Nar_6.22 //
   stomavāhīni bhāṇḍāni pūrṇakālāny upānayet /	stoma-vAhIni BANxAni pUrNa-kAlAni upAnayet /
   grahītur ābhaved bhagnaṃ naṣṭaṃ cānyatra saṃplavāt // Nar_6.23 //	grahItuH ABavet Bagnam nazwam ca-anyatra saMplavAt // Nar_6.23 //
   7.asvāmivikrayaḥ	7.asvAmi-vikrayaH
   nikṣiptaṃ vā paradravyaṃ naṣṭaṃ labdhvāpahṛtya vā /	nikziptam vA para-dravyam nazwam labDvA-apahRtya vA /
   vikrīyate 'samakṣaṃ yad vijñeyo 'svāmivikrayaḥ // Nar_7.1 //	vikrIyate asamakzam yat vijQeyaH asvAmi-vikrayaH // Nar_7.1 //
   dravyam asvāmivikrītaṃ prāpya svāmī samāpnuyāt /	dravyam asvAmi-vikrItam prApya svAmI samApnuyAt /
   prakāśaṃ krayataḥ śuddhiḥ kretuḥ steyaṃ rahaḥ krayāt // Nar_7.2 //	prakASam krayataH SudDiH kretuH steyam rahaH krayAt // Nar_7.2 //
   asvāmyanumatād dāsād asataś ca janād rahaḥ /	asvAmi-anumatAt dAsAt asataH ca janAt rahaH /
   hīnamūlyam avelāyāṃ krīṇaṃs taddoṣabhāg bhavet // Nar_7.3 //	hIna-mUlyam avelAyAm krINan tad-doza-BAj Bavet // Nar_7.3 //
   na gūhetāgamaṃ kretā śuddhis tasya tadāgamāt /	na gUhet-Agamam kretA SudDiH tasya tad-AgamAt /
   viparyaye tulyadoṣaḥ steyadaṇḍaṃ ca so 'rhati // Nar_7.4 //	viparyaye tulya-dozaH steya-daNxam ca saH arhati // Nar_7.4 //
   vikretā svāmine 'rthaṃ ca kretur mūlyaṃ ca tatkṛtam /	vikretA svAmine arTam ca kretuH mUlyam ca tad-kRtam /
   dadyād daṇḍaṃ tathā rājñe vidhir asvāmivikraye // Nar_7.5 //	dadyAt daNxam taTA rAjQe viDiH asvAmi-vikraye // Nar_7.5 //
   pareṇa nihitaṃ labdhvā rājany upaharen nidhim /	pareNa nihitam labDvA rAjani upaharet niDim /
   rājagāmī nidhiḥ sarvaḥ sarveṣāṃ brāhmaṇād ṛte // Nar_7.6 //	rAja-gAmI niDiH sarvaH sarvezAm brAhmaNAt Rte // Nar_7.6 //
   brāhmaṇo 'pi nidhiṃ labdhvā kṣipraṃ rājñe nivedayet /	brAhmaNaH api niDim labDvA kzipram rAjQe nivedayet /
   tena dattaṃ ca bhūñjīta stenaḥ syād anivedayan // Nar_7.7 //	tena dattam ca BUQjIta stenaH syAt anivedayan // Nar_7.7 //
   svam apy arthaṃ tathā naṣṭaṃ labdhvā rājñe nivedayet /	svam api arTam taTA nazwam labDvA rAjQe nivedayet /
   gṛhṇīyāt tatra taṃ śuddham aśuddhaṃ syāt tato 'nyathā // Nar_7.8 //	gRhNIyAt tatra tam SudDam aSudDam syAt tatas anyaTA // Nar_7.8 //
   8.krītānuśayaḥ	8.krIta-anuSayaH
   vikrīya paṇyaṃ mūlyena kretur yan na pradīyate /	vikrIya paNyam mUlyena kretuH yat na pradIyate /
   vikrīyāsaṃpradānaṃ tad vivādapadam ucyate // Nar_8.1 //	vikrIya-asaMpradAnam tat vivAda-padam ucyate // Nar_8.1 //
   loke 'smin dvividhaṃ dravyaṃ jaṅgamaṃ sthāvaraṃ tathā /	loke asmin dviviDam dravyam jaFgamam sTAvaram taTA /
   krayavikrayadharmeṣu sarvaṃ tat paṇyam ucyate // Nar_8.2 //	kraya-vikraya-Darmezu sarvam tat paNyam ucyate // Nar_8.2 //
   ṣaḍvidhas tasya tu budhair dānādānavidhiḥ smṛtaḥ /	zaxviDaH tasya tu buDEH dAna-AdAna-viDiH smRtaH /
   gaṇimaṃ tulimaṃ meyaṃ kriyayā rūpataḥ śriyā // Nar_8.3 //	gaNimam tulimam meyam kriyayA rUpataH SriyA // Nar_8.3 //
   vikrīya paṇyaṃ mūlyena kretur yo na prayacchati /	vikrIya paNyam mUlyena kretuH yaH na prayacCati /
   sthāvarasya kṣayaṃ dāpyo jaṅgamasya kriyāphalam // Nar_8.4 //	sTAvarasya kzayam dApyaH jaFgamasya kriyA-Palam // Nar_8.4 //
   arghaś ced apahīyeta sodayaṃ paṇyam āvahet /	arGaH ced apahIyeta sa-udayam paNyam Avahet /
   sthāyinām eṣa niyamo diglābho digvicāriṇām // Nar_8.5 //	sTAyinAm eza niyamaH diS-lABaH diS-vicAriNAm // Nar_8.5 //
   upahanyeta vā paṇyaṃ dahyetāpahriyeta vā /	upahanyeta vA paNyam dahyeta-apahriyeta vA /
   vikretur eva so 'nartho vikrīyāsamprayacchataḥ // Nar_8.6 //	vikretuH eva saH anarTaH vikrIya-asamprayacCataH // Nar_8.6 //
   nirdoṣaṃ darśayitvā tu sadoṣaṃ yaḥ prayacchati /	nirdozam darSayitvA tu sa-dozam yaH prayacCati /
   mūlyaṃ taddviguṇaṃ dāpyo vinayaṃ tāvad eva ca // Nar_8.7 //	mUlyam tad-dviguNam dApyaH vinayam tAvat eva ca // Nar_8.7 //
   tathānyahaste vikrīya yo 'nyasmai saṃprayacchati /	taTA-anya-haste vikrIya yaH anyasmE saMprayacCati /
   so 'pi taddviguṇaṃ dāpyo vineyas tāvad eva ca // Nar_8.8 //	saH api tad-dviguNam dApyaH vineyaH tAvat eva ca // Nar_8.8 //
   dīyamānaṃ na gṛhṇāti krītaṃ paṇyaṃ ca yaḥ krayī /	dIyamAnam na gRhNAti krItam paNyam ca yaH krayI /
   vikrīṇānas tad anyatra vikretā nāparādhnuyāt // Nar_8.9 //	vikrINAnaH tat anyatra vikretA na-aparADnuyAt // Nar_8.9 //
   dattamūlyasya paṇyasya vidhir eṣa prakīrtitaḥ /	datta-mUlyasya paNyasya viDiH eza prakIrtitaH /
   adatte 'nyatra samayān na vikretur atikramaḥ // Nar_8.10 //	adatte anyatra samayAt na vikretuH atikramaH // Nar_8.10 //
   lābhārthe vaṇijāṃ sarva- paṇyeṣu krayavikrayaḥ /	lABa-arTe vaNijAm sarva paNyezu kraya-vikrayaH /
   sa ca lābho 'rgham āsādya mahān bhavati vā na vā // Nar_8.11 //	sa ca lABaH arGam AsAdya mahAn Bavati vA na vA // Nar_8.11 //
   tasmād deśe ca kāle ca vaṇig arghaṃ parākramet /	tasmAt deSe ca kAle ca vaNij arGam parAkramet /
   na jihmena pravarteta śreyān evaṃ vaṇikpathaḥ // Nar_8.12 //	na jihmena pravarteta SreyAn evam vaNikpaTaH // Nar_8.12 //
   9.vikrīyāsaṃpradānam	9.vikrIya-asaMpradAnam
   krītvā mūlyena yaḥ paṇyaṃ kretā na bahu manyate /	krItvA mUlyena yaH paNyam kretA na bahu manyate /
   krītvānuśaya ity etad vivādapadam ucyate // Nar_9.1 //	krItvA-anuSayaH iti etat vivAda-padam ucyate // Nar_9.1 //
   krītvā mūlyena yat paṇyaṃ duṣkrītaṃ manyate krayī /	krItvA mUlyena yat paNyam duzkrItam manyate krayI /
   vikretuḥ pratideyaṃ tat tasminn evāhny avikṣatam // Nar_9.2 //	vikretuH pratideyam tat tasmin eva-ahni avikzatam // Nar_9.2 //
   dvitīye 'hni dadat kretā mūlyāt triṃśāṃśam āvahet /	dvitIye ahni dadat kretA mUlyAt triMSa-aMSam Avahet /
   dviguṇaṃ tat tṛtīye 'hni parataḥ kretur eva tat // Nar_9.3 //	dviguNam tat tRtIye ahni paratas kretuH eva tat // Nar_9.3 //
   kretā paṇyaṃ parīkṣeta prāk svayaṃ guṇadoṣataḥ /	kretA paNyam parIkzeta prAk svayam guNa-dozataH /
   parīkṣyābhimataṃ krītaṃ vikretur na bhavet punaḥ // Nar_9.4 //	parIkzya-aBimatam krItam vikretuH na Bavet punar // Nar_9.4 //
   tryahād dohyaṃ parīkṣeta pañcāhād vāhyam eva tu /	tri-ahAt dohyam parIkzeta paQca-ahAt vAhyam eva tu /
   muktāvajrapravālānāṃ saptāhaṃ syāt parīkṣaṇam // Nar_9.5 //	muktA-vajra-pravAlAnAm sapta-aham syAt parIkzaNam // Nar_9.5 //
   dvipadām ardhamāsaṃ syāt puṃsāṃ taddviguṇaṃ striyāḥ /	dvipadAm arDa-mAsam syAt puMsAm tad-dviguNam striyAH /
   daśāhaṃ sarvabījānām ekāhaṃ lohavāsasām // Nar_9.6 //	daSa-aham sarva-bIjAnAm eka-aham loha-vAsasAm // Nar_9.6 //
   paribhuktaṃ ca yad vāsaḥ kliṣṭarūpaṃ malīmasam /	pariBuktam ca yat vAsaH klizwa-rUpam malImasam /
   sadoṣam api vikrītaṃ vikretur na bhavet punaḥ // Nar_9.7 //	sa-dozam api vikrItam vikretuH na Bavet punar // Nar_9.7 //
   mūlyāṣṭabhāgo hīyeta sakṛd dhautasya vāsasaḥ /	mUlya-azwa-BAgaH hIyeta sakRt DOtasya vAsasaH /
   dviḥ pādas tris tribhāgas tu catuḥkṛtvo 'rdham eva ca // Nar_9.8 //	dvis pAdaH tris tri-BAgaH tu catur-kRtvas arDam eva ca // Nar_9.8 //
   ardhakṣayāt tu parataḥ pādāṃśāpacayaḥ kramāt /	arDa-kzayAt tu paratas pAda-aMSa-apacayaH kramAt /
   yāvat kṣīṇadaśaṃ jīrṇaṃ jīrṇasyāniyamaḥ kṣaye // Nar_9.9 //	yAvat kzINa-daSam jIrNam jIrNasya-aniyamaH kzaye // Nar_9.9 //
   lohānām api sarveṣāṃ hetur agnikriyāvidhau /	lohAnAm api sarvezAm hetuH agni-kriyA-viDO /
   kṣayaḥ saṃskriyamāṇānāṃ teṣāṃ dṛṣṭo 'gnisaṃgamāt // Nar_9.10 //	kzayaH saMskriyamANAnAm tezAm dRzwaH agni-saMgamAt // Nar_9.10 //
   suvarṇasya kṣayo nāsti rajate dvipalaṃ śatam /	suvarNasya kzayaH na-asti rajate dvi-palam Satam /
   śatam aṣṭapalaṃ jñeyaṃ kṣayas syāt trapusīsayoḥ // Nar_9.11 //	Satam azwa-palam jQeyam kzayaH syAt trapu-sIsayoH // Nar_9.11 //
   tāmre pañcapalaṃ vidyād vikārā ye ca tanmayāḥ /	tAmre paQca-palam vidyAt vikArAH ye ca tad-mayAH /
   taddhātūnām anekatvād ayaso 'niyamaḥ kṣaye // Nar_9.12 //	tad-DAtUnAm aneka-tvAt ayasaH aniyamaH kzaye // Nar_9.12 //
   tāntavasya ca saṃskāre kṣayavṛddhī udāhṛte /	tAntavasya ca saMskAre kzaya-vRdDI udAhRte /
   sūtrakārpāsikorṇānāṃ vṛddhir daśapalaṃ śatam // Nar_9.13 //	sUtra-kArpAsika-UrNAnAm vRdDiH daSa-palam Satam // Nar_9.13 //
   sthūlasūtravatāṃ teṣāṃ madhyānāṃ pañcakaṃ śatam /	sTUla-sUtravatAm tezAm maDyAnAm paQcakam Satam /
   tripalaṃ tu susūkṣmāṇām antaḥkṣaya udāhṛtaḥ // Nar_9.14 //	tri-palam tu su-sUkzmANAm antar-kzayaH udAhRtaH // Nar_9.14 //
   triṃśāṃśo romaviddhasya kṣayaḥ karmakṛtasya tu /	triMSa-aMSaH roma-vidDasya kzayaH karma-kRtasya tu /
   kauṣeyavalkalānāṃ tu naiva vṛddhir na ca kṣayaḥ // Nar_9.15 //	kOzeya-valkalAnAm tu na-eva vRdDiH na ca kzayaH // Nar_9.15 //
   krītvā nānuśayaṃ kuryād vaṇik paṇyavicakṣaṇaḥ /	krItvA na-anuSayam kuryAt vaNij paNya-vicakzaNaH /
   vṛddhikṣayau tu jānīyāt paṇyānām āgamaṃ tathā // Nar_9.16 //	vRdDi-kzayO tu jAnIyAt paNyAnAm Agamam taTA // Nar_9.16 //
   10.samayasyānapākarma	10.-samayasya-anapAkarma
   pāṣaṇḍanaigamādīnāṃ sthitiḥ samaya ucyate /	pAzaNxa-nEgama-AdInAm sTitiH samayaH ucyate /
   samayasyānapākarma tad vivādapadaṃ smṛtam // Nar_10.1 //	samayasya-anapAkarma tat vivAda-padam smRtam // Nar_10.1 //
   pāṣaṇḍanaigamaśreṇī- pūgavrātagaṇādiṣu /	pAzaNxa-nEgama-SreNI pUga-vrAta-gaNa-Adizu /
   saṃrakṣet samayaṃ rājā durge janapade tathā // Nar_10.2 //	saMrakzet samayam rAjA durge janapade taTA // Nar_10.2 //
   yo dharmaḥ karma yac caiṣām upasthānavidhiś ca yaḥ /	yaH DarmaH karma yat ca-ezAm upasTAna-viDiH ca yaH /
   yac caiṣāṃ vṛttyupādānam anumanyeta tat tathā // Nar_10.3 //	yat ca-ezAm vRtti-upAdAnam anumanyeta tat taTA // Nar_10.3 //
   pratikūlaṃ ca yad rājñaḥ prakṛtyavamataṃ ca yat /	pratikUlam ca yat rAjQaH prakRti-avamatam ca yat /
   bādhakaṃ ca yad arthānāṃ tat tebhyo vinivartayet // Nar_10.4 //	bADakam ca yat arTAnAm tat teByaH vinivartayet // Nar_10.4 //
   mithaḥ saṃghātakaraṇam ahitaṃ śastradhāraṇam /	miTas saMGAta-karaNam ahitam Sastra-DAraNam /
   parasparopaghātaṃ ca teṣāṃ rājā na marṣayet // Nar_10.5 //	paraspara-upaGAtam ca tezAm rAjA na marzayet // Nar_10.5 //
   pṛthag gaṇāṃś ca ye bhindyus te vineyā viśeṣataḥ /	pRTak gaNAn ca ye BindyuH te vineyAH viSezataH /
   āvaheyur bhayaṃ ghoraṃ vyādhivat te hy upekṣitāḥ // Nar_10.6 //	AvaheyuH Bayam Goram vyADi-vat te hi upekzitAH // Nar_10.6 //
   doṣavat karaṇaṃ yat syād anāmnāyaprakalpitam /	dozavat karaNam yat syAt anAmnAya-prakalpitam /
   pravṛttam api tad rājā śreyaskāmo nivartayet // Nar_10.7 //	pravRttam api tat rAjA SreyaskAmaH nivartayet // Nar_10.7 //
   11.kṣetrajavivādaḥ	11.kzetraja-vivAdaH
   setukedāramaryādā- vikṛṣṭākṛṣṭaniścayāḥ /	setu-kedAra-maryAdA vikRzwa-AkRzwa-niScayAH /
   kṣetrādhikārā yatra syur vivādaḥ kṣetrajas tu saḥ // Nar_11.1 //	kzetra-aDikArAH yatra syuH vivAdaH kzetrajaH tu saH // Nar_11.1 //
   kṣetrasīmāvirodheṣu sāmantebhyo viniścayaḥ /	kzetra-sImA-viroDezu sAmanteByaH viniScayaH /
   nagaragrāmagaṇino ye ca vṛddhatamā narāḥ // Nar_11.2 //	nagara-grAma-gaNinaH ye ca vRdDatamAH narAH // Nar_11.2 //
   grāmasīmāsu ca bahir ye syus tatkṛṣijīvinaḥ /	grAma-sImAsu ca bahis ye syuH tad-kRzi-jIvinaH /
   gopaśākunikavyādhā ye cānye vanagocarāḥ // Nar_11.3 //	gopa-SAkunika-vyADAH ye ca-anye vana-gocarAH // Nar_11.3 //
   samunnayeyus te sīmāṃ lakṣaṇair upalakṣitām /	samunnayeyuH te sImAm lakzaNEH upalakzitAm /
   tuṣāṅgārakapālaiś ca kumbhair āyatanair drumaiḥ // Nar_11.4 //	tuza-aFgAra-kapAlEH ca kumBEH AyatanEH drumEH // Nar_11.4 //
   abhijñātaiś ca valmīka- sthalanimnonnatādibhiḥ /	aBijQAtEH ca valmIka sTala-nimna-unnata-AdiBiH /
   kedārārāmamārgaiś ca purāṇaiḥ setubhis tathā // Nar_11.5 //	kedAra-ArAma-mArgEH ca purANEH setuBiH taTA // Nar_11.5 //
   nimnagāpahṛtotsṛṣṭa- naṣṭacihnāsu bhūmiṣu /	nimnagA-apahRta-utsRzwa nazwa-cihnAsu BUmizu /
   tatpradeśānumānāc ca pramāṇair bhogadarśanaiḥ // Nar_11.6 //	tad-pradeSa-anumAnAt ca pramANEH Boga-darSanEH // Nar_11.6 //
   atha ced anṛtaṃ brūyuḥ sāmantās tadviniścaye /	aTa ced anRtam brUyuH sAmantAH tad-viniScaye /
   sarve pṛthak pṛthag daṇḍyā rājñā madhyamasāhasam // Nar_11.7 //	sarve pRTak pRTak daNxyAH rAjQA maDyamasAhasam // Nar_11.7 //
   gaṇavṛddhādayas tv anye daṇḍaṃ dāpyāḥ pṛthak pṛthak /	gaNa-vRdDa-AdayaH tu anye daNxam dApyAH pRTak pRTak /
   vineyāḥ prathamena syuḥ sāhasenānṛte sthitāḥ // Nar_11.8 //	vineyAH praTamena syuH sAhasena-anRte sTitAH // Nar_11.8 //
   naikaḥ samunnayet sīmāṃ naraḥ pratyayavān api /	na-ekaH samunnayet sImAm naraH pratyayavAn api /
   gurutvād asya dharmasya kriyaiṣā bahuṣu sthitā // Nar_11.9 //	guru-tvAt asya Darmasya kriyA-ezA bahuzu sTitAH // Nar_11.9 //
   ekaś ced unnayet sīmāṃ sopavāsaḥ samāhitaḥ /	ekaH ced unnayet sImAm sa-upavAsaH samAhitaH /
   raktamālyāmbaradharaḥ kṣitim āropya mūrdhani // Nar_11.10 //	rakta-mAlya-ambara-DaraH kzitim Aropya mUrDani // Nar_11.10 //
   yadā ca na syur jñātāraḥ sīmāyā na ca lakṣaṇam /	yadA ca na syuH jQAtAraH sImAyAH na ca lakzaNam /
   tadā rājā dvayoḥ sīmām uddhared iṣṭataḥ svayam // Nar_11.11 //	tadA rAjA dvayoH sImAm udDaret izwatas svayam // Nar_11.11 //
   etenaiva gṛhodyāna- nipānāyatanādiṣu /	etena-eva gRha-udyAna nipAna-Ayatana-Adizu /
   vivādavidhir ākhyātas tathā grāmāntareṣu ca // Nar_11.12 //	vivAda-viDiH AKyAtaH taTA grAma-antarezu ca // Nar_11.12 //
   avaskarasthalaśvabhra- bhramasyandanikādibhiḥ /	avaskara-sTala-SvaBra Brama-syandanikA-AdiBiH /
   catuṣpathasurasthāna- rathyāmārgān na rodhayet // Nar_11.13 //	catuzpaTa-sura-sTAna raTyA-mArgAn na roDayet // Nar_11.13 //
   parakṣetrasya madhye tu setur na pratiṣidhyate /	para-kzetrasya maDye tu setuH na pratiziDyate /
   mahāguṇo 'lpabādhaś ca vṛddhir iṣṭā kṣaye sati // Nar_11.14 //	mahA-guNaH alpa-bADaH ca vRdDiH izwA kzaye sati // Nar_11.14 //
   setus tu dvididho jñeyaḥ kheyo bandhyas tathaiva ca /	setuH tu dvi-diDaH jQeyaH KeyaH banDyaH taTA-eva ca /
   toyapravartanān kheyo bandhyaḥ syāt tannivartanāt // Nar_11.15 //	toya-pravartanAn KeyaH banDyaH syAt tad-nivartanAt // Nar_11.15 //
   nāntareṇodakaṃ sasyaṃ naśyed abhyudakena tu /	na-antareNa-udakam sasyam naSyet aByudakena tu /
   ya evānudake doṣaḥ sa evābhyudake smṛtaḥ // Nar_11.16 //	yaH eva-anudake dozaH saH eva-aByudake smRtaH // Nar_11.16 //
   pūrvapravṛttam utsannam apṛṣṭvā svāminaṃ tu yaḥ /	pUrva-pravRttam utsannam apRzwvA svAminam tu yaH /
   setuṃ pravartayet kaścin na sa tatphalabhāg bhavet // Nar_11.17 //	setum pravartayet kaScid na sa tad-Pala-BAj Bavet // Nar_11.17 //
   mṛte tu svāmini punas tadvaṃśye vāpi mānave /	mRte tu svAmini punar tad-vaMSye vA-api mAnave /
   rājānam āmantrya tataḥ prakuryāt setukarma tat // Nar_11.18 //	rAjAnam Amantrya tatas prakuryAt setu-karma tat // Nar_11.18 //
   ato 'nyathā kleśabhāk syān mṛgavyādhānudarśanāt /	atas anyaTA kleSa-BAj syAt mRga-vyADa-anudarSanAt /
   iṣavas tasya naśyanti yo viddham anuvidhyati // Nar_11.19 //	izavaH tasya naSyanti yaH vidDam anuviDyati // Nar_11.19 //
   aśaktapretanaṣṭeṣu kṣetrikeṣv anivāritaḥ /	aSakta-preta-nazwezu kzetrikezu anivAritaH /
   kṣetraṃ ced vikṛṣet kaścid aśnuvīta sa tatphalam // Nar_11.20 //	kzetram ced vikRzet kaScid aSnuvIta sa tad-Palam // Nar_11.20 //
   vikṛṣyamāṇe kṣetre cet kṣetrikaḥ punar āvrajet /	vikRzyamANe kzetre ced kzetrikaH punar Avrajet /
   khilopacāraṃ tat sarvaṃ dattvā svakṣetram āpnuyāt // Nar_11.21 //	Kila-upacAram tat sarvam dattvA sva-kzetram ApnuyAt // Nar_11.21 //
   tadaṣṭabhāgāpacayād yāvat sapta gatāḥ samāḥ /	tad-azwa-BAga-apacayAt yAvat sapta gatAH samAH /
   saṃprāpte tv aṣṭame varṣe bhuktaṃ kṣetraṃ labheta saḥ // Nar_11.22 //	saMprApte tu azwame varze Buktam kzetram laBeta saH // Nar_11.22 //
   saṃvatsareṇārdhakhilaṃ khilaṃ tad vatsarais tribhiḥ /	saMvatsareNa-arDa-Kilam Kilam tat vatsarEH triBiH /
   pañcavarṣāvasannaṃ tu syāt kṣetram aṭavīsamam // Nar_11.23 //	paQca-varza-avasannam tu syAt kzetram awavI-samam // Nar_11.23 //
   kṣetraṃ tripuruṣaṃ yat syād gṛhaṃ vā syāt kramāgatam /	kzetram tri-puruzam yat syAt gRham vA syAt krama-Agatam /
   rājaprasādād anyatra na tadbhogaḥ paraṃ nayet // Nar_11.24 //	rAja-prasAdAt anyatra na tad-BogaH param nayet // Nar_11.24 //
   utkramya tu vṛtiṃ yatra sasyaghāto gavādibhiḥ /	utkramya tu vRtim yatra sasya-GAtaH gavA-AdiBiH /
   pālaḥ śāsyo bhavet tatra na cec chaktyā nivārayet // Nar_11.25 //	pAlaH SAsyaH Bavet tatra na ced SaktyA nivArayet // Nar_11.25 //
   samūlasasyanāśe tu tatsvāmī samam āpnuyāt /	sa-mUla-sasya-nASe tu tad-svAmI samam ApnuyAt /
   vadhena pālo mucyeta daṇḍaṃ svāmini pātayet // Nar_11.26 //	vaDena pAlaH mucyeta daNxam svAmini pAtayet // Nar_11.26 //
   gauḥ prasūtā daśāhāt ca mahokṣājāvikuñjarāḥ /	gOH prasUtAH daSa-ahAt ca mahA-ukza-aja-avi-kuQjarAH /
   nivāryās tu prayatnena teṣāṃ svāmī na daṇḍabhāk // Nar_11.27 //	nivAryAH tu prayatnena tezAm svAmI na daNxa-BAj // Nar_11.27 //
   māṣaṃ gāṃ dāpayed daṇḍaṃ dvau māṣau mahiṣīṃ tathā /	mAzam gAm dApayet daNxam dvO mAzO mahizIm taTA /
   ajāvike savatse tu daṇḍaḥ syād ardhamāṣakaḥ // Nar_11.28 //	ajAvike sa-vatse tu daNxaH syAt arDa-mAzakaH // Nar_11.28 //
   adaṇḍyā hastino 'śvāś ca prajāpālā hi te smṛtāḥ /	adaNxyAH hastinaH aSvAH ca prajApAlAH hi te smRtAH /
   adaṇḍyā garbhiṇī gauś ca sūtikā cābhisāriṇī // Nar_11.29 //	adaNxyA garBiNI gOH ca sUtikA ca-aBisAriNI // Nar_11.29 //
   proktas tu dvir niṣaṇṇānāṃ vasantyāṃ tu caturguṇam /	proktaH tu dvis nizaNNAnAm vasantyAm tu caturguNam /
   pratyakṣacārakāṇāṃ tu cauradaṇḍaḥ smṛṭas tathā // Nar_11.30 //	pratyakza-cArakANAm tu cOra-daNxaH smRwaH taTA // Nar_11.30 //
   yā naṣṭāḥ pāladoṣeṇa gāvaḥ kṣetraṃ samāśritāḥ /	yAH nazwAH pAla-dozeNa gAvaH kzetram samASritAH /
   na tatra gomino daṇḍaḥ pālas taṃ daṇḍam arhati // Nar_11.31 //	na tatra gominaH daNxaH pAlaH tam daNxam arhati // Nar_11.31 //
   rājagrāhagṛhīto vā vajrāśanihato 'pi vā /	rAja-grAha-gRhItaH vA vajra-aSani-hataH api vA /
   atha sarpeṇa daṣṭo vā giry agrāt patito 'pi vā // Nar_11.32 //	aTa sarpeNa dazwaH vA giri agrAt patitaH api vA // Nar_11.32 //
   siṃhavyāghrahato vāpi vyādhibhiḥ caiva pātitaḥ /	siMha-vyAGra-hataH vA-api vyADiBiH ca-eva pAtitaH /
   na tatra doṣaḥ pālasya na ca doṣo 'sti gominām // Nar_11.33 //	na tatra dozaH pAlasya na ca dozaH asti gominAm // Nar_11.33 //
   gobhis tu bhakṣitaṃ dhānyaṃ yo naraḥ pratimārgati /	goBiH tu Bakzitam DAnyam yaH naraH pratimArgati /
   sāmantasya śado deyo dhānyaṃ yat tatra vāpitam /	sAmantasya SadaH deyaH DAnyam yat tatra vApitam /
   gavatraṃ gomine deyaṃ dhānyaṃ tatkarṣikasya tu // Nar_11.34 //	gavatram gomine deyam DAnyam tad-karzikasya tu // Nar_11.34 //
   grāmopānte ca yat kṣetraṃ vivītānte mahāpathe /	grAma-upAnte ca yat kzetram vivIta-ante mahApaTe /
   anāvṛte cet tannāśe na pālasya vyatikramaḥ // Nar_11.35 //	anAvRte ced tad-nASe na pAlasya vyatikramaH // Nar_11.35 //
   pathi kṣetre vṛtiḥ kāryā yām uṣṭro nāvalokayet /	paTi kzetre vRtiH kAryA yAm uzwraH na-avalokayet /
   na laṅghayet paśur nāśvo na bhidyād yāṃ ca sūkaraḥ // Nar_11.36 //	na laFGayet paSuH na-aSvaH na BidyAt yAm ca sUkaraH // Nar_11.36 //
   gṛhaṃ kṣetraṃ ca vijñeyaṃ vāsahetuḥ kuṭumbinām /	gRham kzetram ca vijQeyam vAsa-hetuH kuwumbinAm /
   tasmāt tan nākṣiped rājā tad dhi mūlaṃ kuṭumbinām // Nar_11.37 //	tasmAt tat na-Akzipet rAjA tat Di mUlam kuwumbinAm // Nar_11.37 //
   vṛddhe janapade rājño dharmaḥ kośaś ca vardhate /	vRdDe janapade rAjQaH DarmaH koSaH ca varDate /
   hīyate hīyamāne ca vṛddhihetum ataḥ śrayet // Nar_11.38 //	hIyate hIyamAne ca vRdDi-hetum atas Srayet // Nar_11.38 //
   12.strīpuṃsayogaḥ	12.-strIpuMsa-yogaH
   vivāhādividhiḥ strīṇāṃ yatra puṃsāṃ ca kīrtyate /	vivAha-Adi-viDiH strINAm yatra puMsAm ca kIrtyate /
   strīpuṃsayoganāmaitad vivādapadam ucyate // Nar_12.1 //	strIpuMsa-yoga-nAma-etat vivAda-padam ucyate // Nar_12.1 //
   strīpuṃsayos tu saṃbandhād varaṇaṃ prāg vidhīyate /	strIpuMsayoH tu saMbanDAt varaNam prAk viDIyate /
   varaṇād grahaṇaṃ pāṇeḥ saṃskāro 'tha dvilakṣaṇaḥ // Nar_12.2 //	varaNAt grahaNam pANeH saMskAraH aTa dvi-lakzaNaH // Nar_12.2 //
   tayor aniyataṃ proktaṃ varaṇaṃ doṣadarśanāt /	tayoH aniyatam proktam varaNam doza-darSanAt /
   pāṇigrahaṇamantrābhyāṃ niyataṃ dāralakṣaṇam // Nar_12.3 //	pANigrahaNa-mantrAByAm niyatam dAra-lakzaNam // Nar_12.3 //
   brāhmaṇakṣatriyaviśāṃ śūdrāṇāṃ ca parigrahe /	brAhmaNa-kzatriya-viSAm SUdrANAm ca parigrahe /
   svajātyā śreyasī bhāryā svajātyaś ca patiḥ striyāḥ // Nar_12.4 //	sva-jAtyA SreyasI BAryA sva-jAtyaH ca patiH striyAH // Nar_12.4 //
   brāhmaṇasyānulomyena striyo 'nyās tisra eva tu /	brAhmaNasya-Anulomyena striyaH anyAH tisraH eva tu /
   śūdrāyāḥ prātilomyena tathānye patayas trayaḥ // Nar_12.5 //	SUdrAyAH prAtilomyena taTA-anye patayaH trayaH // Nar_12.5 //
   dve bhārye kṣatriyasyānye vaiśyasyaikā prakīrtitā /	dve BArye kzatriyasya-anye vESyasya-ekA prakIrtitA /
   vaiśyāyā dvau patī jñeyāv eko 'nyaḥ kṣatriyāpatiḥ // Nar_12.6 //	vESyAyAH dvO patI jQeyO ekaH anyaH kzatriyA-patiH // Nar_12.6 //
   ā saptamāt pañcamād vā bandhubhyaḥ pitṛmātṛtāḥ /	A saptamAt paQcamAt vA banDuByaH pitR-mAtR-tAH /
   avivāhyāḥ sagotrāḥ syuḥ samānapravarās tathā // Nar_12.7 //	avivAhyAH sagotrAH syuH samAna-pravarAH taTA // Nar_12.7 //
   parīkṣyaḥ puruṣaḥ puṃstve nijair evāṅgalakṣaṇaiḥ /	parIkzyaH puruzaH puMstve nijEH eva-aFga-lakzaNEH /
   pumāṃś ced avikalpena sa kanyāṃ labdhum arhati // Nar_12.8 //	pumAn ced avikalpena sa kanyAm labDum arhati // Nar_12.8 //
   subaddhajatrujānvasthiḥ subaddhāṃsaśirodharaḥ /	su-badDa-jatru-jAnu-asTiH su-badDa-aMsa-SiroDaraH /
   sthūlaghāṭas tanūrutvag avilagnagatisvaraḥ // Nar_12.9 //	sTUla-GAwaH tanu-Uru-tvac avilagna-gati-svaraH // Nar_12.9 //
   viṭ cāsya plavate nāpsu hlādi mūtraṃ ca phenilam /	viz ca-asya plavate na-apsu hlAdi mUtram ca Penilam /
   pumān syāṃl lakṣaṇair etair viparītais tu paṇḍakaḥ // Nar_12.10 //	pumAn syAn lakzaNEH etEH viparItEH tu paNxakaH // Nar_12.10 //
   caturdaśavidhaḥ śāstre sa tu dṛṣṭo manīṣibhiḥ /	caturdaSaviDaH SAstre sa tu dRzwaH manIziBiH /
   cikitsyaś cācikitsyaś ca teṣām ukto vidhiḥ kramāt // Nar_12.11 //	cikitsyaH ca-acikitsyaH ca tezAm uktaH viDiH kramAt // Nar_12.11 //
   nisargapaṇḍo vadhriś ca pakṣapaṇḍas tathaiva ca /	nisarga-paNxaH vaDriH ca pakzapaNxaH taTA-eva ca /
   abhiśāpād guro rogād devakrodhāt tathaiva ca // Nar_12.12 //	aBiSApAt guroH rogAt deva-kroDAt taTA-eva ca // Nar_12.12 //
   īrṣyāpaṇḍaś ca sevyaś ca vātaretā mukhebhagaḥ /	IrzyApaNxaH ca sevyaH ca vAta-retAH muKeBagaH /
   ākṣipto moghabījaś ca śālīno 'nyapatis tathā // Nar_12.13 //	AkziptaH moGabIjaH ca SAlInaH anya-patiH taTA // Nar_12.13 //
   tatrādyāv apratīkarau pakṣākhyo māsam ācaret /	tatra-AdyO apratIkarO pakza-AKyaH mAsam Acaret /
   anukramāt trayasyāsya kālaḥ saṃvatsaraḥ smṛtaḥ // Nar_12.14 //	anukramAt trayasya-asya kAlaH saMvatsaraH smRtaH // Nar_12.14 //
   īrṣyāpaṇḍādayo ye 'nye catvāraḥ samudāhṛtāḥ /	IrzyA-paNxa-AdayaH ye anye catvAraH samudAhRtAH /
   saṃtyaktavyāḥ patitavat kṣatayonyā api striyāḥ // Nar_12.15 //	saMtyaktavyAH patita-vat kzata-yonyAH api striyAH // Nar_12.15 //
   ākṣiptamoghabījābhyām patyāv apratikarmaṇi /	Akzipta-moGa-bIjAByAm patyO apratikarmaNi /
   patir anyaḥ smṛto nāryā vatsaraṃ saṃpratīkṣya tu // Nar_12.16 //	patiH anyaH smRtaH nAryAH vatsaram saMpratIkzya tu // Nar_12.16 //
   śālīnasyāpi dhṛṣṭastrī- saṃyogād bhajyate dhvajaḥ /	SAlInasya-api DRzwa-strI saMyogAt Bajyate DvajaH /
   taṃ hīnavegam anyastrī- bālādyābhir upakramet // Nar_12.17 //	tam hIna-vegam anya-strI bAla-AdyABiH upakramet // Nar_12.17 //
   anyasyām yo manuṣyaḥ syād amanuṣyaḥ svayoṣiti /	anyasyAm yaH manuzyaH syAt amanuzyaH sva-yoziti /
   labheta sānyaṃ bhartāram etat kāryaṃ prajāpateḥ // Nar_12.18 //	laBeta sa-anyam BartAram etat kAryam prajApateH // Nar_12.18 //
   apatyārthaṃ striyaḥ sṛṣṭāḥ strī kṣetraṃ bījinaḥ prajāḥ /	apatya-arTam striyaH sRzwAH strI kzetram bIjinaH prajAH /
   kṣetraṃ bījavate deyaṃ nābījī kṣetram arhati // Nar_12.19 //	kzetram bIjavate deyam na-abIjI kzetram arhati // Nar_12.19 //
   pitā dadyāt svayaṃ kanyām bhrātā vānumate pituḥ /	pitA dadyAt svayam kanyAm BrAtA vA-anumate pituH /
   mātāmaho mātulaś ca sakulyā bāndhavās tathā // Nar_12.20 //	mAtAmahaH mAtulaH ca sakulyAH bAnDavAH taTA // Nar_12.20 //
   mātābhāve tu sarveṣāṃ prakṛtau yadi vartate /	mAtA-aBAve tu sarvezAm prakRtO yadi vartate /
   tasyām aprakṛtisthāyāṃ dadyuḥ kanyāṃ svajātayaḥ // Nar_12.21 //	tasyAm aprakRti-sTAyAm dadyuH kanyAm sva-jAtayaH // Nar_12.21 //
   yadā tu naiva kaścit syāt kanyā rājānam āvrajet /	yadA tu na-eva kaScid syAt kanyAH rAjAnam Avrajet /
   anujñayā tasya varaṃ pratītya varayet svayam // Nar_12.22 //	anujQayA tasya varam pratItya varayet svayam // Nar_12.22 //
   savarṇam anurūpaṃ ca kularūpavayaḥśrutaiḥ /	savarNam anurUpam ca kula-rUpa-vayaH-SrutEH /
   saha dharmaṃ caret tena putrāṃś cotpādayet tataḥ // Nar_12.23 //	saha Darmam caret tena putrAn ca-utpAdayet tatas // Nar_12.23 //
   pratigṛhya ca yaḥ kanyāṃ naro deśāntaraṃ vrajet /	pratigRhya ca yaH kanyAm naraH deSa-antaram vrajet /
   trīn ṛtūn samatikramya kanyānyaṃ varayed varam // Nar_12.24 //	trIn RtUn samatikramya kanyA-anyam varayet varam // Nar_12.24 //
   kanyā nartum upekṣeta bāndhavebhyo nivedayet /	kanyA naRtum upekzeta bAnDaveByaH nivedayet /
   te cen na dadyus tāṃ bhartre te syur bhrūṇahabhiḥ samāḥ // Nar_12.25 //	te ced na dadyuH tAm Bartre te syuH BrUNa-haBiH samAH // Nar_12.25 //
   yāvantaś ca rtavas tasyāḥ samatītā patiṃ vinā /	yAvantaH ca rtavaH tasyAH samatItA patim vinA /
   tāvatyo bhrūṇahatyāḥ syus tasya yo na dadāti tām // Nar_12.26 //	tAvatyaH BrUNa-hatyAH syuH tasya yaH na dadAti tAm // Nar_12.26 //
   ato 'pravṛtte rajasi kanyāṃ dadyāt pitā sakṛt /	atas apravRtte rajasi kanyAm dadyAt pitA sakRt /
   mahad enaḥ spṛśed enam anyathaiṣa vidhiḥ satām // Nar_12.27 //	mahat enaH spRSet enam anyaTA-eza viDiH satAm // Nar_12.27 //
   sakṛd aṃśo nipatati sakṛt kanyā pradīyate /	sakRt aMSaH nipatati sakRt kanyA pradIyate /
   sakṛd āha dadānīti trīṇy etāni sakṛt sakṛt // Nar_12.28 //	sakRt Aha dadAni-iti trINi etAni sakRt sakRt // Nar_12.28 //
   brāhmādiṣu vivāheṣu pañcasv eṣu vidhiḥ smṛtaḥ /	brAhma-Adizu vivAhezu paQcasu ezu viDiH smRtaH /
   guṇāpekṣaṃ bhaved dānam āsurādiṣu ca triṣu // Nar_12.29 //	guNa-apekzam Bavet dAnam Asura-Adizu ca trizu // Nar_12.29 //
   kanyāyām prāptaśulkāyāṃ jyāyāṃś ced vara āvrajet /	kanyAyAm prApta-SulkAyAm jyAyAn ced varaH Avrajet /
   dharmārthakāmasaṃyuktaṃ vācyaṃ tatrānṛtaṃ bhavet // Nar_12.30 //	Darma-arTa-kAma-saMyuktam vAcyam tatra-anRtam Bavet // Nar_12.30 //
   nāduṣṭāṃ dūṣayet kanyāṃ nāduṣṭaṃ dūṣayed varam /	na-aduzwAm dUzayet kanyAm na-aduzwam dUzayet varam /
   doṣe tu sati nāgaḥ syād anyonyaṃ tyajatos tayoḥ // Nar_12.31 //	doze tu sati nAgaH syAt anyonyam tyajatoH tayoH // Nar_12.31 //
   dattvā nyāyena yaḥ kanyāṃ varāya na dadāti tām /	dattvA nyAyena yaH kanyAm varAya na dadAti tAm /
   aduṣṭaś ced varo rājñā sa daṇḍyas tatra coravat // Nar_12.32 //	aduzwaH ced varaH rAjQA sa daNxyaH tatra cora-vat // Nar_12.32 //
   yas tu doṣavatīṃ kanyām anākhyāya prayacchati /	yaH tu dozavatIm kanyAm anAKyAya prayacCati /
   tasya kuryān nṛpo daṇḍaṃ pūrvasāhasacoditam // Nar_12.33 //	tasya kuryAt nRpaH daNxam pUrva-sAhasa-coditam // Nar_12.33 //
   akanyeti tu yaḥ kanyāṃ brūyād dveṣeṇa mānavaḥ /	akanyA-iti tu yaH kanyAm brUyAt dvezeNa mAnavaH /
   sa śataṃ prāpnuyād daṇḍaṃ tasyā doṣam adarśayan // Nar_12.34 //	sa Satam prApnuyAt daNxam tasyAH dozam adarSayan // Nar_12.34 //
   pratigṛhya tu yaḥ kanyām aduṣṭām utsṛjed varaḥ /	pratigRhya tu yaH kanyAm aduzwAm utsRjet varaH /
   vineyaḥ so 'py akāmo 'pi kanyāṃ tām eva codvahet // Nar_12.35 //	vineyaH saH api akAmaH api kanyAm tAm eva ca-udvahet // Nar_12.35 //
   dīrghakutsitarogārtā vyaṅgā saṃsṛṣṭamaithunā /	dIrGa-kutsita-roga-ArtA vyaFgA saMsRzwa-mETunA /
   dhṛṣṭānyagatabhāvā ca kanyādoṣāḥ prakīrtitāḥ // Nar_12.36 //	DRzwa-ani-a-gata-BAvA ca kanyA-dozAH prakIrtitAH // Nar_12.36 //
   unmattaḥ patitaḥ klībo durbhagas tyaktabāndhavaḥ /	unmattaH patitaH klIbaH durBagaH tyakta-bAnDavaH /
   kanyādoṣau ca yau pūrvau eṣa doṣagaṇo vare // Nar_12.37 //	kanyA-dozO ca yO pUrvO eza doza-gaNaH vare // Nar_12.37 //
   aṣṭau vivāhā varṇānāṃ saṃskārārthaṃ prakīrtitāḥ /	azwO vivAhAH varNAnAm saMskAra-arTam prakIrtitAH /
   brāhmas tu prathamas teṣāṃ prājāpatyas tathaiva ca // Nar_12.38 //	brAhmaH tu praTamaH tezAm prAjApatyaH taTA-eva ca // Nar_12.38 //
   ārṣaś caivātha daivaś ca gāndharvaś cāsuras tathā /	ArzaH ca-eva-aTa dEvaH ca gAnDarvaH ca-asuraH taTA /
   rākṣaso 'nantaras tasmāt paiśācas tv aṣṭamaḥ smṛtaḥ // Nar_12.39 //	rAkzasaH anantaraH tasmAt pESAcaH tu azwamaH smRtaH // Nar_12.39 //
   satkṛtyāhūya kanyāṃ tu brāhme dadyād tv alaṃkṛtām /	satkRtya-AhUya kanyAm tu brAhme dadyAt tu alaMkRtAm /
   saha dharmaṃ carety uktvā prājāpatyo vidhīyate // Nar_12.40 //	saha Darmam cara-iti uktvA prAjApatyaH viDIyate // Nar_12.40 //
   vastragomithune dattvā vivāhas tv ārṣa ucyate /	vastra-go-miTune dattvA vivAhaH tu ArzaH ucyate /
   antarvedyāṃ tu daivaḥ syād ṛtvije karma kurvate // Nar_12.41 //	antarvedyAm tu dEvaH syAt Rtvije karma kurvate // Nar_12.41 //
   icchantīm icchate prāhur gāndharvo nāma pañcamam /	icCantIm icCate prAhuH gAnDarvaH nAma paQcamam /
   vivāhas tv āsuro jñeyaḥ śulkasaṃvyavahārataḥ // Nar_12.42 //	vivAhaH tu AsuraH jQeyaH Sulka-saMvyavahArataH // Nar_12.42 //
   prasahya haraṇād ukto vivāho rākṣasas tathā /	prasahya haraNAt uktaH vivAhaH rAkzasaH taTA /
   suptamattopagamanāt paiśācas tv aṣṭamo 'dhamaḥ // Nar_12.43 //	supta-matta-upagamanAt pESAcaH tu azwamaH aDamaH // Nar_12.43 //
   eṣāṃ tu dharmyās catvāro brāhmādyāḥ samudāhṛtāḥ /	ezAm tu DarmyAH catvAraH brAhma-AdyAH samudAhRtAH /
   sādhāraṇaḥ syād gāndharvas trayo 'dharmyās tv ataḥ pare // Nar_12.44 //	sADAraNaH syAt gAnDarvaH trayaH aDarmyAH tu atas pare // Nar_12.44 //
   parapūrvāḥ striyas tv anyāḥ sapta proktā yathākramam /	parapUrvAH striyaH tu anyAH sapta proktAH yaTAkramam /
   punarbhūs trividhā tāsāṃ svairiṇī tu caturvidhā // Nar_12.45 //	punarBUH triviDA tAsAm svEriNI tu caturviDAH // Nar_12.45 //
   kanyaivākṣatayonir yā pāṇigrahaṇadūṣitā /	kanyA-eva-akzatayoniH yA pANigrahaNa-dUzitA /
   punarbhūḥ prathamā soktā punaḥ saṃskāram arhati // Nar_12.46 //	punarBUH praTamA sA-uktA punar saMskAram arhati // Nar_12.46 //
   kaumāraṃ patim utsṛjya yānyaṃ puruṣam āśritā /	kOmAram patim utsRjya yA-anyam puruzam ASritAH /
   punaḥ patyur gṛham yāyāt sā dvitīyā prakīrtitā // Nar_12.47 //	punar patyuH gRham yAyAt sA dvitIyA prakIrtitAH // Nar_12.47 //
   asatsu devareṣu strī bāndhavair yā pradīyate /	asatsu devarezu strI bAnDavEH yA pradIyate /
   savarṇāyāsapiṇḍāya sā tṛtīyā prakīrtitā // Nar_12.48 //	savarNAya-asapiNxAya sA tRtIyA prakIrtitAH // Nar_12.48 //
   strī prasūtāprasūtā vā patyāv eva tu jīvati /	strI prasUtA-prasUtA vA patyO eva tu jIvati /
   kāmāt samāśrayed anyaṃ prathamā svairiṇī tu sā // Nar_12.49 //	kAmAt samASrayet anyam praTamA svEriNI tu sA // Nar_12.49 //
   mṛte bhartari yā prāptān devarān apy apāsya tu /	mRte Bartari yA prAptAn devarAn api apAsya tu /
   upagacchet paraṃ kāmāt sā dvitīyā prakīrtitā // Nar_12.50 //	upagacCet param kAmAt sA dvitIyA prakIrtitAH // Nar_12.50 //
   prāptā deśād dhanakrītā kṣutpipāsāturā ca yā /	prAptA deSAt Dana-krItA kzuD-pipAsA-AturA ca yA /
   tavāham ity upagatā sā tṛtīyā prakīrtitā // Nar_12.51 //	tava-aham iti upagatA sA tRtIyA prakIrtitAH // Nar_12.51 //
   deśadharmān apekṣya strī gurubhir yā pradīyate /	deSa-DarmAn apekzya strI guruBiH yA pradIyate /
   utpannasāhasānyasmai sāntyā vai svairiṇī smṛtā // Nar_12.52 //	utpanna-sAhasa-anyasmE sA-antyA vE svEriNI smRtAH // Nar_12.52 //
   punarbhuvāṃ eṣa vidhiḥ svairiṇīnāṃ ca kīrtitaḥ /	punarBuvAm eza viDiH svEriNInAm ca kIrtitaH /
   pūrvā pūrvājaghanyāsāṃ śreyasī tūttarottarā // Nar_12.53 //	pUrvA pUrva-AjaGanyA-AsAm SreyasI tu-uttarottarA // Nar_12.53 //
   apatyam utpādayitus tāsāṃ yā śulkato hṛtā /	apatyam utpAdayituH tAsAm yA SulkataH hRtA /
   aśulkopanatāyāṃ tu kṣetrikasyaiva tat phalam // Nar_12.54 //	aSulka-upanatAyAm tu kzetrikasya-eva tat Palam // Nar_12.54 //
   kṣetrikasya yad ajñātaṃ kṣetre bījaṃ pradīyate /	kzetrikasya yat ajQAtam kzetre bIjam pradIyate /
   na tatra bījino bhāgaḥ kṣetrikasyaiva tad bhavet // Nar_12.55 //	na tatra bIjinaH BAgaH kzetrikasya-eva tat Bavet // Nar_12.55 //
   oghavātāhṛtaṃ bījaṃ kṣetre yasya prarohati /	oGa-vAta-AhRtam bIjam kzetre yasya prarohati /
   phalabhug yasya tat kṣetraṃ na bījī phalabhāg bhavet // Nar_12.56 //	Pala-Buj yasya tat kzetram na bIjI Pala-BAj Bavet // Nar_12.56 //
   mahokṣo janayed vatsān yasya goṣu vraje caran /	mahokzaH janayet vatsAn yasya gozu vraje caran /
   tasya te yasya tā gāvo moghaṃ syanditam ārṣabham // Nar_12.57 //	tasya te yasya tAH gAvaH moGam syanditam ArzaBam // Nar_12.57 //
   kṣetrikānumataṃ bījaṃ yasya kṣetre pramucyate /	kzetrikA-anumatam bIjam yasya kzetre pramucyate /
   tadapatyaṃ dvayor eva bījikṣetrikayor matam // Nar_12.58 //	tad-apatyam dvayoH eva bIji-kzetrikayoH matam // Nar_12.58 //
   narte kṣetraṃ bhavet sasyaṃ na ca bījaṃ vināsti tat /	na-Rte kzetram Bavet sasyam na ca bIjam vinA-asti tat /
   ato 'patyaṃ dvayor iṣṭaṃ pitur mātuś ca dharmataḥ // Nar_12.59 //	atas apatyam dvayoH izwam pituH mAtuH ca DarmataH // Nar_12.59 //
   nāthavatyā paragṛhe saṃyuktasya striyā saha /	nATavatyA para-gRhe saMyuktasya striyA saha /
   dṛṣṭaṃ saṃgrahaṇaṃ tajjñair nāgatāyāḥ svayaṃ gṛhe // Nar_12.60 //	dRzwam saMgrahaNam tad-jQEH na-AgatAyAH svayam gRhe // Nar_12.60 //
   praduṣṭatyaktadārasya klībasya kṣamakasya ca /	praduzwa-tyakta-dArasya klIbasya kzamakasya ca /
   svecchayopeyuṣo dārān na doṣaḥ sāhaso bhavet // Nar_12.61 //	sva-icCayA-upeyuzaH dArAn na dozaH sAhasaH Bavet // Nar_12.61 //
   parastriyā sahākāle 'deśe vā bhavato mithaḥ /	para-striyA saha-akAle adeSe vA BavataH miTas /
   sthānasaṃbhāṣaṇāmodās trayaḥ saṃgrahaṇakramāḥ // Nar_12.62 //	sTAna-saMBAzaNa-AmodAH trayaH saMgrahaNa-kramAH // Nar_12.62 //
   nadīnāṃ saṃgame tīrtheṣv ārāmeṣu vaneṣu ca /	nadInAm saMgame tIrTezu ArAmezu vanezu ca /
   strī pumāṃś ca sameyātāṃ grāhyaṃ saṃgrahaṇaṃ bhavet // Nar_12.63 //	strI pumAn ca sameyAtAm grAhyam saMgrahaNam Bavet // Nar_12.63 //
   dūtīprasthāpanaiś caiva lekhāsaṃpreṣaṇair api /	dUtI-prasTApanEH ca-eva leKA-saMprezaNEH api /
   anyair api vyabhicāraiḥ sarvaṃ saṃgrahaṇaṃ smṛtam // Nar_12.64 //	anyEH api vyaBicArEH sarvam saMgrahaNam smRtam // Nar_12.64 //
   striyaṃ spṛśed adeśe yaḥ spṛṣṭo vā marśayet tathā /	striyam spRSet adeSe yaH spRzwaH vA marSayet taTA /
   parasparasyānumate tac ca saṃgrahaṇaṃ bhavet // Nar_12.65 //	parasparasya-anumate tat ca saMgrahaNam Bavet // Nar_12.65 //
   bhakṣair vā yadi vā bhojyair vastrair mālyais tathaiva ca /	BakzEH vA yadi vA BojyEH vastrEH mAlyEH taTA-eva ca /
   saṃpreṣyamānair gandhaiś ca sarvaṃ saṃgrahaṇaṃ smṛtam // Nar_12.66 //	saMprezyamAnEH ganDEH ca sarvam saMgrahaNam smRtam // Nar_12.66 //
   darpād vā yadi vā mohāc chlāghayā vā svayaṃ vadet /	darpAt vA yadi vA mohAt SlAGayA vA svayam vadet /
   mameyaṃ bhuktapūrveti sarvaṃ saṃgrahaṇaṃ smṛtam // Nar_12.67 //	mama-iyam Bukta-pUrvA-iti sarvam saMgrahaNam smRtam // Nar_12.67 //
   pāṇau yaś ca nigṛhṇīyad veṇyāṃ vastrāntare 'pi vā /	pANO yaH ca nigRhNIyat veNyAm vastra-antare api vA /
   tiṣṭha tiṣṭheti vā bruyāt sarvaṃ saṃgrahaṇaṃ smṛtam // Nar_12.68 //	tizWa tizWA-iti vA bruyAt sarvam saMgrahaNam smRtam // Nar_12.68 //
   svajātyatikrame puṃsāṃ uktam uttamasāhasam /	sva-jAti-atikrame puMsAm uktam uttamasAhasam /
   viparyaye madhyamas tu prātilome pramāpaṇam // Nar_12.69 //	viparyaye maDyamaH tu prAtilome pramApaNam // Nar_12.69 //
   kanyāyām asakāmāyāṃ dvyāṅgulasyāvakartanam /	kanyAyAm asa-kAmAyAm dvyA-aFgulasya-avakartanam /
   uttamāyāṃ vadhas tv eva sarvasvaharaṇaṃ tathā // Nar_12.70 //	uttamAyAm vaDaH tu eva sarva-sva-haraNam taTA // Nar_12.70 //
   sakāmāyāṃ tu kanyāyāṃ savarṇe nāsty atikramaḥ /	sa-kAmAyAm tu kanyAyAm savarNe na-asti atikramaH /
   kiṃtv alaṃkṛtya satkṛtya sa evaināṃ samudvahet // Nar_12.71 //	kiMtu alaMkRtya satkRtya saH eva-enAm samudvahet // Nar_12.71 //
   mātā mātṛṣvasā śvaśrūr mātulānī pitṛṣvasā /	mAtA mAtRzvasA SvaSrUH mAtulAnI pitRzvasA /
   pitṛvyasakhiśiṣyastrī bhaginī tatsakhī snuṣā // Nar_12.72 //	pitRvya-saKi-Sizya-strI BaginI tad-saKI snuzA // Nar_12.72 //
   duhitācāryabhāryā ca sagotrā śaraṇāgatā /	duhitA-AcArya-BAryA ca sagotrA SaraNa-AgatA /
   rājñī pravrajitā dhātrī sādhvī varṇottamā ca yā // Nar_12.73 //	rAjQI pravrajitA DAtrI sADvI varNa-uttamA ca yA // Nar_12.73 //
   āsām anyatamāṃ gatvā gurutalpaga ucyate /	AsAm anyatamAm gatvA guru-talpa-gaH ucyate /
   śiśnasyotkartanaṃ daṇḍo nānyas tatra vidhīyate // Nar_12.74 //	SiSnasya-utkartanam daNxaH na-anyaH tatra viDIyate // Nar_12.74 //
   paśuyonyām atikrāman vineyaḥ sa damaṃ śatam /	paSu-yonyAm atikrAman vineyaH sa damam Satam /
   madhyamaṃ sāhasaṃ goṣu tad evāntyāvasāyiṣu // Nar_12.75 //	maDyamam sAhasam gozu tat eva-antyAvasAyizu // Nar_12.75 //
   agamyāgāminaḥ śāsti daṇḍo rājñā pracoditaḥ /	agamyA-gAminaH SAsti daNxaH rAjQA pracoditaH /
   prāyaścittavidhāv atra prāyaścittaṃ viśodhanam // Nar_12.76 //	prAyaScitta-viDO atra prAyaScittam viSoDanam // Nar_12.76 //
   svairiṇy abrāhmaṇī veśyā dāsī niṣkāsinī ca yā /	svEriNI abrAhmaNI veSyA dAsI nizkAsinI ca yA /
   gamyāḥ syur ānulomyena striyo na pratilomataḥ // Nar_12.77 //	gamyAH syuH Anulomyena striyaH na pratilomataH // Nar_12.77 //
   āsv eva tu bhujiṣyāsu doṣaḥ syāt paradāravat /	Asu eva tu BujizyAsu dozaH syAt para-dAra-vat /
   gamyā api hi nopeyās tāś ced anyaparigrahāḥ // Nar_12.78 //	gamyAH api hi na-upeyAH tAH ced anya-parigrahAH // Nar_12.78 //
   anutpannaprajāyās tu patiḥ preyād yadi striyāḥ /	anutpanna-prajAyAH tu patiH preyAt yadi striyAH /
   niyuktā gurubhir gacched devaraṃ putrakāmyayā // Nar_12.79 //	niyuktA guruBiH gacCet devaram putra-kAmyayA // Nar_12.79 //
   sa ca tāṃ pratipadyeta tathaivā putrajanmataḥ /	sa ca tAm pratipadyeta taTA-evA putra-janmataH /
   putre jāte nivarteta viplavaḥ syād ato 'nyathā // Nar_12.80 //	putre jAte nivarteta viplavaH syAt atas anyaTA // Nar_12.80 //
   ghṛtenābhyajya gātrāṇi tailenāvikṛtena vā /	GRtena-aByajya gAtrANi tElena-avikRtena vA /
   mukhān mukhaṃ pariharan gātrair gātrāṇy asaṃspṛśan // Nar_12.81 //	muKAt muKam pariharan gAtrEH gAtrANi asaMspRSan // Nar_12.81 //
   striyaṃ putravatīṃ vandhyāṃ nīrajaskām anicchantīm /	striyam putravatIm vanDyAm nIrajaskAm anicCantIm /
   na gacched garbhiṇīṃ nindyām aniyuktāṃ ca bandhubhiḥ // Nar_12.82 //	na gacCet garBiNIm nindyAm aniyuktAm ca banDuBiH // Nar_12.82 //
   aniyuktā tu yā nārī devarāj janayet sutam /	aniyuktA tu yA nArI devarAt janayet sutam /
   jārajātam arikthīyaṃ tam āhur dharmavādinaḥ // Nar_12.83 //	jAra-jAtam arikTIyam tam AhuH Darma-vAdinaH // Nar_12.83 //
   tathāniyukto bhāryāyāṃ yavīyāñ jyāyaso vrajet /	taTA-niyuktaH BAryAyAm yavIyAn jyAyasaH vrajet /
   yavīyaso vā yo jyāyān ubhau tau gurutalpagau // Nar_12.84 //	yavIyasaH vA yaH jyAyAn uBO tO guru-talpa-gO // Nar_12.84 //
   kule tadavaśeṣe tu saṃtānārthaṃ na kāmataḥ /	kule tad-avaSeze tu saMtAna-arTam na kAmataH /
   niyukto gurubhir gacched bhrātṛbhāryāṃ yavīyasaḥ // Nar_12.85 //	niyuktaH guruBiH gacCet BrAtR-BAryAm yavIyasaH // Nar_12.85 //
   avidyamāne tu gurau rājño vācyaḥ kulakṣayaḥ /	avidyamAne tu gurO rAjQaH vAcyaH kula-kzayaH /
   tatas tadvacanād gacched anuśiṣya striyā saha // Nar_12.86 //	tatas tad-vacanAt gacCet anuSizya striyA saha // Nar_12.86 //
   pūrvoktenaiva vidhinā snātāṃ puṃsavane śuciḥ /	pUrva-uktena-eva viDinA snAtAm puMsavane SuciH /
   sakṛd ā garbhādhānād vā kṛte garbhe snuṣaiva sā // Nar_12.87 //	sakRt A garBADAnAt vA kRte garBe snuzA-eva sA // Nar_12.87 //
   ato 'nyathā vartamānaḥ pumān strī vāpi kāmataḥ /	atas anyaTA vartamAnaH pumAn strI vA-api kAmataH /
   vineyau subhṛśaṃ rājñā kilbiṣī syād anigrahāt // Nar_12.88 //	vineyO su-BRSam rAjQA kilbizI syAt anigrahAt // Nar_12.88 //
   īrṣyāsūyasamutthe tu saṃrambhe rāgahetuke /	IrzyA-asUya-samutTe tu saMramBe rAga-hetuke /
   dampatī vivadeyātāṃ na jñātiṣu na rājani // Nar_12.89 //	dampatI vivadeyAtAm na jQAtizu na rAjani // Nar_12.89 //
   anyonyaṃ tyajator nāgaḥ syād anyonyaviruddhayoḥ /	anyonyam tyajatoH nAgaH syAt anyonya-virudDayoH /
   strīpuṃsayor nigūḍhāyā vyabhicārād ṛte striyāḥ // Nar_12.90 //	strIpuMsayoH nigUXAyAH vyaBicArAt Rte striyAH // Nar_12.90 //
   vyabhicāre striyā mauṇḍyam adhaḥśayanam eva ca /	vyaBicAre striyAH mONxyam aDas-Sayanam eva ca /
   kadannaṃ vā kuvāsaś ca karma cāvaskaroñjhanam // Nar_12.91 //	kadannam vA kuvAsaH ca karma ca-avaskaroQJanam // Nar_12.91 //
   strīdhanabhraṣṭasarvasvāṃ garbhavisraṃsinīṃ tathā /	strIDana-Brazwa-sarvasvAm garBa-visraMsinIm taTA /
   bhartuś ca vadham icchantīṃ striyaṃ nirvāsayed gṛhāt // Nar_12.92 //	BartuH ca vaDam icCantIm striyam nirvAsayet gRhAt // Nar_12.92 //
   anarthaśīlāṃ satataṃ tathaivāpriyavādinīm /	anarTa-SIlAm satatam taTA-eva-apriya-vAdinIm /
   pūrvāśinīṃ ca yā bhartuḥ striyaṃ nirvāsayed budhaḥ // Nar_12.93 //	pUrva-ASinIm ca yA BartuH striyam nirvAsayet buDaH // Nar_12.93 //
   vandhyāṃ strījananīṃ nindyāṃ pratikulāṃ ca sarvadā /	vanDyAm strI-jananIm nindyAm pratikulAm ca sarvadA /
   kāmato nābhinandeta kurvann evaṃ sa doṣabhāk // Nar_12.94 //	kAmataH na-aBinandeta kurvan evam sa doza-BAj // Nar_12.94 //
   anukūlām avāgduṣṭāṃ dakṣāṃ sādhvīṃ prajāvatīm /	anukUlAm avAk-duzwAm dakzAm sADvIm prajAvatIm /
   tyajan bhāryām avasthāpyo rājñā daṇḍena bhūyasā // Nar_12.95 //	tyajan BAryAm avasTApyaH rAjQA daNxena BUyasA // Nar_12.95 //
   ajñātadoṣeṇoḍhā yā nirgatā nānyam āśritā /	ajQAta-dozeNa-UXA yA nirgatA na-anyam ASritAH /
   bandhubhiḥ sā niyoktavyā nirbandhuḥ svayam āśrayet // Nar_12.96 //	banDuBiH sA niyoktavyA nirbanDuH svayam ASrayet // Nar_12.96 //
   naṣṭe mṛte pravrajite klībe ca patite patau /	nazwe mRte pravrajite klIbe ca patite patO /
   pañcasv āpatsu nārīṇāṃ patir anyo vidhīyate // Nar_12.97 //	paQcasu Apatsu nArINAm patiH anyaH viDIyate // Nar_12.97 //
   aṣṭau varṣāṇy udīkṣeta brāhmaṇī proṣitaṃ patim /	azwO varzANi udIkzeta brAhmaNI prozitam patim /
   aprasūtā tu catvāri parato 'nyaṃ samāśrayet // Nar_12.98 //	aprasUtA tu catvAri paratas anyam samASrayet // Nar_12.98 //
   kṣatriyā ṣaṭ samās tiṣṭhed aprasūtā samātrayam /	kzatriyA zaw samAH tizWet aprasUtA samA-trayam /
   vaiśyā prasūtā catvāri dve same tv itarā vaset // Nar_12.99 //	vESyA prasUtA catvAri dve same tu itarAH vaset // Nar_12.99 //
   na śūdrāyāḥ smṛtaḥ kālo na ca dharmavyatikramaḥ /	na SUdrAyAH smRtaH kAlaH na ca Darma-vyatikramaH /
   viśeṣato 'prasūtāyāḥ saṃvatsaraparā sthitiḥ // Nar_12.100 //	viSezataH aprasUtAyAH saMvatsara-parA sTitiH // Nar_12.100 //
   apravṛttau smṛtaḥ dharma eṣa proṣitayoṣitām /	apravRttO smRtaH DarmaH eza prozita-yozitAm /
   jīvati śrūyamāṇe tu syād eṣa dviguṇo vidhiḥ // Nar_12.101 //	jIvati SrUyamANe tu syAt eza dviguNaH viDiH // Nar_12.101 //
   prajāpravṛttau bhūtānāṃ sṛṣṭir eṣā prajāpateḥ /	prajA-pravRttO BUtAnAm sRzwiH ezA prajApateH /
   ato 'nyagamane strīṇām evaṃ doṣo na vidyate // Nar_12.102 //	atas anya-gamane strINAm evam dozaH na vidyate // Nar_12.102 //
   ānulomyena varṇānāṃ yaj janma sa vidhiḥ smṛtaḥ /	Anulomyena varNAnAm yat janma sa viDiH smRtaH /
   prātilomyena yaj janma sa jñeyo varṇasaṃkaraḥ // Nar_12.103 //	prAtilomyena yat janma sa jQeyaH varNa-saMkaraH // Nar_12.103 //
   anantaraḥ smṛtaḥ putraḥ putra ekāntaras tathā /	anantaraH smRtaH putraH putraH eka-antaraH taTA /
   dvyantaraś cānulomyena tathaiva pratilomataḥ // Nar_12.104 //	dvi-antaraH ca-Anulomyena taTA-eva pratilomataH // Nar_12.104 //
   ugraḥ pāraśavaś caiva niṣādaś cānulomataḥ /	ugraH pAraSavaH ca-eva nizAdaH ca-anulomataH /
   uttamebhyas trayas tribhyaḥ śūdrāputrāḥ prakīrtitāḥ // Nar_12.105 //	uttameByaH trayaH triByaH SUdrA-putrAH prakIrtitAH // Nar_12.105 //
   brāhmaṇyā api cāṇḍāla- sūtavaidehakā api /	brAhmaNyAH api cANxAla sUta-vEdehakAH api /
   aparebhyas trayas tribhyā vijñeyaḥ pratilomataḥ // Nar_12.106 //	apareByaH trayaH triByA vijQeyaH pratilomataH // Nar_12.106 //
   ambaṣṭho māgadhaś caiva kṣattā ca kṣatriyāsutāḥ /	ambazWaH mAgaDaH ca-eva kzattA ca kzatriyA-sutAH /
   ānulomyena tatraiko dvau jñeyau pratilomataḥ // Nar_12.107 //	Anulomyena tatra-ekaH dvO jQeyO pratilomataH // Nar_12.107 //
   vaiśyāputrās tu dauṣṣanta- yavanāyogavā api /	vESyA-putrAH tu dOzzanta yavana-AyogavAH api /
   prātilomyena yatraiko dvau jñeyau cānulomajau // Nar_12.108 //	prAtilomyena yatra-ekaH dvO jQeyO ca-anuloma-jO // Nar_12.108 //
   sūtādyāḥ pratilomās tu ye jātipratilomajāḥ /	sUta-AdyAH pratilomAH tu ye jAti-pratiloma-jAH /
   te saṃkarāḥ śvapākādyās teṣāṃ triḥ saptako gaṇaḥ // Nar_12.109 //	te saMkarAH SvapAka-AdyAH tezAm tris saptakaH gaNaH // Nar_12.109 //
   savarṇo brāhmaṇīputraḥ kṣatriyāyām anantaraḥ /	savarNaH brAhmaNI-putraH kzatriyAyAm anantaraH /
   ambaṣṭhograu tathā putrāv evaṃ kṣatriyavaiśyayoḥ // Nar_12.110 //	ambazWa-ugrO taTA putrO evam kzatriya-vESyayoH // Nar_12.110 //
   ekāntaras tu dauṣṣanto vaiśyāyāṃ brāhmaṇāt sutaḥ /	eka-antaraH tu dOzzantaH vESyAyAm brAhmaNAt sutaH /
   śūdrāyāṃ kṣatriyāt tadvan niṣādo nāma jāyate // Nar_12.111 //	SUdrAyAm kzatriyAt tadvat nizAdaH nAma jAyate // Nar_12.111 //
   śūdrā pāraśavaṃ sūte brāhmaṇād uttaraṃ sutam /	SUdrA pAraSavam sUte brAhmaNAt uttaram sutam /
   ānulomyena varṇānāṃ putrā hy ete prakīrtitāḥ // Nar_12.112 //	Anulomyena varNAnAm putrAH hi ete prakIrtitAH // Nar_12.112 //
   sūtaś ca māgadhaś caiva putrāv āyogavas tathā /	sUtaH ca mAgaDaH ca-eva putrO AyogavaH taTA /
   prātilomyena varṇānāṃ tadvad ete 'py anantarāḥ // Nar_12.113 //	prAtilomyena varNAnAm tadvat ete api anantarAH // Nar_12.113 //
   anantaraḥ smṛtaḥ sūto brāhmaṇyāṃ kṣatriyāt sutaḥ /	anantaraH smRtaH sUtaH brAhmaNyAm kzatriyAt sutaH /
   māgadhāyogavau tadvad dvī putrau vaiśyaśūdrayoḥ // Nar_12.114 //	mAgaDa-AyogavO tadvat dvI putrO vESya-SUdrayoH // Nar_12.114 //
   brāhmaṇy ekāntaraṃ vaiśyāt sūte vaidehakaṃ sutam /	brAhmaNI eka-antaram vESyAt sUte vEdehakam sutam /
   kṣattāraṃ kṣatriyā śūdrāt putram ekāntaraṃ tathā // Nar_12.115 //	kzattAram kzatriyA SUdrAt putram eka-antaram taTA // Nar_12.115 //
   dvyantaraḥ prātilomyena pāpiṣṭhaḥ sati saṃkare /	dvi-antaraH prAtilomyena pApizWaH sati saMkare /
   cāṇḍālo jāyate śūdrād brāhmaṇī yatra muhyati // Nar_12.116 //	cANxAlaH jAyate SUdrAt brAhmaNI yatra muhyati // Nar_12.116 //
   rājñā parīkṣyaṃ na yathā jāyate varṇasaṃkaraḥ /	rAjQA parIkzyam na yaTA jAyate varNa-saMkaraH /
   tasmād rājñā viśeṣeṇa trayī rakṣyā tu saṃkarāt // Nar_12.117 //	tasmAt rAjQA viSezeNa trayI rakzyA tu saMkarAt // Nar_12.117 //
   13.dāyabhāgaḥ	13.dAya-BAgaH
   vibhāgo 'rthasya pitryasya putrair yatra prakalpyate /	viBAgaH arTasya pitryasya putrEH yatra prakalpyate /
   dāyabhāga iti proktaṃ tad vivādapadaṃ budhaiḥ // Nar_13.1 //	dAya-BAgaH iti proktam tat vivAda-padam buDEH // Nar_13.1 //
   pitary ūrdhvaṃ mṛte putrā vibhajeyur dhanaṃ pituḥ /	pitari UrDvam mRte putrAH viBajeyuH Danam pituH /
   mātur duhitaro 'bhāve duhitāraṃ tadanvayaḥ // Nar_13.2 //	mAtuH duhitaraH aBAve duhitAram tad-anvayaH // Nar_13.2 //
   mātur nivṛtte rajasi prattāsu bhaginīṣu ca /	mAtuH nivRtte rajasi prattAsu BaginIzu ca /
   niraṣṭe vāpy amaraṇe pitary uparataspṛhe // Nar_13.3 //	nirazwe vA-api amaraNe pitari uparata-spRhe // Nar_13.3 //
   pitaiva vā svayaṃ putrān vibhajed vayasi sthitaḥ /	pitA-eva vA svayam putrAn viBajet vayasi sTitaH /
   jyeṣṭhaṃ śreṣṭhavibhāgena yathā vāsya matir bhavet // Nar_13.4 //	jyezWam SrezWa-viBAgena yaTA vA-asya matiH Bavet // Nar_13.4 //
   bibhṛyād vecchataḥ sarvāñ jyeṣṭho bhrātā yathā pitā /	biBRyAt vA-icCataH sarvAn jyezWaH BrAtA yaTA pitA /
   bhrātā śaktaḥ kaniṣṭho vā śaktyapekṣaḥ kule kriyā // Nar_13.5 //	BrAtA SaktaH kanizWaH vA Sakti-apekzaH kule kriyA // Nar_13.5 //
   śauryabhāryādhane hitvā yac ca vidyādhanaṃ bhavet /	SOrya-BAryA-Dane hitvA yat ca vidyA-Danam Bavet /
   trīṇy etāny avibhājyāni prasādo yaś ca paitṛkaḥ // Nar_13.6 //	trINi etAni aviBAjyAni prasAdaH yaH ca pEtRkaH // Nar_13.6 //
   mātrā ca svadhanaṃ dattaṃ yasmai syāt prītipūrvakam /	mAtrA ca sva-Danam dattam yasmE syAt prIti-pUrvakam /
   tasyāpy eṣa vidhir dṛṣṭo mātāpīṣṭe yathā pitā // Nar_13.7 //	tasya-api eza viDiH dRzwaH mAtA-api-Izwe yaTA pitA // Nar_13.7 //
   adhyagnyadhyāvahanikaṃ bhartṛdāyas tathaiva ca /	aDyagni-aDyAvahanikam BartR-dAyaH taTA-eva ca /
   bhrātṛmātṛpitṛbhyaś ca ṣaḍvidhaṃ strīdhanaṃ smṛtam // Nar_13.8 //	BrAtR-mAtR-pitRByaH ca zaxviDam strIDanam smRtam // Nar_13.8 //
   strīdhanaṃ tadapatyānāṃ bhartṛgāmy aprajāsu ca /	strIDanam tad-apatyAnAm BartR-gAmI aprajAsu ca /
   brāhmādiṣu catuḥṣv āhuḥ pitṛgāmītareṣu tu // Nar_13.9 //	brAhma-Adizu catuHzu AhuH pitR-gAmi-itarezu tu // Nar_13.9 //
   kuṭumbaṃ bibhṛyād bhrātur yo vidyām adhigacchataḥ /	kuwumbam biBRyAt BrAtuH yaH vidyAm aDigacCataH /
   bhāgaṃ vidyādhanāt tasmāt sa labhetāśruto 'pi san // Nar_13.10 //	BAgam vidyA-DanAt tasmAt sa laBeta-aSrutaH api san // Nar_13.10 //
   vaidyo 'vaidyāya nākāmo dadyād aṃśaṃ svato dhanāt /	vEdyaH avEdyAya na-akAmaH dadyAt aMSam svatas DanAt /
   pitṛdravyaṃ tad āśritya na cet tena tad āhṛtam // Nar_13.11 //	pitR-dravyam tat ASritya na ced tena tat AhRtam // Nar_13.11 //
   dvāv āṃśau pratipadyeta vibhajann ātmanaḥ pitā /	dvO AMSO pratipadyeta viBajan AtmanaH pitA /
   samāṃśabhāginī mātā putrāṇāṃ syān mṛte patau // Nar_13.12 //	sama-aMSa-BAginI mAtA putrANAm syAt mRte patO // Nar_13.12 //
   jyeṣṭhāyāṃśo 'dhiko deyaḥ jyeṣṭhāya tu varaḥ smṛtaḥ /	jyezWAya-aMSaH aDikaH deyaH jyezWAya tu varaH smRtaH /
   samāṃśabhājaḥ śeṣāḥ syur aprattā bhaginī tathā // Nar_13.13 //	sama-aMSa-BAjaH SezAH syuH aprattA BaginI taTA // Nar_13.13 //
   kṣetrajeṣv api putreṣu tadvaj jāteṣu dharmataḥ /	kzetrajezu api putrezu tadvat jAtezu DarmataH /
   varṇāvareṣv aṃśahānir ūḍhājāteṣv anukramāt // Nar_13.14 //	varNa-avarezu aMSa-hAniH UXa-ajAtezu anukramAt // Nar_13.14 //
   pitraiva tu vibhaktā ye hīnādhikasamair dhanaiḥ /	pitrA-eva tu viBaktAH ye hIna-aDika-samEH DanEH /
   teṣāṃ sa eva dharmaḥ syāt sarvasya hi pitā prabhuḥ // Nar_13.15 //	tezAm saH eva DarmaH syAt sarvasya hi pitA praBuH // Nar_13.15 //
   kānīnaś ca sahoḍhaś ca gūḍhāyāṃ yaś ca jāyate /	kAnInaH ca sahoXaH ca gUXAyAm yaH ca jAyate /
   teṣāṃ voḍhāpitā jñeyas te ca bhāgaharāḥ smṛtāḥ // Nar_13.16 //	tezAm vA-UXA-pitA jQeyaH te ca BAga-harAH smRtAH // Nar_13.16 //
   ajñātapitṛko yaś ca kānīno 'nūḍhamātṛkaḥ /	ajQAta-pitRkaH yaH ca kAnInaH anUXa-mAtRkaH /
   mātāmahāya dadyāt sa piṇḍaṃ rikthaṃ hareta ca // Nar_13.17 //	mAtAmahAya dadyAt sa piNxam rikTam hareta ca // Nar_13.17 //
   jātā ye tv aniyuktāyām ekena bahubhis tathā /	jAtAH ye tu aniyuktAyAm ekena bahuBiH taTA /
   arikthabhājas te sarve bījinām eva te sutāḥ // Nar_13.18 //	arikTa-BAjaH te sarve bIjinAm eva te sutAH // Nar_13.18 //
   dadyus te bījine piṇḍaṃ mātā cec chulkato hṛtā /	dadyuH te bIjine piNxam mAtA ced SulkataH hRtA /
   aśulkopagatāyāṃ tu piṇḍadā voḍhur eva te // Nar_13.19 //	aSulka-upagatAyAm tu piNxa-dAH voXuH eva te // Nar_13.19 //
   pitṛdviṭ patitaḥ paṇḍo yaś ca syād aupapātikaḥ /	pitR-dviz patitaH paNxaH yaH ca syAt OpapAtikaH /
   aurasā api naite 'ṃśaṃ labheran kṣetrajāḥ kutaḥ // Nar_13.20 //	OrasAH api na-ete aMSam laBeran kzetra-jAH kutas // Nar_13.20 //
   dīrghatīvrāmayagrastā jaḍonmattāndhapaṅgavaḥ /	dIrGa-tIvra-Amaya-grastAH jaxa-unmatta-anDa-paFgavaH /
   bhartavyāḥ syuḥ kule caite tatputrās tv aṃśabhāginaḥ // Nar_13.21 //	BartavyAH syuH kule ca-ete tad-putrAH tu aMSa-BAginaH // Nar_13.21 //
   dvirāmuṣyāyaṇā dadyur dvābhyāṃ piṇḍodake pṛthak /	dvis-AmuzyAyaNAH dadyuH dvAByAm piNxa-udake pRTak /
   rikthād ardhāṃśam ādadyur bījikṣetrikayos tathā // Nar_13.22 //	rikTAt arDa-aMSam AdadyuH bIji-kzetrikayoH taTA // Nar_13.22 //
   saṃsṛṣṭināṃ tu yo bhāgas teṣām eva sa iṣyate /	saMsRzwinAm tu yaH BAgaH tezAm eva saH izyate /
   ato 'nyathāṃśabhājo hi nirbījiṣv itarān iyāt // Nar_13.23 //	atas anyaTA-aMSa-BAjaH hi nirbIjizu itarAn iyAt // Nar_13.23 //
   bhrātām aprajaḥ preyāt kaścic cet pravrajet tu vā /	BrAtAm aprajaH preyAt kaScid ced pravrajet tu vA /
   vibhajeyur dhanaṃ tasya śeṣās tu strīdhanaṃ vinā // Nar_13.24 //	viBajeyuH Danam tasya SezAH tu strIDanam vinA // Nar_13.24 //
   bharaṇam cāsya kurvīran strīṇām ā jīvitakṣayāt /	BaraNam ca-asya kurvIran strINAm A jIvita-kzayAt /
   rakṣanti śayyāṃ bhartuś ced ācchindyur itarāsu tu // Nar_13.25 //	rakzanti SayyAm BartuH ced AcCindyuH itarAsu tu // Nar_13.25 //
   syād yasya duhitā tasyāḥ pitraṃśo bharaṇe mataḥ /	syAt yasya duhitA tasyAH pitR-aMSaH BaraNe mataH /
   ā saṃskārād bhajed enāṃ parato bibhṛyāt patiḥ // Nar_13.26 //	A saMskArAt Bajet enAm paratas biBRyAt patiH // Nar_13.26 //
   mṛte bhartary aputrāyāḥ patipakṣaḥ prabhuḥ striyāḥ /	mRte Bartari aputrAyAH pati-pakzaH praBuH striyAH /
   viniyogātmarakṣāsu bharaṇe ca sa īśvaraḥ // Nar_13.27 //	viniyoga-Atma-rakzAsu BaraNe ca saH ISvaraH // Nar_13.27 //
   parikṣīṇe patikule nirmaṇuṣye nirāśraye /	parikzINe pati-kule nirmaNuzye nirASraye /
   tatsapiṇḍeṣu vāsatsu pitṛpakṣaḥ prabhuḥ striyāḥ // Nar_13.28 //	tad-sapiNxezu vA-asatsu pitR-pakzaH praBuH striyAH // Nar_13.28 //
   pakṣadvayāvasāne tu rājā bhartā smṛtaḥ striyāḥ /	pakza-dvaya-avasAne tu rAjA BartA smRtaH striyAH /
   sa tasyā bharaṇaṃ kuryān nigṛhṇīyāt pathaś cyutām // Nar_13.29 //	sa tasyAH BaraNam kuryAt nigRhNIyAt paTaH cyutAm // Nar_13.29 //
   svātantryād vipraṇaśyanti kule jātā api striyaḥ /	svAtantryAt vipraNaSyanti kule jAtAH api striyaH /
   asvātantryam atas tāsāṃ prajāpatir akalpayat // Nar_13.30 //	asvAtantryam atas tAsAm prajApatiH akalpayat // Nar_13.30 //
   pitā rakṣati kaumāre bhartā rakṣati yauvane /	pitA rakzati kOmAre BartA rakzati yOvane /
   putrā rakṣanti vaidhavye na strī svātantryam arhati // Nar_13.31 //	putrAH rakzanti vEDavye na strI svAtantryam arhati // Nar_13.31 //
   yac chiṣṭaṃ pitṛdāyebhyo dattva rṇaṃ paitṛkaṃ ca yat /	yat Sizwam pitR-dAyeByaH dattva rNam pEtRkam ca yat /
   bhrātṛbhis tad vibhaktavyam ṛṇī na syād yathā pitā // Nar_13.32 //	BrAtRBiH tat viBaktavyam RNI na syAt yaTA pitA // Nar_13.32 //
   yeṣāṃ ca na kṛtāḥ pitrā saṃskāravidhayaḥ kramāt /	yezAm ca na kRtAH pitrA saMskAra-viDayaH kramAt /
   kartavyā bhrātṛbhis teṣāṃ paitṛkād eva te dhanāt // Nar_13.33 //	kartavyA BrAtRBiH tezAm pEtRkAt eva te DanAt // Nar_13.33 //
   avidyamāne pitrye 'rthe svāṃśād uddhṛtya vā punaḥ /	avidyamAne pitrye arTe sva-aMSAt udDRtya vA punar /
   avaśyakāryāḥ saṃskārā bhrātaraṃ pūrvasaṃskṛtaiḥ // Nar_13.34 //	avaSya-kAryAH saMskArAH BrAtaram pUrva-saMskRtEH // Nar_13.34 //
   kuṭumbārtheṣu codyuktas tatkāryaṃ kurute ca yaḥ /	kuwumba-arTezu ca-udyuktaH tat-kAryam kurute ca yaH /
   sa bhrātṛbhir bṛṃhaṇīyo grāsāchādanavāhanaiḥ // Nar_13.35 //	sa BrAtRBiH bRMhaNIyaH grAsa-ACAdana-vAhanEH // Nar_13.35 //
   vibhāgadharmasaṃdehe dāyādānāṃ vinirṇaye /	viBAga-Darma-saMdehe dAyAdAnAm vinirNaye /
   jñātibhir bhāgalekhyaiś ca pṛthakkāryapravartanāt // Nar_13.36 //	jQAtiBiH BAga-leKyEH ca pRTak-kArya-pravartanAt // Nar_13.36 //
   bhrātām avibhaktānām eko dharmaḥ pravartate /	BrAtAm aviBaktAnAm ekaH DarmaH pravartate /
   vibhāge sati dharmo 'pi bhaved eṣāṃ pṛthak pṛthak // Nar_13.37 //	viBAge sati DarmaH api Bavet ezAm pRTak pRTak // Nar_13.37 //
   dānagrahaṇapaśvanna- gṛhakṣetraparigrahāḥ /	dAna-grahaNa-paSu-at-na gRha-kzetra-parigrahAH /
   vibhaktānāṃ pṛthag jñeyāḥ pākadharmāgamavyayāḥ // Nar_13.38 //	viBaktAnAm pRTak jQeyAH pAka-Darma-Agama-vyayAH // Nar_13.38 //
   sākṣitvaṃ prātibhāvyaṃ ca dānaṃ grahaṇam eva ca /	sAkzi-tvam prAtiBAvyam ca dAnam grahaNam eva ca /
   vibhaktā bhrātaraḥ kūryur nāvibhaktā parasparam // Nar_13.39 //	viBaktA BrAtaraH kUryuH na-aviBaktA parasparam // Nar_13.39 //
   yeṣām etāḥ kriyā loke pravartante svarikthinām /	yezAm etAH kriyAH loke pravartante sva-rikTinAm /
   vibhaktān avagaccheyur lekhyam apy antareṇa tān // Nar_13.40 //	viBaktAn avagacCeyuH leKyam api antareNa tAn // Nar_13.40 //
   yady ekajātā bahavaḥ pṛthagdharmāḥ pṛthakkriyāḥ /	yadi eka-jAtAH bahavaH pRTak-DarmAH pRTakkriyAH /
   pṛthakkarmaguṇopetā na te kṛtyeṣu saṃmatāḥ // Nar_13.41 //	pRTak-karma-guNa-upetAH na te kRtyezu saMmatAH // Nar_13.41 //
   svān bhāgān yadi dadyus te vikrīṇīrann athāpi vā /	svAn BAgAn yadi dadyuH te vikrINIran aTa-api vA /
   kuryur yatheṣṭaṃ tat sarvam īśante svadhanasya te // Nar_13.42 //	kuryuH yaTezwam tat sarvam ISante sva-Danasya te // Nar_13.42 //
   aurasaḥ kṣetrajaś caiva putrikāputra eva ca /	OrasaH kzetrajaH ca-eva putrikA-putraH eva ca /
   kānīnaś ca sahoḍhaś ca gūḍhotpannas tathaiva ca // Nar_13.43 //	kAnInaH ca sahoXaH ca gUXa-utpannaH taTA-eva ca // Nar_13.43 //
   paunarbhavo 'paviddhaś ca labdhaḥ krītaḥ kṛtas tathā /	pOnarBavaH apavidDaH ca labDaH krItaH kRtaH taTA /
   svayaṃ copagataḥ putrā dvādaśaita udāhṛtāḥ // Nar_13.44 //	svayam ca-upagataH putrAH dvAdaSa-ete udAhRtAH // Nar_13.44 //
   teṣāṃ ṣaḍ bandhudāyādāḥ ṣaḍ adāyādabāndhavāḥ /	tezAm zaw banDu-dAyAdAH zaw adAyAda-bAnDavAH /
   pūrvaḥ pūrvaḥ smṛtaḥ śreyāj jaghanyo yo ya uttaraḥ // Nar_13.45 //	pUrvaH pUrvaH smRtaH SreyAt jaGanyaH yaH yaH uttaraH // Nar_13.45 //
   kramād dhy ete prapadyeran mṛte pitari taddhanam /	kramAt Di ete prapadyeran mRte pitari tad-Danam /
   jyāyaso jyāyaso 'bhāve jaghanyas tad avāpnuyāt // Nar_13.46 //	jyAyasaH jyAyasaH aBAve jaGanyaH tat avApnuyAt // Nar_13.46 //
   putrābhāve tu duhitā tulyasaṃtānadarśanāt /	putra-aBAve tu duhitA tulya-saMtAna-darSanAt /
   putraś ca duhitā coktau pituḥ saṃtānakārakau // Nar_13.47 //	putraH ca duhitA ca-uktO pituH saMtAna-kArakO // Nar_13.47 //
   abhāve tu duhitṝṇāṃ sakulyā bāndhavās tataḥ /	aBAve tu duhitLNAm sakulyAH bAnDavAH tatas /
   tataḥ sajātyāḥ sarveṣām abhāve rājagāmi tat // Nar_13.48 //	tatas sajAtyAH sarvezAm aBAve rAja-gAmi tat // Nar_13.48 //
   anyatra brāhmaṇāt kiṃtu rājā dharmaparāyaṇaḥ /	anyatra brAhmaNAt kiMtu rAjA Darma-parAyaNaH /
   sa strīṇāṃ jīvanaṃ dadyād eṣa dāyavidhiḥ smṛtaḥ // Nar_13.49 //	sa strINAm jIvanam dadyAt eza dAya-viDiH smRtaH // Nar_13.49 //
   14.sāhasam	14.sAhasam
   sahasā kriyate karma yatkiṃcid baladarpitaiḥ /	sahasA kriyate karma yat-kiMcid bala-darpitEH /
   tat sāhasam iti proktaṃ saho balam ihocyate // Nar_14.1 //	tat sAhasam iti proktam sahaH balam iha-ucyate // Nar_14.1 //
   tat punas trividhaṃ jñeyaṃ prathamaṃ madhyamaṃ tathā /	tat punar triviDam jQeyam praTamam maDyamam taTA /
   uttamaṃ ceti śāstreṣu tasyoktaṃ lakṣaṇaṃ pṛthak // Nar_14.2 //	uttamam ca-iti SAstrezu tasya-uktam lakzaNam pRTak // Nar_14.2 //
   phalamūlodakādīnāṃ kṣetropakaraṇasya ca /	Pala-mUla-udaka-AdInAm kzetra-upakaraNasya ca /
   bhaṅgākṣepopamardādyaiḥ prathamaṃ sāhasaṃ smṛtam // Nar_14.3 //	BaFga-Akzepa-upamarda-AdyEH praTamam sAhasam smRtam // Nar_14.3 //
   vāsaḥpaśvannapānānām gṛhopakaraṇasya ca /	vAsaH-paSu-anna-pAnAnAm gRha-upakaraNasya ca /
   etenaiva prakāreṇa madhyamaṃ sāhasaṃ smṛtam // Nar_14.4 //	etena-eva prakAreNa maDyamam sAhasam smRtam // Nar_14.4 //
   vyāpādo viṣaśastrād yaiḥ paradārapradharṣaṇam /	vyApAdaH viza-SastrAt yEH para-dAra-praDarzaNam /
   prāṇoparodhi yac cānyad uktam uttamasāhasam // Nar_14.5 //	prANa-uparoDi yat ca-anyat uktam uttamasAhasam // Nar_14.5 //
   tasya daṇḍaḥ kriyāpekṣaḥ prathamasya śatāvaraḥ /	tasya daNxaH kriyA-apekzaH praTamasya SatAvaraH /
   madhyamasya tu śāstrajñair jñeyaḥ pañcaśatāvaraḥ // Nar_14.6 //	maDyamasya tu SAstra-jQEH jQeyaH paQca-Sata-avaraH // Nar_14.6 //
   vadhaḥ sarvasvaharaṇaṃ purān nirvāsanāṅkane /	vaDaH sarva-sva-haraNam purAt nirvAsana-aFkane /
   tadaṅgaccheda ity ukto daṇḍa uttamasāhase // Nar_14.7 //	tad-aFga=-CedaH iti uktaH daNxaH uttama-sAhase // Nar_14.7 //
   aviśeṣeṇa sarveṣām eṣa daṇḍavidhiḥ smṛtaḥ /	aviSezeNa sarvezAm eza daNxa-viDiH smRtaH /
   vadhād ṛte brāhmaṇasya na vadhaṃ brāhmaṇo 'rhati // Nar_14.8 //	vaDAt Rte brAhmaNasya na vaDam brAhmaNaH arhati // Nar_14.8 //
   śiraso muṇḍanaṃ daṇḍas tasya nirvāsanaṃ purāt /	SirasaH muNxanam daNxaH tasya nirvAsanam purAt /
   lalāṭe cābhiśastāṅkaḥ prayāṇaṃ gardabhena ca // Nar_14.9 //	lalAwe ca-aBiSasta-aFkaH prayANam gardaBena ca // Nar_14.9 //
   syātāṃ saṃvyavahāryau tau dhṛtadaṇḍau tu pūrvayoḥ /	syAtAm saMvyavahAryO tO DRta-daNxO tu pUrvayoH /
   dhṛtadaṇḍo 'py asaṃbhojyo jñeya uttamasāhase // Nar_14.10 //	DRta-daNxaH api asaMBojyaH jQeyaH uttama-sAhase // Nar_14.10 //
   tasyaiva bhedaḥ steyaṃ syād viśeṣas tatra cocyate /	tasya-eva BedaH steyam syAt viSezaH tatra ca-ucyate /
   atisāhasam ākramya steyam āhuś chalena tu // Nar_14.11 //	ati-sAhasam Akramya steyam AhuH Calena tu // Nar_14.11 //
   tad api trividhaṃ proktaṃ dravyāpekṣaṃ manīṣibhiḥ /	tat api triviDam proktam dravya-apekzam manIziBiH /
   kṣudramadhyottamānāṃ tu dravyāṇām apakarṣaṇāt // Nar_14.12 //	kzudra-maDya-uttamAnAm tu dravyANAm apakarzaNAt // Nar_14.12 //
   mṛdbhāṇḍāsanakhaṭvāsthi- dārucarmatṛṇādi yat /	mRd-BANxAsana-KawvA-asTi dAru-carma-tRNa-Adi yat /
   śamīdhānyamudgādīni kṣudradravyam udāhṛtam // Nar_14.13 //	SamIDAnya-mudga-AdIni kzudra-dravyam udAhRtam // Nar_14.13 //
   vāsaḥ kauśeyavarjaṃ ca govarjaṃ paśavas tathā /	vAsaH kOSeya-varjam ca go-varjam paSavaH taTA /
   hiraṇyavarjaṃ lohaṃ ca madhyaṃ vrīhiyavā api // Nar_14.14 //	hiraNya-varjam loham ca maDyam vrIhi-yavAH api // Nar_14.14 //
   hiraṇyaratnakauśeya- strīpuṃgogajavājinaḥ /	hiraNya-ratna-kOSeya strI-puMgaH-ga-ja-vAjinaH /
   devabrāhmaṇarājñāṃ ca dravyaṃ vijñeyam uttamam // Nar_14.15 //	deva-brAhmaNa-rAjQAm ca dravyam vijQeyam uttamam // Nar_14.15 //
   upāyair vividhair eṣāṃ chalayitvāpakarṣaṇam /	upAyEH viviDEH ezAm CalayitvA-apakarzaNam /
   suptapramattamattebhyaḥ steyam āhur manīṣiṇaḥ // Nar_14.16 //	supta-pramatta-matteByaH steyam AhuH manIziNaH // Nar_14.16 //
   sahoḍhagrahaṇāt steyaṃ hoḍhe 'saty upabhogataḥ /	sahoXa-grahaNAt steyam hoXe asati upaBogataH /
   śaṅkā tv asajjanaikārthyād anāyavyayatas tathā // Nar_14.17 //	SaFkA tu asat-jana-EkArTyAt anAyavyayataH taTA // Nar_14.17 //
   bhaktāvakāśadātāraḥ stenānāṃ ye prasarpatām /	Bakta-avakASa-dAtAraH stenAnAm ye prasarpatAm /
   śaktāś ca ya upekṣante te 'pi taddoṣabhāginaḥ // Nar_14.18 //	SaktAH ca ye upekzante te api tad-doza-BAginaH // Nar_14.18 //
   utkrośatāṃ janānāṃ ca hriyamāṇe dhane 'pi ca /	utkroSatAm janAnAm ca hriyamANe Dane api ca /
   śrutvā ye nābhidhāvanti te 'pi taddoṣabhāginaḥ // Nar_14.19 //	SrutvA ye na-aBiDAvanti te api tad-doza-BAginaH // Nar_14.19 //
   sāhaseṣu ya evoktas triṣu daṇḍo manīṣibhiḥ /	sAhasezu yaH eva-uktaH trizu daNxaH manIziBiH /
   sa eva daṇḍaḥ steye 'pi dravyeṣu triṣv anukramāt // Nar_14.20 //	saH eva daNxaH steye api dravyezu trizu anukramAt // Nar_14.20 //
   gavādiṣu praṇaṣṭeṣu dravyeṣv apahṛteṣu vā /	gavA-Adizu praNazwezu dravyezu apahRtezu vA /
   padenānveṣaṇaṃ kuryur ā mūlāt tadvido janāḥ // Nar_14.21 //	padena-anvezaNam kuryuH A mUlAt tad-vidaH janAH // Nar_14.21 //
   grāme vraje vivīte vā yatra saṃnipatet padam /	grAme vraje vivIte vA yatra saMnipatet padam /
   voḍhavyaṃ tad bhavet tena na cet so 'nyatra tan nayet // Nar_14.22 //	voXavyam tat Bavet tena na ced saH anyatra tat nayet // Nar_14.22 //
   pade pramūḍhe bhagne vā viṣamatvāj janāntike /	pade pramUXe Bagne vA vizama-tvAt jana-antike /
   yas tv āsannataro grāmo vrajo vā tatra pātayet // Nar_14.23 //	yaH tu AsannataraH grAmaH vrajaH vA tatra pAtayet // Nar_14.23 //
   same 'dhvani dvayor yatra tena prāyo 'śucir janaḥ /	same aDvani dvayoH yatra tena prAyas aSuciH janaH /
   pūrvāpadānair dṛṣṭo vā saṃsṛṣṭo vā durātmabhiḥ // Nar_14.24 //	pUrva-apadAnEH dRzwaH vA saMsRzwaH vA durAtmaBiH // Nar_14.24 //
   grāmeṣv anveṣaṇaṃ kuryuś caṇḍālavadhakādayaḥ /	grAmezu anvezaNam kuryuH caNxAla-vaDaka-AdayaH /
   rātrisaṃcāriṇo ye ca bahiḥ kuryur bahiścarāḥ // Nar_14.25 //	rAtri-saMcAriNaH ye ca bahis kuryuH bahiScarAH // Nar_14.25 //
   steneṣv alabhyamāneṣu rājā dadyāt svakād dhanāt /	stenezu alaByamAnezu rAjA dadyAt svakAt DanAt /
   upekṣamāṇo hy enasvī dharmād arthāc ca hīyate // Nar_14.26 //	upekzamANaH hi enasvI DarmAt arTAt ca hIyate // Nar_14.26 //
   1516.vāgdaṇḍapāruṣye	1516.vAgdaNxa-pAruzye
   deśajātikulādīnām ākrośanyaṅgasaṃhitam /	deSa-jAti-kula-AdInAm AkroSanI-aFga-saMhitam /
   yad vacaḥ pratikūlārthaṃ vākpāruṣyaṃ tad ucyate // Nar_1516.1 //	yat vacaH pratikUla-arTam vAc-pAruzyam tat ucyate // Nar_1516.1 //
   niṣṭhurāślīlatīvratvāt tad api trividhaṃ smṛtam /	nizWura-aSlIla-tIvra-tvAt tat api triviDam smRtam /
   gauravānukramād asya daṇḍo 'py atra kramād guruḥ // Nar_1516.2 //	gOrava-anukramAt asya daNxaH api atra kramAt guruH // Nar_1516.2 //
   sākṣepaṃ niṣṭhuraṃ jñeyam aślīlaṃ nyaṅgasaṃyutam /	sa-Akzepam nizWuram jQeyam aSlIlam nyaFga-saMyutam /
   pātanīyair upakrośais tīvram āhur manīṣiṇaḥ // Nar_1516.3 //	pAtanIyEH upakroSEH tIvram AhuH manIziNaH // Nar_1516.3 //
   paragātreṣv abhidroho hastapādāyudhādibhiḥ /	para-gAtrezu aBidrohaH hasta-pAda-AyuDa-AdiBiH /
   bhasmādibhiś copaghāto daṇḍapāruṣyam ucyate // Nar_1516.4 //	Basma-AdiBiH ca-upaGAtaH daNxa-pAruzyam ucyate // Nar_1516.4 //
   tasyāpi dṛṣṭaṃ traividhyaṃ mṛdumadhyottamaṃ kramāt /	tasya-api dRzwam trEviDyam mRdu-maDya-uttamam kramAt /
   avagūraṇaniḥsaṅga- pātanakṣatadarśanaiḥ // Nar_1516.5 //	avagUraNa-niHsaFga pAtana-kzata-darSanEH // Nar_1516.5 //
   hīnamadhyottamānāṃ tu dravyāṇām samatikramāt /	hIna-maDya-uttamAnAm tu dravyANAm samatikramAt /
   trīṇy eva sāhasāny āhus tatra kaṇṭakaśodhanam // Nar_1516.6 //	trINi eva sAhasAni AhuH tatra kaNwaka-SoDanam // Nar_1516.6 //
   vidhiḥ pañcavidhas tūkta etayor ubhayor api /	viDiH paQcaviDaH tu-uktaH etayoH uBayoH api /
   viśuddhir daṇḍabhāktvaṃ ca tatra saṃbadhyate yathā // Nar_1516.7 //	viSudDiH daNxa-BAktvam ca tatra saMbaDyate yaTA // Nar_1516.7 //
   pāruṣye sati saṃrambhād utpanne kṣubdhayor dvayoḥ /	pAruzye sati saMramBAt utpanne kzubDayoH dvayoH /
   sa manyate yaḥ kṣamate daṇḍabhāg yo 'tivartate // Nar_1516.8 //	sa manyate yaH kzamate daNxa-BAj yaH ativartate // Nar_1516.8 //
   pāruṣyadoṣāvṛtayor yugapat saṃpravṛttayoḥ /	pAruzya-doza-AvRtayoH yugapad saMpravRttayoH /
   viśeṣaś cen na dṛśyeta vinayaḥ syāt samas tayoḥ // Nar_1516.9 //	viSezaH ced na dRSyeta vinayaH syAt samaH tayoH // Nar_1516.9 //
   pūrvam ākṣārayed yas tu niyataṃ syāt sa doṣabhāk /	pUrvam AkzArayet yaH tu niyatam syAt sa doza-BAj /
   paścād yaḥ so 'py asatkārī pūrve tu vinayo guruḥ // Nar_1516.10 //	paScAt yaH saH api asat-kArI pUrve tu vinayaH guruH // Nar_1516.10 //
   dvayor āpannayos tulyam anubadhnāti yaḥ punaḥ /	dvayoH ApannayoH tulyam anubaDnAti yaH punar /
   sa tayor daṇḍam āpnoti pūrvo vā yadi vetaraḥ // Nar_1516.11 //	sa tayoH daNxam Apnoti pUrvaH vA yadi vA-itaraH // Nar_1516.11 //
   śvapākapaṇḍacaṇḍāla- vyaṅgeṣu vadhavṛttiṣu /	SvapAka-paNxa-caNxAla vyaFgezu vaDa-vRttizu /
   hastipavrātyadāreṣu gurvācāryāṅganāsu ca // Nar_1516.12 //	hastipa-vrAtya-dArezu guru-AcArya-aFganAsu ca // Nar_1516.12 //
   maryādātikrame sadyo ghāta evānuśāsanam /	maryAdA-atikrame sadyas GAtaH eva-anuSAsanam /
   na ca taddaṇḍapāruṣye doṣam āhur manīṣiṇaḥ // Nar_1516.13 //	na ca tad-daNxa-pAruzye dozam AhuH manIziNaH // Nar_1516.13 //
   yam eva hy ativarterann ete santaṃ janaṃ nṛṣu /	yam eva hi ativarteran ete santam janam nRzu /
   sa eva vinayaṃ kuryān na tadvinayabhāṅ nṛpaḥ // Nar_1516.14 //	saH eva vinayam kuryAt na tad-vinaya-BAj nRpaH // Nar_1516.14 //
   malā hy ete manuṣyeṣu dhanam eṣāṃ malātmakam /	malAH hi ete manuzyezu Danam ezAm mala-Atmakam /
   api tān ghātayed rājā nārthadaṇḍena daṇḍayet // Nar_1516.15 //	api tAn GAtayet rAjA na-arTa-daNxena daNxayet // Nar_1516.15 //
   śataṃ brāhmaṇam ākruśya kṣatriyo daṇḍam arhati /	Satam brAhmaNam AkruSya kzatriyaH daNxam arhati /
   vaiśyo 'dhyardhaṃ śataṃ dve vā śūdras tu vadham arhati // Nar_1516.16 //	vESyaH aDyarDam Satam dve vA SUdraH tu vaDam arhati // Nar_1516.16 //
   vipraḥ pañcāśataṃ daṇḍyaḥ kṣatriyasyābhiśaṃsane /	vipraH paQcASatam daNxyaH kzatriyasya-aBiSaMsane /
   vaiśye syād ardhapañcāśac chūdre dvādaśako damaḥ // Nar_1516.17 //	vESye syAt arDapaQcASat SUdre dvAdaSakaH damaH // Nar_1516.17 //
   samavarṇadvijātīnāṃ dvādaśaiva vyatikrame /	sama-varNa-dvijAtInAm dvAdaSa-eva vyatikrame /
   vādeṣv avacanīyeṣu tad eva dviguṇaṃ bhavet // Nar_1516.18 //	vAdezu avacanIyezu tat eva dviguNam Bavet // Nar_1516.18 //
   kāṇam apy athavā khañjam anyaṃ vāpi tathāvidham /	kANam api aTavA KaQjam anyam vA-api taTAviDam /
   tathyenāpi bruvan dāpyo rājñā kārṣāpaṇāvaram // Nar_1516.19 //	taTyena-api bruvan dApyaH rAjQA kArzApaNa-avaram // Nar_1516.19 //
   na kilbiṣeṇāpavadec chāstrataḥ kṛtapāvanam /	na kilbizeNa-apavadet SAstrataH kRta-pAvanam /
   na rājñā dhṛtadaṇḍaṃ ca daṇḍabhāk tadvyatikramāt // Nar_1516.20 //	na rAjQA DRta-daNxam ca daNxa-BAj tad-vyatikramAt // Nar_1516.20 //
   loke 'smin dvāv avaktavyāv adaṇḍyau ca prakīrtitau /	loke asmin dvO avaktavyO adaNxyO ca prakIrtitO /
   brāhmaṇaś caiva rājā ca tau hīdaṃ bibhṛto jagat // Nar_1516.21 //	brAhmaNaH ca-eva rAjA ca tO hi-idam biBRtaH jagat // Nar_1516.21 //
   patitaṃ patitety uktvā cauraṃ caureti vā punaḥ /	patitam patitA-iti uktvA cOram cOra-iti vA punar /
   vacanāt tulyadoṣaḥ syān mithyā dvir doṣatāṃ vrajet // Nar_1516.22 //	vacanAt tulya-dozaH syAt miTyA dvis doza-tAm vrajet // Nar_1516.22 //
   nāmajātigrahaṃ teṣām abhidroheṇa kurvataḥ /	nAma-jAti-graham tezAm aBidroheNa kurvataH /
   nikheyo 'yomayaḥ śaṅkuḥ śūdrasyāṣṭādaśāṅgulaḥ // Nar_1516.23 //	niKeyaH ayaH-mayaH SaFkuH SUdrasya-azwAdaSa-aFgulaH // Nar_1516.23 //
   dharmāpadeśaṃ darpeṇa dvijānām asya kurvataḥ /	Darma-apadeSam darpeNa dvijAnAm asya kurvataH /
   taptam āsecayet tailaṃ vaktre śrotre ca pārthivaḥ // Nar_1516.24 //	taptam Asecayet tElam vaktre Srotre ca pArTivaH // Nar_1516.24 //
   yenāṅgenāvaro varṇo brāhmaṇasyāparādhnuyāt /	yena-aFgena-avaraH varNaH brAhmaNasya-aparADnuyAt /
   tad aṅgaṃ tasya chettavyam evaṃ śuddhim avāpnuyāt // Nar_1516.25 //	tat aFgam tasya Cettavyam evam SudDim avApnuyAt // Nar_1516.25 //
   sahāsanam abhiprepsur utkṛṣṭasyāvakṛṣṭajaḥ /	sahAsanam aBiprepsuH utkRzwasya-avakRzwa-jaH /
   kaṭyāṃ kṛṭāṅko nirvāsyaḥ sphigdeśaṃ vāsya kartayet // Nar_1516.26 //	kawyAm kRwa-aFkaH nirvAsyaH sPic-deSam vA-asya kartayet // Nar_1516.26 //
   avaniṣṭhīvato darpād dvāv oṣṭhau chedayen nṛpaḥ /	avanizWIvataH darpAt dvO ozWO Cedayet nRpaH /
   avamūtrayataḥ śiśnam avaśardhayato gudam // Nar_1516.27 //	avamUtrayataH SiSnam avaSarDayataH gudam // Nar_1516.27 //
   keśeṣu gṛhṇato hastau chedayed avicārayan /	keSezu gRhNataH hastO Cedayet avicArayan /
   pādayor nāsikāyāṃ ca grīvāyāṃ vṛṣaṇeṣu ca // Nar_1516.28 //	pAdayoH nAsikAyAm ca grIvAyAm vRzaNezu ca // Nar_1516.28 //
   upakruśya tu rājānaṃ vartmani sve vyavasthitam /	upakruSya tu rAjAnam vartmani sve vyavasTitam /
   jihvāchedād bhavec chuddhiḥ sarvasvaharaṇena vā // Nar_1516.29 //	jihvA-CedAt Bavet SudDiH sarva-sva-haraNena vA // Nar_1516.29 //
   rājani prahared yas tu kṛtāgasy api durmatiḥ /	rAjani praharet yaH tu kRta-Agasi api durmatiH /
   śūle tam agnau vipaced brahmahatyāśatādhikam // Nar_1516.30 //	SUle tam agnO vipacet brahmahatyA-Sata-aDikam // Nar_1516.30 //
   putrāparādhe na pitā na śvavāñ śuni daṇḍabhāk /	putra-aparADe na pitA na SvavAn Suni daNxa-BAj /
   na markaṭe ca tatsvāmī tair eva prahito na cet // Nar_1516.31 //	na markawe ca tad-svAmI tEH eva prahitaH na ced // Nar_1516.31 //
   17.dyūtasamāhvayam	17.dyUta-samAhvayam
   akṣavardhraśalākādyair devanaṃ jihmakāritam /	akza-varDra-SalAkA-AdyEH devanam jihma-kAritam /
   paṇakrīḍā vayobhiś ca padaṃ dyūtasamāhvayam // Nar_17.1 //	paNa-krIxA vayoBiH ca padam dyUta-samAhvayam // Nar_17.1 //
   sabhikaḥ kārayed dyūtaṃ deyaṃ dadyāc ca tatkṛtam /	saBikaH kArayet dyUtam deyam dadyAt ca tad-kRtam /
   daśakaṃ tu śataṃ vṛddhis tasya syād dyūtakāritā // Nar_17.2 //	daSakam tu Satam vRdDiH tasya syAt dyUta-kAritA // Nar_17.2 //
   dvirabhyastāḥ patanty akṣā glahe yasyākṣadevinaḥ /	dvis-aByastAH patanti akzAH glahe yasya-akza-devinaH /
   jayaṃ tasyāparasyāhuḥ kitavasya parājayam // Nar_17.3 //	jayam tasya-aparasya-AhuH kitavasya parAjayam // Nar_17.3 //
   kitaveṣv eva tiṣṭheyuḥ kitavāḥ saṃśayaṃ prati /	kitavezu eva tizWeyuH kitavAH saMSayam prati /
   ta eva tasya draṣṭāraḥ syus ta eva ca sākṣiṇaḥ // Nar_17.4 //	te eva tasya drazwAraH syuH te eva ca sAkziNaH // Nar_17.4 //
   aśuddhaḥ kitavo nānyad āśrayed dyūtamaṇḍalam /	aSudDaH kitavaH na-anyat ASrayet dyUta-maNxalam /
   pratihanyān na sabhikaṃ dāpayet tat svam iṣṭataḥ // Nar_17.5 //	pratihanyAt na saBikam dApayet tat svam izwatas // Nar_17.5 //
   kūṭākṣadevinaḥ pāpān nirbhajed dyūtamaṇḍalāt /	kUwa-akza-devinaH pApAt nirBajet dyUta-maNxalAt /
   kaṇṭhe 'kṣamālām āsajya sa hy eṣāṃ vinayaḥ smṛtaḥ // Nar_17.6 //	kaNWe akzamAlAm Asajya sa hi ezAm vinayaH smRtaH // Nar_17.6 //
   18.prakīrṇakam	18.-prakIrNakam
   prakīrṇake punar jñeyā vyavahārā nṛpāśrayāḥ /	prakIrNake punar jQeyAH vyavahArAH nRpa-ASrayAH /
   rājñām ājñāpratīghātas tatkarmakaraṇaṃ tathā // Nar_18.1 //	rAjQAm AjQA-pratIGAtaH tad-karma-karaNam taTA // Nar_18.1 //
   purapradānaṃ saṃbhedaḥ prakṛtīnāṃ tathaiva ca /	pura-pradAnam saMBedaH prakRtInAm taTA-eva ca /
   pāṣaṇḍanaigamaśreṇī- gaṇadharmaviparyayāḥ // Nar_18.2 //	pAzaNxa-nEgama-SreNI gaNa-Darma-viparyayAH // Nar_18.2 //
   pitṛputravivādaś ca prāyaścittavyatikramaḥ /	pitR-putra-vivAdaH ca prAyaScitta-vyatikramaH /
   pratigrahavilopaś ca kopa āśramiṇām api // Nar_18.3 //	pratigraha-vilopaH ca kopaH ASramiNAm api // Nar_18.3 //
   varṇasaṃkaradoṣaś ca tadvṛttiniyamas tathā /	varNa-saMkara-dozaH ca tad-vRtti-niyamaH taTA /
   na dṛṣṭaṃ yac ca pūrveṣu tat sarvaṃ syāt prakīrṇake // Nar_18.4 //	na dRzwam yat ca pUrvezu tat sarvam syAt prakIrNake // Nar_18.4 //
   rājā tv avahitaḥ sarvān āśramān paripālayet /	rAjA tu avahitaH sarvAn ASramAn paripAlayet /
   upāyaiḥ śāstravihitaiś caturbhiḥ prakṛtais tathā // Nar_18.5 //	upAyEH SAstra-vihitEH caturBiH prakRtEH taTA // Nar_18.5 //
   yo yo varṇo 'vahīyeta yo vodrekam anuvrajet /	yaH yaH varNaH avahIyeta yaH vA-udrekam anuvrajet /
   taṃ taṃ dṛṣṭvā svato mārgāt pracyutaṃ sthāpayet pathi // Nar_18.6 //	tam tam dRzwvA svatas mArgAt pracyutam sTApayet paTi // Nar_18.6 //
   aśāstrokteṣu cānyeṣu pāpayukteṣu karmasu /	aSAstra-uktezu ca-anyezu pApa-yuktezu karmasu /
   prasamīkṣyātmano rājā daṇḍaṃ daṇḍyeṣu pātayet // Nar_18.7 //	prasamIkzya-AtmanaH rAjA daNxam daNxyezu pAtayet // Nar_18.7 //
   śrutismṛtiviruddhaṃ ca janānām ahitaṃ ca yat /	Sruti-smRti-virudDam ca janAnAm ahitam ca yat /
   na tat pravartayed rājā pravṛttaṃ ca nivartayet // Nar_18.8 //	na tat pravartayet rAjA pravRttam ca nivartayet // Nar_18.8 //
   nyāyāpetaṃ yad anyena rājñājñānakṛtaṃ ca yat /	nyAya-apetam yat anyena rAjQA-ajQAna-kRtam ca yat /
   tad apy anyāyavihitaṃ punar nyāye niveśayet // Nar_18.9 //	tat api anyAya-vihitam punar nyAye niveSayet // Nar_18.9 //
   rājñā pravartitān dharmān yo naro nānupālayet /	rAjQA pravartitAn DarmAn yaH naraH na-anupAlayet /
   daṇḍyaḥ sa pāpo vadhyaś ca lopayan rājaśāsanam // Nar_18.10 //	daNxyaH sa pApaH vaDyaH ca lopayan rAja-SAsanam // Nar_18.10 //
   āyudhāny āyudhīyānāṃ vāhyādīn vāhyajīvinām /	AyuDAni AyuDIyAnAm vAhya-AdIn vAhya-jIvinAm /
   veśyāstrīṇām alaṃkāraṃ vādyātodyāni tadvidām // Nar_18.11 //	veSyA-strINAm alaMkAram vAdya-AtodyAni tad-vidAm // Nar_18.11 //
   yac ca yasyopakaraṇaṃ yena jīvanti kārukāḥ /	yat ca yasya-upakaraNam yena jIvanti kArukAH /
   sarvasvaharaṇe 'py etān na rājā hartum arhati // Nar_18.12 //	sarva-sva-haraNe api etAn na rAjA hartum arhati // Nar_18.12 //
   anādiś cāpy anantaś ca dvipadāṃ pṛthivīpatiḥ /	anAdiH ca-api anantaH ca dvipadAm pRTivIpatiH /
   dīptimatvāc chucitvāc ca yadi na syāt pathaś cyutaḥ // Nar_18.13 //	dIptima-tvAt Suci-tvAt ca yadi na syAt paTaH cyutaH // Nar_18.13 //
   yadi rājā na sarveṣāṃ varṇānāṃ daṇḍadhāraṇam /	yadi rAjA na sarvezAm varNAnAm daNxa-DAraNam /
   kuryāt patho vyapetānāṃ vinaśyeyur imāḥ prajāḥ // Nar_18.14 //	kuryAt paTaH vyapetAnAm vinaSyeyuH imAH prajAH // Nar_18.14 //
   brāhmaṇyaṃ brāhmaṇo jahyāt kṣatriyaḥ kṣātram utsṛjet /	brAhmaNyam brAhmaNaH jahyAt kzatriyaH kzAtram utsRjet /
   svakarma jahyād vaiśyas tu śūdraḥ sarvān viśeṣayet // Nar_18.15 //	sva-karma jahyAt vESyaH tu SUdraH sarvAn viSezayet // Nar_18.15 //
   rājānaś cen nābhaviṣyan pṛthivyāṃ daṇḍadhāraṇam /	rAjAnaH ced na-aBavizyan pRTivyAm daNxa-DAraNam /
   śūle matsyān ivāpakṣyan durbalān balavattarāḥ // Nar_18.16 //	SUle matsyAn iva-apakzyan durbalAn balavattarAH // Nar_18.16 //
   satām anugraho nityam asatāṃ nigrahas tathā /	satAm anugrahaH nityam asatAm nigrahaH taTA /
   eṣa dharmaḥ smṛto rājñām arthaś cāmitrapīḍanāt // Nar_18.17 //	eza DarmaH smRtaH rAjQAm arTaH ca-amitra-pIxanAt // Nar_18.17 //
   na lipyate yathā vahnir dahañ chaśvad imāḥ prajāḥ /	na lipyate yaTA vahniH dahan CaSvat imAH prajAH /
   na lipyate tathā rājā daṇḍaṃ daṇḍyeṣu pātayan // Nar_18.18 //	na lipyate taTA rAjA daNxam daNxyezu pAtayan // Nar_18.18 //
   ājñā tejaḥ pārthivānāṃ sā ca vāci pratiṣṭhitā /	AjQA tejaH pArTivAnAm sA ca vAci pratizWitA /
   te yad brūyur asat sad vā sa dharmo vyavahāriṇām // Nar_18.19 //	te yat brUyuH asat sat vA sa DarmaH vyavahAriNAm // Nar_18.19 //
   rājā nāma caraty eṣa bhūmau sākṣāt sahasradṛk /	rAjA nAma carati eza BUmO sAkzAt sahasradRS /
   na tasyājñām atikramya saṃtiṣṭheran prajāḥ kvacit // Nar_18.20 //	na tasya-AjQAm atikramya saMtizWeran prajAH kvacid // Nar_18.20 //
   rakṣādhikārād īśatvād bhūtānugrahadarśanāt /	rakzA-aDikArAt ISa-tvAt BUta-anugraha-darSanAt /
   yad eva rājā kurute tat pramāṇam iti sthitiḥ // Nar_18.21 //	yat eva rAjA kurute tat pramANam iti sTitiH // Nar_18.21 //
   nirguṇo 'pi yathā strīṇāṃ pūjya eva patiḥ sadā /	nirguNaH api yaTA strINAm pUjyaH eva patiH sadA /
   prajānāṃ viguṇo 'py evaṃ pūjya eva narādhipaḥ // Nar_18.22 //	prajAnAm viguNaH api evam pUjyaH eva narADipaH // Nar_18.22 //
   tapaḥkrītāḥ prajā rājñā prabhur āsāṃ tato nṛpaḥ /	tapaH-krItAH prajAH rAjQA praBuH AsAm tatas nRpaH /
   tatas tadvacasi stheyaṃ vārtā cāsāṃ tadāśrayā // Nar_18.23 //	tatas tad-vacasi sTeyam vArtA ca-AsAm tad-ASrayAH // Nar_18.23 //
   pañca rūpāṇi rājāno dhārayanty amitaujasaḥ /	paQca rUpANi rAjAnaH DArayanti amita-ojasaH /
   agner indrasya somasya yamasya dhanadasya ca // Nar_18.24 //	agneH indrasya somasya yamasya Danadasya ca // Nar_18.24 //
   kāraṇād animittaṃ vā yadā krodhavaśaṃ gataḥ /	kAraNAt animittam vA yadA kroDa-vaSam gataH /
   prajā dahati bhūpālas tadāgnir abhidhīyate // Nar_18.25 //	prajAH dahati BUpAlaH tadA-agniH aBiDIyate // Nar_18.25 //
   yadā tejaḥ samālambya vijigīṣur udāyudhaḥ /	yadA tejaH samAlambya vijigIzuH udAyuDaH /
   abhiyāti parān rājā tadendraḥ sa udāhṛtaḥ // Nar_18.26 //	aBiyAti parAn rAjA tadA-indraH saH udAhRtaH // Nar_18.26 //
   vigatakrodhasaṃtāpo hṛṣṭarūpo yadā nṛpaḥ /	vigata-kroDa-saMtApaH hRzwa-rUpaH yadA nRpaH /
   prajānāṃ darśanaṃ yāti soma ity ucyate tadā // Nar_18.27 //	prajAnAm darSanam yAti somaH iti ucyate tadA // Nar_18.27 //
   dharmāsanagataḥ śrīmān daṇḍaṃ dhatte yadā nṛpaḥ /	Darma-Asana-gataH SrImAn daNxam Datte yadA nRpaH /
   samaḥ sarveṣu bhūteṣu tadā vaivasvataḥ yamaḥ // Nar_18.28 //	samaH sarvezu BUtezu tadA vEvasvataH yamaH // Nar_18.28 //
   yadā tv arthiguruprājña- bhṛtyādīn avanīpatiḥ /	yadA tu arTi-guru-prAjQa BRtya-AdIn avanIpatiH /
   anugṛhṇāti dānena tadā sa dhanadaḥ smṛtaḥ // Nar_18.29 //	anugRhNAti dAnena tadA sa DanadaH smRtaH // Nar_18.29 //
   tasmāt taṃ nāvajānīyān nākrośen na viśeṣayet /	tasmAt tam na-avajAnIyAt na-AkroSet na viSezayet /
   ājñāyāṃ cāsya tiṣṭheta mṛtyuḥ syāt tadvyatikramāt // Nar_18.30 //	AjQAyAm ca-asya tizWeta mRtyuH syAt tad-vyatikramAt // Nar_18.30 //
   tasya vṛttiḥ prajārakṣā vṛddhaprājñopasevanam /	tasya vRttiH prajA-rakzAH vRdDa-prAjQa-upasevanam /
   darśanaṃ vyavahārāṇām ātmanaś cābhirakṣaṇam // Nar_18.31 //	darSanam vyavahArANAm AtmanaH ca-aBirakzaNam // Nar_18.31 //
   brāhmaṇān upaseveta nityaṃ rājā samāhitaḥ /	brAhmaNAn upaseveta nityam rAjA samAhitaH /
   saṃyuktaṃ brāhmaṇaiḥ kṣatraṃ mūlaṃ lokābhirakṣaṇe // Nar_18.32 //	saMyuktam brAhmaNEH kzatram mUlam loka-aBirakzaNe // Nar_18.32 //
   brāhmaṇasyāparīhāro rājanyāsanam agrataḥ /	brAhmaNasya-aparIhAraH rAjani-Asanam agratas /
   prathamaṃ darśanaṃ prātaḥ sarvebhyaś cābhivādanam // Nar_18.33 //	praTamam darSanam prAtar sarveByaH ca-aBivAdanam // Nar_18.33 //
   agraṃ navebhyaḥ sasyebhyo mārgadānaṃ ca gacchataḥ /	agram naveByaH sasyeByaH mArga-dAnam ca gacCataH /
   bhaikṣahetoḥ parāgāre praveśas tv anivāritaḥ // Nar_18.34 //	BEkza-hetoH para-AgAre praveSaH tu anivAritaH // Nar_18.34 //
   samitpuṣpodakādāneṣv asteyaṃ saparigrahāt /	samiD-puzpa-udaka-AdAnezu asteyam sa-parigrahAt /
   anākṣepaḥ parebhyaś ca saṃbhāṣaś ca parastriyā // Nar_18.35 //	anAkzepaH pareByaH ca saMBAzaH ca para-striyAH // Nar_18.35 //
   nadīṣv avetanas tāraḥ pūrvam uttaraṇaṃ tathā /	nadIzu avetanaH tAraH pUrvam uttaraNam taTA /
   tareṣv aśulkadānaṃ ca na ced vāṇijyam asya tat // Nar_18.36 //	tarezu aSulka-dAnam ca na ced vANijyam asya tat // Nar_18.36 //
   vartamāno 'dhvani śrānto gṛhṇann anivasan svayam /	vartamAnaH aDvani SrAntaH gRhNan anivasan svayam /
   brāhmaṇo nāparādhnoti dvāv ikṣū pañca mūlakān // Nar_18.37 //	brAhmaNaH na-aparADnoti dvO ikzU paQca mUlakAn // Nar_18.37 //
   nābhiśastān na patitān na dviṣo na ca nāstikāt /	na-aBiSastAn na patitAn na dvizaH na ca nAstikAt /
   na sopadhān nānimittaṃ na dātāraṃ prapīḍya ca // Nar_18.38 //	na sa-upaDAt na-animittam na dAtAram prapIxya ca // Nar_18.38 //
   arthānāṃ bhūribhāvāc ca deyatvāc ca mahātmanām /	arTAnAm BUri-BAvAt ca deya-tvAt ca mahAtmanAm /
   śreyān pratigraho rājñāṃ anyeṣāṃ brāhmaṇād ṛte // Nar_18.39 //	SreyAn pratigrahaH rAjQAm anyezAm brAhmaNAt Rte // Nar_18.39 //
   brāhmaṇaś caiva rājā ca dvāv apy etau dhṛtavratau /	brAhmaNaH ca-eva rAjA ca dvO api etO DRta-vratO /
   naitayor antaraṃ kiṃcit prajādharmābhirakṣaṇāt // Nar_18.40 //	na-etayoH antaram kiMcid prajA-Darma-aBirakzaNAt // Nar_18.40 //
   dharmajñasya kṛtajñasya rakṣārthaṃ śāsato 'śucīn /	Darma-jQasya kRtajQasya rakzA-arTam SAsataH aSucIn /
   medhyam eva dhanaṃ prāhus tīkṣṇasyāpi mahīpateḥ // Nar_18.41 //	meDyam eva Danam prAhuH tIkzNasya-api mahIpateH // Nar_18.41 //
   śucīnām aśucīnāṃ ca saṃnipāto yathāmbhasām /	SucInAm aSucInAm ca saMnipAtaH yaTA-amBasAm /
   samudre samatāṃ yāti tadvad rājño dhanāgamaḥ // Nar_18.42 //	samudre sama-tAm yAti tadvat rAjQaH Dana-AgamaH // Nar_18.42 //
   yathā cāgnau sthitaṃ dīpte śuddhim āyāti kāñcanam /	yaTA ca-agnO sTitam dIpte SudDim AyAti kAQcanam /
   evam evāgamā sarve śuddhim āyānti rājasu // Nar_18.43 //	evam eva-AgamA sarve SudDim AyAnti rAjasu // Nar_18.43 //
   ya eva kaścit svadravyaṃ brāhmaṇebhyaḥ prayacchati /	yaH eva kaScid sva-dravyam brAhmaNeByaH prayacCati /
   tad rājñāpy anumantavyam eṣa dharmaḥ sanātanaḥ // Nar_18.44 //	tat rAjQA-api anumantavyam eza DarmaH sanAtanaH // Nar_18.44 //
   anyaprakārād ucitād bhūmeḥ ṣaḍbhāgasaṃjñitāt /	anya-prakArAt ucitAt BUmeH zaz-BAga-saMjQitAt /
   baliḥ sa tasya vihitaḥ prajāpālanavetanam // Nar_18.45 //	baliH sa tasya vihitaH prajA-pAlana-vetanam // Nar_18.45 //
   śakyaṃ tat punar ādātuṃ yad abrāhmaṇasātkṛtam /	Sakyam tat punar AdAtum yat abrAhmaNasAt-kRtam /
   brāhmaṇāya tu yad dattaṃ na tasya haraṇaṃ punaḥ // Nar_18.46 //	brAhmaNAya tu yat dattam na tasya haraNam punar // Nar_18.46 //
   dānam adhyayanaṃ yajñas tasya karma trilakṣaṇam /	dAnam aDyayanam yajQaH tasya karma tri-lakzaNam /
   yājanādhyāpane vṛttis tṛtīyas tu pratigrahaḥ // Nar_18.47 //	yAjana-aDyApane vRttiH tRtIyaH tu pratigrahaH // Nar_18.47 //
   svakarmaṇi dvijas tiṣṭhed vṛttim āhārayet kṛtām /	sva-karmaNi dvijaH tizWet vRttim AhArayet kRtAm /
   nāsadbhyaḥ pratigṛhṇīyād varṇebhyo niyame 'sati // Nar_18.48 //	na-asadByaH pratigRhNIyAt varNeByaH niyame asati // Nar_18.48 //
   aśucir vacanād yasya śucir bhavati puruṣaḥ /	aSuciH vacanAt yasya SuciH Bavati puruzaH /
   śuciś caivāśuciḥ sadyaḥ kathaṃ rājā na daivatam // Nar_18.49 //	SuciH ca-eva-aSuciH sadyas kaTam rAjA na dEvatam // Nar_18.49 //
   vidur ya eva devatvaṃ rājño hy amitatejasaḥ /	viduH yaH eva deva-tvam rAjQaH hi amita-tejasaH /
   tasya te pratigṛhṇanto na lipyante dvijātayaḥ // Nar_18.50 //	tasya te pratigRhNantaH na lipyante dvijAtayaH // Nar_18.50 //
   loke 'smin maṅgalāny aṣṭau brāhmaṇo gaur hutāśanaḥ /	loke asmin maFgalAni azwO brAhmaNaH gOH hutASanaH /
   hiraṇyaṃ sarpir āditya āpo rājā tathāṣṭamaḥ // Nar_18.51 //	hiraNyam sarpiH AdityaH ApaH rAjA taTA-azwamaH // Nar_18.51 //
   etāni satataṃ paśyen namasyed arcayec ca tān /	etAni satatam paSyet namasyet arcayet ca tAn /
   pradakṣiṇaṃ ca kurvīta tathā hy āyur na hīyate // Nar_18.52 //	pradakziNam ca kurvIta taTA hi AyuH na hIyate // Nar_18.52 //
   pariśiṣṭam	pariSizwam
   19.steyam	19.steyam
   dvividhās taskarā jñeyāḥ paradravyāpahāriṇaḥ /	dviviDAH taskarAH jQeyAH para-dravya-apahAriNaH /
   prakāśāś cāprakāśāś ca tān vidyād ātmavān nṛpaḥ // Nar_19.1 //	prakASAH ca-aprakASAH ca tAn vidyAt AtmavAn nRpaH // Nar_19.1 //
   prakāśavañcakās tatra kūṭamānatulāśritāḥ /	prakASa-vaQcakAH tatra kUwa-mAna-tulA-ASritAH /
   utkoṭakāḥ sāhasikāḥ kitavāḥ paṇyayoṣitaḥ // Nar_19.2 //	utkowakAH sAhasikAH kitavAH paNya-yozitaH // Nar_19.2 //
   pratirūpakarāś caiva maṅgaloddeśavṛttayaḥ /	pratirUpa-karAH ca-eva maFgala-uddeSa-vRttayaH /
   ity evamādayo jñeyāḥ prakāśalokavañcakāḥ // Nar_19.3 //	iti evamAdayaH jQeyAH prakASa-loka-vaQcakAH // Nar_19.3 //
   aprakāśāś ca vijñeyā bahirabhyantarāśritāḥ /	aprakASAH ca vijQeyAH bahis-aByantara-ASritAH /
   suptān pramattāṃś ca narā muṣṇanty ākramya caiva te // Nar_19.4 //	suptAn pramattAn ca narAH muzNanti Akramya ca-eva te // Nar_19.4 //
   deśagrāmagṛhaghnāś ca pathighnā granthimocakāḥ /	deSa-grAma-gRha-GnAH ca paTiGnAH granTimocakAH /
   ity evamādayo jñeyā aprakāśāś ca taskarāḥ // Nar_19.5 //	iti evamAdayaH jQeyAH aprakASAH ca taskarAH // Nar_19.5 //
   tān viditvā sukuśalaiś cārais tatkarmakāribhiḥ /	tAn viditvA su-kuSalEH cArEH tad-karma-kAriBiH /
   anusṛtya gṛhītavyā gūḍhapraṇihitair naraiḥ // Nar_19.6 //	anusRtya gRhItavyAH gUXa-praNihitEH narEH // Nar_19.6 //
   sabhāprapāpūpaśālā- veśamadyānnavikrayāḥ /	saBA-prapApu-upa-SAlA veSam-adya-anna-vikrayAH /
   catuṣpathāś caityavṛkṣāḥ samājāḥ prekṣaṇāni ca // Nar_19.7 //	catuzpaTAH cEtya-vRkzAH samAjAH prekzaNAni ca // Nar_19.7 //
   śūnyāgārāṇy araṇyāni devatāyatanāni ca /	SUnya-AgArANi araNyAni devatAyatanAni ca /
   cārair vineyāny etāni cauragrahaṇatatparaiḥ // Nar_19.8 //	cArEH vineyAni etAni cOra-grahaNa-tatparEH // Nar_19.8 //
   tathaivānye praṇihitāḥ śraddheyāś citravādinaḥ /	taTA-eva-anye praNihitAH SradDeyAH citra-vAdinaH /
   carā hy utsāhayeyus tāṃs taskarān pūrvataskarāḥ // Nar_19.9 //	carAH hi utsAhayeyuH tAn taskarAn pUrva-taskarAH // Nar_19.9 //
   annapānasamādānaiḥ samājotsavadarśanaiḥ /	anna-pAna-samAdAnEH samAja-utsava-darSanEH /
   tathā cauryāpadeśaiś ca kuryus teṣāṃ samāgamam // Nar_19.10 //	taTA cOrya-apadeSEH ca kuryuH tezAm samAgamam // Nar_19.10 //
   ye tatra nopasarpanti sṛtāḥ praṇihitā api /	ye tatra na-upasarpanti sRtAH praNihitAH api /
   te 'bhisārya gṛhītavyāḥ saputrapaśubāndhavāḥ // Nar_19.11 //	te aBisArya gRhItavyAH sa-putra-paSu-bAnDavAH // Nar_19.11 //
   yāṃs tatra caurān gṛhṇīyāt tān vitāḍya viḍambya ca /	yAn tatra cOrAn gRhNIyAt tAn vitAxya vixambya ca /
   avaghuṣya ca sarvatra vadhyāś citravadhena te // Nar_19.12 //	avaGuzya ca sarvatra vaDyAH citra-vaDena te // Nar_19.12 //
   na tv ahoḍhānvitāś caurā rājñā vadhyā hy anāgamāḥ /	na tu ahoXa-anvitAH cOrAH rAjQA vaDyAH hi anAgamAH /
   sahoḍhān sopakaraṇān kṣipraṃ caurān praśāsayet // Nar_19.13 //	sahoXAn sa-upakaraNAn kzipram cOrAn praSAsayet // Nar_19.13 //
   svadeśaghātino ye syus tathā panthāvarodhinaḥ /	sva-deSa-GAtinaH ye syuH taTA panTa-avaroDinaH /
   teṣāṃ sarvasvam ādāya bhūyo nindāṃ prakalpayet // Nar_19.14 //	tezAm sarva-svam AdAya BUyas nindAm prakalpayet // Nar_19.14 //
   ahoḍhān vimṛśec caurān gṛhītān pariśaṅkayā /	ahoXAn vimRSet cOrAn gRhItAn pariSaFkayA /
   bhayopadhābhiś citrābhir brūyus tathā yathākṛtam // Nar_19.15 //	Baya-upaDABiH citrABiH brUyuH taTA yaTAkRtam // Nar_19.15 //
   deśaṃ kālaṃ diśaṃ jātiṃ nāma vā saṃpratiśrayam /	deSam kAlam diSam jAtim nAma vA saMpratiSrayam /
   kṛtyaṃ karmakarā vā syuḥ praṣṭavyās te vinigrahe // Nar_19.16 //	kRtyam karmakarAH vA syuH prazwavyAH te vinigrahe // Nar_19.16 //
   varṇasvarākārabhedāt sasaṃdigdhanivedanāt /	varNa-svara-AkAra-BedAt sa-saMdigDa-nivedanAt /
   adeśakāladṛṣṭatvād vāsasyāpy aviśodhanāt // Nar_19.17 //	adeSa-kAla-dRzwa-tvAt vAsasyA-api aviSoDanAt // Nar_19.17 //
   asadvyayāt pūrvacauryād asatsaṃsargakāraṇāt /	asat-vyayAt pUrva-cOryAt asat-saMsarga-kAraNAt /
   leśair apy avagantavyā na hoḍhenaiva kevalam // Nar_19.18 //	leSEH api avagantavyAH na hoXena-eva kevalam // Nar_19.18 //
   dasyuvṛtte yadi nare śaṅkā syāt taskare 'pi vā /	dasyu-vRtte yadi nare SaFkA syAt taskare api vA /
   yadi spṛśyeta leśena kāryaḥ syāc chapathaḥ tataḥ // Nar_19.19 //	yadi spRSyeta leSena kAryaH syAt SapaTaH tatas // Nar_19.19 //
   caurāṇāṃ bhaktadā ye syus tathāgnyudakadāyakāḥ /	cOrANAm Bakta-dAH ye syuH taTA-agni-udaka-dAyakAH /
   āvāsadā deśikadās tathaivottaradāyakāḥ // Nar_19.20 //	AvAsa-dAH deSika-dAH taTA-eva-uttara-dAyakAH // Nar_19.20 //
   kretāraś caiva bhāṇḍānāṃ pratigrāhiṇa eva ca /	kretAraH ca-eva BANxAnAm pratigrAhiNaH eva ca /
   samadaṇḍāḥ smṛtā hy ete ye ca pracchādayanti tān // Nar_19.21 //	sama-daNxAH smRtAH hi ete ye ca pracCAdayanti tAn // Nar_19.21 //
   rāṣṭreṣu rāṣṭrādhikṛtāḥ sāmantāś caiva coditāḥ /	rAzwrezu rAzwra-aDikRtAH sAmantAH ca-eva coditAH /
   abhyāghāteṣu madhyasthā yathā caurās tathaiva te // Nar_19.22 //	aByAGAtezu maDyasTAH yaTA cOrAH taTA-eva te // Nar_19.22 //
   gocare yasya muṣyeta tena caurāḥ prayatnataḥ /	gocare yasya muzyeta tena cOrAH prayatnataH /
   mṛgyā dāpyo 'nyathā moṣaṃ padaṃ yadi na nirgatam // Nar_19.23 //	mRgyAH dApyaH anyaTA mozam padam yadi na nirgatam // Nar_19.23 //
   nirgate tu pade tasmin naṣṭe 'nyatra nipātite /	nirgate tu pade tasmin nazwe anyatra nipAtite /
   sāmantān mārgapālāṃś ca dikpālāṃś caiva dāpayet // Nar_19.24 //	sAmantAn mArga-pAlAn ca dikpAlAn ca-eva dApayet // Nar_19.24 //
   gṛhe vai muṣite rājā cauragrāhāṃs tu dāpayet /	gRhe vE muzite rAjA cOra-grAhAn tu dApayet /
   ārakṣakān rāṣṭrikāṃś ca yadi cauro na labhyate // Nar_19.25 //	ArakzakAn rAzwrikAn ca yadi cOraH na laByate // Nar_19.25 //
   yadi vā dāpyamānānāṃ tasmin moṣe tu saṃśayaḥ /	yadi vA dApyamAnAnAm tasmin moze tu saMSayaH /
   muṣitaḥ śapathaṃ śāpyo moṣe vaiśodhyakāraṇāt // Nar_19.26 //	muzitaH SapaTam SApyaH moze vESoDya-kAraNAt // Nar_19.26 //
   acaure dāpite moṣaṃ cauryavaiśodhyakāraṇāt /	acOre dApite mozam cOrya-vESoDya-kAraNAt /
   caure labdhe labheyus te dviguṇaṃ pratipāditāḥ // Nar_19.27 //	cOre labDe laBeyuH te dviguNam pratipAditAH // Nar_19.27 //
   caurahṛtaṃ prayatnena sarūpaṃ pratipādayet /	cOra-hRtam prayatnena sarUpam pratipAdayet /
   tadabhāve tu mūlyaṃ syād daṇḍaṃ dāpyaś ca tatsamam // Nar_19.28 //	tad-aBAve tu mUlyam syAt daNxam dApyaH ca tad-samam // Nar_19.28 //
   kāṣṭhakāṇḍatṛṇādīnāṃ mṛnmayānāṃ tathaiva ca /	kAzWa-kANxa-tRNa-AdInAm mRd-mayAnAm taTA-eva ca /
   veṇuvaiṇavabhāṇḍānāṃ vetrasnāyvasthicarmaṇām // Nar_19.29 //	veNu-vENava-BANxAnAm vetra-snAyu-asTi-carmaNAm // Nar_19.29 //
   śākaharitamūlānāṃ haraṇe phalapuṣpayoḥ /	SAka-harita-mUlAnAm haraNe Pala-puzpayoH /
   gorasekṣuvikārāṇāṃ tathā lavaṇatailayoḥ // Nar_19.30 //	gorasa-ikzu-vikArANAm taTA lavaNa-tElayoH // Nar_19.30 //
   pakvānnānāṃ kṛtānnānāṃ madyānām āmiṣasya ca /	pakva-annAnAm kRtAnnAnAm madyAnAm Amizasya ca /
   sarveṣām alpamūlyānāṃ mūlyāt pañcaguṇo damaḥ // Nar_19.31 //	sarvezAm alpa-mUlyAnAm mUlyAt paQcaguNaH damaH // Nar_19.31 //
   tulādharimameyānāṃ gaṇimānāṃ ca sarvaśaḥ /	tulA-Darima-meyAnAm gaNimAnAm ca sarvaSas /
   ebhyas tūtkṛṣṭamūlyānāṃ mūlyād daśaguṇo damaḥ // Nar_19.32 //	eByaH tu-utkRzwa-mUlyAnAm mUlyAt daSaguNaH damaH // Nar_19.32 //
   dhānyaṃ daśabhyaḥ kumbhebhyo harato 'bhyadhikaṃ vadhaḥ /	DAnyam daSaByaH kumBeByaH harataH aByaDikam vaDaH /
   nyūnaṃ tv ekādaśaguṇaṃ daṇḍaṃ dāpyo 'bravīn manuḥ // Nar_19.33 //	nyUnam tu ekAdaSaguNam daNxam dApyaH abravIt manuH // Nar_19.33 //
   suvarṇarajatādīnām uttamānāṃ ca vāsasām /	suvarNa-rajata-AdInAm uttamAnAm ca vAsasAm /
   ratnānāṃ caiva mukhyānāṃ śatād abhyadhikaṃ vadhaḥ // Nar_19.34 //	ratnAnAm ca-eva muKyAnAm SatAt aByaDikam vaDaH // Nar_19.34 //
   puruṣaṃ harataḥ pātyo daṇḍa uttamasāhasaḥ /	puruzam harataH pAtyaH daNxaH uttama-sAhasaH /
   sarvasvaṃ strīṃ tu harataḥ kanyāṃ tu harato vadhaḥ // Nar_19.35 //	sarva-svam strIm tu harataH kanyAm tu harataH vaDaH // Nar_19.35 //
   mahāpaśūn stenayato daṇḍa uttamasāhasaḥ /	mahA-paSUn stenayataH daNxaH uttama-sAhasaH /
   madhyamo madhyamapaśuṃ pūrvaḥ kṣudrapaśuṃ haran // Nar_19.36 //	maDyamaH maDyama-paSum pUrvaH kzudra-paSum haran // Nar_19.36 //
   caturviṃśāvaraḥ pūrvaḥ paraḥ ṣaṇṇavatir bhavet /	caturviMSa-avaraH pUrvaH paraH zaNNavatiH Bavet /
   śatāni pañca tu paro madhyamo dviśatāvaraḥ // Nar_19.37 //	SatAni paQca tu paraH maDyamaH dvi-Sata-avaraH // Nar_19.37 //
   sahasraṃ tūttamo jñeyaḥ paraḥ pañcaśatāvaraḥ /	sahasram tu-uttamaH jQeyaH paraH paQca-Sata-avaraH /
   trividhaḥ sāhaseṣv eva daṇḍaḥ proktaḥ svayaṃbhuvā // Nar_19.38 //	triviDaH sAhasezu eva daNxaH proktaH svayaMBuvA // Nar_19.38 //
   prathame granthibhedānām aṅgulyaṅguṣṭhayor vadhaḥ /	praTame granTi-BedAnAm aFgulI-aFguzWayoH vaDaH /
   dvitīye caiva taccheṣaṃ daṇḍaḥ pūrvaś ca sāhasaḥ // Nar_19.39 //	dvitIye ca-eva tad-Sezam daNxaH pUrvaH ca sAhasaH // Nar_19.39 //
   goṣu brāhmaṇasaṃsthāsu sthūrāyāś chedanaṃ bhavet /	gozu brAhmaNa-saMsTAsu sTUrAyAH Cedanam Bavet /
   dāsīṃ tu harato nityam ardhapādavikartanam // Nar_19.40 //	dAsIm tu harataH nityam arDa-pAda-vikartanam // Nar_19.40 //
   yena yena viśeṣeṇa stenāṅgena viceṣṭate /	yena yena viSezeNa stena-aFgena vicezwate /
   tat tad evāsya chettavyaṃ tan manor anuśāsanam // Nar_19.41 //	tat tat eva-asya Cettavyam tat manoH anuSAsanam // Nar_19.41 //
   garīyasi garīyāṃsam agarīyasi vā punaḥ /	garIyasi garIyAMsam agarIyasi vA punar /
   stene nipātayed daṇḍaṃ na yathā prathame tathā // Nar_19.42 //	stene nipAtayet daNxam na yaTA praTame taTA // Nar_19.42 //
   daśa sthānāni daṇḍasya manuḥ svāyaṃbhuvo 'bravīt /	daSa sTAnAni daNxasya manuH svAyaMBuvaH abravIt /
   triṣu varṇeṣu yāni syur brāhmaṇo rakṣitaḥ sadā // Nar_19.43 //	trizu varNezu yAni syuH brAhmaNaH rakzitaH sadA // Nar_19.43 //
   upastham udaraṃ jihvā hastau pādau ca pañcamam /	upasTam udaram jihvA hastO pAdO ca paQcamam /
   cakṣur nāsā ca karṇau ca dhanaṃ dehas tathaiva ca // Nar_19.44 //	cakzuH nAsA ca karNO ca Danam dehaH taTA-eva ca // Nar_19.44 //
   aparādhaṃ parijñāya deśakālau ca tattvataḥ /	aparADam parijQAya deSa-kAlO ca tattvataH /
   sārānubandhāv ālokya daṇḍān etān prakalpayet // Nar_19.45 //	sAra-anubanDO Alokya daNxAn etAn prakalpayet // Nar_19.45 //
   na mitrakāraṇād rājñā vipulād vā dhanāgamāt /	na mitra-kAraNAt rAjQA vipulAt vA Dana-AgamAt /
   utsraṣṭavyaḥ sāhasikas tyaktātmā manur abravīt // Nar_19.46 //	utsrazwavyaH sAhasikaH tyakta-AtmA manuH abravIt // Nar_19.46 //
   yāvān avadhyasya vadhe tāvān vadhyasya mokṣaṇe /	yAvAn avaDyasya vaDe tAvAn vaDyasya mokzaNe /
   bhavaty adharmo nṛpater dharmas tu viniyacchataḥ // Nar_19.47 //	Bavati aDarmaH nRpateH DarmaH tu viniyacCataH // Nar_19.47 //
   na jātu brāhmaṇaṃ hanyāt sarvapāpeṣv api sthitam /	na jAtu brAhmaNam hanyAt sarva-pApezu api sTitam /
   nirvāsaṃ kārayet kāmam iti dharmo vyavasthitaḥ // Nar_19.48 //	nirvAsam kArayet kAmam iti DarmaH vyavasTitaH // Nar_19.48 //
   sarvasvaṃ vā hared rājā caturthaṃ vāvaśeṣayet /	sarva-svam vA haret rAjA caturTam vA-avaSezayet /
   bhṛtyebhyo 'nusmaran dharmaṃ prājāpatyam iti sthitiḥ // Nar_19.49 //	BRtyeByaH anusmaran Darmam prAjApatyam iti sTitiH // Nar_19.49 //
   brāhmaṇasyāparādhe tu catuḥsv aṅko vidhīyate /	brAhmaNasya-aparADe tu catuHsu aFkaH viDIyate /
   gurutalpe surāpāne steye brāhmaṇahiṃsane // Nar_19.50 //	gurutalpe surA-pAne steye brAhmaNa-hiMsane // Nar_19.50 //
   gurutalpe bhagaḥ kāryaḥ surāpāne dhvajaḥ smṛtaḥ /	gurutalpe BagaH kAryaH surA-pAne DvajaH smRtaH /
   steye tu śvapadaṃ kṛtvā śikhipittena kūṭayet // Nar_19.51 //	steye tu Svapadam kRtvA SiKi-pittena kUwayet // Nar_19.51 //
   viśirāḥ puruṣaḥ kāryo lalāṭe bhrūṇaghātinaḥ /	viSirAH puruzaH kAryaH lalAwe BrUNa-GAtinaH /
   asaṃbhāṣyaś ca kartavyas tan manor anuśāsanam // Nar_19.52 //	asaMBAzyaH ca kartavyaH tat manoH anuSAsanam // Nar_19.52 //
   rājā stenena gantavyo muktakeśena dhāvatā /	rAjA stenena gantavyaH mukta-keSena DAvatA /
   ācakṣāṇena tatsteyam evaṃ kartāsmi śādhi mām // Nar_19.53 //	AcakzANena tat-steyam evam kartAsmi SADi mAm // Nar_19.53 //
   anenā bhavati stenaḥ svakarmapratipādanāt /	anenA Bavati stenaH sva-karma-pratipAdanAt /
   rājānaṃ tat spṛśed ena utsṛjantaṃ sakilbiṣam // Nar_19.54 //	rAjAnam tat spRSet enaH utsRjantam sa-kilbizam // Nar_19.54 //
   rājabhir dhṛtadaṇḍās tu kṛtvā pāpāni mānavāḥ /	rAjaBiH DRta-daNxAH tu kRtvA pApAni mAnavAH /
   nirmalāḥ svargam āyānti santaḥ sukṛtino yathā // Nar_19.55 //	nirmalAH svargam AyAnti santaH sukRtinaH yaTA // Nar_19.55 //
   śāsanād vā vimokṣād vā steno mucyate kilbiṣāt /	SAsanAt vA vimokzAt vA stenaH mucyate kilbizAt /
   aśāsanāt tu tad rājā stenasyāpnoti kilbiṣam // Nar_19.56 //	aSAsanAt tu tat rAjA stenasya-Apnoti kilbizam // Nar_19.56 //
   gurur ātmavatāṃ śāstā śāstā rājā durātmanām /	guruH AtmavatAm SAstA SAstA rAjA durAtmanAm /
   atha pracchannapāpānāṃ śāstā vaivasvato yamaḥ // Nar_19.57 //	aTa pracCanna-pApAnAm SAstA vEvasvataH yamaH // Nar_19.57 //
   aṣṭāpādyaṃ tu śūdrasya steye bhavati kilbiṣam /	azwApAdyam tu SUdrasya steye Bavati kilbizam /
   dvir aṣṭāpādyaṃ vaiśyasya dvātriṃśat kṣatriyasya tu // Nar_19.58 //	dvis azwApAdyam vESyasya dvAtriMSat kzatriyasya tu // Nar_19.58 //
   brāhmaṇasya catuḥṣaṣṭīty evaṃ svāyaṃbhuvo 'bravīt /	brAhmaNasya catuHzazwI-iti evam svAyaMBuvaH abravIt /
   tatrāpi ca viśeṣeṇa vidvatsv abhyadhikaṃ bhavet // Nar_19.59 //	tatra-api ca viSezeNa vidvatsu aByaDikam Bavet // Nar_19.59 //
   śārīraś cārthadaṇḍaś ca daṇḍas tu dvividhaḥ smṛtaḥ /	SArIraH ca-arTa-daNxaH ca daNxaH tu dviviDaH smRtaH /
   śārīrā daśadhā proktā arthadaṇḍās tv anekadhā // Nar_19.60 //	SArIrAH daSaDA proktAH arTa-daNxAH tu anekaDA // Nar_19.60 //
   kākaṇyādis tv arthadaṇḍaḥ sarvasvāntas tathaiva ca /	kAkaNi-AdiH tu arTa-daNxaH sarva-sva-antaH taTA-eva ca /
   śārīras tv avarodhādir jīvitāntas tathaiva ca // Nar_19.61 //	SArIraH tu avaroDa-AdiH jIvita-antaH taTA-eva ca // Nar_19.61 //
   kākaṇyādis tu yo daṇḍaḥ sa tu māṣāparaḥ smṛtaḥ /	kAkaNi-AdiH tu yaH daNxaH sa tu mAza-aparaH smRtaH /
   māṣāvarādyo yaḥ proktaḥ kārṣāpaṇaparas tu saḥ // Nar_19.62 //	mAza-avara-AdyaH yaH proktaH kArzApaNa-paraH tu saH // Nar_19.62 //
   kārṣāpaṇāparādyas tu catuḥkārṣāpaṇaḥ paraḥ /	kArzApaNa-aparAt-yaH tu catur-kArzApaNaH paraH /
   dvyavaro 'ṣṭāparaś cānyas tryavaro dvādaśottaraḥ // Nar_19.63 //	dvi-avaraH azwa-aparaH ca-anyaH tri-avaraH dvAdaSa-uttaraH // Nar_19.63 //
   kārṣāpaṇādyā ye proktāḥ sarve te syuś caturguṇāḥ /	kArzApaNa-AdyAH ye proktAH sarve te syuH caturguNAH /
   evam anye tu vijñeyāḥ prāk ca te pūrvasāhasāt // Nar_19.64 //	evam anye tu vijQeyAH prAk ca te pUrva-sAhasAt // Nar_19.64 //
   kārṣāpaṇo dakṣiṇasyāṃ diśi raupyaḥ pravartate /	kArzApaNaH dakziNasyAm diSi rOpyaH pravartate /
   paṇair nibaddhaḥ pūrvasyāṃ ṣoḍaśaiva paṇāḥ sa tu // Nar_19.65 //	paNEH nibadDaH pUrvasyAm zoxaSa-eva paNAH sa tu // Nar_19.65 //
   māṣo viṃśatibhāgas tu jñeyaḥ kārṣāpaṇasya tu /	mAzaH viMSati-BAgaH tu jQeyaH kArzApaNasya tu /
   kākaṇī tu caturbhāgo māṣasya ca paṇasya ca // Nar_19.66 //	kAkaNI tu catur-BAgaH mAzasya ca paNasya ca // Nar_19.66 //
   pāñcanadyāḥ pradeśe tu saṃjñā yā vyāvahārikī /	pAQcanadyAH pradeSe tu saMjQA yA vyAvahArikI /
   kārṣāpaṇapramāṇaṃ tu nibaddham iha vai tayā // Nar_19.67 //	kArzApaNa-pramANam tu nibadDam iha vE tayA // Nar_19.67 //
   kārṣāpaṇo 'ṇḍikā jñeyāś catasras tās tu dhānakaḥ /	kArzApaNaH aNxikAH jQeyAH catasraH tAH tu DAnakaH /
   taddvādaśa suvarṇasya dīnāraś citrakaḥ smṛtaḥ // Nar_19.68 //	tad-dvAdaSa suvarNasya dInAraH citrakaH smRtaH // Nar_19.68 //
   vārttāṃ trayīṃ cāpy atha daṇḍanītim rājānuvartet saṃtatāpramattaḥ /	vArttAm trayIm ca-api aTa daNxanItim rAjA-anuvartet saMtata-apramattaH /
   hanyād upāyair nipuṇair gṛhītān pure ca rāṣṭre nigṛhṇīyāt pāpān //	hanyAt upAyEH nipuNEH gRhItAn pure ca rAzwre nigRhNIyAt pApAn //
   Nar_19.69 //	Nar_19.69 //
   20.divyāni	20.divyAni
   yadā sākṣī na vidyate vivāde vadatāṃ nṛṇām /	yadA sAkzI na vidyate vivAde vadatAm nRNAm /
   tadā divyaiḥ parīkṣeta śapathaiś ca pṛthagvidhaiḥ // Nar_20.1 //	tadA divyEH parIkzeta SapaTEH ca pRTagviDEH // Nar_20.1 //
   satyaṃ vāhanaśastrāṇi gobījarajatāni ca /	satyam vAhana-SastrANi go-bIja-rajatAni ca /
   devatāpitṛpādāś ca dattāni sukṛtāni ca // Nar_20.2 //	devatA-pitR-pAdAH ca dattAni sukRtAni ca // Nar_20.2 //
   mahāparādhe divyāni dāpayet tu mahīpatiḥ /	mahA-aparADe divyAni dApayet tu mahIpatiH /
   alpeṣu ca naraḥ śreṣṭhaḥ śapathaiḥ śāpayen naram // Nar_20.3 //	alpezu ca naraH SrezWaH SapaTEH SApayet naram // Nar_20.3 //
   ete hi śapathāḥ proktāḥ sukarās svalpasaṃśaye /	ete hi SapaTAH proktAH sukarAH su-alpa-saMSaye /
   sāhaseṣv abhiśāpe ca vidhir divyaḥ prakīrtitaḥ // Nar_20.4 //	sAhasezu aBiSApe ca viDiH divyaH prakIrtitaH // Nar_20.4 //
   saṃdigdhe 'rthe 'bhiyuktānāṃ pracchanneṣu viśeṣataḥ /	saMdigDe arTe aBiyuktAnAm pracCannezu viSezataH /
   divyaḥ pañcavidho jñeya ity āha bhagavān manuḥ // Nar_20.5 //	divyaH paQcaviDaH jQeyaH iti Aha BagavAn manuH // Nar_20.5 //
   dhaṭo 'gnir udakaṃ caiva viṣaṃ kośaś ca pañcamaḥ /	DawaH agniH udakam ca-eva vizam koSaH ca paQcamaH /
   uktāny etāni divyāni dūṣitānāṃ viśodhane // Nar_20.6 //	uktAni etAni divyAni dUzitAnAm viSoDane // Nar_20.6 //
   saṃdigdheṣv abhiyuktānāṃ viśuddhyarthaṃ mahātmanā /	saMdigDezu aBiyuktAnAm viSudDi-arTam mahAtmanA /
   nāradena punaḥ proktāḥ satyānṛtavibhāvanāḥ /	nAradena punar proktAH satya-anRta-viBAvanAH /
   vādino 'numatenainaṃ kārayen nānyathā budhaḥ // Nar_20.7 //	vAdinaH anumatena-enam kArayet na-anyaTA buDaH // Nar_20.7 //
   [dhaṭaḥ]	[DawaH]
   caturhastau tulāpādāv ucchrayeṇa prakīrtitau /	catur-hastO tulA-pAdO ucCrayeNa prakIrtitO /
   ṣaḍḍhastaṃ tu tayor dṛṣṭaṃ pramāṇaṃ parimāṇataḥ // Nar_20.8 //	zaz-hastam tu tayoH dRzwam pramANam parimANataH // Nar_20.8 //
   pādayor antaraṃ hastaṃ bhaved adhyardham eva ca /	pAdayoH antaram hastam Bavet aDyarDam eva ca /
   śikyadvayaṃ samāsajya dhaṭe karkaṭake dṛḍhe // Nar_20.9 //	Sikya-dvayam samAsajya Dawe karkawake dRXe // Nar_20.9 //
   tulayitvā naraṃ pūrvaṃ cihnaṃ kuryād dhaṭasya tu /	tulayitvA naram pUrvam cihnam kuryAt Dawasya tu /
   kakṣāsthānena taṃ tulyam avatārya tato dhaṭāt // Nar_20.10 //	kakzA-sTAnena tam tulyam avatArya tatas DawAt // Nar_20.10 //
   samayaiḥ parigṛhyainaṃ punar āropayen naraḥ /	samayEH parigRhya-enam punar Aropayet naraH /
   tasminn evaṃ kṛte sā cet kakṣe sthāpya suniścalā // Nar_20.11 //	tasmin evam kRte sA ced kakze sTApya su-niScalAH // Nar_20.11 //
   tulito yadi vardheta śuddhaḥ syān nātre saṃśayaḥ /	tulitaH yadi varDeta SudDaH syAt na-atre saMSayaH /
   samo vā hīyamāno vā na viśuddho bhaven naraḥ // Nar_20.12 //	samaH vA hIyamAnaH vA na viSudDaH Bavet naraH // Nar_20.12 //
   dharmaparyāyavacanair dhaṭa ity abhidhīyase /	Darma-paryAya-vacanEH DawaH iti aBiDIyase /
   tvaṃ vetsi sarvabhūtānāṃ pāpāni sukṛtāni ca /	tvam vetsi sarva-BUtAnAm pApAni sukRtAni ca /
   tvam eva dhaṭa jānīṣe na vidur yāni mānuṣāḥ // Nar_20.13 //	tvam eva Dawa jAnIze na viduH yAni mAnuzAH // Nar_20.13 //
   vyavahārābhiśasto 'yaṃ mānuṣas tulyate tathā /	vyavahAra-aBiSastaH ayam mAnuzaH tulyate taTA /
   tad eva saṃśayāpannaṃ dharmatas trātum arhasi // Nar_20.14 //	tat eva saMSaya-Apannam DarmataH trAtum arhasi // Nar_20.14 //
   ata ūrdhvaṃ pravakṣyāmi lohasya vidhim uttamam /	atas UrDvam pravakzyAmi lohasya viDim uttamam /
   dvātriṃśadaṅgulāni tu maṇḍalān maṇḍalāntaram // Nar_20.15 //	dvAtriMSat-aFgulAni tu maNxalAn maNxala-antaram // Nar_20.15 //
   aṣṭābhir maṇḍalair evam aṅgulānāṃ śatadvayam /	azwABiH maNxalEH evam aFgulAnAm Sata-dvayam /
   caturviṃśat samākhyātaṃ saṃkhyātattvārthadarśibhiḥ // Nar_20.16 //	caturviMSat samAKyAtam saMKyA-tattva-arTa-darSiBiH // Nar_20.16 //
   kalpitair maṇḍalair evam uṣitasya śucer api /	kalpitEH maNxalEH evam uzitasya SuceH api /
   saptāśvatthasya pattrāṇi sūtreṇāveṣṭya hastayoḥ // Nar_20.17 //	sapta-aSvatTasya pattrANi sUtreNa-Avezwya hastayoH // Nar_20.17 //
   vidadhyāt taptalohasya pañcāśatpalam saṃmitam /	vidaDyAt taptalohasya paQcASat-palam saMmitam /
   hastābhyāṃ piṇḍam ādāya śanaiḥ saptapadaṃ vrajet // Nar_20.18 //	hastAByAm piNxam AdAya SanEs sapta-padam vrajet // Nar_20.18 //
   na maṇḍalam atikrāmen nāpy arvāk pādayet padam /	na maNxalam atikrAmet na-api arvAk pAdayet padam /
   na ca pātayetāprāptaḥ yāvadbhūmir prakalpitā // Nar_20.19 //	na ca pAtayeta-aprAptaH yAvat-BUmiH prakalpitAH // Nar_20.19 //
   tīrtvānena vidhānena maṇḍalāni samāhitaḥ /	tIrtvA-anena viDAnena maNxalAni samAhitaH /
   adagdhaḥ sarvato yas tu sa viśuddho bhaven naraḥ // Nar_20.20 //	adagDaH sarvatas yaH tu sa viSudDaH Bavet naraH // Nar_20.20 //
   bhayād vā pātayate yas tv adagdho yo vibhāvyate /	BayAt vA pAtayate yaH tu adagDaH yaH viBAvyate /
   punas taṃ hārayel lohaṃ sthitir eṣā purātanī /	punar tam hArayet loham sTitiH ezA purAtanI /
   anena vidhinā kāryo hutāśasamayaḥ smṛtaḥ // Nar_20.21 //	anena viDinA kAryaH hutASa-samayaH smRtaH // Nar_20.21 //
   tvam agne sarvabhūtānām antaścarasi sākṣivat /	tvam agne sarva-BUtAnAm antar-carasi sAkzi-vat /
   sukṛtaṃ duḥkṛtaṃ loken(a) ajñātaṃ vidyate tvayā // Nar_20.22 //	sukRtam duHkRtam loken(a) ajQAtam vidyate tvayA // Nar_20.22 //
   pracchannāni manuṣyāṇāṃ pāpāni sukṛtāni ca /	pracCannAni manuzyANAm pApAni sukRtAni ca /
   yathāvad eva jānīṣe na vidur yāni mānuṣāḥ // Nar_20.23 //	yaTAvat eva jAnIze na viduH yAni mAnuzAH // Nar_20.23 //
   vyavahārābhiśasto 'yaṃ puruṣaḥ śuddhim icchati /	vyavahAra-aBiSastaH ayam puruzaH SudDim icCati /
   tad enaṃ saṃśayāpannaṃ dharmatas trātum arhasi // Nar_20.24 //	tat enam saMSaya-Apannam DarmataH trAtum arhasi // Nar_20.24 //
   ataḥ paraṃ pravakṣyāmi toyasya vidhim uttamam /	atas param pravakzyAmi toyasya viDim uttamam /
   nātikrūreṇa dhanuṣā prerayet sāyakatrayam // Nar_20.25 //	na-atikrUreNa DanuzA prerayet sAyaka-trayam // Nar_20.25 //
   madhyamas tu śaro grāhyaḥ puruṣeṇa yavīyasā /	maDyamaH tu SaraH grAhyaH puruzeNa yavIyasA /
   pratyānītasya tasyātha sa viśuddho bhaven naraḥ // Nar_20.26 //	pratyAnItasya tasya-aTa sa viSudDaH Bavet naraH // Nar_20.26 //
   anyathā na viśuddhaḥ syād ekāṅgam api darśayet /	anyaTA na viSudDaH syAt eka-aFgam api darSayet /
   sthānād anyatra vā gacched yasmin pūrvaṃ niveṣitaḥ // Nar_20.27 //	sTAnAt anyatra vA gacCet yasmin pUrvam nivezitaH // Nar_20.27 //
   striyas tu na balāt kāryā na pumān api durbalaḥ /	striyaH tu na balAt kAryA na pumAn api durbalaH /
   bhīrutvād yoṣito mṛtyuḥ kṛśasyāpi balāt kuryāt /	BIru-tvAt yozitaH mRtyuH kRSasya-api balAt kuryAt /
   sahasā prāpnuyāt sarvāṃs tasmād etān na majjayet // Nar_20.28 //	sahasA prApnuyAt sarvAn tasmAt etAn na majjayet // Nar_20.28 //
   toyamadhye manuṣyasya gṛhītvorū susaṃyataḥ // Nar_20.29 //	toya-maDye manuzyasya gRhItvA-UrU su-saMyataH // Nar_20.29 //
   satyānṛtavibhāgasya toyāgnī spaṣṭakṛttamau /	satya-anRta-viBAgasya toya-agnI spazwa-kRttamO /
   yataś cāgnir abhūd asmāt tatas toyaṃ viśiṣyate // Nar_20.30 //	yatas ca-agniH aBUt asmAt tatas toyam viSizyate // Nar_20.30 //
   kriyate dharmatattvajñair dūṣitānāṃ viśodhanam /	kriyate Darma-tattva-jQEH dUzitAnAm viSoDanam /
   tasmāt satyena bhagavañ jaleśa trātum arhasi // Nar_20.31 //	tasmAt satyena Bagavan jaleSa trAtum arhasi // Nar_20.31 //
   ataḥ paraṃ pravakṣyāmi viṣasya vidhim uttamam /	atas param pravakzyAmi vizasya viDim uttamam /
   tulayitvā viṣaṃ pūrvaṃ deyam etad dhimāgame // Nar_20.32 //	tulayitvA vizam pUrvam deyam etat DimAgame // Nar_20.32 //
   na pūrvāhṇe na madhyāhne na saṃdhyāyāṃ tu dharmavit /	na pUrvAhNe na maDyAhne na saMDyAyAm tu Darma-vid /
   śaradgrīṣmavasanteṣu varṣāsu ca na dāpayet // Nar_20.33 //	Sarad-grIzma-vasantezu varzAsu ca na dApayet // Nar_20.33 //
   bhagnaṃ ca dāritaṃ caiva dhūpitaṃ miśritaṃ tathā /	Bagnam ca dAritam ca-eva DUpitam miSritam taTA /
   kālakūṭam alaṃbuṃ ca viṣaṃ yatnena varjayet // Nar_20.34 //	kAlakUwam alaMbum ca vizam yatnena varjayet // Nar_20.34 //
   śārṅgahaimavataṃ śastaṃ gandhavarṇarasānvitam /	SArFga-hEmavatam Sastam ganDa-varNa-rasa-anvitam /
   mahādoṣavate deyaṃ rājñā tattvabubhutsayā // Nar_20.35 //	mahA-dozavate deyam rAjQA tattva-buButsayA // Nar_20.35 //
   na bālāturavṛddheṣu naiva svalpāparādhiṣu /	na bAla-Atura-vRdDezu na-eva su-alpa-aparADizu /
   viṣasya tu yavān sapta dadyāc chodye ghṛtaplutān // Nar_20.36 //	vizasya tu yavAn sapta dadyAt Codye GRta-plutAn // Nar_20.36 //
   viṣasya palaṣaḍbhāgād bhāgo viṃśatimas tu yaḥ /	vizasya pala-zaz-BAgAt BAgaH viMSatimaH tu yaH /
   tam aṣṭabhāgahīnaṃ tu śodhye dadyād ghṛtaplutam // Nar_20.37 //	tam azwa-BAga-hInam tu SoDye dadyAt GRta-plutam // Nar_20.37 //
   yathoktena vidhānena viprān sprṣṭvānumoditaḥ /	yaTA-uktena viDAnena viprAn sprzwvA-anumoditaH /
   sopavāsaś ca khādeta devabrāhmaṇasaṃnidhau // Nar_20.38 //	sa-upavAsaH ca KAdeta deva-brAhmaNa-saMniDO // Nar_20.38 //
   viṣaṃ vegaklamāpetaṃ sukhena yadi jīryate /	vizam vega-klama-apetam suKena yadi jIryate /
   viśuddham iti taṃ jñātvā rājā satkṛtya mokṣayet // Nar_20.39 //	viSudDam iti tam jQAtvA rAjA satkRtya mokzayet // Nar_20.39 //
   tvaṃ viṣa brahmaṇaḥ putraḥ satyadharmaratau sthitaḥ /	tvam viza brahmaNaH putraH satya-Darma-ratO sTitaH /
   śodhayainaṃ naraṃ pāpāt satyenāsyāmṛtībhava // Nar_20.40 //	SoDaya-enam naram pApAt satyena-asya-amRtIBavaH // Nar_20.40 //
   ataḥ paraṃ pravakṣyāmi kośasya vidhim uttamam // Nar_20.41 //	atas param pravakzyAmi koSasya viDim uttamam // Nar_20.41 //
   pūrvāhṇe sopavāsasya snātasyārdrapaṭasya ca /	pUrvAhNe sa-upavAsasya snAtasya-Ardra-pawasya ca /
   saśūkasyāvyasaninaḥ kośapānaṃ vidhīyate // Nar_20.42 //	sa-SUkasya-avyasaninaH koSa-pAnam viDIyate // Nar_20.42 //
   yadbhaktaḥ so 'bhiyuktaḥ syāt taddaivatyaṃ tu pāyayet /	yad-BaktaH saH aBiyuktaH syAt tad-dEvatyam tu pAyayet /
   saptāhād yasya dṛśyate dvisaptāhena vā punaḥ /	sapta-ahAt yasya dRSyate dvi-sapta-ahena vA punar /
   pratyātmikaṃ tu yatkiṃcit saiva tasya vibhāvanā // Nar_20.43 //	pratyAtmikam tu yat-kiMcid sA-eva tasya viBAvanA // Nar_20.43 //
   dvisaptāhāt paraṃ yasya mahad vā vaikṛtaṃ bhavet /	dvi-sapta-ahAt param yasya mahat vA vEkRtam Bavet /
   nābhiyojyaḥ sa viduṣāṃ kṛtakālavyatikramāt // Nar_20.44 //	na-aBiyojyaH sa viduzAm kRta-kAla-vyatikramAt // Nar_20.44 //
   mahāparādhe nirdharme kṛtaghne klībakutsite /	mahA-aparADe nirDarme kRtaGne klIba-kutsite /
   nāstikavrātyadāseṣu kośapānaṃ vivarjayet // Nar_20.45 //	nAstika-vrAtya-dAsezu koSa-pAnam vivarjayet // Nar_20.45 //
   yathoktena prakāreṇa pañca divyāni dharmavit /	yaTA-uktena prakAreNa paQca divyAni Darma-vid /
   dadyād rājābhiyuktānāṃ pretya ceha ca nandati // Nar_20.46 //	dadyAt rAja-aBiyuktAnAm pretya ca-iha ca nandati // Nar_20.46 //
   na viṣaṃ brāhmaṇe dadyān na lohaṃ kṣatriyo haret /	na vizam brAhmaNe dadyAt na loham kzatriyaH haret /
   na nimajjyāpsu vaiśyaś ca śūdraḥ kośaṃ na pāyayet // Nar_20.47 //	na nimajjya-apsu vESyaH ca SUdraH koSam na pAyayet // Nar_20.47 //
   varṣāsu na viṣaṃ dadyāt hemante nāpsu majjayet /	varzAsu na vizam dadyAt hemante na-apsu majjayet /
   na lohaṃ hārayed grīṣme na kośaṃ pāyayen niśi // Nar_20.48 //	na loham hArayet grIzme na koSam pAyayet niSi // Nar_20.48 //
   nāradīyadharmaśāstraḥ samāptaḥ.	nAradIya-Darma-SAstraH samAptaH.
