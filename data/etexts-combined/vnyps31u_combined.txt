   atha śabdādhyāyaḥ //	aTa Sabda-aDyAyaH //
   nyā. pa. śa. 1 athānumodayaṃ smṛtyā hetutvenāpi saṃsthitm /	nyA. pa. Sa. 1 aTa-anumodayam smRtyA hetu-tvena-api saMsTitm /
   madhye tayorihetadānīṃ mānaṃ śabdaṃ pracakṣmahe //	maDye tayoH-ihetadAnIm mAnam Sabdam pracakzmahe //
   anāptānuktavākyajanitaṃ tadarthavijñānaṃ tat pramāṇam;	anApta-anukta-vAkya-janitam tad-arTa-vijQAnam tat pramANam;
   kāraṇadoṣabādhakādarśanāt /	kAraNa-doza-bADaka-adarSanAt /
   nacānāptoktavākyaṃ pramāṇaṃ, kāraṇadoṣabādhakadarśanāt, na ca	nacAn-Apta-ukta-vAkyam pramANaM, kAraNa-doza-bADaka-darSanAt, na ca
   vākyatvādibhirbādhaḥ; svavacanavirodhāt /	vAkya-tva-AdiBiH-bADaH; sva-vacana-viroDAt /
   yadi bādhakopanyāsavākyamayathārthaṃ, tadā kathaṃ bādhaḥ /	yadi bADaka-upanyAsa-vAkyam-ayaTArTaM, tadA kaTam bADaH /
   atha yathārtham, tasyāpi pakṣīkāre tadbādhaḥ /	aTa yaTArTam, tasya-api pakzIkAre tad-bADaH /
   bahiṣkāre tenaivānaikāntyam /	bahizkAre tena-eva-anEkAntyam /
   na cātiprasaṅgaḥ; bhrāntādivākyānāṃ doṣamūlatvasya durapahnavatvāt /	na ca-atiprasaFgaH; BrAnta-Adi-vAkyAnAm doza-mUla-tvasya durapahnava-tvAt /
   atra tu tadabhāvāt /	atra tu tad-aBAvAt /
   utsvapnāyitaghuṇakṣatākṣarādīnāṃ tu viśiṣṭatātparyaviraheṇa	utsvapnAyita-GuNa-kzata-akzara-AdInAm tu viSizwa-tAtparya-viraheNa
   bodhakatvepyanāśvasanīyatvāt, vyabhicāradarśanācca /	boDaka-tvepi-anASvasanIya-tvAt, vyaBicAra-darSanAt-ca /
   nityepi vede nityeśvaraśāsanātmani tattadarthatātparyānapāyāt /	nityepi vede nityeSvara-SAsana-Atmani tad-tad-arTa-tAtparyAna-pAyAt /
   tasya cātrābhāvāt, kvācitkadoṣadarśanasya ca pratyakṣādāvapi asamatvāt,	tasya ca-atra-aBAva-at, kvAcitka-doza-darSanasya ca pratyakza-AdO=-api asamatvAt-,
   svataḥ parato vā prāmāṇye ca tato viśeṣābhāvāt //	svatas paratas vA prAmANye ca tatas viSeza-aBAvAt //
   nyā. pa. śa. 2 tacca vedyāṃśe pratyakṣātiriktam, asākṣātkāritvāt,	nyA. pa. Sa. 2 tat-ca vedya-aMSe pratyakza-atiriktam, asAkzAtkAri-tvAt,
   anumānavat /	anumAna-vat /
   anumānātiriktaṃ, pakṣaliṅgaparāmarśādyadṛṣṭeḥ, padavākyatatsaṃbandhādīnāṃ	anumAna-atiriktaM, pakza-liFga-parAmarSa-Adi-adRzweH, pada-vAkya-tad-saMbanDa-AdInAm
   ca viśiṣṭavākyārthaṃ pratyasiddhavyāptikatvenāliṅgatvāt,	ca viSizwa-vAkya-arTam pratyasidDa-vyAptika-tvena-AliFga-tvAt,
   dṛṣṭāntābhyupagame sarvatrāviśeṣāt, vyutpattau ca svatantratayaiva	dRzwAnta-aByupagame sarvatra-aviSezAt, vyutpattO ca svatantra-tayA-eva
   bodhakatvasiddheḥ /	boDaka-tva-sidDeH /
   ata eva vaktṛjñānānumānābhyupagamepi śabdaprāmāṇyaṃ siddham /	atas eva vaktR-jQAna-anumAna-aByupagamepi Sabda-prAmANyam sidDam /
   āgamikabuddhiranumā, pratyakṣetarapramititvāt, saṃpratipannavaditi cenna,	Agamika-budDiH-anumA, pratyakza-itara-pramiti-tva-at, saMpratipanna-vat-iti ced-na,
   uktottaratvāt /	ukta-uttara-tvAt /
   anyathā śabdarasagandhādi buddhiranumā, acākṣuṣapramititvāt,	anyaTA Sabda-rasa-ganDa-Adi budDiH-anumA, acAkzuza-pramiti-tva-at,
   saṃpratipannavat, ityapi prasaṅgāt /	saMpratipannavat, iti-api prasaFgAt /
   "pratyakṣamanumānaṃ ca śāstraṃ ca vividhāgamam /	"pratyakzam-anumAnam ca SAstram ca viviDa-Agamam /
   dṛṣṭānumānāgamajam" iti manvādimaharṣisaṃmateśca	dRzwa-anumAna-Agama-jam" iti manu-Adi-mahA-Rzi-saMmateH-ca
   śabdānumānayorbhedodṛśyate /	Sabda-anumAnayoH-Beda-udRSyate /
   na cātra gobalīvardanayaḥ; antarbhāvādarśanāt /	na ca-atra go-balI-vardanayaH; antarBAva-adarSanAt /
   āgāmonumānaṃ, saṃbandhagrahaṇe satyeva bodhakatvāditi cenna; bodhya	AgAmonumAnaM, saMbanDa-grahaNe sati-eva boDaka-tvAt-iti ced-na; boDya
   bodhakabhāvātiriktasaṃbandhagrahaṇāpekṣiṇyanumānatvaniyamāt /	boDaka-BAva-atirikta-saMbanDa-grahaNa-apekziNI-anumAna-tva-niyamAt /
   na cātra tadatiriktaḥ saṃbandhaḥ, yadgrahaṇaṃ niyamenāpekṣyeta /	na ca-atra tad-atiriktaH saMbanDaH, yat-grahaNam niyamena-apekzyeta /
   anyathā saṃbandhasāpekṣatayā tayoḥ pratyakṣatvasyāpi susādhatvāditi //	anyaTA saMbanDa-sApekza-tayA tayoH pratyakza-tvasya-api su-sADa-tvAt-iti //
   na ca smṛtiḥ; apūrvaviṣayatvāt /	na ca smRtiH; apUrva-vizaya-tvAt /
   padasaṃdohaviśeṣo vākyam /	pada-saMdoha-viSezaH vAkyam /
   prāmāṇikapadavyavahāraviṣayaḥ padam /	prAmANika-pada-vyavahAra-vizayaH padam /
   tasya suptiṅantatvādikalpanayāpi vyaktiḥ kriyate /	tasya suptiFanta-tva-Adi-kalpanayA-api vyaktiH kriyate /
   ata eva hyanyathānyathā prakṛtipratyayādikaṃ vyākaraṇāntareṣu kalpyate /	atas eva hi-anyaTA-anyaTA prakRti-pratyaya-Adikam vyAkaraNa-antarezu kalpyate /
   tacca na sāṃketikam; saṃketayitṛpuruṣāsaṃbhavāt /	tat-ca na sAMketikam; saMketayitR-puruza-asaMBavAt /
   ata eva na bhāṣāntaravat tatklaptiḥ, nityavedagatatvācca /	atas eva na BAzA-antara-vat tad-klaptiH, nitya-veda-gata-tvAt-ca /
   yāni vaidikāni padāni tānyeva laukikanīti "vedaśabdebhya evādau"	yAni vEdikAni padAni tAni-eva lOkikanI-iti "veda-SabdeByaH eva-AdO"
   ityādivacanādapi siddham /	ityAdi-vacanAt-api sidDam /
   bhāṣācchandasostu katipayaśabdānāṃ	BAzAt-CandasoH-tu katipaya-SabdAnAm
   lakṣaṇabhedastattadānupūrvīpratiniyamāpekṣaḥ /	lakzaNa-BedaH-tad-tad-AnupUrvI-pratiniyama-apekzaH /
   bhāṣāprayuktaḥ sarvopi vede kvāpi prayogavān /	BAzA-prayuktaH sarva-upi vede kvApi prayogavAn /
   vedaikaniyataḥ śabdo nānyatreti vyavasthitiḥ //	veda-eka-niyataH SabdaH na-anyatra-iti vyavasTitiH //
   uktaṃ caitadvedārthasaṃgrahepi--- "vaidikā eva sarve vācakāḥ śabdāśca---"	uktam ca-etat-veda-arTa-saMgrahepi-- "vEdikAH eva sarve vAcakAH SabdAH-ca---"
   ityādinā //	ityAdinA //
   nyā. pa. śa. 3 vākyaṃ dvidhā---pauruṣeyāpauruṣeyabhedāt /	nyA. pa. Sa. 3 vAkyam dviDA-a----pOruzeya-apOruzeya-BedAt /
   puruṣasvātantryādhīnaracanāviśeṣaviśiṣṭaṃ pauruṣeyam /	puruza-svAtantrya-aDIna-racanA-viSeza-viSizwam pOruzeyam /
   taddvidhā, anvitārthamananvitārthaṃ ca, ādyaṃ yathā---agniruṣṇaḥ, āpo	tat-dviDA, anvita-arTam-ananvita-arTam ca, Adyam yaTA---agniH-uzNaH, ApaH-
   dravāḥ, iti /	dravAH, iti /
   dvitīyaṃ yathā---agniranuṣṇaḥ, āpaḥ kaṭhināḥ, iti //	dvitIyam yaTA---agniH-anuzNaH, ApaH kaWinAH, iti //
   nyā. pa. śa. 4 atraikadeśino vadanti---ananvayāgrahādanvitavyavahāraḥ	nyA. pa. Sa. 4 atra-eka-deSinaH vadanti---ananvaya-AgrahAt-anvita-vyavahAraH
   kvacijjāyata iti /	kvacid-jAyate iti /
   ata eva laukikavākye dṛṣṭavyabhicārasya na jhaṭati	atas eva lOkika-vAkye dRzwa-vyaBicArasya na Jawati
   vākyādvākyārthādhyavasāyaḥ; yogyatāvimarśasākāṅkṣatvāt /	vAkyAt-vAkya-arTa-aDyavasAyaH; yogya-tA-vimarSa-sa-AkAFkza-tvAt /
   sāmānyayogyatāgrahaṇepi vyaktiyogyatāyāḥ	sAmAnya-yogya-tA-grahaNepi vyakti-yogyatAyAH
   vaktṛjñānānumānamanteraṇāsiddheḥ---iti prameyasaṃgrahādiṣu samarthitam /	vaktR-jQAna-anumAnam-anteraNa-asidDeH---iti prameya-saMgraha-Adizu samarTitam /
   tathā---sanmātragrāhipratyakṣanirākaraṇāya śāstrasyānuvādakatvaprasaṅge	taTA-a---sanmAtra-grAhi-pratyakza-nirAkaraNAya SAstrasya-anuvAdaka-tva-prasaFge
   vivaraṇakārairuktam--- "abuddhabodhanasvarasasya śabdasyātathātvaṃ doṣa	vivaraNa-kArEH-uktam-- "abudDa-boDana-svarasasya Sabdasya-AtaTAtvam doza
   ityabhisandhiḥ /	iti-aBisanDiH /
   athavā anuvādakatvameva syāt /	aTavA anuvAdaka-tvam-eva syAt /
   na hi mānāntarapratīterthe śabdaḥ pramāṇam /	na hi mAna-antara-pratIterTe SabdaH pramANam /
   tathaiva hi tasya vyutpattiḥ" ityuktvā "nanvanuvādakatayaiva vyutpattiḥ	taTA-eva hi tasya vyutpattiH" iti-uktvA "nanu-anuvAdaka-tayA-eva vyutpattiH
   puṃvākyeṣu" ityādinā vaktṛjñānānumānamupapādya "satyam, daivāt	puMvAkya-izu" ityAdinA vaktR-jQAna-anumAnam-upapAdya "satyam, dEvAt-
   tadanuvādakatvamiti nābuddhabodhanasvārasyabhaṅgaprasaṅgaḥ, yathā	tad-anuvAdaka-tvam-iti na-abudDa-boDana-svArasya-BaFga-prasaFgaH, yaTA
   smṛtyanumitavedasyānuvādakatvepyarthāditi na mānatābhaṅgaḥ" ityādi uktaṃ	smRti-anumita-vedasya-anuvAdaka-tva-ipi-arTAt-iti na mAnatA-BaFgaH" ityAdi uktam
   ca prajñāparitrāṇe --- "pauruṣeyagiraḥ śaṅkāgrastā na sahasā mitim /	ca prajQA-paritrANe -- "pOruzeya-giraH SaFkA-grastAH na sahasA mitim /
   janayanti na yāvat tanmūlamānānavagrahaḥ //	janayanti na yAvat tad-mUla-mAnAnavagrahaH //
   anumāya ca vaktustanmūlayogyapramāntaram /	anumAya ca vaktuH-tad-mUla-yogya-pramA-antaram /
   taduktavākyaliṅgena vākyārthamanujānate //	tad-ukta-vAkya-liFgena vAkya-arTam-anujAnate //
   anvitārthābhidhānāya yogyaṃ vākyamidaṃ sadā /	anvita-arTa-aBiDAnAya yogyam vAkyam-idam sadA /
   asau ca nānṛtaṃ vakti saṃjñātvārthaṃ tadabravīt //	asO ca na-anRtam vakti saMjQAtva-arTam tat-abravIt //
   vaktṛjñānānumānena jñātājñātasvavākyataḥ /	vaktR-jQAna-anumAnena jQAta-ajQAta-sva-vAkyataH /
   anvitārthābhidhāyitvayogyatāmātradhīrgirām //	anvita-arTa-aBiDAyi-tva-yogya-tA-mAtra-DIrgirAm //
   parāmarśa iti prāpto nārthasaṃsargagocaraḥ /	parAmarSaH iti prAptaH na-arTa-saMsarga-gocaraH /
   mānāntarāvirodhitvaṃ yogyatetyabhidhīyate //	mAna-antara-aviroDi-tvam yogyatA-iti-aBiDIyate //
   nanvevaṃ laukikaṃ vākyaṃ liṅgaṃ celliṅgavat tataḥ /	nanu-evam lOkikam vAkyam liFgam ced-liFga-vat tatas /
   śabdo gṛhītasaṃbandhāt tadvadasyāpi liṅgatā //	SabdaH gRhIta-saMbanDAt tadvat-asya-api liFgatA //
   vyutpattikāle vyutpitsorliṅgadhīrnāstyasaṃśayāt /	vyutpatti-kAle vyutpitsoH-liFga-DIH-na-asti-asaMSayAt /
   yathāvyutpattiśabdāstu bodhakā iti cedataḥ //	yaTAvyutpatti-SabdAH-tu boDakAH iti ced-atas //
   svata evārthabodhaḥ syāditi naivāsya liṅgatā" //	svatas eva-arTa-boDaH syAt-iti na-eva-asya liFga-tA" //
   ityādi /	ityAdi /
   bhagavadyāmunamunibhistu āgamapramāṇye vaktṛjñānānumānaṃ dūṣitam /	Bagavat-yAmuna-muniBiH-tu Agama-pramANye vaktR-jQAna-anumAnam dUzitam /
   nigamitaṃ ca /	nigamitam ca /
   "tasmādasti nadītīre phalamityevamādiṣu /	"tasmAt-asti nadI-tIre Palam-iti-evamAdizu /
   yā siddhaviṣayā buddhiḥ sā śabdī nānumānukī" iti /	yA sidDa-vizayA budDiH sA SabdI na-anumAnukI" iti /
   ayameva pakṣonusṛto varadaviṣṇumiśraiḥ /	ayam-eva pakzonusRtaH vara-da-vizNu-miSrEH /
   tattvaratnākarepyāgamaprāmāṇyagranthopādānapūrvakaṃ prapañcitametat /	tattva-ratna-Akarepya-Agama-prAmANya-granTa-upAdAna-pUrvakam prapaQcitam-etat /
   apauruṣeyaṃ tu sarvamanvitārthamevākintu ādityo yūpaḥ-- ityādiṣūpacārato	apOruzeyam tu sarvam-anvita-arTam-eva-Akintu AdityaH yUpaH-- iti-Adizu-upacArataH-
   nirvāhaḥ /	nirvAhaH /
   ākāṅkṣāsattivogyatāvanti hi padānyanvitamabhidadhati, anvaye vā	AkAFkzA-satti-vogya-tAvanti hi padAni-anvitam-aBidaDati, anvaye vA
   viśrāmyanti /	viSrAmyanti /
   ādityayūpapadayoḥ pratyakṣasiddhasvārthabhedayorayogyatayā	Aditya-yUpa-padayoH pratyakza-sidDa-sva-arTa-BedayoH-ayogya-tayA
   mukhyavṛttiparityāgaḥ //	muKya-vRtti-parityAgaH //
   nyā. pa. śa. 5 vṛttirdvidhā---abhidhopacārabhedāt /	nyA. pa. Sa. 5 vRttiH-dviDA---aBiDa-upacAra-BedAt /
   vyutpattisiddhārtha eva vṛttirabhidhā /	vyutpatti-sidDArTaH eva vRttiH-aBiDA /
   yathā siṃhaśabdaspaya mṛgendre /	yaTA siMha-Sabdaspaya mRgendre /
   sā jātiguṇādiviṣayabhedād yogarūḍhitatsamuccayabhedācca bahuvidhā /	sA jAti-guNa-Adi-vizaya-BedAt yoga-rUXi-tat-samuccaya-BedAt-ca bahuviDAH /
   mukhyārthabādhe sati tadāsanne vṛttirupacāraḥ /	muKya-arTa-bADe sati tad-Asanne vRttiH-upacAraH /
   āsattiśca dvividhā---mukhyārthasaṃbandhastadguṇasaṃbandhaśceti /	AsattiH-ca dviviDA----muKya-arTa-saMbanDaH-tad-guNa-saMbanDaH-ca-iti /
   tatra pūrveṇa pravṛttirlakṣaṇā, yathā---gaṅgāyāṃ ghoṣaḥ prativasatītyatra	tatra pUrveNa pravRttiH-lakzaNA, yaTA---gaFgAyAm GozaH prativasati-iti-atra
   gaṅgaśabdasya pravāhaviśeṣarūpavācyasaṃbandhini tīre /	gaFga-Sabdasya pravAha-viSeza-rUpa-vAcya-saMbanDini tIre /
   evaṃ lakṣitalakṣaṇā grāhyā /	evam lakzita-lakzaNA grAhyA /
   dvitīyena pravṛttirgauṇī /	dvitIyena pravRttiH-gONI /
   yathā siṃho devadatta ityatra siṃhmaśabdasya śauryādigūṇaṇyogini devadatte	yaTA siMhaH devadattaH iti-atra siMhma-Sabdasya SOrya-Adi-gUNaNyogini devadatte
   tattvaratnākare tvevamuktam--- "abhidhānābhidheyatvamataḥ śabdārthayoḥ	tattva-ratna-Akare tu-evam-uktam--- "aBiDAna-aBiDeya-tvam-atas Sabda-arTayoH
   sthitam /	sTitam /
   saṃbandhotrābhidhā dvedhā bodhyā mukhyajaghanyataḥ //	saMbanDotra-aBiDAH dveDA boDyA muKya-jaGanyatas //
   abhidhārthāvagatyātmā śabdaṃ vyāpārayiṣyataḥ /	aBiDArTa-a=-agatya-AtmA Sabdam vyApArayizyataH /
   śabdaśaktinimittā sā svārthe mukhyābhidhīyate //	Sabda-Sakti-nimittA sA sva-arTe muKya-aBiDIyate //
   svārthābhidhānadvārā syājjaghanyārthāntare matā /	sva-arTa-aBiDAna-dvArA syAt-jaGanya-arTa-antare matA /
   " iti //	" iti //
   tadvistarastatraiva dgaṣṭavyaḥ //	tad-vistaraH-tatra-eva dgazwavyaH //
   na ca gauṇalākṣaṇikaprayogayoravācyaviṣayatvādavācyatvam /	na ca gONala-akzaNika-prayogayoH-avAcya-vizaya-tvAt-avAcya-tvam /
   saṃbandhasādṛśyamātrapravṛttepyanāditvāt /	saMbanDa-sAdRSya-mAtra-pravRttepi-ana-Adi-tvAt /
   tata eva vivakṣitasthale yathaucityaṃ prayogopapatteḥ /	tatas eva vivakzita-sTale yaTA-Ocityam prayoga-upapatteH /
   etāḥ sarvā api vṛttayaḥ anvitābhidhānavṛttyantarbhūtāḥ /	etAH sarvAH api vRttayaH anvita-aBiDAna-vRtti-antarBUtAH /
   pṛthakpadānāṃ smārakatvameva /	pRTak-padAnAm smAraka-tvam-eva /
   abhihitānvaye hi padānāṃ padārthe padārthānāṃ vāvayārthe padānāṃ ca	aBihita-anvaye hi padAnAm padArTe padArTAnAm vAvaya-arTe padAnAm ca
   tatreti śaktitrayakalpanāgāraivaṃ syāt, vākyārthasyāśābdatvaprasaṅgo vā /	tatra-iti Sakti-traya-kalpanAgAra-evam syAt, vAkya-arTasya-ASAbda-tva-prasaFgaH vA /
   padārthe lakṣaṇasamāpteḥ pramāṇaprasaṅgaśca /	padArTe lakzaNa-samApteH pramANa-prasaFgaH-ca /
   nacānvitābhidhānenyonyāśrayaṇam, mithaḥ smaraṇamātropajīvanāt /	naca-anvita-aBiDAnenyonya-ASrayaNam, miTas smaraNa-mAtra-upajIvanAt /
   yathāhuḥ--- "padajātaṃ śrutaṃ sarvaṃ smāritānanvitārthakam /	yaTA-AhuH-- "pada-jAtam Srutam sarvam smAritAn-anvita-arTakam /
   nyāyasaṃpāditavyakti paścādvākyārthabodhakam" //	nyAya-saMpAdita-vyakti paScAt-vAkya-arTa-boDakam" //
   iti //	iti //
   nāpi paunaruktyādidoṣaḥ; tattadaṃśapratiniyataśaktitvāt /	na-api pOnarukti-Adi-dozaH; tad-tad-aMSa-pratiniyata-Sakti-tvAt /
   nāpi vākyabhedaḥ, ekapradhānatayā svārthābhidhānāt /	na-api vAkya-BedaH, eka-praDAna-tayA sva-arTa-aBiDAnAt /
   "padārtha eva vākyārthaḥ saṃsṛṣṭo hyabhidhīyate" ityuktaṃ /	"padArTaH eva vAkya-arTaH saMsRzwaH hi-aBiDIyate" iti-uktam /
   tathā "nānā śabdādibhedāt" ityādhikaraṇe "yadyapi 'veda' 'upāsīta'	taTA "nAnA Sabda-Adi-Beda-at" iti-ADikaraNe "yadi-api avedaH-a aupAsIta-a
   ityādayaḥ śabdāḥ pratyayāvṛttyabhidhāyinaḥ, pratyayāśca brahmaikaviṣayāḥ;	ityAdayaH SabdAH pratyaya-AvRtti-aBiDAyinaH, pratyayAH-ca brahma-eka-vizayAH;
   tathāpi	taTA-api
   tattatprakaraṇoditajagadekakāraṇatvāpahatapāpmatvādiviśeṣaṇaviśiṣṭabrahmaviṣayapratyayāvṛttyavabodhinaḥ	tad-tad-prakaraNa-udita-jagat-eka-kAraNa-tva-apahata-pApma-tva-Adi-viSezaNa-viSizwa-brahma-vizaya-pratyaya-AvRtti-avaboDinaH
   pratyayāvṛttirūpā vidyā bhindanti" iti /	pratyaya-AvRtti-rUpA vidyA Bindanti" iti /
   vedārthasaṃgrahepi--- "śodhakeṣvapi 'satyaṃ jñānamanantaṃ brahma' 'ānando	veda-arTa-saMgrahepi-- "SoDakezu-api asatyam jQAnam-anantam brahma-a aAnandaH-
   brahma' ityādiṣu	brahma-a ityAdizu
   sāmānādhikaraṇyavyutpattisiddhānekaguṇaviśiṣṭhaikārthābhidhānamaviruddhamiti	sAmAnADikaraNya-vyutpatti-sidDa-an-eka-guNa-viSizWA-eka-arTa-aBiDAnam-avirudDam-iti
   sarvaviśiṣṭaṃ brahmaivābhidhīyate" iti /	sarva-viSizwam brahma-eva-aBiDIyate" iti /
   atraiva pūrvabhāge	atra-eva pUrva-BAge
   "samabhivyāhṛtapadāntaravācyānvayayogyamevetarapadapratipādyamityanvitābhidhāyipadasaṃghātarūpavākyaśravaṇasamanantarameva	"samaBivyAhRta-pada-antara-vAcya-anvaya-yogyam-eva-itara-pada-pratipAdyam-iti-anvita-aBiDAyi-pada-saMGAta-rUpa-vAkya-SravaNa-samanantaram-eva
   pratīyate /	pratIyate /
   tacca svargasādhanatvarūpam /	tat-ca svarga-sADana-tva-rUpam /
   ataḥ kriyāvadananyārthatā virodhādeva parityaktā" iti /	atas kriyAvat-ananyArTa-tA viroDAt-eva parityaktA" iti /
   eṣāṃ svārasyamanvitābhidhāne /	ezAm svArasyam-anvita-aBiDAne /
   na cātra parābhyupagamenoktamiti jñāpakamasti /	na ca-atra para-aByupagamena-uktam-iti jQApakam-asti /
   varadaviṣṇumiśrairapi "satyajñānādipadānāmakhaṇḍaikarasārthatve	vara-da-vizNu-miSrEH-api "satya-jQAna-Adi-padAnAm-aKaNxa-ekarasa-arTa-tve
   anvitābhidhānānupapatteśca" ityādiṣu bahuṣu pradeśeṣu anvitābhidhānameva	anvita-aBiDAna-anupapatteH-ca" ityAdizu bahuzu pradeSezu anvita-aBiDAnam-eva
   māyāvādinaṃ pratyuktam /	mAyA-vAdinam pratyuktam /
   uktaṃ cāgamaprāmāṇye--- "anyānvitābhidhānepi vyavahāropapattitaḥ /	uktam ca-Agama-prAmANye-- "anyA-anvitA-aBiDAna-ipi vyavahAra-upapattitaH /
   avaśyāśrayaṇīyeyamanvitārthābhidhāyitā" //	avaSya-ASrayaNIyA-iyam-anvita-arTa-aBiDAyitA" //
   ityārabhya, "tasmādākāṅkṣitāsannayogyārthāntarasaṅgate /	iti-AraBya, "tasmAt-AkAFkzita-Asanna-yogya-arTa-antara-saFgate /
   svārthe padānāṃ vyutpattirāstheyā sarvavādibhiḥ" //	sva-arTe padAnAm vyutpattiH-AsTeyA sarva-vAdiBiH" //
   iti /	iti /
   tattvaratnākarepi--- "avaśyāśrayaṇīyeyamanvitārthābhidhāyitā /	tattva-ratnAkarepi-- "avaSya-ASrayaNIyeyam-anvita-arTa-aBiDAyitA /
   ityāhuryāmunācāryāḥ padairevānvitābhidhām /	iti-AhuH-yAmunA-AcAryAH padEH-eva-anvita-aBiDAm /
   " ityārabhya prapañcenopapādyopasaṃhṛtam--- "ṣaḍbhiḥ	" iti-AraBya prapaQcena-upapAdya-upasaMhRtam-- "zaxBiH
   pratītipramukhopapattibhi- rnirdhūtacodyābhirihānvitābhidhā /	pratIti-pramuKa-upapattiBi rnirDUta-codyABiH-iha-anvitA-aBiDA /
   siddhā padairnābhihitānvayasthiti- rviparyayādityakhilaṃ samañjasam" //	sidDA padEH-na-aBihita-anvaya-sTiti rvi-paryayAt-iti-aKilam samaQja-sam" //
   iti //	iti //
   prajñāparitrāṇanyāyasudarśanayośca bahuśa uktam--- "anvitārthābhidhāyitvaṃ	prajQA-paritrANa-nyAya-su-darSanayoH-ca bahuSas uktam-- "anvita-arTa-aBiDAyi-tvam
   śabdaśaktinibandhanam /	Sabda-Sakti-nibanDanam /
   vyutpattyavagataṃ pundhīdoṣatosya viparyayaḥ" //	vyutpatti-avagatam punDI-doza-tosya viparyayaH" //
   ityādinā //	ityAdinA //
   nanvabhihitānvayadyotakānyapi vākyāni vidyante /	nanu-aBihita-anvaya-t-yotakAni-api vAkyAni vidyante /
   vedārthasaṃgrahe tāvat "evaṃ bodhakānāṃ padasaṃghātānāṃ saṃsargaviśeṣa	veda-arTa-saMgrahe tAvat "evam boDakAnAm pada-saMGAtAnAm saMsarga-viSeza
   bodhanena vākyaśabdābhidheyānāmuccāraṇakramo yatra puruṣabuddhipūrvakaḥ"	boDanena vAkya-Sabda-aBiDeyAnAm-uccAraNa-kramaH yatra puruza-budDi-pUrvakaH"
   ityādyuktam /	ityAdi-uktam /
   tathā tatraiva "prakṛtipratyayarūpeṇa padasyaivānekaviśeṣaṇagarbhatvāt,	taTA tatra-eva "prakRti-pratyaya-rUpeNa padasya-eva-aneka-viSezaNa-garBa-tvAt,
   anekapadārthasaṃsargabodhakatvācca vākyasya" iti /	aneka-padArTa-saMsarga-boDaka-tvAt-ca vAkyasya" iti /
   bhāṣyepi "śabdasya tu viśeṣeṇa saviśeṣa eva vastunyabhidhānasāmarthyaṃ,	BAzyepi "Sabdasya tu viSezeNa sa-viSezaH eva vastuni-aBiDAna-sAmarTyaM,
   padavākyarūpeṇa pravṛtteḥ /	pada-vAkya-rUpeNa pravRtteH /
   prakṛtipratyayayogena hi padatvam; prakṛtipratyayorarthabhedena padasyaiva	prakRti-pratyaya-yogena hi pada-tvam; prakRti-pratyayoH-arTa-Bedena padasya-eva
   viśiṣṭārthapratipādanamavarjanīyam /	viSizwa-arTa-pratipAdanam-avarjanIyam /
   padabhedaścārthabhedanibandhanaḥ /	pada-BedaH-ca-arTa-Beda-nibanDanaH /
   padasaṃghātarūpasya vākyasyānekapadārthasaṃsargāviśeṣābhidhāyitvena"	pada-saMGAta-rUpasya vAkyasya-aneka-padArTa-saMsarga-aviSeza-aBiDAyi-tvena"
   ityādyuktam /	ityAdi-uktam /
   evaṃ vyutpattinirūpaṇe vedārthasaṃgrahe "siddhavastuṣu śabdasya	evam vyutpatti-nirUpaNe veda-arTa-saMgrahe "sidDa-vastuzu Sabdasya
   bodhakatvaśaktigrahaṇamatyantasukaram" ityupakramya, "apavarake daṇḍaḥ	boDaka-tva-Sakti-grahaNam-atyanta-su-karam" iti-upakramya, "apavarake daNxaH
   sthitaḥ" iti vākye yādṛcchikavyutpattiprakāramupapādya, "tathā bālaḥ	sTitaH" iti vAkye yAdRcCika-vyutpatti-prakAram-upapAdya, "taTA bAlaH
   'tātoyam, anbaiṣā' ityādinā buddhipūrvavyutpādanena tattatpadānāṃ	atA-toyam, anbEzA-a ityAdinA budDi-pUrva-vyutpAdanena tad-tad-padAnAm
   tattatpadārtheṣveva bodhakatvaśaktigrahaṇamupapādya, punarapi "asya	tad-tad-padArTezu-eva boDaka-tva-Sakti-grahaNam-upapAdya, punar-api "asya
   śabdasyāyamartha iti pūrvavṛddhaiḥ śikṣitaḥ" ityādi coktvā, "evameva	Sabdasya-ayam-arTaH iti pUrva-vRdDEH SikzitaH" ityAdi ca-uktvA, "evam-eva
   sarvapadānāṃ svārthābhidhāyitvaṃ saṃghātaviśeṣāṇāṃ ca	sarva-padAnAm sva-arTa-aBiDAyi-tvam saMGAta-viSezANAm ca
   yathāvasthitasaṃsargaviśeṣavācitvaṃ ca jānāti" ityādyuktam //	yaTA-avasTita-saMsarga-viSeza-vAci-tvam ca jAnAti" ityAdi-uktam //
   bhāṣyepi prathamasūtrapūrvapakṣanirākaraṇe--- "evaṃ kila laukikāḥ	BAzyepi praTama-sUtra-pUrva-pakza-nirAkaraNe-- "evam kila lOkikAH
   śabdārthasaṃbandhamavadhārayanti---mātāpitṛprabhṛtibhiḥ ambātātamātulādīn"	Sabda-arTa-saMbanDam-avaDArayanti----mAtA-pitR-praBRtiBiH ambA-tAta-mAtula-AdIn-"
   ityādinā padavyutpattiḥ pūrvamupapāditā /	ityAdinA pada-vyutpattiH pUrvam-upapAditA /
   tatra ca "teṣu teṣvartheṣu teṣāṃ śabdānāṃ prayogo bodhakatvanibandhanaḥ	tatra ca "tezu tezu-arTezu tezAm SabdAnAm prayogaH boDaka-tva-nibanDanaH
   iti niścinvanti" ityādyuktam /	iti niScinvanti" ityAdi-uktam /
   punaśca "vyutpannetaraśabdeṣvasya śabdasyāyamarthaḥ iti pūrvavṛddhaiḥ	punar-ca "vyutpanna-itara-Sabdezu-asya Sabdasya-ayam-arTaH iti pUrva-vRdDEH
   śikṣitāḥ" ityādi /	SikzitAH" ityAdi /
   yadināmānvitābhidhānamabhimataṃ; tadā kathamiva padamātre vyutpattiḥ syāt	yadi-nAma-anvita-aBiDAnam-aBimataM; tadA kaTam-iva pada-mAtre vyutpattiH syAt-
   yadi ca sā syāt, kathamanvitamabhidheyam, vyutpattivaiparītyaprasaṅgāt /	yadi ca sA syAt, kaTam-anvitam-aBiDeyam, vyutpatti-vEparItya-prasaFgAt /
   tasmānnānvitābhidhānameva siddhānta iti nirṇetuṃ śakyam, iti kecit //	tasmAt-na-anvitA-aBiDAnam-eva sidDAnte iti nirNetum Sakyam, iti kecid //
   nyā. pa. śa. 6 anye tu "bodhakānām" ityādivākyamanvite	nyA. pa. Sa. 6 anye tu "boDakAnAm" ityAdi-vAkyam-anvite
   saṃsargaviśeṣasiddherupapadyate /	saMsarga-viSeza-sidDeH-upapadyate /
   padavākyabhedābhidhānamapi tattadviśeṣavaiśiṣṭyapradarśanamātrārthaṃ,	pada-vAkya-Beda-aBiDAnam-api tad-tad-viSeza-vESizwya-pradarSana-mAtra-arTaM,
   parābhyupagamadyotanārthaṃ vā /	para-aByupagamat-yotana-arTam vA /
   pratyekapadavyutpattyabhidhānamapyanvitārthabodhanopayuktāsādhāraṇadvāraprakāśanamātram	pratyeka-pada-vyutpatti-aBiDAnam-api-anvita-arTa-boDana-upayukta-asADAraNa-dvAra-prakASana-mAtram
   padārthaṃ smārayitvaiva hi padāni vakyārthaṃ bodhayantītyuktan /	padArTam smArayitvA-eva hi padAni vakya-arTam boDayanti-iti-uktan /
   smṛteśca svānubhūtimūlatvānna śaktyantarakḷptiḥ /	smRteH-ca sva-anuBUti-mUla-tvAt-na Sakti-antara-k?ptiH /
   vyākhyātaṃ ca bhāṣyādikamanvitaparatayā vivaraṇe śrīrāmamiśraiḥ /	vyAKyAtam ca BAzya-Adikam-anvita-para-tayA vivaraNe SrI-rAma-miSrEH /
   tathā ṣaḍarthasaṃkṣepepi--- "śabdaśca svataḥ śakyamanvitatayā bodhayati,	taTA zaz-arTa-saMkzepepi-- "SabdaH-ca svatas Sakyam-anvita-tayA boDayati,
   asaṃbhghaverthāntaram, iti hi vyutpattiḥ---" ityādyuktam /	asaMBGaverTa-antaram, iti hi vyutpattiH---" ityAdi-uktam /
   atonvitābhidhānaṃ siddhāntaḥ iti /	atas-nvita-aBiDAnam sidDAntaH iti /
   evamanvitābhidhānasāmarthyādviśiṣṭapratipattyanyathānupapatteśca	evam-anvita-aBiDAna-sAmarTyAt-viSizwa-pratipatti-anyaTA-anupapatteH-ca
   padānāmapi viśiṣṭābhidhāyitvaṃ siddham //	padAnAm-api viSizwa-aBiDAyi-tvam sidDam //
   nyā. pa. śa. 7 ata eva viśiṣṭārthābhidhāyitvepi viśeṣaṇamatre śaktiḥ	nyA. pa. Sa. 7 atas eva viSizwa-arTa-aBiDAyi-tvepi viSezaNam-atre SaktiH
   ityapi nirastam; abhidhāyitvātiriktaśaktyantarābhāvāt /	iti-api nirastam; aBiDAyitvA-atirikta-Sakti-antara-aBAvAt /
   aparyavasānavacanamapi viśiṣṭabodhanaśaktasya viśeṣaṇamātre	aparyavasAna-vacanam-api viSizwa-boDana-Saktasya viSezaNa-mAtre
   sthātumaśaktatvāt /	sTAtum-aSakta-tvAt /
   viśiṣṭānupraviṣṭaṃ hi viśeṣaṇaṃ pareparañjakaveṣameveti tādṛgākāro	viSizwa-anupravizwam hi viSezaNam pareparaQjaka-vezam-eva-iti tAdRS-AkAraH-
   viśeṣyagrahaṇamantareṇa durgrahaḥ /	viSezya-grahaNam-antareNa durgrahaH /
   tāvatā ca tadarthaṃ viśeṣyagrahaṇamiti vyarthaṃ vacaḥ /	tAvatA ca tad-arTam viSezya-grahaNam-iti vyarTam vacaH /
   yathāpratīti vyavasthāpanasyaiva yuktatvāt //	yaTAprati-iti vyavasTApanasya-eva yukta-tvAt //
   kiṃ ca--- gavādiśabdābhihitagotvādyarthasvabhāvataḥ /	kim ca-- gavA-Adi-Sabda-aBihita-go-tvA-Adi-arTa-svaBAvataH /
   vyaktidhīryadi tadvat syāt niṣkarṣakapadeṣvapi /	vyakti-DIrya-di tadvat syAt nizkarzaka-padezu-api /
   gavādiśabdā jātyādīn paratantrān pracakṣate /	gavA-Adi-SabdAH jAti-AdIn paratantrAn pracakzate /
   tenāśrayapratītiścet tannaḥ siddhaḥ samīhitam /	tena-ASraya-pratItiH-ced tat-naH sidDaH samIhitam /
   paraṃ kathamavijñāpya pāratantryasya bodhanam /	param kaTam-avijQApya pAratantryasya boDanam /
   vijñāpya yadi śabdasya tatra śaktirna kiṃ bhavet /	vijQApya yadi Sabdasya tatra SaktiH-na kim Bavet /
   parasya paratantreṇa tathā buddhena bodhanam /	parasya paratantreNa taTA budDena boDanam /
   tadbuddhyā paratantrasya bodhanenyonyasaṃśrayaḥ /	tad-budDyA paratantrasya boDanenyonya-saMSrayaH /
   paradhīnirapekṣaṃ cet pāratantryaṃ pratīyate /	para-DInirapekzam ced pAratantryam pratIyate /
   na tena parabuddhiḥ syānniṣkṛṣṭapratipattivat /	na tena para-budDiH syAt-nizkRzwa-pratipatti-vat /
   pāratantryaṃ svarūpaṃ cet tulyaṃ niṣkarṣakepi tat /	pAratantryam svarUpam ced tulyam nizkarzakepi tat /
   adhikaṃ dharminiṣṭhatvādanyannopalabhāmahe /	aDikam Darmi-nizWa-tvAt-anyat-na-upalaBAmahe /
   padāntaraparāmarśanirapekṣapratītike /	pada-antara-parAmarSa-nirapekza-pratItike /
   nirūḍhalakṣaṇāvādāḥ paryāyāvṛttigocarāḥ /	nirUXa-lakzaNOvAdAH paryAya-avRtti-gocarAH /
   vyaktergaurityaniṣkarṣānniṣkarṣe tvādyapekṣaṇāt /	vyakteH-gOritya-nizkarzAt-nizkarze tu-Adi-apekzaNAt /
   niṣkarṣakeṣvadṛṣṭeśca na jātyā vyaktilakṣaṇā /	nizkarzakezu-adRzweH-ca na jAtyA vyakti-lakzaNA /
   ākṛtāveva yaḥ śaktiṃ śabdānāmabhimanyate /	AkRtO=-eva yaH Saktim SabdAnAm-aBimanyate /
   sattāyāmeva kiṃ tena sarveṣāṃ nābhyupeyate /	sattAyAm-eva kim tena sarvezAm na-aByupeyate /
   ato gavādiśabdebhyo viśiṣṭaviṣayā matiḥ /	atas gavA-Adi-SabdeByaH viSizwa-vizayA matiH /
   śabdaśaktiprasūteti balādabhyupagamyatām //	Sabda-Sakti-prasUtA-iti balAt-aByupagamyatAm //
   nyā. pa. śa. 8 yattu "na lokavyutpattihaniḥ, tatraiva śakteḥ" iti	nyA. pa. Sa. 8 yat-tu "na loka-vyutpatti-haniH, tatra-eva SakteH" iti
   ṣaḍarthasaṃkṣepe śrīrāmamiśrairuktam, tadapi tatra	zaz-arTa-saMkzepe SrI-rAma-miSrEH-uktam, tat-api tatra
   śaktyabhāvapratikṣepaparam /	Sakti-aBAva-pratikzepa-param /
   asamāptadhīstu vedāntāśruterbhramaḥ /	asamApta-DIH-tu vedAnta-aSruteH-BramaH /
   āpātavyutpattyā śrutestatpūrtirityanantaramabhidhānāt /	ApAta-vyutpattyA SruteH-tad-pUrtiH-iti-anantaram-aBiDAnAt /
   yaccātmasiddhau "yathā gavādipadaśaktirekabuddhisiddhepi	yat-ca-Atma-sidDO "yaTA gavA-Adi-pada-SaktiH-ekabudDi-sidDepi
   sāmānyaviśeṣātmake vastuni sāmānyāṃśena saṃbadhyate" iti /	sAmAnya-viSeza-Atmake vastuni sAmAnya-aMSena saMbaDyate" iti /
   tadapi parābhyupagatodāharaṇamanyārtham /	tat-api para-aByupagata-udAharaNam-anya-arTam /
   yatheti parasaṃpratipannanidarśanāt /	yaTA-iti para-saMpratipanna-nidarSanAt /
   guṇavācinyapi pade jātiśabdoktanītitaḥ /	guNa-vAcini-api pade jAti-Sabda-ukta-nItitaH /
   apṛthaksiddhavācitvānna yuktā guṇilakṣaṇā /	apRTak-sidDa-vAci-tvAt-na yuktA guNi-lakzaNAH /
   svaraliṅgaviśeṣotthamantralope na saṃskriyā /	svara-liFga-viSeza-utTa-mantra-lope na saMskriyAH /
   viśiṣṭavācakatvaṃ tu tadāthattaṃ na manmahe //	viSizwa-vAcaka-tvam tu tat-ATattam na manmahe //
   nyā. pa. śa. 9 ato niṣkarṣakaśabdātiriktānāmapṛthaksiddhaviśeṣaṇavācināṃ	nyA. pa. Sa. 9 atas nizkarzaka-Sabda-atiriktAnAm-apRTak-sidDa-viSezaNa-vAcinAm
   viśeṣyaparyavasānavyutpatteḥ śarīravācināṃ devādiśabdānāmapi yathāprayogaṃ	viSezya-paryavasAna-vyutpatteH SarIra-vAcinAm deva-Adi-SabdAnAm-api yaTA-prayogam
   śarīriparyavasānaṃ siddham /	SarIri-paryavasAnam sidDam /
   ata evacātmapṛthivyādiśabdānāmīśvaraparyantatā /	atas eva-ca-Atma-pRTivI-Adi-SabdAnAm-ISvara-paryanta-tA /
   tena "sarvaṃsvatvidaṃ brahma" "jyotīṃṣi viṣṇuḥ" "ayamātmābrahya"	tena "sarvaMsvatu-idam brahma" "jyotIMzi vizNuH" "ayam-AtmA-abrahya"
   "tattvamasi"ityādisāmānādhikaraṇyaṃ tattatprakārakabrahmaparam /	"tattvam-asi"iti-Adi-sAmAnADikaraNyam tad-tad-prakAraka-brahma-param /
   nāmarūpavyākaraṇaṃ ca tadanupraveśāt /	nAma-rUpa-vyAkaraNam ca tad-anupraveSAt /
   ata eva ca tasya sarvaśabdavācyatvamapi śrūyateth; tadeva ca vyajyate	atas eva ca tasya sarva-Sabda-vAcya-tvam-api SrUyateT; tat-eva ca vyajyate
   "tadanupraviśya sacca tyaccābhavat" iti /	"tad-anupraviSya sat-ca tyat-ca-aBavat" iti /
   smaryate ca--- "sarvaṃ samāpnoṣi tatosi sarvaḥ" iti /	smaryate ca-- "sarvam samApnozi tatosi sarvaH" iti /
   sūtritaṃ ca--- "carācaravyapāśrayastu syāt tadvyapadeśo	sUtritam ca-- "carAcara-vyapASrayaH-tu syAt tad-vyapadeSaH-
   bhāktastadbhāvabhāvitvāt" iti /	BAktaH-tad-BAva-BAvi-tva-at" iti /
   uktaṃ ca varadaviṣṇumiśraiḥ--- "svargakāmaśabdena kāmyamānasvargaḥ	uktam ca vara-da-vizNu-miSrEH-- "svarga-kAma-Sabdena kAmyamAna-svargaH
   puruṣobhidhīyate /	puruzoBiDIyate /
   na hīśvarovāptasamastakāmaḥ svargaṃ kāmayate, tasyātyalpasukhatvāt /	na hi-ISvara-uvApta-samasta-kAmaH svargam kAmayate, tasya-ati-alpa-suKa-tvAt /
   ato vācyaikadeśe jīve lakṣaṇā, gaṅgāśabdasya tīra iva" iti /	atas vAcya-eka-deSe jIve lakzaNA, gaFgA-Sabdasya tIraH iva" iti /
   yadvā svargakāmādiśabdānāmapi jīvādimātrepi mukhyatvameva,	yat-vA svarga-kAma-Adi-SabdAnAm-api jIva-Adi-mAtrepi muKya-tvam-eva,
   pravṛttinimittāparityāgāt /	pravRtti-nimitta-aparityAgAt /
   ata eva hi bhāktapadasya bhaktyā vyapadeśārthatvamapi bhāṣyakārairuktam /	atas eva hi BAkta-padasya BaktyA vyapadeSa-arTa-tvam-api BAzya-kArEH-uktam /
   viśiṣṭaveṣasya śaktiviṣayatvāt tattyoge kathaṃ na lakṣaṇeti cet,	viSizwa-vezasya Sakti-vizaya-tvAt tad-tyoge kaTam na lakzaNa-iti ced-,
   aparityaktapravṛttinimittasya vyutpattyanupraviṣṭamātrabodhanaṃ mukhyatā,	aparityakta-pravRtti-nimittasya vyutpatti-anupravizwa-mAtra-boDanam muKya-tA,
   tadabhāvakṛta upacāra iti vyavasthānāt //	tad-aBAva-kRtaH upacAraH iti vyavasTAnAt //
   nyā. pa. śa. 10 nanu "tattvamasi" ityatra tvamiti śvetaketumātranirdeśe	nyA. pa. Sa. 10 nanu "tattvam-asi" iti-atra tvam-iti Svetaketu-mAtra-nirdeSe
   tadasīti sāmānādhikaraṇyāyogaḥ /	tat-asi-iti sAmAnADikaraNyA-yogaH /
   śvetaketuśarīrakeśvaranirdeśe tadābhimukhyenopadeśāyogaḥ /	Svetaketu-SarIrakeSvara-nirdeSe tad-A-aBimuKyena-upadeSa-ayogaH /
   taduddeśena tvamarthavidhānaṃ cāsiśabdānanvayādinā dūranirastam /	tad-uddeSena tvam-arTa-viDAnam ca-asi-SabdAn-anvaya-AdinA dUra-nirastam /
   prāptārthatayā nigamanarūpatvepipava viśeṣaṇaviśeṣyabhedo niṣkarṣaṇīyaḥ /	prApta-arTa-tayA nigamana-rUpa-tvepipava viSezaNa-viSezya-BedaH nizkarzaNIyaH /
   evam "ahaṃ brahmāsmi" ityādivyapadeśopi durnirvahaḥ /	evam "aham brahmA-asmi" ityAdi-vyapadeSa-upi durnirvahaH /
   "jīvenātmanā" ityatrāpyātmaśabdena jīvātmādyabhidhānaṃ	"jIvena-AtmanA" iti-atra-api-Atma-Sabdena jIva-Atma-Adi-aBiDAnam
   ṣāṣyakāravacanaviruddham, jīvena mayetyādivyapadeśāt /	zAzya-kAra-vacana-virudDam, jIvena mayA-ityAdi-vyapadeSAt /
   paramātmābhidhāne tu tṛtīyānupapattiḥ, "vyākaravāṇi" ityabhihitatvāt /	paramAtmA-aBiDAne tu tRtIyA-anupapattiH, "vyAkara-vANi" iti-aBihita-tvAt /
   kriyābhedepi kṛtvāderuttarakriyaikarasyāt kartrantarāyuktiḥ,	kriyA-Bedepi kRtvA-AdeH-uttara-kriyA-eka-rasyAt kartR-antara-AyuktiH,
   samānakartṛkatvavirodhāt /	samAna-kartRka-tva-viroDAt /
   karaṇatvavivakṣayā kartari tṛtīyāyāṃ mukhyatvahāniḥ /	karaNa-tva-vivakzayA kartari tRtIyAyAm muKya-tva-hAniH /
   ataścāreṇānupraviśya parabalaṃ saṃkalayānītivajjīvasyavai	atas-cAreNa-anupraviSya para-balam saMkalayAnIti-vat-jIvasya-vE
   praviśatikartṛtvam; parastu vyākaraṇamātrakartā /	praviSati-kartR-tvam; paraH-tu vyAkaraNa-mAtra-kartA /
   tāvatā tu śabdānāṃ na tatparyantatvasiddhiḥ iti //	tAvatA tu SabdAnAm na tad-paryanta-tva-sidDiH iti //
   nyā. pa. śa. 11 atrocyate saṃbuddhistāvadatra ātmavidyopadeśena	nyA. pa. Sa. 11 atra-ucyate saMbudDiH-tAvat-atra Atma-vidyA-upadeSena
   śvetaketumātraparyavasiteti nāsaṃbodhyasaṃbodhanam /	Svetaketu-mAtra-paryavasitA-iti na-asaMboDya-saMboDanam /
   vacanavyaktiśca tadasītyeva /	vacana-vyaktiH-ca tat-asi-iti-eva /
   tatra kāryakāraṇabhāvena, śarīrātmabhāvena vā sāmānādhikaraṇyanirvāhaḥ /	tatra kArya-kAraNa-BAvena, SarIra-Atma-BAvena vA sAmAnADikaraNya-nirvAhaH /
   ubhayatra tvaṃśabdasyāpi tacchabdābhihitadravyaparyavasānaṃ siddham //	uBayatra tvaMSabdasya-api tad-Sabda-aBihita-dravya-paryavasAnam sidDam //
   dharmāntaraviśeṣyasya dharmāntaraviśeṣyataḥ /	Darma-antara-viSezyasya Darma-antara-viSezyataH /
   svasmādabhedastādātmyaṃ syādupādānadehinoḥ //	svasmAt-aBedaH-tAdAtmyam syAt-upAdAna-dehinoH //
   atastvaccharīrakaṃ brahmeti vivakṣāyāṃ satyāṃ tvaṃ taditi	atas-tvad-SarIrakam brahma-iti vivakzAyAm satyAm tvam tat-iti
   nirdeśamātramupapannam /	nirdeSa-mAtram-upapannam /
   madhyamapuruṣaśca tvaṃśabdaprayoganibandhanaḥ, "yuṣmadyupapade	maDyama-puruzaH-ca tvaMSabda-prayoga-nibanDanaH, "yuzma-di-upapade
   samānādhikaraṇe sthāninyapi madhyamaḥ" iti vidhānāt /	samAna-aDikaraNe sTAnini-api maDyamaH" iti viDAnAt /
   ataḥ sopi tvaṃśabdaparyavasānaviṣayaparyavasitaḥ /	atas sa-upi tvaMSabda-paryavasAna-vizaya-paryavasitaH /
   yadvā tat tvamasītyevānvayostu /	yat-vA tat tvam-asi-iti-eva-anvayoH-tu /
   na coddeśyānuguṇā tiṅvibhaktiriti niyamaḥ,	na ca-uddeSya-anuguNA tiFviBaktiH-iti niyamaH,
   upādeyānuguṇaliṅgavacanādinirdeśavadatrāpi virodhābhāvāt /	upAdeya-anuguNa-liFga-vacana-Adi-nirdeSa-vat-atra-api viroDa-aBAvAt /
   prayuñjate ca patañjaliprabhṛtaya upādeyānuguṇāmapi tiṅvibhaktim--- "sa	prayuQjate ca pataQjali-praBRtayaH upAdeya-anuguNAm-api tiFviBaktim-- "sa
   punarāvṛttaḥ suvarṇapiṇḍaḥ khadirāṅgārasavarṇe kuṇḍale bhavataḥ" ityādiṣu	punarAvRttaH suvarNa-piNxaH Kadira-aFgAra-savarNe kuNxale BavataH" ityAdizu
   etena "ahaṃ brahmāsmi" ityādikamapi nirvyūḍham /	etena "aham brahmA-asmi" iti-Adikam-api nirvyUXam /
   "jīvenātmānā" ityatrāpyanena nyāyena svaśabdaparyāyeṇātmaśabdena	"jIvena-AtmAnA" iti-atra-api-anena nyAyena sva-Sabda-paryAyeNa-Atma-Sabdena
   jīvaśabdasya sāmānādhikaraṇyaṃ tāvat siddham /	jIva-Sabdasya sAmAnADikaraNyam tAvat sidDam /
   tṛtīyānupapattistu svarūpatādātmyapakṣe pṛthaktvapakṣe ca samānā /	tRtIyA-anupapattiH-tu svarUpa-tAdAtmya-pakze pRTaktva-pakze ca samAnAH /
   athāṃśabhedādinā vibhajya karaṇatvādivivakṣayā kathañcinnirvāhaḥ, tathā	aTa-aMSa-Beda-AdinA viBajya karaNa-tva-Adi-vivakzayA kaTaQcid-nirvAhaH, taTA
   viśiṣṭākārādibhedavivakṣayā vibhajyātrāpi nirvāhamanumanyethāḥ /	viSizwa-AkAra-Adi-Beda-vivakzayA viBajya-atra-api nirvAham-anumanyeTAH /
   ataḥ śrutyādivākyeṣu viruddhārthānubandhinaḥ /	atas Sruti-Adi-vAkyezu virudDa-arTa-anubanDinaH /
   sāmānādhikaraṇyasya na svarūpaikyaniṣṭhatā //	sAmAnADikaraNyasya na svarUpa-Ekya-nizWatA //
   kāryatvādapṛthaksiddherāviśādanukārataḥ /	kArya-tvAt-apRTak-sidDeH-AviSAt-anukArataH /
   astisṛṣṭyupakārādeḥ sāmānādhikaraṇyadhīḥ //	asti-sRzwi-upakAra-AdeH sAmAnADikaraNya-DIH //
   na ca tvaddṛṣṭaḥ puruṣaḥ sthāṇuritivat "puruṣa evedaṃ sarvam" "tattvamasi"	na ca tvad-dRzwaH puruzaH sTANuH-iti-vat "puruzaH eva-idam sarvam" "tattvam-asi"
   ityādau bādhārthaṃ sāmānādhikaraṇyamiti vācyam, mukhyavṛttisaṃbhave	ityAdO bADa-arTam sAmAnADikaraNyam-iti vAcyam, muKya-vRtti-saMBave
   tadayogāt, prapañcasatyatvādeścābādhitapratyakṣādibalasiddhatvāt /	tad-ayogAt, prapaQca-satya-tva-AdeH-ca-AbADita-pratyakza-Adi-bala-sidDa-tvAt /
   cidaṃśasāmānādhikaraṇyaṃ tu na bādhasaham, tvayāpi tatsatyatvābhyupagamāt	cit-aMSa-sAmAnADikaraNyam tu na bADa-saham, tvayA-api tad-satya-tva-aByupagamAt
   svarūpaikyavidhāne ca viruddhadharmapratirodhāt, tatparityāge	svarUpa-Ekya-viDAne ca virudDa-Darma-pratiroDAt, tad-parityAge
   padayoranatiriktārthatayā paryāyapadasāmānādhikaraṇyaprasaṅgāt,	padayoH-anatirikta-arTa-tayA paryAya-pada-sAmAnADikaraNya-prasaFgAt,
   dvārābhāvena mukhyavṛttibādhāpatteḥ, gatyantare ca saṃbhavati tadayogāt,	dvAra-aBAvena muKya-vRtti-bADa-ApatteH, gati-antare ca saMBavati tad-ayogAt,
   svarūpamātranirdeśe ca padāntaravaiyarthyāt, svarūpabhedasya ca	sva-rUpa-mAtra-nirdeSe ca pada-antara-vEyarTya-at, svarUpa-Bedasya ca
   bahupramāṇasiddhatvāt //	bahu-pramANa-sidDa-tvAt //
   nyā. pa. śa. 12 "satyaṃ jñānam---" ityādilakṣaṇavākyamapi	nyA. pa. Sa. 12 "satyam jQAnam---" ityAdi-lakzaNa-vAkyam-api
   satyatvādiviśiṣṭaikaviṣayam, tathaiva sāmānādhikaraṇyavyutpatteḥ /	satya-tva-Adi-viSizwa-eka-vizayam, taTA-eva sAmAnADikaraNya-vyutpatteH /
   na cātra viśeṣaṇabhedādviviśeṣyabhedāprasaṅgaḥ, viruddhaviśeṣaṇābhāvāt; na	na ca-atra viSezaNa-BedAt-viviSezya-Beda-aprasaFgaH, virudDa-viSezaNa-aBAvAt; na
   hi ghaṭapaṭādiṣviva virodhaḥ /	hi Gawa-pawa-Adizu-iva viroDaH /
   yathā ca pratyakṣe nīlatvotpalatvāderavirodho darśanabalāt, tathātrāpi /	yaTA ca pratyakze nIla-tva-utpala-tva-AdeH-aviroDaH darSana-balAt, taTA-atra-api /
   na ca satyatvajñānatvādervaiyadhikaraṇyaniyamo dṛṣṭaḥ, yena virodhaḥ syāt	na ca satya-tva-jQAna-tva-AdeH-vEyaDikaraNya-niyamaH dRzwaH, yena viroDaH syAt-
   viśeṣyaikyapare tu sāmānādhikaraṇye viśeṣaṇānāṃ viśeṣaṇaviśeṣyayośca mitho	viSezya-ekya-pare tu sAmAnADikaraNye viSezaNAnAm viSezaNa-viSezyayoH-ca miTas-
   bhedo guṇa eva /	BedaH guNaH eva /
   na ca viśeṣyaikyavadviśeṣaṇaviśeṣyaikyaprasaktiḥ,	na ca viSezI-a-Ekya-vat-viSezaNa-viSezI-a-Ekya-prasaktiH,
   viśeṣaṇānāmaikyaprasaktirvā, lakṣaṇāvirodhādidoṣāt, atathāvyutpatteśca /	viSezaNAnAm-Ekya-prasaktiH-vA, lakzaNa-aviroDa-Adi-dozAt, ataTA-vyutpatteH-ca /
   nāpi viśiṣṭe viśiṣṭāntaravidhānādviśeṣaṇānāṃ mithaḥ samavāyādidoṣaḥ,	na-api viSizwe viSizwa-antara-viDAnAt-viSezaNAnAm miTas samavAya-Adi-dozaH,
   yugapadanekaviśiṣṭaikābhidhānāt, anūdya vidhāneṣvapi yathā vyutpatti	yugapad-aneka-viSizwa-eka-aBiDAnAt, anUdya viDAnezu-api yaTA vyutpatti
   dharmapradhānatvācca //	Darma-praDAna-tvAt-ca //
   nyā. pa. śa. 13 na ca viśeṣaṇaṃ sarvaṃ viśeṣaṇāntarāsaham,	nyA. pa. Sa. 13 na ca viSezaNam sarvam viSezaNa-antara-asaham,
   virodhimātravirodhitvāt, anyathā pratyakṣavirodhāt	viroDi-mAtra-viroDi-tvA-at, anyaTA pratyakza-viroDAt-
   sādhyasādhakadharmādiviśiṣṭaviṣayānumānādyanudayaprasaṅgāt, evantvādidaṃ	sADya-sADaka-Darma-Adi-viSizwa-vizaya-anumAna-Adi-anudaya-prasaFga-at, evantvAt-idam
   viśiṣṭabodhakaṃ na bhavatītyādi vyavahārasyāpi vilopaḥ syāt /	viSizwa-boDakam na Bavati-ityAdi vyavahArasya-api vilopaH syAt /
   na ca śabdane pratipādane tathā, aviśeṣāt, pratyakṣādivacchabdenāpi	na ca Sabdane pratipAdane taTA, aviSezAt, pratyakza-Adi-vat-Sabdena-api
   yathāvastu bodhanīyatvāt /	yaTAvastu boDanIya-tvAt /
   viśeṣaṇamātraparatvaṃ tu nābhyupagatameva, yena viśiṣṭaikyāsiddhiḥ syāt /	viSezaNa-mAtra-paratvam tu na-aByupagatam-eva, yena viSizwa-Ekya-asidDiH syAt /
   yasya tu viśeṣyamātraparatvaṃ, tasya paryāyatulyatvāt	yasya tu viSezya-mAtra-paratvan, tasya paryAya-tulya-tvAt-
   padāntaravaiyarthyalakṣaṇabhaṅgalakṣaṇādidoṣaḥ, pravṛttinimittānāṃ	pada-antara-vEyarTya-lakzaNa-BaFga-lakzaNa-Adi-dozaH, pravRtti-nimittAnAm
   viśeṣaṇānāṃ tyāgāt, viśeṣyamātrasya ca dvārarahitasyālakṣyatvāt /	viSezaNAnAm tyAgAt, viSezya-mAtrasya ca dvAra-rahitasya-alakzya-tvAt /
   itaravyāvṛttīnāṃ tūpalakṣaṇatve svarūpatve ca padāntaravaiyarthyādidoṣaḥ	itara-vyAvRttInAm tu-upalakzaNa-tve svarUpa-tve ca pada-antara-vEyarTya-Adi-dozaH
   sa eva //	saH eva //
   nyā. pa. śa. 14 evaṃ tāsāṃ viśeṣaṇatve	nyA. pa. Sa. 14 evam tAsAm viSezaNa-tve
   pakṣāntaravadviśiṣṭabhedādidoṣastvadukta āpatet, na cennānyatrāpi /	pakza-antara-vat-viSizwa-Beda-Adi-dozaH-tvad-uktaH Apatet, na ced-na-anyatra-api /
   tyaktapravṛttinimittasya tadvirodhivyāvṛttyabhilāṣastvālokamapahāya	tyakta-pravRtti-nimittasya tad-viroDi-vyAvRtti-aBilAzaH-tu-Alokam-apahAya
   timiranirākaraṇavāñchā /	timira-nirAkaraNa-vAQCA /
   vipratipannaṃ vākyamakhaṇḍaparam, samānādhikaraṇavākyatvāt, soyaṃ	vipratipannam vAkyam-aKaNxa-param, samAna-aDikaraNa-vAkya-tva-at, soyam
   devadattaḥ iti vākyavat, yadvā lakṣaṇavākyatvāt, prakṛṣṭaprakāśaścandraḥ	devadattaH iti vAkyavat, yat-vA lakzaNa-vAkya-tva-at, prakRzwa-prakASaH-candraH
   ityādivat iti cenna, dṛṣṭāntāsiddheḥ, tattedantāviśiṣṭasyaiva devadattasya	ityAdi-vat iti ced-na, dRzwAnta-asidDeH, tat-tedantA-viSizwasya-eva devadattasya
   soyamiti pratīteḥ /	soyam-iti pratIteH /
   yugapat tayorvyāghāta iti cenna, yaugapadyasyānabhidhānāt, anākṣepācca /	yugapad tayoH-vyAGAtaH iti ca-id-na, yOgapadyasya-anaBiDAnAt, anAkzepAt-ca /
   yugapat pratipattistu na doṣaḥ, anyathā pratyabhijñābhaṅge	yugapad pratipattiH-tu na dozaH, anyaTA pratyaBijQA-BaFge
   kṣaṇabhaṅganairātmyāpalāpādivādā vijayeran /	kzaNa-BaFga-nErAtmya-apalApa-Adi-vAdAH vijayeran /
   tathāpyatītatvavartamānatve kathamekasya ? iti cet, svapradhvaṃsakāle hi	taTA-api-atIta-tva-vartamAna-tve kaTam-ekasya ? iti cet, sva-praDvaMsa-kAle hi
   svayamatītaḥ syāt, na cāsau pradhvastaḥ, vartamānatvopalaṃbhāt;	svayam-atItaH syAt, na ca-asO praDvastaH, vartamAna-tva-upalaMBAt;
   atītopādhiviśeṣasaṃbandhitayā hi tattvam, na tvatītatayā /	atIta-upADi-viSeza-saMbanDi-tayA hi tattvam, na tu-atIta-tayA /
   kathamekaṃ pūrvamaparaṃ ca ? iti cenna,	kaTam-ekam pUrvam-aparam ca ? iti ced-na,
   pratibandhyupādhibhedenobhayopapatteḥ, anyathā kṣaṇasyāpi	pratibanDyupADi-Bedena-uBaya-upapatteH, anyaTA kzaNasya-api
   pūrvāparamadhyavartinaḥ kṣodaprasaṅgāt; na hi tasya pūrvasmādapi	pUrva-apara-maDya-vartinaH kzoda-prasaFgAt; na hi tasya pUrvasmAt-api
   pūrvatvameva, uttarasmādapyuttaratvameva vā /	pUrva-tvam-eva, uttarasmAt-api-uttara-tvam-eva vA /
   kṣudyatāṃ kṣaṇopīti cenna, sarvāpahnavaprasaṅgāt, iti /	kzudyatAm kzaNa-upI-iti ced-na, sarva-apahnava-prasaFga-at, iti /
   tiṣṭhattvetat; dvitīyopi dṛṣṭānto viśiṣṭapara eva, anyathā	tizWat-tu-etat; dvitIyopi dRzwAntaH viSizwa-paraH eva, anyaTA
   vyāvṛttapratītyanudayaprasaṅgāt, prakṛṣṭatvādiviśeṣaṇavaiyarthyācca /	vyAvRtta-prati-iti-anudaya-prasaFga-at, prakRzwa-tva-Adi-viSezaNa-vEyarTyAt-ca /
   evaṃ śrutibādhopyanumānayorvaktavyaḥ,	evam Sruti-bADopi-anumAnayoH-vaktavyaH,
   paryāyatulyatvādiprasaṅgalakṣaṇapratikūlatarkaśca /	paryAya-tulya-tva-Adi-prasaFga-lakzaNa-pratikUla-tarkaH-ca /
   tathā vipratipannaṃ vākyaṃ viśiṣṭaparam, ākāṅkṣāyuktavākyatvāt,	taTA vipratipannam vAkyam viSizwa-param, AkAFkzA-yukta-vAkya-tva-at,
   vyadhikaraṇavākyavat, iti bādhakamanumānamapi, pratipattyanurodhāt	vyaDikaraNa-vAkyavat, iti bADakam-anumAnam-api, pratipatti-anuroDAt
   dṛṣṭāntasiddheścāsya balīyastvam /	dRzwAnta-sidDeH-ca-asya balIyaH-tvam /
   bhinnapravṛttinimittānāṃ śabdānāmekasminnarthe vṛttiḥ sāmānādhikaraṇyamiti	Binna-pravRtti-nimittAnAm SabdAnAm-ekasmin=-arTe vRttiH sAmAnADikaraNyam-iti
   śābdairevoktam /	SAbdEH-eva-uktam /
   tatra bhinnapravṛttinimittānāmiti paryāyavyāvṛttiḥ /	tatra Binna-pravRtti-nimittAnAm-iti paryAya-vyAvRttiH /
   ekasminniti vyadhikaraṇānāṃ ghaṭaḥ paṭaityādyananvitānāṃ ca	ekasmin=-iti vyaDikaraNAnAm GawaH pawa-etya-Adi-an-anvitAnAm ca
   vyavacchedārtham /	vyavacCeda-arTam /
   śabdānām arthe iti ca vyaktyarthameva, arthe iti viśeṣyasya pradhānatayā	SabdAnAm arTe iti ca vyakti-arTam-eva, arTe iti viSezyasya praDAna-tayA
   vācyatvasūcanārthaṃ vā /	vAcya-tva-sUcana-arTam vA /
   tena vyadhikaraṇavākyeṣvekapradhānārthe vṛttisaṃbhavepiva tasya	tena vyaDikaraNa-vAkyezu-eka-praDAna-arTe vRtti-saMBavepiva tasya
   viśeṣyatavabhāvād vyavacchedyatā /	viSezyatava-BAvAt vyavacCedyatA /
   viśeṣyabodhanavyāpāro vṛttiḥ pravṛttiriti ca sāmānyato viśeṣataścātrocyate	viSezya-boDana-vyApAraH vRttiH pravRttiH-iti ca sAmAnyatas viSezataH-ca-atra-ucyate
   prakṛṣṭā hi vṛttiḥ pravṛttiḥ /	prakRzwA hi vRttiH pravRttiH /
   prakarṣaścātra viśeṣyaviṣayatayā /	prakarzaH-ca-atra viSezya-vizaya-tayA /
   tatra yadupādhikā viśeṣye śabdavṛttiḥ, tat pravṛttinimittam /	tatra yat-upADikA viSezye Sabda-vRttiH, tat pravRtti-nimittam /
   bhinnaviśeṣaṇadvāreṇaikaviśeṣyābhidhānaṃ sāmānādhikaraṇyamityuktaṃ bhavati	Binna-viSezaNa-dvAreNa-eka-viSezya-aBiDAnam sAmAnADikaraNyam-iti-uktam Bavati
   nyā. pa. śa. 15 nanu pauruṣeyaṃ sarvamanvitārthamiti pratipāditam,	nyA. pa. Sa. 15 nanu pOruzeyam sarvam-anvita-arTam-iti pratipAditam,
   tannopapadyate, guṇavadvaktṛpraṇītasyaiva vākyasya tathātvadarśanāt, iti	tat-na-upapadyate, guNavat-vaktR-praNItasya-eva vAkyasya taTA-tva-darSana-at, iti
   cenna, svataḥ prāmāṇyāt, svarasato hi sarvaṃ	ced-na, svatas prAmANya-at, svarasataH hi sarvam
   jñānasabādhitavyavahārajanakaṃ dṛśyate /	jQAna-sabADita-vyavahAra-janakam dRSyate /
   bhedāgrahādiviśeṣopādhikaṃ hi kvacid bādhyavyavahārahetutvam /	Beda-agraha-Adi-viSeza-upADikam hi kvacid bADya-vyavahAra-hetu-tvam /
   tataḥ svābhāvikamapi prāmāṇyaṃ pratibandhakena doṣeṇa kvacidapahnutam;	tatas svABAvikam-api prAmANyam pratibanDakena dozeNa kvacid-apahnutam;
   yathāgnerauṣṇyam /	yaTA-agneH-OzNyam /
   tatra tadaṃśāpekṣayā prāmāṇyameva /	tatra tad-aMSa-apekzayA prAmANyam-eva /
   guṇāstu saṃbhāvitadoṣasthale doṣanirākaraṇaupayikāḥ, pramāṇyasya	guNAH-tu saMBAvita-doza-sTale doza-nirAkaraNa-OpayikAH, pramANyasya
   tairvyāptyabhāvāt, nityasarvajñavādināṃ pramāṇabhūte tajjñāne vyabhicārāt	tEH-vyApti-aBAvAt, nitya-sarvajQa-vAdinAm pramANa-BUte tad-jQAne vyaBicArAt-
   aprāmāṇyasya tu doṣādhīnatvamavyabhicaritānvayavyatirekasiddham /	aprAmANyasya tu doza-aDIna-tvam-avyaBicarita-anvaya-vyatireka-sidDam /
   avastunoprāmāṇyasya kathaṃ hetusādhyatvamiti cenna,	avastunA-uprAmANyasya kaTam hetu-sADya-tvam-iti ced-na,
   saṃśayatvaviparyayatvādirūpasya tasyāvastutvābhāvāt, bhāvāntarātiriktasya	saMSaya-tva-viparyaya-tva-Adi-rUpasya tasya-avastu-tva-aBAva-at, BAva-antara-atiriktasya
   cābhāvasyāsmābhiranabhyupagamāt, abhyupagamepi pradhvaṃsasya	ca-aBAvasya-asmABiH-anaByupagamAt, aByupagamepi praDvaMsasya
   mudgarādisādhyatvadṛṣṭeḥ /	mudgara-Adi-sADya-tva-dRzweH /
   tadvat pramāpi samyaṅmithyābodhasādhāraṇādatiriktasahitā jāyate, kāryatve	tadvat pramA-api samyak-miTyA-boDa-sADAraNAt-atirikta-sahitAH jAyate, kAryatve
   sati tadviśeṣatvāt, apramāvat; prāmāṇyaṃ parato jñāyate, anabhyāsadaśāyāṃ	sati tad-viSeza-tva-at, apramAvat; prAmANyam paratas jQAyate, anaByAsa-daSAyAm
   sāṃśayikatvāt, aprāmāṇyavat, iti cet, tatra prathame kṛtsnapramāpakṣīkāre	sAMSayika-tvAt, aprAmANyavat, iti cet, tatra praTame kRtsna-pramA-pakzIkAre
   hetoḥ svamate bhāgāsiddhirḥ, iśvarapramāyā nityatvābhyupagamāt /	hetoH sva-mate BAga-asidDiH-H, iSvara-pramAyA nitya-tva-aByupagamAt /
   anīśvarapramāpakṣīkāre yāvadīśvarasiddhi vyarthaṃ viśeṣaṇam /	anISvara-pramA-pakzIkAre yAvat-ISvara-sidDi vyarTam viSezaNam /
   riśvarānumānasamanantaraṃ prayogaḥ iti cenna, tasya	riSvara-anumAna-samanantaram prayogaH iti ced-na, tasya
   śāstrayonyadhikaraṇanyāyenānumātumaśakyatvāt /	SAstra-yoni-aDikaraNa-nyAyena-anumAtum-aSakyatvAt /
   tarhi viśeṣaṇaṃ na prayokṣyāmahe iti cenna,	tarhi viSezaNam na prayokzyAmahe iti ced-na,
   svābhimateśvarapramayānaikāntyāt /	sva-aBimateSvara-pramayAnEkAntyAt /
   anabhyupagateśvaraiḥ saugatādibhirevaṃ prayoge kaḥ parihāraḥ iti cenna,	anaByupagata-ISvarEH sOgata-AdiBiH-evam prayoge kaH parihAraH iti ced-na,
   śrutisiddhanityapramāsamarthanena bādhasyānaikāntikasya vā vaktuṃ	Sruti-sidDa-nitya-pramA-sam-arTanena bADasya-anEkAntikasya vA vaktum
   śakyatvāt /	Sakya-tvAt /
   śrutisiddhanityapramāvyavacchedena kāryatvaviśeṣaṇaṃ saphalaṃ syāt hi cet,	Sruti-sidDa-nitya-pramAvi-a-vacCedena kAryatva-viSezaNam saPalam syAt hi ced-,
   tarhi śrutyā tatsiddhiḥ śrutiprāmāṇyanirṇayamantareṇa kathaṃ syāt ? /	tarhi SrutyA tad-sidDiH Sruti-prAmANI-anirNayam-antareNa kaTam syAt ? /
   tatprāmāṇyaṃ ca nityanirdeṣatayābhyupagamyate cet, kathaṃ tatra parataḥ	tad-prAmANyam ca nitya-nirdeza-tayA-aByupagamyate cet, kaTam tatra paratas-
   prāmāṇyetpattiḥ ? vaktṛguṇādhīnaṃ vākyānāṃ prāmāṇyamiti hi vaḥ siddhāntaḥ	prAmANyet-pattiH ? vaktR-guNa-aDInam vAkyAnAm prAmANyam-iti hi vaH sidDAntaH
   nirdeṣataiva guṇaḥ, iti tadadhīnatayā tatra parataḥ prāmāṇyamiti cenna,	nirdeza-tA-eva guNaH, iti tad-aDIna-tayA tatra paratas prAmANyam-iti ced-na,
   pratibandhakābhāvasya paraiḥ kāraṇatvānabhyupagamāt /	pratibanDaka-aBAvasya parEH kAraNa-tva-anaByupagamAt /
   abhyupagame ca tāvanmātradhīnatvepi vedāpauruṣeyatvanityatvāderavirodhāt;	aByupagame ca tAvat-mAtR-a-DIna-tvepi veda-apOruzeya-tva-nitya-tva-AdeH-aviroDAt;
   vedapauruṣeyatvādisiddhyarthaṃ hi vaḥ parataḥ prāmāṇyasamarthanārambhaḥ /	veda-pOruzeya-tva-Adi-sidDi-arTam hi vaH paratas prAmANya-samarTana-AramBaH /
   tadapauruṣeyatvādisiddhyarthameva cāsmābhiḥ svataḥ prāmāṇyaṃ pratipādyate	tad-apOruzeya-tva-Adi-sidDi-arTam-eva ca-asmABiH svatas prAmANyam pratipAdyate
   athāptoktatayā vedaprāmāṇyādīśvarasiddhau tatpramāvyavacchedāya	aTa-Apta-ukta-tayA veda-prAmANyAt-ISvara-sidDO tad-pramAvya-vat-CedAya
   viśeṣaṇamitīṣyate, tadapi na, parataḥ prāmāṇye nirṇīte	viSezaNam-iti-izyate, tat-api na, paratas prAmANye nirNIte
   vadesyāptamūlaprāmāṇyasiddhiḥ, tatsiddhau ceśvarasiddhiḥ,	vadesya-Apta-mUla-prAmANya-sidDiH, tad-sidDO ca-ISvara-sidDiH,
   tatpramāvyavacchedāya viśeṣaṇam, saviśeṣaṇaśvāsau hetuḥ parataḥ prāmāṇyaṃ	tad-pramAvya-vat-CedAya viSezaNam, sa-viSezaNa-SvAsO hetuH paratas prAmANyam
   sādhayet, iti cakrakāśrayaprasaṅgārt /	sADayet, iti cakraka-ASraya-prasaFga-Art /
   iśvarānumānānyathāsiddhiparihārāya parataḥ prāmāṇyaṃ nyāyakusumāñjalau	iSvara-anumAnAn-yaTA-sidDi-parihArAya paratas prAmANyam nyAya-kusuma-aQjalO
   samarthyate /	samarTyate /
   tatraiva ca kāryatvaviśeṣaṇaṃ prayujyate /	tatra-eva ca kAryatva-viSezaNam prayujyate /
   na cāsiddhivyavacchedāya viśeṣaṇaṃ yuktam; siddhatve tu parataḥ	na ca-asidDi-vyavacCedAya viSezaNam yuktam; sidDa-tve tu paratas-
   prāmāṇyasamarthanasya na tadarthateti dustaratā /	prAmANya-samarTanasya na tad-arTa-tA-iti dustaratA /
   tathāpi śabdaprāmāṇyaṃ vaktṛguṇādhīnamiti cenna, viśeṣakābhāvāt,	taTA-api Sabda-prAmANyam vaktR-guNa-aDInam-iti ced-na, viSezaka-aBAvAt,
   doṣasaṃbhāvanāsthale ca tadapekṣaṇāt, vedasya canirdeṣatvāt /	doza-saMBAvanA-sTale ca tad-apekzaNAt, vedasya ca-nirdeza-tvAt /
   doṣābhāvādhīnatve parataḥ prāmāṇyaṃ siddhamiti cenna, tadadhīnatvābhāvāt,	doza-aBAva-aDIna-tve paratas prAmANyam sidDam-iti ced-na, tad-aDIna-tva-aBAvAt,
   tasya virodhanivṛttimātrarūpatvāt /	tasya viroDa-nivRtti-mAtra-rUpa-tvAt /
   astu vā tadadhīnatvam, tathāpi vede tu na doṣaḥ /	astu vA tad-aDIna-tvam, taTA-api vede tu na dozaH /
   guṇamantareṇa doṣābhāvo na ghaṭata iti cet,	guNam-antareNa doza-aBAvaH na GawataH iti ced-,
   anuṣṇāśītasparśavadubhayanivṛtterapi darśanāt, upapatteśca /	anuzNa-aSIta-sparSa-vat-uBaya-nivRtteH-api darSana-at, upapatteH-ca /
   bhāvāntarābhāvavādino doṣābhāvopi guṇa eveti cenna, svābhāvāntareṇa	BAva-antara-aBAva-vAdinaH doza-aBAva-upi guNaH eva-iti ced-na, svABAva-antareNa
   tannirvāhāt /	tad-nirvAhAt /
   na hi tasyāpi śītābhāva uṣṇa eva, anuṣṇāśīte tadasiddheḥ /	na hi tasya-api SIta-aBAvaH uzNaH eva, anuzNa-aSIte tad-asidDeH /
   ubhayasaṃgrahaṇena hi śītābhāvatvam /	uBaya-saMgrahaNena hi SIta-aBAva-tvam /
   tadvadatrāpi saguṇeṣvāptavākyeṣu vaktṛguṇarahiteṣu vedavākyeṣu ca	tadvat-atra-api sa-guNezu-Apta-vAkyezu vaktR-guNa-rahitezu veda-vAkyezu ca
   doṣābhāvaḥ samānaḥ //	doza-aBAvaH samAnaH //
   nyā. pa. śa. 16 nanu śabdānāṃ svataḥ prāmāṇye buddhādivākyamapi svataḥ	nyA. pa. Sa. 16 nanu SabdAnAm svatas prAmANye budDa-Adi-vAkyam-api svatas-
   pramāṇaṃ syāt /	pramANam syAt /
   na syāt, svatastvasyotsargarūpatvāt, virodhiviśeṣe ca tasyānanupraveśāt /	na syAt, svatas-tvasya-utsarga-rUpa-tvAt, viroDi-viSeze ca tasya-ananupraveSAt /
   uktaṃ cāgamaprāmāṇye--- "naiva śabde svato doṣāḥ prāmāṇyaparipanthinaḥ /	uktam ca-Agama-prAmANye-- "na-eva Sabde svatas dozAH prAmANya-paripanTinaH /
   santi kintu svatastasya pramāṇatvamiti sthitiḥ //	santi kintu svatas-tasya pramANa-tvam-iti sTitiH //
   vakturāśayadoṣeṇa keṣu cittadapodyate /	vaktuH-ASaya-dozeNa kezu cittadapa-udyate /
   aṅgulyagre hi mātaṅgayūthamityevamādiṣu" //	aFgulI-agre hi mAtaFga-yUTam-iti-evam-Adizu" //
   iti /	iti /
   kiñca, nitye hetuguṇāpekṣā vede nāstīśabuddhivat /	kiQca, nitye hetu-guNa-apekzA vede nAsti-ISa-budDi-vat /
   hetvabhāvānna doṣaścedūvaktrabhāvādihāpi naḥ //	hetu-aBAvAt-na dozaH-cedU-vaktra-BAvAt-iha-api naH //
   akāraṇaṃ yathā jñānaṃ pramātvamadhigacchati /	akAraNam yaTA jQAnam pramAtvam-aDigacCati /
   akāraṇaṃ tathā vākyaṃ svataḥ pramitikāraṇam //	akAraNam taTA vAkyam svatas pramiti-kAraNam //
   yadi hetuguṇābhāvādaprāmāṇyaṃ prasajyate /	yadi hetu-guNa-aBAvAt-aprAmANyam prasajyate /
   tadeśvarapramāyāmapyanivāryamidaṃ tava //	tadA-ISvara-pramAyAm-api-anivAryam-idam tava //
   nyā. pa. śa. 17 athaiva brūṣe---kāraṇaguṇadoṣayorabhāve tatprayojyayoḥ	nyA. pa. Sa. 17 aTa-eva brUze---kAraNa-guNa-dozayoH-aBAve tad-prayojyayoH
   prāmāṇyāprāmāṇyayordvayorapyasaṃbhavādraśyantarāyogācca niḥsvabhāvatvaṃ	prAmANya-aprAmANyayoH-dvayoH-api-asaMBavAt-raSI-antarA-yogAt-ca niHsvaBAva-tvam
   vedaśabdajanyajñānānāṃ syāditi; idamapi tulyamīśvarajñāne /	veda-Sabda-janya-jQAnAnAm syAt-iti; idam-api tulyam-ISvara-jQAne /
   hetunivṛttistatkāryaṃ prāmāṇyaṃ nivartayet, na tu nityamiti cet,	hetu-nivRttiH-tat-kAryam prAmANyam nivartayet, na tu nityam-iti ced-,
   aprāmāṇyahetunivṛttirapi tathaiva /	aprAmANya-hetu-nivRttiH-api taTA-eva /
   ato viruddhasvabhāvayogaḥ ubhayaparityāgānniḥsvabhāvaitava vā syāt /	atas virudDa-svaBAva-yogaH uBaya-parityAgAt-niHsvaBAva-etava vA syAt /
   evamanīśvaravādināṃ saugatādīnāṃ	evam-anISvara-vAdinAm sOgata-AdInAm
   śuddhasaṃvitsantānādiṣvadhipatisahakāryādikāraṇatadguṇāderasaṃbhavāt	SudDa-saMvid-santAna-Adizu-aDipati-saha-kArya-Adi-kAraNa-tad-guNa-AdeH-a-saMBavAt
   svārasikasvātmagocaraprāmāṇyasya cābhyupagamāt samāścarcāḥ /	svArasikasva-Atma-gocara-prAmANyasya ca-aByupagamAt samAH-carcAH /
   yadyapi pūrvapratyayasyakāraṇatvamiṣṭam, tathāpi tasyāpavargadaśāsthasya	yadi-api pUrva-pratyayasya-kAraNa-tvam-izwam, taTA-api tasya-apavarga-daSA-sTasya
   guṇadoṣādirūpasamastasaṃskārapratyarthitayā na tajjanyasya guṇahetuteti /	guNa-doza-Adi-rUpa-samasta-saMskAra-pratyarTitayA na tad-janyasya guNa-hetu-tA-iti /
   yacca, prāmāṇyaṃ parato jñāyate, iti prayuktam, tatra jñānāntareṇa	yat-ca, prAmANyam paratas jQAyate, iti prayuktam, tatra jQAna-antareNa
   jñānāntarasvabhāvavedanābhyupagamāt siddhasādhanatā /	jQAna-antara-svaBAva-vedanAByupagamAt sidDa-sADana-tA /
   parata eveti vivakṣāyāmīdṛśaṃ jñānaṃ prameti lakṣaṇataḥ	paratas eva-iti vivakzAyAm-IdRSam jQAnam pramA-iti lakzaNataH
   sarvapramāsaṅgrāhiṇi jñāne pārameśvare ca vijñāne tadasaṃbhavaḥ; na hi	sarva-pramAsaFgrAhiNi jQAne pArameSvare ca vijQAne tad-asaMBavaH; na hi
   tābhyāṃ svapramātvaṃ na gṛhītam, lakṣaṇāvyāptikiñcijjñatvādiprasaṅgāt /	tAByAm sva-pramAtvam na gRhItam, lakzaNa-avyApti-kiQcijjQa-tva-Adi-prasaFgAt /
   atonyatra parata eveti niyama iti cet, tadapi na, taddṛṣṭāntenaiva	atonyatra paratas eva-iti niyamaH iti cet, tat-api na, tad-dRzwAntena-eva
   pratiprayoktuṃ śakyatvāt-vigītaṃ prāmāṇyaṃ svādhāreṇa jñāyate,	pratiprayoktum Sakya-tva-at--vigItam prAmANyam sva-ADAreNa jQAyate,
   prāmāṇyarūpatvāt, riśvarajñānādiprāmāṇyavat iti /	prAmANya-rUpa-tvAt, riSvara-jQAna-Adi-prAmANya-vat iti /
   kathaṃ tarhi idaṃ pramāṇamapramāṇaṃ veti saṃśayāvakāśaḥ ? iti cenna,	kaTam tarhi idam pramANam-apramANam vA-iti saMSaya-avakASaH ? iti ced-na,
   viśeṣato gṛhyamāṇeṣvapi saṃśayotpattidarśanāt /	viSezataH gRhyamANezu-api saMSaya-utpatti-darSanAt /
   bhavati muhuḥ śuktikārajatamohādandhīkṛtadhiyaḥ kaladhautepi	Bavati muhur SuktikA-ra-jata-mohAt-anDIkRta-DiyaH kalaDOtepi
   tathopalabhyamāne yathopalambhamidaṃ rajatameva vā pūrvavacchuktirajataṃ	taTA-upalaByamAne yaTA-upalamBam-idam rajatam-eva vA pUrvavat-Sukti-rajatam
   veti purataḥ /	vA-iti puratas /
   tathātrāpi gṛhyamāṇepi prāmāṇye kimidaṃ pramāṇameva sat	taTA-atra-api gRhyamANepi prAmANye kim-idam pramANam-eva sat-
   pramāṇatayopalambhate ? uta, bādhāt pūrvabhramavadapramāṇaṃ sat ? iti	pramANa-tayA-upalamBate ? uta, bADAt pUrva-Brama-vat-apramANam sat ? iti
   saṃśayo yuktaḥ /	saMSayaH yuktaH /
   tathāpi sandehasahena kiṃ svatograhaṇena ? niścayastu parādhīna eveti cet,	taTA-api sandeha-sahena kim svatas-grahaNena ? niScayaH-tu para-aDInaH eva-iti ced-,
   kimasmadapekṣayā grahaṇamagrahaṇaṃ vā niyantuṃ śakyam ? siddho hi	kim-asmad-apekzayA grahaNam-agrahaNam vA niyantum Sakyam ? sidDaH hi
   grahaṇaprakāraḥ parīkṣakairanusaraṇīyaḥ /	grahaNa-prakAraH parIkzakEH-anusaraNIyaH /
   siddhireva svataḥ kathamiti cet, ittham---jñānaṃ svālambanaṃ prakāśayat	sidDiH-eva svatas kaTam-iti cet, itTam-----jQAnam sva-Alambanam prakASayat-
   svayamapi jñānāntaranirapekṣaṃ prakāśate, iti tāvat sarvavedāntisaṃmatam /	svayam-api jQAna-antara-nirapekzam prakASate, iti tAvat sarva-vedAnti-saMmatam /
   asvayaṃprakāśavādepi svagrāhiṇānuvyavasāyena prakāśamāno	asvayaMprakASa-vAdepi sva-grAhiNa-anuvyavasAyena prakASamAnaH-
   vyavasāyastāvadasaṃśayātmaiva dṛśyate //	vyavasAyaH-tAvat-asaMSaya-AtmA-eva dRSyate //
   nyā. pa. śa. 18 smṛtyaprāmāṇyavādepyapūrvārthagocaratayā	nyA. pa. Sa. 18 smRtya-prAmANya-vAda-Ipya-pUrva-arTa-gocara-tayA
   smṛtivilakṣaṇaścāviparyayātmā cābādhātmā ca, vādhādeḥ pūrvaṃ	smRti-vilakzaNaH-ca-aviparyaya-AtmA ca-AbADa-AtmA ca, vADa-AdeH pUrvam
   tatprasaṅgābhāvāt /	tad-prasaFga-aBAvAt /
   tataśca yadviṣayatayāyaṃ vyavasāyaḥ prathamaṃ pratibhātaḥ,	tatas-ca yat-vizaya-tayA-ayam vyavasAyaH praTamam pratiBAtaH,
   tadviṣayatayaiva parasparaparikṣodāt paścādapi /	tad-vizaya-tayA-eva paraspara-parikzodAt paScAt-api /
   ato yat tadviṣayatvalakṣaṇaṃ prāmāṇyaṃ paścāt tenaiva vyavasthāpyate,	atas yat tad-vizaya-tva-lakzaNam prAmANyam paScAt tena-eva vyavasTApyate,
   tadādāveva gṛhītamiti svataḥ prāmāṇyagrahaḥ //	tad-AdO=-eva gRhItam-iti svatas prAmANya-grahaH //
   nyā. pa. śa. 19 nanvevaṃ saṃśayatvādilakṣaṇamaprāmāṇyamapi	nyA. pa. Sa. 19 nanu-evam saMSaya-tva-Adi-lakzaNam-aprAmANyam-api
   svayaṃprakāśenānuvyavasāyena vā prathamamave grahītuṃ śakyam; tathāpi	svayaMprakASena-anuvyavasAyena vA praTamamave grahItum Sakyam; taTA-api
   viparyayatvalakṣaṇaṃ na tathā, gṛhyamāṇavaiparītyasya svena svagrāhiṇā vā	viparyaya-tva-lakzaNam na taTA, gRhyamANa-vEparItyasya svena sva-grAhiNA vA
   prathamamagrahaṇāt, tasminnaṃśe ca vaidikānāmavivādāt,	praTamam-agrahaNAt, tasmin=-aMSe ca vEdikAnAm-avivAdAt,
   tatremamaṃśamādāyaiva cāntataḥ pasvataḥ prāmāṇyasamarthanapravṛtteḥ, tatra	tatra-imam-aMSam-AdAya-eva ca-antataH pasvataH prAmANya-samarTana-pravRtteH, tatra
   doṣābhāvādevādāvaprāmāṇyānutpatteḥ /	doza-aBAva-at-eva-AdOvaprAmANya-anutpatteH /
   tata eva cāprāmāṇyapramityasaṃbhavāt, svata eva ca	tatas eva ca-aprAmANya-pramiti-asaMBavAt, svatas eva ca
   prāmāṇyapramiterabādhācca ityucyate, iti //	prAmANya-pramiteH-abADAt-ca iti-ucyate, iti //
   iti kavitārkikasiṃhasya sarvatantrasvatantrasya śrīmadveṅkaṭanāthasya	iti kavi-tArkika-siMhasya sarva-tantra-svatantrasya SrImat-veFkawa-nATasya
   vedāntācāryasya kṛtiṣu nyāyapariśuddhau śabdādhyāye prathamamāhnikam	vedAnta-AcAryasya kRtizu nyAya-pariSudDO Sabda-aDyAye praTamam-Ahnikam
