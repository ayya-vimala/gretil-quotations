   taṃ natvā vimalaṃ śivārkakiraṇe śāstre pare racyate saṅkṣepādvivṛtiḥ	tam natvA vimalam Siva-arka-kiraNe SAstre pare racyate saFkzepAt-vivRtiH
   padeṣu gamikā vidyākhyapāde yataḥ /	padezu gamikA vidyA-AKya-pAde yatas /
   prokto vistarataḥ padārthaviṣayo yuktyāgamairnirṇayaḥ prāyo 'nyatra mayā	proktaH vistarataH padArTa-vizayaH yukti-AgamEH-nirNayaH prAyas anyatra mayA
   kṛtāntavimaticchedāya sādhāraṇaḥ // KirT_0.1 //	kRtAnta-vimati=-CedAya sADAraNaH // KirT_0.1 //
   kailāsaśikharāsīnaṃ somaṃ somārdhaśekharam /	kElAsa-SiKara-AsInam somam soma-arDa-SeKaram /
   haraṃ dṛṣṭvābravīttārkṣyaḥ stutipūrvamidaṃ vacaḥ // KirT_1.1 //	haram dRzwvA-abravIt-tArkzyaH stuti-pUrvam-idam vacaH // KirT_1.1 //
   jayāndhakapṛthuskandha- bandhabhedavicakṣaṇa /	jaya-anDaka-pRTu-skanDa banDa-Beda-vicakzaNa /
   jaya pravaravīreśa- saṃruddhapuradāhaka // KirT_1.2 //	jaya pravara-vIra-ISa saMrudDa-pura-dAhakaH // KirT_1.2 //
   jayākhilasureśāna- śiraśchedabhayānaka /	jaya-aKila-sura-ISAna SiraH-Ceda-BayAnakaH /
   jaya prathitasāmarthya- manmathasthitināśana // KirT_1.3 //	jaya praTita-sAmarTya manmaTa-sTiti-nASana // KirT_1.3 //
   jayācyutatanudhvaṃsa- kālakūṭabalāpaha /	jaya-acyuta-tanu-DvaMsa kAlakUwa-bala-apaha /
   jayāvartamahāṭopa- saridvegavidhāraṇa // KirT_1.4 //	jaya-Avarta-mahA-Awopa sarit-vega-viDAraNa // KirT_1.4 //
   jaya dāruvanodyāna- munipatnīvimohaka /	jaya dAru-vana-udyAna muni-patnI-vimohakaH /
   jaya nṛttamahārambha- krīḍāvikṣobhadāruṇa // KirT_1.5 //	jaya nRtta-mahA-AramBa krIxA-vikzoBa-dAruNa // KirT_1.5 //
   jayograrūpasaṃrambha- trāsitatridaśāsura /	jaya-ugra-rUpa-saMramBa trAsita-tridaSa-asuraH /
   jaya krūrajanendrāsya- darśitāsṛksunirjhara // KirT_1.6 //	jaya krUra-jana-indra-Asya darSita-asRj-su-nirJara // KirT_1.6 //
   jaya vīraparispanda- dakṣayajñavināśana /	jaya vIra-parispanda dakza-yajQa-vinASana /
   jayādbhutamahāliṅga- saṃsthānabalagarvita // KirT_1.7 //	jaya-adButa-mahA-liFga saMsTAna-bala-garvitaH // KirT_1.7 //
   jaya śvetanimittogra- mṛtyudehanipātana /	jaya Sveta-nimitta-ugra mRtyu-deha-nipAtana /
   jayāśeṣasukhāvāsa- kāmamohitaśailaja // KirT_1.8 //	jaya-aSeza-suKa-AvAsa kAma-mohita-SEla-ja // KirT_1.8 //
   jayopamanyusantāpa- mohajālatamohara /	jaya-upamanyu-santApa moha-jAlatamaH-hara /
   jaya pātālamūlordhva- lokālokapradāhaka // KirT_1.9 //	jaya pAtAlamUla-UrDva lokAloka-pradAhakaH // KirT_1.9 //
   bhaktasya mama bhītasya śivajñānaṃ paraṃ vada /	Baktasya mama BItasya Siva-jQAnam param vada /
   yadavāpya narāḥ sarve muktimāyānti kevalām // KirT_1.10 //	yat-avApya narAH sarve muktim-AyAnti kevalAm // KirT_1.10 //
   evamukto haraḥ prāha visphuraccandraśekharaḥ /	evam-uktaH haraH prAha visPurat-candraSeKaraH /
   bhagavānuvāca|	BagavAn-uvAca|
   bhadrametattvayā pṛṣṭaṃ śṛṇu jñānaṃ mahodayam // KirT_1.11 //	Badram-etat-tvayA pRzwam SRNu jQAnam mahA-udayam // KirT_1.11 //
   kiraṇākhyaṃ mahātantraṃ parāmṛtasukhapradam /	kiraNa-AKyam mahA-tantram para-amRta-suKa-pradam /
   sarvānugrāhakaṃ śubhraṃ padārthoddyotakaṃ sphuṭam // KirT_1.12 //	sarva-anugrAhakam SuBram padArTa-uddyotakam sPuwam // KirT_1.12 //
   paśupāśapatijñāna- vicārapratipādakam /	paSu-pASa-pati-jQAna vicAra-pratipAdakam /
   kriyācaryāsamopetaṃ yogabhūtibharāvaham // KirT_1.13 //	kriyA-caryA-samopetam yoga-BUti-Bara-Avaham // KirT_1.13 //
   garuḍa uvāca|	garuxaH uvAca|
   yadyevaṃ sa paśustāvat- kīdṛśo badhyate katham /	yadi-evam sa paSuH-tAvat kIdRSaH baDyate kaTam /
   mucyate kathamākhyāhi saṃdehavinivṛttaye // KirT_1.14 //	mucyate kaTam-AKyAhi saMdeha-vinivRttaye // KirT_1.14 //
   bhagavānuvāca|	BagavAn-uvAca|
   paśurnityo hyamūrto 'jño niṣkriyo nirguṇo 'prabhuḥ /	paSuH-nityaH hi-amUrtaH ajQaH nizkriyaH nirguNaH apraBuH /
   vyāpī māyodarāntastho bhogopāyavicintakaḥ // KirT_1.15 //	vyApI mAyA-udara-anta-sTaH Boga-upAya-vicintakaH // KirT_1.15 //
   tasyāśuddhasya sambandhaṃ samāyāti śivātkalā /	tasya-aSudDasya sambanDam samAyAti SivAt-kalA /
   tayodbalitacaitanyo vidyākhyāpitagocaraḥ // KirT_1.16 //	tayA-udbalita-cEtanyaH vidyA-AKyApita-gocaraH // KirT_1.16 //
   rāgeṇa rañjitaścāpi pradhānaṃ ca guṇātmanā /	rAgeNa raQjitaH-ca-api praDAnam ca guNa-AtmanA /
   buddhyādikaraṇānīka- sambandhādbadhyate paśuḥ // KirT_1.17 //	budDi-Adi-karaNa-anIka sambanDAt-baDyate paSuH // KirT_1.17 //
   tato niyatisaṃśleṣāt svārjite 'pi niyamyate /	tatas niyati-saMSlezAt sva-arjite api niyamyate /
   kālena kālasaṃkhyāna- kāryabhogavimohitaḥ // KirT_1.18 //	kAlena kAla-saMKyAna kArya-Boga-vimohitaH // KirT_1.18 //
   evaṃ tattvakalābaddhaḥ kiñcijjño dehasaṃyutaḥ /	evam tattva-kalA-badDaH kiQcid-jQaH deha-saMyutaH /
   māyābhogapariṣvaktas tanmayaḥ sahajāvṛtaḥ // KirT_1.19 //	mAyA-Boga-parizvaktaH tad-mayaH sahaja-AvRtaH // KirT_1.19 //
   tataḥ sukhādikaṃ kṛtsnaṃ bhogaṃ bhuṅkte svakarmataḥ /	tatas suKa-Adikam kRtsnam Bogam BuFkte sva-karmataH /
   same karmaṇi sañjāte kālāntaravaśāttataḥ // KirT_1.20 //	same karmaNi san-jAte kAla-antara-vaSAt-tatas // KirT_1.20 //
   tīvraśaktinipātena guruṇā dīkṣito yadā /	tIvra-Sakti-nipAtena guruNA dIkzitaH yadA /
   sarvajñaḥ sa śivo yadvat kiñcijjñatvavivarjitaḥ // KirT_1.21 //	sarvajQaH sa SivaH yadvat kiQcijjQatva-vivarjitaH // KirT_1.21 //
   śivatvavyaktisampūrṇaḥ saṃsārī na punastadā /	Siva-tva-vyakti-sampUrNaH saMsArI na punar-tadA /
   evaṃ kramādvibaddhaḥ san mucyate kramayogataḥ // KirT_1.22 //	evam kramAt-vibadDaH san mucyate krama-yogataH // KirT_1.22 //
   kevalaḥ sakalaḥ śuddhas tryavasthaḥ puruṣaḥ smṛtaḥ /	kevalaH sakalaH SudDaH tri-avasTaH puruzaH smRtaH /
   paśurevaṃvidhaḥ proktaḥ kimanyatparipṛcchasi // KirT_1.23 //	paSuH-evaMviDaH proktaH kim-anyat-paripRcCasi // KirT_1.23 //
   garuḍa uvāca|	garuxaH uvAca|
   yo 'sāvātmā tvayā proktaḥ kiṃcijjñaḥ sarvavicchivaḥ /	yaH asO=-AtmA tvayA proktaH kiMcid-jQaH sarva-vid-SivaH /
   nimittamanayorbrūhi śuddhāśuddhasvarūpayoḥ // KirT_2.1 //	nimittam-anayoH-brUhi SudDa-aSudDa-svarUpayoH // KirT_2.1 //
   bhagavānuvāca|	BagavAn-uvAca|
   anādimalasambandhāt kiñcijjño 'sau mayoditaḥ /	anAdi-mala-sambanDAt kiQcijjQaH asO mayA-uditaH /
   anādimalamuktatvāt sarvajño 'sau tataḥ śivaḥ // KirT_2.2 //	anAdi-mala-mukta-tvAt sarvajQaH asO tatas SivaH // KirT_2.2 //
   ādimattvaṃ yadā siddhaṃ nimittaṃ kalpyate tadā /	Adimattvam yadA sidDam nimittam kalpyate tadA /
   īdṛgrūpaṃ smṛtaṃ tābhyāṃ śuddhāśuddhaṃ yathārthataḥ // KirT_2.3 //	IdRS-rUpam smRtam tAByAm SudDa-aSudDam yaTArTataH // KirT_2.3 //
   viśuddhaḥ sphaṭikaḥ kasmāt kasmāttāmraṃ sakālikam /	viSudDaH sPawikaH kasmAt kasmAt-tAmram sa-kAlikam /
   yathāsminna nimittaṃ hi tathā naiva śivātmanoḥ // KirT_2.4 //	yaTA-asmin-na nimittam hi taTA na-eva Siva-AtmanoH // KirT_2.4 //
   garuḍa uvāca|	garuxaH uvAca|
   kiṃnimittaṃ punarbaddho bandhenātmā kalādinā /	kiMnimittam punar-badDaH banDena-AtmA kalA-AdinA /
   sa māyāntargataḥ prokto vyāpakaśca tvayā vibho // KirT_2.5 //	sa mAyA-antargataH proktaH vyApakaH-ca tvayA viBo // KirT_2.5 //
   vyāpakatvātsa sarvatra sthito māyodare katham /	vyApaka-tvAt-sa sarvatra sTitaH mAyA-udare kaTam /
   parasparaviruddhatvāt kathametadbhaviṣyati // KirT_2.6 //	paraspara-virudDa-tvAt kaTam-etat-Bavizyati // KirT_2.6 //
   bhagavānuvāca|	BagavAn-uvAca|
   muktyarthaṃ sa paśurbaddho nānyathā sāsya jāyate /	mukti-arTam sa paSuH-badDaH na-anyaTA sA-asya jAyate /
   yāvaccharīrasaṃśleṣo na sañjāto na bhogabhuk // KirT_2.7 //	yAvat-SarIra-saMSlezaH na san-jAtaH na Boga-Buj // KirT_2.7 //
   māyeyaṃ tadvapustasya tadabhāvānna nirvṛtiḥ /	mAyA-iyam tat-vapuH-tasya tad-aBAvAt-na nirvRtiH /
   tena tenāsvatantratvān malino malinīkṛtaḥ // KirT_2.8 //	tena tena-asvatantra-tvAt malinaH malinIkRtaH // KirT_2.8 //
   yathā vastraṃ sadoṣatvān malāntaḥsthaṃ viśuddhyati /	yaTA vastram sa-doza-tvAt mala-antaHsTam viSudDi-ati /
   aśuddhaḥ pudgalo 'pyevaṃ māyodaragato 'pi san // KirT_2.9 //	aSudDaH pudgalaH api-evam mAyA-udara-gataH api san // KirT_2.9 //
   māyodaraṃ hi yatproktaṃ kalādyavanilakṣitam /	mAyA-udaram hi yat-proktam kalA-Adi-avani-lakzitam /
   tasminyaśca layaḥ proktaḥ sūkṣmadehavivakṣayā // KirT_2.10 //	tasmin-yaH-ca layaH proktaH sUkzma-deha-vivakzayA // KirT_2.10 //
   garuḍa uvāca|	garuxaH uvAca|
   tvayānādirmalaḥ prokto māyeyo 'syātmano 'pi vā /	tvayA-anAdiH-malaH proktaH mAyeyaH asya-AtmanaH api vA /
   guṇastadvyatirikto vā malo brūhi kimātmakaḥ // KirT_2.11 //	guNaH-tad-vyatiriktaH vA malaH brUhi kimAtmakaH // KirT_2.11 //
   bhagavānuvāca|	BagavAn-uvAca|
   sahajaḥ syānmalo māyā- kāryamāgāmiko malaḥ /	sahajaH syAt-malaH mAyA kAryam-AgAmikaH malaH /
   māyā no mohinī proktā svataḥ kāryātprakāśikā // KirT_2.12 //	mAyA naH mohinI proktA svatas kAryAt-prakASikAH // KirT_2.12 //
   yataḥ svakāryasaṃśleṣāc caitanyadyotikātmanaḥ /	yatas sva-kArya-saMSlezAt cEtanyadyotika-AtmanaH /
   malaṃ vidārya cidvyaktim ekadeśe karotyasau // KirT_2.13 //	malam vidArya cit-vyaktim eka-deSe karoti-asO // KirT_2.13 //
   sthitā prakāśikā kāryān mohakatve na saṃsthitā /	sTitA prakASikA kAryAt mohaka-tve na saMsTitA /
   prakāśo vyaktiśabdena malaśabdena cāvṛtiḥ // KirT_2.14 //	prakASaH vyakti-Sabdena mala-Sabdena ca-AvRtiH // KirT_2.14 //
   vyaktiryāṇormalaḥ proktaḥ sphuṭaṃ dīpāndhakāravat /	vyaktiH-yANa-UH-malaH proktaH sPuwam dIpa-anDakAra-vat /
   māyāpi mohinī proktā viṣayāsvādabhogataḥ // KirT_2.15 //	mAyA-api mohinI proktAH vizaya-AsvAda-BogataH // KirT_2.15 //
   yatra tatra sthitasyāsya svakarmamalahetutaḥ /	yatra tatra sTitasya-asya sva-karma-mala-hetutaH /
   māyotthaṃ bandhanaṃ tasya sanimittaṃ pravartate // KirT_2.16 //	mAyA-utTam banDanam tasya sa-nimittam pravartate // KirT_2.16 //
   anādimalamuktasya śivasyāpi na kiṃ bhavet /	anAdi-mala-m-uktasya Sivasya-api na kim Bavet /
   tasmānmāyā malo naiva vyatiriktaḥ sa yuktitaḥ // KirT_2.17 //	tasmAt-mAyA malaH na-eva vyatiriktaH sa yuktitaH // KirT_2.17 //
   māyākāryaṃ samastaṃ syāt kuto 'nyaḥ sahajo malaḥ /	mAyA-kAryam samastam syAt kutas anyaH sahajaH malaH /
   ātmasthaṃ tatpaśutvaṃ syāt paśurapyadhvamadhyagaḥ // KirT_2.18 //	Atma-sTam tat-paSu-tvam syAt paSuH-api-aDva-maDya-gaH // KirT_2.18 //
   prokto yena matastena malastadbhinnalakṣaṇaḥ /	proktaH yena mataH-tena malaH-tad-Binna-lakzaNaH /
   malo 'jñānaṃ paśutvaṃ ca tiraskārakarastamaḥ // KirT_2.19 //	malaH ajQAnam paSu-tvam ca tiraskAra-karaH-tamaH // KirT_2.19 //
   avidyā hyāvṛtirmūrchā paryāyāstasya coditāḥ /	avidyA hi-AvRtiH-mUrCA paryAyAH-tasya coditAH /
   sa cāvidyādiparyāya- bhedaiḥ siddho mate mate // KirT_2.20 //	sa ca-avidyA-Adi-paryAya BedEH sidDaH mate mate // KirT_2.20 //
   tatsadbhāvātpaśuḥ pāśyaḥ śodhyo bodhyo matastviha /	tad-sadBAvAt-paSuH pASyaH SoDyaH boDyaH mataH-tu-iha /
   pāśyādivṛttayo yāstu tasya bhedāḥ prakīrtitāḥ // KirT_2.21 //	pASya-Adi-vRttayaH yAH-tu tasya BedAH prakIrtitAH // KirT_2.21 //
   male sati bhavantyetā bhoktṛtvaṃ ca na kevalam /	male sati Bavanti-etAH BoktR-tvam ca na kevalam /
   garuḍa uvāca|	garuxaH uvAca|
   yadyevaṃ saṃsthitaḥ pāśyo malo 'sya paśusaṃgataḥ // KirT_2.22 //	yadi-evam saMsTitaH pASyaH malaH asya paSu-saMgataH // KirT_2.22 //
   ātmanaḥ kiṃ na dharmo 'sau yuktitaḥ kalpyate malaḥ /	AtmanaH kim na DarmaH asO yuktitaH kalpyate malaH /
   bhagavānuvāca|	BagavAn-uvAca|
   ātmano 'nādisambandhād dharma ityupacaryate // KirT_2.23 //	AtmanaH anAdi-sambanDAt DarmaH iti-upacaryate // KirT_2.23 //
   kathaṃ tajjñānayuktatvād ajñānaguṇatāṃ gataḥ /	kaTam tat-jQAna-yukta-tvAt ajQAna-guNa-tAm gataH /
   tasya dharmo na dharmatve pariṇāmaḥ sphuṭo bhavet // KirT_2.24 //	tasya DarmaH na Darma-tve pariNAmaH sPuwaH Bavet // KirT_2.24 //
   ciddharme puṃsi no dharmo yadi syātpariṇāmavān /	cit-Darme puMsi naH DarmaH yadi syAt-pariNAmavAn /
   ekasminvyajyate jñānam anyasmiṃstattirohitam // KirT_2.25 //	ekasmin-vyajyate jQAnam anyasmin=-tat-tirohitam // KirT_2.25 //
   pariṇāmo 'cetanasya cetanasya na yujyate /	pariNAmaH acetanasya cetanasya na yujyate /
   garuḍa uvāca|	garuxaH uvAca|
   tayoścānādisambandhād viśleṣo na vibhutvataḥ // KirT_2.26 //	tayoH-ca-anAdi-sambanDAt viSlezaH na viBu-tvataH // KirT_2.26 //
   sahajaprakṣaye prāpte tasya nāśo na kiṃ bhavet /	sahaja-prakzaye prApte tasya nASaH na kim Bavet /
   bhagavānuvāca|	BagavAn-uvAca|
   vibhorapi malasyāsya tacchakteḥ kriyate vadhaḥ // KirT_2.27 //	viBoH-api malasya-asya tat-SakteH kriyate vaDaH // KirT_2.27 //
   upāyācchaktisaṃrodhaḥ kathaṃcitkriyate male /	upAyAt-Sakti-saMroDaH kaTaMcid-kriyate male /
   yathāgnerdāhikā śaktir mantreṇāśu niruddhyate // KirT_2.28 //	yaTA-agneH-dAhikA SaktiH mantreNa-ASu nirudDyate // KirT_2.28 //
   tadvattacchaktisaṃrodhād viśliṣṭa iti kathyate /	tadvat-tad-Sakti-saMroDAt viSlizwaH iti kaTyate /
   kṛtvā tacchaktisaṃrodhaṃ kriyate bhavaniḥspṛhaḥ // KirT_2.29 //	kRtvA tad-Sakti-saMroDam kriyate Bava-niHspRhaH // KirT_2.29 //
   sahajā kālikā tāmre tatkṣayānna ca tatkṣayaḥ /	sahajA kAlikA tAmre tad-kzayAt-na ca tad-kzayaH /
   yadvattāmre kṣayastadvat puruṣasya malakṣayaḥ // KirT_2.30 //	yadvat-tAmre kzayaH-tadvat puruzasya mala-kzayaH // KirT_2.30 //
   yathā taṇḍulakambūke prakṣīṇe 'pi na tatkṣayaḥ /	yaTA taNxula-kambUke prakzINe api na tad-kzayaH /
   viṣasambandhinī śaktir yathā mantrairniruddhyate // KirT_2.31 //	viza-sambanDinI SaktiH yaTA mantrEH-nirudDyate // KirT_2.31 //
   tathā na tadviṣaṃ kṣīṇam evaṃ puṃso malakṣayaḥ /	taTA na tat-vizam kzINam evam puMsaH mala-kzayaH /
   phalaṃ katakavṛkṣasya kṣiptaṃ sakaluṣe jale // KirT_2.32 //	Palam kataka-vRkzasya kziptam sa-kaluze jale // KirT_2.32 //
   kurute śaktisaṃrodhaṃ kiṃ kṣipatyanyato jalāt /	kurute Sakti-saMroDam kim kzipati-anyatas jalAt /
   śivajñānaṃ tathā tasya śaktisaṃrodhakārakam // KirT_2.33 //	Siva-jQAnam taTA tasya Sakti-saMroDa-kArakam // KirT_2.33 //
   garuḍa uvāca|	garuxaH uvAca|
   bhoktṛtvaṃ malataḥ proktam abhilāṣānna kiṃ bhavet /	BoktR-tvam malataH proktam aBilAzAt-na kim Bavet /
   sa ca rāgādyato rāgo vaktavyo 'tra malena kim // KirT_3.1 //	sa ca rAgAt-yatas rAgaH vaktavyaH atra malena kim // KirT_3.1 //
   bhagavānuvāca|	BagavAn-uvAca|
   bhoktṛtvaṃ nāma yatproktam anādi malakāraṇam /	BoktR-tvam nAma yat-proktam anAdi mala-kAraNam /
   abhilāṣastanau satyāṃ sā tanuḥ kena hetunā // KirT_3.2 //	aBilAza-stanO satyAm sA tanuH kena hetunA // KirT_3.2 //
   rāgo 'pi tannimittatvāt pravṛttaḥ puruṣasya tu /	rAgaH api tad-nimitta-tvAt pravRttaH puruzasya tu /
   cauryaṃ hi bījamāpekṣya yathā nigaḍabandhanam // KirT_3.3 //	cOryam hi bIjam-Apekzya yaTA nigaxa-banDanam // KirT_3.3 //
   evaṃ paśutvamāpekṣya rāgatattvaṃ pravartate /	evam paSutvam-Apekzya rAga-tattvam pravartate /
   etasmādasya bhoktṛtvaṃ tanurbhogo 'nyahetujaḥ // KirT_3.4 //	etasmAt-asya BoktR-tvam tanuH-BogaH anya-hetu-jaH // KirT_3.4 //
   paśutvena hi bhoktṛtvaṃ māyābandhastanau sthitaḥ /	paSutvena hi BoktR-tvam mAyA-banDa-stanO sTitaH /
   sukhaduḥkhādiko bhogaḥ karmataḥ saṃsthitaḥ paśoḥ /	suKa-duHKa-AdikaH BogaH karmataH saMsTitaH paSoH /
   nānyathāsya vinirdiṣṭaṃ bhogabhoktṛtvabandhanam // KirT_3.5 //	na-anyaTA-asya vinirdizwam Boga-BoktR-tva-banDanam // KirT_3.5 //
   garuḍa uvāca|	garuxaH uvAca|
   yadetatkarma deveśa proktaṃ bhoganibandhanam /	yat-etat-karma deveSa proktam Boga-nibanDanam /
   karmārjanaṃ tanau satyāṃ sṛṣṭikāle tanuḥ kutaḥ // KirT_3.6 //	karma-arjanam tanO satyAm sRzwi-kAle tanuH kutas // KirT_3.6 //
   bhagavānuvāca|	BagavAn-uvAca|
   yathānādirmalastasya karmāpyevamanādikam /	yaTA-anAdiH-malaH-tasya karma-api-evam-anAdikam /
   yadyanādi na saṃsiddhaṃ vaicitryaṃ kena hetunā // KirT_3.7 //	yadi-anAdi na saMsidDam vEcitryam kena hetunA // KirT_3.7 //
   tasmādanādikaṃ karma māyāpyevaṃ bhavastathā /	tasmAt-anAdikam karma mAyA-api-evam BavaH-taTA /
   tathānādiḥ śivaḥ kartā sarvasya jagataḥ sthitaḥ // KirT_3.8 //	taTA-anAdiH SivaH kartA sarvasya jagataH sTitaH // KirT_3.8 //
   garuḍa uvāca|	garuxaH uvAca|
   śivaḥ kartā tvayā proktaḥ sa kathaṃ gamyate prabho /	SivaH kartA tvayA proktaH sa kaTam gamyate praBo /
   vaikaraṇyādamūrtatvāt kartṛtvaṃ yujyate katham // KirT_3.9 //	vEkaraNyAt-amUrta-tvAt kartR-tvam yujyate kaTam // KirT_3.9 //
   bhagavānuvāca|	BagavAn-uvAca|
   yathā kālo hyamūrto 'pi dṛśyate phalasādhakaḥ /	yaTA kAlaH hi-amUrtaH api dRSyate Pala-sADakaH /
   evaṃ śivo hyamūrto 'pi kurute kāryamicchayā // KirT_3.10 //	evam SivaH hi-amUrtaH api kurute kAryam-icCayA // KirT_3.10 //
   icchaiva karaṇaṃ tasya yathā sadyogino matā /	icCA-eva karaNam tasya yaTA sat-yoginaH matA /
   śalyākṛṣṭikaro dṛṣṭo hyakṣahīno 'pi karṣakaḥ /	Salya-AkRzwi-karaH dRzwaH hi-akza-hInaH api karzakaH /
   vyāpāro na ca dṛśyeta kāryamicchā pratīyate // KirT_3.11 //	vyApAraH na ca dRSyeta kAryam-icCA pratIyate // KirT_3.11 //
   sthūlaṃ vicitrakaṃ kāryaṃ nānyathā ghaṭavadbhavet /	sTUlam vicitrakam kAryam na-anyaTA Gawa-vat-Bavet /
   asti heturataḥ kaścit karma cet na hyacetanam // KirT_3.12 //	asti hetuH-atas kaScid karma ced na hi-acetanam // KirT_3.12 //
   proktaḥ sa niṣkalaḥ sthūlas tathā sakalaniṣkalaḥ /	proktaH sa nizkalaH sTUlaH taTA sakala-nizkalaH /
   īśaḥ sadāśivaḥ śāntaḥ kṛtyabhedādvibhidyate // KirT_3.13 //	ISaH sadASivaH SAntaH kRtya-BedAt-viBidyate // KirT_3.13 //
   garuḍa uvāca|	garuxaH uvAca|
   niṣkalaḥ sa kathaṃ jñeyaḥ sakalo 'pi pumāṃstadā /	nizkalaH sa kaTam jQeyaH sakalaH api pumAn=-tadA /
   dvisvabhāvastathā yo 'nyo viruddhaḥ sa parasparam // KirT_3.14 //	dvi-svaBAvaH-taTA yaH anyaH virudDaH sa parasparam // KirT_3.14 //
   bhagavānuvāca|	BagavAn-uvAca|
   paśoḥ śaktinipātena mantraśaktyā ca sarvadā /	paSoH Sakti-nipAtena mantra-SaktyA ca sarvadA /
   niṣkalaṃ lakṣyate śaktyā sūkṣmaṃ viṣavikāravat // KirT_3.15 //	nizkalam lakzyate SaktyA sUkzmam viza-vikAra-vat // KirT_3.15 //
   sakalo 'pi pumānnaiva māyāvayavavarjanāt /	sakalaH api pumAn-na-eva mAyA-avayava-varjanAt /
   nirmalatvācchivasyātra na kalpyāstvasitāḥ kalāḥ // KirT_3.16 //	nirmala-tvAt-Sivasya-atra na kalpyAH-tu-asitAH kalAH // KirT_3.16 //
   mantrātmikāḥ kalāstasya te ca mantrāḥ śivātmikāḥ /	mantra-AtmikAH kalAH-tasya te ca mantrAH Siva-AtmikAH /
   taiḥ prakalpya śarīraṃ svaṃ śuddhākṣādhyāsitaṃ mahat // KirT_3.17 //	tEH prakalpya SarIram svam SudDa-akzA-DyAsitam mahat // KirT_3.17 //
   yāvadevaṃ na kurute tāvanno gurupaddhatiḥ /	yAvat-evam na kurute tAvat-naH guru-padDatiH /
   kurute 'nugrahaṃ dehī sarveṣāmeva dehinām // KirT_3.18 //	kurute anugraham dehI sarvezAm-eva dehinAm // KirT_3.18 //
   yathaiva yoginaḥ śaktir grahaṇe mocane 'pi hi /	yaTA-eva yoginaH SaktiH grahaNe mocane api hi /
   tadvadevātra boddhavyaṃ grahaṇaṃ mocanaṃ vibhoḥ // KirT_3.19 //	tadvat-eva-atra bodDavyam grahaNam mocanam viBoH // KirT_3.19 //
   mudrāmaṇḍalamantraiśca tridhāsiddhiviceṣṭitaiḥ /	mudrA-maNxala-mantrEH-ca triDA-sidDi-vicezwitEH /
   lakṣyate sakalaṃ dhyānāt sarvajñānapravṛttitaḥ // KirT_3.20 //	lakzyate sakalam DyAnAt sarva-jQAna-pravRttitaH // KirT_3.20 //
   dvisvabhāvagato yo 'nyo devaḥ prokto na niṣkalaḥ /	dvi-svaBAva-gataH yaH anyaH devaH proktaH na nizkalaH /
   bṛhaccharīramāpekṣya kalāhīna iti smṛtaḥ // KirT_3.21 //	bRhat-SarIram-Apekzya kalA-hInaH iti smRtaH // KirT_3.21 //
   evamīśaḥ sthitaḥ sākṣād yogināṃ yogakāraṇam /	evam-ISaH sTitaH sAkzAt yoginAm yoga-kAraNam /
   yogo na lakṣyahīnatvān na nāḍī na ca dhāraṇā // KirT_3.22 //	yogaH na lakzya-hIna-tvAt na nAxI na ca DAraNA // KirT_3.22 //
   puṃsāmanugrahārthaṃ tu paro 'pyaparatāṃ gataḥ /	puMsAm-anugraha-arTam tu paraH api-apara-tAm gataH /
   nādabindukhamantrāṇu- śaktibījakalāntagaḥ // KirT_3.23 //	nAda-bindu-Ka-mantra-aNu Sakti-bIja-kalA-anta-gaH // KirT_3.23 //
   yogī yathopakārajñaḥ sarvajñatvātphalapradaḥ /	yogI yaTA-upakAra-jQaH sarvajQa-tvAt-Pala-pradaH /
   icchānugrahakartṛtvāl layabhogādhikāravān // KirT_3.24 //	icCA-anugraha-kartR-tvAt laya-Boga-aDikAravAn // KirT_3.24 //
   trividhaḥ kṛtyabhedena darśito nāmabhedataḥ /	triviDaH kRtya-Bedena darSitaH nAma-BedataH /
   īśvaro 'dhaḥsthavidyānāṃ patīnsaṃprerayatyasau // KirT_3.25 //	ISvaraH aDas-sTa-vidyAnAm patIn-saMprerayati-asO // KirT_3.25 //
   tena preritamātrāste kurvate 'dhastanaṃ jagat /	tena prerita-mAtrAH-te kurvate aDastanam jagat /
   śuddhe 'dhvani śivaḥ kartā prokto 'nanto 'site prabhuḥ // KirT_3.26 //	SudDe aDvani SivaH kartA proktaH anantaH asite praBuH // KirT_3.26 //
   yathā bhūmaṇḍaleśena niyuktaḥ svasamaprabhuḥ /	yaTA BU-maNxa-leSena niyuktaH sva-sama-praBuH /
   tathāsau kurute sarvaṃ tacchaktipratibodhitaḥ /	taTA-asO kurute sarvam tad-Sakti-pratiboDitaH /
   sarvajñaḥ śuddhadehaśca sarvajñānaprakāśakaḥ // KirT_3.27 //	sarvajQaH SudDa-dehaH-ca sarva-jQAna-prakASakaH // KirT_3.27 //
   garuḍa uvāca|	garuxaH uvAca|
   śivaśaktiprabhāvācca kilānantaḥ prabudhyati /	Siva-Sakti-praBAvAt-ca kila-anantaH prabuDyati /
   prabodhikā ca sā śaktiḥ sarvagā paripaṭhyate // KirT_4.1 //	praboDikA ca sA SaktiH sarvagA paripaWyate // KirT_4.1 //
   anyeṣāṃ sannikṛṣṭāpi bodhaṃ sā kurute na kim /	anyezAm sannikRzwA-api boDam sA kurute na kim /
   yogyānāmupakārī ced rāgavānsyācchivastadā // KirT_4.2 //	yogyAnAm-upakArI ced rAgavAn-syAt-SivaH-tadA // KirT_4.2 //
   bhagavānuvāca|	BagavAn-uvAca|
   yathārkaraśmisamparkāt padmabodhaḥ samo na kim /	yaTA-arka-raSmi-samparkAt padma-boDaH samaH na kim /
   kānicitpratibudhyanti tathānyāni na jātucit // KirT_4.3 //	kAnicid-pratibuDyanti taTA-anyAni na jAtucit // KirT_4.3 //
   rāgadveṣau na cārkasya tatheśasya na tau yataḥ /	rAga-dvezO na ca-arkasya taTA-ISasya na tO yatas /
   adhikārānniyogo 'sya na niyogaṃ vinā sthitiḥ // KirT_4.4 //	aDikArAn-niyogaH asya na niyogam vinA sTitiH // KirT_4.4 //
   tatsāmarthyādanantasya sarvajñatvaṃ bhavetkhaga /	tad-sAmarTyAt-anantasya sarvajQa-tvam Bavet-Kaga /
   garuḍa uvāca|	garuxaH uvAca|
   sarvajñatvaṃ tanau satyām anantasya na yujyate // KirT_4.5 //	sarvajQa-tvam tanO satyAm anantasya na yujyate // KirT_4.5 //
   niyatāni yato 'kṣāṇi niyatagrāhakāṇi ca /	niyatAni yatas akzANi niyata-grAhakANi ca /
   māyātmakaṃ śarīraṃ tac chiṣṭakarmanimittajam // KirT_4.6 //	mAyA-Atmakam SarIram tat Sizwa-karma-nimitta-jam // KirT_4.6 //
   yadi nāma viśeṣaḥ syāt sudūraśravaṇādikaḥ /	yadi nAma viSezaH syAt sudUra-SravaNa-AdikaH /
   bhagavānuvāca|	BagavAn-uvAca|
   śuddhayonimayaṃ tasya vapuruktamakarmajam // KirT_4.7 //	SudDa-yoni-mayam tasya vapuH-uktam-akarma-jam // KirT_4.7 //
   tasyaivaṃ pāśamuktatvāj jñānaṃ kena nivāryate /	tasya-evam pASa-mukta-tvAt jQAnam kena nivAryate /
   tatsthaṃ sarpaṃ viṣaṃ yadvat tadgataṃ na vibādhate // KirT_4.8 //	tad-sTam sarpam vizam yadvat tad-gatam na vibADate // KirT_4.8 //
   bādhate 'nantamevaṃ na tadgataḥ pāśasañcayaḥ /	bADate anantam-evam na tad-gataH pASa-saQcayaH /
   chinnā chinnodbhavā yadvat sthānāśrayavaśādbhavet // KirT_4.9 //	CinnA CinnodBavA yadvat sTAna-ASraya-vaSAt-Bavet // KirT_4.9 //
   sthānayogena mantreśe haṭhavattanudhāraṇam /	sTAna-yogena mantreSe haWavat-tanu-DAraNam /
   mantraśaktyā yathā deho vidhṛtastiṣṭhate ciram // KirT_4.10 //	mantra-SaktyA yaTA dehaH viDRtaH-tizWate ciram // KirT_4.10 //
   prāpnotyabhīpsitaṃ sthānaṃ kāladaṣṭo 'pi śaktitaḥ /	prApnoti-aBIpsitam sTAnam kAla-dazwaH api Saktitas /
   evaṃ tacchaktisāmarthyād āste tasya vapuryataḥ // KirT_4.11 //	evam tad-Sakti-sAmarTyAt Aste tasya vapuH-yatas // KirT_4.11 //
   ataḥ sunirmalaṃ jñeyaṃ bisinīpattravadvapuḥ /	atas su-nirmalam jQeyam bisinI-pattra-vat-vapuH /
   tantrairupakṛtaḥ kalyo yathā dehagato rasaḥ // KirT_4.12 //	tantrEH-upakRtaH kalyaH yaTA deha-gataH rasaH // KirT_4.12 //
   sa tiṣṭhati śarīre 'smiṃs tadvadbodho mahābalaḥ /	sa tizWati SarIre asmin tadvat-boDaH mahA-balaH /
   yathā bheṣajasāmarthyād aśaktānāṃ balaṃ param // KirT_4.13 //	yaTA Bezaja-sAmarTyAt aSaktAnAm balam param // KirT_4.13 //
   yāti tacchaktisāmarthyād anantasya pare balam /	yAti tad-Sakti-sAmarTyAt anantasya pare balam /
   tena sāmarthyayogena yoniṃ prerayate kṣaṇāt // KirT_4.14 //	tena sAmarTya-yogena yonim prerayate kzaNAt // KirT_4.14 //
   garuḍa uvāca|	garuxaH uvAca|
   prerako 'dhastane mārge māyāyāḥ prerakeṇa kim /	prerakaH aDastane mArge mAyAyAH prerakeNa kim /
   svata eva vikāreṇa jagatyasminvikāriṇī // KirT_4.15 //	svatas eva vikAreNa jagati-asmin-vikAriNI // KirT_4.15 //
   jagadyoniryataḥ proktā tadvikārāḥ kalādayaḥ /	jagadyoniH-yatas proktA tad-vikArAH kalA-AdayaH /
   vikārātsarvanāśaḥ syād vikāro na jagatkatham // KirT_4.16 //	vikArAt-sarva-nASaH syAt vikAraH na jagat-kaTam // KirT_4.16 //
   bhagavānuvāca|	BagavAn-uvAca|
   acetanatvātpreryā sā puruṣārthena hetunā /	acetana-tvAt-preryA sA puruza-arTena hetunA /
   svato na vikṛtistasmād ananto 'syāḥ pracodakaḥ // KirT_4.17 //	svatas na vikRtiH-tasmAt anantaH asyAH pracodakaH // KirT_4.17 //
   vāyuvegādyathodanvān uparyeva vikārabhāk /	vAyu-vegAt-yaTA-udanvAn upari-eva vikAra-BAj /
   akṣobhyatvāttathā māyā savikārā kalādibhiḥ // KirT_4.18 //	akzoBya-tvAt-taTA mAyA sa-vikArA kalA-AdiBiH // KirT_4.18 //
   nākṣubdhā kāryakartrī cet kṣobho 'syāḥ syāttadīraṇam /	na-akzubDA kArya-kartrI ced kzoBaH asyAH syAt-tat-IraNam /
   sā śaktiḥ preritā tena nityaṃ kāryakarī bhavet // KirT_4.19 //	sA SaktiH preritA tena nityam kArya-karI Bavet // KirT_4.19 //
   uktākṣobhyā vibhutvātsā kāraṇaṃ jagataḥ sthitā /	ukta-akzoByA viBu-tvAt-sA kAraNam jagataH sTitAH /
   yathā māyādhikā vyāpya na tatkāryagaṇo 'dhvani /	yaTA mAyA-aDikAH vyApya na tad-kArya-gaNaH aDvani /
   bhāvānkalādikānvyāpya sthitākṣobhyā tataḥsmṛtā // KirT_4.20 //	BAvAn-kalA-AdikAn-vyApya sTita-akzoByA tatas-smRtA // KirT_4.20 //
   tatkāryakārikā śaktiḥ kriyākhyā sūkṣmarūpiṇī /	tad-kArya-kArikA SaktiH kriyA-AKyA sUkzma-rUpiNI /
   sthūlakāryāsu sūkṣmāpi sthitā nyagrodhabījavat // KirT_4.21 //	sTUla-kAryAsu sUkzmA-api sTitAH nyagroDa-bIja-vat // KirT_4.21 //
   kāraṇaṃ tena sā jñeyā sthūlasyāsya samantataḥ /	kAraNam tena sA jQeyA sTUlasya-asya samantataH /
   tasmātkalā tuṭiḥ saṃsthā bodhinī hyabhilāṣakṛt // KirT_4.22 //	tasmAt-kalA tuwiH saMsTA boDinI hi-aBilAza-kRt // KirT_4.22 //
   sūkṣmaṃ cāto guṇāstebhyo buddhirbuddherahaṃkṛtiḥ /	sUkzmam ca-atas guNAH-teByaH budDiH-budDeH-ahaMkRtiH /
   tasmādekādaśākṣāṇi pañca tanmātrakāṇi ca /	tasmAt-ekAdaSa-akzANi paQca tanmAtrakANi ca /
   tebhyo bhūtāni jātāni sarvamīśaḥ sṛjatyadhaḥ // KirT_4.23 //	teByaH BUtAni jAtAni sarvam-ISaH sRjati-aDas // KirT_4.23 //
   so 'sṛjadbhagavānīśaḥ śivaśaktisamanvitaḥ /	saH asRjat-BagavAn-ISaH Siva-Sakti-samanvitaH /
   kṛtsnaṃ māyātmakaṃ kāryaṃ śuddhāśuddhavimiśritam // KirT_4.24 //	kRtsnam mAyA-Atmakam kAryam SudDa-aSudDa-vimiSritam // KirT_4.24 //
   yonijaṃ buddhibhedācca tadekaṃ ceddvidhā katham /	yoni-jam budDi-BedAt-ca tat-ekam ced-dviDA kaTam /
   dṛṣṭaṃ khadyotakādestad viruddhaṃ caikahetukam // KirT_4.25 //	dRzwam Kadyotaka-AdeH-tat virudDam ca-eka-hetukam // KirT_4.25 //
   evaṃ tadbhinnasaṃsthānaṃ śuddhāśuddhāṅgasaṃyutam /	evam tad-Binna-saMsTAnam SudDa-aSudDa-aFga-saMyutam /
   jñeyaṃ kāraṇaśaktyutthaṃ kāryaṃ bījanimittajam /	jQeyam kAraNa-Sakti-utTam kAryam bIja-nimitta-jam /
   evametatsamādiṣṭaṃ tatkāryaṃ vigrahāśrayam // KirT_4.26 //	evam-etat-samAdizwam tat-kAryam vigraha-ASrayam // KirT_4.26 //
   yadyapyetanmithaḥ kāryaṃ viruddhamasitātmakam /	yadi-api-etat-miTas kAryam virudDam-asita-Atmakam /
   tathāpyetatsusaṃśliṣṭam ekasminvastuni sphuṭam // KirT_4.27 //	taTA-api-etat-su-saMSlizwam ekasmin-vastuni sPuwam // KirT_4.27 //
   narārthaṃ sādhayedbhinnaṃ narasya śakaṭāṅgavat /	nara-arTam sADayet-Binnam narasya Sakawa-aFga-vat /
   evametadanantena sṛṣṭaṃ dehanibandhanam // KirT_4.28 //	evam-etat-anantena sRzwam deha-nibanDanam // KirT_4.28 //
   na dehena vinā muktir na bhogaścitkriyāguruḥ /	na dehena vinA muktiH na BogaH-citkriyA-guruH /
   etacca kurute śambhuḥ svatantratvātprabhutvataḥ /	etat-ca kurute SamBuH svatantra-tvAt-praBu-tvataH /
   sarvānugrāhakaḥ śāntas tadvaśādakhilaṃ phalam // KirT_4.29 //	sarva-anugrAhakaH SAntaH tad-vaSAt-aKilam Palam // KirT_4.29 //
   garuḍa uvāca|	garuxaH uvAca|
   śaktipātādbhaveddīkṣā nipāto na vibhutvataḥ /	SaktipAtAt-Bavet-dIkzA nipAtaH na viBu-tvataH /
   śivasya samavetatvāt sarvadaiva sthitā paśau // KirT_5.1 //	Sivasya samaveta-tvAt sarvadA-eva sTitA paSO // KirT_5.1 //
   sthitatvātsarvadā śakter bhavocchittirna kiṃ bhavet /	sTita-tvAt-sarvadA SakteH Bava-ucCittiH-na kim Bavet /
   kālo vā sa ca kaḥ prokto yadi kālaḥ śivena kim // KirT_5.2 //	kAlaH vA sa ca kaH proktaH yadi kAlaH Sivena kim // KirT_5.2 //
   bhagavānuvāca|	BagavAn-uvAca|
   upacāreṇa śabdānāṃ pravṛttiriha dṛśyate /	upacAreNa SabdAnAm pravRttiH-iha dRSyate /
   yathā pumānvibhurgantā nityo 'pyukto vinaśvaraḥ // KirT_5.3 //	yaTA pumAn-viBuH-gantA nityaH api-uktaH vinaSvaraH // KirT_5.3 //
   pāśacchedo yathā prokto mantrarāḍ bhagavāñchivaḥ /	pASa=-CedaH yaTA proktaH mantra-rAj BagavAn-SivaH /
   evaṃ śaktinipāto 'pi procyate sopacārataḥ // KirT_5.4 //	evam Sakti-nipAtaH api procyate sa-upacArataH // KirT_5.4 //
   nipāto bhayado yadvad vastunaḥ sahasā bhavet /	nipAtaH Baya-daH yadvat vastunaH sahasA Bavet /
   tadvacchaktinipāto 'pi prokto bhavabhayapradaḥ // KirT_5.5 //	tadvat-Sakti-nipAtaH api proktaH Bava-Baya-pradaH // KirT_5.5 //
   tasmādanyatra yātyeva tathātmā deśikaṃ prati /	tasmAt-anyatra yAti-eva taTA-AtmA deSikam prati /
   gururyathāgrataḥ śiṣyān suptāndaṇḍena bodhayet // KirT_5.6 //	guruH-yaTA-agratas SizyAn suptAn-daNxena boDayet // KirT_5.6 //
   śivo 'pi mohanidrāyāṃ suptāñchaktyā prabodhayet /	SivaH api moha-nidrAyAm suptAn-SaktyA praboDayet /
   yadā svarūpavijñānaṃ patiteti tadocyate // KirT_5.7 //	yadA svarUpa-vijQAnam patitA-iti tadA-ucyate // KirT_5.7 //
   tasmācchaktinipātaḥ syān nipātaścihnavācakaḥ /	tasmAt-Sakti-nipAtaH syAt nipAtaH-cihna-vAcakaH /
   tannipātasya saḥ kālaḥ karmaṇāṃ tulyataiva ca // KirT_5.8 //	tat-nipAtasya saH kAlaH karmaNAm tulya-tA-eva ca // KirT_5.8 //
   tulyatvaṃ karmaṇaḥ kālaḥ kṣīṇaṃ vā yadi vāsamam /	tulya-tvam karmaNaH kAlaH kzINam vA yadi vA-asamam /
   samatvaṃ tatkathaṃ gamyaṃ nyūnādhikatuṭiḥ katham /	sama-tvam tat-kaTam gamyam nyUna-aDika-tuwiH kaTam /
   evaṃ sūkṣmaṃ samānatvaṃ yasminkāle tadaiva sā // KirT_5.9 //	evam sUkzmam samAna-tvam yasmin-kAle tadA-eva sA // KirT_5.9 //
   svarūpaṃ dyotayatyāśu bodhacihnabalena vai /	svarUpam dyotayati-ASu boDa-cihna-balena vE /
   karmāṃśo yo 'dhikaḥ pūrvaṃ bhogadastvitaraḥ punaḥ // KirT_5.10 //	karma-aMSaH yaH aDikaH pUrvam Boga-daH-tu-itaraH punar // KirT_5.10 //
   samatve sati yo bhogaḥ kathaṃ tasya prajāyate /	sama-tve sati yaH BogaH kaTam tasya prajAyate /
   miśraṃ vārambhakaṃ karma same bhogastadā na hi // KirT_5.11 //	miSram vA-AramBakam karma same BogaH-tadA na hi // KirT_5.11 //
   vaktavyaścādhikaḥ kaścid anyathā na sukhetaram /	vaktavyaH-ca-aDikaH kaScid anyaTA na suKa-itaram /
   adhikanyūnasambandhād vyākulatvaṃ na jāyate // KirT_5.12 //	aDika-nyUna-sambanDAt vyAkula-tvam na jAyate // KirT_5.12 //
   adhikanyūnaśūnyatvāt tatsthānamabhigacchati /	aDika-nyUna-SUnya-tvAt tad-sTAnam-aBigacCati /
   sa pāta iti mantavyas tasya bhaktirvilakṣaṇā // KirT_5.13 //	sa pAtaH iti mantavyaH tasya BaktiH-vilakzaNA // KirT_5.13 //
   kāla eva sa niṣṇātaḥ śakterātmaparigrahaḥ /	kAlaH eva sa nizNAtaH SakteH-Atma-parigrahaH /
   anādikarmasambandhāc chivaḥ kālamapekṣate // KirT_5.14 //	anAdi-karma-sambanDAt SivaH kAlam-apekzate // KirT_5.14 //
   kālacchidramiti proktaṃ tajjñaśca bhagavāñchivaḥ /	kAla=-Cidram-iti proktam tad-jQaH-ca BagavAn-SivaH /
   yathā kaściccale lakṣye kañcitkālamapekṣate // KirT_5.15 //	yaTA kaScid-cale lakzye kaQcid-kAlam-apekzate // KirT_5.15 //
   tajjño 'pi sa śivastadvat samakālamapekṣate /	tad-jQaH api sa SivaH-tadvat sama-kAlam-apekzate /
   abhāvāttatsamatvasya yugapanmuktiranyathā // KirT_5.16 //	aBAvAt-tad-samatvasya yugapad-muktiH-anyaTA // KirT_5.16 //
   nopāyasādhanāpekṣā kramo yadi sa neṣyate /	na-upAya-sADana-apekzA kramaH yadi sa na-izyate /
   prabhuratra śivo jñeyaḥ prabhutvaṃ kiṃ tuṭermatam // KirT_5.17 //	praBuH-atra SivaH jQeyaH praBu-tvam kim tuweH-matam // KirT_5.17 //
   prabhutvaṃ jñasvabhāvatvād ajñatvānna tuṭiḥ prabhuḥ /	praBu-tvam jQa-svaBAva-tvAt ajQa-tvAt-na tuwiH praBuH /
   sati kāle prabhutvaṃ syāt padmabodhe yathā raveḥ // KirT_5.18 //	sati kAle praBu-tvam syAt padma-boDe yaTA raveH // KirT_5.18 //
   na ca kālādṛte tatra vikāsaḥ pratipadyate /	na ca kAlAt-Rte tatra vikAsaH pratipadyate /
   tathāpi bhāskaraḥ prokto loke 'sminpadmabodhakaḥ // KirT_5.19 //	taTA-api BAskaraH proktaH loke asmin-padma-boDakaH // KirT_5.19 //
   kālo 'pi yogyatā sā ced dyotako 'pyupacārataḥ /	kAlaH api yogyatA sA ced dyotakaH api-upacArataH /
   evaṃ yadyapi tulyatvaṃ karmaṇaḥ kāla eva saḥ /	evam yadi-api tulya-tvam karmaNaH kAlaH eva saH /
   tathāpi prabhuratreśaḥ śaktipātasya saṃsthitaḥ // KirT_5.20 //	taTA-api praBuH-atra-ISaH SaktipAtasya saMsTitaH // KirT_5.20 //
   ekā satī bahūnāṃ sā kathaṃ bodhaṃ karoti cet /	ekA satI bahUnAm sA kaTam boDam karoti ced /
   bahūnāmapyadoṣaḥ syād vibhutvānna nivāryate // KirT_5.21 //	bahUnAm-api-adozaH syAt viBu-tvAt-na nivAryate // KirT_5.21 //
   evaṃ śaktisamāyogaḥ proktaḥ sūkṣmo 'tra śāsane /	evam Sakti-samAyogaH proktaH sUkzmaH atra SAsane /
   garuḍa uvāca|	garuxaH uvAca|
   evaṃ tacchaktisaṃyogād dīkṣā yadi ca saṃsthitā // KirT_5.22 //	evam tad-Sakti-saMyogAt dIkzA yadi ca saMsTitA // KirT_5.22 //
   dīkṣitottarakāle 'pi tirobhāvaḥ pradṛśyate /	dIkzita-uttara-kAle api tiroBAvaH pradRSyate /
   tirobhāvakarī śaktir yadi tasya na nirvṛtiḥ // KirT_5.23 //	tiroBAva-karI SaktiH yadi tasya na nirvRtiH // KirT_5.23 //
   tathā karotu sa svāmī yathāsau nānyathā bhavet /	taTA karotu sa svAmI yaTA-asO na-anyaTA Bavet /
   bhagavānuvāca|	BagavAn-uvAca|
   tirobhāvagatānāṃ sā puruṣāṇāṃ śivecchayā // KirT_5.24 //	tiroBAva-gatAnAm sA puruzANAm Siva-icCayA // KirT_5.24 //
   na tirobhāvakartṛtvād ucyate sā tirohikā /	na tiroBAva-kartR-tvAt ucyate sA tirohikAH /
   tirobhāvāya pāto na yato 'nugrahadharmiṇī // KirT_5.25 //	tiroBAvAya pAtaH na yatas anugraha-DarmiNI // KirT_5.25 //
   yenāsannatamaḥ kālas tenātmānaṃ prakāśayet /	yena-Asan=-atamaH kAlaH tena-AtmAnam prakASayet /
   prakāśya yāti vidyudvat sā śaktiḥ puṃprabodhinī // KirT_5.26 //	prakASya yAti vidyut-vat sA SaktiH puMpraboDinI // KirT_5.26 //
   yadi sarvātmanā vāyaṃ dīkṣito 'pi tirohitaḥ /	yadi sarva-AtmanA vA-ayam dIkzitaH api tirohitaH /
   dvividhe 'pi tirobhāve sthānaprāptiḥ kvacidbhavet // KirT_5.27 //	dviviDe api tiroBAve sTAna-prAptiH kvacid-Bavet // KirT_5.27 //
   tatra sthitasya tasyeha vāsanā saiva jāyate /	tatra sTitasya tasya-iha vAsanA sA-eva jAyate /
   tadyuktasya vimokṣaḥ syād ātmano nirvikalpakaḥ // KirT_5.28 //	tad-yuktasya vimokzaH syAt AtmanaH nirvikalpakaH // KirT_5.28 //
   anena kramayogena tirobhāvagato bhavet /	anena krama-yogena tiroBAva-gataH Bavet /
   ānarthakyaprasaṅgaḥ syād yadi muktirna sā bhavet // KirT_5.29 //	AnarTakya-prasaFgaH syAt yadi muktiH-na sA Bavet // KirT_5.29 //
   mandā mandatarā śaktiḥ karmasāmyavivakṣayā /	mandA mandatarA SaktiH karma-sAmya-vivakzayA /
   na punastādṛśī śaktiḥ kṣīravatpariṇāminī // KirT_5.30 //	na punar-tAdRSI SaktiH kzIra-vat-pariNAminI // KirT_5.30 //
   yataḥ śaktimataḥ śaktiḥ kṛtyasaṃsthānabhedagā /	yatas SaktimataH SaktiH kRtya-saMsTAna-Beda-gA /
   dvijādivarṇaniśreṇī sā ca mocayati sphuṭam // KirT_5.31 //	dvija-Adi-varNa-niSreNI sA ca mocayati sPuwam // KirT_5.31 //
   garuḍa uvāca|	garuxaH uvAca|
   sarvānugrāhakaḥ proktaḥ śivaḥ paramakāraṇaḥ /	sarva-anugrAhakaH proktaH SivaH parama-kAraNaH /
   dvijātayastu ye varṇā nyūnādhikatayā sthitāḥ // KirT_6.1 //	dvijAtayaH-tu ye varNAH nyUna-aDika-tayA sTitAH // KirT_6.1 //
   saṃskāro 'pi yadaivaṃ syāt phalamevaṃ na kiṃ bhavet /	saMskAraH api yadA-evam syAt Palam-evam na kim Bavet /
   saṃskāraḥ sadṛśasteṣāṃ nyūnādhikagatiḥ katham // KirT_6.2 //	saMskAraH sadRSaH-tezAm nyUna-aDika-gatiH kaTam // KirT_6.2 //
   bhagavānuvāca|	BagavAn-uvAca|
   na jāterna śarīrasya saṃskāraḥ prāṇino mataḥ /	na jAteH-na SarIrasya saMskAraH prANinaH mataH /
   yadi jātestadekasmin dīkṣite 'khiladīkṣaṇam // KirT_6.3 //	yadi jAteH-tad-ekasmin dIkzite aKila-dIkzaNam // KirT_6.3 //
   tena jāterna vaktavyo jaḍatvānna tanormataḥ /	tena jAteH-na vaktavyaH jaxa-tvAt-na tana-UH-mataH /
   cidrūpānugrahaḥ proktaḥ sarvānugrāhakaḥ śivaḥ // KirT_6.4 //	cit-rUpa-anugrahaH proktaH sarva-anugrAhakaH SivaH // KirT_6.4 //
   garuḍa uvāca|	garuxaH uvAca|
   sarvānugrahakartṛtvād bālabāliśabhoginām /	sarva-anugraha-kartR-tvAt bAla-bAliSa-BoginAm /
   kartavyo 'nugraho deva sa ca saṃskārapūrvakaḥ // KirT_6.5 //	kartavyaH anugrahaH deva sa ca saMskAra-pUrvakaH // KirT_6.5 //
   saṃskāreṇaiva muktiḥ syāt proktā tantre yadā tadā /	saMskAreNa-eva muktiH syAt proktA tantre yadA tadA /
   kriyājñānavratādīnām upāyānāmahetutā // KirT_6.6 //	kriyA-jQAna-vrata-AdInAm upAyAnAm-ahetu-tA // KirT_6.6 //
   bhagavānuvāca|	BagavAn-uvAca|
   ye yathā saṃsthitāstārkṣya tathaiveśaḥ prasādakṛt /	ye yaTA saMsTitAH-tArkzya taTA-eva-ISaH prasAda-kRt /
   keciccātra kriyāyogyās teṣāṃ muktistathaiva hi // KirT_6.7 //	kecid-ca-atra kriyA-yogyAH tezAm muktiH-taTA-eva hi // KirT_6.7 //
   jñānayogyāstathā cānye caryāyogyāstathāpare /	jQAna-yogyAH-taTA ca-anye caryA-yogyAH-taTA-apare /
   evaṃ yeṣāṃ yathā prokto mokṣasteneśayojanāt // KirT_6.8 //	evam yezAm yaTA proktaH mokzaH-tena-ISa-yojanAt // KirT_6.8 //
   jñānādīnāmupāyānāṃ dīkṣā kāraṇamiṣyate /	jQAna-AdInAm-upAyAnAm dIkzA kAraNam-izyate /
   dīkṣayaiva na mokṣaḥ syād upāyaḥ sa niyāmakaḥ // KirT_6.9 //	dIkzayA-eva na mokzaH syAt upAyaH sa niyAmakaH // KirT_6.9 //
   sarvānugrahakartṛtvād upāyāste prakīrtitāḥ /	sarva-anugraha-kartR-tvAt upAyAH-te prakIrtitAH /
   ekaḥ kasmādupāyo na proktastena yadanyathā // KirT_6.10 //	ekaH kasmAt-upAyaH na proktaH-tena yat-anyaTA // KirT_6.10 //
   samayāṃścāṅganādīnām aśaktatvādviśodhayet /	samayAn=-ca-aFganA-AdInAm aSakta-tvAt-viSoDayet /
   ajñatvānna ca doṣo 'sti jñatvāddoṣo mahānbhavet // KirT_6.11 //	ajQa-tvAt-na ca dozaH asti jQa-tvAt-dozaH mahAn-Bavet // KirT_6.11 //
   tena teṣāṃ vimuktiḥ syād dīkṣayā bhaktiyogataḥ /	tena tezAm vimuktiH syAt dIkzayA Bakti-yogataH /
   ye 'tra śaktā na teṣāṃ tu śodhyāsteṣāṃ prakāśayet // KirT_6.12 //	ye atra SaktAH na tezAm tu SoDyAH-tezAm prakASayet // KirT_6.12 //
   evaṃ jñānādikaṃ sarvaṃ tacchaktasya prakāśayet /	evam jQAna-Adikam sarvam tat-Saktasya prakASayet /
   anyathā sthitibhaṅgaḥ syāt sthitiścoktā śivāgame // KirT_6.13 //	anyaTA sTiti-BaFgaH syAt sTitiH-ca-uktA Siva-Agame // KirT_6.13 //
   tadabhāve na kiñcitsyāt tenāyaṃ niyamaḥ sthitaḥ /	tad-aBAve na kiQcid-syAt tena-ayam niyamaH sTitaH /
   sarvānugrāhakatvena sthityupāyavivakṣayā // KirT_6.14 //	sarva-anugrAhaka-tvena sTiti-upAya-vivakzayA // KirT_6.14 //
   garuḍa uvāca|	garuxaH uvAca|
   pāśaviśleṣaṇārthaṃ tu dīkṣāpi kriyate kila /	pASa-viSlezaNa-arTam tu dIkzA-api kriyate kila /
   viśleṣo 'pi na dṛśyeta adṛṣṭatvātkathaṃ vada // KirT_6.15 //	viSlezaH api na dRSyeta adRzwa-tvAt-kaTam vada // KirT_6.15 //
   bhagavānuvāca|	BagavAn-uvAca|
   pāśastobhātkṣayaḥ siddhaḥ saṃsiddhaiḥ so 'pi śambaraiḥ /	pASa-stoBAt-kzayaH sidDaH saMsidDEH saH api SambarEH /
   śambarāṇāmacintyatvād yathā mūrtaviṣakṣayaḥ // KirT_6.16 //	SambarANAm-acintya-tvAt yaTA mUrta-viza-kzayaH // KirT_6.16 //
   nāmasaṃkīrtanādeva yathā kaścitprasādhyate /	nAma-saMkIrtanAt-eva yaTA kaScid-prasADyate /
   dūrastho mantramukhyaistu tadvatkarmakṣayastviha // KirT_6.17 //	dUra-sTaH mantra-muKyEH-tu tadvat-karma-kzayaH-tu-iha // KirT_6.17 //
   garuḍa uvāca|	garuxaH uvAca|
   aśeṣapāśaviśleṣo yadi deva sa dīkṣayā /	aSeza-pASa-viSlezaH yadi deva sa dIkzayA /
   jātāyāmarthaniṣpattau kathaṃ syādvapuṣaḥ sthitiḥ // KirT_6.18 //	jAtAyAm-arTa-nizpattO kaTam syAt-vapuzaH sTitiH // KirT_6.18 //
   bhagavānuvāca|	BagavAn-uvAca|
   jātāyāṃ ghaṭaniṣpattau yathā cakraṃ bhramatyapi /	jAtAyAm Gawa-nizpattO yaTA cakram Bramati-api /
   pūrvasaṃskārasaṃsiddhaṃ tathā vapuridaṃ sthitam // KirT_6.19 //	pUrva-saMskAra-saMsidDam taTA vapuH-idam sTitam // KirT_6.19 //
   anekabhavikaṃ karma dagdhabījamivāṇubhiḥ /	aneka-Bavikam karma dagDa-bIjam-iva-aNuBiH /
   bhaviṣyadapi saṃruddhaṃ yenedaṃ taddhi bhogataḥ // KirT_6.20 //	Bavizyat-api saMrudDam yena-idam tat-hi BogataH // KirT_6.20 //
   dehapāte vimokṣaḥ syāt sadyonirvāṇadāpi vā /	dehapAte vimokzaH syAt sadyonirvANa-dA-api vA /
   kāryāṇubhiḥ sadā siddhais tena te śivayojakāḥ // KirT_6.21 //	kArya-aNuBiH sadA sidDEH tena te Siva-yojakAH // KirT_6.21 //
   garuḍa uvāca|	garuxaH uvAca|
   pāśamuktasya yaccihnaṃ svalpamapyatra kiṃ na tat /	pASa-muktasya yat-cihnam su-alpam-api-atra kim na tat /
   dṛśyate bhakticihnena na ca cihnaṃ kvacitsphuṭam // KirT_6.22 //	dRSyate Bakti-cihnena na ca cihnam kvacid-sPuwam // KirT_6.22 //
   sphuṭaṃ yatra kvaciddṛṣṭaṃ tatrāpi vyabhicāritā /	sPuwam yatra kvacid-dRzwam tatra-api vyaBicAritA /
   prāguktaṃ yojanaṃ tasya tadyuktyā grāhapūrvakam // KirT_6.23 //	prAk-uktam yojanam tasya tad-yuktyA grAha-pUrvakam // KirT_6.23 //
   vibhutvāttasya no grāhas tathāmūrtatayāpi ca /	viBu-tvAt-tasya naH grAhaH taTA-amUrta-tayA-api ca /
   mahānatra virodhaḥ syāt kathametadbravīhi me // KirT_6.24 //	mahAn-atra viroDaH syAt kaTam-etat-bravIhi me // KirT_6.24 //
   bhagavānuvāca|	BagavAn-uvAca|
   taccihnaṃ vāsanāniṣṭhā- tatkarmaṇyavikalpanā /	tat-cihnam vAsanA-nizWA tad-karmaNi-avikalpanA /
   tanusthaṃ hi kathaṃ caitat spandenāpyanumīyate // KirT_6.25 //	tanu-sTam hi kaTam ca-etat spandena-api-anumIyate // KirT_6.25 //
   vibhutve khaṃ yathā śabdād amūrtaṃ hi viṣaṃ yathā /	viBu-tve Kam yaTA SabdAt amUrtam hi vizam yaTA /
   gṛhyate mantraśaktyāsau vācyastacchaktiko guṇaḥ /	gRhyate mantra-SaktyA-asO vAcyaH-tad-SaktikaH guNaH /
   vācyavācakayogena jñeyā mantrāṇavaḥ khaga // KirT_6.26 //	vAcya-vAcaka-yogena jQeyAH mantrANavaH Kaga // KirT_6.26 //
