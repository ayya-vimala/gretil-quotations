   dvitīya ucchvāsaḥ	dvitIyaH ucCvAsaH
   atimbhīre bhūpe kūpa iva janasya niravatārasya /	atimBIre BUpe kUpaH iva janasya niravatArasya /
   dadhati samīhitasiddhiṃ guṇavantaḥ pārthivā ghaṭakāḥ // 2.1 //	daDati samIhita-sidDim guNavantaH pArTivAH GawakAH // 2.1 //
   rāgiṇi naline lakṣmīṃ divaso nidadhāti dinakaraprabhavām /	rAgiNi naline lakzmIm divasaH nidaDAti dinakara-praBavAm /
   anapekṣitaguṇadoṣaḥ paropakāraḥ satāṃ vyasanam // 2.2 //	anapekzita-guNa-dozaH para-upakAraH satAm vyasanam // 2.2 //
   atha tatrānavaratādhyayanadhvanimukharāṇi, bhasmapuṇḍrakapāṇḍuralalāṭaiḥ	aTa tatra-anavarata-aDyayana-Dvani-muKa-rANi, Basma-puNxraka-pANxura-lalAwEH
   kapilaśikhājālajaṭilaiḥ kṛśānubhiriva	kapila-SiKA-jAla-jawilEH kRSAnuBiH-iva
   kratulobhāgatairbaṭubhiradhyāsyamānāni,	kratu-loBA-gatEH-bawuBiH-aDyAsyamAnAni,
   sekasukumārasomakedārikāharitāyamānapraghanāni,	seka-sukumAra-soma-kedArikA-haritAyamAna-praGanAni,
   kṛṣṇājinavikīrṇaśuṣyatpuroḍāśīyaśyāmākataṇḍulāni,	kRzNa-ajina-vikIrNa-Suzyat-puroxASIya-SyAmAka-taNxulAni,
   bālikāvikīryamāṇanīvārabalīni,	bAlikA-vikIryamANa-nIvAra-balIni,
   śuciśiṣyaśatānīyamānaharitakuśapūlīpalāśasamindhi, indhanago	Suci-Sizya-SatAnIyamAna-harita-kuSa-pUlI-palASa-saminDi, inDana-go
   mayapiṇḍakūṭasaṃkaṭāni, āmikṣīyakṣīrakṣāriṇīnāmagnihotradhenūnāṃ	maya-piNxa-kUwa-saMkawAni, AmikzIya-kzIra-kzAriNInAm-agni-hotra-DenUnAm
   khuravalayairvilikhitājiravitardikāni,	Kura-valayEH-viliKita-ajira-vitardikAni,
   kamaṇḍalavyamṛtpiṇḍamardanavyagrayatijanāni,	kamaNxalavyamRd-piNxa-mardana-vyagra-yati-janAni,
   vaitānavedīśaṅkavyānāmaudumbarīṇāṃ śākhānāṃ rāśibhiḥ pavitritaparyantāni	vEtAna-vedI-SaFkavyAnAm-OdumbarINAm SAKAnAm rASiBiH pavitrita-paryantAni
   vaiśvadevapiṇḍapāṇḍuritapradeśāni,	vESvadeva-piNxa-pANxurita-pradeSAni,
   havirdhūmadhūsaritāṅgaṇaviṭapikisalayāni,	haviH-DUma-DU-sarita-aFgaNa-viwapi-ki-salayAni,
   vatsīyabālakalālitalalattaralatarṇakāni,	vatsIya-bAla-kalAlita-lalat-tarala-tarNakAni,
   krīḍatkṛṣṇasāracchāgaśāvakaprakaṭitapaśubandhaprabandhāni,	krIxat-kRzNasAra=-CAga-SAvaka-prakawita-paSu-banDa-prabanDAni,
   śukasārikārabdhādhyayanadīyamānopādhyāyaviśrāntisukhāni,	Suka-sArika-ArabDa-aDyaya-nadIyamAna-upADyAya-viSrAnti-suKAni,
   sākṣāttrayītapovanānīva ciradṛṣṭānāṃ bāndhavānāṃ prīyamāṇo	sAkzAt-trayI-tapaH-vanAni-iva cira-dRzwAnAm bAnDavAnAm prIyamANaH-
   bhramanbhavanāni, bāṇaḥ sukhamatiṣṭhat /	Braman-BavanAni, bANaH suKam-atizWat /
   tatrasthasya cāsya kadācitkusumasamayayugamupasaṃharannajṛmbhata	tatrasTasya ca-asya kadAcid-kusuma-samaya-yugam-upasaMharan=-ajRmBata
   grīṣmābhidhānaḥ samutphullamallikādhavalāṭṭahāso mahākālaḥ /	grIzma-aBiDAnaH samutPulla-mallikA-Davala-awwahAsaH mahAkAlaH /
   pratyagranirjitasyāstamupagatavato vasantasāmantasya bālāpatyeṣviva	pratyagra-nirjitasya-astam-upagatavataH vasanta-sAmantasya bAla-apatyezu-iva
   payaḥpāyiṣu navodyāneṣu darśitasneho mṛdurabhūt /	payaH-pAyizu nava-udyAnezu darSita-snehaH mRduH-aBUt /
   abhinavoditaśca sarvasyāṃ pṛthivyāṃ	aBinava-uditaH-ca sarvasyAm pRTivyAm
   sakalakusumabandhanamokṣamakarotpratapannuṣṇasamayaḥ /	sakala-kusuma-banDana-mokzam-akarot-pratapan=-uzNa-samayaH /
   svayamṛturājasyābhiṣekārdrāścāmarakalāpā ivāgṛhyanta kāminīcikuracayāḥ	svayam-Rtu-rAjasya-aBizeka-ArdrAH-cAmara-kalApAH iva-agRhyanta kAminI-cikura-cayAH
   kusumāyudhena, himadagdhasakalakamalinīkopeneva himālayābhimukhīṃ	kusumAyuDena, hima-dagDa-sakala-kamalinI-kopena-iva himAlaya-aBimuKIm
   yātrāmadādaṃśumālī /	yAtrA-madAt-aMSumAlI /
   atha lalāṭantape tapati tapane	aTa lalAwantape tapati tapane
   candanalikhitalalāṭikāpuṇḍrakairalakacīracīvarasaṃvītaiḥ	candana-liKita-lalAwikA-puNxrakEH-alaka-cIra-cIvara-saMvItEH
   svedodabindumuktākṣavalayavāhibhirdinakarārādhananiyamā ivāgṛhyanta	sveda-uda-bindu-muktA-akza-valaya-vAhiBiH-dinakara-ArADana-niyamAH iva-agRhyanta
   lalanālalāṭendudyutibhiḥ /	lalanA-lalAwa-indu-dyutiBiH /
   candanadhūsarābhirasūryampaśyābhiḥ kumudinībhiriva divasamasupyata	candana-DUsarABiH-asUryampaSyABiH kumudinIBiH-iva divasam-asupyata
   sundarībhiḥ /	sundarIBiH /
   nidrālasā ratnālokamapi nāsahanta dṛśaḥ, kimuta jaraṭhamātapam /	nidrA-alasAH ratna-Alokam-api na-asahanta dRSaH, kim-uta jaraWam-Atapam /
   aśiśirasamayena cakravākamithunābhinanditāḥ sarita iva tanimānamānīyanta	aSiSira-samayena cakravAka-miTuna-aBinanditAH saritaH iva tanimAnam-AnIyanta
   soḍupāḥ śarvaryaḥ /	soxupAH SarvaryaH /
   abhinavapaṭupāṭalāmodasurabhiparimalaṃ na kevalaṃ jalam, janasya	aBinava-pawu-pAwala-Amoda-suraBi-parimalam na kevalam jalam, janasya
   pavanamapi pātumabhūdabhilāṣo divasakarasantāpāt /	pavanam-api pAtum-aBUt-aBilAzaH divasakara-santApAt /
   krameṇa ca kharakhagamayūkhe khaṇḍitaśaiśave, śuṣyatsarasi, sīdatsretasi,	krameNa ca Kara-Kaga-mayUKe KaNxita-SESave, Suzyat-sarasi, sIdat-sretasi,
   mandanirjhare jhillikājhāṅkāriṇi,	manda-nirJare JillikA-JAFka-ariNi,
   kātarakapotakūjitānubandhabadhiritaviśve, śvasatpatattriṇi,	kAtara-kapota-kUjita-anubanDa-baDirita-viSve, Svasat-patat-triNi,
   karīrṣakaṣamaruti, viralavīrudhi,	karIrza-kaza-maruti, virala-vIruDi,
   rudhirakutūhalikesarikiśorakalihyamānakaṭhoradhātakīstabake,	ruDira-kutUhali-kesari-kiSorakalihyamAna-kaWora-DAtakI-stabake,
   tāmyatstamberamayūthavamathutimyanmahāmahīdhāranitambe,	tAmyat-stamberam-ayUTa-vamaTu-timyat-mahA-mahIDAra-nitambe,
   dinakaradūyamānadviradadīnadānāśyānadānaśyāmikālīnamūkamadhulihi,	dinakara-dUyamAna-dvirada-dIna-dAna-aSyAna-dAna-SyAmikA-AlIna-mUka-maDulihi,
   lohitāyamānamandārasindūritasīmni,	lohitAyamAna-mandAra-sindUrita-sImni,
   salilasyandasaṃdohasaṃdehamuhyanmahāmahiṣaviṣāṇakoṭivilikhyamānasphuṭatsphāṭikadṛṣadi,	salila-syanda-saMdoha-saMdeha-muhyat-mahA-mahiza-vizANa-kowi-viliKya-mAna-sPuwat-sPAwika-dRzadi,
   gharmamarmaritagarmuti, taptapāṃśukukūlakātaravikire,	Garma-marmarita-garmuti, tapta-pAMSu-kukUla-kAtara-vikire,
   vivaraśaraṇaśvāvidhe,	vivara-SaraNa-SvAviDe,
   taṭārjunakurarakūjājvaravivartamānottānaśapharaśārapaṅkaśeṣapalpalāmbhasi,	tawa-arjuna-kurara-kUja-ajvara-vivartamAna-uttAna-SaPara-SAra-paFka-Seza-palpala-amBasi,
   dāvajanitajagannīrājane, rajanīrājayakṣmaṇi, kaṭhorībhavati nidāghakāle	dAva-janita-jagat-nIra-ajane, rajanIrAjayakzmaNi, kaWorIBavati nidAGa-kAle
   pratidiśamājīkamānā ivoṣareṣu prapāvāṭakuṭīpaṭalaprakaṭaluṇṭhakāḥ,	pratidiSam-AjI-kamAnAH iva-Uzarezu prapAvAwa-kuwI-pawala-prakawa-luNWakAH,
   prapakvakapikacchūgucchacchaṭācchoṭanacāpalairakāṇjakaṇḍūlā iva karṣantaḥ	prapakva-kapikacCU-gucCat-SawAt-Sowana-cApalEH-akANja-kaNxUlAH iva karzantaH
   śarkarilāḥ karkarasthalīḥ, sthūladṛṣaccūrṇamucaḥ,	SarkarilAH karkara-sTalIH, sTUla-dRzat-cUrNa-mucaH,
   mucukundakandaladalanadanturāḥ,	mucukunda-kandala-dalana-danturAH,
   saṃtatatapanatāpamukharacīrīgaṇamukhaśīkaraśīkyamānatanavaḥ,	saMtata-tapana-tApa-muKara-cIrI-gaNa-muKa-SIkara-SIkyamAna-tanavaH,
   taruṇatarataraṇitāpatarale taranta iva taraṅgiṇi	taruNatara-taraNi-tApa-tarale tarantaH iva taraFgiNi
   mṛgatṛṣṇikātaraṅgiṇīnāmalīkavāriṇi,	mRgatRzNikA-taraFgiNInAmalIka-vAriNi,
   śuṣyacchamīmarmaramāravamārgalaṅghanalāghavajavajaṅghālāḥ,	Suzyat-SamImarmarama-Arava-mArga-laFGana-lAGava-java-jaFGAlAH,
   raiṇavāvartamaṇḍalīrecakarāsarasarabhasārabdhanartanārambhārabhaṭīnaṭāḥ,	rENava-Avarta-maNxalI-recaka-rAsa-rasa-raBasa-ArabDa-nartana-AramBAra-BawI-nawAH,
   dāvadagdhasthalīmaṣīmilanamalināḥ śikṣitakṣapaṇakavṛttaya iva	dAva-dagDa-sTalI-mazI-milana-malinAH Sikzita-kzapaNaka-vRttayaH iva
   vanamayūrapicchacayānuccinvantaḥ, saprayāṇaguñjā iva	vana-mayUra-picCa-cayAn-uccinvantaH, sa-prayANa-guQjAH iva
   śiñjānajaratkarañjamañjarībījajālakaiḥ saprarīhā	SiQjAn-ajarat-karaQja-maQjarI-bIja-jAlakEH sa-prarIhA
   ivātapāturavanamahiṣanāsānikuñjasthūlaniḥśvāsaiḥ, sāpatyā	iva-Atapa-Atura-vana-mahiza-nAsA-nikuQja-sTUla-niHSvAsEH, sa-apatyA
   ivoḍḍīyamānajavanavātahariṇaparipāṭīpeṭakaiḥ, sabhrukuṭaya iva	iva-uxxIyamAna-javana-vAta-hariNa-paripAwI-pewakEH, sa-BrukuwayaH iva
   dahyamānakhaladhānabusakūṭakuṭiladhūmakoṭibhiḥ, sāvīcivīcaya iva	dahyamAna-Kala-DAna-busa-kUwa-kuwila-DUma-kowiBiH, sAvIci-vIcayaH iva
   mahoṣmamuktibhiḥ, lomaśā iva śīryamāṇaśālmaliphalatūlatantubhiḥ, dadruṇā	mahA-Uzma-muktiBiH, lomaSAH iva SIryamANa-SAlmali-Pala-tUla-tantuBiH, dadruNA
   iva śuṣkapatraprakarākṛṣṭibhiḥ, śirālā iva tṛṇaveṇīvikaraṇaiḥ ucchmaśrava	iva Suzka-patra-prakara-AkRzwiBiH, SirAlAH iva tRNa-veNI-vikaraNEH ucCmaSrava
   iva dhūyamānanavayavaśūkaśakalaśaṅkubhiḥ, daṃṣṭrālā iva	iva DUyamAna-nava-yava-SUka-Sakala-SaFkuBiH, daMzwrAlAH iva
   calitaśalalasūcīśataiḥ, jihvālā iva vaiśvānaraśikhābhiḥ,	calita-Salala-sUcI-SatEH, jihvA-AlAH iva vESvAnara-SiKABiH,
   utsarpatsarpakañcukaiścūḍālā iva brahnastambharasābhyavaharaṇāya	utsarpat-sarpa-kaQcukEH-cUxAlAH iva brahna-stamBa-rasa-aByavaharaNAya
   kavalagrahamivoṣṇaiḥ kamalavanamadhubhirabhyasyantaḥ	kavala-graham-iva-uzNEH kamala-vana-maDuBiH-aByasyantaH
   sakalasalilocchoṣaṇagharmaghoṣaṇāghorapaṭahairiva	sakala-salila-ucCozaNa-Garma-GozaNA-Gora-pawahEH-iva
   śuṣkaveṇuvanāsphoṭanapaṭuravaistribhuvanabibhīṣikāmudbhāvayantaḥ,	Suzka-veNu-vana-AsPowana-pawu-ravEH-triBuvana-biBIzikAm-udBAvayantaH,
   cyutacapalacāṣapakṣaśreṇīśāritasṛtayaḥ,	cyuta-capala-cAza-pakza-SreNI-SArita-sRtayaH,
   tviṣimanmayūkhalatālātaploṣakalmāṣavapuṣa iva	tvizimat-mayUKa-latA-lA-ta-ploza-kalmAza-vapuzaH iva
   sphuṭitaguñjāphalasphuliṅgāṅgārāṅkitāṅgāḥ,	sPuwita-guQjA-Pala-sPuliFga-aFgAra-aFkita-aFgAH,
   giriguhāgambhīrabhāṅkārabhīṣaṇabhrāntayaḥ,	giri-guhA-gamBIra-BAFkAra-BIzaNa-BrAntayaH,
   bhuvanabhasmīkaraṇābhicāracarupacanacaturāḥ, rudhirāhutibhiriva	Buvana-BasmIkaraNa-aBicAra-caru-pacana-caturAH, ruDira-AhutiBiH-iva
   pāribhadradrumastabakavṛṣṭibhistarpayantastāravānvanavibhāvasūn,	pAriBadra-druma-stabaka-vRzwiBiH-tarpayantaH-tAravAn-vana-viBAva-sUn,
   aśiśiraśikatātārakitaraṃhasaḥ,	aSiSira-Sika-tA-tArakita-raMhasaH,
   taptaśailavilīyamānaśilājaturasalavaliptadiśaḥ,	tapta-SEla-vilIyamAna-SilAjatu-rasa-lava-lipta-diSaH,
   dāvadahanapacyamānacaṭakāṇḍakhaṇḍakhacitatarukoṭarakīṭapaṭalapuṭapākagandakaṭavaḥ,	dAva-dahana-pacyamAna-cawakANxa-KaNxa-Kacita-taru-kowara-kIwa-pawala-puwapAka-ganda-kawavaH,
   prāvartantonmattā mātariśvānaḥ /	prAvartanta-unmattAH mAtariSvAnaH /
   sarvataśca bhūribhastrāsahasrasaṃdhukṣaṇakṣubhitā iva	sarvatas-ca BUri-BastrA-sahasra-saMDukzaNa-kzuBitAH iva
   jaraṭhājagaragambhīragalaguhāvāhivāyavaḥ, kvacitsvacchandatṛṇacāriṇo	jaraWA-jagara-gamBIra-gala-guhA-vAhi-vAyavaH, kvacid-svacCanda-tRNa-cAriNaH-
   hariṇāḥ, vkacittarutalavivaravivartino babhravaḥ, vkacijjaṭāvalambinaḥ	hariNAH, vkacittaru-tala-vivara-vivartinaH baBravaH, vkacit-jawA-avalambinaH
   kapilāḥ vkacicchakunikulakulāyapātinaḥ śyenāḥ,	kapilAH vkacid-Sakuni-kula-kulAya-pAtinaH SyenAH,
   vkacidvilīnalākṣārasalohitacchavayo 'dharāḥ,	vkacit-vilIna-lAkzA-rasa-lohita=-CavayaH aDarAH,
   vkacidāsāditaśakunipakṣakṛtapaṭugatayo viśikhāḥ,	vkacit-AsAdita-Sakuni-pakza-kRta-pawu-gatayaH viSiKAH,
   vkaciddagdhaniḥśeṣajanmahetavo nirvāṇāḥ, vkacitkusumavāsitāmbarasurabhayo	vkacit-dagDa-niHSeza-janma-hetavaH nirvANAH, vkacid-kusuma-vAsita-ambara-suraBayo
   rāgiṇaḥ, kvacitsadhūmodgārā mandarucayaḥ, kvacitsakalajagadgrāsaghasmarāḥ	rAgiNaH, kvacid-sa-DUma-udgArAH manda-rucayaH, kvacid-sakala-jagat-grAsa-GasmarAH
   sabhasmakāḥ, kvacidveṇuśikharalagnamūrtayo 'tyantavṛddhāḥ,	sa-BasmakAH, kvacid-veNu-SiKara-lagna-mUrtayaH atyanta-vRdDAH,
   kvacidacalopayuktaśilājatavaḥ, kṣayiṇaḥ kvacitsarvarasabhujaḥ pīvānaḥ,	kvacid-acala-upayukta-SilAjatavaH, kzayiNaH kvacid-sarva-rasa-BujaH pIvAnaH,
   kvaciddagdhaguggulavo raudrāḥ,	kvacid-dagDa-guggulavaH rOdrAH,
   kvacijjvalitanetradahanadagdhasakusumaśaramadanāḥ kṛtasthāṇusthitayaḥ,	kvacid-jvalita-netra-dahana-dagDa-sa-kusuma-Sara-madanAH kRta-sTANu-sTitayaH,
   caṭulaśikhānartanārambhārabhaṭīnaṭāḥ kvacicchuṣkakāsārasṛtibhiḥ	cawula-SiKA-nartana-AramBAra-BawI-nawAH kvacid-Suzka-kAsAra-sRtiBiH
   sphuṭannīrasanīvārabījalājavarṣibhirjvālāñjalibhirarcayanta iva	sPuwat-nIrasa-nIvAra-bIja-lAja-va-rziBiH-jvAlAQjaliBiH-arcayantaH iva
   gharmaghṛṇim, aghṛṇā iva	Garma-GRNim, aGRNAH iva
   haṭhahūyamānakaṭhorasthalakamaṭhavasāvisragandhagṛdhnavaḥ, svamapi	haWa-hUyamAna-kaWora-sTalaka-maWa-vasA-visra-ganDa-gRDnavaH, svam-api
   dhūmamambhodasamudbhūtibhiyeva bhakṣayantaḥ satilāhutaya iva sphuṭad	DUmam-amBoda-samudBUtiBiyA-iva BakzayantaH sa-tila-AhutayaH iva sPuwa-d
   bahalabālakīṭapaṭalāḥ kakṣeṣu, śvitriṇa iva	bahala-bAla-kIwa-pawalAH kakzezu, SvitriNaH iva
   ploṣavicaṭadvalkaladhavalaśambūkaśuktayaḥ, śuṣkeṣu saraḥsu, svedina iva	ploza-vicawat-valkala-Davala-SambUka-SuktayaH, Suzkezu saraHsu, svedinaH iva
   vilīyamānamadhupaṭalagolagalitamadhūcchiṣṭavṛṣṭayaḥ kānaneṣu, khalataya	vilIyamAna-maDu-pawala-gola-galita-maDUcCizwa-vRzwayaH kAnanezu, Kalataya
   iva pariśīryamāṇaśikhāsaṃhatayo mahoṣareṣu, gṛhītaśilākavalā iva	iva pariSIryamANa-SiKA-saMhatayaH mahA-uza-rezu, gRhIta-SilA-kavalAH iva
   jvalitasūryamaṇiśakaleṣu śiloccayeṣu, pratyadṛśyanta dāruṇā dāvānagnayaḥ /	jvalita-sUrya-maNi-Sakalezu Siloccayezu, pratyadRSyanta dAruNAH dAvAn-agnayaH /
   tathābhūte ca tasminnatyūgre grīṣmasamaye kadācidasya svagṛhāvasthitasya	taTABUte ca tasmin=-atyUgre grIzma-samaye kadAcid-asya sva-gRha-avasTitasya
   bhuktavato 'parāhṇasamaye brātrā pāraśavaścandrasenanāmā	BuktavataH aparAhNa-samaye brAtrA pAraSavaH-candrasena-nAmA
   praviśyākathayat--"eṣa khalu devasya catuḥsamudrādhipateḥ	praviSya-akaTayat--"eza Kalu devasya catur-samudra-aDipateH
   sakalarājacakracūḍāmaṇiśreṇīśāṇakoṇakaṣaṇanirmalīkṛtacaraṇanakhamaṇeḥ	sakala-rAja-cakra-cUxAmaNi-SreNI-SANa-koNa-kazaNa-nirmalIkRta-caraNa-naKa-maNeH
   sarvacakravartināṃ dhaureyasyamahārājādhirājaparameśvaraśrīharṣadevasya	sarva-cakravartinAm DOreyasya-mahA-rAja-aDirAja-parameSvara-SrI-harza-devasya
   bhrātrā kṛṣṇanāmnā bhavatāmantikaṃ prajñātatamo dīrghādhvagaḥ prahito	BrAtrA kRzNa-nAmnA BavatAm-antikam prajQAtatamaH dIrGa-aDvagaH prahitaH-
   dvāramadhyāste' iti /	dvAram-aDyAste-a iti /
   so 'bravīt--"āyuṣman! avilambitaṃ praveśayainam' iti /	saH abravIt---"Ayuzman! avilambitam praveSaya-enam-a iti /
   atha tenānīyamānam, atidūragamanagurujaḍajaṅghākāṇḍam,	aTa tena-AnIyamAnam, ati-dUra-gamana-guru-jaxa-jaFGA-kANxam,
   kārdamikacelacīrikāniyamitoccaṇḍacaṇḍātakam,	kArdamika-cela-cIrikA-niyamita-uccaNxa-caNxAtakam,
   pṛṣṭhapreṅkhatpaṭaccarakarpaṭaghaṭitagalagranthim,	pRzWa-preFKat-pawaccara-karpawa-Gawita-gala-granTim,
   atinibiḍasūtrabandhanimnitāntarālakṛtalekhavyavacchedayā lekhamālikayā	ati-nibixa-sUtra-banDa-nimnita-antarAla-kRta-leKa-vyavacCedayA leKamAlikayA
   parikalitamūrdhānam, praviśantaṃ lekhahārakamadrākṣīt /	parikalita-mUrDAnam, praviSantam leKa-hArakam-adrAkzIt /
   aprākṣīcca dūrādeva--"bhadra,	aprAkzIt-ca dUrAt-eva---"Badra,
   bhadramaśeṣabhuvananiṣkāraṇabandhostatrabhavataḥ kṛṣṇasya? iti /	Badram-aSeza-Buvana-nizkAraNa-banDoH-tatraBavataH kRzNasya? iti /
   sa "bhadram' ityuktvā praṇamya nātidūre samupāviśat /	sa "Badram-a iti-uktvA praNamya na-ati-dUre samupAviSat /
   viśrāntaścābravīt--"eṣa khalu svāminā mānanīyasya lekhaḥ prahitaḥ' iti	viSrAntaH-ca-abravIt---"eza Kalu svAminA mAnanIyasya leKaH prahitaH-a iti
   vimucyā rpayat /	vimucyAH rpayat /
   bāṇastu sādaraṃ gṛhītvā svayamevāvācayat--"mekhalakātsaṃdiṣṭamvadhārya	bANaH-tu sa-Adaram gRhItvA svayam-eva-avAcayat--"-meKalakAt-saMdizwamvaDArya
   phalapratibandhī dhīmatā pariharaṇīyaḥ kālātipāta ityetāvadatrārthajātam /	Pala-pratibanDI DImatA pariharaNIyaH kAla-atipAtaH iti-etAvat-atra-arTa-jAtam /
   itaradvārtāsaṃvādanamātrakam' /	itarat-vArtA-saMvAdana-mAtrakam-a /
   avadhṛtalekhārthaśca samutsāritaparijanaḥ saṃdeśaṃ pṛṣṭavān /	avaDRta-leKA-arTaH-ca samutsArita-parijanaH saMdeSam pRzwavAn /
   mekhalakastvavādīt--"evamāha medhāvinaṃ svāmī--jānātyeva mānyo	meKalakaH-tu-avAdIt--"evam-Aha meDAvinam svAmI---jAnAti-eva mAnyaH-
   yathaikagotratā vā, samānajñānatā vā, samānajātitā vā, sahasaṃvardhanaṃ	yaTA-eka-gotra-tA vA, samAna-jQAna-tA vA, samAna-jAtitAH vA, saha-saMvarDanam
   vā, ekadeśanivāso vā, darśanābhyāso vā, parasparānurāga, śravaṇaṃ vā,	vA, eka-deSa-nivAsaH vA, darSana-aByAsaH vA, paraspara-anurAga, SravaNam vA,
   parokṣopakārakaraṇaṃ vā, samānaśīlatā vā, snehasya hetavaḥ /	parokza-upakAra-karaNam vA, samAna-SIla-tA vA, snehasya hetavaH /
   tvayi tu vinā kāraṇenādṛṣṭe 'pi pratyāsanne bandhāviva baddhapakṣapātaṃ	tvayi tu vinA kAraNena-adRzwe api pratyAsanne banDO=-iva badDa-pakzapAtam
   kimapisnihyati me hṛdayaṃ dūrasthe 'pīndoriva kumudākare /	kim-apisnihyati me hRdayam dUra-sTe api-indoH-iva kumuda-Akare /
   yato bhavantamantareṇānyathā cānyathā cāyaṃ cakravartī durjanairgrāhita	yatas Bavantam-antareNa-anyaTA ca-anyaTA ca-ayam cakravartI durjanEH-grAhita
   āsīt /	AsIt /
   na ca tattathānasantyeva te yeṣāṃ satāmapi satāṃ na vidyante	na ca tat-taTA-anasanti-eva te yezAm satAm-api satAm na vidyante
   mitrodāsīnaśatravaḥ /	mitra-udAsIna-SatravaH /
   śiśucāpalāparācīnacetovṛttitayā ca bhavataḥ kenacidasahiṣṇunā	SiSu-cApala-apara-AcIna-cetaH-vRtti-tayA ca BavataH kenacid-asahizNunA
   yatkiñcidasadṛśamudīritam, itaro lokastathaiva tadgṛhṇāti vakti ca /	yat-kiQcit-a-sadRSam-udIritam, itaraH lokaH-taTA-eva tat-gRhNAti vakti ca /
   salilānīva gatānugatikāni lolāni khalu bhavantyavivekināṃ manāṃsi /	salilAni-iva gata-anugatikAni lolAni Kalu Bavanti-avivekinAm manAMsi /
   bahumukhaśravaṇaniścalīkṛtaniścayaśca kiṃ karotu pṛthivīpatiḥ /	bahu-muKa-SravaNa-niScalIkRta-niScayaH-ca kim karotu pRTivIpatiH /
   tattvānveṣibhiścāsmābhirdūrasthito 'pi pratyakṣīkṛto 'si /	tattva-anveziBiH-ca-asmABiH-dUra-sTitaH api pratyakzIkRtaH asi /
   vijñaptaścakravartī tvadartham-yathā prāyeṇa prathame vayasi sarvaṃsyaiva	vijQaptaH-cakravartI tvad-arTam--yaTA prAyeNa praTame vayasi sarvaMsya-eva
   cāpalaiḥ śaiśavamaparādhoti /	cApalEH SESavam-aparADoti /
   tatheti ca svāminā pratipannam /	taTA-iti ca svAminA pratipannam /
   ato bhavatā rājakagulamakṛtakālakṣepamāgantavyam /	atas BavatA rAjaka-gulam-akRta-kAla-kzepam-Agantavyam /
   avakeśīvādṛṣṭaparameśvaro bandhumadhyamadhivasannapi na me bahumataḥ /	avakeSI-iva-adRzwa-parameSvaraH banDu-maDyam-aDivasan=-api na me bahu-mataH /
   na ca sevārvaṣamyaviṣādinā parameśvaropasarpaṇabhīruṇā vā bhavatā	na ca sevArvazami-a-viza-AdinA parameSvara-upasarpaNa-BIruNA vA BavatA
   bhavitavyam /	Bavitavyam /
   yato yadyapi-- svecchopajātaviṣayo 'pi na yāti vaktuṃ dehauti	yatas yadi-api- sva-icCA-upajAta-vizayaH api na yAti vaktum dehOti
   mārgaṇaśataiśca dadāti duḥkham /	mArgaNa-SatEH-ca dadAti duHKam /
   mohātsamākṣipati jīvanamapyakāṇḍe karṣṭa manobhava iveśvaradurvidagdhaḥ //	mohAt-samAkzipati jIvanam-api-akANxe karzwa manoBavaH iva-ISvara-durvidagDaH //
   tathāpyanye te bhūpatayaḥ, anya evāyam /	taTA-api-anye te BUpatayaH, anyaH eva-ayam /
   nyakkṛtanṛganalaniṣadhanahuṣāmbarīṣadaśarathadilīpanābhāragabharatabhagīrathayayātiramṛtamayaḥ	nyakkRta-nRga-nala-nizaDa-nahuza-ambarI-zadaSaraTa-dilIpanABa-Araga-Barata-BagIraTa-yayAtiH-amRta-mayaH
   svāmī /	svAmI /
   nāsyāhaṅkārakālakūṭaviṣadigdhaduṣṭā dṛṣṭayaḥ, na	na-asya-ahaFkAra-kAlakUwa-viza-digDa-duzwAH dRzwayaH, na
   garvagaragurugalagrahagadagadgadā giraḥ,	garvagara-guru-gala-graha-gada-gadgadAH giraH,
   nātismayoṣmāpasmāravismṛtasthairyāṇi sthānakāni,	na-ati-smaya-Uzma-apasmAra-vismRta-sTEryANi sTAnakAni,
   noddāmadarpadāhajvaravegaviklavā vikārāḥ,	na-uddAma-darpa-dAha-jvara-vega-viklavAH vikArAH,
   nābhimānamahāsannipātanirmitāhgabhaṅgāni gatāni, na	na-aBimAna-mahA-sannipAta-nirmita-Ahga-BaFgAni gatAni, na
   madārditavakrīkṛtauṣṭhaniṣṭhyūtaniṣṭhurākṣarāṇi jalpitāni /	mada-ardita-vakrIkRta-ozWa-nizWyUta-nizWura-akzarANi jalpitAni /
   tathā ca--asya vimaleṣu sādhuṣu ratnabuddhiḥ, na śilāśakaleṣu /	taTA ca--asya vimalezu sADuzu ratna-budDiH, na SilA-Sakalezu /
   muktādhavaleṣu guṇeṣu prasādhanadhīḥ, nābharaṇabhāreṣu /	muktA-Davalezu guNezu prasADana-DIH, na-ABaraNa-BArezu /
   dānavatsu karmasu sādhanaśraddhā, na karikīṭeṣu /	dAnavatsu karmasu sADana-SradDA, na kari-kIwezu /
   sarvāgresare yaśasi mahāprītiḥ, na jīvitajarattṛṇe /	sarva-agresare yaSasi mahA-prItiH, na jIvita-jarat-tRNe /
   gṛhītakarāsvāśāsu prasādhnābhiyogaḥ na nijakalatradharmaputrikāsu /	gRhIta-karAsu-ASAsu prasADna-aBiyogaH na nija-kalatra-Darma-putrikAsu /
   guṇavati dhanuṣi sahāyabuddhiḥ, na piṇḍopajīvini sevakajane /	guNavati Danuzi sahAya-budDiH, na piNxa-upajIvini sevaka-jane /
   api ca--asya mitropakaraṇamātmā, bhṛtyopakaraṇaṃ prabhutvam,	api ca--asya mitra-upakaraNam-AtmA, BRtya-upakaraNam praBu-tvam,
   paṇḍitopakaraṇaṃ vaidagdhyam, bāndhavopakaraṇaṃ lakṣmīḥ,	paNxita-upakaraNam vEdagDyam, bAnDava-upakaraNam lakzmIH,
   kṛpaṇopakaraṇamaiśvaryam, dvijopakaraṇaṃ sarvasvam,	kRpaNa-upakaraNam-ESvaryam, dvija-upakaraNam sarva-svam,
   sukṛtasaṃsmaraṇopakaraṇaṃ hṛdayam, dharmopakaraṇamāyuḥ, sāhasopakaraṇaṃ	su-kRta-saMsmaraNa-upakaraNam hRdayam, Darma-upakaraNam-AyuH, sAhasa-upakaraNam
   śarīram asilatopakaraṇaṃ pṛthivī, vinodopakaraṇaṃ rājakam,	SarIram asilatA-upakaraNam pRTivI, vinoda-upakaraNam rAjakam,
   pratāpopakaraṇaṃ pratipakṣaḥ /	pratApa-upakaraNam pratipakzaH /
   nāsyālpapuṇyairavāpyate sarvātiśāyisukharasaprasūtiḥ pādapallavacchāyā'	na-asya-alpa-puNyEH-avApyate sarva-atiSAyi-suKa-rasa-prasUtiH pAda-pallava=-CAyA-a
   iti /	iti /
   śrutvā ca tameva candrasenaṃ samādiśat--"kṛtakaśipuṃ viśrāntasukhinamenaṃ	SrutvA ca tam-eva candrasenam samAdiSat--"-kRtakaSipum viSrAnta-suKinam-enam
   kāraya' iti /	kAraya-a iti /
   atha gate tasmin, paryaste ca vāsare,	aTa gate tasmin, paryaste ca vAsare,
   saṃghaṭṭamānaraktapaṅkajasaṃpuṭapīyamāna eva kṣayiṇi kṣāmatāṃ vrajati	saMGawwamAna-rakta-paFkaja-saMpuwa-pIyamAnaH eva kzayiNi kzAma-tAm vrajati
   bālavāyasāsyāruṇe 'parāhṇātape, śithilitanijavājijave	bAla-vAyasa-asya-aruNe aparAhNa-Atape, SiTilita-nija-vAji-jave
   japāpīḍapāṭalimnyastācalaśikharaskhalite khañjatīva	japa-ApIxa-pAwalimni-asta-acala-SiKara-sKalite KaQjati-iva
   kamalinīkaṇṭakakṣatapādapallave pataṅge, puraḥ parāpatati	kamalinI-kaNwaka-kzata-pAda-pallave pataFge, puras parApatati
   preṅkhadandhakāraleśalambālake śaśivirahaśokaśyāma iva śyāmāmukhe,	preFKat-anDa-kAra-leSa-lambAlake SaSi-viraha-Soka-SyAmaH iva SyAmA-muKe,
   kṛtasaṃdhyopāsanaḥ śayanīyamagāt /	kRta-saMDyA-upAsanaH SayanIyam-agAt /
   acintayaccaikākī--kiṃ karomi /	acintayat-ca-ekAkI--kim karomi /
   anyathā sambhāvito 'smi rājñā /	anyaTA samBAvitaH asmi rAjQA /
   nirnimittabandhunā ca saṃdiṣṭamevaṃ kṛṣṇena /	nirnimitta-banDunA ca saMdizwam-evam kRzNena /
   kaṣṭā ca sevā /	kazwA ca sevA /
   viṣamaṃ bhṛtyatvam /	vizamam BRtya-tvam /
   atigambhīraṃ mahadrājakulam /	ati-gamBIram mahat-rAja-kulam /
   na ca me tatra pūrvajapuruṣapravartitā prītiḥ, na kulakramāgatā gatiḥ,	na ca me tatra pUrva-ja-puruza-pravartitA prItiH, na kula-krama-AgatA gatiH,
   nopakārasmaraṇānurodhaḥ, na bālasevāsnehaḥ, na gotragauravam, na	na-upakAra-smaraNa-anuroDaH, na bAla-sevA-snehaH, na gotra-gOravam, na
   pūrvadarśanadākṣiṇyam, na prajñāsaṃvibhāgopapralobhanam, na	pUrva-darSana-dAkziNyam, na prajQA-saMviBAga-upapraloBa-nam, na
   vidyātiśayakutuhalam, nākārasaundaryādaraḥ, na sevākākukauśalam, na	vidyA-atiSaya-kutuhalam, na-AkAra-sOndarI-AdaraH, na sevA-kAku-kOSalam, na
   vidvadgoṣṭhībandhavaidagdhyam, na vittavyayavaśīkaraṇam, na	vidvat-gozWI-banDa-vEdagDyam, na vitta-vyaya-vaSIkaraNam, na
   rājavallabhaparicayaḥ /	rAja-vallaBa-paricayaH /
   avaśyaṃ gantavyañca /	avaSyam gantavyaQca /
   sarvathā bhagavānbhavānīpatirbhuvanapatirgatasya me śaraṇam, sarvaṃ	sarvaTA BagavAn-BavAnI-patiH-Buvana-patiH-gatasya me SaraNam, sarvam
   sāmpratamācariṣyati, ityavadhāryaṃ gamanāya matimakarot /	sAmpratam-Acarizyati, iti-avaDAryam gamanAya matim-akarot /
   athānyasminnahanyutthāya, prātareva snātvā, dhṛtadhavaladukūlavāsāḥ,	aTa-anyasmin=-ahani-utTAya, prAtar-eva snAtvA, DRta-Davala-dukUla-vAsAH,
   gṛhītākṣamālaḥ, prāsthānikāni sūktāni mantrapadāni ca bahuśaḥ samāvartya	gRhIta-akzamAlaH, prAsTAnikAni sUktAni mantra-padAni ca bahuSas samAvartya
   devadevasya virūpākṣasya kṣīrasnapanapuraḥsarāṃ	devadevasya virUpAkzasya kzIra-snapana-puraHsarAm
   surabhikusumadhūpagandhadhvajabalivilepanapradīpakabahulāṃ vidhāya	suraBi-kusuma-DUpa-ganDa-Dvaja-bali-vilepana-pradIpaka-bahulAm viDAya
   paramayā bhaktyā pūjām,	paramayA BaktyA pUjA-m,
   prathamahutataralatilatvagvighaṭanacaṭulamukharaśikhāśekharaṃ	praTama-huta-tarala-tila-tvac-viGawana-cawula-muKara-SiKA-SeKaram
   prājyājyāhutipravardhitadakṣiṇārciṣaṃ bhagavantamāśuśukṣaṇiṃ hutvā, dattvā	prAjya-Ajya-Ahuti-pravarDita-dakziNa-arcizam Bagavantam-ASu-SukzaNim hutvA, dattvA
   dyumnaṃ yathāvidyamānaṃ dvijebhyaḥ, pradakṣiṇīkṛtya prāṅmukhīṃ naicikīm,	dyumnam yaTA-vidyamAnam dvijeByaH, pradakziNIkRtya prAc-muKIm nEcikIm,
   śuvalāṅgarāgaḥ, śuklamālyaḥ, śuklavāsāḥ,	Suvala-aFgarAgaH, Sukla-mAlyaH, Sukla-vAsAH,
   rocanācitradūrvāgrapallavagrathitagirikarṇikākusumakṛtakarṇapūraḥ,	rocanA-citra-dUrvA-agra-pallava-graTita-girikarNikA-kusuma-kRta-karNapUraH,
   śikhāsaktasiddhārthakaḥ, pituḥ kanīyasyā svasrā mātreva snehārdrahṛdayayā	SiKA-sakta-sidDArTakaH, pituH kanIyasyA svasrA mAtR-A-iva sneha-Ardra-hRdayayA
   śvetavāsasā sākṣādiva bhagavatyā mahāśvetayā mālatyākhyayā	Sveta-vAsasA sAkzAt-iva BagavatyA mahA-SvetayA mAlati-AKyayA
   kṛtasakalagamanamaṅgalaḥ, dattāśīrvādo bāndhavavṛddhābhiḥ, abhinanditaḥ	kRta-sakala-gamana-maFgalaH, datta-aSIrvAdaH bAnDava-vRdDABiH, aBinanditaH
   parijanajaratībhiḥ vanditacaraṇairabhyanujñāto gurubhiḥ,	parijana-jaratIBiH vandita-caraNEH-aByanujQAtaH guruBiH,
   abhivāditairāghrātaḥ śirasi kulavṛddhaiḥ, vardhitagamanotsāhaḥ śakunaiḥ,	aBivAditEH-AGrAtaH Sirasi kula-vRdDEH, varDita-gamana-utsAhaH SakunEH,
   mauhūrtikamatena kṛtanakṣatradohadaḥ, śobhane muhūrte	mOhUrtika-matena kRta-nakzatra-doha-daH, SoBane muhUrte
   haritagomayopaliptājirasthaṇḍilasthāpitamasitetarakusumamālāparikṣiptakaṇḍaṃ	harita-gomaya-upalipta-ajira-sTaNxila-sTApitam-asita-itara-kusuma-mAlA-parikzipta-kaNxam
   dattapiṣṭapañcāṅgulapāṇḍuraṃ mukhanihitanavacūtapallavaṃ	datta-pizwa-paQca-aFgula-pANxuram muKa-nihita-nava-cUta-pallavam
   pūrṇakalaśamīkṣamāṇaḥ praṇamya kuladevatābhyaḥ	pUrNa-kalaSam-IkzamANaH praNamya kula-devatAByaH
   kusumaphalapāṇibhirapratirathaṃ japadbhirnijardvijairanugamyamānaḥ,	kusuma-Pala-pANiBiH-apratiraTam japadBiH-nija-rdvijEH-anugamyamAnaH,
   prathamacalitadakṣiṇacaraṇaḥ, prītikūṭānniragāt /	praTama-calita-dakziNa-caraNaH, prIti-kUwAt-niragAt /
   prathame 'hani tu ghamakālakaṣṭaṃ nirudakaṃ niṣpatrapādapaviṣamaṃ	praTame ahani tu Gama-kAla-kazwam nirudakam nizpatra-pAdapa-vizamam
   pathikajananamaskriyamāṇapraveśapādapotkīrṇakātyāyanīpratiyātanaṃ	paTika-jana-namaskriyamANa-praveSa-pAdapa-utkIrNa-kAtyAyanI-pratiyAtanam
   śuṣkamapi pallavitamiva tṛṣitaśvāpadakulalambitalolajihvālatāsahasraiḥ	Suzkam-api pallavitam-iva tRzita-SvApada-kula-lambita-lola-jihvA-latA-sahasrEH
   pulakitamivācchabhallagolāṅgūlalihyamānamadhugolacalitasaraghāsaṃghātaiḥ,	pulakitam-iva-acCaBalla-golAFgUla-lihyamAna-maDu-gola-calita-saraGA-saMGAtEH,
   romāñcitamiva dagdhasthalīrūḍhasthūlābhīrukandalaśataiḥ,	romAQcitam-iva dagDa-sTalI-rUXa-sTUlA-BIru-kandala-SatEH,
   śanaiścaṇḍikāyatanakānanamatikramya mallakūṭanāmānaṃ grāmamagāt /	SanEs-caNxikA-Ayatana-kAnanam-atikramya mallakUwa-nAmAnam grAmam-agAt /
   tatra ca hṛdayanirviśeṣeṇa bhrātrā suhṛdā ca jagatpatināmnā	tatra ca hRdaya-nirviSezeNa BrAtrA suhRdA ca jagatpati-nAmnA
   saṃpāditasaparyaḥ sukhamavasat /	saMpAdita-saparyaH suKam-avasat /
   athāparedyuruttīrya bhagavatīṃ bhāgīrathīṃ yaṣṭigṛhakanāmni vanagrāmake	aTa-aparedyus-uttIrya BagavatIm BAgIraTIm yazwi-gRhaka-nAmni vana-grAmake
   niśāmanayat /	niSAm-anayat /
   anyasmindivase skandhāvāramupamaṇipuramanvajiravati kṛtasanniveśaṃ	anyasmin-divase skanDAvAram-upamaNipuram-anvajiravati kRta-sanniveSam
   samāsasāda /	samAsasAda /
   atiṣṭhacca nātidūre rājabhavanasya /	atizWat-ca na-ati-dUre rAja-Bavanasya /
   nivartitasnānāśanavyatikaro viśrāntaśca mekhalakena saha yāmamātrāvaśeṣe	nivartita-snAna-aSana-vyatikaraH viSrAntaH-ca meKalakena saha yAma-mAtra-avaSeze
   divase bhuktavati bhūbhuji prakhyātānāṃ kṣitibhujāṃ bahūñśibirasaṃni	divase Buktavati BUBuji praKyAtAnAm kzitiBujAm bahUn-SibirasaMni
   veśānvīkṣamāṇaḥ śanaiḥ śanaiḥ paṭṭabandhārthamupasthāpitaiśca	veSAn-vIkzamANaH SanEs SanEs pawwabanDa-arTam-upasTApitEH-ca
   ḍiṇḍimādhirohaṇāyāhṛtaiścābhinavabaddhaiśca vikṣepopārjitaiśca	xiNxima-aDirohaNAya-AhRtEH-ca-aBinava-badDEH-ca vikzepa-upArjitEH-ca
   kauśalikāgataiśca prathamadarśanakutūhalopanītaiśca	kOSalikA-gatEH-ca praTama-darSana-kutUhala-upanItEH-ca
   nāgavīthīpālapreṣitaiśca pallīparivṛḍhaḍhaukitaiśca	nAga-vITIpAla-prezitEH-ca pallI-parivRXa-XOkitEH-ca
   svecchāyuddhakrīḍākautukākāritaiśca dūtasaṃpreṣaṇapreṣitaiśca	sva-icCA-yudDa-krIxA-kOtuka-AkAritEH-ca dUta-saMprezaNa-prezitEH-ca
   dīyamānaiścācchidyamānaiśca mucchamānaiśca yāmāvasthāpitaiśca	dIyamAnEH-ca-AcCidyamAnEH-ca mucCamAnEH-ca yAma-avasTApitEH-ca
   sarvadvīpavijigīṣayā giribhiriva	sarva-dvIpa-vijigIzayA giriBiH-iva
   sāgarasetubandhanārthamekīkṛtairdhvajapaṭapaṭupaṭahaśaṅkhacāmarāṅgarāgaramaṇīyaiḥ	sAgara-setu-banDana-arTam-ekIkRtEH-Dvaja-pawa-pawu-pawaha-SaFKa-cAmara-aFgarAga-ramaNIyEH
   puṣyābhiṣekadivasairiva kalpitairvāraṇendraiḥ śyāmāyamānam,	puzya-aBizeka-divasEH-iva kalpitEH-vAraNa-indrEH SyAmAyamAnam,
   anavaratacalitakhurapuṭaprahatamṛdaṅgaiśca nartayadbhiriva	anavarata-calita-Kura-puwa-prahata-mRdaFgEH-ca nartayadBiH-iva
   rājalakṣmīmupahasadbhiriva sṛkvipuṭaprasṛtaphenāṭṭahāsena javajaḍajaṅghāṃ	rAja-lakzmIm-upahasadBiH-iva sRkvipuwa-prasRta-Pena-awwahAsena java-jaxa-jaFGAm
   hariṇajātimākārayadbhiriva	hariNa-jAtim-AkArayadBiH-iva
   saṃghaṭṭahetorharṣaheṣitenoccairuccaiḥśravasamutpatadbhiriva	saMGawwa-hetoH-harza-hezitena-uccEs-uccEHSrava-samutpatadBiH-iva
   divasakararathaturagaruṣā yakṣāyamāṇamaṇḍanacāmaramālaigaganatalaṃ	divasakara-raTa-turagaruzA yakzAyamANa-maNxana-cAmara-mAlA-Egagana-talam
   turaṅgaistaraṅgāyamāṇam, anyatra preṣitaiśca preṣyamāṇaiśca	turaFgEH-taraFgAyamANam, anyatra prezitEH-ca prezyamANEH-ca
   preṣitapratinivṛttaiśca bahuyojanagamanagaṇanasakhyākṣarāvalībhiriva	prezita-pratinivRttEH-ca bahu-yojana-gamana-gaNana-saKyA-akzara-AvalIBiH-iva
   varāṭikāvalībhirghaṭitamukhamaṇḍanakaistārakitairiva	varAwikA-valIBiH-Gawita-muKa-maNxanakEH-tArakitEH-iva
   saṃdhyātapacchedairaruṇacāmarikāracitakarṇapūraiḥ saraktotpalairiva	saMDyA-Atapa=-CedEH-aruNa-cAmarikA-racita-karNapUrEH sa-rakta-utpalEH-iva
   raktaśāliśāleyairanavaratajhaṇajhaṇāyamānacārucāmīkaraghurughurukamāli	raktaSAli-SAleyEH-anavarata-JaNa-JaNAyamAna-cAru-cAmIkara-GuruGurukamAli
   kairjatkarañjavanairiva raṇitaśūṣkabījakośīśataiḥ	kEH-jat-karaQja-vanEH-iva raNita-SUzka-bIja-koSI-SatEH
   śravaṇopāntapreṅkhatpañcarāgavarṇorṇācitrasūtrajūṭajaṭājālaiḥ	SravaNa-upAnta-preFKat-paQca-rAga-varNa-UrNA-citra-sUtra-jUwa-jawA-jAlEH
   kapikapolakapilaiḥ kramelakakulaiḥ kapilāyamānam, anaytra	kapi-kapola-kapilEH kramelaka-kulEH kapilAyamAnam, anaytra
   śarajjaladharairiva sadyaḥsrutapayaḥpaṭaladhavalatanubhiḥ kalpapādapairiva	Sarad-jalaDarEH-iva sadyas-sruta-payaH-pawala-Davala-tanuBiH kalpa-pAdapEH-iva
   muktāphalajālakajāyamānālokaluptacchāyāmaṇḍalairnārāyaṇanābhipuṇḍarīkairi	muktAPala-jAlaka-jAyamAna-Aloka-lupta=-CAyA-maNxalEH-nArAyaNa-nABi-puNxarIkEH-i
   vāśliṣṭagaruḍapakṣaiḥ kṣīrododdeśairiva dyotamānavikaṭavidrumadaṇḍaiḥ	vASlizwa-garuxa-pakzEH kzIroda-uddeSEH-iva dyotamAna-vikawa-vidruma-daNxEH
   śeṣaphaṇāphalakairivoparisphuratsphītamāṇikyakhaṇḍaiḥ	Seza-PaNA-PalakEH-iva-upari-sPurat-sPIta-mANikya-KaNxEH
   śvetagaṅgāpulinairiva rājahaṃsopasevitairabhibhavadbhiriva	Sveta-gaFgA-pulinEH-iva rAjahaMsa-upasevitEH-aBiBavadBiH-iva
   nidāghasamayamupahasadbhiriva vivasvataḥ pratāpamāpibadbhirivātapaṃ	nidAGa-samayam-upahasadBiH-iva vivasvataH pratApam-Api-badBiH-iva-Atapam
   candralokamayamiva jīvalokaṃ janayadbhiḥ kumudamayamiva kālaṃ	candra-loka-mayam-iva jIva-lokam janayadBiH kumuda-mayam-iva kAlam
   kurvadbhirjyotsnāmayamivavāsaraṃ viracayadbhiḥ phenamayīmiva divaṃ	kurvadBiH-jyotsnA-mayam-iva-vAsaram viracayadBiH Pena-mayIm-iva divam
   darśayadbhirakālakamudīsahasrāṇīvasṛjadbhirupahasadbhiriva śātakratavīṃ	darSayadBiH-akAlaka-mudI-sahasrANI-vasRjadBiH-upahasadBiH-iva SAtakratavIm
   śriyaṃ śvetāyamānairātapatrakhaṇḍaiḥ śvetadvīpāyamānam,	Sriyam SvetAyamAnEH-Atapatra-KaNxEH SvetadvIpAyamAnam,
   kṣaṇadṛṣṭanaṣṭāṣṭadiṅmukhaṃ ca muṣṇadbhiriva bhuvanamākṣepotkṣepadolāyituṃ	kzaNa-dRzwa-nazwa-azwa-diFmuKam ca muzNadBiH-iva Buvanam-Akzepa-utkzepa-dolAyitum
   dinaṃ gatāgatānīva kārayadbhirutsārayadbhiriva	dinam gatAgatAni-iva kArayadBiH-utsArayadBiH-iva
   kunṛpatisamparkakalaṅkakālīṃ kāleyīṃ sthitiṃ	ku-nRpati-samparka-kalaFka-kAlIm kAleyIm sTitim
   vikacaviśadakāśavanapāṇḍuradaśadiśaṃ	vikaca-viSada-kASa-vana-pANxura-daSa-diSam
   śaratsamayamivopapādayadbhirbisatantumayamivāntarikṣamāvirbhāvayadbhi ḥ	Sarad-samayam-iva-upapAdayadBiH-bisa-tantum-ayam-iva-antarikzam-AvirBAvayadhi H
   śaśikararucīnā calatāṃ cāmarāṇāṃ sahasrairdelāyamānam, api ca	SaSi-kara-rucInA calatAm cAmarANAm sahasrEH-delAyamAnam, api ca
   haṃsayūthāymānaṃ karikarṇaśaṅkheḥ, kalpalatāvanāyamānaṃ kadalikābhiḥ,	haMsa-yUTAymAnam kari-karNa-SaFKeH, kalpa-latA-avanAyamAnam kadalikABiH,
   māṇikyavṛkṣakavanāyamānaṃ māyūrātapatreḥ, mandākinīpravāhāyamāṇamaṃśukaiḥ,	mANikya-vRkza-kavanAyamAnam mAyUra-AtapatreH, mandAkinI-pravAhAyamANam-aMSukEH,
   kṣīrodāyamānaṃ kṣaumaiḥ, kadalīvanāyamānaṃ marakatamayūkhaiḥ,	kzIrodAyamAnam kzOmEH, kadalI-ivanAyamAnam marakatamayUKEH,
   janyamānānyadivasamiva pajharāgabālātapaiḥ,	janyamAnAni-adivasam-iva paJarAga-bAla-AtapEH,
   utpadyamānāparāmbaramivendranīlaprabāpaṭalaiḥ, ārabhyamāṇāpūrvaniśamiva	utpadyamAnA-apara-ambaram-iva-indranIla-prabApawalEH, AraByamANa-apUrva-niSam-iva
   mahānīlamayūkhāndhakāraiḥ syandamānānekakālindīsahasramiva	mahAnIla-mayUKa-anDakArEH syandamAna-aneka-kAlindI-sahasram-iva
   gāruḍamaṇiprabhāpratānaiḥ aṅgārakitamiva puṣparāgaraśmibhiḥ,	gAruxa-maNi-praBA-pratAnEH aFgArakitam-iva puzparAga-raSmiBiH,
   kaiścitpraveśamalabhamānairadhomukhaiścaraṇanakhapatitavadanapratibimbanibhena	kEScid-praveSam-alaBamAnEH-aDomuKEH-caraNa-naKa-patita-vadana-pratibimba-niBena
   lajjayā svāṅgānīva viśadbhiḥ kaiścidaṅgulīlikhitāyāḥ	lajjayA sva-aFgAni-iva viSadBiH kEScid-aFgulI-liKitAyAH
   kṣitervikīryamāṇakaranakhakiraṇakadambavyājena sevācāmarāṇīvārpayadbhiḥ	kziteH-vikIryamANa-kara-naKa-kiraNa-kadamba-vyAjena sevA-cAmarANi-iva-arpayadBiH
   kaiściduraḥsthaladolāyamānendranīlataralaprabhāpaṭṭaiḥ	kEScid-uraHsTala-dolAyamAna-indranIla-tarala-praBA-pawwEH
   svāmikopapraśamanāya kaṇṭhabaddhakṛpāṇapaṭṭairiva	svAmi-kopa-praSamanAya kaNWa-badDa-kRpANa-pawwEH-iva
   kaiściducchvāsasaurabhabhrāmyadbhramarapaṭalānvakāritamukhairapahṛtalakṣmīśokadhṛtalambaśmaśrubhirivānyaiḥ	kEScid-ucCvAsa-sOraBa-BrAmyat-Bramara-pawala-anvakArita-muKEH-apahRta-lakzmI-Soka-DRta-lamba-SmaSruBiH-iva-anyEH
   śekharoḍḍīyamānamadhupamaṇḍalaiḥ	SeKara-uxxIyamAna-maDupa-maNxalEH
   praṇāmaviḍambanābhayapalāyamānamaulibhiriva nirjitairapi	praNAma-vixambana-aBaya-palAyamAna-mOliBiH-iva nirjitEH-api
   susaṃmānitairivānanyaśaraṇairantarāntarā niṣpatatāṃ praviśatāṃ	su-saMmAnitEH-iva-ananya-SaraNEH-antarA-antarA nizpatatAm praviSatAm
   cāntarapratīhārāṇāmanumārgapradhānitānekārthijanasahasrāṇāmanuyāyinaḥ	ca-antara-pratIhArANAm-anumArga-praDAnita-an-eka-arTi-jana-sahasrANAm-anuyAyinaH
   puruṣā naśrāntaiḥ punaḥ punaḥ pṛcchadbhiḥ "bhadra! adya bhaviṣyati bhuktvā	puruzAH na-SrAntEH punar punar pRcCadBiH "Badra! adya Bavizyati BuktvA
   sthāne dāsyati darśanaṃ parameśvaraḥ, niṣpatiṣyati vā bāhyāṃ kakṣām' iti	sTAne dAsyati darSanam parameSvaraH, nizpatizyati vA bAhyAm kakzAma iti
   darśanāśayā divasaṃ nayadbhirbhujanirjitaiḥ śatrumahāsāmantaiḥ	darSana-ASayAH divasam nayadBiH-Buja-nirjitEH Satru-mahA-sAmantEH
   samantādāsevyamānam, anyaiśca	samantAt-AsevyamAnam, anyEH-ca
   pratāpānurāgāgatairnānādeśajairmahāmahopālaiḥ	pratApa-anurAga-AgatEH-nAnA-deSa-jEH-mahA-mahopAlEH
   pratipālayadbhirnarapatidarśanakālamadhyāsyamānam, ekāntopaviṣṭaiśca	pratipAlayadBiH-narapati-darSana-kAla-m-aDyAsyamAnam, ekAnta-upavizwEH-ca
   jainairārhataiḥ pāśupataiḥ pārāśaribhirvarṇibhiḥ sarvadeśajanmabhiśca	jEnEH-ArhatEH pASupatEH pArASariBiH-varNiBiH sarva-deSa-janmaBiH-ca
   janapadaiḥ sarvāmbhodhivelāvanavalayavāsibhiśca mlecchajātibhiḥ	janapadEH sarva-amBoDi-velA-vana-valaya-vAsiBiH-ca mlecCa-jAtiBiH
   sarvadeśāntarāgataiśca dūtamaṇḍalairupāsyamānam sarvaprajānirmāṇabhūmimiva	sarva-deSa-antara-AgatEH-ca dUta-maNxalEH-upAsyamAnam sarva-prajA-nirmANa-BUmim-iva
   prajāpatīnāṃ, lokatrayasāroccayaracitaṃ caturthamiva lokam,	prajApatInAn, lokatraya-sAra-uccaya-racitam caturTam-iva lokam,
   mahābhārataśatairapyakathanīyasamṛddhisaṃbhāram, kṛtayugasahasrairiva	mahABArata-SatEH-api-akaTanIya-samRdDi-saMBAram, kRta-yuga-sahasrEH-iva
   kalpitasanniveśam svarvārbudairiva vihātarāmaṇīyakam,	kalpita-sanniveSam svarvArbudEH-iva vihAta-rAmaNIyakam,
   rājalakṣmokoṭibhiriva kṛtaparigrahaṃ rājadvāramagamat /	rAja-lakzmaH-kowiBiH-iva kRta-parigraham rAja-dvAram-agamat /
   abhavaccāsya jātavismayasya manasi--"kathamivedamiyatpramāṇaṃ prāṇijātaṃ	aBavat-ca-asya jAta-vismayasya manasi--"kaTam-iva-idam-iyat-pramANam prANi-jAtam
   janayatāṃ prajāsṛjāṃ nāsītpariśramaḥ, mahābhūtānāṃ vā parikṣayaḥ, paramāṇū	janayatAm prajA-asRjAm na-AsIt-pariSramaH, mahABUtAnAm vA parikzayaH, paramANU
   nāṃ vā vicchedaḥ, kālasya vāntaḥ, āyuṣo vā vyuparamaḥ, ākṛtīnāṃ vā	nAm vA vicCedaH, kAlasya vAntaH, AyuzaH vA vyuparamaH, AkRtInAm vA
   parisamāptiḥ' iti /	parisamAptiH-a iti /
   mekhalakastu dūrādeva dvārapalalokena pratyabhijñāyamānaḥ "tiṣṭhatu	meKalakaH-tu dUrAt-eva dvAra-pala-lokena pratyaBijQAyamAnaH "tizWatu
   tāvatkṣaṇamātramatraiva puṇyabāgī' iti tamabhidhāyāpratihataḥ puraḥ	tAvat-kzaNa-mAtram-atra-eva puNya-bAgI-a iti tam-aBiDAya-apratihataH puras-
   prāviśat /	prAviSat /
   atha sa muhūrtādiva prāṃśunā, karṇikāragaureṇa,	aTa sa muhUrtAt-iva prAMSunA, karNikAra-gOreNa,
   vīdhrakañcukacchannavapuṣā,	vIDra-kaQcuka=-Canna-vapuzA,
   samunmiṣanmāṇikyapadakabandhabandhuravastabandhakṛśāvalagnena,	samunmizat-mANikya-padaka-banDa-banDura-vasta-banDa-kRSO=-alagnena,
   himaśailaśilāviśālavakṣasā, haravṛṣakakudakūṭavikaṭāṃsataṭena, urasā	himaSEla-SilA-viSAla-vakzasA, hara-vRzaka-kudakUwa-vikawa-aMsa-tawena, urasA
   capalahṛṣīkahariṇakulasaṃyamanapāśamiva hāraṃ bibhratā, "kathayataṃ yadi	capala-hRzIka-hariNa-kula-saMyamana-pASam-iva hAram biBratA, "kaTayatam yadi
   somavaṃśasaṃbhavaḥ sūryavaśasaṃbhavo vā bhūpatirabhūdevaṃvidhaḥ' iti	soma-vaMSa-saMBavaH sUrya-vaSa-saMBavaH vA BUpatiH-aBUt-evaMviDaH-a iti
   praṣṭumānītābhyāṃ somasūryābhyāmiva śravaṇagatābhyāṃ maṇikuṇḍalābyāṃ	prazwum-AnItAByAm soma-sUryAByAm-iva SravaNa-gatAByAm maNi-kuNxalAbyAm
   samudbhāsamānena,	samudBAsamAnena,
   vahadvadanalāvaṇyavisaraveṇikākṣipyamāṇairadhikāragauravāddīyamānamāgerṇeva	vahat-vadana-lAvaNya-visara-veNikA-kzipyamANEH-aDikAra-gOravAt-dIyamAna-m-AgerNA-iva
   dinakṛtaḥ kiraṇaiḥ prasādalabdhayā vikacapuṇḍarokamuṇḍamālayeva dīrghayā	dinakRtaH kiraNEH prasAda-labDayA vikaca-puNxa-roka-muNxa-mAlayA-iva dIrGayA
   dṛṣṭyā dūrādevānandayatā, naiṣṭhuryādhiṣṭhāne 'pi pratiṣṭhitena pade pade	dRzwyA dUrAt-eva-AnandayatA, nEzWurya-aDizWAne api pratizWitena pade pade
   praśrayamivāvanamreṇa, maulinā pāṇḍuramuṣṇīṣamudvahatā, vāmena	praSrayam-iva-avanamreNa, mOlinA pANxuram-uzNIzam-udvahatA, vAmena
   sthūlamuktāphalacchuraṇadanturatsaruṃ karakisalayena kalayatā kṛpāṇam,	sTUla-muktAPala=-CuraNa-dantura-tsarum kara-kisalayena kalayatA kRpANam,
   itareṇāpanītataralatāṃ tāḍinīmiva latāṃ śāta kaumbhīṃ vetrayaṣṭimunmṛṣṭāṃ	itareNa-apanIta-tara-latAm tAxinIm-iva latAm SAta kOmBIm vetra-yazwim-unmRzwAm
   dhārayatā puruṣeṇānugamyamāno nirgatyāvocat--"eṣa khalu	DArayatA puruzeNa-anugamyamAnaH nirgatya-avocat---"eza Kalu
   mahāpratīhārāṇāmanantaraścakṣuṣyo devasya pāriyātranāmā dauvārikaḥ /	mahA-pratIhArANAm-anantaraH-cakzuzyaH devasya pAriyAtra-nAmA dOvArikaH /
   samanugṛhṇātvenamanurūpayā pratipattyā kalyāṇābhiniveśī' iti /	samanugRhNAtu-enam-anurUpayA pratipattyA kalyANa-aBiniveSI-a iti /
   dauvārikastu samupasṛtya kṛtapraṇāmo madhurayā girā savinayamabhāṣata--	dOvArikaH-tu samupasRtya kRta-praNAmaH maDurayA girA sa-vinayam-aBAzata--
   "āgacchata /	"a-AgacCata /
   praviśata devadarśanāya /	praviSata deva-darSanAya /
   kṛtaprasādo devaḥ' iti /	kRta-prasAdaH devaH-a iti /
   bāṇastu "dhanyo 'smi, yadevamanugrāhyaṃ māṃ devo manyate' ityuktvā	bANaH-tu "DanyaH asmi, yat-evam-anugrAhyam mAm devaH manyate-a iti-uktvA
   tenopadiśyamānamārgaḥ prāviśadabhyantaram /	tena-upadiSyamAna-mArgaH prAviSat-aByantaram /
   atha vanāyujaiḥ, āraṭṭajaiḥ, bhāradvājaiḥ, sindhudeśajaiḥ, pārasīkaiśca,	aTa vanAyu-jEH, Arawwa-jEH, BAradvAjEH, sinDu-deSa-jEH, pArasIkEH-ca,
   śoṇaiśca, śyāmaiśca, śvetaiśca, piñjaraiśca, haridbhiśca,	SoNEH-ca, SyAmEH-ca, SvetEH-ca, piQjarEH-ca, haridBiH-ca,
   tittirikalmāṣaiśca, pañcabhadraiśca, mallikākṣaṃśca, kṛttikāpiñjaraiśca,	tittiri-kalmAzEH-ca, paQcaBadrEH-ca, mallikA-akzan=-ca, kRttikA-piQjarEH-ca,
   āyatanirmāṃsamukhaiḥ, anutkaṭakarṇakośaiḥ,	Ayata-nirmAMsa-muKEH, anutkawa-karNa-koSEH,
   suvṛttaślakṣṇasughaṭitaghaṇṭikābandhaiḥ, yūpānupūrvīvakrāyatodagragrīvaiḥ,	su-vRtta-SlakzNa-su-Gawita-GaNwikA-banDEH, yUpa-AnupUrvI-vakra-Ayata-udagra-grIvEH,
   upacayaśvasatsvandhasaṃdhibhiḥ, nirbhugnoraḥsthalaiḥ	upacaya-Sva-satsu-anDa-saMDiBiH, nirBugna-uraH-sTalEH
   asthūlapraguṇaprasṛtairlohapīṭhakaṭhinakhuramaṇḍalaiḥ,	asTUla-praguNa-prasRtEH-loha-pIWa-kaWina-Kura-maNxalEH,
   atijvatruṭanabhayādanirmitāntrāṇīvodarāṇi vṛttāni dhārayadbhiḥ, udyaddro	ati-jva-truwana-BayAt-anirmita-antrANi-iva-udarANi vRttAni DArayadBiH, udyaddro
   ṇīvibhajyamānapṛthujaghanaiḥ, jagatīdolāyamānabālapallavaiḥ,	NI-viBajyamAna-pRTu-jaGanEH, jagatI-dolAyamAna-bAla-pallavEH,
   kathamapyubhayato nikhātadṛḍhabhūripāśasaṃyamananiyantritaiḥ, āyatairapi	kaTam-api-uBayatas niKAta-dRXa-BUri-pASa-saMyamana-niyantritEH, AyatEH-api
   paścātpāśabandhaparavaśaprasāritaikāṅghribhirāyatatarairivopalakṣyamāṇaiḥ,	paScAt-pASa-banDa-para-vaSa-prasArita-eka-aFGriBiH-AyatatarEH-iva-upalakzyamANEH,
   bahuguṇasūtragrathitagrīvāgaṇḍakaiḥ, āmīlitalocanaiḥ,	bahu-guNa-sUtra-graTita-grIvA-gaNxakEH, AmIlita-locanEH,
   dūrvārasaśyāmalaphenalavaśabalān daśanagṛhītamuktān pharapharitatvacaḥ	dUrvA-rasa-SyAmala-Pena-lava-SabalAn daSana-gRhIta-muktAn Para-Parita-tvacaH
   kaṇḍūjuṣaḥ pradeśān prajālayadbhiḥ, sālasavalitavāladhibhiḥ,	kaNxU-juzaH pradeSAn prajAlayadBiH, sAlasa-valita-vAlaDiBiH,
   ekaśaphaviśrāntiśramasrastaśithilitajaghanārdhaiḥ, nidrayā	eka-SaPa-viSrAnti-Srama-srasta-SiTilita-jaGana-arDEH, nidrayA
   pradhyāyadbhiśca, skhalitahuṅkāramandamandaśabdāyamānaiśca,	praDyAyadBiH-ca, sKalita-huFkAra-manda-manda-SabdAyamAnEH-ca,
   tāḍitakhūradharaṇīraṇitamukharaśikharaśuralikhitakṣmātalairghāsamabhilaṣadbhiśca,	tAxita-KUra-DaraNI-raNita-muKara-SiKara-Sura-liKita-kzmA-talEH-GAsam-aBilazadBiH-ca,
   tāḍitakhūradharaṇīraṇitamukharaśikharakhuralikhitakṣmātalairghāsamabhilaṣadbhiśca,	tAxita-KUra-DaraNI-raNita-muKara-SiKara-Kura-liKita-kzmA-talEH-GAsam-aBilazadBiH-ca,
   prakīryamāṇayavasagrāsarasamatsarasamudbhūtakṣobhaiśca,	prakIryamANa-yavasa-grAsa-rasa-matsara-samudBUta-kzoBEH-ca,
   prakupitacaṇḍacaṇḍālahuṅkārakātaratarataralatārakaiśca,	prakupita-caNxa-caNxAla-huFkAraka-ataratara-tarala-tArakEH-ca,
   kuṅkumapramṛṣṭipiñjarāṅgatayā	kuFkuma-pramRzwi-piQjara-aFga-tayA
   satatasannihitanīrājanānalarakṣyamāṇairivoparivitatavitānaiḥ,	satata-sannihita-nIrAjana-anala-rakzyamANEH-iva-upari-vitata-vitAnEH,
   puraḥpūjitābhimatadaivataiḥ, bhūpālavallabhaisturaṅgairāracitāṃ mandurāṃ	puras-pUjita-aBimata-dEvatEH, BUpAla-vallaBEH-turaFgEH-AracitAm mandurAm
   vilokayan, kutūhalākṣiptahṛdayaḥ kiñcidantaramatikrānto	vilokayan, kutUhala-Akzipta-hRdayaH kiQcid-antaram-atikrAntaH-
   hastavāmenātyuccatayā niravakāśamivākāśaṃ kurvāṇam, mahatā kadalīvanena	hasta-vAmena-ati-uccatayA niravakASam-iva-AkASam kurvANam, mahatA kadalI-vanena
   parivṛtaparyantaṃ sarvato	parivRta-paryantam sarvatas-
   madhukaramayībhirmadasrutibhirnadībhirivāpatantībhirāpūryamāṇam,	maDukara-mayIBiH-mada-srutiBiH-nadIBiH-iva-ApatantIBiH-ApUryamANam,
   āśāmukhavisarpiṇā bakulavanānāmiva vikasatāmāmodeva limpantaṃ	ASA-muKa-visarpiNA bakula-vanAnAm-iva vikasatAm-Amodeva limpantam
   ghrāṇendriyaṃ dūrādavyaktamibhadhiṣṇyāgāramapaśyat /	GrANa-indriyam dUrAt-avyaktam-iBa-DizNya-AgAram-apaSyat /
   apṛcchacca--"atra devaḥ kiṅkaroti?' iti /	apRcCat-ca--"atra devaH kiFkaroti?-a iti /
   asāvakathayat--"eṣa khalu devasyaupavāhyo vāhyaṃ hṛdayaṃ jātyantarita ātmā	asO=-akaTayat--"eza Kalu devasya-OpavAhyaH vAhyam hRdayam jAti-antaritaH AtmA
   bahiścarāḥ prāṇā vikramakrīḍāsuhṛddarpaśāta iti yathārthanāmā vāraṇapatiḥ	bahiScarAH prANAH vikrama-krIxA-suhRd-darpa-SAtaH iti yaTArTa-nAmA vAraNa-patiH
   tasyāvasthānamaṇḍapo 'yaṃ mahān dṛśyate' iti /	tasya-avasTAna-maNxapaH ayam mahAn dRSyate-a iti /
   sa tamavādīt--"bhadra! śrūyate darpaśātaḥ yadyevamadoṣo vā paśyāmi	sa tam-avAdIt---"Badra! SrUyate darpa-SAtaH yadi-evam-adozaH vA paSyAmi
   tāvadvāraṇendrameva /	tAvat-vAraNa-indram-eva /
   ator'hasi māmatra prāpayitum /	ator-ahasi mAm-atra prApayitum /
   atiparavānasmi kūtūhalena' iti /	ati-paravAn-asmi kUtUhalena-a iti /
   so 'bhāṣata--"bhavatvevam /	saH aBAzata---"-Bava-tu-evam /
   āgacchatu bhavān /	AgacCatu BavAn /
   ko doṣaḥ /	kaH dozaH /
   paśyatu tāvadvāraṇendram' iti /	paSyatu tAvat-vAraNa-indram-a iti /
   gatvā ca taṃ pradeśaṃ dūrādeva gabhbhīragalagarjitairviyati	gatvA ca tam pradeSam dUrAt-eva gaBBIra-gala-garjitEH-viyati
   cātakakadambakairbhuvi ca bhavananīlakaṇṭhakulaiḥ	cAtaka-kadambakEH-Buvi ca Bavana-nIla-kaNWa-kulEH
   kalakekākalakalamukharamukhaiḥ kriyamāṇākālakolāhalam,	kala-kekAkalakala-muKara-muKEH kriyamANA-kAla-kolAhalam,
   vikacakadambasaṃvādimadasurāsaurabhabharitabhuvanam,	vikaca-kadamba-saMvAdi-mada-surA-sOraBa-Barita-Buvanam,
   kāyavantamivākālameghakālam, aviralamadhubindupiṅgalapajhajālakitāṃ	kAyavantam-iva-akAla-meGa-kAlam, avirala-maDu-bindu-piFga-la-paJajAlakitAm
   sarasīmivātyavagāḍhāṃ daśāṃ caturthīmutsṛjantam,	sarasIm-iva-atyavagAXAm daSAm caturTIm-utsRjantam,
   anavaratamavataṃsaśaṅkairāmandrakarṇatāladundubhidhvanibhiḥ	anavaratam-avataMsa-SaFkEH-Amandra-karNa-tAla-dunduBi-DvaniBiH
   pañcamīpraveśamaṅgalārambhamiva sūcayantam /	paQcamI-praveSa-maFgala-AramBam-iva sUcayantam /
   aviratacalanacitratripadīlalitalāsyalayairdelāyamānadīrghadehābhogavattayā	avirata-calana-citratripadI-lalita-lAsya-layEH-delAyamAna-dIrGa-deha-aBogavat-tayA
   medinīvidalanabhayena bhāramiva laghayantam, digbhittitaṭeṣu kāyamiva	medinI-vidalana-Bayena BAram-iva laGayantam, diS-Bitti-tawezu kAyam-iva
   kaṇḍūyamānam, āhavāyodastahastatayā digvāraṇānivāhvayamānam,	kaNxUyamAnam, AhavAya-udasta-hasta-tayA diS-vAraNAn-iva-AhvayamAnam,
   brahnastambhamiva sthūlaniśitadantena karapatreṇa pāṭayantam, amāntaṃ	brahna-stamBam-iva sTUla-niSita-dantena kara-patreNa pAwayantam, amAntam
   bhuvanābyantare bahiriva nirgantumīhamānam;	Buvana-Abi-antare bahis-iva nirgantum-IhamAnam;
   sarvataḥsarasakisalayalatālāsibhirleśikaiściraparicayopacitairvanairi va	sarvatas-sarasa-kisalayala-tAlAsiBiH-leSikEH-cira-paricaya-upacitEH-vanEri va
   vikṣiptaṃ, saśaivalabisavisaraśabalasalilaiḥ sarobhiriva	vikziptaM, sa-SEvala-bisa-visara-Sabala-salilEH saroBiH-iva
   cādhoraṇairādhīyamānanidāghasamayasamucitopacārānandam, api ca	ca-aDoraNEH-ADIyamAna-nidAGa-samaya-samucita-upacAra-Anandam, api ca
   pratigajadānapavanādānadūrotkṣiptenānekasamaravijayagaṇanālekhābhiri va	pratigaja-dAna-pavana-AdAna-dUra-utkziptena-aneka-samara-vijaya-gaNanA-leKABiri va
   valivalayarājibhistanīyasībhistaraṅgitodareṇātisthavīyasā	vali-valaya-rAji-BistanIyasIBiH-taraFgita-udareNa-ati-sTavIyasA
   hastārgaladaṇḍenārgalayantamiva sakalaṃ sakulaśailasamudradvīpakānanaṃ	hasta-argala-daNxena-argalayantam-iva sakalam sa-kula-SEla-samudra-dvIpa-ka-Ananam
   kakubhāṃ cakravālam, ekaṃ karāntarārpitenotpalāśena	kakuBAm cakravAlam, ekam kara-antara-arpitena-utpalASena
   kadalīdaṇḍenāntargataśīkarasicyamānamūlam, muktapallavamivāparaṃ	kadalI-daNxena-antargata-SIkara-sicyamAna-mUlam, mukta-pallavam-iva-aparam
   līlāvalambinā mṛṇālajālakena samararasoccaromāñcakaṇṭakitamiva	lIlA-avalambinA mRNAla-jAlakena samara-rasa-ucca-raH-mAQca-kaNwakitam-iva
   dantamāṇḍamudvahantam, visarpantyā ca dantakāṇḍayugalasya kāntyā	dantam-ANxam-udvahantam, visarpantyA ca danta-kANxa-yugalasya kAntyA
   saraḥkrīḍāsvā ditāni kumudavanānīva bahudhā vamantam, nijayaśorāśimiva	saraH-krIxAsvA ditAni kumuda-vanAni-iva bahuDA vamantam, nija-yaSaH-rASim-iva
   diśāmarpayantam, kukarikīṭapāṭanadurvidagdhān siṃhānivopahasantam,	diSAm-arpayantam, kukari-kIwa-pAwana-durvidagDAn siMhAn-iva-upahasantam,
   kalpadrumadukūlamukhapaṭamiva cātmanaḥ kalayantam,	kalpadruma-dukUla-muKa-pawam-iva ca-AtmanaH kalayantam,
   hastakāṇḍadaṇḍoddharaṇalīlāsu ca lakṣyamāṇena raktāṃśukasukumāratareṇa	hasta-kANxa-daNxa-udDaraNa-lIlAsu ca lakzyamANena rakta-aMSuka-sukumAratareNa
   tālunā kavalitāni raktapajhavanānīva varṣantam,	tAlunA kavalitAni rakta-paJavanAni-iva varzantam,
   abhinavakisalayarāśīnivodgirantam, kamalakavalapītaṃ madhurasamiva	aBinava-kisalaya-rASIn-iva-udgirantam, kamala-kavala-pItam maDura-sam-iva
   svabhāvapiṅgalena vamantaṃ cakṣuṣāṃ,	svaBAva-piFgalena vamantam cakzuzA-aM,
   cūtacampakalavalīlavaṅgakakkolavantyelālatāmiśritāni sasahakārāṇi	cUta-campa-kalava-lI-lavaFga-kakkolavanti-elAlatA-miSritAni sa-sahakArANi
   karpūrapūritāni pārijātakavanānīvopabhukāni punaḥpuna karaṭābhyāṃ	karpUra-pUritAni pArijAtaka-vanAni-iva-upaBukAni punar-puna karawAByAm
   bahalamadāmodavyājena visṛjantam, aharniśaṃ	bahala-mada-Amoda-vyAjena visRjantam, aharniSam
   vibhramakṛtahastasthitibhirardhakhaṇḍitapuṇḍrekṣukāṇḍakaṇḍūyanalikhitairalikulavācālitairdānapaṭṭakairvilabhamānamiva	viBrama-kRta-hasta-sTitiBiH-arDa-KaNxita-puNxra-ikzu-kANxa-kaNxUyana-liKitEH-ali-kulavAcAlitEH-dAna-pawwakEH-vilaBamAnam-iva
   sarvakānanāni karipatīnām, aviralodabindusyandinā himaśilāśakalamayena	sarva-kAnanAni karipatI-nAm, avirala-uda-bindu-syandinA hima-SilA-Sakala-mayena
   vibhramanakṣatramālāguṇena śiśirīkriyamāṇam,	viBrama-nakzatra-mAlA-guNena SiSirI-kriyamANam,
   sakalavāraṇendrādhipatyapaṭṭabandhabandhuramivoccaistarāṃ śiro dadhānam,	sakala-vAraNa-indra-ADipatya-pawwa-banDa-banDuram-iva-uccEstarAm SiraH daDAnam,
   muhurmuhuḥ sthagitāpāvṛtadiṅmukhābyāṃ karṇatālatālavṛntābhyāṃ	muhur-muhur sTagita-apAvRta-diFmuKa-AbyAm karNa-tAla-tAlavRntAByAm
   vījayantamiva bhartṛbhaktyā dantaparyaṅkikāsthitāṃ rājalakṣmīm,	vIjayantam-iva BartR-BaktyA danta-paryaFkikA-sTitAm rAja-lakzmIm,
   āyatavaṃśakramāgatena gajādhipatyacihnena cāmareṇeva calatā vāladhinā	Ayata-vaMSa-krama-Agatena gaja-ADipatya-cihnena cAmareNa-iva calatA vAlaDinA
   virājamānam, svacchaśiśiraśīkaracchalena digvijayapītāḥ sarita iva	virAjamAnam, svacCa-SiSira-SIkara=-Calena digvijaya-pItAH saritaH iva
   punaḥpunarmukhena muñcantam,	punar-punar-muKena muQcantam,
   kṣaṇamavadhānadānaniḥspandīkṛtasakalāvayavānāmanyadviradaḍiṇḍimākarṇanāṅgavalanānāmante	kzaNam-avaDAna-dAna-niHspandIkRta-sakala-avayavAnAm-anyat-virada-xiNxima-AkarNana-aFga-valanAnAm-ante
   dīrghaphūtkāraiḥ paribhavaduḥkhamivāvedayantam,	dIrGa-PUtkArEH pariBava-duHKam-iva-Avedayantam,
   alabdhayuddhamivātmānamanuśocantam, ārohādhirūḍhiparibhavena	alabDa-yudDam-iva-AtmAnam-anuSocantam, Aroha-aDirUXi-pariBavena
   lajjamānamivāṅgulīlikhitamahītalam, madaṃ muñcantam,	lajjamAnam-iva-aFgulI-liKita-mahI-talam, madam muQcantam,
   avajñāgṛhītamuktakavalakupitārohāraṭanānurodhena	avajQA-gRhIta-mukta-kavala-kupita-Aroha-Arawana-anuroDena
   madatandrīnimīlitanetratribhāgam, kathaṃ kathamapi	mada-tandrI-nimIlita-netra-tri-BAgam, kaTam kaTam-api
   mandamandamanādarādādadānaṃ kavalān,	manda-mandam-anAdarAt-AdadAnam kavalAn,
   ardhajagdhatamālapallavasrutaśyāmalarasena prabhūtatayā madapravāhamiva	arDa-jagDa-tamAla-pallava-sruta-SyAmala-rasena praBUta-tayA mada-pravAham-iva
   mukhenāpyutsṛjantam, calantamiva darpeṇa, śvasantamiva śauryeṇa,	muKena-api-utsRjantam, calantam-iva darpeNa, Svasantam-iva SOryeNa,
   mūrcchantamiva madena, truṭyantamiva tāruṇyena, dravantamiva dānena,	mUrcCantam-iva madena, truwi-antam-iva tAruNyena, dravantam-iva dAnena,
   valgantamiva balena, mādyantamiva mānena, udyantamivotsāhena, tāmyantamiva	valgantam-iva balena, mA-Adyantam-iva mAnena, udyantam-iva-utsAhena, tAmyantam-iva
   tejasā, limpantamiva lāvaṇyena, siñcantamiva saubhāgyena, snigdhaṃ	tejasA, limpantam-iva lAvaNyena, siQcantam-iva sOBAgyena, snigDam
   nakheṣu, paruṣaṃ romaviṣaye, guruṃ mukhe, sacchiṣyaṃ vinaye, mṛduṃ śirasi,	naKezu, paruzam roma-vizaye, gurum muKe, sat-Sizyam vinaye, mRdum Sirasi,
   dṛḍhaṃ paricayeṣu, hrasvaṃ skandhabandhe, dīrghamāyuṣi, daridramudare,	dRXam paricayezu, hrasvam skanDa-banDe, dIrGam-Ayuzi, daridram-udare,
   satatapravṛrtta dāne, balabhadraṃ madalīlāsu, kulakalatramāyattatāsu,	satata-pravRrtta dAne, balaBadram mada-lIlA-asu, kula-kalatram-Ayat-tatAsu,
   jinaṃ kṣamāsu, vahnivarṣaṃ krodhamokṣeṣu, garuḍhaṃ nāgoddhṛtiṣu, nāradaṃ	jinam kzamAsu, vahni-varzam kroDa-mokza-izu, garuXam nAga-udDRtizu, nAradam
   kalahakutūhaleṣu, śuṣkāśanipātamavaskandeṣu, makaraṃ vāhinīkṣobheṣu,	kalaha-kutUhala-izu, Suzka-aSani-pAtam-avaskanda-izu, makaram vAhinI-kzoBezu,
   āśīviṣaṃ daśanakarmasu, varuṇaṃ hastapāśākṛṣṭiṣu,	ASIvizam daSana-karmasu, varuNam hasta-pASa-AkRzwizu,
   yamavāgurāmarātisaṃveṣṭaneṣu, kālaṃ pariṇatiṣu, rāhuṃ tīkṣṇakaragrahaṇeṣu,	yama-vAgurA-mara-ati-saMvezwanezu, kAlam pariNatizu, rAhum tIkzNa-kara-grahaNezu,
   lohitāṅgaṃ vakracāreṣu, alātacakraṃ maṇḍalabrāntivijñāneṣu,	lohita-aFgam vakra-cAra-izu, alAta-cakram maNxala-brAnti-vijQAna-izu,
   manorathasaṃpādakaṃ cindāmaṇiparvataṃ vikramasya,	manoraTa-saMpAdakam cindAmaNi-parvatam vikramasya,
   dantamuktāśailastambhanivāsaprāsādamabhimānasya,	danta-muktA-SEla-stamBa-nivAsa-prAsAdam-aBimAnasya,
   ghaṇṭācāmaramaṇḍanamanoharamicchāsaṃcaraṇavimānaṃ manasvitāyāḥ,	GaNwA-cAmara-maNxana-manoharam-icCA-saMcaraNa-vimAnam manasvitAyAH,
   madadhārādurdināndhakāraṃ gandhodakadhārāgṛhaṃ krodhasya,	mada-DArA-durdina-anDakAram ganDa-udaka-DArA-gRham kroDasya,
   sakāñcanapratimaṃ mahāniketanamahaṅkārasya, sagaṇḍaśailaprasravaṇaṃ	sa-kAQcana-pratimam mahA-niketanam-ahaFkArasya, sa-gaNxa-SEla-prasravaNam
   krīḍāparvatamavalepasya, sadantatoraṇaṃ vajramandiraṃ darpasya,	krIxA-parvatam-avalepasya, sa-danta-toraNam vajra-mandiram darpasya,
   uccakumbhakūṭāṭṭālakavikaṭaṃ saṃcārigiridurgaṃ rājyasya,	ucca-kumBa-kUwa-awwAlaka-vikawam saMcAri-giri-durgam rAjyasya,
   kṛtānekabāṇavivarasahasraṃ lohaprākāraṃ pṛthivyāḥ,	kRta-aneka-bANa-vivara-sahasram loha-prAkAram pRTivyAH,
   śilīmukhaśatajhāṅkāritaṃ pārijātapādapaṃ bhūnandanasya, tathā ca	SilImuKa-Sata-JAFkAritam pArijAta-pAdapam BUnandanasya, taTA ca
   saṃgītagṛhaṃ karṇatālatāṇḍavānām, āpānamaṇḍapaṃ madhupamaṇḍalānām,	saMgIta-gRham karNa-tAla-tANxavAnAm, ApAna-maNxapam maDupa-maNxalAnAm-,
   antaḥpuraṃ śṛṅgārābharaṇānām, madanotsavaṃ madalīlālāsyānām,	antaHpuram SRFgAra-ABaraNAnAm, madana-utsavam mada-lIlAlAsyAnAm,
   akṣuṇṇapradoṣaṃ nakṣatramālāmaṇḍalānām, akālaprāvṛṭkālaṃ	akzuNNa-pradozam nakzatra-mAlA-maNxalAnAm, akAla-prAvRz-kAlam
   madamahānadīpūraplavānām, alīkaśaratsamayaṃ saptacchadavanaparimalānām,	mada-mahA-nadI-pUra-plavAnAm, alIka-Sarad-samayam saptacCada-vana-parimalAnAm-,
   apūrvahimāgamaṃ śīkaranīhārāṇām, mithyājaladharaṃ garjitāḍambarāṇāṃ	apUrva-hima-Agamam SIkara-nIhArANAm, miTyA-jala-Daram garjita-AxambarANAm
   darpaśātamapaśyat /	darpa-SAtam-apaSyat /
   āsīccāsya cetasi--"nūnamasya, nirmāṇe girayo grāhitāḥ paramāṇutām /	AsIt-ca-asya cetasi--"nUnam-asya, nirmANe girayaH grAhitAH parama-aNu-tAm /
   kuto 'nyathā gauravamidam /	kutas anyaTA gOravam-idam /
   āścaryametat /	AScaryam-etat /
   vindhyasya dantāvādivarāhasya karaḥ' iti vismayamānamevaṃ dauvāriko	vinDyasya dantO=-Adi-varAhasya karaH-a iti vismayamAnam-evam dOvArikaH-
   'bravīt-- "paśya,-- mityaivālikhitāṃ manorathaśatairniḥśeṣanaṣṭāṃ priyaṃ	abravIt-- "paSya,- mityA-eva-AliKitAm manoraTa-SatEH-niHSeza-nazwAm priyam
   cintāsādhanakalpanākuladhiyāṃ bhūyo vane vidviṣām /	cintA-sADana-kalpanA-kula-DiyAm BUyas vane vidvizAm /
   āyātaḥ kathamapyayaṃ smṛtipathaṃ śūnyībhavaccetasāṃ nāgendraḥ sahate na	AyAtaH kaTam-api-ayam smRti-paTam SUnyIBavat-cetasAm nAga-indraH sahate na
   mānasagatānāśāgajendrānapi //	mAnasa-gatAn-ASA-gaja-indrAn-api //
   tadehi /	tat-ehi /
   punarapyenaṃ drakṣyasi /	punar-api-enam drakzyasi /
   paśya tāvaddevam' ityabhidhīyamānaśca tena	paSya tAvat-devam-a iti-aBiDIyamAnaH-ca tena
   madajalapaṅkilakapolapaṭṭapatitāṃ mattāmiva madaparimalena mukulitāṃ	mada-jala-paFkila-kapola-pawwa-patitAm mattAm-iva mada-parimalena mukulitAm
   kathamapi tasmād dṛṣṭimākṛṣya tenaiva dauvārikeṇopadiśyamānavartmā	kaTam-api tasmAt dRzwim-AkRzya tena-eva dOvArikeNa-upadiSyamAna-vartmA
   samatikramya bhūpālakulasahasrasaṃkṛlāni trīṇi kakṣāntarāṇi caturthe	samatikramya BUpAla-kula-sahasra-saMkRlAni trINi kakza-antarANi caturTe
   muktāsthānamaṇḍapasya purastādajire sthitam, dūrādūrdhvasthitena prāṃśūnā	muktA-sTAna-maNxapasya purastAt-ajire sTitam, dUrAt-UrDva-sTitena prAMSUnA
   karṇikāragaureṇa vyāyāmavyāyatavapuṣā śastriṇā maulena	karNikAra-gOreNa vyAyAma-vyAyata-vapuzA SastriNA mOlena
   śarīraparivārakalokena paṅktisthitena kārtasvarastambhamaṇḍaleneva	SarIra-parivAraka-lokena paFkti-sTitena kArtasvara-stamBa-maNxalena-iva
   parivṛtam, āsannopaviṣṭaviśiṣṭeṣṭalokam, haricandanarasaprakṣālite	parivRtam, Asanna-upavizwa-viSizwa-izwa-lokam, haricandana-rasa-prakzAlite
   tuṣāraśīkaraśītalatale dantapāṇḍurapāde śaśimaya iva	tuzAra-SIkara-SItala-tale danta-pANxura-pAde SaSi-mayaH iva
   muktāśailaśilāpaṭṭaśayane samupaviṣṭam, śayanīyaparyantavinyaste	muktA-SEla-SilA-pawwa-Sayane samupavizwam, SayanIya-paryanta-vinyaste
   samarpitasakalavigrahabhāraṃ bhuje, diṅmukhavisarpiṇi dehaprabhāvitāne	samarpita-sakala-vigraha-BAram Buje, diFmuKa-visarpiNi deha-praBA-vitAne
   vitatamaṇimayūkhe gharmasamayasubhage sarasīva mṛdumṛṇālajālajaṭilajale	vitata-maNi-mayUKe Garma-samaya-suBage sarasi-iva mRdu-mRNAla-jAla-jawila-jale
   sarājakaṃ ramamāṇam, tejasaḥ paramāṇubhiriva kevarlarnirmitam,	sa-rAjakam ramamANam, tejasaH paramANuBiH-iva kevarlarnirmitam,
   anicchantamapi baladāropatayitumiva siṃhāsanam, sarvāvayaveṣu	anicCantam-api baladAra-upatayitum-iva siMhAsanam, sarva-avayavezu
   sarvalakṣaṇairgṛhītam, gṛhītabrahnacaryamāliṅgitaṃ rājalakṣamyā,	sarva-lakzaNEH-gRhItam, gRhIta-brahna-caryam-AliFgitam rAja-lakzamyA,
   pratipannāsidhārādhāraṇavratamavisaṃvādinaṃ rājarṣim,	pratipad-na-asi-DArA-DAraNa-vratam-avisaMvAdinam rAjarzi-m,
   viṣamarājamārgavinihitapadaskhalanabhiyeva sulagnaṃ dharme,	vizama-rAjamArga-vinihita-pada-sKala-na-BiyA-iva su-lagnam Darme,
   sakalabhūpālaparityaktena bhīteneva labdhavācā sarvātmanā satyena	sakala-BUpAla-parityaktena BItena-iva labDa-vAcA sarva-AtmanA satyena
   sevyamānam,	sevyamAnam,
   āsannavāravilāsinīpratiyātanābhiścaraṇanakhapātinībhirdigbhiriva	Asanna-vAra-vilAsinI-pratiyAtanABiH-caraNa-naKa-pAtinIBiH-digBiH-iva
   daśabhirvigrahāvarjitābhiḥ praṇamyamānam,	daSaBiH-vigraha-AvarjitABiH praNamyamAnam,
   dīrghairdigantapātibhirdṛṣṭipātairlokapālānāṃ kṛtākṛtamiva	dIrGEH-diS-antapAtiBiH-dRzwi-pAtEH-lokapAlAnAm kRta-akRtam-iva
   pratyavekṣamāṇam, maṇipādapīṭhapṛṣṭhapratiṣṭhitakareṇoparigamanābhyanujñāṃ	pratyavekzamANam, maNi-pAda-pIWa-pRzWa-pratizWita-kareNa-upari-gamana-aByanujQAm
   mṛgyamāṇamiva divasakareṇa,	mRgyamANam-iva divasa-kareNa,
   bhūṣaṇaprabhāsamutsāraṇabaddhaparyantamaṇḍalena pradakṣiṇīkriyamāṇamiva	BUzaNa-praBA-samutsAraNa-badDa-paryanta-maNxalena pradakziNIkriyamANam-iva
   divasena, apramaṇamadbhirgiribhirapi dūyamānaṃ, śauryoṣmaṇā	divasena, apramaNam-adBiH-giriBiH-api dUyamAnan, SOrya-UzmaNA
   phenāyamānamiva candanadhavalaṃ lāvaṇyajaladhimudvahantamekarājyorjityena,	PenAyamAnam-iva candana-Davalam lAvaNya-jalaDim-udvahantam-eka-rAjyoH-jityena,
   nijapratibimbānyapi nṛpacakracūḍāmaṇidhṛtānyasahamānamivadarpaduḥkhāsikayā	nija-pratibimbAni-api nRpa-cakra-cUxAmaNi-DRta-ani-a-sahamAnam-iva-darpa-duHKa-AsikayA
   cāmarānilanibhena bahudheva śvasantīṃ rājalakṣmīṃ dadhānam, sakalamiva	cAmara-anila-niBena bahuDA-iva SvasantIm rAja-lakzmIm daDAnam, sakalam-iva
   catuḥsamudralāvaṇyamādāyotthitayā śriyā samupaśliṣṭam,	catur-samudra-lAvaNyam-AdAya-utTitayA SriyA samupaSlizwam,
   ābharaṇamaṇikiraṇaprabhājālajāyamānānīndradhanuḥsahasrāṇīndraprābhṛtaprahitāni	ABaraNa-maNi-kiraNa-praBA-jAla-jAyamAnAni-indraDanuH-sahasrANi-indra-prABRta-prahitAni
   vilabhamānamiva rājñāṃ saṃbhāṣaṇeṣu parityaktamapi madhu varṣaṃntam,	vilaBamAnam-iva rAjQAm saMBAzaNezu parityaktam-api maDu varzaMntam,
   kāvyakathāsvapītamapyamṛtamudvamantam, visrambhabhāṣiteṣvanākṛṣṭamapi	kAvya-kaTAsu-apItam-api-amRtam-udvamantam, visramBa-BAzitezu-anAkRzwam-api
   hṛdayaṃ darśayantam, prasādeṣu niścalāmapi śriyaṃ śthāne śthāne	hRdayam darSayantam, prasAdezu niScalAm-api Sriyam STAne STAne
   śthāpayantam, vīragoṣṭhoṣu pulakitena kapolasthalenānurāgasaṃdeśamivopāṃśu	STApayantam, vIra-gozWozu pulakitena kapola-sTalena-anurAga-saMdeSam-iva-upAMSu
   raṇaśriyaḥ śṛṇvantam, atikrāntasubhaṭakalahālāpeṣu snehavṛṣṭimiva	raNa-SriyaH SRNvantam, atikrAnta-su-Bawa-kalaha-AlApezu sneha-vRzwim-iva
   dṛṣṭimiṣṭe kṛpāṇe pātayantam, parihāsasmiteṣu gurupratāpabhītasya	dRzwim-izwe kRpANe pAtayantam, parihAsa-smitezu guru-pratApa-BItasya
   rājakasya svacchamāśayamivadaśanāṃśubhiḥ kathayantam,	rAjakasya svacCam-ASayam-iva-daSana-aMSuBiH kaTayantam,
   sakalalokahṛdayasthitamapi nyāye tiṣṭhantam, agocare guṇānāmabhūmau	sakala-loka-hRdaya-sTitam-api nyAye tizWantam, agocare guNAnAm-aBUmO
   saubhāgyānāmaviṣaye varapradānānāmaśakya āśiṣāmamārge manorathānāmatidūre	sOBAgyAnAm-avizaye vara-pradAnAnAm-aSakyaH ASizAma-mArge manoraTAnAm-atidUre
   daivasyādiśyupamānānāmasādhye dharmasyādṛṣṭapūrve lakṣmyā mahattve	dEvasya-AdiSyupamAnAnAm-asADye Darmasya-adRzwa-pUrve lakzmyA mahat-tve
   sthitam, aruṇapādapallavena sugatamantharoruṇā	sTitam, aruNa-pAda-pallavena sugata-manTara-UruNA
   vajrāyudhaniṣṭhuraprakoṣṭhapṛṣṭhena vṛṣaskandhena bhāsvadbimbādhareṇa	vajra-AyuDa-nizWura-prakozWa-pRzWena vRza-skanDena BAsvat-bimba-aDareNa
   prasannāvalokitena candramukhena kṛṣṇakeśena vapuṣā	prasanna-avalokitena candra-muKena kRzNa-keSena vapuzA
   sarvadevatāvatāramivaikatra darśayantam, api ca	sarva-devatA-avatAram-iva-ekatra darSayantam, api ca
   māṃsalamayūkhamālāmalinitamahītale mahati mahārhe	mAMsala-mayUKa-mAlA-malinita-mahI-tale mahati mahArhe
   māṇikyamālāmaṇḍitamekhale mahānīlamaye pādapīṭhe kalikālaśirasīva salīlaṃ	mANikya-mAlA-maNxita-meKale mahAnIla-maye pAda-pIWe kali-kAla-Sirasi-iva sa-lIlam
   vinyastavāmacaraṇam, ākrāntakāliyaphaṇācakavālaṃ bālamiva puṇḍarīkākṣam,	vinyasta-vAma-caraNam, AkrAnta-kAliya-PaNa-Acaka-vAlam bAlam-iva puNxarIkAkzam,
   kṣaumapāṇḍureṇa caraṇanakhadodhitipratānena prasaratā mahīṃ	kzOma-pANxureNa caraNa-naKa-doDiti-pratAnena prasaratA mahIm
   mahādevīpaṭṭabandheneva mahimānamāropayantam,	mahAdevI-pawwa-banDena-iva mahimAnam-Aropayantam,
   apraṇatalokapālakopenevātilohitau sakalanṛpatimaulimālāsvatipītaṃ	apraNata-lokapAla-kopena-iva-ati-lohitO sakala-nRpati-mOli-mAlAsu-ati-pItam
   pajharāgaratnātapamiva vamantau sarvatejasvimaṇaaḍalāstamayasaṃdhyāmiva	paJa-rAga-ratna-Atapam-iva vamantO sarva-tejasvi-maNaa-xalA-astamaya-saMDyAm-iva
   dhārayantāvaśeṣarājakakusumaśekharamadhurasasrotāṃsīva sravantau	DArayanta-avaSeza-rAjaka-kusuma-SeKara-maDu-rasa-srotAMsi-iva sravantO
   samastasāmantasīmantottaṃsasraksaurabhabhrāntairbhramaramaṇḍalairamitrottamāṅgairiva	samasta-sAmanta-sImanta-uttaMsa-sraj-sOraBa-BrAntEH-Bramara-maNxalEH-amitra-uttamAFgEH-iva
   muhūrtamapyavirahitau savāhanatatparāyāḥ śriyo	muhUrtam-api-avirahitO sa-vAhana-tatparAyAH SriyaH-
   vikacaraktapaṅkajavanavāsabhavanānīva kalpayantau	vikaca-rakta-paFkaja-vana-vAsa-BavanAni-iva kalpayantO
   jalajaśaṅkhamīnamakarasanāthatalatayā kathitacaturambhodhibhogacihnāviva	jalaja-SaFKamInam-aka-rasa-nATa-tala-tayA kaTita-catur-amBoDi-Boga-cihnO=-iva
   caramau dadhānam, diṅnāgadantamusahābyāmiva	caramO daDAnam, diS-nAgadanta-m-usahAbyAm-iva
   vikaṭamakaramukhapratibandhabandhurābhyāmudvelalāvaṇyayodhipravāhābhyāmi	vikawa-makara-muKa-pratibanDa-banDurAByAm-udvela-lAvaNya-yoDi-pravAhAByAmi
   va phenāhitaśobhābyāṃ kalācandanadrumābhyāmiva	va Pena-Ahita-SoBA-AbyAm kalA-candana-drumAByAm-iva
   bhogimaṇḍalaśiroratnaraśmirajyamānamūlābhyāṃ	Bogi-maNxala-SiraH-ratna-raSmi-rajyamAna-mUlAByAm
   hṛdayāropitabhūbhāradhāraṇamāṇikyastambhābyāmūrudaṇḍābhyāṃ virājamānam,	hRdaya-Aropita-BU-BAra-DAraNa-mANikya-stamBa-AbyAm-Uru-daNxAByAm virAjamAnam,
   amṛtaphenapiṇḍapāṇḍunā mekhalāmaṇimayūkhakhacitena nitambabimbavyāsaṅginā	amRta-Pena-piNxa-pANxunA meKalA-maNi-mayUKa-Kacitena nitamba-bimba-vyAsaFginA
   vimalapayodhautena netrasūtraniveśaśobhinādharavāsasā vāsukinirmokeṇeva	vimala-payaH-DOtena netra-sUtra-niveSa-SoBinA-aDara-vAsasA vAsuki-nirmokeNa-iva
   mandaraṃ dyotamānam, aghanena satārāgaṇenoparikṛtena dvitīyāmbareṇa	mandaram dyotamAnam, aGanena sa-tArA-gaNena-upari-kRtena dvitIya-ambareNa
   bhuvanābhogamiva bhāsamānam,	Buvana-ABogam-iva BAsamAnam,
   ibhapatidaśanamusalasahasrollekhakaṭhinamasṛṇenāparyāptāmbaraprathimnā	iBapati-daSana-musala-sahasra-ulleKa-kaWina-masRNena-aparyApta-ambara-praTimnA
   vividhavāhinīsaṃkṣobhakalakalasaṃmardasahiṣṇunā kailāsamiva mahatā	viviDa-vAhinI-saMkzoBa-kalakala-saMmarda-sahizNunA kElAsam-iva mahatA
   sphaṭikataṭenoruṇoraḥkapāṭena virājamānam,	sPawika-tawena-UruNa-uraH-kapAwena virAjamAnam,
   śrīsarasvatyorurovadanopabhogavibhāgasūtreṇeva pātitena śeṣeṇeva ca	SrI-sarasvatyA-UruraH-vadana-upaBoga-viBAga-sUtreNa-iva pAtitena SezeNa-iva ca
   tadbhujastambhavinyastasamastabhūbhāralabdhaviśrāntisukhaprasuptena	tad-Buja-stamBa-vinyasta-samasta-BU-BAra-labDa-viSrAnti-suKa-prasuptena
   hāradaṇḍena parivalitakandharam /	hAra-daNxena parivalita-kanDaram /
   jīvitāvadhigṛhītasarvasvamahādānadīkṣācīreṇeva hāramuktāphalānāṃ	jIvita-a=-aDi-gRhIta-sarva-sva-mahA-dAna-dIkzA-cIreNa-iva hAra-muktAPalAnAm
   kiraṇanikareṇa prāvṛtavakṣaḥsthalam, ajajigīṣayā bālairbhujairivāparaiḥ	kiraNa-nikareNa prAvRta-vakzaH-sTalam, ajajigIzayA bAlEH-BujEH-iva-aparEH
   prarohadbhirbāhūpadhānaśāyinyāḥ śriyāḥ	prarohadBiH-bAhu-upaDAna-SAyinyAH SriyAH
   karṇotpalamadhurasadhārāsaṃtānairiva galadbhirbhujajanmanaḥ pratāpasya	karNa-utpala-maDu-rasa-DArA-saMtAnEH-iva galadBiH-Buja-janmanaH pratApasya
   nirgamanamārgairivāvirbhavadbhiruraṇaiḥ	nirgamana-mArgEH-iva-AvirBavadBiH-uraNEH
   keyūraratnakiraṇadaṇḍairubhayataḥprasāritamaṇimayapakṣavitānamiva	keyUra-ratna-kiraNa-daNxEH-uBayatas-prasArita-maNi-maya-pakza-vitAnam-iva
   māṇikyamahīdharam, sakalalokālokamārgārgalena	mANikya-mahIDaram, sakala-loka-Aloka-mArga-argalena
   caturudadhiparikṣepakhātaśātakumbhaśilāprākāreṇasarvarājahaṃsabandhavajrapañjareṇa	catur-udaDi-parikzepa-KAta-SAtakumBa-SilA-prAkAreNa-sarva-rAja-haMsa-banDa-vajra-paQjareNa
   bhuvanalakṣmīpraveśamaṅgalamahāmaṇitoraṇenātidīrghadordaṇḍayugalena diśāṃ	Buvana-lakzmI-praveSa-maFgala-mahA-maNi-toraNena-atidIrGa-dos-daNxa-yugalena diSAm
   dikpālānāṃ ca yugapadāyatimapaharantam, sodaryalakṣmīcumbanalobhena	dikpAlAnAm ca yugapadAyatim-apaharantam, sodarya-lakzmI-cumbana-loBena
   kaustubhamaṇeriva mukhāvayavatāṃ gatasyādharasya galatā rāgeṇa	kOstuBa-maNeH-iva muKa-avayava-tAm gatasya-aDarasya galatA rAgeNa
   pārijātapallavaraseneva siñcantaṃ diṅmukhāni, antarāntarā	pArijAta-pallava-rasena-iva siQcantam diFmuKAni, antarA-antarA
   suhṛtparihāsasmitaiḥ prakīryamāṇavimaladaśanaśikhāpratānaiḥ	suhRd-parihAsa-smitEH prakIryamANa-vimala-daSana-SiKA-pratAnEH
   prakṛtimūḍhāyārājaśriyāḥ prajñālokamiva darśayantam,	prakRti-mUXAya-arAja-SriyAH prajQA-lokam-iva darSayantam,
   mukhajanitendusandehāgatāni kumudinīvanānīva preṣayantam,	muKa-janita-indu-sandeha-AgatAni kumudinI-vanAni-iva prezayantam,
   sphuṭasphaṭikadhavaladaśanapaṅktikṛtakumudavanaśaṅkāpraviṣṭāṃ	sPuwa-sPawika-Davala-daSana-paFkti-kRta-kumuda-vana-SaFkA-pravizwAm
   śarajjyotsnāmiva visarjayantam, madirāmṛtapārijātagandhagarbheṇa	Sarad-jyotsnAm-iva visarjayantam, madirA-amRta-pArijAta-ganDa-garBeNa
   bharitasakalakakubhā mukhāmodenāmṛtamathanadivasamiva sṛjantam,	Barita-sakala-kakuBA muKa-Amodena-amRta-maTana-divasam-iva sRjantam,
   vikacamukhakamalakarṇikākośenānavaratamāpīyamānaśvāsasaurabhami	vikaca-muKa-kamala-karNikA-koSena-anavaratam-ApIyamAna-SvAsa-sOraBam-i
   vādhomukhena nāsāvaṃśena, cakṣuṣaḥ kṣorasnigdhasya dhavalimnā	vA-aDomuKena nAsA-=-aMSena, cakzuzaH kzora-snigDasya DavalimnA
   diṅmukhānyapūrvavadanacandrodayodvelakṣīrodotplāvitānīva kurvāṇam,	diFmuKAni-apUrva-vadana-candra-udaya-udvela-kzIra-uda-utplAvitAni-iva kurvANam,
   vimalakapolaphalakapratibimbatāṃ cāmaragrāhiṇīṃ vigrahiṇīmiva	vimala-kapola-Palaka-pratibimba-tAm cAmara-grAhiNIm vigrahiNIm-iva
   mukhanivāsinīṃ sarasvatīṃ dadhānam, aruṇena cūḍāmaṇiśociṣā	muKa-nivAsinIm sarasvatIm daDAnam, aruNena cUxAmaNi-SocizA
   sarasvatīrṣyākupitalakṣmīprasādanalagnena caraṇālaktakeneva	sarasvati-IrzyA-kupita-lakzmI-prasAdana-lagnena caraNa-alaktakena-iva
   lohitāyatalalāṭataṭam, āpāṭalāṃśutantrīsaṃtānavalayinīṃ	lohita-Ayata-lalAwa-tawam, ApAwala-aMSu-tantrI-saMtAna-valayinIm
   kuṇḍalamaṇikuṭilakoṭibālavīṇāmanavaratacalitacaraṇānāṃ	kuNxala-maNi-kuwila-kowi-bAla-vINA-mana-varata-calita-caraNAnAm
   vādayatāmupavīṇayatāmiva svaravyākaraṇavivekaviśāradam,	vAdayatAm-upavINayatAm-iva svara-vyAkaraNa-viveka-viSAradam,
   śravaṇāvataṃsamadhukarakulānāṃ kalakvaṇitamākarṇayantam,	SravaNa-avataMsa-maDukara-kulAnAm kala-kvaNitam-AkarNayantam,
   utphullamālatīmayena rājalakṣmayāḥ kacagrahalīlālagnena	utPulla-mAlatI-mayena rAja-lakzmayAH kaca-graha-lIlA-lagnena
   nakhajyotsnāvalayeneva mukhaśaśipariveṣamaṇḍalena muṇḍamālāguṇena	naKa-jyotsnA-valayena-iva muKa-SaSi-pariveza-maNxalena muNxa-mAlA-guNena
   parikalitakeśāntam, śikhaṇḍābharaṇabhuvā muktāphalālokena	parikalita-keSAntam, SiKaNxa-ABaraNa-BuvA muktAPala-Alokena
   marakatamaṇikiraṇakalāpena cānyonyasaṃvalanavṛjinena	marakata-maNi-kiraNa-kalApena ca-anyonya-saMvalana-vRjinena
   prayāgapravāhaveṇikāvāriṇevāgatya svayamabhiṣicyamānam,	prayAga-pravAha-veNikA-vAriNA-iva-Agatya svayam-aBizicyamAnam,
   śramajalavilīnabahalakṛṣṇāgurupaṅkatilakakalaḍkakalpitena kālimnā	Srama-jala-vilIna-bahala-kRzNa-aguru-paFka-tilaka-ka-laxka-kalpitena kAlimnA
   prārthanācāṭucaturacaraṇapatanaśataśyāmikākiṇaeneva	prArTanA-cAwu-catura-caraNa-patana-Sata-SyAmi-kA-kiNaena-iva
   nīlāyamānalalāṭendulekhābhiḥ kṣubhitamānasodgatairutkalikākalāpairiva	nIlAyamAna-lalAwa-indu-leKABiH kzuBita-mAnasa-udgatEH-utkalikA-kalApEH-iva
   hārairullasadbhiravaṣṭabhyamānābhirvilāsavalganacajulairṃbhrūlatākalpairīṣyrayā	hArEH-ullasadBiH-avazwaByamAnABiH-vilAsa-valgana-cajulEH-MBrU-latA-kalpEH-IzyrayA
   śriyamiva tarjayantībhirāyāmibhiḥ	Sriyam-iva tarjayantIBiH-AyAmiBiH
   svasitairaviralaparimalairmalayamārutamayaiḥ	svasitEH-avirala-parimalEH-malaya-mAruta-mayEH
   pāśairivākarṣantībhirvikaṭabakulāvalīvarāṭakaveṣṭitamukhairbṛhadbhiḥ	pASEH-iva-AkarzantIBiH-vikawa-bakula-AvalI-varAwaka-vezwita-muKEH-bRhadBiH
   stanakalaśaiḥ svadārasaṃtoṣarasamivāśeṣamuddharantībhiḥ	stana-kalaSEH sva-dAra-saMtoza-rasam-iva-aSezam-udDarantIBiH
   kucotkampikāvikārapreṅkhitānāṃ hārataralamaṇīnāṃ raśmibhirākṛṣya	kuca-utkampikA-vikAra-preFKitAnAm hAra-tarala-maNInAm raSmiBiH-AkRzya
   hṛdayamiva haṭhātpraveśayantībhiḥ prabhāmucāmābharaṇamaṇīnāṃ mayūkhaiḥ	hRdayam-iva haWAt-praveSayantIBiH praBAmucAm-ABaraNa-maNInAm mayUKEH
   prasāritairbahubhiriva bāhubirāliṅgantībhirjṛ	prasAritEH-bahuBiH-iva bAhu-biH-AliFgantIBiH-jR
   mbhānubandhabandhuravadanāravindāvaraṇīkṛtairuttānaiḥ karakisalayaiḥ	mBa-anubanDa-banDura-vadana-aravinda-AvaraNIkRtEH-uttAnEH kara-kisalayEH
   sarabhasapradhāvitāni mānasānīva	saraBasa-praDAvitAni mAnasAni-iva
   nirundhatībhirmadanāndhamadhukarakulakīryamāṇakarṇakusumarajaḥkaṇakūṇitakoṇāni	nirunDatIBiH-madana-anDa-maDukara-kula-kIryamANa-karNa-kusuma-rajaH-kaNa-kUNita-koNAni
   kusumaśaraśaranikaraprahāramūrcchāmukulitānīva locanāni caturaṃ	kusuma-Sara-Sara-nikara-prahAra-mUrcCA-mukulitAni-iva locanAni caturam
   saṃcārayantībhiranyonyamatsarādāvirbhavadbhahghuramukuṭivibhramakṣiptaiḥ	saMcArayantIBiH-anyonya-matsarAt-AvirBavat-BahGura-mukuwi-viBrama-kziptEH
   kaṭākṣaiḥ karṇendīvarāṇīva tāḍayantībhiranimeṣadarśanasukharasarāśiṃ	kawAkzEH karNa-indIvarANi-iva tAxayantIBiH-animeza-darSana-suKa-rasa-rASim
   mantharitapakṣmaṇā cakṣuṣā pītamiva komalakapolapālīpratibimbitaṃ	manTarita-pakzmaNA cakzuzA pItam-iva komala-kapola-pAlI-pratibimbitam
   vahantībhirabhilāṣalīlānirnimittasmitaiścandrodayāniva madanasahāyakāya	vahantIBiH-aBilAza-lIlA-niH-nimitta-smitEH-candra-udayAn-iva madana-sahAyakAya
   saṃpādayantībhiraṅgabhahgavalanānyonyaghaṭitottānakaraveṇikābhiḥ	saMpAdayantIBiH-aFga-Bahga-valana-anyonya-Gawita-uttAna-kara-veNikABiH
   sphuṭanamukharāṅgulīkāṇḍakuṇḍalīkriyamāṇanakhadīdhitinivahanibhenākiñcitkarakāmakārmukāṇīva	sPuwana-muKara-aFgulI-kANxa-kuNxalI-kriyamANa-naKa-dIDiti-nivaha-niBena-akiQcid-kara-kAma-kArmukANi-iva
   ruṣā bhañjantībhirvāravilāsinībhirvilupyamānasaubhāgyamiva sarvataḥ,	ruzA BaQjantIBiH-vAra-vilAsinIBiH-vilupyamAna-sOBAgyam-iva sarvatas-,
   sparśasvinnavepamānakarakisalayagalitacaraṇāravindāṃ caraṇagrāhiṇīṃ	sparSasvinna-vepa-mAna-kara-kisalaya-galita-caraNa-aravindAm caraNa-grAhiNIm
   vihasya koṇenalīlālasaṃ śirasi tāḍayantam, anavaratakarakalitakoṇatayā	vihasya koNenalIlAlasam Sirasi tAxayantam, anavarata-kara-kalita-koNa-tayA
   cātmanaḥ priyāṃ vīṇāmiva śriyamapi śikṣayantam, niḥsneha iti dhanaiḥ,	ca-AtmanaH priyAm vINAm-iva Sriyam-api Sikzayantam, niHsnehaH iti DanEH,
   anāśrayaṇīya iti doṣaiḥ, nigraharuciritīndriyaiḥ, durupasarpa iti kalinā,	anASrayaNIyaH iti dozEH, nigraha-ruciH-iti-indriyEH, durupasarpaH iti kalinA,
   nīrasa iti vyasanaiḥ, bhīrurityayaśasā, durgrahacittavṛttiriti cittabhuvā,	nIrasaH iti vyasanEH, BIruH-iti-ayaSasA, durgraha-citta-vRttiH-iti citta-BuvA,
   strīpara iti sarasvatyā, ṣaṇḍha iti parakalatraiḥ, kāṣṭhāmuniriti	strI-paraH iti sarasvatyA, zaNXaH iti para-kalatrEH, kAzWAmuniH-iti
   yatibhiḥ, dhūrta iti veśyābhiḥ, neya iti suhṛdbhiḥ, karmakara iti vipraiḥ,	yatiBiH, DUrtaH iti veSyABiH, neyaH iti suhRdBiH, karmakaraH iti viprEH,
   susahāya iti śatruyodhaiḥ, ekamapyanekadhā gṛhyamāṇam,	su-sahAyaH iti Satru-yoDEH, ekam-api-anekaDA gRhyamANam,
   śantanormahāvāhinīpatim, bhīṣmājjitakāśitamam, droṇāccāpalālasam,	SantanoH-mahA-vAhinIpatim, BIzmAt-jita-kASitamam, droNAt-ca-apalAla-sam,
   guruputrādamoghamārgaṇam, karṇānmitrapriyam, yudhiṣṭhirādbahukṣamam,	guru-putrAt-amoGa-mArgaNam, karNAt-mitra-priyam, yuDizWirAt-bahu-kzamam,
   bhīmādanekanāgāyutabalam, dhanañjayānmahābhārataraṇayogyam, kāraṇamiva	BImAt-aneka-nAga-ayuta-balam, DanaQjayAt-mahABAra-taraNa-yogyam, kAraNam-iva
   kṛtayugasya, bījamiva vibudhasargasya, utpattidvīpamiva darpasya,	kRta-yugasya, bIjam-iva vibuDa-sargasya, utpatti-dvIpam-iva darpasya,
   ekāgāramiva karuṇāyāḥ, prātiveśikamiva puruṣottamasya, khaniparvatamiva	eka-AgAram-iva karuNAyAH, prAtiveSikam-iva puruzottamasya, Kani-parvatam-iva
   parākramasya, sarvavidyāsaṃgītagṛhamiva sarasvatyāḥ,	parAkramasya, sarva-vidyA-saMgIta-gRham-iva sarasvatyAH,
   dvitīyāmṛtamanthanadivasamiva lakṣmīsamutthānasya, baladarśanamiva	dvitIya-amRta-manTana-divasam-iva lakzmI-samutTAnasya, bala-darSanam-iva
   vaidagdhyasya, ekasthānamiva sthitīnām, sarvasvakathanamiva kānteḥ,	vEdagDyasya, eka-sTAnam-iva sTitI-nAm, sarva-sva-kaTanam-iva kAnteH,
   apavargamiva rūpaparamāṇusargasya, sakaladuścaritapratāyaścittamiva	apavargam-iva rUpa-paramANu-sargasya, sakala-duScarita-pratAyaH-cittam-iva
   rājyasya, sarvabalasandohāvaskandamiva kandarpasya, upāyamiva	rAjyasya, sarva-bala-sandoha-avaskandam-iva kandarpasya, upAyam-iva
   purandaradarśanasya, āvartanamiva dharmasya, kanyāntaḥpuramiva kalānām,	purandara-darSanasya, Avartanam-iva Darmasya, kanyA-antaHpuram-iva kalAnAm,
   paramapramāṇamiva saubhāgyasya rājasargasamāptyavabhṛthasnānadivasamiva	parama-pramANam-iva sOBAgyasya rAja-sarga-samApti-avaBRTa-snAna-divasam-iva
   sarvaprajāpatīnām, gambhīraṃ ca, prasannaṃ ca, trāsajananaṃ ca, ramaṇīyaṃ	sarva-prajApatI-nAm, gamBIram ca, prasannam ca, trAsa-jananam ca, ramaNIyam
   ca, kautukajananaṃ ca, puṇyaṃ ca, cakravarttinaṃ harṣamadrākṣīt /	ca, kOtuka-jananam ca, puNyam ca, cakravarttinam harzam-adrAkzIt /
   dṛṣṭvā cānugṛhīta iva nigṛhīta iva sābhilāṣa iva tṛpta iva romāñcamucā	dRzwvA ca-anugRhItaH iva nigRhItaH iva sa-aBilAzaH iva tRptaH iva romAQca-mucA
   mukhena muñcannānandabāṣpavāribindūndūrādeva vismayasmeraḥ	muKena muQcan=-Ananda-bAzpa-vAri-bindu-un-dUrAt-eva vismaya-smeraH
   samacintayat--"so 'yaṃ sujanmā, sugṛhītanāmā, tejasāṃ rāśiḥ,	samacintayat--"saH ayam su-janmA, su-gRhIta-nAmA, tejasAm rASiH,
   caturudadhikedārakuṭumbī, bhoktā brahnastambhaphalasya,	catur-uD-aDi-kedAra-kuwumbI, BoktA brahna-stamBa-Palasya,
   sakalādirājacaritajayajyeṣṭhamallo devaḥ parameśvaro harṣaḥ /	sakala-Adi-rAja-carita-jaya-jyezWa-mallaH devaH parameSvaraH harzaH /
   etena ca khalu rājanvatī pṛthvī /	etena ca Kalu rAjanvatI pRTvI /
   nāsyahareriva vṛṣavirodhīni bālacaritāni, na paśupateriva	na-asi-ahareH-iva vRza-viroDIni bAla-caritAni, na paSupateH-iva
   dakṣajanodvegakārīṇyeśvayavilāsatāni, na śatakratoriva gautravināśapiśunāḥ	dakza-jana-udvega-kArINyeSvaya-vilAsa-tAni, na SatakratoH-iva gOtra-vinASa-piSunAH
   pravādāḥ na yamasyevātivallabhāni daṇḍagrahaṇāni, na varuṇasyeva	pravAdAH na yamasya-iva-ati-vallaBAni daNxa-grahaNAni, na varuNasya-iva
   nistriṃśagrāhasahasrarakṣitā ratnālayāḥ, na dhanadasyeva niṣphalāḥ	nistriMSa-grAha-sahasra-rakzitAH ratna-AlayAH, na Danadasya-iva nizPalAH
   sannidhilābhāḥ, na jinasyevārthavādaśūnyāni darśanāni, na candramasa iva	sanniDi-lABAH, na jinasya-iva-arTa-vAda-SUnyAni darSanAni, na candramasaH iva
   bahuladoṣopahatāḥ śriyaḥ /	bahula-doza-upahatAH SriyaH /
   citramidamatyamaraṃ rājatvam /	citram-idam-ati-amaram rAja-tvam /
   api cāsya tyāgasyārthinaḥ, prajñāyāḥ śāstrāṇi, kavitvasya vācaḥ, sattvasya	api ca-asya tyAgasya-arTinaH, prajQAyAH SAstrANi, kavi-tvasya vAcaH, sattvasya
   sāhasasthānāni, utsāhasya vyāpārāḥ kīrterdihmukhāni, anurāgasya	sAhasa-sTAnAni, utsAhasya vyApArAH kIrteH-dihmuKAni, anurAgasya
   lokahṛdayāni, guṇagaṇasya saṃkhyā, kauśalasya kalā, na paryāpto viṣayaḥ /	loka-hRdayAni, guNa-gaNasya saMKyA, kOSalasya kalA, na paryAptaH vizayaH /
   asmiṃśca rājani yatīnāṃ yogapaṭṭakāḥ, pustakarmaṇāṃ pārthivavigṛhāḥ,	asmin=-ca rAjani yatInAm yoga-pawwakAH, pusta-karmaNAm pArTiva-vigRhAH,
   ṣaṭpadānāṃ dānagrahaṇakalahāḥ, vṛttānāṃ pādacchedāḥ, aṣṭapadānāṃ	zawpadAnAm dAna-grahaNa-kalahAH, vRttAnAm pAda=-CedAH, azwa-padAnAm
   caturaṅgakalpanā, pannagānāṃ dvijagurudveṣāḥ, vākyavidāmadhikaraṇavicārāḥ,	caturaFga-kalpanA, pannagAnAm dvija-guru-dvezAH, vAkya-vidAm-aDikaraNa-vicArAH,
   iti samupasṛtya copavītī svastiśabdamakarot /	iti samupasRtya ca-upavItI svasti-Sabdam-akarot /
   athottare nātidūre rājadhiṣṇyasya gajaparicārako	aTa-uttare na-ati-dUre rAja-DizNyasya gaja-paricArakaH-
   madhuramaparavakramucceragāyat-- "karikalabha vimuñca lolatāṃ cara	maDuram-aparavakram-uccera-gAyat- "kari-kalaBa vimuQca lola-tAm cara
   vinayavratamānatānanaḥ /	vinaya-vratam-AnatA-AnanaH /
   mṛgapatinakhakoṭibhaṅguro gururupari kṣamate na te 'ṅkuśaḥ' //	mRgapati-naKa-kowi-BaFguraH guruH-upari kzamate na te aFkuSaH-a //
   rājā tu tacchru tvā dṛṣṭvā ca taṃ giriguhāgatasiṃhabṛṃhitagambhīreṇa	rAjA tu tat-Sru tvA dRzwvA ca tam giri-guhA-gata-siMha-bRMhita-gamBIreNa
   svareṇa pūrayanniva nabhobhāgamapṛcchat--"eṣa sa bāṇaḥ?' iti /	svareNa pUrayan=-iva naBaH-BAgam-apRcCat--"eza sa bANaH?-a iti /
   "yathā'jñāpayati devaḥ /	"yaTA-ajQApayati devaH /
   so 'yam' iti vijñāpito dauvārikeṇa "na tāvadenamakṛtaprasādaḥ paśyāmi' iti	saH ayam-a iti vijQApitaH dOvArikeNa "na tAvat-enam-akRta-prasAdaH paSyAmi-a iti
   tiryaṅnīladhavalāṃśukadhārāṃ tiraskariṇīmiva	tiryak-nIla-Davala-aMSuka-DArAm tiraskariNIm-iva
   bhramayannapāṅganīyamānataralatārakasyāyāminīṃ cakṣuṣaḥ prabhāṃ parivṛtya	Bramayat-=-apAFganIyamAna-tarala-tArakasya-AyAminIm cakzuzaH praBAm parivRtya
   preṣṭhasya pṛṣṭhato niṣaṇṇasya mālavarājasūnorakathayat--"mahānayaṃ	prezWasya pRzWatas nizaNNasya mAlava-rAja-sUnoH-akaTayat--"-mahAnayam
   bhujaṅgaḥ' iti /	BujaFgaHa iti /
   tūṣṇīṃbhāvena tvagamitanarendravacasi tasminmūke ca rājaloke muhūrtamiva	tUzNIMBAvena tvac-amita-narendra-vacasi tasmin-mUke ca rAja-loke muhUrtam-iva
   tūṣṇīṃ sthitvā bāṇo vyajñāpayat--"deva! avijñātatattva iva, aśraddadhāna	tUzNIm sTitvA bANaH vyajQApayat--"deva! avijQAta-tattvaH iva, aSraddaDAna
   iva, neya iva, aviditalokavṛttānta iva ca kasmādevamājñāpayasi? svairiṇo	iva, neyaH iva, avidita-loka-vRttAntaH iva ca kasmAt-evam-AjQApayasi? svEriNaH-
   vicitrāśca lokasya svabhāvāḥ pravādāśca /	vicitrAH-ca lokasya svaBAvAH pravAdAH-ca /
   mahadbhistu thārthadarśibhirbhavitavyam /	mahadBiH-tu TArTa-darSiBiH-Bavitavyam /
   nārhasi māmanyathā saṃbhāvayitumaviśiṣṭamiva /	na-arhasi mAm-anyaTA saMBAvayitum-aviSizwam-iva /
   brāhnaṇo 'smi jātaḥ somapāyināṃ vaṃśe vātsyāyanānām /	brAhnaNaH asmi jAtaH soma-pAyinAm vaMSe vAtsyAyanAnAm /
   yathākālamupanayanādayāḥ kṛtāḥ saṃskārāḥ /	yaTAkAlam-upanayana-AdayAH kRtAH saMskArAH /
   samyakpaṭhitaḥ sāḍgo vedaḥ /	samyak-paWitaH sAxgaH vedaH /
   śrutāni ce yathāśaktiḥ śāktrāṇi /	SrutAni ce yaTASaktiH SAktrANi /
   dāraparigrahādabhyagāriko 'smi /	dAra-parigrahAt-aByagArikaH asmi /
   kā me bhujaṅgatā /	kA me BujaFga-tA /
   lokadvayāvirodhibhistu cāpalaiḥ śaiśavaśūnyamāsīt /	loka-dvaya-aviroDiBiH-tu cApalEH SESava-SUnyam-AsIt /
   atrānapalāpo 'smi /	atra-anapalApaH asmi /
   anenaiva ca gṛhītavipratīsāramiva me hṛdayam /	anena-eva ca gRhIta-vipratIsAram-iva me hRdayam /
   idānīṃ tu sugata iva śāntamanasi manāviva kartari varṇāśramavyavasthānāṃ	idAnIm tu sugataH iva SAnta-manasi manO=-iva kartari varNa-ASrama-vyavasTAnAm
   samavartinīva ca sākṣāddaṇḍabhṛti deve śāsati	samavartinI-iva ca sAkzAt-daNxa-BRti deve SAsati
   saptāmburāśiraśanāśeṣadvīpamālinīṃ mahīṃ ka ivāviśaṅkaḥ	sapta-amburA-SiH-aSana-aSeza-dvIpa-mAlinIm mahIm kaH iva-aviSaFkaH
   sarvavyasanabandhoravinyasya manasāpyabhinayaṃ kalpayiṣyati /	sarva-vyasana-banDoravinyasya manasA-api-aBinayam kalpayizyati /
   āsatāṃ ca tāvanmānuṣyakopetāḥ /	AsatAm ca tAvat-mAnuzyaka-upetAH /
   tvatprabhāvādalayo 'pi bhītā iva madhu pibanti /	tvad-praBAvAt-alayaH api BItAH iva maDu pibanti /
   rathāṅganāmāno 'pi lajjanta ivābhyanuvṛttivyasanaiḥ priyāṇām /	raTAFga-nAmAnaH api lajjantaH iva-aByanuvRtti-vyasanEH priyANAm /
   kapayo 'pi cakitā iva capalāyante /	kapayaH api cakitAH iva capalAyante /
   śarāravo 'pi sānukrośā iva śvāpadagaṇāḥ piśitāni bhuñjate /	SarAravaH api sa-anukroSAH iva SvApada-gaNAH piSitAni BuQjate /
   sarvathā kālena māṃ jñāsyati svāmī svayameva /	sarvaTA kAlena mAm jQAsyati svAmI svayam-eva /
   anapācīnacittavṛttigrāhiṇyo hi bhavanti prajñāvatāṃ prakṛtayaḥ'	anapAcIna-citta-vRtti-grAhiNyaH hi Bavanti prajQAvatAm prakRtayaH-a
   ityabhidhāya tūṣṇīmabhūt /	iti-aBiDAya tUzNIm-aBUt /
   bhūpatirapi "evamasmābhiḥ śrutam' ityabhidhāya tūṣṇīmevābhavat /	BUpatiH-api "evam-asmABiH Srutam-a iti-aBiDAya tUzNIm-eva-aBavat /
   saṃbhāṣaṇāsanadānādinā tu prasādena nainamanvagrahīt /	saMBAzaNa-Asana-dAna-AdinA tu prasAdena na-enam-anu-agrahIt /
   kevalamamṛtavṛṣṭibhiḥ snapayanniva snehagarbheṇa dṛṣṭipātamātreṇāntargatāṃ	kevalam-amRta-vRzwiBiH snapayan=-iva sneha-garBeNa dRzwi-pAta-mAtreNa-antargatAm
   prītimakathayat /	prItim-akaTayat /
   astābhilāṣiṇi ca lambamāne savitari visarjitarājaloko 'bhyantaraṃ prāviśat	asta-aBilAziNi ca lambamAne savitari visarjita-rAja-lokaH aByantaram prAviSat-
   bāṇo 'pi nirgatya dhautārakūṭakomalātapatviṣi nirvāti vāsare,	bANaH api nirgatya DOtArakUwa-komala-Atapa-tvizi nirvAti vAsare,
   āstācalakūṭakirīṭe niculamañjarībhāṃsi tejāṃsi muñcati viyanmuci	Asta-acala-kUwa-kirIwe nicula-maQjarI-BAMsi tejAMsi muQcati viyat-muci
   marīcimālini,	marIci-mAlini,
   atiromandhamantharakurahgakuṭumbakādhyāsyamānamradiṣṭhagoṣṭhīnapṛṣṭhāsvaraṇyasthalīṣu,	atiromanDa-manTara-kurahga-kuwumbaka-aDyAsya-mAnam-ra-dizWa-gozWIna-pRzWAsu-araNya-sTalIzu,
   śokākulakokakāminīkūjitakaruṇāsu	Soka-Akula-koka-kAminI-kUjita-karuNAsu
   taraṅgiṇītaṭoṣuvāsaviṭapopaviṣṭavācāṭacaṭakacakravāleṣvālavālāvarj	taraFgiNI-tawa-Uzu-vAsa-viwapa-upavizwa-vAcAwa-cawaka-cakravAlezu-Ala-vAlA-varj
   itasekajalakuṭeṣu niṣkuṭeṣu, divasavihṛtipratyāgataṃ prasrutastanaṃ	ita-seka-jala-kuwezu nizkuwezu, divasa-vihRti-pratyAgatam prasruta-stanam
   stanandhaye dhayati dhenuvargamudgatakṣoraṃ kṣudhitatarṇakavrāte, krameṇa	stananDaye Dayati Denu-varga-mudga-ta-kzoram kzuDita-tarNaka-vrAte, krameNa
   cāstadharādharadhātudhunīpūraplāvita iva lohitāya mānamahasi majjati	ca-astaDara-aDara-DAtuDunIpUra-plAvitaH iva lohitAya mAna-mahasi majjati
   sandhyāsindhupānapātre pātaṅge maṇḍale, kaṇaṇḍalujalaśuciśayacaraṇeṣu	sanDyA-sinDu-pAna-pAtre pAtaFge maNxale, kaNaNxalu-jala-Suci-Saya-caraNezu
   caityapraṇatipareṣu pārāśariṣu, yajñapātrapavitrapāṇau	cEtya-praNati-parezu pArASarizu, yajQa-pAtra-pavitra-pANO
   prakīrṇabarhiṣyuttejasi jātavedasi havīṃṣi vaṣaṭkurvanti yāyajūkajane,	prakIrNa-barhizI-uttejasi jAtavedasi havIMzi vazawkurvanti yAyajUka-jane,
   nidrāvidrāṇadropaṇakulakalilakulāyeṣu kāpeyavikalakapikuleṣvārāmataruṣu	nidrA-vidrANa-dropaNa-kula-kalila-kulAyezu kApeya-vikala-kapikulezu-ArAma-taruzu
   nirjigamiṣati jarattarukoṭarakuṭīkuṭumbini kauśikakule,	nirjigamizati jarat-taru-kowara-kuwI-kuwumbini kOSika-kule,
   munikarasahasraprakīrṇasandhyāvandanodabindunikara iva danturayati	muni-kara-sahasra-prakIrNa-sanDyA-vandana-uda-bindu-nikaraH iva danturayati
   tārāpathasthalīṃ sthavīyasi tārakānikurambe ambarāśrayiṇi	tArApaTa-sTalIm sTavIyasi tArakA-nikurambe ambara-ASrayiNi
   śarvarīśabarīśikhaṇḍe khaṇḍaparaśukaṇṭhakāle kavalayati bāle jyotiḥ śeṣaṃ	SarvarI-SabarI-SiKaNxe KaNxa-paraSu-kaNWa-kAle kavalayati bAle jyotiH Sezam
   sāndhyamandhakārāvatāre, timiratarjananirgatāsu	sAnDyam-anDakAra-avatAre, timira-tarjana-nirgatAsu
   dahanapraviṣṭadinakarakaraśākhāsviva sphurantīṣu dīpalekhāsu,	dahana-pravizwa-dinakara-kara-SAKAsu-iva sPurantIzu dIpa-leKAsu,
   ararasampuṭasaṃkrīḍanakathitāvṛttiṣviva gopureṣu, śayanopajoṣajuṣi	arara-sampuwa-saMkrIxana-kaTita-avRttizu-iva gopurezu, Sayana-upajoza-juzi
   jaratīkathitakathe śikhayiṣamāṇe śiśujane, jaranmahiṣamaṣīmalīmasatamasi	jaratI-kaTita-kaTe SiKayizamANe SiSu-jane, jaran-mahiza-mazI-malIm-asatamasi
   janitapuṇyajana prajāgare vijṛmbhamāṇe bhīṣaṇatame tamīmukhe,	janita-puNya-jana prajAgare vijRmBamANe BIzaNatame tamImuKe,
   mukharitavitatajyadhanuṣi varṣati	muKarita-vitata-jya-Danuzi varzati
   śaranikaramanavaratamaśeṣasaṃsāraśemuṣīmuṣi makaradhvaje,	Sara-nikaram-anavaratam-aSeza-saMsAra-SemuzI-muzi makaraDvaje,
   ratākalpārambhaśobhini śambhalīsubhāṣitabhāji bhajati bhūṣāṃ bhujiṣyājane,	ratAkalpa-AramBa-SoBini SamBalI-su-BAzita-BAji Bajati BUzAm Bujizya-ajane,
   sairandhrībadhyamānaraśanājālajalpākajaghanāsu janīṣu,	sEranDrI-baDyamAna-raSanA-jAla-jalpAka-jaGanAsu janIzu,
   vaśikaviśikhāvihāriṇīṣvananyajānuplavāsu pracalitāsvabhisārikāsu,	vaSika-viSiKA-vihAriNIzu-ananya-jAnuplavAsu pracalitAsu-aBisArikAsu,
   viralobhavati varaṭānāṃ veśantaśāyinīnāṃ mañjuni mañjīraśiñjitajaḍe	viraloBavati varawAnAm veSanta-SAyinInAm maQjuni maQjIra-SiQjita-jaxe
   jalpite, nidrāvidrāṇadrāghīyasi drāvayatīva ca virahihṛdayāni	jalpite, nidrA-vidrANa-drAGIyasi drAvayati-iva ca virahi-hRdayAni
   sārasarasite, bhāvivāsaravījāṅkuranikara iva ca vikīryamāṇe jagati	sArasa-rasite, BAvi-vA-saravIja-aFkura-nikaraH iva ca vikIryamANe jagati
   pradīpaprakare nivāsasthānamagāt /	pradIpa-prakare nivAsa-sTAnam-agAt /
   akarocca cetasi--"atidakṣiṇaḥ khalu devo harṣaḥ,	akarot-ca cetasi--"ati-dakziNaH Kalu devaH harzaH,
   yadevamanokabālacaritacāpalocitakaulīnakopito 'pi manasā snihyatyeva mayi	yat-evam-anoka-bAla-carita-cApa-locita-kOlIna-kopitaH api manasA snihyati-eva mayi
   yadyahamakṣigataḥ syām na me darśanena prasādaṃ kuryāt /	yadi-aham-akzi-gataH syAm na me darSanena prasAdam kuryAt /
   icchati tu māṃ guṇavantam /	icCati tu mAm guNavantam /
   upadiśanti hi vinayamanurūpapratipattyupapādanena vācā vināpi bhartavyānāṃ	upadiSanti hi vinayam-anurUpa-pratipatti-upapAdanena vAcA vinA-api BartavyAnAm
   svāminaḥ /	svAminaH /
   api ca ghiṅmāṃ svadoṣāndhamānasamanādarapīḍitamevamatiguṇavati	api ca GiFmAm sva-doza-anDa-mAna-samanAdara-pIxitam-evam-atiguNavati
   rājanyanyathā cānyathā ca cintayantam /	rAjani-anyaTA ca-anyaTA ca cintayantam /
   sarvathā tathā karomi, yathā yathāvasthitaṃ jānāti māmayaṃ kālena'	sarvaTA taTA karomi, yaTA yaTA-avasTitam jAnAti mAm-ayam kAlena-a
   ityevamavadhārya cāparedyurniṣkramya kaṭakātsuhṛdāṃ bāndhavānāṃ ca	iti-evam-avaDArya ca-aparedyus-nizkramya kawakAt-suhRdAm bAnDavAnAm ca
   bhavaneṣu tāvadatiṣṭhat, yāvadasyasvayameva gṛhītasvabhāvaḥ pṛthivīpatiḥ	Bavanezu tAvat-atizWat, yAvat-asyasvayam-eva gRhIta-svaBAvaH pRTivIpatiH
   prasādavānabhūt /	prasAdavAn-aBUt /
   aviśacca punarapi narapatibhavanam /	aviSat-ca punar-api narapati-Bavanam /
   svalpaireva cāhobhiḥ paramaprītena prasādajanmano mānasya premṇo	su-alpEH-eva ca-ahoBiH parama-prItena prasAda-janmanaH mAnasya premNaH-
   visrambhasya draviṇasya narmaṇaḥ prabhāvasya ca parāṃ koṭimānīyata	visramBasya draviNasya narmaNaH praBAvasya ca parAm kowim-AnIyata
   narendreṇeti /	narendreNa-iti /
   iti śrīmahākavibāṇabhaṭṭakṛte harṣañcarite rājadarśanaṃ nāma dvitīya	iti SrI-mahAkavi-bANa-Bawwa-kRte harzaQcarite rAjadarSanam nAma dvitIya
   ucchvāsaḥ /	ucCvAsaH /
