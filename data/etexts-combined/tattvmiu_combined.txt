   tattvamīmāṃsā /	tattva-mImAMsA /
   sukhaikaviṣayā bhūtānāṃ pravṛttiḥ / sukhaṃ ca sati duḥkhahetāvasambhavati	suKa-eka-vizayA BUtAnAm pravRttiH / suKam ca sati duHKa-hetO=-a-samBavati
   / ato bhavati duḥkhābhighātake jijñāsā sā ca tattvajñānāt /	/ atas Bavati duHKa-aBiGAtake jijQAsA sA ca tattva-jQAnAt /
   atastattvamatra nirūpyate / nanu trividhaṃ duḥkham	atas-tattvam-atra nirUpyate / nanu triviDam duHKam
   ādhyātmikamādhidaivikamādhibhautikaṃ ca / tatrādhyātmikaṃ dvividhaṃ	ADyAtmi-kam-ADidEvikam-ADiBOtikam ca / tatra-ADyAtmikam dviviDam
   śārīraṃ mānasañca / śārīraṃ vātapittaśleṣmaṇāṃ vaiṣamyanimittaṃ mānasaṃ	SArIram mAnasaQca / SArIram vAta-pitta-SlezmaNAm vEzamya-nimittam mAnasam
   kāmakrodhādinibandhanam / ādhibhautikaṃ mānuṣapaśupakṣyādinimittam /	kAma-kroDa-Adi-nibanDanam / ADiBOtikam mAnuza-paSu-pakzi-Adi-nimittam /
   ādhidaivikaṃ yakṣarākṣasagrahādyāveśanibandhanam / teṣāṃ caiṣāṃ	ADidEvikam yakza-rAkzasa-graha-Adi-AveSa-nibanDanam / tezAm ca-ezAm
   laukikairevopāyaiḥ pratīkāraḥ śakyate / tathā hi śārīrasyauṣadhādibhiḥ	lOkikEH-eva-upAyEH pratIkAraH Sakyate / taTA hi SArIrasya-OzaDa-AdiBiH
   mānasasya manojñastrīpānabhojanavastrālaṅkārādiprāptyā ādhibhautikasya	mAnasasya manojQa-strI-pAna-Bojana-vastra-alaFkAra-Adi-prAptyA ADiBOtikasya
   nītiśāstrābhyāsasusthānopaveśādinā ādhidaivikasya maṇimantrādyupayogeneti	nIti-SAstra-aByAsa-su-sTAna-upaveSa-AdinA ADidEvikasya maNi-mantra-Adi-upayogena-iti
   sukara upāyaḥ tattvajñānaṃ tvanekajanmaraparābhyāsasādhyam / tathā ca	sukaraH upAyaH tattva-jQAnam tu-aneka-janmara-para-aByAsa-sADyam / taTA ca
   laukikānāmābhāṇakaḥ /	lOkikAnAm-ABANakaH /
   akke cenmadhu vindeta kimarthaṃ parvataṃ vrajet /	akke ced-maDu vindeta kim-arTam parvatam vrajet /
   iṣṭasyārthasya saṃprāptau ko vidvān yatnamācaret // iti /	izwasya-arTasya saMprAptO kaH vidvAn yatnam-Acaret // iti /
   akke gṛhakoṇe / maivam / na hyetairupāyaiḥ sarvameva duḥkhaṃ nivartate /	akke gRha-koNe / mA-evam / na hi-etEH-upAyEH sarvam-eva duHKam nivartate /
   nivṛttaṃ punarnotpadyate / yadyapi śāstrīyamapi	nivRttam punar-na-utpadyate / yadi-api SAstrIyam-api
   ahorātramāsavarṣādisādhyamupāyāntaraṃ sukaraṃ śrūyate apāma somamamṛtā	ahorAtra-mAsa-varza-Adi-sADyam-upAya-antaram sukaram SrUyate apAma somam-amRtA
   abhūmeti tathāpi etadapi laukikopāyatulyameva / tathāhi somayāgaḥ	aBUma-iti taTA-api etat-api lOkika-upAya-tulyam-eva / taTA-hi soma-yAgaH
   paśuvadhādisādhanatvānna viśeṣataḥ śuddhaḥ / akṛte hi tadvadhaprāyaścitte	paSu-vaDa-Adi-sADana-tvAt-na viSezataH SudDaH / akRte hi tad-vaDa-prAyaScitte
   svargādigatyanantaraṃ paripacyate eva tadduḥkham / na ca na	svarga-Adi-gati-anantaram paripacyate eva tad-duHKam / na ca na
   hiṃsyātsarvābhūtānīti sāmānyaśāstrabhya viśeṣaśāstreṇāgnīṣomīyaṃ	hiMsyAt-sarva-aBUtAni-iti sAmAnya-SAstraByaH viSeza-SAstreNa-agnIzomIyam
   paśumālabhetetyanena bādhaḥ śaṅkyaḥ bhinnaviṣayatvena	paSum-AlaBeta-iti-anena bADaH SaFkyaH Binna-vizaya-tvena
   bādhyabādhakabhāvāsambhavāt agnīṣomīyaṃ paśumālabheteti vākyena hi	bADya-bADaka-BAvA-samBavAt agnIzomIyam paSum-AlaBeta-iti vAkyena hi
   vadhasya kratūpakārakatvameva bodhyate na tu puruṣapratyavāyābhāvaḥ / evaṃ	vaDasya kratu-upakAraka-tvam-eva boDyate na tu puruza-pratyavAya-aBAvaH / evam
   svargāderanityatvamapi sattve sati kāryatvādanumīyate / tathā ca śrutirapi	svarga-AdeH-anitya-tvam-api sattve sati kAryatvAt-anumIyate / taTA ca SrutiH-api
   na karmaṇā na prajayā dhanena tyāgenaikenāmṛtatvamānaśuḥ /	na karmaNA na prajayA Danena tyAgena-ekena-amRta-tva-mAnaSuH /
   pareṇa nākaṃ nihitaṃ guhāyāṃ vibhrājate yadyatayo viśanti //	pareNa nAkam nihitam guhAyAm viBrAjate yat-yatayaH viSanti //
   karmaṇā jyotiṣṭomādinā prajayā putreṇa dhanena devatājñānena putreṇāyaṃ	karmaNA jyotizwoma-AdinA prajayA putreNa Danena devatA-jQAnena putreNa-ayam
   loko jeyo vidyayā devalokaḥ karmaṇā pitṛloka iti śrutyantarāt ebhiḥ	lokaH jeyaH vidyayA deva-lokaH karmaNA pitR-lokaH iti Sruti-antarAt eBiH
   pitrādilokasyaiva prāptirnāmṛtatvasyeti bhāvaha / tarhi	pitR-Adi-lokasya-eva prAptiH-na-amRta-tvasya-iti BAvaha / tarhi
   kathamamṛtatvamityata āha tyāgeneti /	kaTam-amRta-tvam-iti-atas Aha tyAgena-iti /
   sarvakarmasaṃnyāsasādhyajñānenetyarthaḥ / tadamṛtatvaṃ svarga eva	sarva-karma-saMnyAsa-sADya-jQAnena-iti-arTaH / tat-amRta-tvam svargaH eva
   cettattrāha pareṇa nākamiti / tarhi dūrasthatvānna prāpyamiti cettatrāha	ced-tat-trAha pareNa nAkam-iti / tarhi dUra-sTa-tvAt-na prApyam-iti ced-tatra-Aha
   nihitaṃ guhāyāmiti / taccāsannatvātpṛthak janairapi labhyamiti cettatrāha	nihitam guhAyAm-iti / tat-ca-Asanna-tvAt-pRTak janEH-api laByam-iti ced-tatra-Aha
   yadyataya iti / adūrabhūtamapyavivekināṃ dūrabhūtameva / tathā	yat-yatayaH iti / adUra-BUtam-api-avivekinAm dUra-BUtam-eva / taTA
   śrutyantaram /	Sruti-antaram /
   karmaṇā mṛtyumṛṣayo niṣeduḥ prajāvanto dvaviṇamīhamānāḥ /	karmaNA mRtyum-RzayaH nizeduH prajAvantaH dvaviNam-IhamAnAH /
   tathā 'pare ṛṣayo ye manīṣiṇaḥ paraṃ karmabhyo 'mṛtatvamānaśuriti //	taTA apare RzayaH ye manIziNaH param karmaByaH amRta-tva-mAnaSuH-iti //
   apāma somamamṛtā abhūmetyamṛtatvābhidhānaṃ tu cirasthityabhiprāyam /	apAma somam-amRtA aBUma-iti-amRta-tva-aBiDAnam tu cira-sTiti-aBiprAyam /
   yadāhuḥ ābhūtasamplavaṃ sthānamamṛtatvaṃ hi bhāṣyate iti /	yat-AhuH ABUtasamplavam sTAnam-amRta-tvam hi BAzyate iti /
   tadetatsarvamabhipretyoktaṃ śāstrakṛdbhiḥ tadbiparītaḥ śreyān	tat-etat-sarvam-aBipretya-uktam SAstra-kRdBiH tad-biparItaH SreyAn
   vyaktāvyaktajñavijñānāt / asyārthaḥ / tasmātsomapānāderaviśuddhādanityāt	vyakta-avyakta-jQa-vijQAnAt / asya-arTaH / tasmAt-soma-pAna-AdeH-aviSudDAt-anityAt-
   viparīto hiṃsādyasaṅkarādviśuddha upāyaḥ śreyān / sa ca katham ? vyaktasya	viparItaH hiMsA-Adi-a-saFkarAt-viSudDaH upAyaH SreyAn / sa ca kaTam ? vyaktasya
   kāryajātasya tatkāraṇasya avyaktasya pradhānasya tābhyāṃ parasya	kArya-jAtasya tad-kAraNasya avyaktasya praDAnasya tAByAm parasya
   tasyātmanaśca vivekena jñānādbhavati iti / na ca vivekotpannaphalasyāpi	tasya-AtmanaH-ca vivekena jQAnAt-Bavati iti / na ca viveka-utpanna-Palasya-api
   kāryatvādanityatvaṃ śaṃkyam / bhāvarūpakāryasyaivānityatvāt	kArya-tvAt-anitya-tvam SaMkyam / BAva-rUpa-kAryasya-eva-anitya-tvAt
   duḥkhadhvaṃsasya tu kāryatve 'pi nityatvāt /	duHKa-DvaMsasya tu kAryatve api nitya-tvAt /
   athātra śāstre catasro vidhāḥ / prakṛtirvikṛtirubhayamanubhayañceti /	aTa-atra SAstre catasraH viDAH / prakRtiH-vikRtiH-uBayam-anuBayaQca-iti /
   tatra jagato mūlakāraṇabhūtaṃ pradhānaṃ na vikāraḥ kintu prakṛtireva	tatra jagataH mUla-kAraNa-BUtam praDAnam na vikAraH kintu prakRtiH-eva
   prakarotīti prakṛtiḥ sattvarajastamasāṃ sāmyāvasthā / asyāśca	prakaroti-iti prakRtiH sattva-rajaH-tamasAm sAmya-avasTA / asyAH-ca
   mūlāntaramanavasthābhayānnāstīti mūlaprakṛtirityucyate / saiva śāstrāntare	mUla-antaram-anavasTA-BayAt-na-asti-iti mUlaprakRtiH-iti-ucyate / sA-eva SAstra-antare
   avidyā māyāśabdenocyate / etadevāvyaktaṃ sattvādīnāṃ guṇānāṃ vaiṣamye sati	avidyA mAyA-Sabdena-ucyate / etat-eva-avyaktam sattva-AdInAm guNAnAm vEzamye sati
   vyaktamityucyate / yathāhi samudrajale calitācalitapradeśāḥ / evaṃ	vyaktam-iti-ucyate / yaTA-hi samudra-jale calita-acalita-pradeSAH / evam
   triguṇātmike pradhāne pariṇāmavāṃstadvidhuraśca pradeśaḥ / tatra	triguNa-Atmike praDAne pariNAmavAn=-tad-viDuraH-ca pradeSaH / tatra
   prakṛtivikāreṣu madhye ādyo vikāro mahānityucyate sa etadbuddhilakṣaṇaḥ /	prakRti-vikArezu maDye AdyaH vikAraH mahAn-iti-ucyate saH etat-budDi-lakzaNaH /
   sa āha mahānsāttviko rājasastāmasaśceti trividhaḥ / buddhestu prathamo	saH Aha mahAn-sAttvikaH rAjasaH-tAmasaH-ca-iti triviDaH / budDeH-tu praTamaH-
   vikāro 'haṅkāraḥ / ete ca mahadādayaḥ prakṛtayo vikṛtayaśca / tathāhi	vikAraH ahaFkAraH / ete ca mahat-AdayaH prakRtayaH vikRtayaH-ca / taTA-hi
   mahattattvamahaṅkārasya prakṛtirvikṛtiśca mūlaprakṛteḥ / ayaṃ hi kramaḥ	mahat-tattvam-ahaFkArasya prakRtiH-vikRtiH-ca mUlaprakRteH / ayam hi kramaH
   prakṛtermahān mahato 'haṅkāraṃ ahaṅkārātpañca tanmātrāḥ tābhyaḥ pañca	prakRteH-mahAn mahataH ahaFkAram ahaFkArAt-paQca tanmAtrAH tAByaH paQca
   bhūtāni tanmātrāṇi punaḥ kṣīradadhyorantarāle kalalapariṇāmātpariṇatāni	BUtAni tanmAtrANi punar kzIra-daDyoH-antarAle kalala-pariNAmAt-pariNatAni
   sūkṣmabhūtāni kusumasaurabhyena sūkṣmasthūlatayopalakṣyamāṇaṃ	sUkzma-BUtAni kusuma-sOraByena sUkzma-sTUla-tayA-upalakzyamANam
   guṇavaiṣamyameva tanmātraśabdena bhūtaśabdena cocyate / pañca bhūtāni	guNa-vEzamyam-eva tanmAtra-Sabdena BUta-Sabdena ca-ucyate / paQca BUtAni
   ekādaśendriyāṇi ceti eṣa ṣoḍaśako gaṇastu vikāra eva na prakṛtiḥ /	ekAdaSa-indriyANi ca-iti eza zoxaSakaH gaNaH-tu vikAraH eva na prakRtiH /
   puruṣastvātmā na prakṛtirna vikṛtiḥ / tadetadāhuḥ /	puruzaH-tu-AtmA na prakRtiH-na vikRtiH / tat-etat-AhuH /
   mūlaprakṛtiravikṛtirmahadādyāḥ prakṛtivikṛtayaḥ sapta /	mUlaprakRtiH-avikRtiH-mahat-AdyAH prakRti-vikRtayaH sapta /
   ṣoḍaśakastu vikāro na prakṛtirna vikṛtiḥ puruṣaḥ // iti /	zoxaSakaH-tu vikAraH na prakRtiH-na vikRtiH puruzaH // iti /
   atha śāstraparibhāṣā / dṛṣṭamanumānamāptavacanañceti trividhaṃ laukikaṃ	aTa SAstra-pariBAzA / dRzwam-anumAnam-Apta-vacanaQcA-iti triviDam lOkikam
   pramāṇam / ārṣaṃ tu vijñānaṃ yogināmeveti tadatra noktam / tatra	pramANam / Arzam tu vijQAnam yoginAm-eva-iti tat-atra na-uktam / tatra
   pṛthivyādayaḥ sukhādayaścāsmadādīnāṃ viṣayāḥ / tanmātralakṣaṇāstu devānāṃ	pRTivI-AdayaH suKa-AdayaH-ca-asmad-AdInAm vizayAH / tanmAtra-lakzaNAH-tu devAnAm
   yogināṃ ca viṣayā na tvasmadādīnām teṣāṃ cendriyaiḥ sambandhaḥ sannikarṣaḥ	yoginAm ca vizayAH na tu-asmad-AdInAm tezAm ca-indriyEH sambanDaH sannikarzaH
   / evañca viṣayasambaddhendriyāśrito yo buddhidharmo 'dhyavasāyaḥ sa eva	/ evaQca vizaya-sambadDa-indriya-ASritaH yaH budDi-DarmaH aDyavasAyaH saH eva
   pramāṇam / ayaṃ hi kramaḥ / viṣayasambaddhānāmindriyāṇāṃ vṛttau satyāṃ	pramANam / ayam hi kramaH / vizaya-sambadDAnAm-indriyANAm vRttO satyAm
   buddhestu tamobhibhave sati yaḥ sattvasamudrekaḥ so 'dhyavasāya iti	budDeH-tu tamaH-BiBave sati yaH sattva-samudrekaH saH aDyavasAyaH iti
   jñānamiti vṛttiścākhyāyate / tadidaṃ pratyakṣapramāṇam / asmācca	jQAnam-iti vRttiH-ca-AKyAyate / tat-idam pratyakza-pramANam / asmAt-ca
   yaścetanāśakteranugrahastatphalaṃ pramā bodhaḥ / buddhisattvaṃ hi	yaH-cetanA-SakteH-anugrahaH-tad-Palam pramA boDaH / budDi-sattvam hi
   prākṛtatvādacetanamiti tadīyo 'dhyavasāyo 'pyacetanaḥ ghaṭādivat / evaṃ hi	prAkRta-tvAt-acetanam-iti tadIyaH aDyavasAyaH api-acetanaH Gawa-Adi-vat / evam hi
   buddhisattvasya pariṇāmabhedāḥ sukhādayo 'pyacetanāḥ / puruṣastu	budDi-sattvasya pariNAma-BedAH suKa-AdayaH api-acetanAH / puruzaH-tu
   sukhādyananuṣaṅgī cetanaḥ / so 'yaṃ buddhitattvavarttinā jñānasukhādinā	suKa-Adi-ananuzaFgI cetanaH / saH ayam budDi-tattva-varttinA jQAna-suKa-AdinA
   tatpratibimbito buddhisādṛśyaprāptyā jñānasukhādimāniva bhavati	tad-pratibimbitaH budDi-sAdRSya-prAptyA jQAna-suKa-AdimAn-iva Bavati
   citisādṛśyaprāptyā ca acetanāpi buddhistadavadhyavasāyaśca cetana iva	citi-sAdRSya-prAptyA ca acetanA-api budDiH-tad-avaDyavasAyaH-ca cetanaH iva
   bhavati / cārvākāstu pratyakṣānyat na mānamiti vadanti / tanmate	Bavati / cArvAkAH-tu pratyakza-anyat na mAnam-iti vadanti / tad-mate
   saṃdigdhaviparyayastu puruṣabodhanaṃ nopapadyeta / nahi puruṣāntaragataḥ	saMdigDa-viparyayaH-tu puruza-boDanam na-upapadyeta / na-hi puruza-antara-gataH
   saṃśayaḥ anumānaṃ kathanaṃ vinā vā jñātuṃ śakyaḥ /	saMSayaH anumAnam kaTanam vinA vA jQAtum SakyaH /
   pramāṇāntarāṇi tvatraivāntarbhavanti / tathāhi upamānaṃ tāvat gosadṛśo	pramANa-antarANi tu-atra-eva-antarBavanti / taTA-hi upamAnam tAvat go-sadRSaH-
   gavaya iti vākyaṃ tajjanito bodho śabda evāntarbhavati cakṣuḥsaṃnikṛṣṭasya	gavayaH iti vAkyam tat-janitaH boDaH SabdaH eva-antar-Bavati cakzuH-saMnikRzwasya
   gavayasya yat gosādṛśyajñānaṃ tatpratyakṣameva / evaṃ jīvataścaitrasya	gavayasya yat go-sAdRSya-jQAnam tat-pratyakzam-eva / evam jIvataH-cEtrasya
   gṛhāsattvena bahiḥsattvakalpanamarthāpattiḥ sāpyanumāna evāntarbhavati /	gRha-asattvena bahis-sattva-kalpanam-arTApattiH sA-api-anumAnaH eva-antar-Bavati /
   vimataścaitro bahirbhavitumarhati gṛheṣvavidyamānatvāt / yadā tvavyāpakaḥ	vimataH-cEtraH bahis-Bavitum-arhati gRhezu-avidyamAna-tvAt / yadA tu-avyApakaH
   sannekatrāsti tadānyatra nāsti yadaikatra nāsti tadānyatrāstīti	san=-ekatra-asti tadA-anyatra na-asti yadA-ekatra na-asti tadA-anyatra-asti-iti
   vyāptigrahāt / evamiha vaṭe yakṣaḥ prativasati iti aitihyaṃ na	vyApti-grahAt / evam-iha vawe yakzaH prativasati iti Etihyam na
   pramāṇamanirdiṣṭasvavaktṛkatvena sandehāt / āptoktatvaniścaye tvāgama eva	pramANam-anirdizwa-sva-vaktRka-tvena sandehAt / Apta-ukta-tva-niScaye tu-AgamaH eva
   / evamabhāvo nānupalabdhigamyaḥ kintu pratyakṣa eva / na hi bhūtalasya	/ evam-aBAvaH na-anupalabDi-gamyaH kintu pratyakzaH eva / na hi BU-talasya
   kaivalyalakṣaṇātpariṇāmaviśeṣādanyo ghaṭābhāvo nāma / sarva eva hi bhāvāḥ	kEvalya-lakzaNAt-pariNAma-viSezAt-anyaH GawABAvaH nAma / sarve eva hi BAvAH
   pratikṣaṇaṃ pariṇāminaḥ sa ca pariṇāmabheda aindriyaka evetyalam /	pratikzaNam pariNAminaH sa ca pariNAma-BedaH EndriyakaH eva-iti-alam /
   tatra sūkṣmasyāvyaktasyāpratyakṣatve 'pi mahadādikāryeṇa tadanumīyate /	tatra sUkzmasya-avyaktasya-apratyakza-tve api mahat-Adi-kAryeNa tat-anumIyate /
   tathāhi sadeva kāryaṃ kāraṇavyāpārātprāgapi / asato hi sattvaṃ duṣkaram	taTA-hi sat-eva kAryam kAraNa-vyApArAt-prAk-api / asataH hi sattvam duzkaram
   nahi nīlaṃ śilpisahasreṇāpi pītaṃ śakyaṃ kartum / kintu tileṣu pīḍanena	na-hi nIlam Silpi-sahasreNa-api pItam Sakyam kartum / kintu tilezu pIxanena
   tailasyeva āvirbhāvamātramutpattiḥ tirobhāva eva vināśaḥ /	tElasya-iva AvirBAva-mAtram-utpattiH tiroBAvaH eva vinASaH /
   kiñcāsambaddhasyāpi kāryasya janyatve sambaddhatvāviśeṣātsarvaṃ kāryaṃ	kiQca-asambadDasya-api kAryasya janya-tve sambadDa-tva-aviSezAt-sarvam kAryam
   sarvasmādbhavediti kāryasambaddhasyaiva kāraṇasya janakatvamupeyam / na ca	sarvasmAt-Bavet-iti kArya-sambadDasya-eva kAraNasya janaka-tvam-upeyam / na ca
   sadasatoḥ sambandho 'stīti satkāryam / kiñca	sat-asatoH sambanDaH asti-iti satkAryam / kiQca
   tantudharmatvāttantūpādeyatvācca na paṭasyārthāntaratvam yannaivaṃ	tantu-Darma-tvAt-tantu-upAdeya-tvAt-ca na pawasya-arTa-antara-tvam yat-na-evam
   tannaivaṃ yathā ghaṭapaṭau / tathā arthāntarayoḥ saṃyogo vā bhavati yathā	tat-na-evam yaTA Gawa-pawO / taTA arTa-antarayoH saMyogaH vA Bavati yaTA
   kuṃḍabadarayoḥ aprāptirvā bhavati himavadvindhyayoḥ / tasmādyathā	kuMxa-badarayoH aprAptiH-vA Bavati himavat-vinDyayoH / tasmAt-yaTA
   kūrmaśarīre kūrmāṅgāni niviśamānāni tirobhavanti na tatra tānyutpadyante	kUrma-SarIre kUrma-aFgAni niviSamAnAni tiroBavanti na tatra tAni-utpadyante
   na vinaśyanti vā evamekasmātsuvarṇādermukuṭādiprādurbhāva evotpattiḥ /	na vinaSyanti vE evam-ekasmAt-suvarNa-AdeH-mukuwa-Adi-prAdurBAvaH eva-utpattiH /
   evañca mahadādikāryaṃ pradhāne 'bhiniviśate avyaktaṃ bhavati iti / kāraṇe	evaQca mahat-Adi-kAryam praDAne aBiniviSate avyaktam Bavati iti / kAraNe
   sattyeva kāryasya vibhāgāvibhāgābhyāmavyaktaṃ kāraṇamastīti gamyate /	satti-eva kAryasya viBAga-aviBAgAByAm-avyaktam kAraNam-asti-iti gamyate /
   taccāvyaktaṃ nityaṃ vyāpakaṃ ca sarvaṃ kāryaṃ vyāpnoti tathā niḥkriyaṃ	tat-ca-avyaktam nityam vyApakam ca sarvam kAryam vyApnoti taTA niHkriyam
   kvacidapyanāśritañca evaṃ niravayavaṃ svatantraṃ ca / etadviparītantu	kvacid-api-anASri-taQcaH evam niravayavam svatantram ca / etad-viparItantu
   vyaktam / evaṃ vyaktamavyaktaṃ ca	vyaktam / evam vyaktam-avyaktam ca
   sukhaduḥkhamoharūpaguṇatrayānvitamacetanaṃ prasavadharmi ca tadviparītaḥ	suKa-duHKa-moha-rUpa-guNatraya-anvitam-acetanam prasava-Darmi ca tad-viparItaH
   puruṣaḥ sukhādayaśca guṇāḥ sattvarajastamorūpāḥ / sattvasya prayojanaṃ tu	puruzaH suKa-AdayaH-ca guNAH sattva-rajaH-tamaH-rUpAH / sattvasya prayojanam tu
   prakāśaḥ rajastu tasya pravartakaṃ tamastu niyāmakaṃ yadi hi tamasā guruṇā	prakASaH rajaH-tu tasya pravartakam tamaH-tu niyAmakam yadi hi tamasA guruNA
   niyamyeta tadā rajaḥ laghu sattvaṃ sarvatra pravarttayet / yathā sattvaṃ	niyamyeta tadA rajaH laGu sattvam sarvatra pravarttayet / yaTA sattvam
   rajastamasī abhibhūya śāntā vṛttimadhigacchati yathā ca rajaḥ sattvarajasī	rajaH-tamasI aBiBUya SAntA vRttim-aDigacCati yaTA ca rajaH sattva-rajasI
   abhibhūya ghorāṃ tathā tamaḥ sattvarajasī abhibhūya mūḍhāmiti / yadyapyete	aBiBUya GorAm taTA tamaH sattva-rajasI aBiBUya mUXAm-iti / yadi-api-ete
   parasparaṃ virodhaśīlāḥ tathāpi yathā vātapittaśleṣmāṇaḥ	parasparam viroDa-SIlAH taTA-api yaTA vAta-pitta-SlezmANaH
   parasparavirodhinaḥ śarīradhāraṇarūpaikakāryakāriṇaḥ evamete 'pi / evaṃ	paraspara-viroDinaH SarIra-DAraNa-rUpa-eka-kArya-kAriNaH evam-ete api / evam
   sukhahetutvātsattvaṃ sukhātmakaṃ duḥkhahetutvādduḥkhātmakaṃ rajaḥ	suKa-hetu-tvAt-sattvam suKa-Atmakam duHKa-hetu-tvAt-duHKa-Atmakam rajaH
   yanmohakaṃ tattamaḥ / te ca sukhaduḥkhamohāḥ parasparavirodhinaḥ	yat-mohakam tat-tamaH / te ca suKa-duHKa-mohAH paraspara-viroDinaH
   svānurūpāṇyeva parasparaṃ viruddhāni sukhaduḥkhamohātmakāni nimittāni	sva-anurUpANi-eva parasparam virudDAni suKa-duHKa-moha-AtmakAni nimittAni
   kalpayanti / tathāhi ekaiva strī svāminaṃ prati sukharūpasadbhāvāttaṃ	kalpayanti / taTA-hi ekA-eva strI svAminam prati suKa-rUpa-sadBAvAt-tam
   sukhākaroti sapatnīstu duḥkhākaroti evamatrāpyekasyāpi nimittabhedādbhedaḥ	suKa-akaroti sapatnIH-tu duHKa-Akaroti evam-atra-api-ekasya-api nimitta-BedAt-BedaH
   / sukhaprakāśalāghavaistu parasparamavirodhānna nimittabhedāḥ kalpyante /	/ suKa-prakASa-lAGavEH-tu parasparam-aviroDAt-na nimitta-BedAH kalpyante /
   sargādau tu pariṇāmasvabhāvā guṇāḥ kṣaṇamapyapariṇamayya na tiṣṭhantīti	sarga-AdO tu pariNAma-svaBAvAH guNAH kzaNam-api-apariNamayya na tizWanti-iti
   sattvaṃ sattvarūpatayā rajo rajorūpatayā tamastamorūpatayā pravarttate /	sattvam sattva-rUpa-tayA rajaH rajaH-rUpa-tayA tamaH-tamaH-rUpa-tayA pravarttate /
   yathāhi ghanavimuktajalānāṃ jambīrakaravīranārikerādyāśrayabhedādasti	yaTA-hi Gana-vimukta-jalAnAm jambIra-karavIra-nArikera-Adi-ASraya-BedAt-asti
   bhedaḥ evamekarūpāṇāmapi guṇānāṃ pratiguṇāśrayaviśeṣādanekarūpatā / ātmā	BedaH evam-eka-rUpANAm-api guNAnAm pratiguNa-ASraya-viSezAt-aneka-rUpa-tA / AtmA
   tu vyaktāvyaktasaṃghātabhinnaḥ / parārtho hi saṃghāto bhavati / yathā	tu vyakta-avyakta-saMGAta-BinnaH / para-arTaH hi saMGAtaH Bavati / yaTA
   śayanāsanādayaḥ saṃghātāḥ śarīrārthā dṛṣṭāḥ / kiñca yathā rathādi	Sayana-Asana-AdayaH saMGAtAH SarIra-arTAH dRzwAH / kiQca yaTA raTa-Adi
   yaṃtryādinādhiṣṭhitaṃ evaṃ triguṇātmakamapi pareṇa kenacidadhiṣṭhīyamānaṃ	yaMtri-Adina-aDizWitam evam triguNa-Atmakam-api pareNa kenacid-aDizWIyamAnam
   yuktam / sa cātmā pratiśarīraṃ bhinnaḥ na hyekasmin sukhini sarve sukhinaḥ	yuktam / sa ca-AtmA pratiSarIram BinnaH na hi-ekasmin suKini sarve suKinaH
   / sa cāyaṃ puruṣaḥ sākṣī ca bhavati prakṛtirhi svaviṣayacaritaṃ puruṣāya	/ sa ca-ayam puruzaH sAkzI ca Bavati prakRtiH-hi sva-vizaya-caritam puruzAya
   pradarśayati / tathāhi loke arthipratyarthinau vivādaviṣayaṃ sākṣiṇe	pradarSayati / taTA-hi loke arTi-pratyarTinO vivAda-vizayam sAkziNe
   darśayataḥ / evaṃ cāyaṃ draṣṭāpi bhavati / tathā atraiguṇādasya kaivalyaṃ	darSayataH / evam ca-ayam drazwA-api Bavati / taTA atra-eguNAt-asya kEvalyam
   ca dharmaḥ / ātyantiko hi duḥkhatrayābhāvaḥ kaivalyam / ata	ca DarmaH / AtyantikaH hi duHKa-traya-aBAvaH kEvalyam / ata
   evātriguṇatvānmadhyastho 'pi bhavati sukhī hi sukhe tṛpyan duḥkhī dviṣan	eva-atri-guNa-tvAt-maDya-sTaH api Bavati suKI hi suKe tRpyan duHKI dvizan
   madhyastho na bhavati / āta evobhayarāhityādudāsīna ityucyate /	maDya-sTaH na Bavati / AtaH eva-uBaya-rAhityAt-udAsInaH iti-ucyate /
   evamaprasavadharmitādakartā 'pi / yadyapi cetano 'haṃ karomīti	evam-aprasava-Darmi-tAt-akartA api / yadi-api cetanaH aham karomi-iti
   kṛticaitanyayoraikādhikaraṇyaṃ pratīyate tathāpi	kRti-cEtanyayoH-Eka-ADikaraNyam pratIyate taTA-api
   puruṣapradhānādisambandhātpuruṣacaitanyamavyakte guṇakartṛtvaṃ ca puruṣe	puruza-praDAna-Adi-sambanDAt-puruza-cEtanyam-avyakte guNa-kartR-tvam ca puruze
   upacaryate / bhogyaṃ hi pradhānaṃ bhoktāramantareṇa na saṃbhavati iti	upacaryate / Bogyam hi praDAnam BoktAram-antareNa na saMBavati iti
   bhavati tasya bhoktrapekṣā puruṣastu bhogyena pradhānena saṃyuktastadgataṃ	Bavati tasya BoktR-apa-IkzA puruzaH-tu Bogyena praDAnena saMyuktaH-tad-gatam
   duḥkhamātmanyabhimanyamānaḥ kaivalyaṃ prārthayate / tacca	duHKam-Atmani-aBimanyamAnaH kEvalyam prArTayate / tat-ca
   sattvapuruṣānyatākhyātinibandhanam na ca sattvapuruṣānyatākhyātiḥ	sattva-puruza-anya-tA-KyAti-nibanDanam na ca sattva-puruza-anya-tA-KyAtiH
   pradhānamantareṇeti kaivalyārthaṃ puruṣaḥ pradhānamapekṣata iti tayoḥ	praDAnam-antareNa-iti kEvalya-arTam puruzaH praDAnam-apekzate iti tayoH
   saṃyogaḥ ata eva saṃyogo na mahadādisargamantareṇa bhogāya kaivalyāya ca	saMyogaH atas eva saMyogaH na mahat-Adi-sargam-antareNa BogAya kEvalyAya ca
   paryāpta iti saṃyoga eva bhogāpavargārthaṃ sargaṃ karotīti //	paryAptaH iti saMyogaH eva Boga-apavarga-arTam sargam karoti-iti //
   atha vivekajñānopayoginī buddhirnirūpyate / tasyāśca vyāpāro 'dhyavasāyaḥ	aTa viveka-jQAna-upayoginI budDiH-nirUpyate / tasyAH-ca vyApAraH aDyavasAyaH
   tadabhinnaḥ / eṣa buddherlakṣaṇaṃ samānāsamānajātīyavyavacchedakatvāt /	tat-aBinnaH / eza budDeH-lakzaNam samAna-asamAna-jAtIya-vyavacCedaka-tvAt /
   tathāhi sarvo 'pi vyavahartā 'hamatrādhikṛta iti abhimatya mayā	taTA-hi sarvaH api vyavahartA aham-atra-aDikRtaH iti aBimatya mayA
   etatkartavyamiti adhyavasyati tataśca pravartate / tatra	etat-kartavyam-iti aDyavasyati tatas-ca pravartate / tatra
   citisannidhānādāpannacaitanyāyā buddheryo 'yaṃ kartavyamiti viniśayayaḥ so	citi-sanniDAnAt-Apanna-cEtanyAyAH budDeH-yaH ayam kartavyam-iti viniSayayaH saH-
   'dhyavasāyaḥ / tatra dharmo yāgādyanuṣṭhānajanitaḥ / jñānaṃ	aDyavasAyaH / tatra DarmaH yAga-Adi-anuzWAna-janitaH / jQAnam
   guṇapuruṣānyatākhyātiḥ / vairāgyaṃ rāgābhāvaḥ / evamaiśvaryamapi	guNa-puruza-anyatA-KyAtiH / vErAgyam rAga-aBAvaH / evam-ESvaryam-api
   buddhidharmo yato 'ṇimādiprādurbhāvaḥ / ahamatra śaktaḥ matto nānyo	budDi-DarmaH yatas aNima-Adi-prAdurBAvaH / aham-atra SaktaH mattaH na-anyaH-
   'trādhikṛtaḥ ato 'hamasmi ityādiko yo 'bhimānaḥ so	atra-aDikRtaH atas aham-asmi iti-AdikaH yaH aBimAnaH saH-
   'haṅkāravyāpāratvādahaṅkāraḥ / tamupajīvya hi buddhiradhyavasyati	ahaFkAra-vyApAra-tvAt-ahaFkAraH / tam-upajIvya hi budDiH-aDyavasyati
   karttavyametanmayeti ahaṅkārācca dvividhaḥ sargaḥ sāttvikādekādaśendriyāṇi	karttavyam-etat-mayA-iti ahaFkArAt-ca dviviDaH sargaH sAttvikAt-ekAdaSa-indriyANi
   tāmasāttu pañcatanmātrāḥ / rajasastu tatpravartakatvamātrātkāraṇatvam /	tAmasAt-tu paQca-tanmAtrAH / rajasaH-tu tad-pravartaka-tva-mAtrAt-kAraNa-tvam /
   sāttvikarājasatāmasāhaṅkārāṇāmeva krameṇa vaikārikastaijaso bhūtādiriti	sAttvika-rAjasa-tAmasa-ahaFkArANAm-eva krameNa vEkArikaH-tEjasaH BUtAdiH-iti
   saṃjñāḥ / cakṣuḥśrotraghrāṇarasanatvagākhyāni buddhīndriyāṇi /	saMjQAH / cakzuH-Srotra-GrANa-rasana-tvac-AKyAni budDIndriyANi /
   vākpāṇipādapāyūpasthāni karmendriyāṇi / mana ubhayātmakaṃ buddhīndriyaṃ	vAc-pANi-pAda-pAyu-upasTAni karmendriyANi / manaH uBaya-Atmakam budDIndriyam
   karmendriyañca / cakṣurādīnāṃ ca manodhiṣṭhitānāṃ svaviṣayeṣu pravṛtteḥ /	karmendriyaQca / cakzuH-AdInAm ca manaH-DizWitAnAm sva-vizayezu pravRtteH /
   prathamaṃ vastudarśanantantaraṃ bālamūkādivannirvikalpātmakaṃ sāmānyato	praTamam vastu-darSanantantaram bAla-mUka-Adi-vat-nirvikalpa-Atmakam sAmAnyatas-
   jñānamutpadyate / paścācca vastudhamairjātyādibhiryo 'dhyavasāyaḥ sa	jQAnam-utpadyate / paScAt-ca vastu-DamEH-jAti-AdiBiH-yaH aDyavasAyaH sa
   saṅkalpākhyo manaso vyāpāraḥ / ekasmādahaṅkārādekādaśavidhāni indriyāṇi	saFkalpa-AKyaH manasaH vyApAraH / ekasmAt-ahaFkArAt-ekAdaSaviDAni indriyANi
   bhavantītyatra tu śabdādyupabhogasampravartakādṛṣṭabheda eva niyāmakaḥ /	Bavanti-iti-atra tu Sabda-Adi-upaBoga-sampravartaka-adRzwa-BedaH eva niyAmakaH /
   adṛṣṭabhedastu guṇapariṇāma eva / pañcabuddhīndriyāṇāṃ	adRzwa-BedaH-tu guNa-pariNAmaH eva / paQca-budDIndriyANAm
   sambaddhavastvālocanaṃ vṛttiḥ vāgādikarmendriyāṇāṃ tu vacanādayo vṛttayaḥ	sambadDa-vastu-Alocanam vRttiH vAc-Adi-karmendriyANAm tu vacana-AdayaH vRttayaH
   / evaṃ mahato 'dhyavasāyaḥ ahaṅkārasyābhimānaḥ saṅkalpo manaso	/ evam mahataH aDyavasAyaH ahaFkArasya-aBimAnaH saFkalpaH manasaH-
   vṛttirvyāpāraḥ / kāryakaraṇābhimukhānāṃ karaṇānāṃ vṛttisaṅkarastu na	vRttiH-vyApAraH / kArya-karaNa-aBimuKAnAm karaNAnAm vRtti-saFkaraH-tu na
   bhavati / yathāhi parāvaskandāya pravṛttāḥ śāktīkayāṣṭīkādayaḥ svaṃ svaṃ	Bavati / yaTA-hi parAvaskandAya pravRttAH SAktIkayA-azwIka-AdayaH svam svam
   śaktyādikamevādadate na parasparayaṣṭyādikam / nanu yāṣṭīkānāṃ	Sakti-Adikam-eva-Adadate na paraspara-yazwi-Adikam / nanu yAzwIkAnAm
   cetanatvādastu tathā pravṛttiḥ karaṇānāṃ tvacetanānāṃ	cetana-tvAt-astu taTA pravRttiH karaNAnAm tu-acetanAnAm
   pravṛtterayuktatvāttatsvarūpasāmarthyopabhogābhijña adhiṣṭhātā svīkārya	pravRtteH-ayukta-tvAt-tad-svarUpa-sAmarTya-upaBoga-aBijQa aDizWAtA svIkArya
   iti cenna tatpravṛttau puruṣārthasya hetutvāt etaccopapādayiṣyati /	iti ced-na tad-pravRttO puruza-arTasya hetu-tvAt etat-ca-upapAdayizyati /
   karaṇāni tu trayodaśa / karaṇatvaṃ tu śabdasparśādiprakāśanaṃ	karaNAni tu trayodaSa / karaNa-tvam tu Sabda-sparSa-Adi-prakASanam
   karmendriyāṇāṃ tu vacanādivyāpāraḥ / etadbāhyakaraṇaṃ	karmendriyANAm tu vacana-Adi-vyApAraH / etad-bAhya-karaNam
   varttamānakālamantaṣkaraṇaṃ tu trikālam / nadīpūrabhedādabhūdvṛṣṭiḥ asti	varttamAna-kAlam-antazkaraNam tu tri-kAlam / nadI-pUra-BedAt-aBUt-vRzwiH asti
   dhūmādihāgniḥ pipīlikāṇḍasaṃcaraṇādbhaviṣyati vṛṣṭiriti pratyayāt / ye tu	DUmAt-iha-agniH pipIlikA-aNxa-saMcaraNAt-Bavizyati vRzwiH-iti pratyayAt / ye tu
   vaiśeṣikāḥ kālamekamatiriktaṃ svīkurvate / tanmate	vESezikAH kAlam-ekam-atiriktam svIkurvate / tad-mate
   'pyatītānāgatādivyavahārabhedaḥ upādhibhedādeva bhavati evaṃ ca	api-atIta-anAgata-Adi-vyavahAra-BedaH upADi-BedAt-eva Bavati evam ca
   taistairupādhibhirevātītānāgatādibhedasiddhau kimatiriktakālasvīkāreṇeti	tEH-tEH-upADiBiH-eva-atIta-anAgata-Adi-Beda-sidDO kim-atirikta-kAla-svIkAreNa-iti
   sāṃkhyāḥ / eṣāṃ cendriyāṇāma pradhānāpradhānabhāvo 'pyasti / yathāhi	sAMKyAH / ezAm ca-indriyANAma praDAna-apraDAna-BAvaH api-asti / yaTA-hi
   grāmādhyakṣā karṣakādibhyaḥ karamādāya viṣayādhyakṣāya prayacchanti	grAma-aDyakzA karzaka-AdiByaH karam-AdAya vizaya-aDyakzAya prayacCanti
   viṣayādhyakṣaśca sarvādhyakṣāya sa ca bhūpataye evaṃ bāhyendriyāṇyālocya	vizaya-aDyakzaH-ca sarva-aDyakzAya sa ca BUpataye evam bAhya-indriyANi-Alocya
   manase samarpayanti manaśca saṅkalpyāhaṅkārāya ahaṅkāraścābhimatya buddhau	manase samarpayanti manaH-ca saFkalpya-ahaFkArAya ahaFkAraH-ca-aBimatya budDO
   sarvādhyakṣāyāmiti / ete ca buddhīndriyamanohaṅkārā guṇaviśeṣā guṇānāṃ	sarva-aDyakzAyAm-iti / ete ca budDIndriya-manohaFkArAH guNa-viSezAH guNAnAm
   sattvarajastamasāṃ vikārāḥ parasparaṃ viruddhāṃ api	sattva-rajaH-tamasAm vikArAH parasparam virudDAm api
   puruṣārthenaikavākyatāpannāḥ yathā santamasāpanayanena prakāśāya militā	puruza-arTena-eka-vAkyatA-ApannAH yaTA santamasA-apanayanena prakASAya militA
   vartitailavahnayaḥ pradīpo bhavati / nanu kasmādbuddhau prayacchanti na	varti-tEla-vahnayaH pradIpaH Bavati / nanu kasmAt-budDO prayacCanti na
   punarahaṅkārāya manase veti cenna puruṣārthasya prayojakatayā	punar-ahaFkArAya manase vA-iti ced-na puruza-arTasya prayojaka-tayA
   sākṣātsādhanaṃ pradhānaṃ buddhireva ahaṅkārādayastu taṃ prati gauṇāḥ /	sAkzAt-sADanam praDAnam budDiH-eva ahaFkAra-AdayaH-tu tam prati gONAH /
   asmadādibhiḥ parasparavyāvṛttāni nānubhūyante iti śabdāditanmātrāṇi	asmad-AdiBiH paraspara-vyAvRttAni na-anuBUyante iti Sabda-Adi-tanmAtrANi
   aviśeṣāḥ sūkṣmāṇi ca / ākāśādiṣu tu sthūleṣu kvacitsattvapradhānatayā	aviSezAH sUkzmANi ca / AkASa-Adizu tu sTUlezu kvacid-sattva-praDAna-tayA
   śāntāḥ sukhāḥ prasannā laghavaḥ kecidrajastamaḥpradhānatayā ghorā mūḍhāśca	SAntAH suKAH prasannAH laGavaH kecid-rajaH-tamaH-praDAna-tayA GorAH mUXAH-ca
   / te viśeṣāḥ punaḥ tridhā sūkṣmaṃ śarīraṃ mātāpitṛjaṃ mahābhūtāni ca /	/ te viSezAH punar triDA sUkzmam SarIram mAtA-pitR-jam mahABUtAni ca /
   pradhānenādisarge pratipuruṣamekaikamutpāditaṃ tathā 'vyāhataṃ	praDAnena-Adisarge prati-puruzam-ekEkam-utpAditam taTA avyAhatam
   śilāmapyanupraviśati / sargādāmahāpralayamavatiṣṭhate sūkṣmaṃ śarīraṃ	SilAm-api-anupraviSati / sargAt-AmahApralayam-avatizWate sUkzmam SarIram
   tacca mahadahaṅkāraikādaśendriyapañcatanmātrasamudāyaḥ / etacca śarīraṃ	tat-ca mahat-ahaFkAra-ekAdaSa-indriya-paQca-tanmAtra-samudAyaH / etat-ca SarIram
   bhogānarha iti sthūlaṃ śarīraṃ ṣāṭkauśikamāśrayati / lomalohitamāṃsāni	BogAn-arhaH iti sTUlam SarIram zAz-kOSikam-ASrayati / loma-lohita-mAMsAni
   mātṛtaḥ snāyvasthimajjānaḥ pitṛta iti ṣaṭ kośāḥ / nanu	mAtRtaH snAyu-asTi-majjAnaH pitRtaH iti zaw koSAH / nanu
   dharmādharmanimittaḥ saṃsāraḥ tasya ca sūkṣmaśarīre 'bhāvātkathaṃ	Darma-aDarma-nimittaH saMsAraH tasya ca sUkzma-SarIre aBAvAt-kaTam
   sthūlaśarīrāśrayaṇamiti cet na dharmādyanvitabuddhyā saṃyogena tasyāpi	sTUlaSarIra-ASrayaNam-iti ced na Darma-Adi-anvita-budDyA saMyogena tasya-api
   dharmādyabhivāsitatvāt yathāhi surabhipuṣpādisambandhādvastramapi	Darma-Adi-aBivAsita-tvAt yaTA-hi suraBi-puzpa-Adi-sambanDAt-vastram-api
   tadāmodavāsitaṃ bhavati / dharmādharmādinimittakaṃ ca sthūlaśarīragrahaṇaṃ	tadA-Amoda-vAsitam Bavati / Darma-aDarma-Adi-nimittakam ca sTUla-SarIra-grahaNam
   tayoḥ saṃsargeṇa sūkṣmaśarīraṃ sthūlaśarīramāśritya devo vā manuṣyo vā	tayoH saMsargeNa sUkzmaSarIram sTUlaSarIram-ASritya devaH vA manuzyaH vA
   paśurvā bhavati / yathāhi naṭastāṃ bhūmikāma vidhāya dharmarājo vā bhavati	paSuH-vA Bavati / yaTA-hi nawaH-tAm BUmi-kAma viDAya DarmarAjaH vA Bavati
   vatsarājo vā bhavati iti / hetustvatra puruṣārtha eva /	vatsa-rAjaH vA Bavati iti / hetuH-tu-atra puruza-arTaH eva /
   tatrordhvagamanasya nimittaṃ dharmaḥ / evamadharmeṇādhogatiḥ / jñānena	tatra-UrDva-gamanasya nimittam DarmaH / evam-aDarmeNa-aDas-gatiH / jQAnena
   mokṣo 'jñānena bandhaḥ / tattvānabhijñasya puruṣasya	mokzaH ajQAnena banDaH / tattva-anaBijQasya puruzasya
   vairāgyamātrātprakṛtyādiṣvātmabudhyopāsyamāneṣu tatraiva layaḥ	vErAgya-mAtrAt-prakRti-Adizu-Atma-buDyA-upAsyamAnezu tatra-eva layaH
   rāgātsaṃsāraḥ aiśvaryādicchāyā avighātaḥ vighātaścānaiśvaryāt / ayaṃ	rAgAt-saMsAraH ESvaryAt-icCAyA aviGAtaH viGAtaH-ca-anESvaryAt / ayam
   buddhisargaḥ caturdhā viparyayāśaktituṣṭisiddhibhedāt / tatra viparyayo	budDi-sargaH caturDA viparyaya-aSakti-tuzwi-sidDi-BedAt / tatra viparyayaH-
   'jñānamavidyā / viparyayaḥ pañcadhā avidyāsmitārāgadveṣābhiniveśā	ajQAnam-avidyA / viparyayaH paQcaDA avidyA-smitA-rAga-dveza-aBiniveSA
   yathāsaṃkhyaṃ tamomohamahāmohatāmisrāndhatāmisrasaṃjñābhedāt /	yaTAsaMKyam tamaH-moha-mahA-moha-tAmisra-anDatAmisra-saMjQA-BedAt /
   prakṛtyādiṣvanātmasvātmabuddhiravidyā tamaḥ / devādīnāmaṇidādyaiśvaryeṣu	prakRti-Adizu-anAtma-sva-Atma-budDiH-avidyA tamaH / deva-AdInAm-aNidAdya-ESvaryezu
   śāśvatikatvābhimāno 'smitā mohaḥ / śabdādiṣu viṣayeṣu rāga	SASvatika-tva-aBimAnaH asmitA mohaH / Sabda-Adizu vizayezu rAga
   āsaktirmahāmohaḥ / devādīnāmasurādibhyaḥ	AsaktiH-mahA-mohaH / deva-AdInAm-asura-AdiByaH
   svaiśvaryāṇimābhighātabhayamabhiniveśo 'ndhatāmisraḥ / aśaktistu	su-a-ESvarya-aNima-aBiGAta-Bayam-aBiniveSaH anDatAmisraH / aSaktiH-tu
   andhatvapaṅgutvādirūpā karaṇavaikalyahetukā / tuṣṭayo dvedhā ādhyātmikā	anDa-tva-paFgu-tva-Adi-rUpA karaNa-vEkalya-hetukAH / tuzwayaH dveDA ADyAtmikA
   bāhyāśca prakṛtivyatirikta ātmāstīti niścitya saṃnyāsādeva tavāpavarto	bAhyAH-ca prakRti-vyatiriktaH AtmA-asti-iti niScitya saMnyAsAt-eva tava-apavartaH-
   bhaviṣyatīti upadeśādau yā tuṣṭayastā ādhyātmikyaḥ pañcaviṣayoparamāt yā	Bavizyati-iti upadeSa-AdO yA tuzwayaH-tAH ADyAtmikyaH paQca-vizaya-uparamAt yA
   tuṣṭayastā bāhyāḥ / ātmavidyānāmadhyayanamananādayaḥ siddhibhedāḥ / evaṃ	tuzwayaH-tAH bAhyAH / Atma-vidyAnAm-aDyayana-manana-AdayaH sidDi-BedAH / evam
   nirūpito buddhisargaḥ / tanmātrasargo 'pi devamanuṣyapaśvādibhedādbahudhā	nirUpitaH budDi-sargaH / tanmAtra-sargaH api deva-manuzya-paSu-Adi-BedAt-bahuDA
   / tatrordhādhomadhyalokāḥ sattvarajotamobahulāḥ / nanu sukhaduḥkhādayaḥ	/ tatra-UrDa-aDas-maDya-lokAH sattva-rajaH-tamaH-ba-hulAH / nanu suKa-duHKa-AdayaH
   prākṛtā buddhiguṇāḥ kathaṃ cetane bhavantīti cetsatyam puri liṅge śerate	prAkRtAH budDi-guNAH kaTam cetane Bavanti-iti ced-satyam puri liFge Serate
   sa puruṣaḥ / evaṃ ca liṅgapuruṣayoḥ	sa puruzaH / evam ca liFga-puruzayoH
   sambandhālliṅgadharmānātmanyadhyavasyati / ayaṃ ca mahadādi	sambanDAt-liFga-DarmAn-Atmani-aDyavasyati / ayam ca mahat-Adi
   pṛthivyādimahābhūtāntaḥ sargaḥ prakṛtyaiva kṛtaḥ / niṣkāraṇatve tu sadaiva	pRTivI-Adi-mahABUta-antar sargaH prakRtyA-eva kRtaH / nizkAraNa-tve tu sadA-eva
   syānnaiva vā syāt / īśvarastu na tatropādānaṃ citiśakterapariṇāmāt / nāpi	syAt-na-eva vA syAt / ISvaraH-tu na tatra-upAdAnam citi-SakteH-apariNAmAt / na-api
   īśvarādhiṣṭhitāyā prakṛteḥ kartṛtvaṃ nirvyāpārasyādhṣṭhātṛtvāsambhavāt /	ISvara-aDizWitAyAH prakRteH kartR-tvam nirvyApArasya-aDzWAtRtva-asamBavAt /
   nahi nirvyāpārastakṣāvāsyādyadhitiṣṭhati / nanu prakṛteḥ kartṛtve tasyā	na-hi nirvyApAraH-takzA-vAsya-Adi-aDitizWati / nanu prakRteH kartR-tve tasyAH-
   nityatvenānuparamātkadāpi mokṣo na syāditi cenna / yathā hi odanakāmaḥ	nitya-tvena-anuparamAt-kadApi mokzaH na syAt-iti ced-na / yaTA hi odana-kAmaH
   pakvaudano na pravartate punastatra evaṃ yaṃ yaṃ puruṣaṃ	pakva-odanaH na pravartate punar-tatra evam yam yam puruzam
   prakṛtirmocitavatī na taṃ prati punaḥ pravartate / nanvacetanāyāṃ prakṛtau	prakRtiH-mocitavatI na tam prati punar pravartate / nanu-acetanAyAm prakRtO
   kathaṃ cetanadharmaḥ pravṛttiḥ tasmādasti prakṛteradhiṣṭhātā cetanaḥ	kaTam cetana-DarmaH pravRttiH tasmAt-asti prakRteH-aDizWAtA cetanaH
   ātmānastu prakṛtisvarūpānabhijñatvānnādhiṣṭhātumarhanti tasmādasti	AtmAnaH-tu prakRti-svarUpa-anaBijQa-tvAt-na-aDizWAtum-arhanti tasmAt-asti
   sarvārthadarśī prakṛteradhiṣṭhātā sa ceśvara eveti cetsatyam yathāhi	sarva-arTa-darSI prakRteH-aDizWAtA sa ca-ISvaraH eva-iti ced-satyam yaTA-hi
   vatvavivṛddhyarthamacetanamapi kṣīraṃ pravartate tathā prakṛtirapi	vatu-a-vivRdDi-arTam-acetanam-api kzIram pravartate taTA prakRtiH-api
   puruṣamokṣāya pravartiṣyate / na ceśvarādhiṣṭhānatvena kṣīre pravṛttiḥ	puruza-mokzAya pravartizyate / na ca-ISvara-aDizWAna-tvena kzIre pravRttiH
   śaṅkayā / dvidhā hi pravṛttirbhavati svārthāya kāruṇyāya vā / na	SaFkayA / dviDA hi pravRttiH-Bavati sva-arTAya kAruNyAya vA / na
   cāptasakalakāmasyeśvarasya kimapi prārthanīyamasti sargātprāk	ca-Apta-sakala-kAmasya-ISvarasya kim-api prArTanIyam-asti sargAt-prAk-
   duḥkhābhāvena karuṇāyā asaṃbhavāt / kiñca karuṇayā prerita īśvaraḥ sukhina	duHKa-aBAvena karuNAyAH asaMBavAt / kiQca karuNayA preritaH ISvaraH suKina
   eva sarvān prāṇinaḥ sṛjet na vicitrān / prakṛtestvacetanatayā nedaṃ dvayaṃ	eva sarvAn prANinaH sRjet na vicitrAn / prakRteH-tu-acetana-tayA na-idam dvayam
   kintu parārthaiva pravṛttiḥ yathā pāriṣadānpradarśayannivartate naṭaḥ evaṃ	kintu para-arTA-eva pravRttiH yaTA pArizadAn-pradarSayat-nivartate nawaH evam
   prakṛtiḥ ātmānaṃ śabdādyātmanā puruṣādbhedena prakāśya nivartate /	prakRtiH AtmAnam Sabda-Adi-AtmanA puruzAt-Bedena prakASya nivartate /
   phalābhāve 'pi nirguṇe upakāriṇyapi puruṣe prakṛtistapasvinī pravartate	Pala-aBAve api nirguNe upakAriNI-api puruze prakRtiH-tapasvinI pravartate
   eva yathāhi guṇavānupakāryapi bhṛtyo nirguṇe upakāriṇyapi svāmini	eva yaTA-hi guNavAn-upakArI-api BRtyaH nirguNe upakAriNI-api svAmini
   niṣphalārādhanaḥ / yadyapi nāṭyānnivṛtto 'pi naṭaḥ kālāntare punarapi	nizPala-ArADanaH / yadi-api nAwyAt-nivRttaH api nawaH kAla-antare punar-api
   pravartate evaṃ muktaṃ prati prakṛtistu na punaḥ pravartate yathāhi	pravartate evam muktam prati prakRtiH-tu na punar pravartate yaTA-hi
   vigalitavasanā kulavadhūḥ kadācitkenaciddṛṣṭā cettadāsau tathā yatate	vigalita-vasanA kula-vaDUH kadAcid-kenacid-dRzwA ced-tadA-asO taTA yatate
   yathā na puruṣāntarāṇi paśyanti evaṃ prakṛtirapi vivekena sākṣātkṛtā	yaTA na puruza-antarANi paSyanti evam prakRtiH-api vivekena sAkzAtkRtA
   'tilajjāvaśātpunaḥ svātmānaṃ na pradarśayati / nanu	ati-lajjA-vaSAt-punar sva-AtmAnam na pradarSayati / nanu
   savāsanakleśakarmāśayānāṃ bandhanasaṃjñitānāmapyapariṇāmini puruṣe	sa-vAsana-kleSa-karma-ASayAnAm banDana-saMjQitAnAm-api-apariNAmini puruze
   'sambhavātkathaṃ mokṣaḥ mucerbandhanaviśleṣārthatvāt / ata eva na saṃsāro	asamBavAt-kaTam mokzaH muceH-banDana-viSleza-arTa-tvAt / atas eva na saMsAraH-
   'pi sambhavati niṣkriyatvāt / maivam / yathāhi bhṛtyagatau jayaparājayau	api samBavati nizkriya-tvAt / mA-evam / yaTA-hi BRtya-gatO jaya-parAjayO
   svāminyupacaryete evaṃ prakṛtigatayorapi bhogāpavargayorvivekāgrahātpuruṣe	svAmini-upacaryete evam prakRti-gatayoH-api Boga-apavargayoH-vivekAgrahAt-puruze
   upacāraḥ / tatra dharmādharmājñānavairāgyāvairāgyaiśvaryānaiśvaryarūpaiḥ	upacAraH / tatra Darma-aDarma-ajQAna-vErAgya-avErAgya-ESvarya-anESvarya-rUpEH
   saptabhirbhāvairbadhnāti tattvajñānena tu mocayati / evaṃ ca	saptaBiH-BAvEH-baDnAti tattva-jQAnena tu mocayati / evam ca
   kṛtādasmāttattvābhyāsānnāsmi na me nāhamiti śuddhamutpadyate jñānaṃ	kRtAt-asmAt-tattva-aByAsAt-na-asmi na me na-aham-iti SudDam-utpadyate jQAnam
   yadviṣayo abhyāsastaṃ sākṣātkārayatīti / nāsmītyanena	yat-vizayaH aByAsaH-tam sAkzAt-kArayati-iti / na-asmi-iti-anena
   kriyāmātranniṣidhyate asteḥ kriyārthatvāt / nāhamityanena kartṛtvaṃ na me	kriyA-mAtrat-niziDyate asteH kriyA-arTa-tvAt / na-aham-iti-anena kartR-tvam na me
   ityanena svāmitvaṃ niṣidhyate / bhogavivekasākṣātkārau prakṛteḥ	iti-anena svAmi-tvam niziDyate / Boga-viveka-sAkzAtkArO prakRteH
   prasotavyau tau ca prasūtāviti nivṛttā prakṛtistāṃ niṣkriyaḥ	prasotavyO tO ca prasUtO=-iti nivRttA prakRtiH-tAm nizkriyaH
   svacchapuruṣaḥ paśyati prakṛtipuruṣayorasaṃsarge	svacCa-puruzaH paSyati prakRti-puruzayoH-asaMsarge
   'pyavivekakhyātinibandhanaḥ saṃsāraḥ punarna bhavati iti / ante	api-aviveka-KyAti-nibanDanaH saMsAraH punar-na Bavati iti / ante
   tattvajñānasya tadānīmeva śarīrapātastu na bhavati / yathāhi nivṛtte	tattva-jQAnasya tadAnIm-eva SarIra-pAtaH-tu na Bavati / yaTA-hi nivRtte
   kulālavyāpāre saṃskāravaśāt cakraṃ bhramattiṣṭhati evaṃ saṃskāravaśāt	kulAla-vyApAre saMskAra-vaSAt cakram Bramat-tizWati evam saMskAra-vaSAt-
   śarīramapi śarīrapātānantaraṃ tu pradhānasya nivṛttatvādātyantikamapi	SarIram-api SarIra-pAta-anantaram tu praDAnasya nivRtta-tvAt-Atyantikam-api
   duḥkhaṃ naśyati duḥkhābhāvarūpaṃ kaivalyamāpnoti //	duHKam naSyati duHKa-aBAva-rUpam kEvalyam-Apnoti //
   iti śrīmaddevīdattātmajagamasevakasūnvācāryakṛṣṇamitrakṛtā tattvamīmāṃsā	iti SrImat-devI-datta-Atmaja-gama-sevaka-sUnva-AcArya-kRzNa-mitra-kRtA tattva-mImAMsA
   samāptā //	samAptAH //
