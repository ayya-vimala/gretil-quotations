   caturtha ucchvāsaḥ	caturTaH ucCvAsaH
   yogaṃsvapne 'pi necchanti kurvate nakaragraham /	yogaMsvapne api na-icCanti kurvate nakara-graham /
   mahānto nāmamātreṇa bhavanti patayo bhuvaḥ // 4.1 //	mahAntaH nAma-mAtreNa Bavanti patayaH BuvaH // 4.1 //
   sakalamahībhṛtkampakṛdutpadyata eva eva nṛpavaṃśe /	sakala-mahIBRt-kampa-kRt-utpadyate eva eva nRpa-vaMSe /
   vipule 'pi pṛthupratimo danta iva gaṇādhipasya mukhe // 4.2 //	vipule api pRTu-pratimaH dantaH iva gaNADipasya muKe // 4.2 //
   atha tasmātpuṣpabhūterdvijavarasvecchāgṛhītakoṣo nābipajha iva	aTa tasmAt-puzpa-BUteH-dvija-vara-sva-icCA-gRhIta-kozaH na-abipaJaH iva
   puṇḍarīkekṣaṇāt, lakṣmīpuraḥsaro ratnasaṃcaya iva ratnākarāt,	puNxarIkekzaNAt, lakzmI-puraHsaraH ratna-saMcayaH iva ratna-AkarAt,
   gurubudhakavikalābhṛttejasvibhūnandanaprāyo grahagaṇa ivodayasthānāt,	guru-buDaka-vikalA-BRt-tejasvi-BUnandana-prAyaH graha-gaNaH iva-udaya-sTAnAt,
   mahābhāravāhanayogyaḥ sāgara iva sagaraprabhāvāt, durjayabalasanātho	mahABAra-vAhana-yogyaH sAgaraH iva sagara-praBAvAt, durjaya-bala-sanATaH-
   harivaṃśa iva sūrānnirjagāma rājavaṃśaḥ /	hari-vaMSaH iva sUrAt-nirjagAma rAja-vaMSaH /
   yasmādavinaṣṭadharmadhavalāḥ prajāsargā iva kṛtamukhāt,	yasmAt-avinazwa-Darma-DavalAH prajA-sargAH iva kRta-muKAt,
   pratāpākrāntabhuvanāḥ kiraṇā iva tejonidheḥ, vigrahavyāptadiṅmukhā giraya	pratApa-AkrAnta-BuvanAH kiraNAH iva tejaH-niDeH, vigraha-vyApta-diFmuKAH giraya
   iva bhūbhṛtpravarāt, dharaṇidhāraṇakṣamā diggajā iva brahnakarāt, udadhīn	iva BUBRt-pravarAt, DaraNi-DAraNa-kzamAH diggajAH iva brahna-karAt, udaDIn
   pātumudyatā jaladharā iva ghanāgamāt, icchāphaladāyinaḥ kalpatarava iva	pAtum-udyatAH jalaDarAH iva GanAgamAt, icCA-Pala-dAyinaH kalpataravaH iva
   nandanāt, sarvabhūtāśrayā viśvarūpaprakārā iva śrīdharādajāyanta rājānaḥ /	nandanAt, sarva-BUta-ASrayAH viSva-rUpa-prakArAH iva SrIDarAt-ajAyanta rAjAnaH /
   teṣu caivamutpadyamāneṣu krameṇodapādi hūṇahariṇakesarī sindhurājajvaro	tezu ca-evam-utpadyamAnezu krameNa-udapAdi hUNa-hariNa-kesarI sinDurAja-jvaraH-
   gūrjaraprajāgaro gāndhārādipagandhadvipakūṭapākalo lāṭapāṭavapāṭaccaro	gUrjara-prajAgaraH gAnDAra-Adi-paganDa-dvipa-kUwa-pAkalaH lAwa-pAwava-pAwaccaraH-
   mālavalakṣmīlatāparaśuḥ pratāpaśīla iti prathitāparanāmā	mAlava-lakzmI-latA-aparaSuH pratApa-SIlaH iti praTitA-apara-nAmA
   prabhākaravardhano nāma rājādhirājaḥ /	praBAkaravarDanaH nAma rAja-aDirAjaH /
   yo rājyāṅgasaṅgīnyabhiṣicyamāna eva malānīva mumoca dhanāni /	yaH rAjya-aFga-saFgIni-aBizicyamAnaH eva malAni-iva mumoca DanAni /
   yaḥ parakīyenāpi kātaravallabhena raṇamukhe tṛṇeneva dhṛtenālajjata	yaH parakIyena-api kAtara-vallaBena raNa-muKe tRNena-iva DRtena-alajjata
   jīvitena /	jIvitena /
   yaḥ karadhṛtadhautāsipratibimbitenātmanāpyadūyata samitiṣu sahāyena	yaH kara-DRta-DOta-asi-pratibimbitena-AtmanA-api-adUyata samitizu sahAyena
   ripūṇāṃ puraḥ pradhaneṣu dhanuṣāpi namatā yo mānī mānasenākhidyata /	ripUNAm puras praDanezu DanuzA-api namatA yaH mAnI mAnasena-aKidyata /
   yaścāntargatāparimitaripuśastraśalyaśaṅkukīlatāmiva niścalāmuvāha	yaH-ca-antargatA-parimita-ripuSastra-Salya-SaFkukIlatAm-iva niScalAm-uvAha
   rājalakṣmīm /	rAja-lakzmIm /
   yaśca sarvāsu dikṣu	yaH-ca sarvAsu dikzu
   samīkṛtataṭāvaṭaviṭapāṭavītarutṛṇagulmavalmīkagirigahanairdaṇḍayātrāpathaiḥ	samIkRta-tawa-avawa-viwa-pAwavI-taru-tRNa-gulma-valmIka-giri-gahanEH-daNxa-yAtrA-paTEH
   pṛthubhirbhṛtyopayogāya vyabhajateva vasudhāṃ bahudhā /	pRTuBiH-BRtya-upayogAya vyaBajata-iva vasuDAm bahuDA /
   yaṃ cālabdhayuddhadohadamātmoyo 'pi sakalaripusamutsārakaḥ parakīya iva	yam ca-alabDa-yudDa-dohadam-AtmoyaH api sakala-ripu-samutsArakaH parakIyaH iva
   tatāpa pratāpaḥ /	tatApa pratApaH /
   yasya ca vahnimayo hṛdayeṣu, jalamayo locanapuṭeṣu, mārutamayo	yasya ca vahni-mayaH hRdayezu, jala-mayaH locana-puwezu, mArutam-ayaH-
   niḥśvasiteṣu, kṣamāmayo 'ṅgeṣu, ākāśamayaḥ śūnyatāyāṃ, pañcamahābhūtamayo	niHSvasita-izu, kzamA-mayaH aFgezu, AkASa-mayaH SUnyatAyAM, paQca-mahABUtam-ayaH-
   mūrta ivādṛśyata nihatapratisāmantāntaḥpureṣu pratāpaḥ /	mUrtaH iva-adRSyata nihata-pratisAmanta-antaHpurezu pratApaH /
   yasya cāsanneṣu bhṛtyaratneṣu pratibimbateva tulyarūpā sa ptalakṣyata	yasya ca-Asannezu BRtya-ratnezu pratibimba-tA-iva tulya-rUpA sa ptalakzyata
   lakṣmīḥ /	lakzmIH /
   tathā ca yasya pratāpāgninā bhūtiḥ, śauryoṣmaṇā siddhiḥ, asidhārājalena	taTA ca yasya pratApa-agninA BUtiH, SOrya-UzmaNA sidDiH, asi-DArA-jalena
   vaṃśavṛddhiḥ, sastravraṇamukhaiḥ puruṣakāroktiḥ, dhanurguṇakiṇena	vaMSa-vRdDiH, sa-stra-vraNa-muKEH puruzakAra-uktiH, DanuH-guNa-kiNena
   karagṛhītirabhavat /	kara-gRhItiH-aBavat /
   yaśca vairamupāyanaṃ vigrahamanugrahaṃ samarāgamaṃ mahotsavaṃ śatruṃ	yaH-ca vEram-upAyanam vigraham-anugraham samara-Agamam mahA-utsavam Satrum
   nidhidarśanamaribāhulyamabhyudayamāhavāhvānaṃ varapradānabhavaskandapātaṃ	niDi-darSanam-ari-bAhulyam-aByudayam-Ahava-AhvAnam vara-pradAna-Bava-skanda-pAtam
   diṣṭavṛddhiṃ śastraprahārapatanaṃ vasudhārārasamamanyata /	dizwa-vRdDim Sastra-prahAra-patanam vasu-DArA-rasam-amanyatas /
   yasmiṃśca rājani nirantarairyūpanikarairaṅkuritamiva kṛtayugena,	yasmin=-ca rAjani nirantarEH-yUpa-nikarEH-aFkuritam-iva kRta-yugena,
   diṅmukhavisarpibhiradhvaradhūmaiḥ palāyitamiva kalinā, sasudheḥ	diFmuKa-visarpiBiH-aDvara-DUmEH palAyitam-iva kalinA, sa-suDeH
   surālayairavatīrṇāmiva svargeṇa,	surAlayEH-avatIrNAm-iva svargeNa,
   surālayaśikharoddhūyamānairdhavaladhvajaiḥ pallavitamiva dharmeṇa,	surAlaya-SiKara-udDUyamAnEH-Davala-DvajEH pallavitam-iva DarmeNa,
   bahiruparacitavikaṭasabhāsatraprapāprāgvaṃśamaṇḍapaiḥ prasūtamiva grāmaiḥ,	bahis-uparacita-vikawa-saBA-satra-prapA-prAk-vaMSa-maNxapEH prasUtam-iva grAmEH,
   kāñcanamayasarvopakaraṇairvibhavaiviśīrṇamiva meruṇā,	kAQcana-maya-sarva-upakaraNEH-viBavEviSIrNam-iva meruNA,
   dvijadīyamānairārthakalaśaiḥ phalitamiva bhāgyasaṃpadā /	dvija-dIyamAnEH-ArTa-kalaSEH Palitam-iva BAgya-saMpadA /
   tasya ca janmāntare 'pi satī pārvatīva śaṅkarasya, gṛhītaparahṛdayā	tasya ca janma-antare api satI pArvatI-iva SaFkarasya, gRhIta-para-hRdayA
   lakṣmīriva lokaguroḥ, sphurattaralatārakā rohiṇīva kalāvataḥ,	lakzmIH-iva lokaguroH, sPurat-tarala-tArakAH rohiNI-iva kalAvataH,
   sarvajanajananī buddhiriva prajāpateḥ, mahābhūbhṛtkulodgatā gaṅgeva	sarva-jana-jananI budDiH-iva prajApateH, mahABUBRt-kula-udgatA gaFgA-iva
   vāhinīnāyakasya, mānasānuvartanacaturā haṃsīva rājahaṃsasya,	vAhinI-nAyakasya, mAnasa-anuvartana-caturA haMsI-iva rAjahaMsasya,
   sakalalokācitacaraṇā trayīva dharmasya,	sakala-loka-Acita-caraNA trayI-iva Darmasya,
   divāniśamamuktapārśvasthitirarundhatīva mahāmune haṃsamayīva gatiṣu,	divAniSama-mukta-pArSva-sTitiH-arunDati-iva mahA-mune haMsa-mayI-iva gatizu,
   parapuṣṭamayīvālāpaṣu, cakravākamayīva patipremṇi, prāvṛṇmayīva	parapuzwa-mayIvAla-apazu, cakravAka-mayI-iva pati-premNi, prAvRz-mayI-iva
   payodharonnatau, madirāmayīva vilāseṣu, nidhimayīvārthasaṃcayeṣu,	payoDara-unnatO, madirA-mayI-iva vilAsa-izu, niDi-mayI-iva-arTa-saMcayezu,
   vasudhārāmayīva prasādeṣu, kamalamayīva kośasaṃgraheṣu, kusumamayīva	vasu-DArA-mayI-iva prasAda-izu, kamala-mayI-iva koSa-saMgraha-izu, kusuma-mayI-iva
   phaladāneṣu, saṃdhyāmayīva vandyatve, candramayīva nirūṣmatve,	Pala-dAna-izu, saMDyA-mayI-iva vandya-tve, candra-mayI-iva nirUzma-tve,
   darpaṇamayīva pratiprāṇigrahaṇeṣu, sāmudramayīva paracittajñāneṣu,	darpaNa-mayI-iva pratiprANi-grahaNezu, sAmudra-mayI-iva para-citta-jQAna-izu,
   paramātmamayīva vyāptiṣu, smṛtimayīva puṇyavṛttiṣu, madhumayīva	paramAtma-mayI-iva vyAptizu, smRti-mayI-iva puNya-vRttizu, maDu-mayI-iva
   saṃbhāṣaṇeṣu, amṛtamayīva tṛṣyatsu, vṛṣṭimayīva bhṛtyeṣu, nirvṛtimayīva	saMBAzaNa-izu, amRta-mayI-iva tRzyatsu, vRzwi-mayI-iva BRtya-izu, nirvRti-mayI-iva
   sakhīṣu, vetasamayīva guruṣu, gotravṛddhiriva vilāsānām,	saKI-izu, vetasamayI-iva guruzu, gotra-vRdDiH-iva vilAsAnAm-,
   prāyaścittaśuddhiriva strītvasya, ājñāsiddhiriva makaradhvajasya,	prAyaScitta-SudDiH-iva strI-tvasya, AjQA-sidDiH-iva makaraDvajasya,
   vyutthānabuddhiriva rūpasya, diṣṭavṛddhiriva rateḥ, manorathasiddhiriva	vyutTAna-budDiH-iva rUpasya, dizwa-vRdDiH-iva rateH, manoraTa-sidDiH-iva
   rāmaṇīyakasya, daivasaṃpattiriva lāvaṇyasya, vaṃśotpattirivānurāgasya,	rAmaNIyakasya, dEva-saMpattiH-iva lAvaNyasya, vaMSa-utpattiH-iva-anurAgasya,
   varaprāptiriva saubhāgyasya, utpattibhūmiriva kānteḥ, sargasamāptiriva	vara-prAptiH-iva sOBAgyasya, utpatti-BUmiH-iva kAnteH, sarga-samAptiH-iva
   saundaryasya, āyatiriva yauvanasya, anabhravṛṣṭiriva vaidagdhyasya,	sOndaryasya, AyatiH-iva yOvanasya, anaBra-vRzwiH-iva vEdagDyasya,
   ayaśa-pramṛṣṭiriva lakṣmyāḥ, yaśaḥpuṣṭiriva caritrasya, hṛdayatuṣṭiriva	ayaSa--pramRzwiH-iva lakzmyAH, yaSaH-puzwiH-iva caritrasya, hRdaya-tuzwiH-iva
   dharmasya, saubhāgyaparamāṇusṛṣṭiriva prajāpateḥ, śamasyāpi śāntiriva,	Darmasya, sOBAgya-paramANu-sRzwiH-iva prajApateH, Samasya-api SAntiH-iva,
   vinayasyāpi vinītiriva, ābhijātyasyāpyabhijātiriva, saṃyamasyāpi	vinayasya-api vinItiH-iva, ABijAtyasya-api-aBijAtiH-iva, saMyamasya-api
   saṃyatiriva, dhairyasyāpi dhṛtiriva, vibhramasyāpi vibrāntiriha, yaśomatī	saMyatiH-iva, DEryasya-api DRtiH-iva, viBramasya-api vibrAntiH-iha, yaSomatI
   nāma mahādevī prāṇānāṃ praṇayasya visrambhasya dhramasya sukhasya ca	nAma mahAdevI prANAnAm praNayasya visramBasya Dramasya suKasya ca
   bhūmirabhūt /	BUmiH-aBUt /
   yāsya vakṣasi narakajito lakṣmīriva lalāsa /	yA-asya vakzasi naraka-jitaH lakzmIH-iva lalAsa /
   nisargata eva ca sa nṛpatirādityabhakto babhūva /	nisargataH eva ca sa nRpatiH-Aditya-BaktaH baBUva /
   pratidinamudaye dinakṛtaḥ snātaḥ sitadukūladhārī	pratidinam-udaye dinakRtaH snAtaH sita-dukUla-DArI
   dhavalakarpaṭaprāvṛtaśirāḥ prāṅmukhaḥ kṣitau jānubyāṃ sthitvā	Davala-karpawa-prAvRta-SirAH prAFmuKaH kzitO jAnubyAm sTitvA
   kuṅkumapaṅkānulipte maṇḍalake pavitrapajharāgapātrīnihitena svahṛdayeneva	kuFkuma-paFka-anulipte maNxalake pavitra-paJa-rAga-pAtrI-nihitena sva-hRdayena-iva
   sūryānuraktena raktakamalaṣaṇḍenārghaṃ dadau /	sUrya-anuraktena rakta-kamala-zaNxena-arGam dadO /
   ajapacca japyaṃ sucaritaḥ pratyuṣasi madhyandine dinānte cāpatyahetoḥ	ajapat-ca japyam su-caritaH prati-uzasi maDyandine dina-ante ca-apatya-hetoH
   prādhvaṃ prayatena manasā jañjapūko mantramādityahṛdayam /	prADvam prayatena manasA jaQjapUkaH mantram-Aditya-hRdayam /
   bhaktajanānurodhavidheyāni tu bhavanti devatānāṃ manāṃsi /	Bakta-jana-anuroDa-viDeyAni tu Bavanti devatAnAm manAMsi /
   yataḥ sarājā kadācid grīṣmasamaye yadṛcchayā	yatas sa-rAjA kadAcid grIzma-samaye yadRcCayA
   sitakarakarasitasudhādhavalasya harmyasya pṛṣṭe suṣvāpa /	sita-karaka-rasita-suDA-Davalasya harmyasya pRzwe suzvApa /
   vāmapārśve cāsya dvitīyaśayane devī yaśomatī śiśye /	vAma-pArSve ca-asya dvitIya-Sayane devI yaSomatI SiSye /
   piraṇataprāyāyāṃ tu śyāmāyām, āsannaprabhātavelāvilupyamānalāvaṇye	piraNata-prAyAyAm tu SyAma-AyAm, Asanna-praBAta-velA-vilupyamAna-lAvaNye
   lilambiṣamāṇe sīdattejasi tārakeśvare, karāgraspṛṣṭakumudinīpramodajanmani	lilambizamANe sIdat-tejasi tArakeSvare, kara-agra-spRzwa-kumudinI-pramoda-janmani
   śaśadharasveda iva galatyatiśītale 'vaśyāyapayasi,	SaSaDara-svedaH iva galati-ati-SItale avaSyAya-payasi,
   madhumadamattaprasuptasīmantinīniḥśvāsāhateṣu saṃkrāntamadeṣviva	maDu-mada-matta-prasupta-sImantinI-niHSvAsa-Ahatezu saMkrAnta-madezu-iva
   ghūrṇamāneṣvantaḥpurapradīpeṣu, rājani ca vimalanavapratibimbitābhiḥ	GUrNamAnezu-antaHpura-pradIpezu, rAjani ca vimala-nava-pratibimbitABiH
   saṃvāhyamānacaraṇa iva tārakābhiḥ	saMvAhyamAna-caraNaH iva tArakABiH
   visrabdhaprasāritairdigaṅganānāmivārpitairaṅgairmadhusugandhibhiḥ	visrabDa-prasAritEH-diS-aFganAnAm-iva-arpitEH-aFgEH-maDu-suganDiBiH
   svahastakamalatālavṛntavātairiva śvasitairmukhaśriyā vījyamāne	sva-hasta-kamala-tAlavRnta-vAtEH-iva SvasitEH-muKa-SriyA vIjyamAne
   vimalakapolasthalasthitena sitakusumaśekhareṇeva	vimala-kapola-sTala-sTitena sita-kusuma-SeKareNa-iva
   ratikelikacagrahalambitena pratimāśaśibimbena virājite svapati devī	rati-keli-kaca-graha-lambitena pratimASa-Sibimbena virAjite svapati devI
   yaśomatī sahasaiva "āryaputra! paritrāyasva paritrāyasva' iti bhāṣamāṇā	yaSomatI sahasA-eva "Arya-putra! paritrAyasva paritrAya-sva-a iti BAzamANA
   bhūṣaṇaraveṇa vyāharantīva parijanamutkampamānāṅgayaṣṭirudatiṣṭhat /	BUzaNa-raveNa vyAharantI-iva parijanam-utkampamAna-aFga-yazwiH-udatizWat /
   atha tena sarvasyāmapi pṛthivyāmaśrutapūrveṇa kimuta devīmukhe	aTa tena sarvasyAm-api pRTivyAm-aSruta-pUrveNa kim-uta devI-muKe
   paritrāyasveti dhvaninā dagdha iva śravaṇayorekapada eva nidrāṃ tatyāja	paritrAyasva-iti DvaninA dagDaH iva SravaNayoH-eka-padaH eva nidrAm tatyAja
   rājā /	rAjA /
   śirobhāgācca kopakampamānadakṣiṇakarākṛṣṭena karṇotpaleneva	SiraH-BAgAt-ca kopa-kampa-mAna-dakziNa-kara-AkRzwena karNa-utpalena-iva
   nirgacchatācchadhāreṇa dhautāsinā sīmantayanniva niśām,	nirgacCata-acCa-DAreNa DOta-asinA sImantayan=-iva niSAm,
   antarālavyavadhāyakamākāśamivottarīyāṃśukaṃ vikṣipan vāmakarapallavena,	antarAla-vyavaDAyakam-AkASam-iva-uttarIya-aMSukam vikzipan vAma-kara-pallavena,
   karavikṣepavegagalitena hṛdayeneva bhayanimittānveṣiṇā bhramatā dikṣu	kara-vikzepa-vega-galitena hRdayena-iva Baya-nimitta-anveziNA BramatA dikzu
   kanakavalayena virājamānaḥ,	kanaka-valayena virAjamAnaH,
   satvarāvatāritavāmacaraṇākrāntikampitaprāsādaḥ, puraḥ	satvarAvatArita-vAma-caraNa-AkrAnti-kampita-prAsAdaH, puras-
   patitenāsidhārāgocaragatena śaśimayūkhakhaṇḍeneva khaṇḍitena hāreṇa	patitena-asi-DArA-gocara-gatena SaSi-mayUKa-KaNxena-iva KaNxitena hAreNa
   rājamānaḥ, lakṣmīcumbanalagnatāmbūlarasarañjitābhyāmiva nidrayā kopena	rAjamAnaH, lakzmI-cumbana-lagna-tAmbUla-rasa-raQjitAByAm-iva nidrayA kopena
   cātilohitābhyāṃ locanābhyāṃ pāṭalayanparyantānāśānām, baddhāndhakārayā	ca-ati-lohitAByAm locanAByAm pAwalayan-paryantAnASA-nAm, badDa-anDakArayA
   tripatākayā bhrukuṭyā punariva triyāmāṃ parivartayan "devi! na bhetavyaṃ	tri-patAkayA BrukuwyA punar-iva triyAmAm parivartayan "devi! na Betavyam
   na bhetavyam' ityabhidadhāno vegenotpapāta /	na Betavyam-a iti-aBidaDAnaH vegena-utpapAta /
   sarvāsu ca dikṣu vikṣiptacakṣuryadā nādrākṣītkiñcidapi tadā papraccha tāṃ	sarvAsu ca dikzu vikzipta-cakzuH-yadA na-adrAkzIt-kiQcid-api tadA papracCa tAm
   bhayakāraṇam /	Baya-kAraNam /
   atha gṛhadevatāsviva pradhāvitāsu yāmikinīṣu, prabuddhe ca samīpaśāyini	aTa gRha-devatAsu-iva praDAvitAsu yAmikinIzu, prabudDe ca samIpa-SAyini
   parijane, śānte ca hṛdayotkampakāriṇi sādhvase sā samabhāṣata--"āryaputra!	parijane, SAnte ca hRdaya-utkampa-kAriNi sADvase sA sama-BAzata---"Arya-putra!
   jānāmi svapne bhagavataḥ saviturmaṇḍalānnirgatya dvau kumārakau,	jAnAmi svapne BagavataH savituH-maNxalAn-nirgatya dvO kumArakO,
   tejomayau, bālātapenevāpūrayantau digbhāgān, vaidyutamiva jīvalokaṃ	tejaH-mayO, bAla-Atapena-iva-ApUrayantO diS-BAgAn, vEdyutam-iva jIva-lokam
   kurvāṇau, mukuṭinau, kuṇḍalinau, aṅgadinau, kavacinau, gṛhotaśastrau,	kurvANO, mukuwinO, kuNxalinO, aFgadinO, kavacinO, gRhota-SastrO,
   indragopakarucā rudhireṇa snātau, unmukhenottamāṅgaghaṭamānāñjalinā jagatā	indragopa-karucA ruDireNa snAtO, unmuKena-uttamAFga-GawamAna-aQjalinA jagatA
   nikhilena praṇamyamānau, kanyayaikayā ca candramūrtyeva	niKilena praNamyamAnO, kanyayA-ekayA ca candra-mUrti-eva
   suṣumṇāraśminirgatayānugamyamānau, kṣititalamavatīrṇau /	suzumNA-raSmi-nirgatayA-anugamyamAnO, kziti-talam-avatIrNO /
   tau ca me vilapantyāḥ śastreṇodaraṃ vidārya praveṣṭumārabdhau /	tO ca me vilapantyAH SastreNa-udaram vidArya pravezwum-ArabDO /
   pratibuddhāsmi cārṃyaputra /	pratibudDA-asmi ca-arMya-putra /
   vikośayantī vepamānahṛdayā' iti /	vikoSayantI vepamAna-hRdayAa iti /
   etasminneva ca kālakrame rājalakṣmyāḥ prathamālāpaḥ prathayanniva	etasmin=-eva ca kAla-krame rAja-lakzmyAH praTama-AlApaH praTayan=-iva
   svapnaphalamupatoraṇaṃ rarāṇa prabhātaśaṅkhaḥ /	svapna-Palam-upatoraNam rarANa praBAta-SaFKaH /
   bhāvananīṃ bhūtimivābhidadhānā dadhvanuramandaṃ dundubhayaḥ /	BAvananIm BUtim-iva-aBidaDAnAH daDu-anuramandam dunduBayaH /
   cakāṇa koṇāhatānandādiva pratyūṣanāndī /	cakANa koNa-Ahata-AnandAt-iva pratyUzanAndI /
   jayajayeti prabodhamaṅgalaparipāṭhakānāmuccairvoco 'śrūyanta /	jaya-jayA-iti praboDa-maFgala-paripAWa-kAnAm-uccEs-vocaH aSrUyanta /
   puruṣaśca vallabhaturaṅgamandurāmandire mandamandaṃ suptotthitaḥ saptīnāṃ	puruzaH-ca vallaBa-turaFga-mandurA-mandire manda-mandam supta-utTitaH saptInAm
   kṛtamadhuraheṣāravāṇāṃ puraścyotattuṣārasalilaśīkaraṃ kiranmarakataharitaṃ	kRta-maDura-hezAravANAm puraScyotat-tuzAra-salila-SIkaram kirat-marakata-haritam
   yavasaṃ vaktrāparavaktre papāṭha--	yavasam vaktra-apara-vaktre papAWa--
   "nidhistaruvikāreṇa sanmaṇiḥ sphuratā dhāmnā /	"niDiH-taru-vikAreNa sat-maNiH sPuratA DAmnA /
   śubhāgamo nimittena spaṣṭamākhyāyate loke // 4.3 //	SuBa-AgamaH nimittena spazwam-AKyAyate loke // 4.3 //
   aruṇa iva puraḥsaroraviṃpavana ivātijavo jalāgamam /	aruNaH iva puraHsaroraviMpavanaH iva-ati-javaH jala-Agamam /
   śubhamaśubhamathāpi vā nṛṇāṃ kathayati pūrvanidarśanodayaḥ' // 4.4 //	SuBam-aSuBam-aTa-api vA nRNAm kaTayati pUrva-nidarSana-udayaH-a // 4.4 //
   narapatistu tacchrutvā prīyamāṇenāntaḥkaraṇena tāmavādīt--"devi /	narapatiH-tu tat-SrutvA prIyamANena-antaHkaraNena tAm-avAdIt--"devi /
   mudo 'vasare viṣīdasi /	mudaH avasare vizIdasi /
   samṛddhāste gurujanāśiṣaḥ /	samRdDAH-te guru-jana-ASizaH /
   pūrṇā no manorathāḥ /	pUrNAH naH manoraTAH /
   parigṛhītāsi kuladevatābhiḥ /	parigRhItA-asi kula-devatABiH /
   prasannaste bhagavānaṃśumālī /	prasannaH-te BagavAn-aMSumAlI /
   na cireṇaivātiguṇavadapatyatrayalābhenānandayiṣyati bhavatīm' iti /	na cireNa-eva-ati-guNavat-apatya-traya-lABena-Anandayizyati BavatIma iti /
   avatīrya ca yathākriyamāṇāḥ kriyāścakāra /	avatIrya ca yaTA-kriyamANAH kriyAH-cakAra /
   yaśomatyapi tutoṣa tena patyurbhāṣitena /	yaSomati-api tutoza tena patyuH-BAzitena /
   tataḥ samatikrānte kasmiṃścitkālāṃśe devyāṃ ca yaśomatyāṃ devo	tatas samatikrAnte kasmiMScid-kAla-aMSe devyAm ca yaSomatyAm devaH-
   rājyavardhanaḥ prathamameva saṃbabhūva garbhe /	rAjya-varDanaH praTamam-eva saMbaBUva garBe /
   garbhasthitasyaiva ca yasya yaśaseva pāṇḍutāmādata jananī /	garBa-sTitasya-eva ca yasya yaSasA-iva pANxu-tAm-Adata jananI /
   guṇagauravaklānteva gātramudvoḍhuṃ na śaśāka /	guNa-gOrava-klAntA-iva gAtram-udvoXum na SaSAka /
   kāntivisarāmṛtarasatṛptevāhāraṃ prati parāṅmukhī babhūva /	kAnti-visara-amRta-rasa-tRptA-iva-AhAram prati parAFmuKI baBUva /
   śanaiḥ śanairupacīyamānagarbhamarālasā ca gurubhirvāritāpi vandanāya	SanEs SanEs-upacIyamAna-garBam-arAlasA ca guruBiH-vAritA-api vandanAya
   kayamapi sakhībhirhastāvalambenānīyata /	kayam-api saKIBiH-hasta-avalambena-AnIyata /
   viśrāmyantī sālabhañjikeva samīpagatastambhabhittiṣvalakṣyata /	viSrAmyantI sAlaBaQjikA-iva samIpa-gata-stamBa-Bittizu-alakzyata /
   kamalalobhanilīnairalibhiriva vṛtāvuddhartuṃ nāśakaccaraṇau /	kamala-loBa-nilInEH-aliBiH-iva vRtO=-udDartum nASakat-caraNO /
   mṛṇālalobhena ca caraṇanakhamayūkhalagnairbhavanahaṃsairiva saṃcāyemāṇā	mRNAla-loBena ca caraNa-naKa-mayUKa-lagnEH-Bavana-haMsEH-iva saMcAyemANA
   mandamanda babhrāma /	mandamanda baBrAma /
   maṇibhittipātinīṣu nijapratimāsvapi hastāvalambanalobhena prasārayāmāsa	maNi-Bitti-pAtinIzu nija-pratimAsu-api hasta-avalambana-loBena prasArayAmAsa
   karakamalam, kimuta sakhīṣu /	kara-kamalam, kim-uta saKIzu /
   māṇikyastambhadīdhitīrapyālambitumācakāṅkṣa, ki punarbhavanalatāḥ /	mANikya-stamBa-dIDitIH-api-Alambitum-Aca-kAFkza, ki punar-Bavana-latAH /
   samādeṣṭumapyasamarthāsod gṛhakāryāṇi, kaiva kathā kartum /	samAdezwum-api-asamarTAsot gRha-kAryANi, kA-eva kaTA kartum /
   āstāṃ nūpurabhārakheditaṃ caraṇayugalaṃ manasāpi nodasahata saudhamāroḍhum	AstAm nUpura-BAra-Keditam caraNa-yugalam manasA-api na-udasahata sODam-AroXum
   aṅgānyapi nāśaknoddhārayituṃ dūre bhūṣaṇāni /	aFgAni-api na-aSaknot-DArayitum dUre BUzaNAni /
   cintayitvāpi krīḍāparvatādhirohaṇamutkampitastanī tastāna /	cintayitvA-api krIxA-parvata-aDirohaNam-utkampita-stanI taH-tAnaH /
   pratyutthāneṣūbhayajānuśikharavinihatakarakisalayāpi garvādiva	pratyutTAnezu-uBaya-jAnu-SiKara-vinihata-kara-kisalayA-api garvAt-iva
   garbheṇādhāryata /	garBeNa-ADAryata /
   divasaṃ cādhomukhī stanapṛṣṭhasaṃkrāntenāpatyadarśanautsukyādantaḥ	divasam ca-aDomuKI stana-pRzWa-saMkrAntena-apatya-darSana-OtsukyAt-antar-
   praviṣṭeneva mukhakamalenaivaṃ prīyamāṇā dadarśa garbham /	pravizwena-iva muKa-kamalena-evam prIyamANAH dadarSa garBam /
   udare tanayena hṛdaye ca bharvā tiṣṭhatā dviguṇitāmiva lakṣmīmuvāha /	udare tanayena hRdaye ca BarvA tizWatA dvi-guNitAm-iva lakzmIm-uvAha /
   sakhyutsaṅgamuktaśarīrā ca śarīraparicārikāṇāmaṅkeṣu sapatnīnāṃ tu śiraḥsu	saKI-utsaFga-mukta-SarIrA ca SarIra-paricArikANAm-aFkezu sapatnInAm tu SiraHsu
   pādau cakāra /	pAdO cakAra /
   avatīrṇe ca daśame māsi sarvorvībhṛtpakṣapātāya vajraparamāṇubiriva	avatIrNe ca daSame mAsi sarva-UrvIBRt-pakza-pAtAya vajra-paramANubiH-iva
   nirmitam, tribhuvanabhāradhāraṇasamarthaṃ śeṣaphaṇāmaṇḍalopakaraṇairiva	nirmitam, triBuvana-BAra-DAraNa-samarTam Seza-PaNA-maNxala-upakaraNEH-iva
   kalpitam, sakalabhūbhṛtkampakāriṇaṃ diggajāvayavairiva vihitamasūta devaṃ	kalpitam, sakala-BUBRt-kampa-kAriNam diggaja-avayavEH-iva vihitam-asUta devam
   rajiyavardhanam /	rajiya-varDanam /
   yasmiṃśca jāte jātapramodā nṛtyamayya ivājāyanta prajāḥ /	yasmin=-ca jAte jAta-pramodAH nRtya-mayyaH iva-ajAyanta prajAH /
   pūritāsaṃkhyaśaṅkhaśabdamukharaṃ prahatapaṭahaśatapaṭuravaṃ	pUrita-asaMKya-SaFKa-Sabda-muKaram prahata-pawaha-Sata-pawu-ravam
   gambhīraberīninādanirbharabharitabhuvanaṃ pramodonmattamartyalokamanoharaṃ	gamBIra-berI-ninAda-nirBara-Barita-Buvanam pramoda-unmatta-martya-loka-manoharam
   māsamekaṃ divasamiva mahotsavamakaronnarapatiḥ /	mAsam-ekam divasam-iva mahA-utsava-m-akarot-narapatiH /
   athānyasminnatikrānte kasmiṃścitkāle kandalini kuḍmalitakadambatarau	aTa-anyasmin=-atikrAnte kasmiMScid-kAle kandalini kuxmalita-kadambatarO
   rūḍhatokmatṛṇastambe stambitatāmarase vikasitacātakacetasi mūkamānasaukasi	rUXa-tA-ukma-tRNa-stambe stambita-tAmarase vikasita-cAtaka-cetasi mUka-mAna-sOkasi
   nabhasi māsi devyā devakyā iva cakrapāṇiryaśomatyā hṛdaye garbhe ca	naBasi mAsi devyAH devakyAH iva cakrapANiH-yaSomatyAH hRdaye garBe ca
   samameva saṃbabhūva harṣaḥ /	samam-eva saMbaBUva harzaH /
   śanaiḥ śanaiścāsyāḥ sarvaprajāpuṇyairiva parigṛhītā bhūyo	SanEs SanEs-ca-asyAH sarva-prajA-puNyEH-iva parigRhItAH BUyo
   'pyāpāṇḍutāmaṅgayaṣṭirjagāma /	api-ApANxu-tAm-aFga-yazwiH-jagAma /
   garbhārambheṇa śyāmāyamānacārucūcukacūliko cakravartinaḥ pātuṃ mudritāviva	garBa-AramBeNa SyAmAyamAna-cAru-cUcukacUlikaH cakravartinaH pAtum mudritO=-iva
   payodharakalaśau babhāroraḥsthaleva /	payoDara-kalaSO baBAra-uraH-sTalA-iva /
   stanyārthamānananihitā dugdhanadīva dīrghasnigdhadhavalā mādhuryamadhatta	stanya-arTa-m-Anana-nihitA dugDa-nadI-iva dIrGa-snigDa-DavalA mADuryam-aDatta
   dṛṣṭiḥ /	dRzwiH /
   sakalamaṅgalagaṇādhiṣṭhitagātragarimṇaiva gatiramandāyata /	sakala-maFgala-gaNa-aDizWita-gAtra-garimNA-eva gatiH-amandAyata /
   marndaṃ-mandaṃ saṃcarantyā nirmalamaṇikuṭṭimanimagnapratibimbanibhena	marndaM-mandam saMcarantyA nirmala-maNi-kuwwima-nimagna-pratibimba-niBena
   gṛhīta pādapallavā pūrvasevāmivārebhe pṛtivyasyāḥ /	gRhIta pAda-pallavA pUrva-sevAm-iva-AreBe pRti-vyasyAH /
   divasamadhiśayānāyāḥ śayanīyamapāśrayapatrabhaṅgaputrikāpratimā	divasam-aDiSayAnAyAH SayanIyam-apASraya-patra-BaFga-putrikA-pratimA
   vimalakapolodaragatā prasavasamayaṃ pratipālyantī lakṣmīrivālakṣyata /	vimala-kapola-udara-gatA prasava-samayam pratipAlyantI lakzmIH-iva-alakzyata /
   kṣapāsu saudhaśikharāgragatāyā garbhonmāthamaktāṃśuke stanamaṇḍale	kzapAsu sODa-SiKara-agra-gatAyAH garBa-unmATam-akta-aMSuke stana-maNxale
   saṃkrāntamuḍupatimaṇḍalamupari garbhasya śvetātapatramiva kenāpi	saMkrAnta-muxupati-maNxalam-upari garBasya Sveta-Atapatram-iva kena-api
   dhāryamāṇamadṛśyata /	DAryamANam-adRSyata /
   suptāyā vāsabhavane citrabhitticāmaragrāhiṇyo 'pi cāmarāṇi cālayāñcakruḥ /	suptAyAH vAsa-Bavane citra-Bitti-cAmara-grAhiNyaH api ca-amarANi cAlayAQcakruH /
   svapneṣu karavidhṛtakamalinīpalāśapuṭasalilaiścaturbhirapi	svapnezu kara-viDRta-kamalinI-palASa-puwa-salilEH-caturBiH-api
   dikkaribhirakriyatābhiṣekaḥ pratibudhyamānāyāśca	dikkariBiH-akriyata-aBizekaH pratibuDyamAnAyAH-ca
   candraśālikāsālabhañjikāparijano 'pi jayaśabdamasakṛdajanayat /	candraSAli-kAsAla-BaQjikA-parijanaH api jaya-Sabdam-asakRt-ajanayat /
   parijanāhvāneṣvādiśetyaśarīrā vāco niśceruḥ /	parijana-AhvAnezu-AdiSetya-SarIrAH vAcaH niSceruH /
   krīḍāyāmapi nāsahatājñābhaṅgam /	krIxAyAm-api na-asahata-AjQA-BaFgam /
   api ca caturṇāmapi mahārṇavānāmekīkṛtenāmbhasā snātuṃ vāñchā babhūva /	api ca caturNAm-api mahA-arNavAnAm-ekIkRtena-amBasA snAtum vAQCA baBUva /
   velāvanalatāgṛhodarapulinaparisareṣu paryaṭituṃ hṛdayamabhilalāṣa /	velA-vana-latA-gRhodara-pulina-parisarezu paryawitum hRdayam-aBilalAza /
   ātyayikeṣvapi kāryeṣu savibramaṃ bhrūlatā cacāla /	Atyayikezu-api kAryezu sa-vibramam BrU-latA cacAla /
   saṃnihiteṣvapi maṇidarpaṇeṣu mukhamutkhāte khaḍāgapaṭṭe vīkṣituṃ	saMnihitezu-api maNi-darpaNezu muKam-utKAte KaxAga-pawwe vIkzitum
   vyasanamāsīt /	vyasanam-AsIt /
   utsāritavīṇāḥ strījanaviruddhā dhanurdhvanayaḥ śrutāvasukhāyanta /	utsArita-vINAH strI-jana-virudDAH DanuH-Du-anayaH SrutO=-asuKAyanta /
   pañjakesariṣu cakṣuraramata /	paQjakesarizu cakzuH-aramata /
   gurupraṇāmeṣvapi stambitamiva śiraḥ kathamapi nanāma /	guru-praNAmezu-api stambitam-iva SiraH kaTam-api nanAma /
   sakhyaścāsyāḥ pramodavisphāritairlocanapuṭairāsannaprasavamahotsavadhiyeva	saKyaH-ca-asyAH pramoda-visPAritEH-locana-puwEH-Asanna-prasava-mahA-utsava-DiyA-iva
   dhavalayantyo bhavanaṃ vikacakumudakamalakuvalayapalāśavṛṣṭimayaṃ	DavalayantyaH Bavanam vikaca-kumuda-kamala-kuvalaya-palASa-vRzwi-mayam
   rakṣābalinidhimivānavarataṃ vidadhānā dikṣu kṣaṇamapi na mumucuḥ pārśvam /	rakzA-bali-niDim-iva-anavaratam vidaDAnA dikzu kzaNam-api na mumucuH pArSvam /
   ātmocitasthānaniṣaṇṇāśca mahānto vividhauṣadhidharā bhiṣajo bhūdharā iva	Atma-ucita-sTAna-nizaNNAH-ca mahAntaH viviDa-ozaDi-DarAH BizajaH BUDarAH iva
   bhuvo dhṛtiṃ cakruḥ /	BuvaH DRtim cakruH /
   payonidhīnāṃ hṛdayānīva lakṣmyā sahāgatāni grīvāsūtragranthiṣu	payoniDInAm hRdayAni-iva lakzmyA saha-AgatAni grIvA-sUtra-granTizu
   praśastaratnānyabadhyatta /	praSasta-ratnAni-abaDyatta /
   tataśca prāpte jyeṣṭhāmūlīye māsi bahulāsu bahulapakṣadvādasyāṃ vyatīte	tatas-ca prApte jyezWAmUlIye mAsi bahulAsu bahula-pakza-dvAdasyAm vyatIte
   pradoṣasamaye samārurukṣati kṣapāyauvane sahasaivāntaḥpure samudapādi	pradoza-samaye samArurukzati kzapA-yOvane sahasA-eva-antaHpure samudapAdi
   kolāhalaḥ strījanasya /	kolAhalaH strI-janasya /
   nirgatya ca saṃbhramaṃ yaśovatyāḥ svayameva hṛdayanirviśeṣā dhātryāḥ sutā	nirgatya ca saMBramam yaSovatyAH svayam-eva hRdaya-nirviSezAH DAtryAH sutA
   supātreti nāmnā rājñaḥ pādayornipatya "deva /	supAtra-iti nAmnA rAjQaH pAdayoH-nipatya "deva /
   diṣṭyā vardhase dvitīyasutajanmanā' iti vyāharantī pūrṇapātraṃ jahāra /	dizwyA varDase dvitIya-suta-janmanAa iti vyAharantI pUrNa-pAtram jahAra /
   asminneva ca kāle rājñaḥ paramasaṃmataḥ śataśaḥ saṃvāditātīndriyādeśaḥ,	asmin=-eva ca kAle rAjQaH parama-saMmataH SataSas saMvAdita-atIndriyA-deSaH,
   darśitaprabhāvaḥ saṃkalitī, jyotiṣi sarvāsāṃ grahasaṃhitānāṃ pāradṛśvā,	darSita-praBAvaH saMkalitI, jyotizi sarvAsAm graha-saMhitAnAm pAradRSvA,
   sakalagaṇakamadhye mahito hitaśca trikālajñānabhāgbhojakastārako nāma	sakala-gaNaka-maDye mahitaH hitaH-ca tri-kAla-jQAna-BAj-BojakaH-tArakaH nAma
   gaṇakaḥ samupasṛtya vijñāpitavān--"deva! śrūyate māndhātā kilaivaṃvidhe	gaNakaH samupasRtya vijQApitavAn---"deva! SrUyate mAnDAtA kila-evaMviDe
   vyatīpātādisarvadoṣābhiṣaṅgharahite 'hani sarveṣūccasthānasthiteṣvevaṃ	vyatIpAta-Adi-sarva-doza-aBizaFGa-rahite ahani sarvezu-ucca-sTAna-sTitezu-evam
   graheṣvīdṛśi lagne bheje janma /	grahezu-IdRSi lagne Beje janma /
   arvāktato 'sminnantarāle punarevaṃvidhe yoge cakravarttijanane nājani	arvAk-tataH asmin=-antarAle punar-evaMviDe yoge cakravartti-janane na-ajani
   jagati kaścidaparaḥ /	jagati kaScid-aparaH /
   saptānāṃ cakravartināmagraṇariścakravarticihnānāṃ mahāratnānāṃ ca bhājanaṃ	saptAnAm cakravartinAm-agraNariH-cakravarti-cihnAnAm mahA-ratnAnAm ca BAjanam
   saptānāṃ sāgarāṇāṃ pālayitā saptatantūnāṃ sarveṣāṃ pravartayitā	saptAnAm sAgarANAm pAlayitA sapta-tantUnAm sarvezAm pravartayitA
   saptasaptisamaḥ suto 'yaṃ devasya jātaḥ' iti /	sapta-sapti-samaH sutaH ayam devasya jAtaHa iti /
   atrāntare svayamevānādmātā api tāramadhuraṃ śahkhā viresuḥ /	atra-antare svayam-eva-AnAt-mAtAH api tAra-maDuram SahKAH viresuH /
   atāḍito 'pi kṣubhitajalanidhijaladhvanidhīraṃ juguñjābhiṣekadundubhiḥ /	atAxitaH api kzuBita-jalaniDi-jala-Dvani-DIram juguQjA-aBizeka-dunduBiH /
   anāhatānyapi mahgalatūryāṇi reṇuḥ /	anAhatAni-api mahgala-tUryANi reNuH /
   sarvabhuvanābhayaghoṣaṇāpaṭaha iva digantareṣu babhrāma tūryapratiśabdaḥ /	sarva-Buvana-aBaya-GozaNa-apawahaH iva diS-antarezu baBrAma tUrya-pratiSabdaH /
   vidhutakesarasaṭāśca	viDuta-kesara-sawAH-ca
   sāṭopagṛhītaharitadūrvāpallavakavalapraśastairmukhapuṭaiḥ samaheṣanta	sa-Awopa-gRhIta-harita-dUrvA-pallava-kavala-praSastEH-muKa-puwEH samahezanta
   hṛṣṭā vājinaḥ /	hRzwAH vAjinaH /
   salīlamutkṣiptairhastapallavairnṛtyanta iva śravaṇasubhagaṃ jagarjurgajāḥ	sa-lIlam-utkziptEH-hasta-pallavEH-nRtyantaH iva SravaNa-suBagam jagarjuH-gajAH
   vavau cācirāccakrāyudhamutsṛjantyā lakṣmyā niśvāsa iva	vavO ca-acirAt-cakra-AyuDam-utsRjantyA lakzmyA niSvAsaH iva
   surāmodasurabhirdivyānilaḥ /	surA-Amoda-suraBiH-divya-anilaH /
   yajvanāṃ mandireṣu pradakṣiṇaśikhākalāpakathitakalyāṇāgamāḥ /	yajvanAm mandirezu pradakziNa-SiKA-kalApa-kaTita-kalyANa-AgamAH /
   prajajvaluranindhanā vaitānavahnayaḥ /	prajajvaluH-aninDanAH vEtAna-vahnayaH /
   bhuvastalāttapanīyaśṛhkhalābandhabandhurakalaśīkośāḥ samudagurmahānidhayaḥ	BuvaH-talAt-tapanIya-SRhKalA-banDa-banDura-kalaSI-koSAH samudaguH-mahAniDayaH
   prahatamaṅgalatūryapratiśabdanibhena dikṣu dikpālairapi pramoda	prahata-maFgala-tUrya-pratiSabda-niBena dikzu dikpAlEH-api pramoda
   dakriyatena diṣṭavṛddhikalakalaḥ /	dakriyatena dizwa-vRdDi-kalakalaH /
   tatkṣaṇa eva ca śuklavāsaso brahnamukhāḥ kṛtayugaprajāpatayaiva	tad-kzaNaH eva ca Sukla-vAsasaH brahna-muKAH kRta-yuga-prajApatayA-eva
   prajāvṛddheye samupatasthire dvijātayaḥ /	prajA-vRdDeye samupatasTire dvijAtayaH /
   sākṣāddharma iva śāntyudakaphalahastastasthau puraḥ purodhāḥ /	sAkzAt-DarmaH iva SAntyudaka-Pala-hastaH-tasTO puras puroDAH /
   purātanyaḥ sthitaya ivādṛśyantāgatā bāndhavavṛddhāḥ /	purA-AtanyaH sTitayaH iva-adRSyanta-AgatAH bAnDava-vRdDAH /
   pralambaśmaśrujālajaṭilānanāni bahalamalapaṅkakalaṅkakālakāyāni naśyataḥ	pralamba-SmaSru-jAla-jawila-AnanAni bahala-mala-paFka-kalaFka-kAla-kAyAni naSyataH
   kalikālasya bāndhavakulānīvākulānyadhāvanta muktāni bandhanavṛndāni /	kali-kAlasya bAnDava-kulAni-iva-AkulAni-aDAvanta muktAni banDana-vRndAni /
   tatkālāpakrāntasyādharmasya śibiraśreṇaya ivālakṣyanta lokaviluṇṭhitā	tad-kAla-apakrAntasya-aDarmasya Sibira-SreNayaH iva-alakzyanta loka-viluNWitA
   vipaṇivīthyaḥ /	vipaNi-vITyaH /
   vilasadunmukhavāmanakabadhiravṛndaveṣṭitāḥ sākṣājjātamātṛdevatā iva	vilasat-unmuKa-vAmanaka-baDira-vRnda-vezwitAH sAkzAt-jAta-mAtR-devatAH iva
   bahubālakavyākulā nanṛturvṛddhadhātryaḥ /	bahu-bAlaka-vyAkulAH nanRtuH-vRdDa-DAtryaH /
   prāvatata ca vigatarājakulasthitiradhaḥkṛtapratīhārākṛtirapanītavetrivetro	prAvatata ca vigata-rAja-kula-sTitiH-aDas-kRta-pratIhAra-AkRtiH-apanIta-vetri-vetro
   nirdeṣāntaḥpurapraveśaḥ samasvāmiparijano nirviśeṣabālavṛddhaḥ	nirdeza-antaHpura-praveSaH sama-svAmi-parijanaH nirviSeza-bAla-vRdDaH
   samānaśiṣṭāśiṣṭajano	samAna-Sizwa-ASizwa-janaH-
   durjñeyamattāmattapravibhāgastulyakulayuvativeśyālāpavilāsaḥ	durjQeya-matta-amatta-praviBAgaH-tulya-kula-yuvati-veSya-AlApa-vilAsaH
   pranṛttasakalakaṭakalokaḥ putrajanmotsavo mahān /	pranRtta-sakala-kawaka-lokaH putra-janma-utsavaH mahAn /
   aparedyurārabhya sarvābhyo digbhyaḥ strīrājyānīvāvarjitāni,	aparedyus-AraBya sarvAByaH digByaH strI-rAjyAni-iva-AvarjitAni,
   asuravivarāṇovāpāvṛtāni, nārāyaṇāvarodhānīva praskhalitāni, apsarasāmiva	asura-vivarANa-uvApAvRtAni, nArAyaNa-avaroDAni-iva prasKalitAni, apsarasAm-iva
   mahīmavatīrṇāni kulāni, parijanena pṛthukaraṇḍaparigṛhītāḥ	mahIm-avatIrNAni kulAni, parijanena pRTukaraNxa-parigRhItAH
   snānīyacūrṇāvakīrṇakusumāḥ sumanaḥsrajaḥ,	snAnIya-cUrNa-avakIrNa-kusumAH sumanaH-srajaH,
   sphaṭikaśilāśakalaśulkakarpūrakhaṇḍapūritāḥ pātrīḥ, kuṅkumādhivāsabhāñji	sPawika-SilA-Sakala-Sulka-karpUra-KaNxa-pUritAH pAtrIH, kuFkuma-aDivAsa-BAn-ji
   bhājanāni ca maṇimayāni, sahakāratailatimyattanukhadirakesarajālajaṭilāni	BAjanAni ca maNi-mayAni, sahakAra-tElatimyat-tanu-Kadira-kesara-jAla-jawilAni
   candanadhavalapūgaphalaphālīdanturadantaśapharukāṇi,	candana-Davala-pUga-Pala-PAlI-dantura-danta-SaParukANi,
   guñjanmadhukarakulapīyamānaparijātapārimalāni pāṭalāni pāṭalakāni ca,	guQjat-maDukara-kulapIyamAna-parijAta-pAri-malAni pAwalAni pAwalakAni ca,
   sindūrapātrāṇi ca piṣṭātakapātrāṇi ca bālalatālambamānaviṭakavīṭakāṃśca	sindUra-pAtrANi ca pizwAtaka-pAtrANi ca bAla-latA-Alamba-mAna-viwaka-vIwakAn=-ca
   tāmbūlavṛkṣakān bibhrāṇenānugamyamānāni	tAmbUla-vRkzakAn biBrANena-anugamyamAnAni
   caraṇanikuṭṭanaraṇitamaṇinūpuramukharitadiṅmukhāni nṛtyanti	caraNa-nikuwwa-na-raNita-maNi-nUpura-muKarita-diFmuKAni nRtyanti
   rājakulamāgacchanti samantāt sāmantāntaḥpurasahasrāṇyadṛsyanta /	rAja-kulam-AgacCanti samantAt sAmanta-antaHpura-sahasrANi-adRsyanta /
   śanaiḥ śanairvyajṛmbhata ca	SanEs SanEs-vyajRmBata ca
   vkacinnṛttānucitacirantanaśālīnakulaputrakalokalāsyaprathitapārthivānurāgaḥ,	vkacit-nRtta-anucita-cirantana-SAlI-nakula-putraka-loka-lAsya-praTita-pArTiva-anurAgaH,
   vkacidantaḥsmitakṣitipālāpekṣitakṣībakṣudradāsīsamākṛṣyamāṇarājavallabhaḥ,	vkacid-antar-smita-kzitipAla-apekzita-kzIba-kzudra-dAsI-samAkRzyamANa-rAja-vallaBaH,
   vkacinmatakaṭakakuṭṭanīkaṇṭhalagnavṛddhāryasāmantanṛttanirbharahas	vkacid-mata-kawaka-kuwwanI-kaNWa-lagna-vRdDa-Arya-sAmanta-nRtta-nirBarahaH-
   itanarapatiḥ,	ita-narapatiH,
   vkacitkṣitipākṣisaṃjñādiṣṭaduṣṭadāserakagītasūcyamānasacivacauryarataprapañcaḥ,	vkacid-kziti-pAkzi-saMjQA-dizwa-duzwa-dA-seraka-gIta-sUcyamAna-saciva-cOrya-rata-prapaQcaH,
   vkacinmadotkaṭakuṭahārikāpariṣvajyamānajaratpravrajitajanitajanahāsaḥ,	vkacid-mada-utkawa-kuwahArikA-parizvajyamAna-jarat-pravrajita-janita-jana-hAsaH,
   vkacidanyonyanirbharaspardhoddhuravikaṭaceṭakārabdhāvācyavacanayuddhaḥ,	vkacit-anyonya-nirBara-sparDA-udDura-vikawa-cewakA-ArabDa-avAcya-vacana-yudDaH,
   vkacinnṛpābalābalātkārakṛṣṭanartyamānanṛttānabijñāntaḥpurapālabhāvitabhujiṣyaḥ,	vkacid-nRpa-abalA-balAtkAra-kRzwa-nartyamAna-nRttAn-abijQa-antaHpurapAla-BAvita-BujizyaH,
   saparvata iva kusumarāśibhiḥ, sādhāragṛha iva sīdhuprapābhiḥ,	sa-parvataH iva kusuma-rASiBiH, sa-ADAra-gRhaH iva sIDu-prapABiH,
   sanandanavana iva pārijātakāmodaiḥ sanīhāra iva karpūrareṇubhiḥ, sāṭṭahāsa	sanandana-vanaH iva pArijAtaka-AmodEH sa-nIhAraH iva karpUra-reNuBiH, sa-awwahAsa
   iva paṭaharavaiḥ, sāmṛtamathana iva mahākalakalaiḥ, sāṃvarta iva	iva pawaha-ravEH, sa-amRta-maTanaH iva mahA-kalakalEH, sAMvarte iva
   rāsakamaṇḍaleḥ, saromāñca iva bhūṣaṇamaṇikiraṇaiḥ, sapaṭṭabandha iva	rAsaka-maNxaleH, sa-romAQcaH iva BUzaNa-maNi-kiraNEH, sa-pawwabanDaH iva
   candanalalāṭikābhiḥ, saprasava iva pratiśabdakaiḥ, sapraroha iva	candana-lalAwikABiH, sa-prasavaH iva prati-SabdakEH, sa-prarohaH iva
   prasādadānairutsavāmodaḥ /	prasAda-dAnEH-utsava-AmodaH /
   skandhāvalambamānakesaramālāḥ kāmbojavājina ivāskandantaḥ, taralatārakā	skanDa-avalambamAna-kesara-mAlAH kAmboja-vAjinaH iva-askandantaH, tarala-tArakA
   hariṇā ivoḍḍīyamānāḥ, sagarasutā iva	hariNAH iva-uxxIyamAnAH, sagara-sutAH iva
   khanitrairnirdayaiścaraṇābhighātairdārayanto bhuvam,	KanitrEH-nirdayEH-caraNa-aBiGAtEH-dArayantaH Buvam,
   anekasahasrasaṃkhyāścikrīḍuryuvānaḥ /	aneka-sahasra-saMKyAH-cikrIxuH-yuvAnaH /
   kathamapi tālāvacaracāraṇacaraṇakṣobhaṃ cakṣame kṣamā /	kaTam-api tAla-avacara-cAraNa-caraNa-kzoBam cakzame kzamA /
   kṣitipālakumārakāṇāṃ ca khelatāmanyonyāsphālairābharaṇeṣu muktāphalāni	kzitipAla-kumArakANAm ca Kela-tAm-anyonya-AsPAlEH-ABaraNezu muktAPalAni
   pheluḥ /	PeluH /
   sindūrareṇunā punarutpannahiraṇyagarbhagarbhaśoṇitaśoṇāśamiva	sindUra-reNunA punar-utpanna-hiraNyagarBa-garBa-SoNita-SoNASam-iva
   brahnāṇḍakapālamabhavat /	brahna-aNxa-kapAlam-aBavat /
   paṭavāsapāṃsupaṭalena prakaṭitamandākinīsaikatasahasramiva śuśubhe	pawavAsa-pAMsu-pawalena prakawita-mandAkinI-sEkata-sahasram-iva SuSuBe
   nabhastalam /	naBastalam /
   viprakīryamāṇapiṣṭātakaparāgapiñjaritātapā	viprakIryamANa-pizwa-Ataka-parAga-piQjarita-AtapA
   bhuvanakṣobhaviśīrṇapitāmahakaḥmalakiñjalkarajorājirañjita iva	Buvana-kzoBa-viSIrNa-pitAmaha-kaHmala-kiQjalka-rajaH-rAji-raQjitaH iva
   rejurdivasāḥ /	rejuH-divasAH /
   saṃghaṭṭavighaṭitahārapatitamuktāphalapaṭaleṣu caskhāla lokaḥ /	saMGawwa-viGawita-hAra-patita-muktAPala-pawalezu casKAla lokaH /
   sthānasthāneṣu ca mandamandamāsphālyamānāliṅgyakena śiñjānamañjuveṇunā	sTAna-sTAnezu ca manda-mandam-AsPAlyamAna-AliFgyakena SiQjAna-maQju-veNunA
   jhaṇajhaṇāyamānajhallarīkeṇa tāḍyamānatantrīpaṭahikena	JaNa-JaNAyamAna-JallarIkeNa tAxyamAna-tantrI-pawahikena
   vādyamānānuttālālābuvīṇena kalakāṃsyakośīvkaṇitakāhalena	vAdyamAna-anuttAla-alAbu-vINena kalakAMsi-akoSIvkaNitakAhalena
   samakāladīyamānānuttālatālikenātodyavādyenānugamyamānāḥ, pade pade	sama-kAla-dIyamAna-anuttAla-tAlikena-atodya-vAdyena-anugamyamAnAH, pade pade
   jhaṇajhaṇitabhūṣaṇaravairapi sahṛdayairivānuvartamānatālalayāḥ, kokilā iva	JaNa-JaNita-BUzaNa-ravEH-api sahRdayEH-iva-anuvartamAna-tAla-layAH, kokilAH iva
   madakalakākalīkomalālāpinyaḥ, viṭānāṃ karṇāmṛtānyaślīlarāsakapadāni	mada-kalakA-kalI-komala-AlApinyaH, viwAnAm karNa-amRtAni-aSlIla-rAsaka-padAni
   gāyantyaḥ, samuṇḍamālikāḥ, sakarṇapallavāḥ, sacandanatilakāḥ,	gAyanti-aH, sa-muNxamAlikAH, sa-karNa-pallavAH, sa-candana-tilakAH,
   samucchritābhirvalayāvalīvācālābhirbāhulatikābhiḥ	samucCritABiH-valaya-AvalIva-acAlABiH-bAhu-latikABiH
   savitāramivāliṅgayantyaḥ, kuhkumapramṛṣṭirucirakāyāḥ kāśmīrakiśorya iva	savitAram-iva-AliFgayantyaH, kuhkuma-pramRzwi-rucira-kAyAH kASmIraki-SoryaH iva
   valgantayaḥ, nitambabimbalambivikaṭakuraṇaṭakaśekharāḥ pradīptā iva	valgantayaH, nitamba-bimba-lambi-vikawa-kuraNawaka-SeKarAH pradIptAH iva
   rāgāgninā, sindūracchaṭācchuritamukhamudrāḥ, śāsanapaṭṭapaṅktaya	rAga-agninA, sindUra=-CawA-AcCurita-muKa-mudrAH, SAsana-pawwa-paFktaya
   ivāpratihataśāsanasya kandarpasya, muṣṭiprakīryamāṇakarpūrapaṭavāsapāṃsulā	iva-apratihata-SAsanasya kandarpasya, muzwi-prakIryamANa-karpUra-pawa-vAsa-pAMsulA
   manorathasaṃcaraṇarathyā iva yauvanasya, uddāmakusumadāmatāḍitataruṇajanāḥ	manoraTa-saMcaraNa-raTyAH iva yOvanasya, uddAma-kusuma-dAma-tAxita-taruNa-janAH
   pratīhārya iva taruṇamahotsavasya, prajalatpatrakuṇḍalā lasantyo latā iva	pratIhArya iva taruNa-mahA-utsavasya, prajalat-patra-kuNxalAH lasantyaH latAH iva
   madanacandanadrumasya, lalitapadahaṃsakaravamukharāḥ samullasantyo vīcaya	madana-candana-drumasya, lalita-pada-haMsa-karava-muKarAH samullasantyaH vIcaya
   iva śṛṅgārarasasāgarasya, vācyāvācyavivekaśūnyā bālakrīḍā iva	iva SRFgAra-rasa-sAgarasya, vAcya-avAcya-viveka-SUnyAH bAla-krIxAH iva
   saubhāgyasya, ghanapaṭaharavotkaṇṭakitagātrayaṣṭayaḥ ketakya iva	sOBAgyasya, Gana-pawa-ha-rava-utkaNwakita-gAtra-yazwayaH ketakyaH iva
   kusumadhūlimudgirantyaḥ, āviṣṭā iva narendravṛndaparivṛtāḥ, prītaya iva	kusuma-DUlim-udgirantyaH, AvizwAH iva narendra-vRnda-parivRtAH, prItayaH iva
   hṛdayamapaharantyaḥ, gītaya iva rāgamuddīpayantyaḥ, puṣṭaya	hRdayam-apaharantyaH, gItayaH iva rAgam-uddIpayantyaH, puzwaya
   ivānandamutpādayantyaḥ, madamapi madayantya iva, rāgamapi rañjayantya iva,	iva-Anandam-utpAdayantyaH, madam-api madayantyaH iva, rAgam-api raQjayantyaH iva,
   ānandamapi ānandayantya iva, nṛtyamapi nartayamānā iva,	Anandam-api AnandayantyaH iva, nRtyam-api nartayamAnAH iva,
   utsavamapyutsavayantya iva, kaṭākṣekṣiteṣu pibantya ivāpāṅgaśuktibhiḥ,	utsavam-api-utsavayantyaH iva, kawAkza-Ikzitezu pibantyaH iva-apAFga-SuktiBiH,
   tarjaneṣu saṃyamayantya iva nakhamayūkhapāśaiḥ, kopābhinayeṣu tāḍayantaya	tarjanezu saMyamayantyaH iva naKa-mayUKa-pASEH, kopa-aBinayezu tAxayantaya
   iva bhrūlatāvibhāgaiḥ, praṇayasaṃbhāṣaṇeṣu varṣantya iva sarvarasān,	iva BrU-latA-viBAgEH, praNaya-saMBAzaNezu varzantyaH iva sarva-rasAn-,
   caturacaṅkramaṇeṣu vikirantya iva vikārān, paṇyavilāsinyaḥ prānṛtyan /	catura-caFkramaNezu vikirantyaH iva vikArAn, paNya-vilAsinyaH prAnRtyan /
   anyatra vetrivetravitrāsitajanadattāntarālāḥ dhriyamāṇadhavalātapatravanā	anyatra vetri-vetra-vitrAsita-janadattA-antarAlAH DriyamANa-Dava-la-Ata-patra-vanA
   vanadevatā iva kalpatarutalavicāriṇyaḥ	vana-devatAH iva kalpa-taru-tala-vicAriNyaH
   kāścitskandhobhayapālīlambamānalambottarīyalagnahastā līlādolādhirūḍhā iva	kAScid-skanDa-uBaya-pAlI-lambamAna-lamba-uttarIya-lagna-hastAH lIlA-dola-aDirUXAH iva
   preṅkhantyaḥ,	preFKantyaH,
   kāścitkanakakeyūrakoṭivipāṭyamānapaṭṭāṃśukottaraṅgāstaraṅgiṇya iva	kAScid-kanaka-keyUra-kowi-vipAwyamAna-pawwa-aMSuka-uttaraFgAH-taraFgiNyaH iva
   taraccakravākasīmantyamānasrotasaḥ,	tarat-cakravAka-sImantyamAna-srotasaH,
   kāściduddhūyamānadhavalacāmarasaṭālagnatrikaṇṭakavalitavikaṭakaṭākṣāḥ	kAScid-udDUyamAna-Davala-cAmara-sawA-lagna-trikaNwaka-valita-vikawa-kawAkzAH
   sarasya iva haṃsākṛṣyamāṇanīlotpalavanāḥ,	sarasyaH iva haMsa-AkRzyamANa-nIlotpala-vanAH,
   kāściccalaccaraṇacyutālaktakāruṇasvedaśīkarasicyamānabhavanahaṃsāḥ,	kAScid-calat-caraNa-cyuta-alaktaka-aruNa-sveda-SIkara-sicyamAna-Bavana-haMsAH,
   saṃdhyārāgarajyamānendubimbā iva kaumudīrajanyaḥ,	saMDyA-rAga-rajyamAna-indu-bimbAH iva kOmudIra-janyaH,
   kāścitkaṇṭhanihitakāñcanakāñcīguṇāñcitakañcukivikārākuñcitabruvaḥ	kAScid-kaNWa-nihita-kAQcana-kAQcI-guNa-AQcita-kaQcuki-vikAra-AkuQcitabruvaH
   kāmavāgurā iva prasāritabāhupāśā rājamahiṣyaḥ prārabdhanṛttā vilesuḥ /	kAma-vAgurAH iva prasArita-bAhu-pASAH rAja-mahizyaH prArabDa-nRttAH vilesuH /
   sarvataśca nṛtyataḥ streṇasya galadabhiḥ pādālaktakairaruṇitā rāgamayīva	sarvatas-ca nRtyataH streNasya galadaBiH pAda-alaktakEH-aruNitA rAga-mayI-iva
   śuśoṇa kṣoṇī /	SuSoNa kzoNI /
   samullasadbhiḥ stanamaṇḍalairmaṅgalakalaśamaya iva babhūva mahotsavaḥ /	samullasadBiH stana-maNxalEH-maFgala-kalaSa-mayaH iva baBUva mahA-utsavaH /
   bhujalatāvikṣepairma-ṇālavalayamaya iva rarāja jīvalokaḥ /	Buja-latA-vikzepEH-ma-NAla-valaya-mayaH iva rarAja jIva-lokaH /
   samullasadbhirvilāsasmitaistaḍinmaya ivākriyata kālaḥ /	samullasadBiH-vilAsa-smitEH-taxit-mayaH iva-akriyata kAlaH /
   cañcalānāṃ cakṣuṣāmaṃ śubhiḥ kṛṣṇasāramayā ivāsan vāsarāḥ /	caQcalAnAm cakzuzA-Amam SuBiH kRzNa-sAra-mayAH iva-Asan vAsarAH /
   samullasadbhiḥ śirīṣakusumastabakakarṇapūraiḥ śukapicchamaya iva	samullasadBiH SirIza-kusuma-stabaka-karNapUrEH Suka-picCa-mayaH iva
   haritacchāyo 'bhūdātapaḥ /	harita=-CAyaH aBUt-AtapaH /
   visraṃsamānairdhammillatamālapalvaiḥ kajjalamayamivālakṣyatāntarikṣam /	visraMsamAnEH-Dammilla-tamAla-palvEH kajjala-mayam-iva-alakzyata-antarikzam /
   utkṣiptairhastakisalayaiḥ kamalinīmayya iva babhāsire sṛṣṭayaḥ	utkziptEH-hasta-kisalayEH kamalinI-mayyaH iva baBAsire sRzwayaH
   māṇikyendrāyudhānāmarciṣā cārṣipatramayā iva cakāśire ravimarīcayaḥ /	mANikya-indrAyuDAnAm-arcizA ca-Arzi-patra-mayAH iva cakASire ravi-marIcayaH /
   raṇatāmābharaṇagaṇānāṃ pratiśabdakaiḥ kiṅkiṇīmayya iva śiśiñjire diśaḥ /	raNa-tAm-ABaraNa-gaNAnAm pratiSabdakEH kiFkiNI-mayyaH iva SiSiQjire diSaH /
   jaratyo 'pyunmādinya iva ramaṇyo reṇuḥ /	jaratyaH api-unmAdinyaH iva ramaNyaH reNuH /
   varṣīyāṃso 'pi grahagṛhītā iva nāpatrepire /	varzIyAMsaH api graha-gRhItAH iva na-apatrepire /
   vidvāṃso 'pimattā ivātmānaṃ visasmaruḥ /	vidvAMsaH api-mattAH iva-AtmAnam visasmaruH /
   ninatiṣayā munīnāmapi manāṃsi vipuspuluḥ /	ninatizayA munInAm-api manAMsi vipuspuluH /
   sarvasvaṃ ca dadau narapatiḥ /	sarva-svam ca dadO narapatiH /
   diśi diśi kuberakoṣā ivālupyanta lokena draviṇarāśayaḥ /	diSi diSi kubera-kozAH iva-alupyanta lokena draviNa-rASayaH /
   evaṃ ca vṛtte tasminmahotsave, śanaiḥ śanaiḥ punarapyatikrāmati kāle, deve	evam ca vRtte tasmin-mahA-utsave, SanEs SanEs punar-api-atikrAmati kAle, deve
   cottamāṅganihitarakṣāsarṣape, samunmiṣatpratāpāgniphuliṅga iva goro	ca-uttamAFga-nihita-rakzA-sarzape, samunmizat-pratApa-agni-PuliFgaH iva goro
   canāpiñjaritavapuṣi, samabhivyajyamānasahajakṣātratejasīva	canA-piQjarita-vapuzi, samaBivyajyamAna-sahaja-kzAtra-tejasi-iva
   hāṭakabaddhavikaṭavyāghranakhapaṅktimaṇḍitagrīvake;	hAwaka-badDa-vikawa-vyAGra-naKa-paFkti-maNxita-grIvake;
   hṛdayodbhidyamānadarpāṅkura iva, prathamāvyaktajalpitena satyasya	hRdaya-udBidyamAna-darpa-aFkuraH iva, praTama-avyakta-jalpitena satyasya
   śanaiḥśanaikaroṅkāramivakurvāṇe, mugdhasmitaiḥ kusumairiva madhukarakulāni	SanEs-Sana-eka-roFkAram-ivakurvANe, mugDa-smitEH kusumEH-iva maDukara-kulAni
   bandhuhṛdayānyākarṣati, jananīpayodharakalaśapayaḥsīkalarasekādiva	banDu-hRdayAni-Akarzati, jananI-payoDara-kalaSa-payaH-sI-kalara-sekAt-iva
   jāyamānairvilāsahasitāṅkurairdarśanakairarlakriyamāṇamukhakamalake,	jAyamAnEH-vilAsa-hasita-aFkurEH-darSana-kEH-arla-kriyamANa-muKa-kamalake,
   cāritraivāntaḥ purastrīkadambakena pālyamāne, mantra iva sacivamaṇḍalena	cAritra-eva-antar pura-strI-kadambakena pAlyamAne, mantraH iva saciva-maNxalena
   rakṣyamāṇe, vṛtta iva kulaputrakalokenāmucyamāne, yaśasīvātmavaśena	rakzyamANe, vRttaH iva kula-putraka-lokena-amucyamAne, yaSasi-iva-Atma-vaSena
   saṃvardhyamāne, mṛgapatipota iva rakṣipuruṣaśastrapañjaramadhyagate,	saMvarDyamAne, mRgapati-potaH iva rakzi-puruza-Sastra-paQjara-maDya-gate,
   dhātrīkarāṅgulilagne pañcaṣāṇi padāni prayacchati harṣe, ṣaṣṭhaṃ	DAtrI-kara-aFguli-lagne paQcazANi padAni prayacCati harze, zazWam
   varṣamavatarati ca rājyavardhane devī yaśomatī garbheṇādhatta	varzam-avatarati ca rAjya-varDane devI yaSomatI garBeNa-aDatta
   nārāyaṇamūrtiriva vasudhāṃ devīṃ rājyaśriyam /	nArAyaNa-mUrtiH-iva vasuDAm devIm rAjya-Sriyam /
   pūrṇeṣu ca prasavadivaseṣu dīrgharaktanālanetrāmutpalinīmiva sarasī,	pUrNezu ca prasava-divasezu dIrGa-rakta-nAla-netrAm-utpalinIm-iva sarasI,
   haṃsamadhurasvarāṃ śaradamiva prāvṛṭ, kusumasukumārāvayavāṃ vanarājimiva	haMsa-maDura-svarAm Saradam-iva prAvRw, kusuma-sukumAra-avayavAm vana-rAjim-iva
   madhuśrīḥ, mahākanakāvadāta vasudhārāmiva dyauḥ, prabhāvarṣiṇīṃ	maDu-SrIH, mahA-kanaka-avadAta vasu-DArAm-iva dyOH, praBA-varziNIm
   ratnajātimiva velā, sakalajananayanānandakāriṇīṃ candralekhāmiva pratipat,	ratna-jAtim-iva velA, sakala-jana-nayana-Ananda-kAriNIm candraleKAm-iva pratipat,
   sahasranetradarśanayogyāṃ jayantīmiva śacī, sarvabhūbhudabhyarthitāṃ	sahasra-netra-darSana-yogyAm jayantIm-iva SacI, sarva-BUBudaByarTitAm
   gaurīmiva menā prasūtavatī duhitaram /	gOrIm-iva menA prasUtavatI duhitaram /
   yayā dvayoḥ sutayorapi stanayorivaikāvalīlatayā nitarāmarājata jananī /	yayA dvayoH sutayoH-api stanayoH-iva-eka-avalIla-tayA nitarAm-arAjata jananI /
   arimanneva tu kāle devyā yaśomatyā bhrātā	ariman=-eva tu kAle devyA yaSomatyA BrAtA
   sutamaṣṭavarṣadeśīyamudbhūyamānakuṭilakākapakṣakaśikhaṇḍaṃ	sutam-azwa-varza-deSIyam-udBUyamAna-kuwila-kAka-pakzaka-SiKaNxam
   khaṇḍaparaśuhuṅkārāgnidhūmalekhānubaddhamūrdhānaṃ makaradhvajamiva	KaNxa-paraSu-huFkAra-agni-DUma-leKA-anubadDa-mUrDAnam makaraDvajam-iva
   punarjātam, ekenendranīlakuṇḍalāśuśyāmalitena śarīrārdhenetareṇa ca	punar-jAtam, ekena-indranIla-kuNxala-aSuSya-amalitena SarIra-arDena-itareNa ca
   trikaṇṭakamuktāphalālokadhavalitena saṃpṛttāvatāramiva	trikaNwaka-muktAPala-Aloka-Davalitena saMpRtta-avatAram-iva
   hariharayordarśayantam, pīnaprakoṣṭhapratiṣṭhitapuṣpalohavalayaṃ	hari-harayoH-darSayantam, pIna-prakozWa-pratizWita-puzpa-loha-valayam
   paraśurāmamiva kṣatrakṣapaṇakṣīṇaparasupāśacihnitaṃ bālatāḍgatam,	paraSurAmam-iva kzatra-kzapaNa-kzINa-parasu-pASa-cihnitam bAla-tAxgatam,
   kaṇṭhasūtragrathitabhaṅgurapravālāṅkuraṃ hiraṇyakaśipumivoraḥ	kaNWa-sUtra-graTita-BaFgura-pravAla-aFkuram hiraNyakaSipum-iva-uraH
   kāṭhinyakhaṇḍitanarasiṃhanakharakhaṇjaṃ gṛhītajanmāntaram, śaiśave 'pi	kAWinya-KaNxita-nara-siMha-naKara-KaNjam gRhIta-janma-antaram, SESave api
   savāṣṭambhaṃ bījamiva voryadramasya bhaṇḍināmānamanucaraṃ	sa-vAzwamBam bIjam-iva vA-uryadramasya BaNxi-nAmAnam-anucaram
   kumārayorarpitavān /	kumArayoH-arpitavAn /
   avanipatestu tasyopari putrayostṛtīyasya netrayoriveśvarasya tulyaṃ	avanipateH-tu tasya-upari putrayoH-tRtIyasya netrayoH-iva-ISvarasya tulyam
   darśanamāsīt /	darSanam-AsIt /
   rājaputrāvapi sakalajīvalokahṛdayānādadāyinī tena prakṛtidakṣiṇena	rAja-putrO=-api sakala-jIva-loka-hRdaya-anAdadAyinI tena prakRti-dakziNena
   madhumādhavāviva malayamārutenopetau nitarāṃ rejatuḥ /	maDu-mADavO=-iva malaya-mArutena-upetO nitarAm rejatuH /
   krameṇacāpareṇeva bhrātrā prajānandena saha vardhamānau yauvanamavateratuḥ	krameNa-cApareNa-iva BrAtrA prajA-Anandena saha varDamAnO yOvanam-avateratuH
   sthirorustambhau ca pṛthuprakoṣṭhau dīrghabhujārgalau vikaṭoraḥkavāṭau	sTira-Uru-stamBO ca pRTu-prakozWO dIrGa-Buja-argalO vikawa-uraH-kavAwO
   prāṃśuśālābhirāmau mahānagarasaṃniveśāviva sarvalokāśrayakṣamau babhūvatuḥ	prAMSu-SAla-aBirAmO mahA-nagara-saMniveSO=-iva sarva-loka-ASraya-kzamO baBUvatuH
   atha candrasūryāviva sphurajjyotsnā	aTa candra-sUryO=-iva sPurat-jyotsnA
   śaḥpratāpākrāntabhavānāvabhirāmadurnirīkṣyau, agnimārutāviva	SaH-pratApa-AkrAnta-BavAnO=-aBirAma-durnirIkzyO, agni-mArutO=-iva
   samabhivyaktatejobalāvekībhūtau, śilākaṭhinakāyabandhau	samaBivyakta-tejaH-balO=-ekIBUtO, SilA-kaWina-kAya-banDO
   himavadvindhyāvivācalau, mahāvṛṣāviva kṛtayugayogyau, aruṇagaruḍāviva	himavat-vinDyO=-iva-acalO, mahA-vRzO=-iva kRta-yuga-yogyO, aruNa-garuxO=-iva
   harivāhanavibhaktaśarīrau, indropendrāviva nāgendaragatau, karṇārjunāviva	hari-vAhana-viBakta-SarIrO, indra-upendrO=-iva nAga-indara-gatO, karNa-arjunO=-iva
   kuṇḍalakirīṭadharau, pūrvāparadigbhāgāviva	kuNxala-kirIwa-DarO, pUrva-apara-diS-BAgO=-iva
   sarvatejasvināmudayāstamayasaṃpādanatamarthau,	sarva-tejasvinAm-udaya-astamaya-saMpAdanatam-arTO,
   amāntāvivātimānenāsannavelārgalanirodhasaṃkaṭe kukuṭīrake, tejaḥparāṅmukhī	amAntO=-iva-ati-mAnena-Asanna-vela-argala-niroDa-saMkawe kukuwIrake, tejaH-parAFmuKI
   chāyāmapi jugupsamānau, svātmapratibimbenāpi pādanakhalagnena lajjamānau,	CAyAm-api jugupsamAnO, sva-Atma-pratibimbena-api pAda-naKa-lagnena lajjamAnO,
   śiroruhāṇāmapi bhaṅgena duḥkhamavatiṣṭamānau, cūḍāmaṇisaṃkrāntenāpi	SiroruhANAm-api BaFgena duHKam-avatizwamAnO, cUxAmaNi-saMkrAntena-api
   dvitīyenātapatreṇāpatrapamāṇau, bhagavati ṣaṇmukhe 'pi	dvitIyena-AtapatreNa-apatrapamANO, Bagavati zaNmuKe api
   svāmiśabdenāsukhāyamānaśravaṇau, darpaṇadṛṣṭenāpi pratipuruṣeṇa	svAmi-Sabdena-asuKAyamAna-SravaNO, darpaNa-dRzwena-api prati-puruzeNa
   dūyamānanayanau, saṃdhyāñjalighaṭaneṣvapi śūlāyamānottamāhgau,	dUyamAna-nayanO, saMDyA-an-jali-Gawanezu-api SUlAyamAna-uttamA-hgO,
   jaladharadhṛtenāpi dhanuṣā dodhūyamānahṛdayau,	jalaDara-DRtena-api DanuzA doDUyamAna-hRdayO,
   ālekhyakṣitipatibhirapyapraṇamadbhiḥ saṃtapyamānacaraṇau,	AleKya-kziti-patiBiH-api-apraNamadBiH saMtapyamAna-caraNO,
   parimitamaṇḍalasaṃtuṣṭaṃ tejaḥ saviturapyabahumanyamānau,	parimita-maNxala-saMtuzwam tejaH savituH-api-abahumanyamAnO,
   bhūbhṛdapahṛtalakṣmīkaṃ sāgaramapyupahasantau, balavantamakṛtavigrahaṃ	BUBRt-apa-hRta-lakzmIkam sAgaram-api-upahasantO, balavantam-akRta-vigraham
   mārutamapi nindantau, himavato 'pi camarībālavyajanavījitena dahyamānau,	mArutam-api nindantO, himavataH api camarI-bAla-vyajana-vIjitena dahyamAnO,
   jaladhīnāmapi śaṅkhaiḥ khidyamānau, catuḥsamudrādhipatimaparaṃ	jalaDInAm-api SaFKEH KidyamAnO, catur-samudra-aDipatim-aparam
   pracetasamapyasahamānau, anapahṛtacchatrānapi vicchāyānavanipālān	pracetasamapi-asahamAnO, anapahRta=-CatrAn-api vicCAyA-anava-nipAlAn
   kurvāṇau, sādhuṣvapyasevitaprasannau, mukhena madhukṣarantau,	kurvANO, sADuzu-api-asevita-prasannO, muKena maDukzarantO,
   duṣṭarājavaṃśānūṣmaṇā dūrasthitānapi mlānimānayantau, anudivasaṃ	duzwa-rAja-vaMSAn-UzmaNA dUra-sTitAn-api mlAnimAnayantO, anu-divasam
   śastrāmyāsaśyāmikākalaṅkitamaśeṣarājakapratāpāgninirvapaṇamalinami va	Sastra-AmyAsa-SyAmikA-kalaFkitam-aSeza-rAjaka-pratApa-agni-nirvapaNa-malinami va
   karatalamudvahantau, yogyākāleṣu	kara-talam-udvahantO, yogya-akAlezu
   dhīrairdhanurdhvanibhirabhyarṇopabhogādigvadhūbhirivālapantau	DIrEH-DanuH-DvaniBiH-aByarNa-upaBoga-Adi-gvaDUBiH-iva-AlapantO
   rājyavardhana iti harṣa iti sarvasyāmeva	rAjya-varDanaH iti harzaH iti sarvasyAm-eva
   pṛthivyāmāvirbhūtaśabdaprādurbhāvau svalpīyasaiva kālena dvīpāntareṣvapi	pRTivyAm-AvirBUta-Sabda-prAdurBAvO svalpIyasA-eva kAlena dvIpa-antarezu-api
   prakāśatāṃ jagmatuḥ /	prakASa-tAm jagmatuH /
   ekadā ca tāvāhūya bhuktavānabhyantaragataḥ pitā sasnehamavādīt--"vatsau!	ekadA ca tO=-AhUya BuktavAn-aByantara-gataH pitA sa-sneham-avAdIt---"vatsO!
   prathamaṃ rājyāṅgaṃ, durlabhāḥ sadbhṛtyāḥ /	praTamam rAjya-aFgaM, durlaBAH sat-BRtyAH /
   prāyeṇa paramāṇava iva samavāyeṣvanuguṇībhūya dravyaṃ kurvanti pārthivaṃ	prAyeNa paramANavaH iva samavAyezu-anuguNIBUya dravyam kurvanti pArTivam
   kṣudrāḥ krīḍārasena nartayantatau mayūratāṃ nayanti bāliśāḥ /	kzudrAH krIxA-rasena nartayantatO mayUra-tAm nayanti bAliSAH /
   darpaṇamivānupraviśyātmīyāṃ prakṛtiṃ saṃkrāmayanti pallavikāḥ /	darpaNam-iva-anupraviSya-AtmIyAm prakRtim saMkrAmayanti pallavikAH /
   svapnā iva mithyādarśanairasadbuddhiṃ janayanti vipralambhakāḥ /	svapnAH iva miTyA-darSanEH-asat-budDim janayanti vipralamBakAH /
   gītanṛtyahasitairunmattatāmāvahantyapekṣitā vikārā iva vātikāḥ, cātakā iva	gIta-nRtya-hasitEH-unmatta-tAm-Avahanti-apekzitAH vikArAH iva vAtikAH, cAtakAH iva
   tṛṣṇāvanto na śakyante grahītumakulīnāḥ mānase mīnamiva	tRzNAvantaH na Sakyante grahItum-akulInAH mAnase mInam-iva
   sphurantamevābhiprāyaṃ gṛhṇanti jālikāḥ /	sPurantam-eva-aBiprAyam gRhNanti jAlikAH /
   yamapaṭṭikā ivāmbare citramālikhantyudgītakāḥ /	yama-pawwikAH iva-ambare citram-AliKanti-udgItakAH /
   śalyaṃ hṛdaye nikṣipantyatimārgaṇāḥ /	Salyam hRdaye nikzipanti-ati-mArgaNAH /
   yataḥ sarvairebhirdeṣābhiṣaṅgairasaṃgatau babhudhaipadhābhiḥ parīkṣitau	yatas sarvEH-eBiH-deza-aBizaFgEH-asaMgatO baBuDA-epaDABiH parIkzitO
   śucī vinītau vikrāntāvabhirūpau mālavarājaputrau bhrātarau bujāviva me	SucI vinItO vikrAntO=-aBirUpO mAlava-rAja-putrO BrAtarO bujO=-iva me
   śarīrādavyatiriktau	SarIrAt-avyatiriktO
   kumāraguptamādhavaguptanāmānāvasmābhirbhavatoranucaratvārthamimau	kumAragupta-mADavagupta-nAmAnO=-asmABiH-BavatoH-anucaratva-arTam-imO
   nirdiṣṭau /	nirdizwO /
   anayorupari bhavadbhyāmapi nānyaparijanasamavṛttibhyāṃ bhavitavyam',	anayoH-upari BavadByAm-api na-anya-parijana-sama-vRttiByAm Bavitavyam-a,
   ityuktvā tayorāhvānāya pratīhāramādideśa /	iti-uktvA tayoH-AhvAnAya pratIhAram-AdideSaH /
   na cirād dvāradeśanihitalocanau rājyavardhanaharṣau pratīhāreṇa saha	na cirAt dvAra-deSa-nihita-locanO rAjya-varDana-harzO pratIhAreNa saha
   praviśantam, agrato jyeṣṭhamaṣṭādaśavarṣavayasaṃ nātyuccaṃ	praviSantam, agratas jyezWam-azwAdaSa-varza-vayasam na-ati-uccam
   nātikharvamatigurubhiḥ padanyāsairanekanarapatisaṃcaraṇacalāṃ	na-ati-Karvam-ati-guruBiH pada-nyAsEH-aneka-narapati-saMcaraNa-calAm
   niścalīkurvāṇamivorvīm,	niScalIkurvANam-iva-urvIm,
   anavaratābhyastalaṅghanaghanopacayakaṭhinamāṃsamedurādūrudvayānniṣpatatevānulvaṇajānugranthiprasūtena	anavarata-aByasta-laFGana-Gana-upacaya-kaWina-mAMsa-medurAdUru-dvayAt-nizpatatA-iva-anulvaNa-jAnu-granTi-prasUtena
   tanutarajaṅghākāṇḍayugalena bhāsamānam, ullikhitapārśvaprakāśitakraśimnā	tanutara-jaFGA-kANxa-yugalena BAsamAnam, ulliKita-pArSva-prakASi-ta-kra-SimnA
   mandaramiva surāsurarabhasabhramitavāsukikaṣaṇakṣīṇena madhyena	mandaram-iva sura-asura-raBasa-Bramita-vAsuki-kazaNa-kzINena maDyena
   lakṣyamāṇam ativistīrṇenorasā svāmisaṃbhāvanānāmaparimitānāmavakāśamiva	lakzyamANam ati-vistIrNena-urasA svAmi-saMBAvanAnAm-aparimitAnAm-avakASam-iva
   prayacchantam, pralambamānasya bhujayugalasya	prayacCantam, pralambamAnasya Buja-yugalasya
   nibhṛtalalitairvikṣepairatidustaraṃ tarantamiva yauvanodadhim,	niBRta-lalitEH-vikzepEH-ati-dustaram tarantam-iva yOvana-udaDim,
   vāmakarakaṭakamāṇikyamarīcigañjarījālinyā	vAma-kara-kawaka-mANikya-marIci-gaQjarI-jAlinyA
   samudbhidyamānapratāpānalaśikhāpallavayeva	samudBidyamAna-pratApa-anala-SiKA-pallava-yA-iva
   cāpaguṇakiṇalekhayāṅkitapīvaraprakoṣṭham,	cApa-guNa-kiNa-leKayA-aFkita-pIvara-prakozWam,
   ālohinīmuccāṃsataṭāvalambinīmastragrahaṇavratavidhṛtāṃ rauravīmiva tvacaṃ	AlohinIm-ucca-aMsa-tawa-avalambinIm-astra-grahaNa-vrata-viDRtAm rOravIm-iva tvacam
   karṇābharaṇamaṇeḥ prabhāṃ bibhrāṇam,	karNa-ABaraNa-maNeH praBAm biBrANam,
   utkoṭikeyūrapatrabhaṅgaputrikāpratibimbagarbhakapolaṃ mukhaṃ	utkowi-keyUra-patra-BaFga-putrikA-pratibimba-garBa-kapolam muKam
   candramasamiva hṛdayasthitarohiṇīkamudvahantam,	candramasam-iva hRdaya-sTita-rohiNIkam-udvahantam,
   acapalāstamitatārakeṇādhomukhena cakṣuṣā śikṣayantamiva	acapala-astamita-tArakeNa-aDomuKena cakzuzA Sikzayantam-iva
   lakṣmīlābhottānitamukhāni paṅkajavanāni vinayam,	lakzmI-lABa-uttAnita-muKAni paFkaja-vanAni vinayam,
   svāmyanurāgamivāmlātakamuttaṃsīkṛtaṃ śirasā dhārayantam, nirdayayā	svAmi-anurAgam-iva-amlAtakam-uttaMsIkRtam SirasA DArayantam, nirdayayA
   kaṅkaṇabhaṅgabhītasakalakārmukārpitāmiva namratāṃ prakāśayantatam, śaiśava	kaFkaNa-BaFga-BIta-sakala-kArmuka-arpitAm-iva namra-tAm prakASayantatam, SESava
   eva nirjitairindriyairaribhiriva saṃyataiḥ śobhamānam, praṇayinīmiva	eva nirjitEH-indriyEH-ariBiH-iva saMyatEH SoBamAnam, praNayinIm-iva
   viśvāsabhūmiṃ kulaputratāmanuvratamānam, tejasvinamapi śīlenāhlādakena	viSvAsa-BUmim kula-putra-tAm-anuvratamAnam, tejasvinam-api SIlena-AhlAdakena
   savitāramiva śaśinātargatena virājamānam, acalānāmapi kāyakārkhasyena	savitAram-iva SaSinA-atargatena virAjamAnam, acalAnAm-api kAyaka-arKasyena
   gandhanamivācarantam, darśanakrītamānandaste vikrīṇānamiva jana	ganDanam-iva-Acarantam, darSana-krItam-AnandaH-te vikrINAnam-iva jana
   saubhāgyena kumāraguptam, pṛṣṭhatastasya kanīyāṃsamatiprāṃśutayā gauratayā	sOBAgyena kumAraguptam, pRzWatas-tasya kanIyAMsam-ati-prAMSutayA gOratayA
   ca manaḥ śilāśelamiva saṃcarantam, anulbaṇamālatīkusumaśekharanibhena	ca manaH SilA-Selam-iva saMcarantam, anulbaNa-mAlatI-kusuma-SeKara-niBena
   nirjigamiṣatā guruṇa śirasi cumbitamiva yaśasā,	nirjigamizatA guruNa Sirasi cumbitam-iva yaSasA,
   parasparaviruddhayorvinayayauvanayościrāt prathamasaṃgamacihnamiva	paraspara-virudDayoH-vinaya-yOvanayoH-cirAt praTama-saMgama-cihnam-iva
   bhrūsaṃgatakena kathayantam, atidhīratayā hṛdayanihitā svāmibhaktimiva	BrU-saMgatakena kaTayantam, ati-DIra-tayA hRdaya-nihitA svAmi-Baktim-iva
   niścalāṃ dṛṣṭiṃ dhārayantam, acchācchacandanarasānulepanaśītalaṃ	niScalAm dRzwim DArayantam, acCa-acCa-candana-rasa-anulepana-SItalam
   saṃnihitahāropadhānaṃ vakṣaḥsthalamanantasāmantasaṃkrānti śrāntāyāḥ śriyo	saMnihita-hAra-upaDAnam vakzaH-sTalam-ananta-sAmanta-saMkrAnti SrAntAyAH SriyaH-
   viśālaṃ śaśimaṇiśilāpaṭṭaśayanamiva bibrāṇam, cakṣuḥ	viSAlam SaSi-maNi-SilA-pawwa-Sayanam-iva bibrANam, cakzuH
   kuraṅgakairghoṇāvaṃśaṃ varāhauḥ skandhapīṭhaṃ mahiṣaiḥ prakoṣṭhabandhaṃ	kuraFgakEH-GoNA-vaMSam varAhOH skanDa-pIWam mahizEH prakozWa-banDam
   vyāghraiḥ parākramaṃ kesaribhirgamanaṃ	vyAGrEH parAkramam kesariBiH-gamanam
   mataṅgajairmṛgayākṣapitaśeṣairbhītairutkocamiva dattaṃ darśayanta	mataFga-jEH-mRgayA-kzapita-SezEH-BItEH-utkocam-iva dattam darSayanta
   mādhavaguptaṃ dadṛśatuḥ /	mADava-guptam dadRSatuH /
   praviśya ca tau dūrādeva caturbhirahgairuttamāṅgena ca gāṃ spṛśantau	praviSya ca tO dUrAt-eva caturBiH-ahgEH-uttamAFgena ca gAm spRSantO
   namaścakratuḥ /	namaH-cakratuH /
   snigdhanarendradṛṣṭinirdiṣṭāmucitāṃ bhūmiṃ bhejāte /	snigDa-narendra-dRzwi-nirdizwAm-ucitAm BUmim BejAte /
   muhūrtaṃ ca sthitvā bhūpatirādideśa tau--"adyaprabhṛti bhavadbhyāṃ	muhUrtam ca sTitvA BUpatiH-AdideSa tO--"adya-praBRti BavadByAm
   kumārāvanuvartanīyau' iti /	kumArO=-anuvartanIyO-a iti /
   "yathājñāpayati devaḥ' iti medinīdo lāyamānamaulibhyāmutthāya	"yaTA-AjQApayati devaH-a iti medinIdaH lAyamAna-mOliByAm-utTAya
   rājyavradhanaharṣau praṇematuḥ /	rAjya-vraDana-harzO praNematuH /
   tau ca pitaram /	tO ca pitaram /
   tataścārabhya kṣaṇamapi nimeṣonmeṣāviva	tatas-ca-AraBya kzaNam-api nimeza-unmezO=-iva
   cakṣurgocarādanapayāntāvucchvāsaniḥśvāsāviva naktandivamabhimukhasthitau	cakzuH-gocarAt-anapayAntO=-ucCvAsa-niHSvAsO=-iva naktandivam-aBimuKa-sTitO
   bhujāviva satatapārśvavartinau kumārayostau babhūvatuḥ /	BujO=-iva satata-pArSva-vartinO kumArayoH-tO baBUvatuH /
   atha rājyaśrīrapi nṛttagītādiṣu vidagdhāsu sakhīṣu sakalāsu kalāsu ca	aTa rAjya-SrIH-api nRtta-gIta-Adizu vidagDAsu saKIzu sakalAsu kalAsu ca
   pratidivasamupacīyamānaparicayā śanaiḥ śanairavardhata /	pratidivasam-upacIyamAna-paricayA SanEs SanEs-avarData /
   parimitaireva divasairyaunavanamāruroha /	parimitEH-eva divasEH-yOnavanam-Aruroha /
   nipeturekasyāṃ tasyāṃ śarā iva lakṣyabhuvi bhūbhujāṃ sarveṣāṃ dṛṣaśṭayaḥ /	nipetuH-ekasyAm tasyAm SarAH iva lakzya-Buvi BUBujAm sarvezAm dRzaSwayaH /
   nūtasaṃpreṣamādibhiśca tāṃ yayācire rājānaḥ /	nUta-saMprezam-AdiBiH-ca tAm yayAcire rAjAnaH /
   kadācittu rājāntaḥpuraprasādasthito bāhyakakṣyāvasthitena puruṣeṇa	kadAcid-tu rAja-antaHpura-prasAda-sTitaH bAhya-kakzya-avasTitena puruzeNa
   svaprastāvāgatāṃ gīyamānāmāryāmaśṛṇot--	sva-prastA=-AgatAm gIyamAnAm-AryAm-aSRNot--
   "udvegamahāvarte pātayati payodharonnamanakāle /	"udvega-mahA-Avarte pAtayati payoDara-unnamana-kAle /
   saridiva taṭamanuvarṣaṃ vivardhamānā sutā pitaram' // 4.5 //	sarit-iva tawam-anu-varzam vivarDamAnA sutA pitaram-a // 4.5 //
   tāṃ ca śrutvā pārśvasthitāṃ mahādevīmutsāritaparijano jagāda--"devi!	tAm ca SrutvA pArSva-sTitAm mahAdevIm-utsArita-parijanaH jagAda--"devi!
   taruṇībhūtā vatsā rājyaśrīḥ /	taruNIBUtAH vatsAH rAjya-SrIH /
   etadīyā guṇavatteva kṣaṇamapi hṛdayānnāpayāti me cintā /	etadIyAH guNavat-tA-iva kzaNam-api hRdayAt-na-apayAti me cintA /
   yauvanārambha eva ca kanyakānābhindhanībhavanti pitaraḥ saṃtāpānalasya /	yOvana-AramBaH eva ca kanyakAnABinDanIBavanti pitaraH saMtApa-analasya /
   hṛdayamandhakārayati medivasamiva payodharonnatirasyāḥ /	hRdayam-anDakArayati medivasam-iva payoDara-unnatiH-asyAH /
   kenāpi kṛtā dharmyā nābhimatā me sthitireyaṃ	kena-api kRtA DarmyA na-aBimatA me sTitiH-eyam
   yadaṅgasaṃbhūtānyaṅkalālitānyaparityājyānyapatyakānyakāṇḍa	yad-aFga-saMBUtAni-aFka-lAlitAni-aparityAjyAni-apatyakAnya-kANxa
   evāgatyāsaṃstutairnīyante /	eva-Agatya-asaMstutEH-nIyante /
   etāni tāni khalvaṅkanasthānāni saṃsārasya /	etAni tAni Kalu-aFkana-sTAnAni saMsArasya /
   seyaṃ sarvābhibhāvinī śokāgnedahiśaktiryadapatyatve samāne 'pi jātāyāṃ	sA-iyam sarva-aBiBAvinI Soka-agnet-ahi-SaktiH-yat-apatya-tve samAne api jAtAyAm
   duhitari dūyante santaḥ /	duhitari dUyante santaH /
   etadrathaṃ janmakāla eva kanyakābhyaḥ prayacchanti salilamaśrubiḥ sādhavaḥ	etat-raTam janma-kAle eva kanyakAByaH prayacCanti salilam-aSrubiH sADavaH
   eta dbhayādakṛtadāraparigrahāḥ parihṛtagṛhavasatayaḥ	ete dBayAt-akRta-dAra-parigrahAH parihRta-gRha-vasatayaH
   śūnyānyaraṇyānyadhiśerate munayaḥ /	SUnyAni-araNyAni-aDiSerate munayaH /
   ko hi nāma saheta sacetano virahamapatyānām /	kaH hi nAma saheta sa-cetanaH viraham-apatyAnAm /
   yathā yathā samāpatanti dūtā varāṇāṃ varākī lajjamāneva cintā tathā tathā	yaTA yaTA samApatanti dUtA varANAm varAkI lajjamAnA-iva cintA taTA taTA
   nitarāṃ praviśati mehṛdayam /	nitarAm praviSati mehR-dayam /
   kiṃ kriyate /	kim kriyate /
   tathāpi gṛhagatairanugantavyā eva lokavṛttayaḥ /	taTA-api gRha-gatEH-anugantavyAH eva loka-vRttayaH /
   prāyeṇa ca satsvapyanyeṣu varaguṇeṣvabhijanamevānurudhyante dhīmantaḥ /	prAyeNa ca satsu-api-anyezu vara-guNezu-aBijanam-eva-anuruDyante DImantaH /
   dharaṇīdharāṇāṃ ca mūrdhni sthito māheśvarā pādanyāsa iva	DaraNIDarANAm ca mUrDni sTitaH mAheSvarA pAda-nyAsaH iva
   sakalabhuvananamaskṛto maukharo vaṃśaḥ /	sakala-Buvana-namaskRtaH mOKaraH vaMSaH /
   tatrāpi tilakabhūtasyāvantivarmaṇaḥ sūnuragrajo grahavarmā nāma	tatra-api tilaka-BUtasya-avantivarmaNaH sUnuH-agrajaH grahavarmA nAma
   grahapatiriva gāṃ gataḥ pituranyūno guṇairenāṃ prārthayate /	grahapatiH-iva gAm gataH pituH-anyUnaH guNEH-enAm prArTayate /
   yadi bhavatyā api matiranumanyate tatastasmai dātumicchāmi' ityuktavati	yadi BavatyA api matiH-anumanyate tatas-tasmE dAtum-icCAmia iti-uktavati
   bhartari duhitṛsnehakātaratarahadayā sāśrulocanā mahādevī	Bartari duhitR-snehaka-ataratara-hadayA sa-aSru-locanA mahAdevI
   pratyuvāca--āryaputra! saṃvardhanamātropayoginyo dhātrīnirviśeṣā bhavanti	pratyuvAca---Arya-putra! saMvarDana-mAtra-upayoginyaH DAtrI-nirviSezAH Bavanti
   khalu mātaraḥ kanyakānām /	Kalu mAtaraH kanyakAnAm /
   dāne tu pramāṇamāsāṃ pitaraḥ /	dAne tu pramANam-AsAm pitaraH /
   kevalaṃ kṛpākaṭataviśeṣaḥ sudūreṇa tanayasnehādatiricyate duhitṛsneha /	kevalam kRpA-kawata-viSezaH su-dUreNa tanaya-snehAt-atiricyate duhitR-snehaH /
   yathā neyaṃ yāvajjavīvamāvayorārgitāṃ prati padyate tathāryaputra eva	yaTA na-iyam yAvat-javIvamAvayoH-ArgitAm prati padyate taTA-Arya-putraH eva
   jānāti' iti /	jAnAti-a iti /
   rājā tu jātaniścayo duhitṛdānaṃ prati samāhūya sutāvapi viditārthāvakārṣīt	rAjA tu jAta-niScayaH duhitR-dAnam prati samAhUya sutO=-api vidita-arTO=-akArzIt-
   śobhate ca divase grahavarmaṇā kanyāṃ prārthayituṃ preṣitasya	SoBate ca divase grahavarmaNA kanyAm prArTayitum prezitasya
   pūrvāgatasyaiva pradhānadūtapuruṣasya kare sarvarājakulasamakṣaṃ	pUrva-Agatasya-eva praDAna-dUta-puruzasya kare sarva-rAja-kula-samakzam
   duhitṛdānalalamapātayat /	duhitR-dAna-lalam-apAtayat /
   jātamudi kṛtārthe gate ca tasminnāsanneṣu ca	jAta-mudi kRtArTe gate ca tasmin=-Asannezu ca
   vivāhadivaseṣūddāmadīyamānatāmbūlapaṭavāsakusumaprasādhitasarvalokam,	vivAha-divasezu-uddAma-dIyamAna-tAmbUla-pawa-vAsa-kusuma-prasADita-sarva-lokam,
   sakaladeśādiśyamānaśilpisārthāgamanam,	sakala-deSa-AdiSyamAna-Silpi-sArTa-Agamanam,
   avanipālapuruṣagṛhītasamagragrāmīṇānīyamānopakaraṇasaṃbhāram,	avanipAla-puruza-gRhIta-samagra-grAmINa-AnIyamAna-upakaraNa-saMBAram,
   rājadauvārikopanīyamānānekanṛpopāyanam,	rAja-dOvArikA-upanIyamAna-aneka-nRpa-upAyanam,
   upanimantritāgatabandhuvargasaṃvargaṇvayagrarājavallabham,	upanimantrita-Agata-banDu-varga-saMvargaNvayagra-rAja-vallaBam,
   labdhamadhumadapracaṇḍacarmakārakarapuṭollālitakoṇapaṭuvighaṭṭanaraṇanmaṅgalapaṭaham,	labDa-maDu-mada-pracaNxa-carmakAra-kara-puwa-ullAlita-koNa-pawu-viGawwa-na-raNat-maFgala-pawaham,
   piṣṭapañcāṅgulamaṇḍyamānolūkhalamukalaśilādyupakaraṇam,	pizwa-paQca-aFgula-maNxyamAna-ulUKala-mukala-SilA-Adi-upakaraNam,
   aśeṣāśāmukhāvirbhūtacāraṇaparamparāpūryamāṇaprakoṣṭhapratiṣṭhāpyamānendrāṇīdaivatam,	aSeza-ASA-muKa-AvirBUta-cAraNa-paramparA-pUryamANa-prakozWa-pratizWApyamAna-indrANI-dEvatam,
   sitakusumavilepanavasanasatkṛtaiḥ	sita-kusuma-vilepana-vasana-satkRtEH
   sūtradhārairādīyamānavivāhavedīsūtrapātam, utkūrcakakaraiśca	sUtra-DArEH-AdIyamAna-vivAha-vedI-sUtra-pAtam, utkUrcaka-karEH-ca
   sudhākarpūraskandhairadhirohiṇīsamārūḍhairdhavairdhavalīkriyamāṇaprāsādapratolīprākāraśikharam,	suDA-karpUra-skanDEH-aDirohiNI-samArUXEH-DavEH-DavalI-kriyamANa-prAsAda-pratolI-prAkAra-SiKaram,
   kṣuṇṇakṣālyamānakusumbhasaṃbhārāmbhaḥplavapūrarajyamānajanapādapallavam,	kzuNNa-kzAlyamAna-kusumBa-saMBAra-amBaH-plava-pUra-rajya-mAna-jana-pAda-pallavam,
   nirūpyamāṇayautakayogyamātaṅgaturahgataraṅgitāṅganam,	nirUpyamANa-yOtaka-yogya-mAtaFga-turahga-taraFgita-aFganam,
   gaṇanābhiyuktagaṇakagaṇagṛhyamāṇalagnaguṇam,	gaNanA-aBi-yukta-gaNaka-gaNa-gRhyamANa-lagna-guNam,
   gandhodakavāhimakaramukhapraṇālīpūryamāṇakrīḍāvāpīsamūham,	ganDa-udaka-vAhi-makara-muKa-praNAlI-pUryamANa-krIxA-vApI-samUham,
   hemakāracakraprakrāntahāṭakaghaṭanaṭāṅkāravācālitālindakam,	hemakAra-cakra-prakrAnta-hAwaka-Gawa-nawa-aFkAra-vAcAlita-Alindakam,
   uttāpitābhinavabhittipātyamānabahalavālukākaṇṭhakālepākulālepakalokam,	uttApita-aBinava-Bitti-pAtyamAna-bahala-vAlukA-kaNWaka-Alepa-Akula-Alepaka-lokam,
   caturacitrakaracakravālalikhyamānamāṅgalyālekhyam,	catura-citrakara-cakravAla-liKyamAna-mAFgalya-AleKyam,
   lepyakārakadambakakriyamāṇamṛnmayamīnakūrmamakaranārikelakadalīpūgavṛkṣakam,	lepya-kAra-kadambaka-kriyamANa-mRd-maya-mIna-kUrma-makara-nArikela-kadalI-pUgavRkzakam,
   kṣitipālaiśca svayamāvaddhakakṣyaiḥ svāmyarpitakarmaśobhāsaṃpādanākulaiḥ	kzitipAlEH-ca svayam-AvadDa-kakzyEH svAmi-arpita-karma-SoBA-saMpAdana-AkulEH
   sindūrakuṭṭimabhūmīśca	sindUra-kuwwima-BUmIH-ca
   masṛṇayadbhirvinihitasarasātarpaṇahastānvinyastālaktakapāṭalāṃśca	masRNayadBiH-vinihita-sarasa-AtarpaNa-hastAn-vinyasta-alaktaka-pAwalAn=-ca
   cūtāśokapallavalāñchitaśikharānudvāhavitardikāstambhānuttambhayadbhiḥ	cUta-aSoka-pallava-lAQCita-SiKarAn-udvAha-vitardikA-stamBa-an-uttamBayadBiH
   prārabdhavividhavyāpāram, āsūryodayācca praviṣṭābhiḥ satībhiḥ subhagābhiḥ	prArabDa-viviDa-vyApAram, AsUrya-udayAt-ca pravizwABiH satIBiH suBagABiH
   surūpābhiḥ suveśābhiravidha vābhiḥ	surUpABiH su-veSABiH-aviDa vABiH
   sindūrarajorājirājitalalāṭābhirvadhūvarago tragrahaṇagarbhāṇi	sindUra-rajaH-rAji-rAjita-lalAwABiH-vaDU-vara-gaH tra-grahaNa-garBANi
   śrutisubhagāni maṅgalāni	Sruti-suBagAni maFgalAni
   gāyantībhirbahuvidhavarṇakādigdhāṅgulībhirgrīvāsūtrāṇi ca	gAyantIBiH-bahuviDa-varNaka-AdigDa-aFgulIBiH-grIvA-sUtrANi ca
   citrayantībhiscitralatālekhyakuśalābhiḥ kalaśāṃśca	citrayantIBiH-citra-latA-leKya-kuSalABiH kalaSAn=-ca
   dhavalitāñśītalaśārājiraśreṇīśca	DavalitAn-SItala-SAra-ajira-SreNIH-ca
   maṇḍayantībhirabhinnapuṭakarpāsatūlapallavāṃśca	maNxayantIBiH-aBinna-puwa-karpAsa-tUla-pallavAn=-ca
   vaivāhikakaṅkaṇorṇāsūtrasaṃnāhāṃśca	vEvAhika-kaFkaNa-UrNA-sUtra-saMnAhAn=-ca
   rañjayantībhirbalāśanāghṛtaghanīkṛtakuṅkumakalkamiśritāṃścāṅgarāgāṃllāvaṇyaviśeṣakṛnti	raQjayantIBiH-bala-aSana-aGRta-GanIkRta-kuFkuma-kalka-miSritAn=-ca-aFgarAgAn=-lAvaNya-viSeza-kRnti
   ca mukhālepanāni kalpayantībhiḥ kakkolamiśrāḥ sjātīphalāḥ	ca muKa-AlepanAni kalpayantIBiH kakkola-miSrAH sjAtIPalAH
   sphuratsphītasphāṭikakarpūraśakalakhacitāntarālā lavaṅgamālā racayantībhiḥ	sPurat-sPIta-sPAwika-karpUra-Sakala-Ka-cita-antarAlA lavaFga-mAlA racayantIBiH
   samantātsāmantasīmantinībhirvyāptam,	samantAt-sAmanta-sImantinIBiH-vyAptam,
   bahuvidhabhaktinirmāṇanipuṇapurāṇapaurapurandhribadhyamānairbaddhaiścācāracaturāntaḥ	bahuviDa-Bakti-nirmANa-nipuNa-purANa-pOra-puranDri-baDyamAnEH-badDEH-ca-AcAra-caturA-antaH
   purajaratījanitapūjārājamānarajakarajyamānai	pura-jaratI-janita-pUjA-rAjamAna-rajaka-rajyamAnE
   raktaiścobhayapaṭāntalagnaparijanapreṅkholitaiśchāyāsu śoṣyamāṇaiḥ	raktEH-ca-uBaya-pawa-anta-lagna-parijana-preFKA-ulitEH-CAyAsu SozyamANEH
   śuṣkaiśca	SuzkEH-ca
   kuṭilakramarūpakriyamāṇapallavaparabhāgairaparairārabdhakuṅkumapaṅkasthāsakacchuraṇeraparairudbhujabhujiṣyabhajyamānabhaṅgurottarīyaiḥ	kuwila-krama-rUpa-kriyamANa-pallava-para-BAgEH-aparEH-ArabDa-kuFkuma-paFka-sTAsa-kacCuraNeH-aparEH-udBuja-Bujizya-BajyamAna-BaFgura-uttarIyEH
   kṣaumaiśca bādaraiśca dukūlaiśca lālātantujaiścāṃśukaiśca netraisca	kzOmEH-ca bAdarEH-ca dukUlEH-ca lAlA-tantu-jEH-ca-aMSukEH-ca netrEH-ca
   nirmokanibhairakaṭhorarambhāgarbhakomalairniḥśvāsahāryaiḥ	nirmoka-niBEH-akaWora-ramBA-garBa-komalEH-niHSvAsa-hAryEH
   sparśānumeyairvāsobhiḥ sarvataḥ sphuradbhirindrāyudhasahasrairiva	sparSa-anumeyEH-vAsoBiH sarvatas sPuradBiH-indrAyuDa-sahasrEH-iva
   saṃchāditam, ujjvalanicolakāvaguṇṭhyamānahaṃsakulaiśca	saMCAditam, ujjvala-nicolaka-avaguNWyamAna-haMsa-kulEH-ca
   śayanīyaistārāmuktāphalopacīyamānaiśca	SayanIyEH-tArA-muktAPala-upacIyamAnEH-ca
   kañcukairanekopāyogapāṭyamānaiścāparimitaiḥ	kaQcukEH-aneka-upAyoga-pAwyamAnEH-ca-aparimitEH
   paṭṭapaṭīsahasrairabhinavarāgakaumaladukūlarājamānaiśca paṭavitānaiḥ	pawwa-pawI-sahasrEH-aBinava-rAga-kOmala-dukUla-rAjamAnEH-ca pawa-vitAnEH
   stavarakanivahanirantaracchādyamānasamastapaṭalaiśca	stavaraka-nivaha-nirantara=-CAdyamAna-samasta-pawalEH-ca
   maṇḍapairuccitranetrapaṭaveṣṭyamānaiśca stambhairujjvalaṃ ramaṇīyaṃ	maNxapEH-uccitra-netra-pawavezwyamAnEH-ca stamBEH-ujjvalam ramaNIyam
   cautsukyadaṃ ca maṅgalyaṃ cāsīdrājakulam /	ca-Otsukya-dam ca maFgalyam ca-AsIt-rAja-kulam /
   devī tu yaśomatī vivāhotsavaparyākulahṛdayā hṛdayena bhartari, kutūhalena	devI tu yaSomatI vivAha-utsava-paryAkula-hRdayA hRdayena Bartari, kutUhalena
   jāmātari, snehena duhitari, upacāreṇa nimantritastrīṣu, ādeśena parijane,	jAmAtari, snehena duhitari, upacAreNa nimantrita-stri-izu, AdeSena parijane,
   śarīreṇa saṃcaraṇe, cakṣuṣā kṛtākṛtapratyavekṣaṇeṣu, ānandena mahotsave,	SarIreNa saMcaraNe, cakzuzA kRta-akRta-pratyavekzaNa-izu, Anandena mahA-utsave,
   ekāpi bahudhā vibhaktevābhavat /	ekA-api bahuDA viBaktA-iva-aBavat /
   bhūpatirapyuparyupari visarjitoṣṭravāmījanitajāmātṛjoṣaḥ	BUpatiH-api-upari-upari visarjita-uzwra-vAmI-janita-jA-mAtR-jozaH
   satyapyājñāsaṃpādanadakṣe mukhekṣaṇapare parijane samaṃ putrābhyāṃ	sati-api-AjQA-saMpAdana-dakze muKa-IkzaNa-pare parijane samam putrAByAm
   duhitṛsnehavivalavaḥ sarvaṃ svayamakarot /	duhitR-sneha-vivalavaH sarvam svayam-akarot /
   evaṃ ca tasminnavidhavāmaya iva bhavati rājakule, maṅgalamaya iva jāyamāne	evam ca tasmin=-aviDava-AmayaH iva Bavati rAja-kule, maFgala-mayaH iva jAyamAne
   jīvaloke, cāraṇamayeṣviva lakṣyamāṇeṣu diṅmukheṣu, paṭaharavamaya iva kṛte	jIva-loke, cAraNa-mayezu-iva lakzyamANezu diFmuKezu, pawaha-rava-mayaH iva kRte
   'ntarikṣe, bhūṣaṇamaya iva bhramati parijane, bāndhavamaya iva dṛśyamāne	antarikze, BUzaNa-mayaH iva Bramati parijane, bAnDava-mayaH iva dRSyamAne
   sarge, nirvṛtimaya ivopalakṣyamāṇe kāle, lakṣmīmaya iva vijṛmbhamāṇe	sarge, nirvRti-mayaH iva-upalakzyamANe kAle, lakzmI-mayaH iva vijRmBamANe
   mahotsave nidhāna iva sukhasya, phala iva janmanaḥ pariṇāma iva puṇyasya,	mahA-utsave niDAnaH iva suKasya, PalaH iva janmanaH pariNAmaH iva puNyasya,
   yauvana iva vibhūteḥ, yauvarājya iva prīteḥ, siddhikāla iva manorathasya	yOvanaH iva viBUteH, yOvarAjyaH iva prIteH, sidDi-kAle iva manoraTasya
   vartamāne, gaṇyamāna iva janāṅgulobhiḥ, ālokyamāna iva mārgadhvajaiḥ,	vartamAne, gaNyamAnaH iva jana-aFguloBiH, AlokyamAnaH iva mArga-DvajEH,
   pratyudgamyamāna iva maḍgalyavādyapratiśbadakaiḥ, āhūyamāna iva	pratyudgamyamAnaH iva maxgalI-a-vAdya-pratiSbadakEH, AhUyamAnaH iva
   mauhūrtikaiḥ, ākṛṣyamāṇa iva manorathaiḥ, pariṣvajyamāna iva	mOhUrtikEH, AkRzyamANaH iva manoraTEH, parizvajyamAnaH iva
   vadhūsakhīhṛdayairājagāma vivāhadivasaḥ /	vaDU-saKI-hRdayEH-AjagAma vivAha-divasaH /
   prātareva pratīhāraiḥ samutsāritanikhilānibaddhalokaṃ viviktamakriyata	prAtar-eva pratIhArEH samutsArita-niKilA-nibadDa-lokam viviktam-akriyata
   rājakulam /	rAja-kulam /
   atha mahāpratīhāraḥ praviśya nṛpasamīpam "deva!	aTa mahA-pratIhAraH praviSya nRpa-samIpam "deva!
   jāmāturantikāttāmbūladāyakaḥ pārijātakanāmā saṃptāptaḥ' ityabhidhāya	jAmAtuH-antikAt-tAmbUla-dAyakaH pArijAtaka-nAmA saMptAptaH-a iti-aBiDAya
   svākāraṃ yuvānamadarśayat /	su-a-AkAram yuvAnam-adarSayat /
   rājā tu taṃ dūrādeva jāmātṛbahumānāddarśitādaraḥ "bālaka! kaccitkuśalī	rAjA tu tam dUrAt-eva jAmAtR-bahu-mAnAt-darSita-AdaraH "bAlaka! kaccit-kuSalI
   grahavarmā?' iti papraccha /	grahavarmA?-a iti papracCa /
   asau tu samākarmitanarādhipadhvanirdhāvamānaḥ katicitpadānyupasṛtya	asO tu samAkarmita-nara-aDipa-DvaniH-DAvamAnaH katicid-padAni-upasRtya
   prasārya ca bāhū sevācaturaściraṃ vasuṃdharāyāṃ nirdhāya mūrdhānamutthāya	prasArya ca bAhU sevA-caturaH-ciram vasuMDarAyAm nirDAya mUrDAnam-utTAya
   "deva! kuśalau yathājñāpayasyarcayati ca devaṃ namaskāreṇa' iti	"deva! kuSalO yaTA-AjQApayasi-arcayati ca devam namaskAreNa-a iti
   vyajñāpayat /	vyajQApayat /
   āgatajāmātṛnivedanāgataṃ ca taṃ jñātvā kṛtasatkāraṃ rājā "yāminyāḥ	Agata-jA-mAtR-nivedana-Agatam ca tam jQAtvA kRta-satkAram rAjA "yAminyAH
   prathame yāme vivāhakālātyayakṛto yathā na bhavati doṣaḥ' iti saṃdiśya	praTame yAme vivAha-kAla-atyaya-kRtaH yaTA na Bavati dozaHa iti saMdiSya
   pratīpaṃ prāhiṇot /	pratIpam prAhiNot /
   atha sakalakamalavanalakṣmīṃ vadhūmukha iva saṃcārya samavasite vāsare,	aTa sakala-kamala-vana-lakzmIm vaDU-muKaH iva saMcArya samavasite vAsare,
   vivāhadivasaśriyaḥ pādapallava iva rajyamāne savitari,	vivAha-divasa-SriyaH pAda-pallavaH iva rajyamAne savitari,
   vadhūvarānurāgalaghūkṛtapremalajjiteṣviva vighaṭamāneṣu	vaDU-vara-anurAga-laGU-kRta-prema-lajjitezu-iva viGawamAnezu
   cakravākamithuneṣu, saubhāgyadhvaja iva raktāṃ śukasukumāravapuṣi nabhasi	cakravAka-miTuna-izu, sOBAgya-DvajaH iva raktAm Suka-sukumAra-vapuzi naBasi
   sphurati saṃdhyārāge, kapotakaṇṭhakarvure varayātrāgamanarajasīva	sPurati saMDyA-rAge, kapota-kaNWakarvure vara-yAtrA-gamana-rajasi-iva
   kaluṣayati diṅmukhāni timire, lagnasaṃpādanasajja ivojjihāne jyotirgaṇe	kaluzayati diFmuKAni timire, lagna-saMpAdana-sajjaH iva-ujjihAne jyotiH-gaNe
   vivāhamahgalakalaśa ivodayaśikhariṇā samutkṣipyamāṇe	vivAha-mahgala-kalaSaH iva-udaya-SiKariNA samutkzipyamANe
   vardhamānadhavalacchāye tārādhipamaṇḍale,	varDamAna-Davala=-CAye tArADipa-maNxale,
   vadhūvadanalāvaṇyajyotsnāparipītatamasi pradoṣe, vṛthoditamupahasatsviva	vaDU-vadana-lAvaNya-jyotsnA-paripItatamasi pradoze, vRTA-uditam-upahasatsu-iva
   rajanikaramuttānitamukhesu kumudavaneṣvājagāma	rajanikaram-uttAnita-muKesu kumuda-vanezu-AjagAma
   muhurmuhurullāsitasphārasphuritāruṇacāmaraimanorathairivotthitarāgāgrapallavaiḥ	muhur-muhur-ullAsita-sPAra-sPurita-aruNa-cAmarEmanoraTEH-iva-utTita-rAga-agra-pallavEH
   puraudhāvamānaiḥ pādātairutkarṇakaṭakahayapratiheṣitadīyamānasvāgatairiva	purODa-avamAnEH pAdAtEH-utkarNa-kawaka-haya-pratihezita-dIyamAna-svAgatEH-iva
   vājināṃ vṛndairāpūritadigvibhāgaḥ, calakarṇacāmarāṇāṃ cāmīkaramaya	vAjinAm vRndEH-ApUrita-diS-viBAgaH, cala-karNa-cAmarANAm cAmIkara-maya
   sarvopakaraṇānāṃ varṇakalambināṃ balināṃ ghaṇṭāṭāṅkāriṇāṃ kariṇāṃ	sarva-upakaraNAnAm varNa-kalambinAm balinAm GaNwA-AwAFka-ariNAm kariNAm
   ghaṭābhiḥ, ghaṭayanniva punarindūdayavilīnamandhakāram,	GawABiH, Gawayan=-iva punar-indu-udaya-vilInam-anDakAram,
   nakṣatramālāmaṇḍitamukhīṃ kariṇariṃ niśākara iva paurandarīṃ diśamārūḍhaḥ,	nakzatra-mAlA-maNxita-muKIm kariNarim niSAkaraH iva pOrandarIm diSam-ArUXaH,
   prakaṭitavividhavihagavirutaistālāvacaracāraṇaiḥ puraḥsarairbālo vasanta	prakawita-viviDa-vihaga-virutEH-tAla-avacara-cAraNEH puraHsarEH-bAlaH vasanta
   ivopavanaiḥ kriyamāgakolāhalaḥ, gandhatailāvasekasugandhinā	iva-upavanEH kriya-mAga-kolAhalaH, ganDa-tEla-avaseka-suganDinA
   tīpikācakravālālokena kuṅkumapaṭavāsadhūlipaṭaleneva piñjarīkurvansakalaṃ	tIpikA-cakra-vAla-Alokena kuFkuma-pawa-vAsa-DUli-pawalena-iva piQjarIkurvan-sakalam
   lokam, utphullamallikāmuṇḍamālāmadhyādhyāsitakusumaśekhareṇa śirasā	lokam, utPulla-mallikA-muNxa-mAlA-maDya-aDyAsita-kusuma-SeKareNa SirasA
   hasanniva sapariveṣakṣapākara kaumudīpradoṣam,	hasan=-iva sa-pariveza-kzapAkara kOmudI-pradozam,
   ātmarūpanirjitamakaraketukarāpahṛtena nārmukeṇeva kausumena dāmnā	Atma-rUpa-nirjita-makara-ketu-kara-apahRtena nArmukeNa-iva kOsumena dAmnA
   viracitavaikakṣakavilāsaḥ,	viracita-vEkakzaka-vilAsaH,
   kusumasaurabhagarvabhrāntabhramarakulakalakalapralāpasubhagaḥ pārijāta iva	kusuma-sOraBa-garva-BrAnta-Bramara-kula-kalakala-pralApa-suBagaH pArijAtaH iva
   jātaḥ śriyā saha punaravatārito medinīm,	jAtaH SriyA saha punar-avatAritaH medinIm,
   navavadhūvadanāvalokanakutūhaleneva kṛṣyamāṇahṛdayaḥ patanniva mukhena	nava-vaDU-vadana-avalokana-kutUhalena-iva kRzyamANa-hRdayaH patan=-iva muKena
   pratyāsannalagno grahavarmā /	pratyAsanna-lagnaH grahavarmA /
   rājā tu tamupadvāramāgataṃ caraṇābhyāmeva rājacakrānugamyamānaḥ sasutaḥ	rAjA tu tam-upadvAram-Agatam caraNAByAm-eva rAja-cakra-anugamyamAnaH sa-sutaH
   pratyujjagāma /	pratyujjagAma /
   avatīrṇaṃ ca taṃ kṛtanamaskāraṃ manmathamiva mādhavaḥ prasāritabhujo	avatIrNam ca tam kRta-namaskAram manmaTam-iva mADavaH prasArita-BujaH-
   gāḍhamāliliṅga /	gAXam-AliliFgaH /
   yathākramaṃ pariṣvaktarājyavardhanaharṣaṃ ca haste gṛhītvābhyantaraṃ ninye	yaTAkramam parizvakta-rAjya-varDana-harzam ca haste gRhItvA-aByantaram ninye
   svanirviśeṣāsanadānādinā cainamupacāreṇopacacāra /	sva-nirviSeza-Asana-dAna-AdinA ca-enam-upacAreNa-upacacAra /
   na cirācca gambhīranāmā nṛpateḥ praṇayī vidvāndvijanamā	na cirAt-ca gamBIra-nAmA nRpateH praNayI vidvAn-dvija-namA
   grahavarmāṇamuvāca--"tāta! tvāṃ prāpya cirātkhalu rājyaśriyā ghaṭitau	graha-varmANam-uvAca---"tAta! tvAm prApya cirAt-Kalu rAjya-SriyA GawitO
   tejomayau sakalajagadgoyamānabudhakarṇānandakāriguṇagaṇau	tejaH-mayO sakala-jagat-goyamAna-buDa-karNa-Ananda-kAri-guNa-gaNO
   somasūryavaṃśāviva puṣyabhūtimukaravaṃśau /	soma-sUrya-vaMSO=-iva puzya-BUti-mukara-vaMSO /
   prathamameva kaustubhamaṇiriva guṇaiḥ sthito 'si hṛdaye devasya /	praTamam-eva kOstuBa-maNiH-iva guNEH sTitaH asi hRdaye devasya /
   idānīṃ tu śaśīva sirasā parameśvareṇāsi voḍhavyo jātaḥ' iti /	idAnIm tu SaSI-iva sirasA parameSvareNa-asi voXavyaH jAtaHa iti /
   evaṃ vadatyeva tasminnṛpamupasṛtya mauhūrtikāḥ "deva! samāsīdati lagnavelā	evam vadati-eva tasmin-nRpam-upasRtya mOhUrtikAH "deva! samAsIdati lagna-velA
   vrajatu jāmātā kautukagṛham' ityūcuḥ /	vrajatu jAmAtA kOtuka-gRham-a iti-UcuH /
   atha narendreṇa "uttiṣṭha, gaccha' iti gadito grahavarmā praviśyānta puraṃ	aTa narendreNa "uttizWa, gacCa-a iti gaditaH grahavarmA praviSya-anta puram
   jāmātṛdarśanakutūhalinīnāṃ strīṇāṃ patitāni locanasahasrāṇi	jAmAtR-darSana-kutUhalinInAm strINAm patitAni locana-sahasrANi
   vikacanīlakuvalayavanānīva laṅghayannāsasāda kautukagṛhadvāram /	vikaca-nIla-kuvalayavanAni-iva laFGayan=-AsasAda kOtuka-gRha-dvAram /
   nivāritaparijanaśca praviveśa /	nivArita-parijanaH-ca praviveSa /
   atha tatra katipayāptapriyasakhīsvajanapramadāprāyaparivārām,	aTa tatra katipaya-Apta-priya-saKI-sva-jana-pramadA-prAya-parivArAm,
   aruṇāṃśukāvaguṇṭhitamukhīṃ prabātasaṃdhyāmiva svaprabhayā	aruNa-aMSuka-avaguNWita-muKIm prabAta-saMDyAm-iva sva-praBayA
   niṣprabhānpradīpakānkurvāṇām atisaukumāryaśaṅkiteneva yauvanena	nizpraBAn-pradIpakAn-kurvANAm ati-sOkumArya-SaFkitena-iva yOvanena
   nātinirbharamupagūḍhām, sādhvasanirudhya	na-ati-nirBaram-upagUXAm, sADvasa-niruDya
   mānahṛdayadeśaduḥkhamuktairnibhṛtāyataiḥ svasitairapayāntaṃ	mAna-hRdaya-deSa-duHKa-muktEH-niBRta-AyatEH svasitEH-apaya-antam
   kumārabhāvamivānuśocantīm, atyutkampinīṃ patanabhiyeva trapayā niṣpandaṃ	kumAra-BAvam-iva-anuSocantIm, atyutkampinIm patana-BiyA-iva trapayA nizpandam
   dhāryamāṇām, hastatāmarasapratipakṣamāsannagrahaṇaṃ śaśinamiva rohiṇīṃ	DAryamANAm, hasta-tAmarasa-pratipakzam-Asanna-grahaNam SaSinam-iva rohiNIm
   bhayavepamānamānasāmavalokayantīm, candanadhavalatanulatām,	Baya-vepamAna-mAnasAm-avalokayantIm, candana-Davala-tanula-tAm,
   jyotsnādānasaṃcitalāvaṇyātkumudinīgarbhādiva prasūtām,	jyotsnA-dAna-saMcita-lAvaNyAt-kumudinI-garBAt-iva prasUtAm,
   kumumāmodanirhāriṇīṃ vasantahṛdyādiva nirgatām,	kumuma-Amoda-nirhAriNIm vasanta-hRdyAt-iva nirgatAm,
   niḥśvāsaparimalākṛṣṭamadhurakulā malayamārutādivotpannam,	niHSvAsa-parimala-AkRzwa-maDura-kulA malaya-mAruta-At-iva-utpannam,
   kṛtakandarpānusaraṇāṃ ratimiva punarjātām,	kRta-kandarpa-anusaraNAm ratim-iva punar-jAtAm,
   prabhālāvaṇyamadasaurabhamādhuryaiḥ	praBA-lAvaNya-mada-sOraBa-mADuryEH
   kaustubhaśaśimadirāpārijātāmṛtaprabhavaiḥ sarvaratnaguṇairaparāṇiva	kOstuBa-SaSi-madirA-pArijAta-amRta-praBavEH sarva-ratna-guNEH-aparANiva
   surāsurasṣā ratnākareṇa kalpitāṃ śriyam, snigdhena bālikālokena	sura-asuraszAH ratna-AkareNa kalpitAm Sriyam, snigDena bAlikA-lokena
   sitasiraṇamarakataprabhāharitaśādvalena kapolasthalītalena vinodayantīmiva	sita-siraNamarakata-praBA-harita-SAdvalena kapola-sTalI-talena vinodayantIm-iva
   hāriṇīṃ locanacchāyām, adhomukhaṃ varakautukālokanākulaṃ muhurmuhuḥ	hAriNIm locana=-CAyAm, aDomuKam vara-kOtuka-Alokana-Akulam muhur-muhur-
   kutamukhannamanaprayatnaṃ sakhījanaṃ hṛdayaṃ ca nirbhartsayantī	kuta-muKat-namana-prayatnam saKI-janam hRdayam ca nirBartsayantI
   vadhūmapaśyat /	vaDUm-apaSyat /
   praviśantameva taṃ hṛdayacauraṃ vadhvā samarpitaṃ jagrāha kandarpaḥ /	praviSantam-eva tam hRdaya-cOram vaDvA samarpitam jagrAha kandarpaH /
   parihāsasmeramkhībiśca nārībhiḥ kautukagṛhe yadyatkāryate jāmatātā	parihAsa-smeramKIbiH-ca nArIBiH kOtuka-gRhe yat-yat-kAryate jAma-tAtA
   tattatsarvamatipeśalaṃ cakāra /	tat-tat-sarvam-ati-peSalam cakAra /
   kṛtapariṇayānurūpaveśaparigrahāṃ gṛhītvā kare vadhūṃ nirjagāma jagāma ca	kRta-pariNaya-anurUpa-veSa-parigrahAm gRhItvA kare vaDUm nirjagAma jagAma ca
   navasudhādhavalā nimantritāgataistuṣāraśailopatyakāmiva	nava-suDA-DavalA nimantrita-AgatEH-tuzAraSEla-upatyakAm-iva
   tryambakāmbikāvivāhāhūtairbhūbhṛdbhiḥ parivṛtām,	tryambaka-ambikA-vivAha-AhUtEH-BUBRdBiH parivRtAm,
   sekasukumārayavāṅkuradanturaiḥ pañcāsyaiḥ kalaśaiḥ	seka-sukumAra-yava-aFkura-danturEH paQca-AsyEH kalaSEH
   komalavarṇikāvicitrairamitramukhaiśca	komala-varNikA-vicitrEH-amitra-muKEH-ca
   maṅgalyaphalahastābhirañjalikārikābhirūdbhāsitaparyantām,	maFgalya-Pala-hastABiH-aQjalikArikA-aBiH-u-udBAsita-paryantAm,
   upādhyāyopadhīyamānendhanadhūmāyamānāgnisaṃdhukṣamākṣaṇikopadraṣṭṛdvijām,	upADyAya-upaDIyamAna-inDana-DUmAyamAna-agni-saMDukza-mAkzaNikA-upadrazwR-dvijAm,
   upakṛśānunihitānupahataharitakuśām	upakRSa-anu-nihita-anupahata-harita-kuSAm
   saṃnihitadṛṣadajinājyasruvasamitpūlīnivahām,	saMnihita-dRzada-jina-Ajya-sruva-samiD-pUlI-nivahAm,
   nūtanaśūrpārpitaśyāmalaśamīpalāśamiśralājahāsinīṃ vedīm /	nUtana-SUrpa-arpita-SyAmala-SamI-palASa-miSra-lAja-hAsinIm vedIm /
   āruroha ca tāṃ divamiva sajyotsnaḥ śaśī /	Aruroha ca tAm divam-iva sa-jyotsnaH SaSI /
   samutsasarpa ca vellitāruṇaśikhāpallavasya śikhinaḥ kusumāyudha iva	samutsasarpa ca vellita-aruNa-SiKA-pallavasya SiKinaH kusumAyuDaH iva
   ratidvitīyo raktāśokasya samīpam /	rati-dvitIyaH rakta-aSokasya samIpam /
   hute ca hutabhuji	hute ca hutaBuji
   pradakṣiṇāvartapravṛttābhirvadhūvadanavilokanakutūhalinībhiriva	pradakziNa-Avarta-pravRttABiH-vaDU-vadana-vilokana-kutUhalinIBiH-iva
   jvālābhireva saha pradakṣiṇaṃ babhrāma /	jvAlABiH-eva saha pradakziNam baBrAma /
   pātyamāne ca lājāñjalau	pAtyamAne ca lAjA-aQjalO
   nakhamayūkhadhavalitatanuradṛṣṭapūrvavadhūvararūpavismayasmera ivādṛsyata	naKa-mayUKa-Davalita-tanuH-adRzwa-pUrvavaDU-vara-rUpa-vismaya-smeraH iva-AdRsyata
   vibhāvasuḥ /	viBAvasuH /
   atrāntare svacchakapolodarasaṃkrāntamanalapratibimbamiva nirvāpayantī	atra-antare svacCa-kapola-udara-saMkrAntam-anala-pratibimbam-iva nirvApayantI
   sthūlamuktāphalavikalabāṣpabindusaṃdohadaśitadurdinā nirvadanavikāraṃ	sTUla-muktAPala-vikala-bAzpa-bindu-saMdoha-daSita-durdinA nirvadana-vikAram
   ruroda vadhūḥ /	ruroda vaDUH /
   udaśruvilocanānāṃ ca bāndhavavadhūnāmudapādi mahānākrandaḥ /	udaSru-vilocanAnAm ca bAnDava-vaDUnAm-udapAdi mahAn-AkrandaH /
   parisamāpitavaivāhikakriyākalāpastu jāmātā vadhvā smaṃ praṇanāma śvaśurau	parisamApita-vEvAhika-kriyA-kalApaH-tu jAmAtA vaDvA smam praNanAma SvaSurO
   praviveśa ca dvārapakṣalikhitaratipratidaivataṃ, praṇayibhiriva	praviveSa ca dvAra-pakza-liKita-rati-pratidEvataM, praNayiBiH-iva
   prathamapraviṣṭairalikulaiḥ kṛtakolāhalam, alikulapakṣapavanapreṅkholitaiḥ	praTama-pravizwEH-ali-kulEH kRta-kolAhalam, ali-kula-pakza-pavana-preFKolitEH
   karṇotpalaprahārabhayaprakampitairiva maṅgalapradīpaiḥ prakāśitam,	karNa-utpala-prahAra-Baya-prakampitEH-iva maFgala-pradIpEH prakASitam,
   ekadeśalikhitastabakitaraktāśokatarutalabhājādhijyacāpena	eka-deSa-liKita-stabakita-rakta-aSoka-taru-tala-BAja-aDijya-cApena
   tiryakkūṇitanetratribhāgeṇa śaramṛjūkurvatā kāmadevenādhiṣṭhitam,	tiryakkUNita-netra-tri-BAgeNa Saram-RjUkurvatA kAmadevena-aDizWitam,
   ekapārśvanyastena kāñcanācāmarukeṇetarapārsvavatinyā ca	eka-pArSva-nyastena kAQcana-AcAmarukeNa-itara-pArsvavatinyA ca
   dāntaśapharukadhāriṇyā kanakaputrikayā	dAnta-SaPa-ruka-DAriNyA kanakaputrikayA
   sākṣāllakṣmyevoddaṇḍapuṇḍarīkahastayā sanāthena sopadhānena svāstīrṇena	sAkzAt-lakzmi-A-iva-uddaNxa-puNxarIka-hastayA sanATena sa-upaDAnena su-AstIrNena
   śayanena śobhamānam, śayanasirobhāgasthitena ca kṛtakumudaśobhena	Sayanena SoBamAnam, Sayana-siroBAga-sTitena ca kRta-kumuda-SoBena
   kusumāyudhasāhāyakāyāgatena śaśineva nidrākalaśena rājatena virājamānaṃ	kusumAyuDa-sAhAyakAya-Agatena SaSinA-iva nidrA-kalaSena rAjatena virAjamAnam
   vāsagṛham /	vAsagRham /
   tatra ca hrītāyā navavadhūkāyāḥ parāṅmukhaprasuptāyā maṇibhittidarpaṇeṣu	tatra ca hrItAyAH nava-vaDUkAyAH parAFmuKa-prasuptAyAH maNi-Bitti-darpaNezu
   mukhapratibimbāni prathamālāpākarṇanakautukāgatagṛhadevatānanānīva	muKa-pratibimbAni praTama-AlApa-AkarNana-kOtuka-Agata-gRha-devatA-AnanAni-iva
   maṇigavākṣakeṣu vīkṣamāṇaḥ kṣaṇadāṃ ninye /	maNi-gavAkzakezu vIkzamANaH kzaNadAm ninye /
   sthitvā ca śvaśurakule śīlenāmṛtamiva śvaśrūhṛdaye	sTitvA ca SvaSura-kule SIlena-amRtam-iva SvaSrU-hRdaye
   varṣannabhinavābhinavopacārairapunaruktānyānandamayāni daśa dināni, dattvā	varzan=-aBinava-aBinava-upacArEH-apunaruktAni-Ananda-mayAni daSa dinAni, dattvA
   ca rājadauvārikamiva rājakule raṇaraṇakaṃ yautakaniveditānīva	ca rAja-dOvArikam-iva rAja-kule raNa-raNakam yOtaka-niveditAni-iva
   śambalānyādāya hṛdayāni sarvalarokasya kathaṅkathamapi visarjito nṛpeṇa	SambalAni-AdAya hRdayAni sarvalarokasya kaTaFkaTam-api visarjitaH nRpeNa
   vadhvā saha svadeśamagamaditi /	vaDvA saha sva-deSam-agamat-iti /
   iti śrīmahākavibāṇamaṭṭakṛtau harṣacarite cakravartijanmavarṇanaṃ nāma	iti SrI-mahAkavi-bANam-awwa-kRtO harza-carite cakravarti-janmavarNanam nAma
   caturtha ucchvāsaḥ/	caturTaH ucCvAsaH/
