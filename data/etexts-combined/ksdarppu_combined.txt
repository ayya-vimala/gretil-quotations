   darpadalanam	darpa-dalanam
   prathamo vicāraḥ	praTamaH vicAraH
   praśāntāśeṣavighnāya darpasarpāpasarpaṇāt /	praSAnta-aSeza-viGnAya darpa-sarpa-apasarpaNAt /
   satyāmṛtanidhānāya svaprakāśavikāsine // KDarp_1.1 //	satya-amRta-niDAnAya sva-prakASa-vikAsine // KDarp_1.1 //
   saṃsāravyatirekāya hṛtotsekāya cetasaḥ /	saMsAra-vyatirekAya hRta-utsekAya cetasaH /
   praśamāmṛtasekāya vivekāya namo namaḥ // KDarp_1.2 //	praSama-amRta-sekAya vivekAya namaH namaH // KDarp_1.2 //
   (yugmam)	(yugmam)
   kṣemendraḥ suhṛdāṃ prītyā darpadoṣacikitsakaḥ /	kzemendraH suhRdAm prItyA darpa-doza-cikitsakaH /
   svāsthyāya kurute yatnaṃ madhuraiḥ sūktibheṣajaiḥ // KDarp_1.3 //	svAsTyAya kurute yatnam maDurEH sUkti-BezajEH // KDarp_1.3 //
   kulaṃ vittaṃ śrutaṃ rūpaṃ śauryaṃ dānaṃ tapastathā /	kulam vittam Srutam rUpam SOryam dAnam tapaH-taTA /
   prādhānyena manuṣyāṇāṃ saptaite madahetavaḥ // KDarp_1.4 //	prADAnyena manuzyANAm saptA-ete mada-hetavaH // KDarp_1.4 //
   ahaṃkārābhibhūtānāṃ bhūtānāmiva dehinām /	ahaMkAra-aBiBUtAnAm BUtAnAm-iva dehinAm /
   hitāya darpadalanaṃ kriyate mohaśāntaye // KDarp_1.5 //	hitAya darpa-dalanam kriyate moha-SAntaye // KDarp_1.5 //
   kulaṃ kulaṃ kalayatāṃ mohānmithyābhimāninām /	kulam kulam kalayatAm mohAt-miTyA-aBimAninAm /
   lagnaḥ ko 'yaṃ na jānīmaḥ stabdhagrīvāgrahagrahaḥ // KDarp_1.6 //	lagnaH kaH ayam na jAnImaH stabDa-grIvA-graha-grahaH // KDarp_1.6 //
   kulasya kamalasyeva mūlamanviṣyate yadi /	kulasya kamalasya-iva mUlam-anvizyate yadi /
   doṣapaṅkaprastāntas tadāvaśyaṃ prakāśate // KDarp_1.7 //	doza-paFka-prasta-antaH tadA-avaSyam prakASate // KDarp_1.7 //
   yathā jātyaturaṃgasya na śakyajjātya(?)mucyate /	yaTA jAtya-turaMgasya na Sakyat-jAtya(?)mucyate /
   tathā guṇavataḥ sūnur nirguṇastatkulodbhavaḥ // KDarp_1.8 //	taTA guNavataH sUnuH nirguNaH-tad-kula-udBavaH // KDarp_1.8 //
   ekaścetpūrvapuruṣaḥ kule yajvā bahuśrutaḥ /	ekaH-ced-pUrva-puruzaH kule yajvA bahu-SrutaH /
   aparaḥ pāpakṛnmūrkhaḥ kulaṃ kasyānurvartatām // KDarp_1.9 //	aparaH pApa-kRt-mUrKaH kulam kasya-anurvartatAm // KDarp_1.9 //
   loke kulaṃ kulaṃ tāvad yāvatpūrvasamanvayaḥ /	loke kulam kulam tAvat yAvat-pUrva-samanvayaH /
   guṇaprabhāve vicchinne samāptaṃ sakalaṃ kulam // KDarp_1.10 //	guNa-praBAve vicCinne samAptam sakalam kulam // KDarp_1.10 //
   kulābhimānaḥ kasteṣāṃ jaghanyasthānajanmanām /	kula-aBimAnaH kaH-tezAm jaGanya-sTAna-janmanAm /
   kulakūlaṃkaṣā yeṣāṃ jananyo nimnagāḥ striyaḥ // KDarp_1.11 //	kula-kUlaMkazAH yezAm jananyaH nimnagAH striyaH // KDarp_1.11 //
   kulīnasya kulīnasya navadāridryalajjayā /	kulInasya kulInasya nava-dAridrya-lajjayA /
   kiṃ kulenākulīnāgre yāñcādainyapralāpinaḥ // KDarp_1.12 //	kim kulena-akulIna-agre yAQcA-dEnya-pralApinaH // KDarp_1.12 //
   guṇavatkulajāto 'pi nirguṇaḥ kena pūjyate /	guNavat-kula-jAtaH api nirguNaH kena pUjyate /
   dogdhrīkulodbhavā dhenur vandhyā kasyopayujyate // KDarp_1.13 //	dogDrI-kula-udBavA DenuH vanDyA kasya-upayujyate // KDarp_1.13 //
   svayaṃ kulakṛtastasmād vicārya tyajyatāṃ madaḥ /	svayam kula-kRtaH-tasmAt vicArya tyajyatAm madaH /
   guṇādhīnaṃ kulaṃ jñātvā guṇeṣvādhīyatāṃ matiḥ // KDarp_1.14 //	guNa-aDInam kulam jQAtvA guNezu-ADIyatAm matiH // KDarp_1.14 //
   mūlānveṣaṇacintyamānamaniśaṃ nāstyeva puṃsāṃ kulaṃ strīṇāṃ yatra	mUla-anvezaNa-cintyamAnam-aniSam na-asti-eva puMsAm kulam strINAm yatra
   paramparaiva tanute saṃtānatantukramam /	paramparA-eva tanute saMtAna-tantu-kramam /
   etāsāṃ kṛtakaprapañcaracanālajjāvatīnāṃ puraḥ	etAsAm kRtaka-prapaQca-racanA-lajjAvatInAm puras-
   saṃsaktasmararūḍhagūḍhacaritaṃ tattvena jānāti kaḥ // KDarp_1.15 //	saMsakta-smara-rUXa-gUXa-caritam tattvena jAnAti kaH // KDarp_1.15 //
   kulābhimānābharaṇasya mātā pitāmahī vā prapitāmahī vā /	kula-aBimAna-ABaraNasya mAtA pitAmahI vA prapitAmahI vA /
   yoṣitsvabhāvena yadi praduṣṭā tadeṣa doṣaḥ kulamūlaghātaḥ // KDarp_1.16 //	yozit-svaBAvena yadi praduzwA tat-eza dozaH kula-mUla-GAtaH // KDarp_1.16 //
   sūryavaṃśe triśaṅkuryaś caṇḍālo 'bhūnmahīpatiḥ /	sUrya-vaMSe triSaFkuryaH caNxAlaH aBUt-mahIpatiH /
   dilīparaghurāmādyāḥ kṣitipāstatkulodbhavāḥ // KDarp_1.17 //	dilI-pa-raGu-rAma-AdyAH kzitipAH-tad-kula-udBavAH // KDarp_1.17 //
   bhūbhujāṃ somavaṃśyānāṃ yaḥ pūrvapuruṣo budhaḥ /	BUBujAm soma-vaMSyAnAm yaH pUrva-puruzaH buDaH /
   gurutalpe sa candrasya jāto jagati viśrutaḥ // KDarp_1.18 //	gurutalpe sa candrasya jAtaH jagati viSrutaH // KDarp_1.18 //
   kanyāyāstanayaḥ karṇaḥ kṣetrajāḥ pāṇḍunandanāḥ /	kanyAyAH-tanayaH karNaH kzetra-jAH pANxu-nandanAH /
   sāmānyakulacarcābhiḥ kimanyābhiḥ prayojanam // KDarp_1.19 //	sAmAnya-kula-carcABiH kim-anyABiH prayojanam // KDarp_1.19 //
   mathurāyāmabhūtpūrvaṃ brāhmaṇaḥ śrīmatāṃ varaḥ /	maTurAyAm-aBUt-pUrvam brAhmaNaH SrImatAm varaH /
   yajvā śrutanidhirnāma śrutimānviśrutaśrutaḥ // KDarp_1.20 //	yajvA SrutaniDiH-nAma SrutimAn-viSruta-SrutaH // KDarp_1.20 //
   tasya muktālatā nāma prāṃśuvaṃśasamudbhavā /	tasya muktAlatA nAma prAMSu-vaMSa-samudBavA /
   babhūva vallabhā patnī lāvaṇyalalitākṛtiḥ // KDarp_1.21 //	baBUva vallaBA patnI lAvaNya-lalita-AkRtiH // KDarp_1.21 //
   tasyāṃ tasyābhavatkāntaḥ suvṛttaḥ saguṇāgraṇīḥ /	tasyAm tasya-aBavat-kAntaH su-vRttaH sa-guNa-agraNIH /
   putrastejonidhirnāma vidyāvimaladarpaṇaḥ // KDarp_1.22 //	putraH-tejoniDiH-nAma vidyA-vimala-darpaNaH // KDarp_1.22 //
   sa dhīmānvedavidvādī kaviḥ sarvakalālayaḥ /	sa DImAn-veda-vid-vAdI kaviH sarva-kalA-AlayaH /
   sabhāsu viduṣāṃ cakre lajjayāvanataṃ śiraḥ // KDarp_1.23 //	saBAsu viduzAm cakre lajjayA-avanatam SiraH // KDarp_1.23 //
   taṃ darpadoṣajvaritaṃ grīvāstambhayutaṃ rahaḥ /	tam darpa-doza-jvaritam grIvA-stamBa-yutam rahaH /
   praśamāya pitā snehāt pathyaṃ vaktuṃ pracakrame // KDarp_1.24 //	praSamAya pitA snehAt paTyam vaktum pracakrame // KDarp_1.24 //
   putra mithyābhimānena kiṃ prayāto 'si mūḍhatām /	putra miTyA-aBimAnena kim prayAtaH asi mUXa-tAm /
   yanmadadviradārūḍhaḥ pūjyapūjāsu lajjase // KDarp_1.25 //	yat-mada-dvirada-ArUXaH pUjya-pUjAsu lajjase // KDarp_1.25 //
   nāstyupāyaḥ sa saṃsāre darpaśvabhranipātinām /	na-asti-upAyaH sa saMsAre darpa-Su-aBra-nipAtinAm /
   mūḍhānāṃ kriyate yena kṣanaṃ hastāvalambanam // KDarp_1.26 //	mUXAnAm kriyate yena kzanam hasta-avalambanam // KDarp_1.26 //
   kaṣṭaṃ kenopadiṣṭaste vinaṣṭavinayasmṛteḥ /	kazwam kena-upadizwaH-te vinazwa-vinaya-smRteH /
   madaḥ sādhujanāviṣṭaḥ kulavidyādhanodbhavaḥ // KDarp_1.27 //	madaH sADu-jana-AvizwaH kula-vidyA-Dana-udBavaH // KDarp_1.27 //
   asthiraḥ kulasaṃbandhaḥ sadā vidyāvivādinī /	asTiraH kula-saMbanDaH sadA vidyA-vivAdinI /
   mado mohāya mithyaiva muhūrtanidhanaṃ dhanam // KDarp_1.28 //	madaH mohAya miTyA-eva muhUrta-niDanam Danam // KDarp_1.28 //
   etadeva kulīnatvam etadeva guṇārjanam /	etat-eva kulIna-tvam etat-eva guNa-arjanam /
   yatsadaiva satāṃ satsu vinayāvanataṃ śiraḥ // KDarp_1.29 //	yat-sadA-eva satAm satsu vinaya-avanatam SiraH // KDarp_1.29 //
   dayaiva viditā vidyā satyamevākṣayaṃ dhanam /	dayA-eva viditA vidyA satyam-eva-akzayam Danam /
   akalaṅkavivekānāṃ śīlamevāmalaṃ kulam // KDarp_1.30 //	akalaFka-vivekAnAm SIlam-eva-amalam kulam // KDarp_1.30 //
   abhogasubhagā bhūtir adainyadhavalaṃ kulam /	aBoga-suBagA BUtiH adEnya-Davalam kulam /
   adarpaviśadā vidyā bhavatyunnatacetasām // KDarp_1.31 //	adarpa-viSadAH vidyA Bavati-unnata-cetasAm // KDarp_1.31 //
   dveṣaḥ kasya na doṣāya prītiḥ kasya na bhūtaye /	dvezaH kasya na dozAya prItiH kasya na BUtaye /
   darpaḥ kasya na pātāya nonnatyai kasya namratā // KDarp_1.32 //	darpaH kasya na pAtAya na-unnatyE kasya namra-tA // KDarp_1.32 //
   tyāginā kiṃ daridreṇa kiṃ kulīnena pāpinā /	tyAginA kim daridreNa kim kulInena pApinA /
   tuṣṭena kiṃ kadaryeṇa darpāndhena budhena kim // KDarp_1.33 //	tuzwena kim kadaryeNa darpa-anDena buDena kim // KDarp_1.33 //
   vairāyate suhṛdbhāvaḥ pradānaṃ haraṇāyate /	vErAyate suhRd-BAvaH pradAnam haraNAyate /
   darpabhūtābhibhūtasya vidyā maurkhyaśatāyate // KDarp_1.34 //	darpa-BUta-aBiBUtasya vidyA mOrKya-SatAyate // KDarp_1.34 //
   guṇināṃ matsaraḥ śatrur lubdhānāmatiyācakaḥ /	guNinAm matsaraH SatruH lubDAnAm-atiyAcakaH /
   sarva eva sadarpāṇāṃ na kaścitpriyavādinām // KDarp_1.35 //	sarve eva sa-darpANAm na kaScid-priya-vAdinAm // KDarp_1.35 //
   tasmātkāryastvayā putra nāhaṃkāraḥ kadācana /	tasmAt-kAryaH-tvayA putra na-ahaMkAraH kadAcana /
   darpodgrīvaḥ kilogreṇa mohagrāheṇa gṛhyate // KDarp_1.36 //	darpa-udgrIvaH kila-ugreNa moha-grAheNa gRhyate // KDarp_1.36 //
   vaṃśenonnatiśālinā guṇagaṇenāntaścamatkāriṇā rūpeṇātimanohareṇa mahatā	vaMSena-unnati-SAlinA guNa-gaNena-antar-camat-kAriNA rUpeNa-ati-manohareNa mahatA
   vittena vṛttena vā /	vittena vRttena vA /
   rohanmohamahātarurmadamayaḥ saṃjāyate yaḥ sadā tasyādau	rohat-moha-mahA-taruH-mada-mayaH saMjAyate yaH sadA tasya-AdO
   dṛḍharūḍhamūladalane kāryo 'bhiyogastvayā // KDarp_1.37 //	dRXa-rUXa-mUla-dalane kAryaH aBiyogaH-tvayA // KDarp_1.37 //
   guṇeṣvanādaraṃ putra prāptaśrīrapi mā kṛthāḥ /	guNezu-anAdaram putra prApta-SrIH-api mA kRTAH /
   saṃpūrṇo 'pi ghaṭaḥ kūpād guṇacchinnaḥ patatyadhaḥ // KDarp_1.38 //	saMpUrNaH api GawaH kUpAt guNa=-CinnaH patati-aDas // KDarp_1.38 //
   kulābhimānaṃ tyaja saṃvṛttāgraṃ dhanābhimānaṃ tyaja dṛṣṭanaṣṭam /	kula-aBimAnam tyaja saMvRtta-agram Dana-aBimAnam tyaja dRzwa-nazwam /
   vidyābhimānaṃ tyaja paṇyarūpaṃ rūpābhimānaṃ tyaja kālalehyam // KDarp_1.39	vidyA-aBimAnam tyaja paNya-rUpam rUpa-aBimAnam tyaja kAlalehyam // KDarp_1.39
   putra prayatnena vibodhito 'si na muñcasi tvaṃ yadi darpamoham /	putra prayatnena viboDitaH asi na muQcasi tvam yadi darpa-moham /
   tadeṣa te yāsyati śalyabhāvaṃ tīvrābhitāpaprasavo 'bhimānaḥ // KDarp_1.40	tat-eza te yAsyati Salya-BAvam tIvra-aBitApa-prasavaH aBimAnaH // KDarp_1.40
   vibhūtinalinīgajaḥ sujanamānabhaṅgaśani- nipātapathadaiśikaḥ	viBUti-nalinI-gajaH su-jana-mAna-BaFga-Sani nipAta-paTa-dESikaH
   sukṛtacitradhūmodgamaḥ /	su-kRta-citra-DUma-udgamaH /
   parāśayanavajvaraścaritacandrabimbāmbudaḥ sadā samadacetasāṃ	parASaya-navajvaraH-carita-candra-bimba-ambudaH sadA samada-cetasAm
   guṇavināśaheturmadaḥ // KDarp_1.41 //	guNa-vinASa-hetuH-madaH // KDarp_1.41 //
   anityateyaṃ yadi nityatā syāt sarvaṃ na pāke virasaṃ yadi syāt /	anitya-tA-iyam yadi nityatA syAt sarvam na pAke virasam yadi syAt /
   kulārthavidyādikṛto 'bhimānas tadaiṣa te syānna viḍambanīyaḥ // KDarp_1.42	kula-arTa-vidyA-Adi-kRtaH aBimAnaH tadA-eza te syAt-na vixambanIyaH // KDarp_1.42
   ahaṃ vādī vidyāparicayaguruḥ sarvaviduṣām ahaṃ mānī vāṇīprasaraparipākena	aham vAdI vidyA-paricaya-guruH sarva-viduzAm aham mAnI vANI-prasara-paripAkena
   sukaviḥ /	su-kaviH /
   ahaṃ līlāhaṃsaḥ kuvalayadṛśāṃ mānasacaraḥ karotyantaḥ puṃsāmiti	aham lIlA-haMsaH kuvalaya-dRSAm mAnasa-caraH karoti-antar puMsAm-iti
   madapiśācaḥ paricayam // KDarp_1.43 //	mada-piSAcaH paricayam // KDarp_1.43 //
   lakṣmīḥ kṣaṇakṣayavatī parirakṣitāpi kāyo 'pyapāyanicayasya nikāya eva /	lakzmIH kzaNa-kzayavatI parirakzitA-api kAyaH api-apAya-nicayasya nikAyaH eva /
   saṃbhogayogasukhasaṃgatirapyatathyā mithyābhimānakalanāghana eṣa śāpaḥ //	saMBoga-yoga-suKa-saMgatiH-api-ataTyA miTyA-aBimAna-kalanA-GanaH eza SApaH //
   KDarp_1.44 //	KDarp_1.44 //
   ityukto 'pyasakṛtpitrā līlāmīlitalocanaḥ /	iti-uktaH api-asakRt-pitrA lIlA-mIlita-locanaH /
   sa yayau mattahastīva vegādagaṇitāṅkuśaḥ // KDarp_1.45 //	sa yayO matta-hastI-iva vegAt-agaNita-aFkuSaH // KDarp_1.45 //
   pādena kṣitimālikhanti samadāḥ kopoṣṇaniḥśvāsinas	pAdena kzitim-AliKanti sa-madAH kopa-uzNa-niHSvAsina-s
   tiryagjihmanirīkṣaṇairvidadhati bhrūbhaṅgabhīmaṃ mukham /	tiryak-jihma-nirIkzaNEH-vidaDati BrU-BaFga-BImam muKam /
   sasvedāṅgulikandalīnikaṣaṇaistāmyallalāṭatvacaḥ kampante	sa-sveda-aFguli-kanda-lI-nikazaNEH-tAmyat-lalAwa-tvacaH kampante
   hitamantravādasamaye bhūtābhibhūtā iva // KDarp_1.46 //	hita-mantra-vAda-samaye BUta-aBiBUtAH iva // KDarp_1.46 //
   sa kadācidvarāśveṣu sthiteṣu javakautukāt /	sa kadAcid-vara-aSvezu sTitezu java-kOtukAt /
   pratasthe kharamāruhya vayasyagṛhamutsave // KDarp_1.47 //	pratasTe Karam-Aruhya vayasya-gRham-utsave // KDarp_1.47 //
   tena tīkṣṇapratodena codyamānaḥ punaḥ punaḥ /	tena tIkzNa-pratodena codyamAnaH punar punar /
   kharastīvravyathārto 'bhūt prakṣaratkṣatajokṣitaḥ // KDarp_1.48 //	KaraH-tIvra-vyaTA-ArtaH aBUt prakzarat-kzataja-ukzitaH // KDarp_1.48 //
   srutākṣaḥ kathitakleśaḥ svasvanocitasaṃjñayā /	sruta-akzaH kaTita-kleSaH sva-svana-ucita-saMjQayA /
   so 'vadatsaṃmukhāyātāṃ gardabhīṃ jananīṃ nijām // KDarp_1.49 //	saH avadat-saMmuKa-AyAtAm gardaBIm jananIm nijAm // KDarp_1.49 //
   mātarbrāhmaṇaputro 'yaṃ paśya māmadhamāśayaḥ /	mAtar-brAhmaNa-putraH ayam paSya mAm-aDama-ASayaH /
   vidārayanpratodena vahantaṃ hantumudyataḥ // KDarp_1.50 //	vidArayan-pratodena vahantam hantum-udyataH // KDarp_1.50 //
   kiṃ karomi yamenāhaṃ labdho 'nena durātmanā /	kim karomi yamena-aham labDaH anena durAtmanA /
   avaṭe pātayāmyenaṃ tanuṃ śvabhre kṣipāmi vā // KDarp_1.51 //	avawe pAtayAmi-enam tanum SvaBre kzipAmi vA // KDarp_1.51 //
   ityārtarāviṇaṃ putraṃ sāśrunetrātha gardabhī /	iti-Arta-rAviNam putram sa-aSru-netra-aTa gardaBI /
   tamuvāca sasaṃtāpaṃ snehasaṃkrantatadyathā // KDarp_1.52 //	tam-uvAca sa-saMtApam sneha-saMkranta-tat-yaTA // KDarp_1.52 //
   vahainaṃ durmadaṃ putra sahasva viṣamāṃ vyathām /	vaha-enam durmadam putra sahasva vizamAm vyaTAm /
   asya nāstyeva hṛdaye dāruṇe karuṇākaṇaḥ // KDarp_1.53 //	asya na-asti-eva hRdaye dAruNe karuNA-kaNaH // KDarp_1.53 //
   raudraḥ śūdreṇa jāto 'yaṃ brāhmaṇyāṃ brahmavarjitaḥ /	rOdraH SUdreNa jAtaH ayam brAhmaNyAm brahma-varjitaH /
   paraduḥkhaṃ na jānāti caṇḍaṃ caṇḍālaceṣṭitaḥ // KDarp_1.54 //	para-duHKam na jAnAti caNxam caNxAla-cezwitaH // KDarp_1.54 //
   dayādaridraṃ hṛdayaṃ vacaḥ krakacakarkaśam /	dayA-daridram hRdayam vacaH krakaca-karkaSam /
   yonisaṃkarajātānām etatpratyakṣalakṣaṇam // KDarp_1.55 //	yoni-saMkara-jAtAnAm etad-pratyakza-lakzaNam // KDarp_1.55 //
   navanītopamā vāṇī karuṇākomalaṃ manaḥ /	navanIta-upamA vANI karuNA-komalam manaH /
   ekabījaprajātānāṃ bhavatyavanataṃ śiraḥ // KDarp_1.56 //	eka-bIja-prajAtAnAm Bavati-avanatam SiraH // KDarp_1.56 //
   raṭati kaṭukāṭopaṃ kopādakāraṇavairavān spṛśati na dayāṃ dainyāpanne	rawati kawuka-Awopam kopAt-akAraNa-vEravAn spRSati na dayAm dEnya-Apanne
   vijātitayā śaṭhaḥ /	vijAtitayA SaWaH /
   kṣaṇarasikatālolaḥ sevāśritānavamanyate guṇiṣu kurute	kzaNa-rasika-tA-lolaH sevA-ASritAn-avamanyate guNizu kurute
   garvodgārānakharvagalaḥ khalaḥ // KDarp_1.57 //	garva-udgArAn-aKarvagalaH KalaH // KDarp_1.57 //
   iti duḥsahamākarṇya gardabhīvacanaṃ dvijaḥ /	iti duHsaham-AkarNya gardaBI-vacanam dvijaH /
   sarvaprāṇisvanābhijñaḥ saṃmohābhihato 'patat // KDarp_1.58 //	sarva-prANi-svanABi-jQaH saMmoha-aBihataH apatat // KDarp_1.58 //
   sa labdhasaṃjñaḥ sucirān meruśṛṅgādiva cyutaḥ /	sa labDa-saMjQaH su-cirAt meru-SRFgAt-iva cyutaH /
   tatyāja sahasā darpaṃ naṣṭākhilakulonnatiḥ // KDarp_1.59 //	tatyAja sahasA darpam nazwa-aKila-kula-unnatiH // KDarp_1.59 //
   saṃmūrcchito viṣeṇeva sa gatvā māturantikam /	saMmUrcCitaH vizeNa-iva sa gatvA mAtuH-antikam /
   yathāśrutaṃ nivedyāsyai sarvaṃ papraccha tāṃ rahaḥ // KDarp_1.60 //	yaTASrutam nivedya-asyE sarvam papracCa tAm rahaH // KDarp_1.60 //
   tanutyāgapravṛttena pṛṣṭā sā tena śāpitā /	tanu-tyAga-pravRttena pRzwA sA tena SApitA /
   adhomukhī tamavadad vailakṣyalulitākṣaraiḥ // KDarp_1.61 //	aDomuKI tam-avadat vElakzya-lulita-akzarEH // KDarp_1.61 //
   lajjākaramasatkarma kathaṃ tatkathayāmi te /	lajjA-karam-asat-karma kaTam tat-kaTayAmi te /
   saṃsārādapi sāścaryaṃ gahanaṃ strīviceṣṭitam // KDarp_1.62 //	saMsArAt-api sa-AScaryam gahanam strI-vicezwitam // KDarp_1.62 //
   api kuñjarakarṇāgrād api pippalapallavāt /	api kuQjara-karNa-agrAt api pippala-pallavAt /
   api vidyudvilasitād vilolaṃ lalanāmanaḥ // KDarp_1.63 //	api vidyut-vilasitAt vilolam lala-nA-manaH // KDarp_1.63 //
   na bādhyante guṇaiḥ patyur na lakṣyante parīkṣakaiḥ /	na bADyante guNEH patyuH na lakzyante parIkzakEH /
   na dhanena nivāryante śīlatyāgodyatāḥ striyaḥ // KDarp_1.64 //	na Danena nivAryante SIla-tyAga-udyatAH striyaH // KDarp_1.64 //
   dhanayauvanasaṃjāta- darpakāluṣyaviplavāḥ /	Dana-yOvana-saMjAta darpa-kAluzya-viplavAH /
   kenonnataparibhraṣṭā vāryante nimnagāḥ striyaḥ // KDarp_1.65 //	kena-unnata-pariBrazwAH vAryante nimnagAH striyaH // KDarp_1.65 //
   dehapradāḥ prāṇaharā narāṇāṃ bhīrusvabhāvāḥ praviśanti vahnim /	deha-pradAH prANa-harAH narANAm BIru-svaBAvAH praviSanti vahnim /
   krūrāḥ paraṃ pallavapeśalāṅgyo mugdhā vidagdhānapi vañcayanti //	krUrAH param pallava-peSala-aFgyaH mugDAH vidagDAn-api vaQcayanti //
   KDarp_1.66 //	KDarp_1.66 //
   ahaṃ pura rajaḥsnātā kāle kusumulāñchane /	aham pura rajaH-snAtA kAle kusumulAQCane /
   ekākinī puṣpavane yauvanonmādinī sthitā // KDarp_1.67 //	ekAkinI puzpa-vane yOvana-unmAdinI sTitAH // KDarp_1.67 //
   vratadīkṣāpare patyau serṣyeva vinatānanā /	vrata-dIkzA-pare patyO sa-IrzyA-iva vinatA-AnanAH /
   unnatastanavinyasta- hastā ciramacintayam // KDarp_1.68 //	unnata-stana-vinyasta hastA ciram-acintayam // KDarp_1.68 //
   etāḥ śvasanasotkampāḥ sajṛmbhāḥ ṣaṭpadasvanaiḥ /	etAH Svasana-sa-utkampAH sa-jRmBAH zawpada-svanEH /
   sotkaṇṭhamiva gāyanti latāḥ puṣparajakhalāḥ // KDarp_1.69 //	sa-utkaNWam-iva gAyanti latAH puzparaja-KalAH // KDarp_1.69 //
   udbhinnayauvanākrāntā priyabhogaviyoginī /	udBinna-yOvana-AkrAntA priya-Boga-viyoginI /
   vrataśeṣajuṣaḥ patyur doṣeṇaivāsmi niṣphalā // KDarp_1.70 //	vrata-Seza-juzaH patyuH dozeNa-eva-asmi nizPalAH // KDarp_1.70 //
   iti cintākṣaṇe tasmiṃl lagnābhimukhadarpaṇaḥ /	iti cintA-kzaNe tasmin lagna-aBimuKa-darpaNaH /
   nāpitaḥ parihāsākhyaḥ śīlaśatrurivāyayau // KDarp_1.71 //	nApitaH parihAsa-AKyaH SIla-SatruH-iva-AyayO // KDarp_1.71 //
   sa māmekākinīṃ dṛṣṭvā naṣṭasaṃvṛttikātarām /	sa mAm-ekAkinIm dRzwvA nazwa-saMvRtti-kAtarAm /
   pasparśotkampinīṃ pāda- nakhagrahaṇalīlayā // KDarp_1.72 //	pasparSa-utkampinIm pAda naKa-grahaNa-lIlayA // KDarp_1.72 //
   tatrāhaṃ vṛttakartavyā nīcasaṃgamalajjayā /	tatra-aham vRtta-kartavyA nIca-saMgama-lajjayA /
   adhomukhī cyutaṃ śīlaṃ vīkṣamāṇeva mūrcchitā // KDarp_1.73 //	aDomuKI cyutam SIlam vIkzamANA-iva mUrcCitAH // KDarp_1.73 //
   avidūre carantī sā kharī sarvaṃ dadarśa tat /	avidUre carantI sA KarI sarvam dadarSa tat /
   gūḍhagarbhapradaṃ caitat karma me kulapātakam // KDarp_1.74 //	gUXa-garBa-pradam ca-etat karma me kula-pAtakam // KDarp_1.74 //
   āstāṃ kimanayā putra guptavṛttāntacarcayā /	AstAm kim-anayA putra gupta-vRttAnta-carcayA /
   saṃvṛttānyeva śobhante śarīrāṇi kulāni ca // KDarp_1.75 //	saMvRttAni-eva SoBante SarIrANi kulAni ca // KDarp_1.75 //
   iti māturvacaḥ śrutvā yātaḥ sa sahasāndhatām /	iti mAtuH-vacaH SrutvA yAtaH sa sahasA-anDatAm /
   jātimānāvapatanān nirjīvita ivābhavat // KDarp_1.76 //	jAti-mAn-a-avapatanAt nirjIvitaH iva-aBavat // KDarp_1.76 //
   atha gatvā nirāhāraḥ sa kailāsāṭṭāhāsinīm /	aTa gatvA nirAhAraH sa kElAsa-awwa-AhAsinIm /
   āśāṃ brāhmaṇyabaddhāśaś cacāra suciraṃ tapaḥ // KDarp_1.77 //	ASAm brAhmaNya-badDa-ASaH cacAra su-ciram tapaH // KDarp_1.77 //
   tasyogratapasā tuṣṭaḥ svayameva śatakratuḥ /	tasya-ugra-tapasA tuzwaH svayam-eva SatakratuH /
   brāhmaṇyaṃ yācamānasya na dadau durlabhaṃ bhuvi // KDarp_1.78 //	brAhmaNyam yAcamAnasya na dadO durlaBam Buvi // KDarp_1.78 //
   punaḥ punaḥ sa tapasā saṃtāpitajagattrayaḥ /	punar punar sa tapasA saMtApita-jagattrayaH /
   sahasrākṣavarātprāpa devatvaṃ na tu vipratām // KDarp_1.79 //	sahasra-akza-varAt-prApa deva-tvam na tu vipra-tAm // KDarp_1.79 //
   chandodevābhidhāno 'tha so 'bhavadbhuvi viśrutaḥ /	Candodeva-aBiDAnaH aTa saH aBavat-Buvi viSrutaH /
   pratyabdamekadivase hy arcanīyo mṛgīdṛśām // KDarp_1.80 //	pratyabdam-eka-divase hi arcanIyaH mRgI-dRSAm // KDarp_1.80 //
   saṃmohapātālaviśālasarpas tasmānna kāryaḥ kulajātidarpaḥ /	saMmoha-pAtAla-viSAla-sarpaH tasmAt-na kAryaH kula-jAti-darpaH /
   śamakṣamādānadayāśrayāṇāṃ śīlaṃ viśālaṃ kulamāmananti // KDarp_1.81 //	Samakzama-AdAna-daya-ASrayANAm SIlam viSAlam kulam-Amananti // KDarp_1.81 //
   mātā na yasyāstyavivekarāśiḥ punarbhavābdhirjanako na yasya /	mAtA na yasya-asti-aviveka-rASiH punarBava-abDiH-janakaH na yasya /
   yasya prasaktā dayitā na tṛṣṇā sa eva loke kuśalī kulīnaḥ // KDarp_1.82 //	yasya prasaktA dayitA na tRzNA saH eva loke kuSalI kulInaH // KDarp_1.82 //
   dvitīyo vicāraḥ	dvitIyaH vicAraH
   dhanena darpaḥ kimayaṃ narāṇāṃ lakṣmīkaṭākṣāñcalacañcalena /	Danena darpaH kim-ayam narANAm lakzmI-kawAkza-aQcala-caQcalena /
   yatkaṃdharābaddhamapi prayāti naikaṃ padaṃ kālagatasya paścāt // KDarp_2.1	yat-kaMDara-AbadDam-api prayAti na-ekam padam kAlagatasya paScAt // KDarp_2.1
   surakṣitaṃ tiṣṭhati nirnimittam arakṣitaṃ tiṣṭhati daivayogāt /	su-rakzitam tizWati nirnimittam arakzitam tizWati dEva-yogAt /
   sthitaṃ kadaryasya ca copayuktam unmattanṛttopamameva vittam // KDarp_2.2	sTitam kadaryasya ca ca-upayuktam unmatta-nRtta-upamam-eva vittam // KDarp_2.2
   karmoktinarmanirmāṇaiḥ prātaḥ prātaḥ pradhāvatām /	karma-ukti-narma-nirmANEH prAtar prAtar praDAvatAm /
   dhanaṃ dhanaṃ pralapatāṃ nidhanaṃ vismṛtaṃ nṛṇām // KDarp_2.3 //	Danam Danam pralapatAm niDanam vismRtam nRNAm // KDarp_2.3 //
   vicchāyayornirvyayayoḥ kaṣṭakliṣṭakalatrayoḥ /	vicCAyayoH-nirvyayayoH kazwa-klizwa-kalatrayoH /
   viśeṣaḥ kleśadoṣasya kaḥ kadaryadaridrayoḥ // KDarp_2.4 //	viSezaH kleSa-dozasya kaH kadarya-daridrayoH // KDarp_2.4 //
   ye dhanādānasaṃnaddhā nekṣante nidhanāvadhim /	ye Dana-AdAna-saMnadDAH na-Ikzante niDana-avaDim /
   nindanto lubdhatāṃ teṣām ante 'nye bhuñjate dhanam // KDarp_2.5 //	nindantaH lubDa-tAm tezAm ante anye BuQjate Danam // KDarp_2.5 //
   uktaṃ parasyāmiṣatām anuktaṃ yātyadṛśyatām /	uktam parasya-AmizatAm anuktam yAti-adRSyatAm /
   hṛdaye śalyatāṃ dhatte nidhane dhanināṃ dhanam // KDarp_2.6 //	hRdaye Salya-tAm Datte niDane DaninAm Danam // KDarp_2.6 //
   dhanena jīviteneva kaṇṭhasthena nirīkṣate /	Danena jIvitena-iva kaNWa-sTena nirIkzate /
   paryante 'pyaprakāśena bandhūnāṃ mukhamāturaḥ // KDarp_2.7 //	paryante api-aprakASena banDUnAm muKam-AturaH // KDarp_2.7 //
   yadarjitaṃ parikleśair arjitaṃ yanna bhujyate /	yat-arjitam parikleSEH arjitam yat-na Bujyate /
   vibhajyate yadante 'nyaḥ kasyacinmāstu taddhanam // KDarp_2.8 //	viBajyate yat-ante anyaH kasyacid-mAstu tad-Danam // KDarp_2.8 //
   vidyā vivādāya dhanaṃ madāya prajñāprakarṣaḥ paravañcanāya /	vidyA vivAdAya Danam madAya prajQA-prakarzaH para-vaQcanAya /
   atyunnatirlokaparābhavāya yeṣāṃ prakāśastimiraṃ hi teṣām // KDarp_2.9 //	ati-unnatiH-loka-parABavAya yezAm prakASaH-timiram hi tezAm // KDarp_2.9 //
   aśāntāntastṛṣṇā dhanalavaṇavārivyatikarair gatacchāyaḥ	aSAnta-antaH-tRzNA Dana-lavaNa-vAri-vyatikarEH gata=-CAyaH
   kāyaściravirasarūkṣāśanatayā /	kAyaH-ciravirasa-rUkza-aSana-tayA /
   anidrā mando 'gnirnṛpasalilacaurānalabhayāt kadaryāṇāṃ kaṣṭaṃ	anidrA mandaH agniH-nRpa-salila-cOra-anala-BayAt kadaryANAm kazwam
   sphuṭamadhanakaṣṭādapi param // KDarp_2.10 //	sPuwam-aDana-kazwAt-api param // KDarp_2.10 //
   śrāvastyāṃ sārthavāho 'bhūd arthanātha ivāparaḥ /	SrAvastyAm sArTavAhaH aBUt arTa-nATaH iva-aparaH /
   nando nāma nirānandaḥ kīrtanenārthināmapi // KDarp_2.11 //	nandaH nAma nirAnandaH kIrtanena-arTinAm-api // KDarp_2.11 //
   sa kadaryaḥ sadā sarva- janasyodvegaduḥsahaḥ /	sa kadaryaH sadA sarva janasya-udvega-duHsahaH /
   mūrdhaśāyī nidhānānāṃ kālavyāla ivābhavat // KDarp_2.12 //	mUrDa-SAyI niDAnAnAm kAla-vyAlaH iva-aBavat // KDarp_2.12 //
   kṛtvā samastaṃ divasaṃ dhanānāṃ nidhānakumbhīgaṇanāvidhānam /	kRtvA samastam divasam DanAnAm niDAna-kumBI-gaNanA-viDAnam /
   sa lājapeyāpalamānaśīlam aśnāti rātrāvudaraṃ saśūlam (?) // KDarp_2.13 //	sa lAja-peyA-pala-mAna-SIlam aSnAti rAtrO=-udaram sa-SUlam (?) // KDarp_2.13 //
   nirvyañjanaṃ nirlavaṇaṃ vinaṣṭam amṛṣṭapākaṃ viniviṣṭakaṣṭam /	nirvyaQjanam nirlavaNam vinazwam amRzwa-pAkam vinivizwa-kazwam /
   adṛṣṭahāsaṃ vyayasaṃnirodhāt tasyābhavadveśma saśokamūkam // KDarp_2.14 //	adRzwa-hAsam vyaya-saMniroDAt tasya-aBavat-veSma sa-Soka-mUkam // KDarp_2.14 //
   vicchāyaṃ niḥsukhānandaṃ nirdīpaṃ jalavarjitam /	vicCAyam niHsuKa-Anandam nirdIpam jala-varjitam /
   tasya kaṣṭaṃ kadaryasya paralokamabhūdgṛham // KDarp_2.15 //	tasya kazwam kadaryasya para-lokam-aBUt-gRham // KDarp_2.15 //
   sa bhaktasaṃcaye nityam abhaktaḥ saṃtatāmayaiḥ /	sa Bakta-saMcaye nityam aBaktaH saMtata-AmayEH /
   suvarṇavānvivarṇo 'bhūt saṃpūrṇaścintayā kṛśaḥ // KDarp_2.16 //	suvarNavAn-vivarNaH aBUt saMpUrNaH-cintayA kRSaH // KDarp_2.16 //
   puṇyaprāpyā matirnāma dhanarddhiriva rūpiṇī /	puNya-prApyA matiH-nAma Dana-RdDiH-iva rUpiNI /
   bhāryābhūttadayogyasya tasya daivaviparyayāt // KDarp_2.17 //	BAryA-aBUt-tad-ayogyasya tasya dEva-viparyayAt // KDarp_2.17 //
   sadā pracchādya sā bhartuś cakārātithisatkriyām /	sadA pracCAdya sA BartuH cakAra-atiTi-satkriyAm /
   tena vyayavivādeṣu śoṣitā kalahāgninā // KDarp_2.18 //	tena vyaya-vivAdezu SozitA kalaha-agninA // KDarp_2.18 //
   tasyāṃ tasyābhavatsūnuḥ saguṇaścandanābhidhaḥ /	tasyAm tasya-aBavat-sUnuH sa-guNaH-candana-aBiDaH /
   pitrā lobhāndhakāreṇa nītaḥ padma ivānyatām // KDarp_2.19 //	pitrA loBa-anDakAreNa nItaH padmaH iva-anya-tAm // KDarp_2.19 //
   kadācitsvagṛhadvāri dṛṣṭvā labdhānnamarthinam /	kadAcid-sva-gRha-dvAri dRzwvA labDa-annam-arTinam /
   cakāra kalahaṃ nandaḥ patnyā śoṇitapātanam // KDarp_2.20 //	cakAra kalaham nandaH patnyA SoNita-pAtanam // KDarp_2.20 //
   so 'vadatkopadaṣṭauṣṭhaḥ śvasanbhāryāmadhomukhīm /	saH avadat-kopa-dazwa-ozWaH Svasan-BAryAm-aDomuKIm /
   tatsparsapāpaṃ stanayoḥ kṣālayantīmivāśrubhiḥ // KDarp_2.21 //	tad-sparsa-pApam stanayoH kzAlayantIm-iva-aSruBiH // KDarp_2.21 //
   mama dāsyati ko bhikṣāṃ tvatpāṇikṣīṇasaṃpadaḥ /	mama dAsyati kaH BikzAm tvad-pANi-kzINa-saMpadaH /
   dāridryajananī yasya sthitā tvaṃ durbhagā gṛhe // KDarp_2.22 //	dAridrya-jananI yasya sTitA tvam durBagA gRhe // KDarp_2.22 //
   striyo yatra pragalbhante bharturācchādya kartṛtām /	striyaH yatra pragalBante BartuH-AcCAdya kartR-tAm /
   gṛhaṃ bhavatyavaśyaṃ tad- āspadaṃ paramāpadām // KDarp_2.23 //	gRham Bavati-avaSyam tad Aspadam parama-ApadAm // KDarp_2.23 //
   gṛhamekaṃ gṛhasthasya gṛhāṇāṃ śatamarthinaḥ /	gRham-ekam gRhasTasya gRhANAm Satam-arTinaH /
   bhāryābharjitavittasya naṣṭā gṛhapatergatiḥ // KDarp_2.24 //	BAryA-Barjita-vittasya nazwA gRhapateH-gatiH // KDarp_2.24 //
   tṛptidaṃ darśanenāpi jantorjīvitajīvitam /	tRpti-dam darSanena-api jantoH-jIvita-jIvitam /
   draviṇaṃ yena rakṣanti svakāyaṃ bhakṣayanti te // KDarp_2.25 //	draviNam yena rakzanti sva-kAyam Bakzayanti te // KDarp_2.25 //
   jīvannapyakriyo niḥsvaḥ śavo 'pyarthena sakriyaḥ /	jIvan=-api-akriyaH niHsvaH SavaH api-arTena sa-kriyaH /
   dāridryaṃ maraṇaṃ loke dhanamāyuḥ śarīriṇām // KDarp_2.26 //	dAridryam maraNam loke Danam-AyuH SarIriNAm // KDarp_2.26 //
   etadevārthasāmarthyaṃ pratyakṣeṇopalakṣyate /	etat-eva-arTa-sAmarTyam pratyakzeNa-upalakzyate /
   yatskandhabandhe jīvadbhiḥ śavaḥ śibikayohyate // KDarp_2.27 //	yad-skanDa-banDe jIvadBiH SavaH SibikayA-uhyate // KDarp_2.27 //
   prayacchasi kimarthibhyas tvamannaṃ kleśasaṃcitam /	prayacCasi kim-arTiByaH tvam-annam kleSa-saMcitam /
   dīyate yatkila prāptyai tatprāptaṃ kiṃ na rakṣyate // KDarp_2.28 //	dIyate yat-kila prAptyE tad-prAptam kim na rakzyate // KDarp_2.28 //
   putradārādisaṃbandhaḥ puṃsāṃ dhananibandhanaḥ /	putra-dAra-Adi-saMbanDaH puMsAm Dana-nibanDanaH /
   kṣīṇātputrāḥ palāyante dārā gacchanti cānyataḥ // KDarp_2.29 //	kzINAt-putrAH palAyante dArAH gacCanti ca-anyatas // KDarp_2.29 //
   paṇḍitāḥ kavayaḥ śūrāḥ kalāvantastapasvinaḥ /	paNxitAH kavayaH SUrAH kalAvantaH-tapasvinaH /
   vaidyasyeva savittasya vīkṣante mukhamāturāḥ // KDarp_2.30 //	vEdyasya-iva sa-vittasya vIkzante muKam-AturAH // KDarp_2.30 //
   iti tasya vacaḥ śrutvā kṛpaṇasyārthaniṣkṛpam /	iti tasya vacaH SrutvA kRpaNasya-arTa-nizkRpam /
   sā tamūce samucitaṃ sattvasyābhijanasya ca // KDarp_2.31 //	sA tam-Uce samucitam sattvasya-aBijanasya ca // KDarp_2.31 //
   santaḥ kurvanti yatnena dharmasyārthe dhanārjanam /	santaH kurvanti yatnena Darmasya-arTe Dana-arjanam /
   dharmācāravinīnānāṃ draviṇaṃ malasaṃcayaḥ // KDarp_2.32 //	Darma-AcAra-vinInAnAm draviNam mala-saMcayaH // KDarp_2.32 //
   yatkarotyaruciṃ kleśaṃ tṛṣṇaṃ mohaṃ prajāgaram /	yat-karoti-arucim kleSam tRzNam moham prajAgaram /
   na taddhanaṃ kadaryāṇāṃ hṛdayavyādhireva tat // KDarp_2.33 //	na tat-Danam kadaryANAm hRdaya-vyADiH-eva tat // KDarp_2.33 //
   vardhate yo dhanavyādhiḥ sukhabhogaviyogakṛt /	varDate yaH Dana-vyADiH suKa-Boga-viyoga-kRt /
   tasyāśu śamanaṃ pathaṃ rājavaidyacikitsayā // KDarp_2.34 //	tasya-ASu Samanam paTam rAja-vEdya-cikitsayA // KDarp_2.34 //
   lobhānnābhūdgṛhe yasya kadācitkaścidutsavaḥ /	loBAt-na-aBUt-gRhe yasya kadAcid-kaScid-utsavaH /
   nṛtyanti paṭahaistasya nidhane dhanabhāginaḥ // KDarp_2.35 //	nRtyanti pawahEH-tasya niDane Dana-BAginaH // KDarp_2.35 //
   kaṇācāmatuṣāṅgārān yatnena parirakṣasi /	kaNA-AcAma-tuza-aFgArAn yatnena parirakzasi /
   mūṣakāpahṛtaṃ koṣe ratnarāśiṃ na paśyasi // KDarp_2.36 //	mUzaka-apahRtam koze ratna-rASim na paSyasi // KDarp_2.36 //
   dhanena darpaḥ ko nāma yatkṣaṇena vinaśyati /	Danena darpaH kaH nAma yad-kzaNena vinaSyati /
   rakṣyamāṇaṃ vyayenaiva bhakṣyamāṇamupaplavaiḥ // KDarp_2.37 //	rakzyamANam vyayena-eva BakzyamANam-upaplavEH // KDarp_2.37 //
   vicāryamāṇastattvena daivādhīnatayā nṛṇām /	vicAryamANaH-tattvena dEva-aDIna-tayA nRNAm /
   na kasyāṃcidavasthāyāṃ dhanalobhaḥ praśasyate // KDarp_2.38 //	na kasyAMcid-avasTAyAm Dana-loBaH praSasyate // KDarp_2.38 //
   kalau kāle khale mitre putre durvyasanānvite /	kalO kAle Kale mitre putre durvyasana-anvite /
   taskareṣu pravṛddheṣu lubdhe rājñi dhanena kim // KDarp_2.39 //	taskarezu pravRdDezu lubDe rAjQi Danena kim // KDarp_2.39 //
   ṛṇikaiḥ kalahairnityam acchinnaguṇanāgateḥ /	RNikEH kalahEH-nityam acCinna-guNanA-gateH /
   dānadviṣo 'napatyasya mandāgneśca dhanena kim // KDarp_2.40 //	dAnadvizaH anapatyasya manda-agneH-ca Danena kim // KDarp_2.40 //
   sahasāsāditārthasya rājadrohādipātakaiḥ /	sahasA-AsAdita-arTasya rAja-droha-Adi-pAtakEH /
   bhayādavyayaśīlasya śalyeneva dhanena kim // KDarp_2.41 //	BayAt-avyaya-SIlasya Salyena-iva Danena kim // KDarp_2.41 //
   ghorapratigrahagrāma- grastodagraguṇaujasaḥ /	Gora-pratigraha-grAma grasta-udagra-guNa-ojasaH /
   tadvibhāgānabhijñasya dhūrtāptasya dhanena kim // KDarp_2.42 //	tad-viBAga-anaBijQasya DUrta-Aptasya Danena kim // KDarp_2.42 //
   rātrisevāvasannasya śītavātātapasthiteḥ /	rAtri-sevA-avasannasya SIta-vAta-Atapa-sTiteH /
   prabhudṛṣṭiprahṛṣṭasya kaṣṭārhasya dhanena kim // KDarp_2.43 //	praBu-dRzwi-prahRzwasya kazwa-arhasya Danena kim // KDarp_2.43 //
   prabhūtalābhalobhena prayuktārthasya sarvataḥ /	praBUta-lABa-loBena prayukta-arTasya sarvatas /
   bhūrjadṛṣṭena tuṣṭasya naṣṭabuddherdhanena kim // KDarp_2.44 //	BUrja-dRzwena tuzwasya nazwa-budDeH-Danena kim // KDarp_2.44 //
   malaśīlasya vaṇija- sthūtkṛtasya jugupsayā /	mala-SIlasya vaNija sTUtkRtasya jugupsayA /
   laśunasyāśuceḥ pāka- gandheneva dhanena kim // KDarp_2.45 //	laSunasya-aSuceH pAka ganDena-iva Danena kim // KDarp_2.45 //
   kāṅkṣitenāpyalabdhena bhogārhe navayauvane /	kAFkzitena-api-alabDena Boga-arhe nava-yOvane /
   jarājīrṇaśarīrasya bhāreṇeva dhanena kim // KDarp_2.46 //	jarA-jIrNa-SarIrasya BAreNa-iva Danena kim // KDarp_2.46 //
   pravrajyātyaktagehasya janagauravapūjayā /	pravrajyA-tyakta-gehasya jana-gOrava-pUjayA /
   dhanasaṃghaṭitārthasya bandheneva dhanena kim // KDarp_2.47 //	Dana-saMGawita-arTasya banDena-iva Danena kim // KDarp_2.47 //
   śiśoraṅkuśaśūnyasya pātitasyāpathe viṭaiḥ /	SiSoH-aFkuSa-SUnyasya pAtitasya-ApaTe viwEH /
   kṣaṇakṣayopayogena svapneneva dhanena kim // KDarp_2.48 //	kzaNa-kzaya-upayogena svapnena-iva Danena kim // KDarp_2.48 //
   bhāryayā svairacāriṇyā grāmasthasya niyoginaḥ /	BAryayA svEra-cAriNyAH grAma-sTasya niyoginaH /
   prasabhaṃ bhujyamānena pāpāptena dhanena kim // KDarp_2.49 //	prasaBam BujyamAnena pApa-Aptena Danena kim // KDarp_2.49 //
   śiṣyasaṃpāditāśeṣa- bhogavastrādisaṃpadaḥ /	Sizya-saMpAdita-aSeza Boga-vastra-Adi-saMpadaH /
   gurordambhena siddhasya saṃcitena dhanena kim // KDarp_2.50 //	guroH-damBena sidDasya saMcitena Danena kim // KDarp_2.50 //
   rājakoṣaniyuktasya cauryacihnena kevalam /	rAja-koza-niyuktasya cOrya-cihnena kevalam /
   vyayena śaṅkanīyasya vadheneva dhanena kim // KDarp_2.51 //	vyayena SaFkanIyasya vaDena-iva Danena kim // KDarp_2.51 //
   ajñātabhāvicaurādi- doṣairnityavināśinā /	ajQAta-BAvi-cOra-Adi dozEH-nitya-vinASinA /
   hāsyaikahetunā loke gaṇakasya dhanena kim // KDarp_2.52 //	hAsya-eka-hetunA loke gaNakasya Danena kim // KDarp_2.52 //
   piṭakasyeva pūrṇasya pīḍanīyasya bhūbhujā /	piwakasya-iva pUrNasya pIxanIyasya BUBujA /
   niṣpākaśākabhojyasya grāmīṇasya dhanena kim // KDarp_2.53 //	nizpAka-SAka-Bojyasya grAmINasya Danena kim // KDarp_2.53 //
   kalamākrāntaviśvasya maṣīkṛṣṇasya bhoginaḥ /	kalama-AkrAnta-viSvasya mazI-kRzNasya BoginaH /
   āsannabandhanasyānte divirasya dhanena kim // KDarp_2.54 //	Asanna-banDanasya-ante divirasya Danena kim // KDarp_2.54 //
   gṛhiṇīvigrahograsya muhustṛṇa upekṣayā (?) /	gRhiNI-vigraha-ugrasya muhus-tRNe upekzayA (?) /
   kopopavāsaniḥśvāsa- saṃtaptasya dhanena ki // KDarp_2.55 //	kopa-upavAsa-niHSvAsa saMtaptasya Danena ki // KDarp_2.55 //
   malinasya kuvastrasya svalpāśanaparasya ca /	malinasya ku-vastrasya su-alpa-aSana-parasya ca /
   dāridryādhikakaṣṭasya kadaryasya dhanena kim // KDarp_2.56 //	dAridrya-aDika-kazwasya kadaryasya Danena kim // KDarp_2.56 //
   nirdhanāḥ sukhino dṛṣṭāḥ sadhanāścātiduḥkhitāḥ /	nirDanAH suKinaH dRzwAH sa-DanAH-ca-ati-duHKitAH /
   sukhaduḥkhodaye jāntor daivādhīne dhanena kim // KDarp_2.57 //	suKa-duHKa-udaye jAntoH dEva-aDIne Danena kim // KDarp_2.57 //
   samāneṣu vyatīteṣu svajane śūnyacetasaḥ /	samAnezu vyatItezu sva-jane SUnya-cetasaH /
   virasāsārasaṃsāra- viraktasya dhanena kim // KDarp_2.58 //	virasa-AsAra-saMsAra viraktasya Danena kim // KDarp_2.58 //
   yathāvāptopayuktārtha- niścintasya vipaścitaḥ /	yaTA-avApta-upayukta-arTa niScintasya vipaScitaH /
   atyalpaparituṣṭasya saṃtuṣṭasya dhanena kim // KDarp_2.59 //	ati-alpa-parituzwasya saMtuzwasya Danena kim // KDarp_2.59 //
   bālastṛṇe ca kanake ca samānadṛṣṭir iṣṭaṃ na vetti viṣayeṣvaviśeṣabuddhiḥ	bAlaH-tRNe ca kanake ca samAna-dRzwiH izwam na vetti vizayezu-aviSeza-budDiH
   vittena koṣaparipoṣasahena tasmin kāle vivekavikalo vada kiṃ karoti //	vittena koza-paripoza-sahena tasmin kAle viveka-vikalaH vada kim karoti //
   KDarp_2.60 //	KDarp_2.60 //
   prāṇādhikasya suhṛdastaruṇījanasya putrasya vā guṇanidheḥ sahasā viyoge /	prANa-aDikasya suhRdaH-taruNI-janasya putrasya vA guNa-niDeH sahasA viyoge /
   śokena śocati yadā vivaśaḥ śarīrī ratnācalairapi tadā vada kiṃ karoti //	Sokena Socati yadA vivaSaH SarIrI ratna-acalEH-api tadA vada kim karoti //
   KDarp_2.61 //	KDarp_2.61 //
   nārthaṃ śṛṇoti na punaḥ sthitimīhate vā sparśaṃ na vetti na rasaṃ na	na-arTam SRNoti na punar sTitim-Ihate vA sparSam na vetti na rasam na
   tathādhivāsam /	taTA-aDivAsam /
   vṛddhaḥ prayāti pavanena yadā jaḍatvaṃ bhogairdhanena ca tadā vada kiṃ	vRdDaH prayAti pavanena yadA jaxa-tvam BogEH-Danena ca tadA vada kim
   karoti // KDarp_2.62 //	karoti // KDarp_2.62 //
   rogārditaḥ spṛśati naiva dṛśāpi bhojyaṃ tīvravyathaḥ spṛhayate maraṇāya	roga-arditaH spRSati na-eva dRSA-api Bojyam tIvra-vyaTaH spRhayate maraNAya
   jantuḥ /	jantuH /
   sarvauṣadheṣu viphaleṣu yadā virauti dhānyairdhanena ca tadā vada kiṃ	sarva-OzaDezu viPalezu yadA virOti DAnyEH-Danena ca tadA vada kim
   karoti // KDarp_2.63 //	karoti // KDarp_2.63 //
   nidrācchedasakhedabāndhavajanaḥ sodvegavaidyojjhitaḥ pākakvāthakadarthitaḥ	nidrA-AcCeda-saKeda-bAnDava-janaH sa-udvega-vEdya-ujJitaH pAka-kvATa-kadarTitaH
   parijanaistandrībhayātkṣobhitaḥ /	parijanEH-tandrI-BayAt-kzoBitaH /
   bhagnasvāsthyamanorathaḥ priyatamāvaṣṭabdhapādadvayaḥ paryante vapuṣaḥ	Bagna-svAsTya-manoraTaH priyatama-avazwabDa-pAda-dvayaH paryante vapuzaH
   karoti puruṣaḥ kiṃ śalyatulyairdhanaiḥ // KDarp_2.64 //	karoti puruzaH kim Salya-tulyEH-DanEH // KDarp_2.64 //
   alaṃkṛtaḥ kāñcanakoṭimūlyair mahārharatnairgajavājivāhaiḥ /	alaMkRtaH kAQcana-kowi-mUlyEH mahArha-ratnEH-gaja-vAji-vAhEH /
   nimeṣamātraṃ labhate na jīvaṃ kālena kāle śikhayā gṛhītaḥ // KDarp_2.65 //	nimeza-mAtram laBate na jIvam kAlena kAle SiKayA gRhItaH // KDarp_2.65 //
   niścetanaḥ kāṣṭhasamānakāyas tyaktaḥ kṣaṇātputrakalatramitraiḥ /	niScetanaH kAzWa-samAna-kAyaH tyaktaH kzaNAt-putra-kalatra-mitrEH /
   bhubhāśubhaprāktanakarmabhāgī yatnāptaratnairvada kiṃ karoti // KDarp_2.66	BuBA-aSuBa-prAktana-karma-BAgI yatna-Apta-ratnEH-vada kim karoti // KDarp_2.66
   tasmātprabhūtavibhavodbhavavibhrameṇa bhūtābhibhūta iva mā bhava	tasmAt-praBUta-viBava-udBava-viBrameNa BUta-aBiBUtaH iva mA Bava
   sābhimānaḥ /	sa-aBimAnaH /
   etāḥ śriyaḥ prabalalobhaghanāndhakāra- vidyullatāparicitāḥ sahasaiva yānti	etAH SriyaH prabala-loBa-Gana-anDakAra vidyut-latA-paricitAH sahasA-eva yAnti
   // KDarp_2.67 //	// KDarp_2.67 //
   naṣṭe lajjitavittanāthavibhave sāmrājyabhoge purā śrūyante	nazwe lajjita-vitta-nATa-viBave sAmrAjya-Boge purA SrUyante
   nalarāmapāṇḍutanayāḥ kaṣṭaṃ praviṣṭā vanam /	nala-rAma-pANxu-tanayAH kazwam pravizwAH vanam /
   śakraḥ śrīvirahe viveśa nalinīnālāntaralaṃ hriyā kasyāsthā	SakraH SrI-virahe viveSa nalinI-nAla-antaralam hriyA kasya-AsTA
   vividhāvadhānavidhinā niḥsaṃnidhāne dhane // KDarp_2.68 //	viviDa-avaDAna-viDinA niHsaMniDAne Dane // KDarp_2.68 //
   ityukto 'pyasakṛtpatnyā svalobhānna cacāla saḥ /	iti-uktaH api-asakRt-patnyA sva-loBAt-na cacAla saH /
   svabhāvaḥ sarvabhūtānāṃ sahajaḥ kena vāryate // KDarp_2.69 //	svaBAvaH sarva-BUtAnAm sahajaH kena vAryate // KDarp_2.69 //
   tataḥ sa kāle lobhena bhiṣagbhaiṣajyavarjitaḥ /	tatas sa kAle loBena Bizaj-BEzajya-varjitaH /
   koṣe nidhānakumbheṣu līnapṛṣṭo vyapadyata // KDarp_2.70 //	koze niDAna-kumBezu lIna-pRzwaH vyapadyate // KDarp_2.70 //
   adattabhuktamutsṛjya dhanaṃ sucirarakṣitam /	adatta-Buktam-utsRjya Danam su-cira-rakzitam /
   mūṣakā iva gacchanti kadaryāḥ svakṣaye kṣayam // KDarp_2.71 //	mUzakAH iva gacCanti kadaryAH sva-kzaye kzayam // KDarp_2.71 //
   tasya yātasya nirayaṃ nināya nṛpatirdhanam /	tasya yAtasya nirayam ninAya nRpatiH-Danam /
   paryante rājagāminyo lubdhānāṃ dhanasaṃpadaḥ // KDarp_2.72 //	paryante rAja-gAminyaH lubDAnAm Dana-saMpadaH // KDarp_2.72 //
   tatsūnoścandanasyātha śeṣārthenāpi bhūyasā /	tad-sUnoH-candanasya-aTa Seza-arTena-api BUyasA /
   babhūva bhūrisaṃbhāra- bhogavyayamahotsavaḥ // KDarp_2.73 //	baBUva BUri-saMBAra Boga-vyaya-mahA-utsavaH // KDarp_2.73 //
   mā kaścinnāma nandasya mandāgneriha bhāṣatām /	mA kaScid-nAma nandasya manda-agneH-iha BAzatAm /
   bhogabhaṅgabhayeneti prātastatrābavījjanaḥ // KDarp_2.74 //	Boga-BaFga-Bayena-iti prAtar-tatra-abavIt-janaH // KDarp_2.74 //
   dhigdhigdhanaṃ kunidhanaṃ nandasyevātmabādhanam /	Dik-DigDanam kuniDanam nandasya-iva-Atma-bADanam /
   dīyatāṃ bhujyatāṃ sarvam ityūcuḥ puravāsinaḥ // KDarp_2.75 //	dIyatAm BujyatAm sarvam iti-UcuH pura-vAsinaH // KDarp_2.75 //
   tataḥ kāle mate bāhya- koṣṭhadvārāntavāsinī /	tatas kAle mate bAhya kozWa-dvAra-anta-vAsinI /
   vṛddhāndhā suṣuve putraṃ caṇḍālī khaṇḍikābhidhā // KDarp_2.76 //	vRdDa-anDA suzuve putram caNxAlI KaNxikA-aBiDA // KDarp_2.76 //
   andhaḥ kubjaḥ kṛśaḥ khañjaḥ kuṣṭhī sthūlagalagrahaḥ /	anDaH kubjaH kRSaH KaQjaH kuzWI sTUla-galagrahaH /
   samūha iva duḥkhānāṃ sa tasyāstanayo 'bhavat // KDarp_2.77 //	samUhaH iva duHKAnAm sa tasyAH-tanayaH aBavat // KDarp_2.77 //
   tadapuṇyaiḥ parikṣīṇe mātuḥ kṣīre sa niścalaḥ /	tad-apuNyEH parikzINe mAtuH kzIre sa niScalaH /
   kṛpayā bāndhavastrībhiḥ śunīkṣīreṇa vardhitaḥ // KDarp_2.78 //	kRpayA bAnDava-strIBiH SunI-kzIreNa varDitaH // KDarp_2.78 //
   etadeva viruddhānāṃ vaicitryaṃ pūrvakarmāṇām /	etat-eva virudDAnAm vEcitryam pUrva-karmANAm /
   kṛcchrāvasannā jīvantiṃ vipadyante yadīśvarāḥ // KDarp_2.79 //	kRcCra-avasannAH jIvantim vipadyante yadi-ISvarAH // KDarp_2.79 //
   vraṇaiḥ sa pūtikalila- klāmyatkṛmikulairvṛtaḥ /	vraNEH sa pUti-kalila klAmyat-kRmi-kulEH-vRtaH /
   pakvaṇe kuṇapākāras tasthau klinnatṛṇāstare // KDarp_2.80 //	pakvaNe kuNapa-AkAraH tasTO klinna-tRNAstare // KDarp_2.80 //
   tasminnapyativātsalyāt putrāsthāṃ jananī sthirām /	tasmin=-api-ati-vAtsalyAt putra-AsTAm jananI sTirAm /
   babandha vāsanālīnaḥ snehamoho hi duḥsahaḥ // KDarp_2.81 //	babanDa vAsanAlInaH sneha-mohaH hi duHsahaH // KDarp_2.81 //
   sa vardhamānaḥ śanakaiḥ smaśānāṅgāradhūsaraḥ /	sa varDamAnaH SanakEs smaSAna-aFgAra-DUsaraH /
   pakvaṇograpiśācānām apyudvegakaro 'bhavat // KDarp_2.82 //	pakvaNa-ugra-piSAcAnAm api-udvega-karaH aBavat // KDarp_2.82 //
   yaṣṭīniṣaṇṇagamanaḥ kuṣṭakledajugupsitaḥ /	yazwI-nizaNNa-gamanaH kuzwa-kleda-jugupsitaH /
   sa jagāma pathā yena prayayau tena nāparaḥ // KDarp_2.83 //	sa jagAma paTA yena prayayO tena na-aparaH // KDarp_2.83 //
   atrāntare candanasya pituḥ śrāddhadine mahān /	atra-antare candanasya pituH SrAdDa-dine mahAn /
   babhūvārthisamūhānna- dāne kalakalasvanaḥ // KDarp_2.84 //	baBUva-arTi-samUhAn-na dAne kalakala-svanaH // KDarp_2.84 //
   tataḥ karparamādāya sa caṇḍālaśiśuḥ śanaiḥ /	tatas karparam-AdAya sa caNxAla-SiSuH SanEs /
   ācāmayācakaḥ kṛcchrād dvārāgrabhuvamāyayau // KDarp_2.85 //	AcAma-yAcakaH kRcCrAt dvAra-agra-Buvam-AyayO // KDarp_2.85 //
   taṃ dṛṣṭvā candanaḥ saudhād viprāṇāṃ mārgadūṣaṇam /	tam dRzwvA candanaH sODAt viprANAm mArga-dUzaNam /
   nivāryatāmayaṃ prāptas tūrṇamityavadatkrudhā // KDarp_2.86 //	nivAryatAm-ayam prAptaH tUrNam-iti-avadat-kruDA // KDarp_2.86 //
   prabhubhrūbhaṅgabhītena laguḍenāhatastataḥ /	praBu-BrU-BaFga-BItena laguxena-AhataH-tatas /
   dvārapālena sāvartaḥ sa kapota ivābhavat // KDarp_2.87 //	dvArapAlena sAvartaH sa kapotaH iva-aBavat // KDarp_2.87 //
   sa nirbhinnalalāṭāsthi- prakṣaratkṣatajokṣitaḥ /	sa nirBinna-lalAwa-asTi prakzarat-kzataja-ukzitaH /
   kṣaṇaṃ saṃmūrcchitaḥ prāpa kleśabhogāya jīvitam // KDarp_2.88 //	kzaNam saMmUrcCitaH prApa kleSa-BogAya jIvitam // KDarp_2.88 //
   adūravartinī śrutvā caṇḍālī tadyathāravam /	adUra-vartinI SrutvA caNxAlI tat-yaTA-ravam /
   upasṛtya śuśocārtā spṛśantī tasya śoṇitam // KDarp_2.89 //	upasRtya SuSoca-ArtA spRSantI tasya SoNitam // KDarp_2.89 //
   kena niṣkaruṇenedaṃ darśitaṃ bata pauruṣam /	kena nizkaruNena-idam darSitam bata pOruzam /
   praklinnakāyavikale yenāsminsubhaṭāyitam // KDarp_2.90 //	praklinna-kAya-vikale yena-asmin-su-BawAyitam // KDarp_2.90 //
   kāyāpāpamayīṃ duḥkha- daśāṃ dṛṣṭvāsya duḥsahām /	kAya-apApa-mayIm duHKa daSAm dRzwvA-asya duHsahAm /
   vairāgyāvasare kena krauryamevaṃvidhaṃ kṛtam // KDarp_2.91 //	vErAgya-avasare kena krOryam-evaMviDam kRtam // KDarp_2.91 //
   ārtimevaṃvidhāmasya hṛdayakledinīmimām /	Artim-evaMviDAmasya hRdaya-kledinIm-imAm /
   vilokya kuryātkaḥ pāpaṃ pāpaṃ hi padamāpadām // KDarp_2.92 //	vilokya kuryAt-kaH pApam pApam hi padam-ApadAm // KDarp_2.92 //
   yadyanena mahatpāpaṃ na kṛtaṃ pūrvajanmani /	yadi-anena mahat-pApam na kRtam pUrva-janmani /
   taducyatāṃ sphuratkaṣṭā dṛṣṭā kasyedṛśī daśā // KDarp_2.93 //	tat-ucyatAm sPurat-kazwA dRzwA kasya-IdRSI daSA // KDarp_2.93 //
   ye dṛśyante vipatkleśa- viśeṣaviṣamavyathāḥ /	ye dRSyante vipad-kleSa viSeza-vizama-vyaTAH /
   ta eva guravaḥ pāpa- vāpasya (?) karaṇe nṛṇām // KDarp_2.94 //	te eva guravaH pApa vApasya (?) karaNe nRNAm // KDarp_2.94 //
   karuṇārheṣu śūrāṇām upakāriṣu vairiṇām /	karuNA-arhezu SUrANAm upakArizu vEriNAm /
   vañcakānāmapāpeṣu pāpasaṃkhyāṃ karoti kaḥ // KDarp_2.95 //	vaQcakAnAm-apApezu pApa-saMKyAm karoti kaH // KDarp_2.95 //
   tāraṃ rodiṣi kiṃ putra sahasvāghātajāṃ rujam /	tAram rodizi kim putra sahasva-AGAta-jAm rujam /
   aśarmakarmanirmāṇaṃ marmacchedi śarīriṇām // KDarp_2.96 //	aSarma-karma-nirmANam marma=-Cedi SarIriNAm // KDarp_2.96 //
   iti tasyāṃ pralāpinyāṃ prekṣavāpte jane jinaḥ /	iti tasyAm pralApinyAm prekzava-Apte jane jinaH /
   anāthabandhuḥ karuṇā- sindhustenāyayau pathā // KDarp_2.97 //	anATa-banDuH karuNA sinDuH-tena-AyayO paTA // KDarp_2.97 //
   bhavabhramāsaktapariśramāṇāṃ rāgādidoṣairupatāpitānām /	Bava-Brama-Asakta-pariSramANAm rAga-Adi-dozEH-upatApitAnAm /
   āśvāsanenāmṛtasodareṇa limpanniva dyāṃ dyuticandanena // KDarp_2.98 //	ASvAsanena-amRta-sodareNa limpan=-iva dyAm dyuti-candanena // KDarp_2.98 //
   dṛṣṭvā tamāpadgatamugraroga- bhagnaṃ nimagnaṃ vyasane vivignam /	dRzwvA tam-Apad-gatam-ugra-roga Bagnam nimagnam vyasane vivignam /
   vyalambatārdraḥ karuṇārasena tattāpaśāntyai bhagavāñjinendraḥ //	vyalambata-ArdraH karuNA-rasena tad-tApa-SAntyE BagavAn-jina-indraH //
   KDarp_2.99 //	KDarp_2.99 //
   tatsaṃnidhānena muhūrtamātraṃ sa nirvyathaḥ svāsthyamivāsasāda /	tad-saMniDAnena muhUrta-mAtram sa nirvyaTaH svAsTyam-iva-AsasAda /
   nihanti pāpaṃ kuśalaṃ prasūte saṃdarśanaṃ sattvahitāśayānām // KDarp_2.100	nihanti pApam kuSalam prasUte saMdarSanam sattva-hita-ASayAnAm // KDarp_2.100
   jñātvātha candanaḥ prāptaṃ bhagavantaṃ tathāgatam /	jQAtvA-aTa candanaH prAptam Bagavantam taTAgatam /
   vikasatkusumasmeraṃ pūjāmādāya niryayau // KDarp_2.101 //	vikasat-kusuma-smeram pUjAm-AdAya niryayO // KDarp_2.101 //
   bhagavānapi sāścarya- prabhāvādudgataṃ bhuvaḥ /	BagavAn-api sa-AScarya praBAvAt-udgatam BuvaH /
   haimaṃ kamalamāruhya tasthau paryaṅkalīlayā // KDarp_2.102 //	hEmam kamalam-Aruhya tasTO paryaFka-lIlayA // KDarp_2.102 //
   praṇataṃ caraṇālīnaṃ pūjāvyagrakaraṃ puraḥ /	praNatam caraNa-AlInam pUjA-vyagra-karam puras /
   babhāṣe bhagavānprīto bhikṣusaṃsadi candanam // KDarp_2.103 //	baBAze BagavAn-prItaH Bikzu-saMsadi candanam // KDarp_2.103 //
   kimayaṃ yācamāno 'pi varākastāḍitaḥ krudhā /	kim-ayam yAcamAnaH api varAkaH-tAxitaH kruDA /
   kṛtaṃ na kṛpaṇe kasmāt karuṇākomalaṃ manaḥ // KDarp_2.104 //	kRtam na kRpaNe kasmAt karuNA-komalam manaH // KDarp_2.104 //
   dayārdrāḥ sarvasattveṣu bhavanti vimalāśayāḥ /	dayA-ArdrAH sarva-sattvezu Bavanti vimala-ASayAH /
   evaṃvidhānāṃ duḥkhānāṃ kāraṇaṃ kaluṣaṃ manaḥ // KDarp_2.105 //	evaMviDAnAm duHKAnAm kAraNam kaluzam manaH // KDarp_2.105 //
   kṛtakrūrāpakāreṣu vidveṣaparuṣeṣvapi /	kRta-krUra-apakArezu vidveza-paruzezu-api /
   bhavanti santaḥ kleśoṣma- śoṣiteṣu na karkaśāḥ // KDarp_2.106 //	Bavanti santaH kleSa-Uzma Sozitezu na karkaSAH // KDarp_2.106 //
   kliṣṭaḥ kaṣṭaṃ kadaryo 'yaṃ lobhenāparajanmani /	klizwaH kazwam kadaryaH ayam loBena-apara-janmani /
   apradānodyatenādya kāyakleśena pīḍitaḥ // KDarp_2.107 //	apradAna-udyatena-adya kAya-kleSena pIxitaH // KDarp_2.107 //
   eṣa nandastava pitā pūrṇārthamalasaṃcayāt /	eza nandaH-tava pitA pUrNa-arTa-mala-saMcayAt /
   āvṛtaḥ pāparogeṇa caṇḍālatvamupāgataḥ // KDarp_2.108 //	AvRtaH pApa-rogeNa caNxAla-tvam-upAgataH // KDarp_2.108 //
   janmāntare 'pyato 'nyasmin rogayogānmumūrṣaṇā /	janma-antare api-atas anyasmin roga-yogAt-mumUrzaNAH /
   suvarṇaṃ dattametena tenāyaṃ sadhano 'bhavat // KDarp_2.109 //	suvarNam dattam-etena tena-ayam sa-DanaH aBavat // KDarp_2.109 //
   antyakleśadaśāyāṃ yan mumūrṣuḥ saṃprayacchati /	antya-kleSa-daSAyAm yat mumUrzuH saMprayacCati /
   taccābhogyaṃ bhavatyasya lobhādanyeṣu janmasu (?) // KDarp_2.110 //	tat-ca-aBogyam Bavati-asya loBAt-anyezu janmasu (?) // KDarp_2.110 //
   datta na vittaṃ karuṇānimittaṃ lobhapravṛttaṃ kṛtameva cittam /	datta na vittam karuNA-nimittam loBa-pravRttam kRtam-eva cittam /
   yaiḥ saṃcayosāharasaiḥ pranṛttaṃ śocanti te pātakamātmavṛttam //	yEH saMcayaH-sAha-rasEH pranRttam Socanti te pAtakam-Atma-vRttam //
   KDarp_2.111 //	KDarp_2.111 //
   ityuktvā bhagavānpuṇyāṃ vidadhe dharmadeśanām /	iti-uktvA BagavAn-puNyAm vidaDe Darma-deSanAm /
   yayā kleśaprahāṇārham arhattvaṃ prāpa candanaḥ // KDarp_2.112 //	yayA kleSa-prahANa-arham arhat-tvam prApa candanaH // KDarp_2.112 //
   tasmānna darpaḥ puruṣeṇa kāryaḥ pravardhamānena dhanodayena /	tasmAt-na darpaH puruzeNa kAryaH pravarDamAnena Dana-udayena /
   adānabhogopahataṃ hi vittaṃ puṃsāṃ paratreha ca durnimittam // KDarp_2.113	adAna-Boga-upahatam hi vittam puMsAm paratra-iha ca durnimittam // KDarp_2.113
   tṛtīyo vicāraḥ	tRtIyaH vicAraH
   saṃsāradoṣapraśamaikahetuḥ karoti vidyā yadi darpamoham /	saMsAra-doza-praSama-eka-hetuH karoti vidyA yadi darpa-moham /
   tadandakārāya bhavatyavaśyaṃ sābhre nabhasyaṃśumatoṃśumālā // KDarp_3.1 //	tad-andakArAya Bavati-avaSyam sa-aBre naBasi-aMSuma-toMSu-mAlA // KDarp_3.1 //
   śikṣābhyāsena suvyaktaṃ paṭhantyapi vihaṃgamāḥ /	SikzA-aByAsena su-vyaktam paWanti-api vihaMgamAH /
   ka eṣa vidyayā darpaḥ kaṣṭaprāptaikadeśayā // KDarp_3.2 //	kaH eza vidyayA darpaH kazwa-prApta-eka-deSayA // KDarp_3.2 //
   sā vidyā yā madaṃ hanti sā śrīryārthiṣu varṣati /	sA vidyA yA madam hanti sA SrI-ryA-arTizu varzati /
   dharmānusāriṇī yā ca sā buddhirabhidhīyate // KDarp_3.3 //	Darma-anusAriNI yA ca sA budDiH-aBiDIyate // KDarp_3.3 //
   yo vidyāgururāyāti laghutāṃ śīlaviplavāt /	yaH vidyA-guruH-AyAti laGu-tAm SIla-viplavAt /
   tasmai paṇḍitamūrkhāya viparītātmane namaḥ // KDarp_3.4 //	tasmE paNxita-mUrKAya viparIta-Atmane namaH // KDarp_3.4 //
   vidyāṃ prāpya kṛtaṃ yena vidveṣakaluṣaṃ manaḥ /	vidyAm prApya kRtam yena vidveza-kaluzam manaH /
   tenātmā hanta mūrkheṇa snātvā pāṃsūtkarairvṛtaḥ // KDarp_3.5 //	tena-AtmA hanta mUrKeNa snAtvA pAMsu-utkarEH-vRtaH // KDarp_3.5 //
   vidyā śrīriva lobhena dveṣeṇāyāti nindyatām /	vidyA SrIH-iva loBena dvezeNa-AyAti nindya-tAm /
   bhāti namratayaivaiṣā lajjayeva kulāṅganā // KDarp_3.6 //	BAti namra-tayA-eva-ezA lajjayA-iva kula-aFganA // KDarp_3.6 //
   spṛhaṇīyā satāṃ tāvad vidyā saṃtoṣaśālinī /	spRhaNIyA satAm tAvat vidyA saMtoza-SAlinI /
   yāvanna pārthivāsthāna- paṇyasthāne prasāritā // KDarp_3.7 //	yAvat-na pArTiva-AsTAna paNya-sTAne prasAritAH // KDarp_3.7 //
   sadguṇāḥ śucayastāvad yāvadvādena śodhakaiḥ /	sat-guNAH SucayaH-tAvat yAvat-vAdena SoDakEH /
   prakṣālya na parīkṣyante khalairbhūpālasaṃsadi // KDarp_3.8 //	prakzAlya na parIkzyante KalEH-BUpAla-saMsadi // KDarp_3.8 //
   aśmāpyahṛdayo yasya guṇasāraṃ parīkṣate /	aSmApi-ahRdayaH yasya guNa-sAram parIkzate /
   ucitaiva suvarṇasya tasyāgnipatane ruciḥ // KDarp_3.9 //	ucitA-eva suvarNasya tasya-agni-patane ruciH // KDarp_3.9 //
   kavibhirnṛpasevāsu citrālaṃkārahāriṇī /	kaviBiH-nRpa-sevAsu citra-alaMkAra-hAriNI /
   vāṇī veśyeva lobhena paropakaraṇīkṛtā // KDarp_3.10 //	vANI veSyA-iva loBena para-upakaraNIkRtAH // KDarp_3.10 //
   vādibhiḥ kalahodarka- tarkasaṃparkakarkaśā /	vAdiBiH kalaha-udarka tarka-saMparka-karkaSAH /
   vāṇī krakacadhāreva dharmamūle nipātitā // KDarp_3.11 //	vANI krakaca-DArA-iva Darma-mUle nipAtitAH // KDarp_3.11 //
   sādhutejovadhāyaiva tārkikaiḥ karkaśīkṛtā /	sADu-tejaH-vaDAya-eva tArkikEH karkaSIkRtAH /
   vāṇī vivādibhiḥ krūraiḥ saunikairiva kartarī // KDarp_3.12 //	vANI vivAdiBiH krUrEH sOnikEH-iva kartarI // KDarp_3.12 //
   śīlaṃ naiva bibharti kīrtivimale dhatte na dharme dhiyaṃ mātsaryeṇa	SIlam na-eva biBarti kIrti-vimale Datte na Darme Diyam mAtsaryeNa
   manīṣiṇāṃ pratanute pāruṣyadoṣaṃ girā /	manIziNAm pratanute pAruzya-dozam girA /
   tarkoktyā paralokakarma nayati prāyeṇa saṃdigdhatāṃ	tarka-uktyA para-loka-karma nayati prAyeNa saMdigDa-tAm
   yastasyāphalaśāstrapāṭanapaṭormūḍhasya kiṃ vidyayā // KDarp_3.13 //	yaH-tasya-aPala-SAstra-pAwana-pawoH-mUXasya kim vidyayA // KDarp_3.13 //
   ye saṃsatsu vivādinaḥ parayaśaḥśalyena śūlākulāḥ kurvanti svaguṇastavena	ye saMsatsu vivAdinaH para-yaSaH-Salyena SUla-AkulAH kurvanti sva-guNa-stavena
   guṇināṃ yatnādguṇācchādanam /	guNinAm yatnAt-guNa-AcCAdanam /
   teṣāṃ roṣakaṣāyitodaradṛśāṃ dveṣoṣṇaniḥśvāsināṃ dīptā ratnaśikheva	tezAm roza-kazAyita-udara-dRSAm dveza-uzNa-niHSvAsinAm dIptAH ratna-SiKA-iva
   kṛṣṇaphaṇināṃ vidyā janodvegabhūḥ // KDarp_3.14 //	kRzNa-PaNinAm vidyA jana-udvega-BUH // KDarp_3.14 //
   śocyatāṃ yātyaśīlena vidveṣeṇāpavitratām /	Socya-tAm yAti-aSIlena vidvezeNa-apavitra-tAm /
   darpaśāpahatā vidyā naśyatyeva sahāyuṣā // KDarp_3.15 //	darpaSa-apa-hatAH vidyA naSyati-eva saha-AyuzA // KDarp_3.15 //
   tapovane munivarau mānyau munimanīṣiṇām /	tapaH-vane muni-varO mAnyO muni-manIziNAm /
   purā raibhyabharadvājau suhṛdau cakratuḥ sthitim // KDarp_3.16 //	purA rEBya-BaradvAjO suhRdO cakratuH sTitim // KDarp_3.16 //
   putrāvabhūtāṃ raibhyasya vidyāvimaladarpaṇau /	putrO=-aBUtAm rEByasya vidyA-vimala-darpaNO /
   spṛhaṇīyau guṇajñānāṃ sarvāvasuparāvasū // KDarp_3.17 //	spRhaNIyO guNa-jQAnAm sarva-avasu-parAvasU // KDarp_3.17 //
   bharadvājasya putro 'bhūd yavakrītābhidhaḥ sutāḥ /	BaradvAjasya putraH aBUt yavakrIta-aBiDaH sutAH /
   bhavantavidyāḥ prāyeṇa pitṛpraṇayalālitāḥ // KDarp_3.18 //	Bavanta-vidyAH prAyeNa pitR-praNaya-lAlitAH // KDarp_3.18 //
   sa yuvā raibhyatanayau sarvatra śrutiviśrutau /	sa yuvA rEBya-tanayO sarvatra Sruti-viSrutO /
   paśyannātmani sāsūyaḥ paścāttāpākulo 'bhavat // KDarp_3.19 //	paSyan=-Atmani sa-asUyaH paScAttApa-AkulaH aBavat // KDarp_3.19 //
   sa gatvā jāhnavītīraṃ nirāhārakṛśaściram /	sa gatvA jAhnavI-tIram nirAhAra-kRSaH-ciram /
   cacāra niścalatanus tīvraṃ vidyāptaye tapaḥ // KDarp_3.20 //	cacAra niScala-tanuH tIvram vidyA-Aptaye tapaH // KDarp_3.20 //
   taṃ tapastāpitātmānaṃ svayametya śatakratuḥ /	tam tapaH-tApita-AtmAnam svayam-etya SatakratuH /
   uvāca mithyānirbandhaḥ ko 'yaṃ te muniputraka // KDarp_3.21 //	uvAca miTyA-nirbanDaH kaH ayam te muni-putrakaH // KDarp_3.21 //
   anadhītā gurumukhāt kathaṃ vidyādhigamyate /	anaDItAH guru-muKAt kaTam vidyA-aDigamyate /
   anabhyāsena pāṇḍityaṃ nabhaḥkusumaśekharaḥ // KDarp_3.22 //	anaByAsena pANxityam naBaH-kusuma-SeKaraH // KDarp_3.22 //
   adhunā vidyayā kiṃ te vidyārhaṃ śaiśavaṃ gatam /	aDunA vidyayA kim te vidyA-arham SESavam gatam /
   yatphalaṃ kila vidyāyās tasminnavahito bhava // KDarp_3.23 //	yat-Palam kila vidyAyAH tasmin=-avahitaH Bava // KDarp_3.23 //
   śīlaṃ parahitāsaktir anutsekaḥ kṣamā dhṛtiḥ /	SIlam para-hita-AsaktiH anutsekaH kzamA DRtiH /
   alobhaśceti vidyāyāḥ paripākojjvalaṃ phalam // KDarp_3.24 //	aloBaH-ca-iti vidyAyAH paripAka-ujjvalam Palam // KDarp_3.24 //
   vivekarahitā vidyā dveṣaroṣoṣmaśoṣitā /	viveka-rahitA vidyA dveza-roza-Uzma-SozitA /
   darpāśaninipātena hatā vallīva niṣphalā // KDarp_3.25 //	darpa-aSani-nipAtena hatA vallI-iva nizPalAH // KDarp_3.25 //
   etadarthaṃ śrute buddhiṃ karoti dveṣadūṣitaḥ /	etad-arTam Srute budDim karoti dveza-dUzitaH /
   yadvivādaiḥ kariṣyāmi mānamlāniṃ manīṣiṇām // KDarp_3.26 //	yad-vivAdEH karizyAmi mAna-mlAnim manIziNAm // KDarp_3.26 //
   tyaktvā praśamasaṃtoṣau vidyāyāḥ prathamaṃ phalam /	tyaktvA praSama-saMtozO vidyAyAH praTamam Palam /
   nānāviparyayapathair gacchantyarthaphalārthinaḥ // KDarp_3.27 //	nAnA-viparyaya-paTEH gacCanti-arTa-Pala-arTinaH // KDarp_3.27 //
   upakārāya yā puṃsāṃ na parasya na cātmanaḥ /	upakArAya yA puMsAm na parasya na ca-AtmanaH /
   patrasaṃcayasaṃbhāraiḥ kiṃ tayā bhāravidyayā // KDarp_3.28 //	patra-saMcaya-saMBArEH kim tayA BAravidyayA // KDarp_3.28 //
   anyāyaḥ prauḍhavādena nīyate nyāyatāṃ yayā /	anyAyaH prOXa-vAdena nIyate nyAyatAm yayA /
   nyāyaścānyāyatāṃ lobhāt kiṃ tayā kṣadravidyayā // KDarp_3.29 //	nyAyaH-ca-anyAyatAm loBAt kim tayA kzadra-vidyayA // KDarp_3.29 //
   svajihvāstutibhirnityaṃ patnīvodghāṭitāṃśukā /	sva-jihvA-stutiBiH-nityam patnI-iva-udGAwita-aMSukAH /
   kriyate yā sabhāmadhye kiṃ tayā dhṛṣṭavidyayā // KDarp_3.30 //	kriyate yA saBA-maDye kim tayA DRzwa-vidyayA // KDarp_3.30 //
   anuṣṭhānena rahitā pāṭhamātreṇa kevalam /	anuzWAnena rahitA pAWa-mAtreNa kevalam /
   rañjayatyeva yā lokaṃ kiṃ tayā śukavidyayā // KDarp_3.31 //	raQjayati-eva yA lokam kim tayA Suka-vidyayA // KDarp_3.31 //
   gopyate yā śrutajñasya mūrkhasyāgre prakāśyate /	gopyate yA Sruta-jQasya mUrKasya-agre prakASyate /
   na dīyate ca śiṣyebhyaḥ kiṃ tayā śaṭhavidyayā // KDarp_3.32 //	na dIyate ca SizyeByaH kim tayA SaWa-vidyayA // KDarp_3.32 //
   parotkarṣaṃ samācchādya vikrayāya prasāryate /	para-utkarzam samAcCAdya vikrayAya prasAryate /
   yā muhurdhanināmagre kiṃ tayā paṇyavidyayā // KDarp_3.33 //	yA muhur-DaninAm-agre kim tayA paNya-vidyayA // KDarp_3.33 //
   na tīryate yayā ghoraḥ saṃsāramakarākaraḥ /	na tIryate yayA GoraH saMsAra-makara-AkaraH /
   nityaṃ cittānubandhinyā kiṃ tayā mohavidyayā // KDarp_3.34 //	nityam citta-anubanDinyA kim tayA moha-vidyayA // KDarp_3.34 //
   nityābhyāsaprayāsena jīvitaṃ kṣīyate yayā /	nitya-aByAsa-prayAsena jIvitam kzIyate yayA /
   trivargasyoparodhena kiṃ tayā kaṣṭavidyayā // KDarp_3.35 //	trivargasya-uparoDena kim tayA kazwa-vidyayA // KDarp_3.35 //
   na vivekocitāṃ buddhiṃ na vairāgyamayaṃ manaḥ /	na viveka-ucitAm budDim na vErAgya-mayam manaH /
   saṃpādayati yā puṃsāṃ kiṃ tayā jaḍavidyayā // KDarp_3.36 //	saMpAdayati yA puMsAm kim tayA jaxa-vidyayA // KDarp_3.36 //
   śaucāśaucavivādena tyaktā (?) śrotriyatā yayā /	SOca-aSOca-vivAdena tyaktA (?) SrotriyatA yayA /
   mithyābhimānayoginyā kiṃ tayā dambhavidyayā // KDarp_3.37 //	miTyA-aBimAna-yoginyA kim tayA damBa-vidyayA // KDarp_3.37 //
   paramātsaryaśalyena vyathā saṃjāyate yayā /	para-mAtsarya-Salyena vyaTA saMjAyate yayA /
   sukhanidrāpahāriṇyā kiṃ tayā śūlavidyayā // KDarp_3.38 //	suKa-nidrA-apahAriNyA kim tayA SUla-vidyayA // KDarp_3.38 //
   parasūktāpahāreṇa svasṛbhāṣitavādinā /	para-sUkta-apahAreNa svasR-BAzita-vAdinA /
   utkarṣaḥ khyāpyate yasyāḥ kiṃ tayā cauravidyayā // KDarp_3.39 //	utkarzaH KyApyate yasyAH kim tayA cOra-vidyayA // KDarp_3.39 //
   anabhyāsahatotsāhā pareṇa paribhūyate /	anaByAsa-hata-utsAhA pareNa pariBUyate /
   yā lajjājananī jāḍyāt kiṃ tayā mandavidyayā // KDarp_3.40 //	yA lajjA-jananI jAxyAt kim tayA manda-vidyayA // KDarp_3.40 //
   lobhaḥ prabhūtavittasya rāgaḥ pravrajitasya ca /	loBaH praBUta-vittasya rAgaH pravrajitasya ca /
   na yayā śāntimāyāti kiṃ tayālīkavidyayā // KDarp_3.41 //	na yayA SAntim-AyAti kim tayA-alIka-vidyayA // KDarp_3.41 //
   yayā bhūpatimāśritya pareṣāṃ guṇanindakaḥ /	yayA BUpatim-ASritya parezAm guNa-nindakaH /
   dānamānonnatiṃ hanti kiṃ tayā doṣavidyayā // KDarp_3.42 //	dAna-mAna-unnatim hanti kim tayA doza-vidyayA // KDarp_3.42 //
   gṛhe dhārādhiruḍhāpi sabhāyāṃ na pravartate /	gRhe DArA-aDiruXA-api saBAyAm na pravartate /
   pratibhābhaṅgasaṅgādyā kiṃ tayā mūkavidyayā // KDarp_3.43 //	pratiBA-BaFga-saFga-AdyA kim tayA mUka-vidyayA // KDarp_3.43 //
   caṇḍaṃ piṇḍārthināṃ dveṣa- piśunānāṃ śunāmiva /	caNxam piNxa-arTinAm dveza piSunAnAm SunAm-iva /
   yayā saṃjāyate yuddhaṃ kiṃ tayā vadhavidyayā // KDarp_3.44 //	yayA saMjAyate yudDam kim tayA vaDa-vidyayA // KDarp_3.44 //
   vismṛtā yāvaliptasya kaṇṭhe kṛtagatāgatā /	vismRtA yA-avaliptasya kaNWe kRta-gata-AgatAH /
   jīvavṛttiriva kṣīṇā kiṃ tayā mṛtavidyayā // KDarp_3.45 //	jIva-vRttiH-iva kzINA kim tayA mRta-vidyayA // KDarp_3.45 //
   rasāyanī jarājīrṇaś cirarogī yayā bhiṣak /	rasAyanI jarA-jIrNaH cira-rogI yayA Bizaj /
   dhātuvādī daridraśca kiṃ tayā hāsyavidyayā // KDarp_3.46 //	DAtuvAdI daridraH-ca kim tayA hAsya-vidyayA // KDarp_3.46 //
   yayā mugdhamṛgāḥ kūṭaiḥ pīḍyante tīvramārgaṇaiḥ /	yayA mugDa-mRgAH kUwEH pIxyante tIvra-mArgaNEH /
   āśāpāśāvalambinyā kiṃ tayā lubdhavidyayā // KDarp_3.47 //	ASA-pASa-avalambinyA kim tayA lubDa-vidyayA // KDarp_3.47 //
   paropatāpaḥ kriyate vaśyādikuhakairyayā /	para-upatApaH kriyate vaSya-Adi-kuhakEH-yayA /
   yantratantrānusāriṇyā kiṃ tayā vyājavidyayā // KDarp_3.48 //	yantra-tantra-anusAriNyA kim tayA vyAja-vidyayA // KDarp_3.48 //
   gururgarvātkavirdveṣād yatirbhogaparigrahāt /	guruH-garvAt-kaviH-dvezAt yatiH-Boga-parigrahAt /
   nṛpaḥ pāpāddvijaḥ krodhāt sā vidyā vāryate yayā // KDarp_3.49 //	nRpaH pApAt-dvijaH kroDAt sA vidyA vAryate yayA // KDarp_3.49 //
   vidyāguṇāste viduṣāṃ ye vivekanibandhanam /	vidyA-guNAH-te viduzAm ye viveka-nibanDanam /
   svalpaśilpakalātulyāḥ śeṣā jīvitahetavaḥ // KDarp_3.50 //	su-alpa-Silpa-kalA-tulyAH SezAH jIvita-hetavaH // KDarp_3.50 //
   vīṇeva śrotrahīnasya lolākṣīva vicakṣuṣaḥ /	vINA-iva Srotra-hInasya lola-akzI-iva vicakzuzaH /
   vyasoḥ kusumamāleva vidyā stabdhasya niṣphalā // KDarp_3.51 //	vyasoH kusuma-mAlA-iva vidyA stabDasya nizPalAH // KDarp_3.51 //
   dveṣadarpahatā vidyā kāmakrodhahatā matiḥ /	dveza-darpa-hatA vidyA kAma-kroDa-hatA matiH /
   lobhamohahatā vṛttir yeṣāṃ teṣāṃ kimāyuṣā // KDarp_3.52 //	loBa-moha-hatA vRttiH yezAm tezAm kim-AyuzA // KDarp_3.52 //
   dūre vyākaraṇaṃ kuruṣva viṣamaṃ dhātukṣayakṣobhitaṃ mīmāṃsā virasā na	dUre vyAkaraNam kuruzva vizamam DAtu-kzaya-kzoBitam mImAMsA virasAH na
   śoṣayati kiṃ tarkairalaṃ karkaśaiḥ /	Sozayati kim tarkEH-alam karkaSEH /
   na kṣībaḥ patati smarabhramakaraiḥ kiṃ navyakāvyāsavais tasmānnityahitāya	na kzIbaH patati smara-Brama-karEH kim navyaka-avyAsavEH tasmAt-nitya-hitAya
   śāntamanasāṃ vairāgyamārogyadam // KDarp_3.53 //	SAnta-manasAm vErAgyam-Arogya-dam // KDarp_3.53 //
   ityuktaḥ surarājena niścayānna cacāla saḥ /	iti-uktaH surarAjena niScayAt-na cacAla saH /
   abhimānagṛhītānāṃ durnivāro hi durgrahaḥ // KDarp_3.54 //	aBimAna-gRhItAnAm durnivAraH hi durgrahaH // KDarp_3.54 //
   atha vṛddhadvijo bhūtvā sikatāmuṣṭibhiḥ śanaiḥ /	aTa vRdDa-dvijaH BUtvA sikatA-muzwiBiH SanEs /
   śakraḥ pracakrame kartuṃ gaṅgāyāṃ setubandhanam // KDarp_3.55 //	SakraH pracakrame kartum gaFgAyAm setu-banDanam // KDarp_3.55 //
   taṃ dṛṣṭvā niṣphalakleśa- viphalodyoganiścalam /	tam dRzwvA nizPala-kleSa viPala-udyoga-niScalam /
   munisūnuḥ kṛpāviṣṭaḥ papracchābhyetya sasmitaḥ // KDarp_3.56 //	muni-sUnuH kRpA-AvizwaH papracCa-aByetya sa-smitaH // KDarp_3.56 //
   brahmanka eṣa nirbandhas tava vandhyasamudyame /	brahman-kaH eza nirbanDaH tava vanDya-samudyame /
   niṣphalaṃ vipulāyāsaṃ na prājñāḥ karma kurvate // KDarp_3.57 //	nizPalam vipula-AyAsam na prAjQAH karma kurvate // KDarp_3.57 //
   asminkuṭilakallola- dolāvikṣobhite 'mbhasi /	asmin-kuwila-kallola dolA-vikzoBite amBasi /
   hāsyahetuḥ kathaṃ setuḥ sikatāmuṣṭibhirbhavet // KDarp_3.58 //	hAsya-hetuH kaTam setuH sikatA-muzwiBiH-Bavet // KDarp_3.58 //
   ityukte muniputreṇa brāhmaṇastamabhāṣata /	iti-ukte muni-putreNa brAhmaNaH-tam-aBAzata /
   aho paropadeśeṣu sarvo bhavati paṇḍitaḥ // KDarp_3.59 //	aho para-upadeSezu sarvaH Bavati paNxitaH // KDarp_3.59 //
   anadhītāṃ balādvidyāṃ tapasā prāptumicchasi /	anaDItAm balAt-vidyAm tapasA prAptum-icCasi /
   yathā tvaṃ niṣphalārambhas tathāhamaparo jaḍaḥ // KDarp_3.60 //	yaTA tvam nizPala-AramBaH taTA-aham-aparaH jaxaH // KDarp_3.60 //
   etaddvijavacaḥ śrutvā yathārthaṃ sthagitottaraḥ /	etat-dvija-vacaH SrutvA yaTArTam sTagita-uttaraH /
   tathāpi dṛḍhasaṃkalpaḥ svakṛtyānna cacāla saḥ // KDarp_3.61 //	taTA-api dRXa-saMkalpaH sva-kRtyAn-na cacAla saH // KDarp_3.61 //
   athāsya tīvratapasā śakraḥ prādādvaraṃ varam /	aTa-asya tIvra-tapasA SakraH prAdAt-varam varam /
   sarvavidyānidhiryena sahasaiva babhūva saḥ // KDarp_3.62 //	sarva-vidyA-niDiH-yena sahasA-eva baBUva saH // KDarp_3.62 //
   prāptavidyaḥ sa sotsāhas tūrṇaṃ gatvā svamāśramam /	prApta-vidyaH sa sa-utsAhaH tUrNam gatvA svam-ASramam /
   nijāṃ tapaḥphalāvāpti- kathāṃ pitre nyavedayat // KDarp_3.63 //	nijAm tapaH-Pala-avApti kaTAm pitre nyavedayat // KDarp_3.63 //
   taṃ madākrāntamaśrānta- vṛttasaṃskṛtavādinam /	tam mad-AkrAntam-aSrAnta vRtta-saMskRta-vAdinam /
   bharadvājaḥ pramode 'pi svedākula ivāvadat // KDarp_3.64 //	BaradvAjaH pramode api sveda-AkulaH iva-avadat // KDarp_3.64 //
   putra prāptā tvayā vidyā tapastāpātkimucyate /	putra prAptA tvayA vidyA tapaH-tApAt-kim-ucyate /
   kiṃ tvāgāmibhayādetan na yuktaṃ pratibhāti me // KDarp_3.65 //	kim tu-AgAmi-BayAt-etat na yuktam pratiBAti me // KDarp_3.65 //
   itaḥ samīpe raibhyasya kopanasya tapovanam /	itas samIpe rEByasya kopanasya tapaH-vanam /
   vidyāmadāndhau tatputrāv- arvāvasuparāvasū // KDarp_3.66 //	vidyA-mada-anDO tad-putrAv arvAvasu-parAvasU // KDarp_3.66 //
   tāvaśrāntaśrutonmādau tvaṃ cābhinavapaṇḍitaḥ /	tO=-aSrAnta-Sruta-unmAdO tvam ca-aBinava-paNxitaH /
   tatsaṃgame dveṣamayaḥ sadā saṃnihitaḥ kaliḥ // KDarp_3.67 //	tad-saMgame dveza-mayaH sadA saMnihitaH kaliH // KDarp_3.67 //
   grīvāstambhabhṛtaḥ paronnatikathāmātre śiraḥśūlinaḥ	grIvA-stamBa-BRtaH para-unnati-kaTA-mAtre SiraH-SUlinaH
   sodvegabhramaṇapralāpavipulakṣobhābhibhūtasthiteḥ /	sa-udvega-BramaNa-pralApa-vipula-kzoBa-aBiBUta-sTiteH /
   antardveṣaviṣapraveśaviṣamakrodhoṣṇaniḥśvāsinaḥ kaṣṭā nūtanapaṇḍitasya	antar-dveza-viza-praveSa-vizama-kroDa-uzNa-niHSvAsinaH kazwA nUtana-paNxitasya
   vikṛtirbhīmajvarārambhabhūḥ // KDarp_3.68 //	vikRtiH-BIma-jvara-AramBa-BUH // KDarp_3.68 //
   tava tatra prayātasya yuktāyuktavivādinaḥ /	tava tatra prayAtasya yukta-ayukta-vivAdinaH /
   bhaviṣyati muneḥ śāpād avaśyaṃ madanigrahaḥ // KDarp_3.69 //	Bavizyati muneH SApAt avaSyam mada-nigrahaH // KDarp_3.69 //
   śuktikārajatajñāna- nīlapītādidarśanaiḥ /	SuktikA-rajata-jQAna nIla-pIta-Adi-darSanEH /
   unmādaṃ janayatyeva vidyādarpapiśācikā // KDarp_3.70 //	unmAdam janayati-eva vidyA-darpa-piSAcikA // KDarp_3.70 //
   eṣa vidyopadeśena vināśaḥ prārthitastvayā /	eza vidyA-upadeSena vinASaH prArTitaH-tvayA /
   raibhyāśramo na gantavyaḥ kartavyaṃ yadi madvacaḥ // KDarp_3.71 //	rEBya-ASramaH na gantavyaH kartavyam yadi mad-vacaH // KDarp_3.71 //
   ityukto 'pyasakṛtpitrā sa gatvā raibhyaputrayoḥ /	iti-uktaH api-asakRt-pitrA sa gatvA rEBya-putrayoH /
   vyadhādvivādanirvedaiḥ sadā vidyāmadakṣitim // KDarp_3.72 //	vyaDAt-vivAda-nirvedEH sadA vidyA-mada-kzitim // KDarp_3.72 //
   taṃ darpamattaṃ sākopa- bhīmabhrūbhaṅgadurmukhau /	tam darpa-mattam sA-kopa BIma-BrU-BaFga-durmuKO /
   tāvūcaturmanaḥsakta- vidyāvidveṣaśūlinau // KDarp_3.73 //	tO=-UcatuH-manaH-sakta vidyA-vidveza-SUlinO // KDarp_3.73 //
   kanīyānāvayoryasmād vayasā tvaṃ śrutena ca /	kanIyAn-AvayoH-yasmAt vayasA tvam Srutena ca /
   karoṣi vādairākṣepaṃ tasmādāyuḥkṣayo 'stu te // KDarp_3.74 //	karozi vAdEH-Akzepam tasmAt-AyuH-kzayaH astu te // KDarp_3.74 //
   ityukto 'pi krudhā tābhyāṃ na darpādvirarāma saḥ /	iti-uktaH api kruDA tAByAm na darpAt-virarAma saH /
   na prasannaṃ na ca kruddhaṃ gaṇayanti madoddhatāḥ // KDarp_3.75 //	na prasannam na ca krudDam gaNayanti mada-udDatAH // KDarp_3.75 //
   atrāntare bhramadbhṛṅga- mālābhrūbhaṅgavibhramaḥ /	atra-antare Bramat-BRFga mAlA-BrU-BaFga-viBramaH /
   kālaḥ proṣitakāntānāṃ puṣpakālaḥ samāyayau // KDarp_3.76 //	kAlaH prozita-kAntAnAm puzpakAlaH samAyayO // KDarp_3.76 //
   kṣiptapattrāḥ sumanasāṃ rajaḥkaluṣitekṣaṇāḥ /	kzipta-pattrAH sumanasAm rajaH-kaluzita-IkzaNAH /
   sadveṣā iva vidvāṃsaś cerurmalayamārutāḥ // KDarp_3.77 //	sa-dvezAH iva vidvAMsaH ceruH-malaya-mArutAH // KDarp_3.77 //
   mādhuryalalitodāra- vāṇīvilasitairmuhuḥ /	mADurya-lalita-udAra vANI-vilasitEH-muhur /
   kavīnāmiva saṃgharṣaḥ kokilānāmajāyata // KDarp_3.78 //	kavInAm-iva saMGarzaH kokilAnAm-ajAyata // KDarp_3.78 //
   raibhye prayāte putrābhyāṃ saha snātuṃ sarittaṭam /	rEBye prayAte putrAByAm saha snAtum sarit-tawam /
   bharadvājātmajo 'bhyetya praviveśa tadāśramam // KDarp_3.79 //	BaradvAja-AtmajaH aByetya praviveSa tad-ASramam // KDarp_3.79 //
   tatra puṣpoccayavyagrāṃ dharmapatnīṃ purāvasoḥ /	tatra puzpa-uccaya-vyagrAm DarmapatnIm purAvasoH /
   so 'paśyatsuprabhāṃ nāma rūpadarpāpahāṃ rateḥ // KDarp_3.80 //	saH apaSyat-supraBAm nAma rUpa-darpa-apahAm rateH // KDarp_3.80 //
   uṭajāṅganasaktānāṃ hariṇīnāṃ vilokane /	uwaja-aFgana-saktAnAm hariNInAm vilokane /
   vilāsadīkṣāṃ kurvāṇāṃ taralāpāṅgamaṅgibhiḥ // KDarp_3.81 //	vilAsa-dIkzAm kurvANAm tarala-apAFgam-aFgiBiH // KDarp_3.81 //
   tāṃ dṛṣṭvā candravadanāṃ madanānandadevatām /	tAm dRzwvA candra-vadanAm madana-Ananda-devatAm /
   babhūvotkrāntamaryādaḥ sahasaiva muneḥ sutaḥ // KDarp_3.82 //	baBUva-utkrAnta-maryAdaH sahasA-eva muneH sutaH // KDarp_3.82 //
   sa brahmacārī kāmena navena taralīkṛtaḥ /	sa brahmacArI kAmena navena taralIkRtaH /
   abhilāṣocitaṃ vaktum anabhijño 'pyuvāca tām // KDarp_3.83 //	aBilAza-ucitam vaktum anaBijQaH api-uvAca tAm // KDarp_3.83 //
   unmādanamidaṃ rūpam anurūpaṃ manobhuvaḥ /	unmAdanam-idam rUpam anurUpam manoBuvaH /
   samutsiktamivāsaktaṃ karoti mama mānasam // KDarp_3.84 //	samutsiktam-iva-Asaktam karoti mama mAnasam // KDarp_3.84 //
   vidyāvinayamutsṛjya saṃtyajya guruyantraṇām /	vidyA-vinayam-utsRjya saMtyajya guru-yantraNAm /
   tvayi pravṛttaṃ cittaṃ me prāgjanmapremabandhanam // KDarp_3.85 //	tvayi pravRttam cittam me prAc-janma-prema-banDanam // KDarp_3.85 //
   jānāmi yatkṛtasyāsya vipāke karmaṇaḥ phalam /	jAnAmi yat-kRtasya-asya vipAke karmaNaH Palam /
   tathāpyabhimataṃ dhartuṃ na śaknomi karomi kim // KDarp_3.86 //	taTA-api-aBimatam Dartum na Saknomi karomi kim // KDarp_3.86 //
   na śrutena na vittena na vṛttena na karmaṇā /	na Srutena na vittena na vRttena na karmaNA /
   pravṛttaṃ śakyate roddhuṃ manobhavapathe manaḥ // KDarp_3.87 //	pravRttam Sakyate rodDum manoBava-paTe manaH // KDarp_3.87 //
   ityuktvā tāṃ bhayodbhrānta- nayanāmāśramonmukhīm /	iti-uktvA tAm Baya-udBrAnta nayanAmASrama-unmuKIm /
   gantuṃ pravṛttāṃ so 'bhyetya jagrāhāṃśukapallave // KDarp_3.88 //	gantum pravRttAm saH aByetya jagrAha-aMSuka-pallave // KDarp_3.88 //
   kadalī kuñjareṇeva tarasā tena nirjane /	kadalI kuQjareNa-iva tarasA tena nirjane /
   kṛṣyamāṇā tamavadat sā niṣedhacalāṅguliḥ // KDarp_3.89 //	kRzyamANA tam-avadat sA nizeDa-cala-aFguliH // KDarp_3.89 //
   mā mā malinaya svacchaṃ śīlaṃ mama tathātmanaḥ /	mA mA malinaya svacCam SIlam mama taTA-AtmanaH /
   vidyāyā niravadyāyāḥ kimetaducitaṃ phalam // KDarp_3.90 //	vidyAyAH niravadyAyAH kim-etat-ucitam Palam // KDarp_3.90 //
   śīlaśuklāṃśukāṃ tyaktvā lajjāṃ nijavadhūmiva /	SIla-Sukla-aMSukAm tyaktvA lajjAm nija-vaDUm-iva /
   gṛhṇāsi paranārīṇāṃ pāṇinā paṭapallavam // KDarp_3.91 //	gRhNAsi para-nArINAm pANinA pawa-pallavam // KDarp_3.91 //
   kimetadityanucitaṃ dṛṣṭvā nūnaṃ kamaṇḍaluḥ /	kim-etat-iti-anucitam dRzwvA nUnam kamaNxaluH /
   udgrīvaḥ kautukeneva mukhaṃ tava nirīkṣate // KDarp_3.92 //	udgrIvaH kOtukena-iva muKam tava nirIkzate // KDarp_3.92 //
   bibhrato 'ntargatarasāṃ kusumeṣuruciṃ navām /	biBrataH antargata-rasAm kusumezu-rucim navAm /
   jaṭāvalkalabhāraste taroriva na śāntaye // KDarp_3.93 //	jawA-valkala-BAraH-te taroH-iva na SAntaye // KDarp_3.93 //
   pāpasaṃkalpamātreṇa trapayādhomukhī tava /	pApa-saMkalpa-mAtreNa trapayA-aDomuKI tava /
   patitā sparśabhītyeva kampalolākṣamālikā // KDarp_3.94 //	patitA sparSaBI-ityA-iva kampa-lola-akzamAlikA // KDarp_3.94 //
   āsanābje sarasvatyā japalolaradacchade /	Asana-abje sarasvatyAH japa-lola-rada=-Cade /
   durnayoktirna yukteyaṃ mukhe tava manīṣiṇaḥ // KDarp_3.95 //	durnaya-uktiH-na yuktA-iyam muKe tava manIziNaH // KDarp_3.95 //
   iyaṃ tapovanamahī vivekajananī katham /	iyam tapaH-vana-mahI viveka-jananI kaTam /
   janayatyabhilāṣaṃ te jananīvājitātmanaḥ // KDarp_3.96 //	janayati-aBilAzam te jananI-ivAjita-AtmanaH // KDarp_3.96 //
   durmado (durdamo) yauvanabharas turaṅga iva hārakaḥ /	durmadaH (duH-damo) yOvana-BaraH turaFgaH iva hArakaH /
   sarvathā śithilātmānam avaṭe kṣipati kṣaṇāt // KDarp_3.97 //	sarvaTA SiTila-AtmAnam avawe kzipati kzaNAt // KDarp_3.97 //
   dhigdhiyaṃ kiṃ vivekena dūre viśrāmyatu śrutam /	Dik-Diyam kim vivekena dUre viSrAmyatu Srutam /
   dhāryate yairna saṃsāra- vikāraskhalitaṃ manaḥ // KDarp_3.98 //	DAryate yEH-na saMsAra vikAra-sKalitam manaH // KDarp_3.98 //
   kva vidyā viditāśeṣa- kāryākāryavimarśadhīḥ /	kva vidyA vidita-aSeza kArya-akArya-vimarSa-DIH /
   mūḍhatā kva ca duṣkarma- mahāpāpakuṭumbinī // KDarp_3.99 //	mUXa-tA kva ca duzkarma mahA-pApa-kuwumbinI // KDarp_3.99 //
   ityucyamāno 'pi yadā na sa tatyāja durgraham /	iti-ucyamAnaH api yadA na sa tatyAja durgraham /
   śīlāpahārasaṃtrastā sā tadā samacintayat // KDarp_3.100 //	SIla-apahAra-saMtrastA sA tadA samacintayat // KDarp_3.100 //
   kiṃ karomyajane labdhā vivaśāhaṃ pramādinā /	kim karomi-ajane labDA vivaSa-aham pramAdinA /
   utsṛṣṭadharmanimayāḥ kiṃ na kurvantyavāritāḥ // KDarp_3.101 //	utsRzwa-Darma-nimayAH kim na kurvanti-avAritAH // KDarp_3.101 //
   ayaṃ smarāturastāvad vacasā na nivartate /	ayam smara-AturaH-tAvat vacasA na nivartate /
   vañcyante sāntvavādena kāmakrodhamadoddhatā // KDarp_3.102 //	vaQcyante sAntva-vAdena kAma-kroDa-mada-udDatA // KDarp_3.102 //
   iti dhyātvā tamavadat sā śanairmṛduvādinī /	iti DyAtvA tam-avadat sA SanEs-mRdu-vAdinI /
   gaccha tvaṃ svayameṣyāmi niśi śūnyalatāgṛhe // KDarp_3.103 //	gacCa tvam svayam-ezyAmi niSi SUnya-latA-gRhe // KDarp_3.103 //
   snātvā saputraḥ kāle 'smin nāyāti śvaśuro mama /	snAtvA sa-putraH kAle asmin na-AyAti SvaSuraH mama /
   jvalajjvalanatulyasya tasyāgre kiṃ kariṣyasi // KDarp_3.104 //	jvalat-jvalana-tulyasya tasya-agre kim karizyasi // KDarp_3.104 //
   ityuktaḥ sa tayā prāyāt satyaṃ vijñāya tadvacaḥ /	iti-uktaH sa tayA prAyAt satyam vijQAya tat-vacaH /
   duṣprāpamapi manyante sulabhaṃ kāmamohitāḥ // KDarp_3.105 //	duzprApam-api manyante sulaBam kAma-mohitAH // KDarp_3.105 //
   raibhyaṃ tataḥ samāyātam agnyāgārāgrataḥ sthitam /	rEByam tatas samAyAtam agni-AgAra-agratas sTitam /
   snuṣā provāca kopāgni- dhūmenevāśruvarṣiṇī // KDarp_3.106 //	snuzA provAca kopa-agni DUmena-iva-aSru-varziNI // KDarp_3.106 //
   bharadvājātmajastāta pāpastava suhṛtsutaḥ /	BaradvAja-AtmajaH-tAta pApaH-tava suhRd-sutaH /
   mamādya vijane śīla- viplave 'bhyarthitāṃ gataḥ // KDarp_3.107 //	mama-adya vijane SIla viplave aByarTitAm gataH // KDarp_3.107 //
   sa mayā durgrahagrastaḥ sameṣyāmīti vañcitaḥ /	sa mayA durgraha-grastaH samezyAmi-iti vaQcitaH /
   vimucye nānyathā hastāt tasya svastimatī satī // KDarp_3.108 //	vimucye na-anyaTA hastAt tasya svastimatI satI // KDarp_3.108 //
   etadākarṇya sahasā prajvalanmanyunā muniḥ /	etat-AkarNya sahasA prajvalat-manyunA muniH /
   babhūva durnimittolkā- pātakrūre ivāṃśumān // KDarp_3.109 //	baBUva durnimitta-ulkA pAtakrUre iva-aMSumAn // KDarp_3.109 //
   vidyāvatāṃ sphuratyantar- vivekaḥ svasthacetasām /	vidyAvatAm sPurati-antar vivekaH svasTa-cetasAm /
   vikārakāle saṃmohaś citte vidyā ca pustake // KDarp_3.110 //	vikAra-kAle saMmohaH citte vidyA ca pustake // KDarp_3.110 //
   sa niḥśvasannatha krodha- jvarārambhāruṇekṣaṇaḥ /	sa niHSvasan=-aTa kroDa jvara-AramBa-aruNa-IkzaNaH /
   abhicārajapeneva kampamānādharo 'bhyadhāt // KDarp_3.111 //	aBicAra-japena-iva kampamAna-aDaraH aByaDAt // KDarp_3.111 //
   aho bata bharadvājaḥ putrasyādhyayane vyadhāt /	aho bata BaradvAjaH putrasya-aDyayane vyaDAt /
   dharmopadeśaṃ yatnena nagnīkartuṃ parāṅganaḥ // KDarp_3.112 //	Darma-upadeSam yatnena nagnIkartum para-aFganaH // KDarp_3.112 //
   ityuktvāmarṣasaṃrambhād aparaṃ vaktumakṣamaḥ /	iti-uktvA-amarza-saMramBAt aparam vaktum-akzamaH /
   sa praviśyāgnisadanaṃ pratīkāraparo 'bhavat // KDarp_3.113 //	sa praviSya-agni-sadanam pratIkAra-paraH aBavat // KDarp_3.113 //
   utpāṭya vikaṭāṭopa- kopaḥ prauḍhāgnipiṅgalam /	utpAwya vikawa-Awopa kopaH prOXa-agni-piFgalam /
   sa juhāva jaṭāṃ vahnau krūrakrodhasaṭāmiva // KDarp_3.114 //	sa juhAva jawAm vahnO krUra-kroDa-sawAm-iva // KDarp_3.114 //
   dvitīyāyāṃ hutāyāṃ ca śūlabhṛdghorarākṣasaḥ /	dvitIyAyAm hutAyAm ca SUlaBRt-Gora-rAkzasaH /
   kṛtyāsakhaḥ samudbhūtaḥ provāca praṇato munim // KDarp_3.115 //	kRtyA-saKaH samudBUtaH provAca praNataH munim // KDarp_3.115 //
   kiṃ karomi mune kasya vināśāyāsmi nirmitaḥ /	kim karomi mune kasya vinASAya-asmi nirmitaH /
   trailokyamapi nirdagdhuṃ saṃnaddho 'haṃ tvadājñayā // KDarp_3.116 //	trElokyam-api nirdagDum saMnadDaH aham tvad-AjQayA // KDarp_3.116 //
   iti bruvāṇaṃ taṃ raibhyaḥ krūrākāramabhāṣata /	iti bruvANam tam rEByaH krUra-AkAram-aBAzata /
   bharadvājasutaṃ gaccha kavalīkurvapaṇḍitam // KDarp_3.117 //	BaradvAja-sutam gacCa kavalI-kurva-paNxitam // KDarp_3.117 //
   iti tena samādiṣṭaḥ sa vrajankampitāvaniḥ /	iti tena samAdizwaH sa vrajan-kampita-avaniH /
   ardhaśaucaṃ munisutaṃ dṛṣṭvā durātsamādravat // KDarp_3.118 //	arDa-SOcam muni-sutam dRzwvA durAtsamAdravat // KDarp_3.118 //
   tasminnabhidrute vegād dīptaśūle niśācare /	tasmin=-aBidrute vegAt dIpta-SUle niSAcare /
   bhayabhagnagatiḥ prāpa śaraṇaṃ na muneḥ sutaḥ // KDarp_3.119 //	Baya-Bagna-gatiH prApa SaraNam na muneH sutaH // KDarp_3.119 //
   palāyamānaḥ saṃprāptaḥ sa javātpiturāśramat /	palAyamAnaH saMprAptaH sa javAt-pituH-ASramat /
   agnyāgāraṃ viśanruddhaḥ śūdreṇāśaucadūṣitaḥ // KDarp_3.120 //	agni-AgAram viSanrudDaH SUdreNa-ASOca-dUzitaH // KDarp_3.120 //
   dāsaspṛṣṭaḥ sa niḥśaucaḥ patitaḥ saṃbhramātkṣitau /	dAsa-spRzwaH sa niHSOcaH patitaH saMBramAt-kzitO /
   rakṣaḥ śūlahataḥ paścāt sahasā bhasmasādabhūt // KDarp_3.121 //	rakzaH SUla-hataH paScAt sahasA BasmasAt-aBUt // KDarp_3.121 //
   atrāntare bharadvājaḥ praviśannijamāśramam /	atra-antare BaradvAjaH praviSat-nijam-ASramam /
   vidhvastacchāyamālokya sodvegaḥ samacintayat // KDarp_3.122 //	viDvasta=-CAyam-Alokya sa-udvegaH samacintayat // KDarp_3.122 //
   mama puṣpaphalādāna- pratyāvṛttasya vahnayaḥ /	mama puzpa-Pala-AdAna pratyAvRttasya vahnayaH /
   sadottiṣṭhanti puratas te 'dya kiṃ niścalā iva // KDarp_3.123 //	sadA-uttizWanti puratas te adya kim niScalAH iva // KDarp_3.123 //
   iti saṃcintya dṛṣṭvāgre bhasmabhītaṃ sutaṃ muniḥ /	iti saMcintya dRzwvA-agre Basma-BItam sutam muniH /
   śrutvā ca dāsakathitaṃ vṛttāntaṃ nyapatadbhuvi // KDarp_3.124 //	SrutvA ca dAsa-kaTitam vRttAntam nyapatat-Buvi // KDarp_3.124 //
   sa labdhasaṃjñaḥ śanakair avadadbāṣpagadgadam /	sa labDa-saMjQaH SanakEs avadat-bAzpa-gadgadam /
   raibhyo 'pi vidvānkālena prāpnotu svasutādvadham // KDarp_3.125 //	rEByaH api vidvAn-kAlena prApnotu sva-sutAt-vaDam // KDarp_3.125 //
   hā putra rakṣitenāpi kṣaṇakṣayanipātinā /	hA putra rakzitena-api kzaNa-kzaya-nipAtinA /
   na jīvāmi sadoṣeṇa kāyeneva tvayā vinā // KDarp_3.126 //	na jIvAmi sa-dozeNa kAyena-iva tvayA vinA // KDarp_3.126 //
   ityuktvā putraśokena citāgnimaviśanmuniḥ /	iti-uktvA putra-Sokena citA-agnim-aviSat-muniH /
   mahatsvapi navotsekād abhagnaprasarāḥ śucaḥ // KDarp_3.127 //	mahatsu-api nava-utsekAt aBagna-prasarAH SucaH // KDarp_3.127 //
   atha yāte śanaiḥ kāle bṛhadyumnasya bhūpateḥ /	aTa yAte SanEs kAle bRhadyumnasya BUpateH /
   yājakau jagmaturgeham arvāvasuparāvasū // KDarp_3.128 //	yAjakO jagmatuH-geham arvAvasu-parAvasU // KDarp_3.128 //
   pravṛtte vidhivattasya dīrghasattre pṛthuśriyaḥ /	pravRtte viDivat-tasya dIrGasattre pRTu-SriyaH /
   dānamānodayaḥ ko 'pi tayoryājakayorabhūt // KDarp_3.129 //	dAna-mAna-udayaH kaH api tayoH-yAjakayoH-aBUt // KDarp_3.129 //
   kadāciddinaparyanta- saṃdhyāyāṃ nijamāśramam /	kadAcid-dina-paryanta saMDyAyAm nijam-ASramam /
   parāvasuḥ samāgacchan dṛṣṭvā pitaramagrataḥ // KDarp_3.130 //	parAvasuH samAgacCan dRzwvA pitaram-agratas // KDarp_3.130 //
   kṛṣṇājinottarāsaṅgaṃ daṇḍena mṛgaśaṅkayā /	kRzNa-ajina-uttarAsaFgam daNxena mRga-SaFkayA /
   jaghāna śāpavivaśaḥ sa tenābhūdvicetanaḥ // KDarp_3.131 //	jaGAna SApa-vivaSaH sa tena-aBUt-vicetanaH // KDarp_3.131 //
   janakaṃ hatamālokya brahmahatyābhayākulaḥ /	janakam hatam-Alokya brahmahatyA-Baya-AkulaH /
   gatvā yajñabhuvaṃ bhrātre sa tamarthaṃ nyavedayat // KDarp_3.132 //	gatvA yajQa-Buvam BrAtre sa tam-arTam nyavedayat // KDarp_3.132 //
   arvāvasustamavadad bhrātaḥ kiṃ kriyate vidheḥ /	arvAvasuH-tam-avadat BrAtar kim kriyate viDeH /
   bhavanti yasya saṃkalpād evaṃrūpā viparyayāḥ // KDarp_3.133 //	Bavanti yasya saMkalpAt evaMrUpAH viparyayAH // KDarp_3.133 //
   dharmārthī pāpamāpnoti śīlārthī śīlaviplavam /	Darma-arTI pApam-Apnoti SIla-arTI SIla-viplavam /
   vidhau vidhuratāṃ yāte draviṇārthī daridratām // KDarp_3.134 //	viDO viDura-tAm yAte draviNa-arTI daridra-tAm // KDarp_3.134 //
   brahmahatyāvrataṃ tīvraṃ bhavato 'rthe carāmyaham /	brahmahatyA-vratam tIvram BavataH arTe carAmi-aham /
   tvamasya kuru bhūbhartuḥ saṃpūrṇāṃ yājanakriyām // KDarp_3.135 //	tvam-asya kuru BUBartuH saMpUrNAm yAjana-kriyAm // KDarp_3.135 //
   uktvetyarvāvasurbhrātuḥ pāpaśāntyai dhṛtavrataḥ /	uktvA-iti-arvAvasuH-BrAtuH pApa-SAntyE DRta-vrataH /
   cakāra sarvatīrtheṣu tīvraniṣkṛtipāraṇam // KDarp_3.136 //	cakAra sarva-tIrTezu tIvra-nizkRti-pAraNam // KDarp_3.136 //
   taṃ samāptavrataṃ prāptaṃ rājño yajñavasuṃdharām /	tam samApta-vratam prAptam rAjQaH yajQavasuMDarAm /
   dūrātparāvasurjñātvā pitṛghnaḥ samacintayat // KDarp_3.137 //	dUrAt-parAvasuH-jQAtvA pitR-GnaH samacintayat // KDarp_3.137 //
   ayaṃ me dakṣiṇākāle bhāgahartā samāgataḥ /	ayam me dakziNA-kAle BAga-hartA samAgataH /
   madabhāgyaiściraṃ tīvra- vratakliṣṭo 'pi jīvati // KDarp_3.138 //	mada-BAgyEH-ciram tIvra vrata-klizwaH api jIvati // KDarp_3.138 //
   iti saṃcintya so 'bhyetya provāca pṛthivīpatim /	iti saMcintya saH aByetya provAca pRTivIpatim /
   lobhamātsaryayoraṅke patitaḥ pātakecchayā // KDarp_3.139 //	loBa-mAtsaryayoH-aFke patitaH pAtaka-icCayA // KDarp_3.139 //
   rājanyajñamahīmeṣa kilbiṣī brahmahatyayā /	rAjan-yajQa-mahIm-eza kilbizI brahmahatyayA /
   praviśatyavikalpena madbhrātā vāryatāmitaḥ // KDarp_3.140 //	praviSati-avikalpena mad-BrAtA vAryatAmitaH // KDarp_3.140 //
   ityuktastena nṛpatiḥ kṛtaghnena viparyayāt /	iti-uktaH-tena nRpatiH kRtaGnena viparyayAt /
   tasya praveśamajñānān niṣpāpasya nyavārayat // KDarp_3.141 //	tasya praveSam-ajQAnAt nizpApasya nyavArayat // KDarp_3.141 //
   andhā iva na paśyanti yogyāyogyaṃ hitāhitam /	anDAH iva na paSyanti yogya-ayogyam hita-ahitam /
   pathā tenaiva gacchanti nīyante yena pārthivāḥ // KDarp_3.142 //	paTA tena-eva gacCanti nIyante yena pArTivAH // KDarp_3.142 //
   mithyāpavādadānena naiva bhrātre cukopa saḥ /	miTyA-pavAda-dAnena na-eva BrAtre cukopa saH /
   nikāre kāraṇaṃ daivaṃ manyante hi manīṣiṇaḥ // KDarp_3.143 //	nikAre kAraNam dEvam manyante hi manIziNaH // KDarp_3.143 //
   tena tasyānṛśaṃsyena nirvikāratayā tayā /	tena tasya-AnRSaMsyena nirvikAra-tayA tayA /
   tuṣṭāḥ kratusamāsīnās tamūcustridivaukasaḥ // KDarp_3.144 //	tuzwAH kratu-samAsInAH tam-UcuH-tridivOkasaH // KDarp_3.144 //
   praśamena tavānena prasannāste vayaṃ mune /	praSamena tava-anena prasannAH-te vayam mune /
   varārho 'pi varācāra gṛhyatāṃ pravaro varaḥ // KDarp_3.145 //	vara-arhaH api vara-AcAra gRhyatAm pravaraH varaH // KDarp_3.145 //
   ityuktaḥ sa suraiḥ prītyā tānuvāca kṛtāñjaliḥ /	iti-uktaH sa surEH prItyA tAn-uvAca kRtAQjaliH /
   yadi yuṣmadvarārho 'haṃ dīyatāṃ yanmamepsitam // KDarp_3.146 //	yadi yuzmad-vara-arhaH aham dIyatAm yat-mama-Ipsitam // KDarp_3.146 //
   matpitrā yo 'bhicāreṇa bharadvājātmajo hataḥ /	mad-pitrA yaH aBicAreNa BaradvAja-AtmajaH hataH /
   sa jīvatvasmṛtakrūra- nikāraḥ sa ca tatpitā // KDarp_3.147 //	sa jIva-tu-asmRta-krUra nikAraH sa ca tad-pitA // KDarp_3.147 //
   asmatpitā mṛgadhiyā yaḥ parāvasunā hataḥ /	asmad-pitA mRga-DiyA yaH parAvasunA hataH /
   so 'pi vismṛtatatkopaḥ svasthaḥ prāpnotu jīvitam // KDarp_3.148 //	saH api vismRta-tad-kopaH svasTaH prApnotu jIvitam // KDarp_3.148 //
   ityarthite vare tena tathetyākhyāyi taiḥ suraiḥ /	iti-arTite vare tena taTA-iti-AKyAyi tEH surEH /
   yavakrītabharadvāja- raibhyāḥ prāpuḥ svajīvitam // KDarp_3.149 //	yavakrIta-BaradvAja rEByAH prApuH sva-jIvitam // KDarp_3.149 //
   ityete munayo 'pi darpaviphale yāte śrute śocyatāṃ krodhāndhyena punaḥ	iti-ete munayaH api darpa-viPale yAte Srute SocyatAm kroDa-AnDyena punar-
   pranaṣṭavimalāloke viveke cyute /	pranazwa-vimala-Aloke viveke cyute /
   śīle rāgamahoṣmaṇā vigalite dveṣeṇa nāśaṃ gatāḥ kasyānyasya	SIle rAga-mahozmaNA vigalite dvezeNa nASam gatAH kasya-anyasya
   dhanābhimānamalinā vidyā vidhatte guṇam // KDarp_3.150 //	Dana-aBimAna-malinA vidyAH viDatte guNam // KDarp_3.150 //
   cetaḥ śāntyai dveṣadarpojjhitena yatnaḥ kāryaḥ sarvathā paṇḍitena /	cetaH SAntyE dveza-darpa-ujJitena yatnaH kAryaH sarvaTA paNxitena /
   vidyādīpaḥ kāmakopākulākṣṇāṃ darpāndhānāṃ niṣphalāloka eva // KDarp_3.151	vidyA-dIpaH kAma-kopa-Akula-akzNAm darpa-anDAnAm nizPala-Aloke eva // KDarp_3.151
   alobhaḥ paramaṃ vittam ahiṃsā paramaṃ tapaḥ /	aloBaH paramam vittam ahiMsA paramam tapaH /
   amāyā paramā vidyā niravadyā manīṣiṇām // KDarp_3.152 //	amAyA paramA vidyA niravadyAH manIziNAm // KDarp_3.152 //
   śukrasya vidyā dhanadārthahartum āryāprapañcopacitasya śocyā /	Sukrasya vidyA Danada-arTa-hartum Arya-aprapaQca-upacitasya SocyAH /
   kacasya vācaspatijanmano 'pi vyājena vidyā viphalībabhūva // KDarp_3.153	kacasya vAcaspati-janmanaH api vyAjena vidyA viPalI-baBUva // KDarp_3.153
   spṛśati matiṃ nahi teṣāṃ dveṣaviṣaḥ kalisarpaḥ /*	spRSati matim na-hi tezAm dveza-vizaH kali-sarpaH /*
   yadi śamavimalamatīnāṃ svamanasi bhavati na darpaḥ // KDarp_3.154 //*	yadi Sama-vimala-matInAm sva-manasi Bavati na darpaH // KDarp_3.154 //*
   caturtho vicāraḥ	caturTaH vicAraH
   padmopamānāṃ dinasundarāṇāṃ ko 'yaṃ nṛṇāmasthirarūpadarpaḥ /	padma-upamAnAm dina-sundarANAm kaH ayam nRNAm-asTira-rUpa-darpaH /
   rūpeṇa kāntiḥ kṣaṇikaiva yeṣāṃ hāridrarāgeṇa yathāṃśukānām // KDarp_4.1 //	rUpeNa kAntiH kzaNikA-eva yezAm hAridra-rAgeNa yaTA-aMSukAnAm // KDarp_4.1 //
   paryantarekhāṅgavibhāgahīna- citropamaṃ bālavapuḥ prakṛtyā /	paryanta-reKA-aFga-viBAga-hIna citra-upamam bAla-vapuH prakRtyA /
   tadyauvanenaiva vikāsameti caitrotsaveneva śirīṣapuṣpam // KDarp_4.2 //	tat-yOvanena-eva vikAsam-eti cEtra-utsavena-iva SirIza-puzpam // KDarp_4.2 //
   alomaśaṃ pūrṇaśaśāṅkaśobhaṃ mukhaṃ tu yūnāṃ katiciddināni /	alomaSam pUrNa-SaSAFka-SoBam muKam tu yUnAm katicid-dinAni /
   jāte tataḥ śmaśruviśālajāle śevālalīnābjatulāṃ bibharti // KDarp_4.3 //	jAte tatas SmaSru-viSAla-jAle SevAla-lIna-abja-tulAm biBarti // KDarp_4.3 //
   dhūmena citraṃ tuhinena padmaṃ tamisrapakṣeṇa sudhāṃśubimbam /	DUmena citram tuhinena padmam tamisra-pakzeNa suDAMSu-bimbam /
   śītaṃ nidāghena na bhāti toyaṃ jarāvatāreṇa ca cārurūpam // KDarp_4.4 //	SItam nidAGena na BAti toyam jarA-avatAreNa ca cAru-rUpam // KDarp_4.4 //
   rūpaṃ kṣaṇasvīkṛtaraktamāṃsa- grāsaprasaktākṛtakāmadoṣā /	rUpam kzaNa-svIkRta-rakta-mAMsa grAsa-prasakta-akRta-kAma-dozAH /
   keśagraheṇaiva jarā janānāṃ veśyeva vittaṃ kavalīkaroti // KDarp_4.5 //	keSa-graheNa-eva jarA janAnAm veSyA-iva vittam kavalIkaroti // KDarp_4.5 //
   pākakrameṇaiva vicitrakarmā pratikṣaṇaṃ dehabhṛtāmalakṣyaḥ /	pAka-krameNa-eva vicitrakarmA pratikzaNam dehaBRtAm-alakzyaH /
   karoti kālaḥ pariṇāmaśaktyā rūpaṃ virūpaṃ caturapravāhaḥ // KDarp_4.6 //	karoti kAlaH pariNAma-SaktyA rUpam virUpam catura-pravAhaH // KDarp_4.6 //
   na lakṣyate kālagatiḥ savega- cakrabhramabhrāntividhāyinīyam /	na lakzyate kAla-gatiH sa-vega cakra-Brama-BrAnti-viDAyinIyam /
   hyo yaḥ śiśuḥ sa sphuṭayauvano 'dya prātarjarājīrṇatanuḥ sa eva //	hyas yaH SiSuH sa sPuwa-yOvanaH adya prAtar-jarA-jIrNa-tanuH saH eva //
   KDarp_4.7 //	KDarp_4.7 //
   puṃsāmavasthātritayatribhāge rūpapradaṃ yauvanameva nānyat /	puMsAm-avasTA-tritaya-tri-BAge rUpa-pradam yOvanam-eva na-anyat /
   tasminmadonmādagadāṅgabhaṅga- vyaṅgyādidoṣopahate kva rūpam // KDarp_4.8	tasmin-mada-unmAda-gada-aFga-BaFga vyaFgya-Adi-doza-upahate kva rUpam // KDarp_4.8
   yadā naraḥ śocati duḥkhataptas tyaktāśanaḥ śokavivarṇavaktraḥ /	yadA naraH Socati duHKa-taptaH tyakta-aSanaH Soka-vivarNa-vaktraH /
   na snāti nottiṣṭhati naiva śete tadā kva rūpaṃ kva ca yauvanaśrīḥ //	na snAti na-uttizWati na-eva Sete tadA kva rUpam kva ca yOvana-SrIH //
   KDarp_4.9 //	KDarp_4.9 //
   yadā sthitaḥ preta ivāsthiśeṣaḥ kārāgṛhe dhūsaritordhvakeśaḥ /	yadA sTitaH pretaH iva-asTi-SezaH kArA-gRhe DUsarita-UrDva-keSaH /
   prakīrṇayūkāmalakālakāyas tadā kva rūpasya gato 'bhimānaḥ // KDarp_4.10 //	prakIrNa-yUka-amala-kAla-kAyaH tadA kva rUpasya gataH aBimAnaH // KDarp_4.10 //
   yadā sadāṅgīkṛtadainyaduḥkha- sevāpravāsena vinaṣṭakāyaḥ /	yadA sadA-aFgIkRta-dEnya-duHKa sevA-pravAsena vinazwa-kAyaH /
   nityapravāsabhramabhagnajānur na rūpalabdhasya tadāsti rupam // KDarp_4.11	nitya-pravAsa-Brama-Bagna-jAnuH na rUpa-labDasya tadA-asti rupam // KDarp_4.11
   yadā prahārairdalitākhilāṅgaḥ khaṇḍoṣṭhanāsaḥ sphuṭitākṣidantaḥ /	yadA prahArEH-dalita-aKila-aFgaH KaNxa-uzWa-nAsaH sPuwita-akzidantaH /
   yuvā piśācatvamivopayāti tadāpi rūpaṃ vigatasvarūpam // KDarp_4.12 //	yuvA piSAca-tvam-iva-upayAti tadA-api rUpam vigata-svarUpam // KDarp_4.12 //
   yadā na dhīmānariṣu pramāthī na vākpaṭuścitramanuṣyatulyaḥ /	yadA na DImAn-arizu pramATI na vAc-pawuH-citra-manuzya-tulyaH /
   tadā surūpādavicāraramyād varaṃ virūpaḥ spṛhaṇīyarūpaḥ // KDarp_4.13 //	tadA surUpAda-vicAra-ramyAt varam virUpaH spRhaNIya-rUpaH // KDarp_4.13 //
   yadā daridraḥ paridhānahīnas trapānilīnaḥ kurute 'tiyāñcām /	yadA daridraH pariDAna-hInaH trapA-nilInaH kurute ati-yAQcAm /
   kapolasaṃjātavalīvikāras tadā surūpo 'pi paraṃ virūpaḥ // KDarp_4.14 //	kapola-saMjAta-valI-vikAraH tadA surUpaH api param virUpaH // KDarp_4.14 //
   vidvatsaṃsadi vādibhiḥ kavivarairbhāṣānabhijñaḥ paraṃ mūrkhaḥ	vidvat-saMsadi vAdiBiH kavi-varEH-BAzA-anaBijQaH param mUrKaH
   śaṃkaravāhanastutipadairyaḥ saṃjñayā hasyate /	SaMkara-vAhana-stuti-padEH-yaH saMjQayA hasyate /
   vikrītaḥ paradeśapaṇyasadane dhūrtairivānuttaraḥ	vikrItaH para-deSa-paNya-sadane DUrtEH-iva-anuttaraH
   puṃsaścitramayūracāruvapuṣaḥ kiṃ tasya rūpaśriyā // KDarp_4.15 //	puMsaH-citra-mayUra-cAru-vapuzaH kim tasya rUpa-SriyA // KDarp_4.15 //
   kālaṃ muhūrtāṅgulimaṇḍalena dinatriyāmāñjalinā pibantam /	kAlam muhUrta-aFguli-maNxalena dina-triyAma-aQjalinA pibantam /
   rūpaṃ vilokyaiva vapuśca keṣāṃ bhaṅgena nāṅgānyalasībhavanti // KDarp_4.16	rUpam vilokya-eva vapuH-ca kezAm BaFgena na-aFgAni-alasIBavanti // KDarp_4.16
   rūpaṃ vayaḥ śauryamanaṅgabhogaṃ prajñāprabhāvaṃ vibhavaṃ vapuśca /	rUpam vayaH SOryam-anaFga-Bogam prajQA-praBAvam viBavam vapuH-ca /
   aśnāti kālabhramaraḥ samantāt puṃsāṃ ni kiṃjalkamivāmbujānām // KDarp_4.17	aSnAti kAla-BramaraH samantAt puMsAm ni kiMjalkam-iva-ambujAnAm // KDarp_4.17
   kadācitsaha gandharvaiḥ sabhāsthāne śacīpatim /	kadAcid-saha ganDarvEH saBA-sTAne SacIpatim /
   nṛttenāpsarasaḥ sarvā gītena ca siṣevire // KDarp_4.18 //	nRttena-apsarasaH sarvAH gItena ca sizevire // KDarp_4.18 //
   tāsāṃ madhye babhau kāntā vṛttīnāmiva kaiśikī /	tAsAm maDye baBO kAntA vRttInAm-iva kESikI /
   urvaśī svamukhe maitrīṃ vadantīvendupadmayoḥ // KDarp_4.19 //	urvaSI sva-muKe mEtrIm vadanti-iva-indu-padmayoH // KDarp_4.19 //
   śakrasevāgatāstatra tāṃ dṛṣṭvendumukhīṃ surāḥ /	Sakra-sevA-gatAH-tatra tAm dRzwvA-indu-muKIm surAH /
   menire dhanyamātmānaṃ śṛṅgārasyāṅgatāṃ gatam // KDarp_4.20 //	menire Danyam-AtmAnam SRFgArasya-aFga-tAm gatam // KDarp_4.20 //
   nṛtyantī sā babhau hāra- madhyaratneṣu bimbitā /	nRtyantI sA baBO hAra maDya-ratnezu bimbitA /
   yugapatpraviśantīva hṛdayāni divaukasām // KDarp_4.21 //	yugapad-praviSanti-iva hRdayAni divOkasAm // KDarp_4.21 //
   līnā devavimāneṣu haṃsāstadgatinirjitāḥ /	lInAH deva-vimAnezu haMsAH-tad-gati-nirjitAH /
   tatkaṭākṣajitaścakre nidrāṃ candre mṛgaḥ kṣaṇam // KDarp_4.22 //	tad-kawAkza-jitaH-cakre nidrAm candre mRgaH kzaNam // KDarp_4.22 //
   tasyāḥ serṣyāpsaronetra- māleva patitā babhau /	tasyAH sa-Irzya-apsaraH-netra mAlA-iva patitAH baBO /
   stanayoḥ śekharasrastā nīlotpaladalāvalī // KDarp_4.23 //	stanayoH SeKara-srastA nIlotpala-dala-AvalI // KDarp_4.23 //
   utsāhoddhatavibhramabhramarakavyāvṛttahārāntara-	utsAha-udData-viBrama-Bramara-ka-vyAvRtta-hAra-antara-
   truṭyatsūtravimuktamauktikabharaḥ saktaḥ stanotsaṅgayoḥ /	truwyat-sUtra-vimukta-mOktika-BaraH saktaH stana-utsaFgayoH /
   vaktrenducyutasaṃtatāmṛtakaṇākāraścakāra kṣaṇaṃ tasyā	vaktra-indu-cyuta-saMtata-amRta-kaNA-AkAraH-cakAra kzaNam tasyAH-
   nṛttarasaśramoditaghanasvedāmbubimbaśriyam // KDarp_4.24 //	nRtta-rasa-Srama-udita-Gana-sveda-ambu-bimba-Sriyam // KDarp_4.24 //
   tasyā nṛttavilokane pulakitaṃ dṛṣṭvā ratirmanmathaṃ	tasyAH nRtta-vilokane pulakitam dRzwvA ratiH-manmaTam
   niḥśvāsāñcitacārurūpa(?)rajasā cakre purastātpaṭam /	niHSvAsa-AQcita-cAru-rUpa-(?)rajasA cakre purastAt-pawam /
   udvīkṣyākṣiparamparāmapi harestatrāvasannā śacī	udvIkzya-akzi-paramparAm-api hareH-tatra-avasannA SacI
   kopāndolitakelipadmamadhupairmadhye 'ndhakāraṃ vyadhāt // KDarp_4.25 //	kopa-andolita-keli-padma-maDupEH-maDye anDakAram vyaDAt // KDarp_4.25 //
   vighnaṃ na cakrurnanu nṛttalīlāsaṃdarśane puṇyavatāṃ narāṇām /*	viGnam na cakruH-nanu nRtta-lIlA-saMdarSane puNyavatAm narANAm /*
   tatrorvaśīrūpavaśīkṛtānāṃ nimeṣaśūnyāni vilocanāni // KDarp_4.26 //*	tatra-urvaSI-rUpa-vaSIkRtAnAm nimeza-SUnyAni vilocanAni // KDarp_4.26 //*
   devayoraśvinostatra rūpamādhuryadhuryayoḥ /	devayoH-aSvinoH-tatra rUpa-mADurya-DuryayoH /
   mithaḥ kathā samabhavat tadguṇākṛṣṭacittayoḥ // KDarp_4.27 //	miTas kaTA samaBavat tad-guNa-AkRzwa-cittayoH // KDarp_4.27 //
   eko 'bravīdaho rūpam asyāstaralacakṣuṣaḥ /	ekaH abravIt-aho rUpam asyAH-tarala-cakzuzaH /
   nimīlanniyamā yena munayo 'pyākulīkṛtāḥ // KDarp_4.28 //	nimIlat-niyamAH yena munayaH api-AkulIkRtAH // KDarp_4.28 //
   asyāṃ saṃsadi kasyāsye patantyetāḥ sujanmanaḥ /	asyAm saMsadi kasya-Asye patanti-etAH su-janmanaH /
   smarasaṃbhogasaṃvāda- lajjākuṭilitā dṛśaḥ // KDarp_4.29 //	smara-saMBoga-saMvAda lajjA-kuwilitAH dRSaH // KDarp_4.29 //
   vṛttasaṃgamayoreva parasparavilokane /	vRtta-saMgamayoH-eva paraspara-vilokane /
   nyāsaṃ śṛṅgārasarvasvam anaṅgenārpitaṃ rahaḥ // KDarp_4.30 //	nyAsam SRFgAra-sarva-svam anaFgena-arpitam rahaH // KDarp_4.30 //
   raṇotsṛṣṭatanoḥ kaṇṭhe sotkaṇṭhā bhujabandhanam /	raNa-utsRzwa-tanoH kaNWe sa-utkaNWA Buja-banDanam /
   kasyeyaṃ taralāpāṅgā raṅgottīrṇā kariṣyati // KDarp_4.31 //	kasya-iyam tarala-apAFgAH raFga-uttIrNA karizyati // KDarp_4.31 //
   iti bruvāṇamaparaḥ sasmitastamabhāṣata /	iti bruvANam-aparaH sa-smitaH-tam-aBAzata /
   aho nu vismṛtaḥ kiṃ te bhūtalenduḥ purūravāḥ // KDarp_4.32 //	aho nu vismRtaH kim te BU-tala-induH purUravAH // KDarp_4.32 //
   vikramābharaṇaṃ dikṣu lāvaṇyatilakaṃ bhuvaḥ /	vikrama-ABaraNam dikzu lAvaNya-tilakam BuvaH /
   urvaśībhogasubhagaṃ yasyaitadgīyate yaśaḥ // KDarp_4.33 //	urvaSI-Boga-suBagam yasya-etat-gIyate yaSaH // KDarp_4.33 //
   tena rūpaguṇotsāhair urvaśīyaṃ vaśīkṛtā /	tena rUpa-guNa-utsAhEH urvaSI-iyam vaSIkRtA /
   puraḥ sthitāpi śakrasya manasā tatra tiṣṭhati // KDarp_4.34 //	puras sTitA-api Sakrasya manasA tatra tizWati // KDarp_4.34 //
   rūpasāmyena śītāṃśu- vaṃśe jātaḥ sa lajjate /	rUpa-sAmyena SItAMSu vaMSe jAtaH sa lajjate /
   na karoti rateragre tatkathāṃ matsarī smaraḥ // KDarp_4.35 //	na karoti rateH-agre tad-kaTAm matsarI smaraH // KDarp_4.35 //
   na jāne bata hevākaḥ ko 'yaṃ kusumadhanvanaḥ /	na jAne bata hevAkaH kaH ayam kusumaDanvanaH /
   naivārpayati yatpāṇau tasyaiva śarapañcakam // KDarp_4.36 //	na-eva-arpayati yat-pANO tasya-eva Sara-paQcakam // KDarp_4.36 //
   bhuvaḥ samastāmbudhimekhalāyā voḍhāramājānuvilambibāhum /	BuvaH samasta-ambuDi-meKalAyAH voXAra-mAja-anu-vilambi-bAhum /
   līlāguruṃ taṃ hṛdaye vahantī tanvī kathaṃ nṛtyati naiva vidmaḥ //	lIlA-gurum tam hRdaye vahantI tanvI kaTam nRtyati na-eva vidmaH //
   KDarp_4.37 //	KDarp_4.37 //
   draṣṭavyaḥ sa nṛpastāvad aprastāve 'pi yatnataḥ /	drazwavyaH sa nRpaH-tAvat aprastAve api yatnatas /
   ko vetti tadvidhaṃ ratnaṃ puṇyairāste kiyacciram // KDarp_4.38 //	kaH vetti tadviDam ratnam puNyEH-Aste kiyat-ciram // KDarp_4.38 //
   iyuktvā tau kṛtakṣoṇī- patidarśananiścayau /	iyuktvA tO kRtakzoNI pati-darSana-niScayO /
   nṛtte nivṛtte jambhāriṃ praṇamya yayaturbhuvam // KDarp_4.39 //	nRtte nivRtte jamBArim praNamya yayatuH-Buvam // KDarp_4.39 //
   rājadhānīṃ samāsādya tau purūravasaḥ kṣaṇāt /	rAjaDAnIm samAsAdya tO purUravasaH kzaNAt /
   avāritau viviśatur vetribhiḥ suragauravāt // KDarp_4.40 //	avAritO viviSatuH vetriBiH sura-gOravAt // KDarp_4.40 //
   tau taṃ dadṛśatuḥ snāna- vihitābhyaṅgasaṃgamam /	tO tam dadRSatuH snAna vihita-aByaFga-saMgamam /
   pīyūṣanavanītena lagnasnehamivoḍupam // KDarp_4.41 //	pIyUza-navanItena lagna-sneham-iva-uxupam // KDarp_4.41 //
   snātottāritakeyūra- mahārhamaṇikaṃkaṇam /	snAta-uttArita-keyUra mahArha-maNi-kaMkaNam /
   lāvaṇyābharaṇaṃ tasya virarājorjitaṃ vapuḥ // KDarp_4.42 //	lAvaNya-ABaraNam tasya virarAja-Urjitam vapuH // KDarp_4.42 //
   śūnyaśravaṇapāśasya tasya kaṇṭhaḥ samāyayau /	SUnya-SravaNa-pASasya tasya kaNWaH samAyayO /
   nirbhūṣaṇaniveśo 'pi viśeṣaramaṇīytām // KDarp_4.43 //	nirBUzaNa-niveSaH api viSeza-ramaNIytAm // KDarp_4.43 //
   vicārya tasyā maryādaṃ saundaryodāryamaśvinau /	vicArya tasyAH maryAdam sOndarya-udAryam-aSvinO /
   praśaśaṃsaturāścarya- nirmāṇātiśayaṃ vidheḥ // KDarp_4.44 //	praSaSaMsa-tuH-AScarya nirmANa-atiSayam viDeH // KDarp_4.44 //
   sa tau kṛtāñjaliḥ prītyā kṛtāsanaparigrahau /	sa tO kRtAQjaliH prItyA kRta-Asana-parigrahO /
   papraccha svacchahṛdayastv arāgamanakāraṇam // KDarp_4.45 //	papracCa su-acCa-hRdayaH-tu ara-Agamana-kAraNam // KDarp_4.45 //
   tāvūcatuḥ kṣitipate mahīkusumadhanvanaḥ /	tO=-UcatuH kzitipate mahI-kusumaDanvanaH /
   trailokyābharaṇaṃ rūpaṃ tavāvāṃ draṣṭumāgatau // KDarp_4.46 //	trElokya-ABaraNam rUpam tava-AvAm drazwum-AgatO // KDarp_4.46 //
   nisargeṇa jagatsarga- nirargalaguṇādarāt /	nisargeNa jagat-sarga nirargala-guNa-AdarAt /
   kautukālokasāreva dṛṣṭvā sṛṣṭiḥ prajāpateḥ // KDarp_4.47 //	kOtuka-Aloka-sArA-iva dRzwvA sRzwiH prajApateH // KDarp_4.47 //
   vilokitastvaṃ vasudhā- sudhāṃśuḥ pūrṇamaṇḍalaḥ /	vilokitaH-tvam vasuDA suDAMSuH pUrNa-maNxalaH /
   rūpapīyūṣapānena prāptā prītiḥ kimucyate // KDarp_4.48 //	rUpa-pIyUza-pAnena prAptA prItiH kim-ucyate // KDarp_4.48 //
   ityuktaḥ praṇayāttābhyāṃ kiṃcitkusumitasmitaḥ /*	iti-uktaH praNayAt-tAByAm kiMcid-kusumita-smitaH /*
   tāvūce nṛpatirmānyamānenābhyadhikāraḥ // KDarp_4.49 //*	tO=-Uce nRpatiH-mAnyamAnena-aByaDikAraH // KDarp_4.49 //*
   bhavatsaṃdarśanenāham asmyanugrahabhājanam /	Bavat-saMdarSanena-aham asmi-anugraha-BAjanam /
   draṣṭavyā draṣṭumāyānti puṇyapuṇyena kevalam // KDarp_4.50 //	drazwavyAH drazwum-AyAnti puNya-puNyena kevalam // KDarp_4.50 //
   tīrthāptiḥ sādhusaṃparkaḥ pūjyapūjāmahotsavaḥ /	tIrTa-AptiH sADu-saMparkaH pUjya-pUjA-mahA-utsavaH /
   asminvirasaniḥsāre saṃsāre sārasaṃgrahaḥ // KDarp_4.51 //	asmin-virasa-niHsAre saMsAre sAra-saMgrahaH // KDarp_4.51 //
   snānābhyaktena na mayā yuvayorucitaḥ kṛtaḥ /	snAna-aByaktena na mayA yuvayoH-ucitaH kRtaH /
   puṇyasāphalyaniḥśalya- kalyāṇāyārcanādaraḥ // KDarp_4.52 //	puNya-sAPalya-niHSalya kalyANAya-arcana-AdaraH // KDarp_4.52 //
   agnyāgārāntare tāvan muhūrtaṃ kriyatāṃ sthitiḥ /	agni-AgAra-antare tAvat muhUrtam kriyatAm sTitiH /
   kṛtasnānaḥ sameṣyāmi pūjāpraṇayapātratām // KDarp_4.53 //	kRta-snAnaH samezyAmi pUjA-praNaya-pAtra-tAm // KDarp_4.53 //
   iyuktau tena yayatus tau hutāśanamandiram /	iyuktO tena yayatuH tO hutASana-mandiram /
   snātaṃ vibhūṣitaṃ bhūpaṃ drakṣyāva iti kautukāt // KDarp_4.54 //	snAtam viBUzitam BUpam drakzyAvaH iti kOtukAt // KDarp_4.54 //
   atha rājā kṛtasnānaḥ sarvābharaṇabhūṣitaḥ /	aTa rAjA kRta-snAnaH sarva-ABaraNa-BUzitaH /
   purohitena sahitas tatsamīpamupāyayau // KDarp_4.55 //	purohitena sahitaH tad-samIpam-upAyayO // KDarp_4.55 //
   tau dṛṣṭvā pṛthivīpālaṃ tārahāraṃ kirīṭinam /	tO dRzwvA pRTivIpAlam tAra-hAram kirIwinam /
   kṣaṇaṃ naivocatuḥ kiṃcid viṣaṇṇau vinatānanau // KDarp_4.56 //	kzaNam na-eva-UcatuH kiMcid vizaNNO vinata-AnanO // KDarp_4.56 //
   kṛtārcane narapatau tau papraccha purohitaḥ /	kRta-arcane narapatO tO papracCa purohitaH /
   akasmādyuvayoḥ kasmād aprasāda ivekṣyate // KDarp_4.57 //	akasmAt-yuvayoH kasmAt aprasAdaH iva-Ikzyate // KDarp_4.57 //
   vinayātikramo 'smākaṃ yātaḥ kacinna hetutām /	vinaya-atikramaH asmAkam yAtaH kacid-na hetu-tAm /
   pṛṣṭau purohiteneti tau śanaistamabhāṣatām // KDarp_4.58 //	pRzwO purohitena-iti tO SanEs-tam-aBAzatAm // KDarp_4.58 //
   āvayornāprasannatvaṃ na yuṣmākamatikramaḥ /	AvayoH-na-aprasanna-tvam na yuzmAkam-atikramaH /
   kiṃ tu kālagalatsarva- bhāvālokanavismayaḥ // KDarp_4.59 //	kim tu kAlagalat-sarva BAva-Alokana-vismayaH // KDarp_4.59 //
   adhunaiva narendro 'yaṃ dṛṣṭo 'bhyaṅge 'pi yādṛśaḥ /	aDunA-eva narendraH ayam dRzwaH aByaFge api yAdRSaH /
   kṣaṇapākena kālasya dṛśyate naiva tādṛśaḥ // KDarp_4.60 //	kzaNa-pAkena kAlasya dRSyate na-eva tAdRSaH // KDarp_4.60 //
   dinendhanavane nityaṃ dahyamāne 'rkavahninā /	dina-inDa-navane nityam dahyamAne arka-vahninA /
   nīyate kāladhūmena rūpacitramacitratām // KDarp_4.61 //	nIyate kAlaDUmena rUpa-citram-acitra-tAm // KDarp_4.61 //
   niścitya sarvabhāvānāṃ nityametāmanityatām /	niScitya sarva-BAvAnAm nityam-etAm-anitya-tAm /
   rūpe 'bhimānaṃ kaḥ kuryāt svapnacitrapaṭopame // KDarp_4.62 //	rUpe aBimAnam kaH kuryAt svapna-citra-pawa-upame // KDarp_4.62 //
   jarājīrṇāni rūpāṇi rogārtāni vapūṃṣi ca /	jarA-jIrNAni rUpANi roga-ArtAni vapUMzi ca /
   āyūṃṣi kālalīḍhāni dṛṣṭvā kasya bhavenmadaḥ // KDarp_4.63 //	AyUMzi kAla-lIXAni dRzwvA kasya Bavet-madaH // KDarp_4.63 //
   yo 'yaṃ vikokyate lokaḥ sphārākāravikāravān /	yaH ayam vikokyate lokaH sPAra-AkAra-vikAravAn /
   ucchūnatāmupagatās ta ete śukrabindavaḥ // KDarp_4.64 //	ucCUna-tAm-upagatAH te ete Sukra-bindavaH // KDarp_4.64 //
   aho kālasya sūkṣmo 'yaṃ ko 'pyalakṣyakramaḥ kramaḥ /	aho kAlasya sUkzmaH ayam kaH api-alakzya-kramaH kramaH /
   yatpākapariṇāmena sarvaṃ yātyanyarūpatām // KDarp_4.65 //	yad-pAka-pariNAmena sarvam yAti-anya-rUpa-tAm // KDarp_4.65 //
   rājñaḥ snānakṣaṇe yābhūl lāvaṇyalaharī tanoḥ /	rAjQaH snAna-kzaNe yA-aBUt lAvaNya-laharI tanoH /
   pītā kṣaṇena sā tena pravṛttānyakṣaṇocitā // KDarp_4.66 //	pItA kzaNena sA tena pravRttAni-akzaNa-ucitAH // KDarp_4.66 //
   saṃpūrṇasyāyuṣo mātrā rūpasya vibhavasya ca /	saMpUrNasya-AyuzaH mAtrA rUpasya viBavasya ca /
   horāyātrāmbudhāreva galatyevāniśaṃ nṛṇām // KDarp_4.67 //	horAyAtra-ambuDArA-iva galati-eva-aniSam nRNAm // KDarp_4.67 //
   kalākāṣṭhāmuhurtānāṃ kālasya vrajatāṃ javāt /	kalA-kAzWA-muhurtAnAm kAlasya vrajatAm javAt /
   na lakṣyate vibhāgena dīpasyevārciṣāṃ gatiḥ // KDarp_4.68 //	na lakzyate viBAgena dIpasya-iva-arcizAm gatiH // KDarp_4.68 //
   bālaḥ prabhāte madhyāhne taruṇaḥ sthaviro 'stagaḥ /	bAlaH praBAte maDyAhne taruNaH sTaviraH asta-gaH /
   dine dine dineśo 'pi kriyate kālalīlayā // KDarp_4.69 //	dine dine dineSaH api kriyate kAla-lIlayA // KDarp_4.69 //
   śuṣyantyambudhayastaraṅgagahanairāliṅgitāśāṅganā	Suzyanti-ambu-DayaH-taraFga-gahanEH-AliFgita-ASa-aFganA
   gacchantyudgatatuṅgaśṛṅgamukuṭodagrā girīndrāḥ kṣayam /	gacCanti-udgata-tuFga-SRFga-mukuwa-udagrAH giri-indrAH kzayam /
   bhraśyatyeva vasuṃdharāpi sahitā digdantibhiryadvaśāt sarvāśī satataṃ	BraSyati-eva vasuMDarA-api sahitAH digdantiBiH-yad-vaSAt sarva-ASI satatam
   pradhāvati mahākālaḥ sa ko 'pyākulaḥ // KDarp_4.70 //	praDAvati mahAkAlaH sa kaH api-AkulaH // KDarp_4.70 //
   ityuktvā nṛpamāmantrya divaṃ jagmaturaśvinau /	iti-uktvA nRpam-Amantrya divam jagmatuH-aSvinO /
   nṛpaśca tadvacaścintā- śāntarūpamado 'bhavat // KDarp_4.71 //	nRpaH-ca tad-vacaH-cintA SAnta-rUpa-madaH aBavat // KDarp_4.71 //
   tasmānna kāryaḥ sudhiyā vicārya sāścaryasaundaryavilāsadarpaḥ /	tasmAt-na kAryaH suDiyA vicArya sa-AScarya-sOndarya-vilAsa-darpaH /
   saṃsāramohaprasare ghane 'smin vidyullatāvisphuritaṃ hi rūpam //	saMsAra-moha-prasare Gane asmin vidyut-latA-visPuritam hi rUpam //
   KDarp_4.72 //	KDarp_4.72 //
   prātarbālataro 'tha kudmalatayā kāntākucābhaḥ śanair	prAtar-bAlataraH aTa kudmala-tayA kAntAkuca-ABaH SanEs-
   helāhāsavikāsasundararuciḥ saṃpūrṇakoṣastataḥ /	helA-AhAsa-vikAsa-sundara-ruciH saMpUrNa-kozaH-tatas /
   paścānmlānavapurvilolaśithilaḥ padmaḥ prakīrṇe 'nilais tasminneva dine sa	paScAt-mlAna-vapuH-vilola-SiTilaH padmaH prakIrNe anilEH tasmin=-eva dine sa
   paṅkakalilaklinnastaṭe śuṣyati // KDarp_4.73 //	paFka-kalila-klinnaH-tawe Suzyati // KDarp_4.73 //
   vairūpyaṃ sahajaṃ jarāhṛtaruciryāto yayātiḥ purā kāntyā	vErUpyam sahajam jarA-hRta-ruciH-yAtaH yayAtiH purA kAntyA
   tarjitakāmakīrtirabhavaddurdarśamūrtirnalaḥ /	tarjita-kAma-kIrtiH-aBavat-durdarSa-mUrtiH-nalaH /
   saudāsasya manoharaṃ vapurabhūtsaṃtrāsanaṃ dehināṃ rūpe kasya bhaviṣyati	sOdAsasya manoharam vapuH-aBUt-saMtrAsanam dehinAm rUpe kasya Bavizyati
   pratidinamlāyinyanitye dhṛtiḥ // KDarp_4.74 //	pratidina-mlAyinya-nitye DRtiH // KDarp_4.74 //
   tasmādasthirarūpaṃ vicārya rūpaṃ bhavasvarūpaṃ ca /*	tasmAt-asTira-rUpam vicArya rUpam Bava-svarUpam ca /*
   anurūpamadanaśamanaṃ sthirapadasaṃprāptaye sudhiyām // KDarp_4.75 //*	anurUpa-madana-Samanam sTira-pada-saMprAptaye suDiyAm // KDarp_4.75 //*
   pañcamo vicāraḥ	paQcamaH vicAraH
   ahaṃ śūraḥ krūrapratibhaṭaghaṭāpāṭanapaṭus tarasvī senāyāṃ	aham SUraH krUra-pratiBawa-GawA-pAwana-pawuH tarasvI senAyAm
   hayagajaghaṭānāmadhipatiḥ /	haya-gaja-GawAnAm-aDipatiH /
   iti prauḍhaḥ puṃsāṃ nijabhujabalākrāntajagatāṃ bhavatyantardarpaḥ	iti prOXaH puMsAm nija-Buja-bala-AkrAnta-jagatAm Bavati-antar-darpaH
   paribhavapadaṃ kālagalitaḥ // KDarp_5.1 //	pariBava-padam kAlagalitaH // KDarp_5.1 //
   śauryeṇa darpaḥ puruṣasya ko 'yaṃ dṛṣṭastiraścāmapi śūrabhāvaḥ /	SOryeNa darpaH puruzasya kaH ayam dRzwaH-tiraScAm-api SUra-BAvaH /
   aucityahīnaṃ vinayavyapetaṃ dayādaridraṃ na vadanti śauryam // KDarp_5.2	Ocitya-hInam vinaya-vyapetam dayA-daridram na vadanti SOryam // KDarp_5.2
   bālasya śauryaṃ kusumopamasya mātuḥ prahāre praṇayasmiteṣu /	bAlasya SOryam kusuma-upamasya mAtuH prahAre praNaya-smitezu /
   vṛddhasya śauryaṃ śithilāṅgasaṃdheḥ svaślāghayā pūrvakathāpatheṣu //	vRdDasya SOryam SiTila-aFga-saMDeH sva-SlAGayA pUrva-kaTA-paTezu //
   KDarp_5.3 //	KDarp_5.3 //
   vayastribhāge taruṇasya śauryaṃ yadeva darpaprabhavābhibhūtam /	vayaH-tri-BAge taruNasya SOryam yat-eva darpa-praBava-aBiBUtam /
   taccittavṛttervividhasvabhāvāt paryāyaśo yātyativaiparītyam // KDarp_5.4	tad-citta-vRtteH-viviDa-svaBAvAt paryAyaSaH yAti-ati-vEparItyam // KDarp_5.4
   cittasya jātyānilacañcalasya nānāguṇatvātkriyate kimasya // KDarp_5.5 //	cittasya jAtyA-anila-caQcalasya nAnA-guNa-tvAt-kriyate kim-asya // KDarp_5.5 //
   hyo yena bhagnāḥ purato 'risenā bhītaḥ sa evādya bhavatyadhīraḥ /	hyas yena BagnAH puratas ari-senA BItaH saH eva-adya Bavati-aDIraH /
   vṛtreṇa śakraḥ samare nigīrṇaḥ phenena śakraḥ sa jaghāna vṛtram //	vRtreNa SakraH samare nigIrNaH Penena SakraH sa jaGAna vRtram //
   KDarp_5.6 //	KDarp_5.6 //
   ekaṃ samāliṅgati darpalolā kṣībeva veśyā nahi rājalakṣmīḥ // KDarp_5.7 //	ekam samAliFgati darpa-lolA kzIbA-iva veSyA na-hi rAja-lakzmIH // KDarp_5.7 //
   yaḥ kārtavīryasya ca doḥsahasraṃ viccheda vīro nahi yudhi jāmadagnyaḥ /*	yaH kArtavIryasya ca dos-sahasram vicCeda vIraH na-hi yuDi jAmadagnyaH /*
   sa sāyake rāmakarādhirūḍhe brāhmaṇyadainyapraṇayī babhūva // KDarp_5.8 //*	sa sAyake rAma-kara-aDirUXe brAhmaNya-dEnya-praNayI baBUva // KDarp_5.8 //*
   rāmo 'pi sāhāyakalābhalobhāccakre kapeḥ saṃśrayadainyasevām /*	rAmaH api sAhAya-kalABa-loBAt-cakre kapeH saMSraya-dEnya-sevAm /*
   śūrapratāpaḥ śiśirartuneva kālena līḍhastanutāmupaiti // KDarp_5.9 //*	SUra-pratApaH SiSira-RtunA-iva kAlena lIXaH-tanu-tAm-upEti // KDarp_5.9 //*
   vālī prasahya plavagaḥ kareṇa sollāsakailāsasahaṃ daśāsyam /	vAlI prasahya plavagaH kareNa sa-ullAsa-kElAsa-saham daSa-Asyam /
   nikṣipya kakṣāñcalasaṃdhibandhe saptābdhisaṃdhyāvidhimanvatiṣṭhat //	nikzipya kakzA-aQcala-saMDi-banDe sapta-abDi-saMDyA-viDim-anvatizWat //
   KDarp_5.10 //	KDarp_5.10 //
   yuddhoddhatā bhūpatayaḥ prasiddhā baddhā jarāsaṃdhanṛpeṇa pūrvam /	yudDa-udDatAH BUpatayaH prasidDAH badDA jarAsaMDa-nRpeNa pUrvam /
   sabhīmasenena bhujāyudhena dvidhā kṛtaḥ saṃdhividāraṇena // KDarp_5.11 //	sa-BImasenena Buja-AyuDena dviDA kRtaH saMDi-vidAraNena // KDarp_5.11 //
   bhīmo 'pi karṇena vikīrṇadhairyaḥ pramūḍhaśaktiḥ kṛpayā vimuktaḥ /	BImaH api karNena vikIrNa-DEryaH pramUXa-SaktiH kRpayA vimuktaH /
   karṇe 'rjunasyātatakārmukasya kṣaṇātkṣaṇaṃ yācakatāṃ prayātaḥ //	karNe arjunasya-Atata-kArmukasya kzaNAt-kzaNam yAcaka-tAm prayAtaH //
   KDarp_5.12 //	KDarp_5.12 //
   tyaktvārjunaḥ kṛṣṇakalatravargaṃ jagāma gopālabalābhibhūtaḥ /	tyaktvA-arjunaH kRzNa-kalatra-vargam jagAma gopAla-bala-aBiBUtaH /
   na jñāyate daivapathānuyātā śauryasya vṛttiḥ karikarṇalolā // KDarp_5.13	na jQAyate dEva-paTa-anuyAtA SOryasya vRttiH kari-karNa-lolA // KDarp_5.13
   bhīruḥ śūratvamāyāti śūro 'pyāyāti bhīrutām /	BIruH SUra-tvam-AyAti SUraH api-AyAti BIru-tAm /
   na kvaciccapalasyāsya śauryasya niyatā sthitiḥ // KDarp_5.14 //	na kvacid-capalasya-asya SOryasya niyatA sTitiH // KDarp_5.14 //
   bāṇastryakṣeṇa kaṃsāri- cakradhārāpathātithiḥ /	bANaH-tri-akzeNa kaMsAri cakraDArA-paTa-atiTiH /
   ājanmabhaktipraṇayī rakṣaṇārho na rakṣitaḥ // KDarp_5.15 //	Ajanma-Bakti-praNayI rakzaNa-arhaH na rakzitaH // KDarp_5.15 //
   vegāpte kālayavane mucukundamaśiśriyat /	vega-Apte kAlayavane mucukundam-aSiSriyat /
   śauriḥ śayanaparyaṅka- talasaṃkucitākṛtiḥ // KDarp_5.16 //	SOriH Sayana-paryaFka tala-saMkucita-AkRtiH // KDarp_5.16 //
   śiśupālasya śirasi cchinne cakreṇa cakriṇā /	SiSupAlasya Sirasi cCinne cakreNa cakriNA /
   dṛṣṭiḥ kṛtā na cāpeṣu nṛpaistatpakṣipātibhiḥ // KDarp_5.17 //	dRzwiH kRtA na cApezu nRpEH-tad-pakzi-pAtiBiH // KDarp_5.17 //
   bhīmaniṣpīyamāṇasṛg dṛṣṭo duryodhanānujaḥ /	BIma-nizpIyamANa-sRj dRzwaH duryoDana-anujaH /
   aśastrābhireva strībhir droṇakarṇakṛpādibhiḥ // KDarp_5.18 //	aSastrABiH-eva strIBiH droNa-karNa-kRpa-AdiBiH // KDarp_5.18 //
   sphārājagarasaṃruddha- bhujadvandvo vṛkodaraḥ /	sPAra-ajagara-saMrudDa Buja-dvandvaH vRkodaraH /
   jananīkaruṇākranda- ninādamukharo 'bhavat // KDarp_5.19 //	jananI-karuNA-Akranda ninAda-muKaraH aBavat // KDarp_5.19 //
   mahatāmapi pūrveṣām evaṃrūpā madakṣitiḥ /	mahatAm-api pUrvezAm evaMrUpA mada-kzitiH /
   sāmānyavikramoddāma- ślāghā kenābhinandyate // KDarp_5.20 //	sAmAnya-vikrama-uddAma SlAGA kena-aBinandyate // KDarp_5.20 //
   aśakte raudratātaikṣṇyaṃ tīvrapāpeṣu dhīratā /	aSakte rOdra-tA-tEkzNyam tIvra-pApezu DIra-tA /
   chadmadhīrvāci pāruṣyaṃ nīcānāṃ śauryamīdṛśam // KDarp_5.21 //	Cadma-DIH-vAci pAruzyam nIcAnAm SOryam-IdRSam // KDarp_5.21 //
   niṣkāraṇanṛśaṃsasya śauryaṃ hiṃsratvamucyate /	nizkAraNa-nRSaMsasya SOryam hiMsra-tvam-ucyate /
   yaḥ sarpa iva saṃnaddhaḥ prāṇabhādhāya dehinām // KDarp_5.22 //	yaH sarpaH iva saMnadDaH prANa-BADAya dehinAm // KDarp_5.22 //
   etadeva paraṃ śauryaṃ yatparaprāṇarakṣaṇam /	etat-eva param SOryam yat-para-prANa-rakzaNam /
   nahi prāṇaharaḥ śūraḥ śūraḥ prāṇaprado 'rthinām // KDarp_5.23 //	na-hi prANa-haraH SUraH SUraH prANa-pradaH arTinAm // KDarp_5.23 //
   na kaścidbuddhihīnasya śauryeṇa kriyate guṇaḥ /	na kaScid-budDi-hInasya SOryeNa kriyate guNaH /
   parjanyagarjitāmarṣī śvabhre patati kesarī // KDarp_5.24 //	parjanya-garjita-amarzI SvaBre patati kesarI // KDarp_5.24 //
   kiṃ śauryeṇa sarāgasya madakṣībasya dantinaḥ /	kim SOryeNa sa-rAgasya madakzIbasya dantinaH /
   bandhakīlābhalobhena yaḥ kṣipatyavaṭe tanum // KDarp_5.25 //	banDa-kI-lABa-loBena yaH kzipati-avawe tanum // KDarp_5.25 //
   śauryaṃ vikrītakāyasya sevakasya kimadbhutam /	SOryam vikrIta-kAyasya sevakasya kim-adButam /
   meṣasyeva vadho yasya sūnābaddhasya niścitaḥ // KDarp_5.26 //	mezasya-iva vaDaH yasya sUnA-badDasya niScitaH // KDarp_5.26 //
   na darpavikṛtaṃ śauryaṃ na māyāmalinaṃ manaḥ /	na darpa-vikRtam SOryam na mAyA-malinam manaH /
   na dveṣoṣṇaṃ śrutaṃ yeṣāṃ gaṇyante tadguṇā budhaiḥ // KDarp_5.27 //	na dveza-uzNam Srutam yezAm gaNyante tad-guNAH buDEH // KDarp_5.27 //
   kulaṃ kutanayeneva lobheneva guṇodayaḥ /	kulam ku-tanayena-iva loBena-iva guNa-udayaH /
   aiśvaryaṃ durnayeneva śauryaṃ darpeṇa naśyati // KDarp_5.28 //	ESvaryam durnayena-iva SOryam darpeNa naSyati // KDarp_5.28 //
   prabhāvabhavanastambha iva dambhodbhavo 'bhavat /	praBAva-Bavana-stamBaH iva damBodBavaH aBavat /
   saptābdhiparikhālekha- mekhalāyāḥ prabhurbhuvaḥ // KDarp_5.29 //	sapta-abDi-pariKA-leKa meKalAyAH praBuH-BuvaH // KDarp_5.29 //
   tasya niḥśeṣitārāteḥ sadā yuddhamanorathaḥ /	tasya niHSezita-arAteH sadA yudDa-manoraTaH /
   aprāptapratimallasya yayau hṛdayaśalyatām // KDarp_5.30 //	aprApta-pratimallasya yayO hRdaya-Salya-tAm // KDarp_5.30 //
   sa surāsurayuddhāpta- darpadarpitamānasaḥ /	sa sura-asura-yudDa-Apta darpa-darpita-mAnasaH /
   kaḥ ko 'sti śūraḥ saṃrambhād ityapṛcchatsadājanam // KDarp_5.31 //	kaH kaH asti SUraH saMramBAt iti-apRcCat-sadA-janam // KDarp_5.31 //
   darpakaṇḍūladordaṇḍaṃ pṛcchantaṃ rabhasena tam /	darpa-kaNxUla-dos-daNxam pRcCantam raBasena tam /
   sarvāvamānasaṃnaddhaṃ jagādābhyetya nāradaḥ // KDarp_5.32 //	sarva-avamAna-saMnadDam jagAda-aByetya nAradaH // KDarp_5.32 //
   nāsti tvatsadṛśaḥ śūras trailokye satyamucyate /	na-asti tvad-sadRSaH SUraH trElokye satyam-ucyate /
   kiṃ tu jāne raṇārhau te naranārāyaṇāvṛṣī // KDarp_5.33 //	kim tu jAne raNa-arhO te nara-nArAyaNO=-RzI // KDarp_5.33 //
   badaryāśramasaṃsaktau tīvre tapasi niṣṭhitau /	badaryASrama-saMsaktO tIvre tapasi nizWitO /
   yuddhecchau tau yadi syātāṃ tatpūrṇaste manorathaḥ // KDarp_5.34 //	yudDa-icCO tO yadi syAtAm tad-pUrNaH-te manoraTaH // KDarp_5.34 //
   nāradenetyabhihite sa badaryāśramaṃ yayau /	nAradena-iti-aBihite sa badaryASramam yayO /
   vilokayannijabhujau pratyāsannaraṇotsavau // KDarp_5.35 //	vilokayat-nija-BujO pratyAsanna-raNa-utsavO // KDarp_5.35 //
   dṛṣṭvā tejonidhī tatra naranārāyaṇau nṛpaḥ /	dRzwvA tejaH-niDI tatra nara-nArAyaNO nRpaH /
   manorathapathābhyastaṃ yayāce yuddhamuddhataḥ // KDarp_5.36 //	manoraTa-paTa-aByastam yayAce yudDam-udDataH // KDarp_5.36 //
   taṃ yuddhakāmukaṃ tiryag- dṛśā gambhīradhīrayā /	tam yudDa-kAmukam tiryag dRSA gamBIra-DIrayA /
   vilokyovāca sāvajña- smitadigdhādharaṃ naraḥ // KDarp_5.37 //	vilokya-uvAca sa-avajQa smita-digDa-aDaram naraH // KDarp_5.37 //
   mahīpate nivartasva na vayaṃ yuddhakovidāḥ /	mahIpate nivartasva na vayam yudDa-kovidAH /
   yuktastaireva saṅgrāmas tava ye bhūmyanantarāḥ // KDarp_5.38 //	yuktaH-tEH-eva saFgrAmaH tava ye BUmi-anantarAH // KDarp_5.38 //
   ityukto 'pi yadā rājā na cacāla raṇādarāt /	iti-uktaH api yadA rAjA na cacAla raNa-AdarAt /
   tadā taṃ dṛptamaiṣīka- niśitāstrairapūrayat // KDarp_5.39 //	tadA tam dRpta-mEzIka niSita-astrEH-apUrayat // KDarp_5.39 //
   pradīptajvalanākāraiḥ śarairākīrṇavigrahaḥ /	pradIpta-jvalana-AkArEH SarEH-AkIrNa-vigrahaH /
   vinaṣṭavigraharucir nṛpastatyāja dhīratām // KDarp_5.40 //	vinazwa-vigraha-ruciH nRpaH-tatyAja DIra-tAm // KDarp_5.40 //
   akāṇḍakhaṇḍitoccaṇḍa- darpajvarabharo nṛpaḥ /	akANxa-KaNxita-uccaNxa darpa-jvara-BaraH nRpaH /
   kṛpaṇaḥ prāṇarakṣāyai tameva śaraṇaṃ yayau // KDarp_5.41 //	kRpaNaH prANa-rakzAyE tam-eva SaraNam yayO // KDarp_5.41 //
   vāritāstrastatastena bhagnamānamanorathaḥ /	vAritAstraH-tatas-tena Bagna-mAna-manoraTaH /
   lajjāvikuṇṭhakaṇṭhaḥ svāṃ rājadhānīṃ yayau nṛpaḥ // KDarp_5.42 //	lajjA-vikuNWa-kaNWaH svAm rAjaDAnIm yayO nRpaH // KDarp_5.42 //
   iti mānasya mahatām api ghorāśanirmadaḥ /	iti mAnasya mahatAm api Gora-aSa-niH-madaH /
   lohasya svamaleneva kṣayo darpeṇa tejasaḥ // KDarp_5.43 //	lohasya sva-malena-iva kzayaH darpeNa tejasaH // KDarp_5.43 //
   tasmātsadā mānadhanena puṃsā darpaḥ prayatnena nivāraṇīyaḥ /	tasmAt-sadA mAna-Danena puMsA darpaH prayatnena nivAraNIyaH /
   darpogravaktrasya suhṛjjano 'pi sarvātmanā tivranipātasajjaḥ // KDarp_5.44	darpa-ugra-vaktrasya suhRd-janaH api sarva-AtmanA tivra-nipAta-sajjaH // KDarp_5.44
   adarpaśauryaspṛhaṇīyasattvā goviprarakṣākṣapitasvadehāḥ /	adarpa-SOrya-spRhaNIya-sattvAH go-vipra-rakzA-kzapita-sva-dehAH /
   prayānti vīrāḥ sukṛtāmṛtādrair yaśaḥśarīrairajarāmaratvam // KDarp_5.45 //	prayAnti vIrAH sukRta-amRta-adrEH yaSaH-SarIrEH-ajara-amara-tvam // KDarp_5.45 //
   ṣaṣṭho vicāraḥ	zazWaH vicAraH
   jagatyeko bhadradvirada iva dānārdrasaraṇir yaśasvī	jagati-ekaH Badra-dviradaH iva dAna-Ardra-saraNiH yaSasvI
   niḥsvānāmahamabhimatāśāphalataruḥ /	niHsvAnAm-aham-aBimata-ASA-Pala-taruH /
   iti tyāgodagraṃ vahati kila darpaṃ manasi yas tadudbhūtaṃ sarvaṃ	iti tyAga-udagram vahati kila darpam manasi yaH tad-udBUtam sarvam
   sukṛtamapahāya vrajati saḥ // KDarp_6.1 //	sukRtam-apahAya vrajati saH // KDarp_6.1 //
   svargādisaṃbhogaphalābhilāṣāt pātrāya pūjāṃ pratipadyate yaḥ /	svarga-Adi-saMBoga-Pala-aBilAzAt pAtrAya pUjAm pratipadyate yaH /
   dharmārthapaṇyakrayavikrayo 'sau kastena dānaprabhavo 'bhimānaḥ //	Darma-arTa-paNya-kraya-vikrayaH asO kaH-tena dAna-praBavaH aBimAnaH //
   KDarp_6.2 //	KDarp_6.2 //
   yadvidyādiguṇotkarṣa- viśeṣaparitoṣitaiḥ /	yat-vidyA-Adi-guNa-utkarza viSeza-paritozitEH /
   dīyate prītidhanayoḥ sa paṇyakrayavikrayaḥ // KDarp_6.3 //	dIyate prIti-DanayoH sa paNya-kraya-vikrayaH // KDarp_6.3 //
   lokaprasiddhisiddhyai yaḥ prayacchati guṇastavaiḥ /	loka-prasidDi-sidDyE yaH prayacCati guNa-stavEH /
   karoti vittayaśasoḥ sa tadā krayavikrayam // KDarp_6.4 //	karoti vitta-yaSasoH sa tadA kraya-vikrayam // KDarp_6.4 //
   avamānahataṃ yacca dattamaśraddhayā dhanam /	avamAna-hatam yat-ca dattam-aSradDayA Danam /
   ūṣare niṣphalaṃ bījaṃ kṣiptamakṣiptameva tat // KDarp_6.5 //	Uzare nizPalam bIjam kziptam-akziptam-eva tat // KDarp_6.5 //
   tyāgino 'nyasya saṃgharṣe kīrtyutkarṣajigīṣayā /	tyAginaH anyasya saMGarze kIrti-utkarza-jigIzayA /
   dattaṃ kāraṇabhūtasya tasyaivānte phalapradam // KDarp_6.6 //	dattam kAraNa-BUtasya tasya-eva-ante Pala-pradam // KDarp_6.6 //
   parārtiśamanaṃ vittam ajñātamanudīritam /	para-Arti-Samanam vittam ajQAtam-anudIritam /
   aphalākāṅkṣayā yuktaṃ prayātyalpamanalpatām // KDarp_6.7 //	aPala-AkAFkzayA yuktam prayAti-alpam-analpatAm // KDarp_6.7 //
   kurukṣetrādideśeṣu kāleṣvarkagrahādiṣu /	kurukzetra-Adi-deSezu kAlezu-arka-graha-Adizu /
   ātmopakāramātreṇa pātre dānena kiṃ madaḥ // KDarp_6.8 //	Atma-upakAra-mAtreNa pAtre dAnena kim madaH // KDarp_6.8 //
   deśakālakriyāpātrāṇy avicāryaiva kevalam /	deSa-kAla-kriyA-pAtrANi avicArya-eva kevalam /
   pareṣāmārtiśamanaṃ dayārdraṃ dānamucyate // KDarp_6.9 //	parezAm-Arti-Samanam dayA-Ardram dAnam-ucyate // KDarp_6.9 //
   rakṣāyai saṃpadāṃ putra- kalatrasukhasiddhaye /	rakzAyE saMpadAm putra kalatra-suKa-sidDaye /
   dīyate yatprayatnena lobhadānena tena kim // KDarp_6.10 //	dIyate yat-prayatnena loBa-dAnena tena kim // KDarp_6.10 //
   vāde khalaiḥ khalīkṛtya vedhadrutaparīkṣayā /	vAde KalEH KalIkRtya veDa-druta-parIkzayA /
   dīyate yaccirakliṣṭaṃ kaṣṭadānena tena kim // KDarp_6.11 //	dIyate yat-cira-klizwam kazwa-dAnena tena kim // KDarp_6.11 //
   tyaktvāśāgatasatpātraṃ pūrṇāyābhyarthya dīyate /	tyaktvA-ASA-gata-sat-pAtram pUrNAya-aByarTya dIyate /
   yattaducchvāsasaṃtaptaṃ dagdhadānena tena kim // KDarp_6.12 //	yat-tat-ucCvAsa-saMtaptam dagDa-dAnena tena kim // KDarp_6.12 //
   anyadābhāṣitaṃ pūrvaṃ dattamanyattato 'lpakam /	anyat-ABAzitam pUrvam dattam-anyat-tatas alpakam /
   yatsadoṣamayogyaṃ vā kūṭadānena tena kim // KDarp_6.13 //	yat-sadozam-ayogyam vA kUwa-dAnena tena kim // KDarp_6.13 //
   cirasevānurodhena lobhakṛcchrādanicchayā /	cira-sevA-anuroDena loBa-kRcCrAt-anicCayA /
   aprasādena yaddattaṃ balādānena tena kim // KDarp_6.14 //	aprasAdena yat-dattam bala-AdAnena tena kim // KDarp_6.14 //
   yatpuṣpadhūpatilaka- pratipattipradarśitam /	yad-puzpa-DUpa-tilaka pratipatti-pradarSitam /
   dattamatyalpaniḥsāraṃ dambhadānena tena kim // KDarp_6.15 //	dattam-atyalpa-niHsAram damBa-dAnena tena kim // KDarp_6.15 //
   prabhūtabhārasaṃbhāraṃ rājacaurādiviplave /	praBUta-BAra-saMBAram rAja-cOra-Adi-viplave /
   dattvā yadduṣṭamudghuṣṭaṃ śalyadānena tena kim // KDarp_6.16 //	dattvA yat-duzwam-udGuzwam Salya-dAnena tena kim // KDarp_6.16 //
   anāsvādyamavikreyam anādeyamanīpsitam /	anAsvAdyam-avikreyam anAdeyam-anIpsitam /
   dattaṃ nirupakāraṃ yad vandhyadānena tena kim // KDarp_6.17 //	dattam nirupakAram yat vanDya-dAnena tena kim // KDarp_6.17 //
   ṛṇavaccirasaṃśodhyaṃ vacasā pratipāditam /	RNavat-cira-saMSoDyam vacasA pratipAditam /
   yannityayācanadveṣaṃ yācyadānena tena kim // KDarp_6.18 //	yat-nitya-yAcana-dvezam yAcya-dAnena tena kim // KDarp_6.18 //
   ekasmai pūrṇamanyasmai kṛśaṃ tulyaguṇodaye /	ekasmE pUrNam-anyasmE kRSam tulya-guNa-udaye /
   bhedādyadarpitaṃ rāga- dveṣadānena tena kim // KDarp_6.19 //	Beda-At-yat-arpitam rAga dveza-dAnena tena kim // KDarp_6.19 //
   ṛṇadaiḥ svajanaiḥ putrair labdhakṣāmapratigrahaḥ /	RNadEH sva-janEH putrEH labDa-kzAma-pratigrahaH /
   nityamāyāsyate yena kalidānena tena kim // KDarp_6.20 //	nityam-AyAsyate yena kali-dAnena tena kim // KDarp_6.20 //
   na parasyārtiśanamaṃ nātmanaḥ puṇyakāraṇam /	na parasya-Arti-Sanamam na-AtmanaH puNya-kAraNam /
   dattālpamūlyenāptaṃ yat svalpadānena tena kim // KDarp_6.21 //	datta-alpa-mUlyena-Aptam yat su-alpa-dAnena tena kim // KDarp_6.21 //
   durgraheṣu viruddheṣu daśāpāke 'tidāruṇe /	durgrahezu virudDezu daSA-pAke ati-dAruNe /
   dīyate doṣaśāntyai yad bhayadānena tena kim // KDarp_6.22 //	dIyate doza-SAntyE yat Baya-dAnena tena kim // KDarp_6.22 //
   mumūrṣastyaktasarvāśaḥ śayanastho dadāti yat /	mumUrzaH-tyakta-sarva-ASaH Sayana-sTaH dadAti yat /
   mūrcchāsthānena manasā mohadānena tena kim // KDarp_6.23 //	mUrcCA-sTAnena manasA moha-dAnena tena kim // KDarp_6.23 //
   dattaṃ priyaviyogogra- śokaśalyārtacetasā /	dattam priya-viyoga-ugra Soka-Salya-Arta-cetasA /
   yatpaścāttāpajananaṃ bāṣpadānena tena kim // KDarp_6.24 //	yat-paScAt-tApa-jananam bAzpa-dAnena tena kim // KDarp_6.24 //
   purohitāya gurave śāntisvastividhāyine /	purohitAya gurave SAnti-svasti-viDAyine /
   dīyate yatprasaṅgena bhṛtidānena tena kim // KDarp_6.25 //	dIyate yat-prasaFgena BRti-dAnena tena kim // KDarp_6.25 //
   yatsaṃtyaktaphalaspṛhaṃ yaducitaṃ sarvasvabhūtaṃ ca yan nānyāyena	yat-saMtyakta-Pala-spRham yat-ucitam sarva-sva-BUtam ca yat na-anyAyena
   yadarjitaṃ paradhanasparśena śaptaṃ na yat /	yat-arjitam para-Dana-sparSena Saptam na yat /
   dattvā duḥkhaśataṃ na yatsvavacasā paścānna yadgaṇyate taddānaṃ	dattvA duHKa-Satam na yat-sva-vacasA paScAt-na yat-gaNyate tad-dAnam
   dhanabījavāpanipuṇaḥ śeṣaḥ prakāraḥ kṛṣeḥ // KDarp_6.26 //	Dana-bIja-vApa-nipuNaH SezaH prakAraH kRzeH // KDarp_6.26 //
   prāptuṃ svargavarāṅganāstanataṭasparśātiriktaṃ sukhaṃ datto merurapi	prAptum svarga-vara-aFganA-stana-tawa-sparSa-atiriktam suKam dattaH meruH-api
   prayāti tṛṇatāmātmopakārecchayā /	prayAti tRNa-tAm-Atma-upakAra-icCayA /
   āpannārtivilokane karuṇayā śraddhāsudhāpūritaṃ sattvotsāhasamanvitaṃ	Apanna-Arti-vilokane karuNayA SradDA-suDA-pUritam sattva-utsAha-samanvitam
   tṛṇamapi trailokyadānādhikam // KDarp_6.27 //	tRNam-api trElokya-dAna-aDikam // KDarp_6.27 //
   yudhiṣṭhirasya bhūbhartuḥ purā kanakavarṣiṇaḥ /	yuDizWirasya BUBartuH purA kanaka-varziNaH /
   aśvamedhe vidhānena vartamāne mahākratau // KDarp_6.28 //	aSvameDe viDAnena vartamAne mahA-kratO // KDarp_6.28 //
   sajjāsu rājabhojyāsu vividhāsvannapāliṣu /	sajjAsu rAja-BojyAsu viviDAsu-anna-pAlizu /
   aniśaṃ ratnapātreṣu bhuñjāneṣu dvijanmasu // KDarp_6.29 //	aniSam ratna-pAtrezu BuQjAnezu dvijanmasu // KDarp_6.29 //
   vipreṣu pūryamāṇeṣu maṇikāñcanaśāsanaiḥ /	viprezu pUryamANezu maNi-kAQcana-SAsanEH /
   ucchiṣṭabhūmiṃ nakulaḥ svabilātsamupāyayau // KDarp_6.30 //	ucCizwa-BUmim nakulaH sva-bilAt-samupAyayO // KDarp_6.30 //
   dīptakāñcanavarṇena pārśvenaikena śobhitaḥ /	dIpta-kAQcana-varNena pArSvena-ekena SoBitaH /
   apareṇāsuvarṇena vitīrṇajanakautukaḥ // KDarp_6.31 //	apareNa-asuvarNena vitIrNa-jana-kOtukaH // KDarp_6.31 //
   so 'bhyetya tūrṇamucchiṣṭa hemapātracyute 'mbhasi /	saH aByetya tUrNam-ucCizwa hema-pAtra-cyute amBasi /
   luloṭha śapharotphāla- parivartavivartanaiḥ // KDarp_6.32 //	luloWa SaPara-utPAla parivarta-vivartanEH // KDarp_6.32 //
   suvarṇapārśvaṃ nakulaṃ dṛṣṭvā sarve kutūhalāt /	suvarNa-pArSvam nakulam dRzwvA sarve kutUhalAt /
   majjantamucchiṣṭajale kṣitipāya nyavedayan // KDarp_6.33 //	majjantam-ucCizwa-jale kzitipAya nyavedayan // KDarp_6.33 //
   prāptena bhūbhujā dṛṣṭvā dṛṣṭyā pṛṣṭa iveṣṭayā /	prAptena BUBujA dRzwvA dRzwyA pRzwaH iva-izwayA /
   so 'vadadvismayabhuvā suspaṣṭākṣarayā girā // KDarp_6.34 //	saH avadat-vismaya-BuvA su-spazwA-akzarayA girA // KDarp_6.34 //
   rājannasyātidānasya na paśyāmyucitaṃ phalam /	rAjan=-asya-atidAnasya na paSyAmi-ucitam Palam /
   asmātprabhūtasaṃbhārāt saktupātraṃ varaṃ param // KDarp_6.35 //	asmAt-praBUta-saMBArAt saktu-pAtram varam param // KDarp_6.35 //
   pravṛtte 'sminmahādāne mahataste mahīpate /	pravRtte asmin-mahA-dAne mahataH-te mahIpate /
   vitte vṛtte ca citte ca śuddhiṃ ko vetti tattvataḥ // KDarp_6.36 //	vitte vRtte ca citte ca SudDim kaH vetti tattvataH // KDarp_6.36 //
   saṃbhāro 'yaṃ bhuvanabhavanavyāptiparyāptabhogaḥ sarvāśāsu	saMBAraH ayam Buvana-Bavana-vyApti-paryApta-BogaH sarva-ASAsu
   pratatajanatāpūraṇe 'tyantatucchaḥ /	pratata-janatA-pUraNe atyanta-tucCaH /
   āpannārtipraśamanavidhau sattvaśuddhipradāne saṃnaddhānāmapi tṛṇakaṇaḥ	Apanna-Arti-praSamana-viDO sattva-SudDi-pradAne saMnadDAnAm-api tRNa-kaNaH
   kāñcanādritvameti // KDarp_6.37 //	kAQcana-adri-tvam-eti // KDarp_6.37 //
   śrūyatām yanmayā dṛṣṭaṃ bhūpate svayamadbhutam /	SrUyatAm yat-mayA dRzwam BUpate svayam-adButam /
   udetyudīrite yasmin kāye romāñcakañcukaḥ // KDarp_6.38 //	udeti-udIrite yasmin kAye romAQca-kaQcukaH // KDarp_6.38 //
   śiloñchavṛttinā pūrvaṃ vipreṇa kṣetracāriṇā /	Sila-uQCa-vRttinA pUrvam vipreNa kzetra-cAriNA /
   upavāsakṛśenāptaṃ yavastokaṃ kalatriṇā // KDarp_6.39 //	upavAsa-kRSena-Aptam yava-stokam kalatriNA // KDarp_6.39 //
   saktupātre tataḥ siddhe kṛtadevapitṛkriyaḥ /	saktu-pAtre tatas sidDe kRta-deva-pitR-kriyaH /
   jāyāputravibhāgena svaṃ bhāgaṃ bhoktumudyayau // KDarp_6.40 //	jAyA-putra-viBAgena svam BAgam Boktum-udyayO // KDarp_6.40 //
   sa prāṇāhutitoyārthī dadarśātithimāgatam /	sa prANa-Ahuti-toya-arTI dadarSa-atiTim-Agatam /
   kṣutkṣāmakukṣiṃ saṃkṣipta- sarvāṅgaśithilākṛtim // KDarp_6.41 //	kzuD-kzAma-kukzim saMkzipta sarva-aFga-SiTila-AkRtim // KDarp_6.41 //
   tasmai vihitasatkāraḥ saprasādena cetasā /	tasmE vihita-satkAraH sa-prasAdena cetasA /
   śraddhāsudhāvasiktaṃ tat sa dadau nijabhojanam // KDarp_6.42 //	SradDA-suDA-avasiktam tat sa dadO nija-Bojanam // KDarp_6.42 //
   nigīrṇo 'tithinā tasminn akṣīṇakṣudvikāriṇā /	nigIrNaH atiTinA tasmin akzINa-kzuD-vikAriNA /
   tadbhāryāpyādaravatī tasmai svamaśanaṃ dadau // KDarp_6.43 //	tad-BAryA-api-AdaravatI tasmE svam-aSanam dadO // KDarp_6.43 //
   tenāpyatṛptimālokya tatsūnuḥ śraddhayātithim /	tena-api-atRptim-Alokya tad-sUnuH SradDayA-atiTim /
   svabhojanena vidadhe saṃpūrṇāśananirvṛttam // KDarp_6.44 //	sva-Bojanena vidaDe saMpUrNa-aSana-nirvRttam // KDarp_6.44 //
   gate bhuktvātithau tasminn upavāsakṛśo dvijaḥ /	gate BuktvA-atiTO tasmin upavAsa-kRSaH dvijaH /
   sattvotsāhayutastasthau klānto 'pi niśi nirvyathaḥ // KDarp_6.45 //	sattva-utsAha-yutaH-tasTO klAntaH api niSi nirvyaTaH // KDarp_6.45 //
   athāhaṃ saktugandhena nirgataḥ kṣudhito bilāt /	aTa-aham saktu-ganDena nirgataH kzuDitaH bilAt /
   prāptastatparṇakuṭikām utsṛṣṭocchiṣṭavartinīm // KDarp_6.46 //	prAptaH-tad-parNa-kuwikAm utsRzwa-ucCizwa-vartinIm // KDarp_6.46 //
   tatrācamanatoyena spṛṣṭamātrasya me nṛpa /	tatra-Acamana-toyena spRzwa-mAtrasya me nRpa /
   pasya me dakṣiṇaṃ pārśvaṃ jataṃ hemamayacchavi // KDarp_6.47 //	pasya me dakziNam pArSvam jatam hemam-aya=-Cavi // KDarp_6.47 //
   tato 'haṃ vāmapārśvasya hemacchāyāptaye sadā /	tatas aham vAma-pArSvasya hema=-CAyA-Aptaye sadA /
   nirnidraścintayā yātaḥ kṛśatāmeva kevalam // KDarp_6.48 //	nirnidraH-cintayA yAtaH kRSa-tAm-eva kevalam // KDarp_6.48 //
   yadyatprāpnoti puruṣaḥ karmayogātsamīhitam /	yat-yat-prApnoti puruzaH karma-yogAt-samIhitam /
   tattatsaṃpūraṇāyaiva yāti cintāvidheyatām // KDarp_6.49 //	tad-tad-saMpUraNAya-eva yAti cintA-viDeya-tAm // KDarp_6.49 //
   adhunā vartamāne 'sminn aśvamedhe tava kratau /	aDunA vartamAne asmin aSvameDe tava kratO /
   hemapārśvāśayāyāto viprocchiṣṭāmahīmaham // KDarp_6.50 //	hema-pArSva-ASaya-AyAtaH vipra-ucCizwAmahIm-aham // KDarp_6.50 //
   ratnakāñcanapātrāmbu- siktasya luṭhataściram /	ratna-kAQcana-pAtra-ambu siktasya luWataH-ciram /
   mama kāntilavo 'pyaṅge na kaścidiha dṛśyate // KDarp_6.51 //	mama kAnti-lavaH api-aFge na kaScid-iha dRSyate // KDarp_6.51 //
   sarvathā sattvaśuddhāya dānāyātilaghīyase /	sarvaTA sattva-SudDAya dAnAya-ati-laGIyase /
   namo mahāphalāyaiva na bhogāṅgaprasaṅgine // KDarp_6.52 //	namaH mahA-PalAya-eva na Boga-aFga-prasaFgine // KDarp_6.52 //
   ityuktvā nakule yāte tattatheti yudhiṣṭhiraḥ /	iti-uktvA nakule yAte tat-taTA-iti yuDizWiraH /
   vicintya saṃtatocchvāsaḥ kṣaṇaṃ stimitatāṃ yayau // KDarp_6.53 //	vicintya saMtata-ucCvAsaH kzaNam stimita-tAm yayO // KDarp_6.53 //
   tasmātsuvarṇāmbararatnabhūmi- dānairna darpaḥ puruṣeṇa kāryaḥ /	tasmAt-suvarNa-ambara-ratna-BUmi dAnEH-na darpaH puruzeNa kAryaH /
   bhavatyudāraṃ karuṇārdrasattvaṃ dānaṃ sadā kasyacideva puṇyaiḥ //	Bavati-udAram karuNA-Ardra-sattvam dAnam sadA kasyacid-eva puNyEH //
   KDarp_6.54 //	KDarp_6.54 //
   saptamo vicāraḥ	saptamaH vicAraH
   tapaḥ sadā rāgadhanābhimāna- mohaprahāṇāya satāmabhīṣṭam /	tapaH sadA rAga-Dana-aBimAna moha-prahANAya satAm-aBIzwam /
   tenaiva darpo yadi kiṃ vṛthaiva tyakto nikāyaḥ kṣapitaśca kāyaḥ //	tena-eva darpaH yadi kim vRTA-eva tyaktaH nikAyaH kzapitaH-ca kAyaH //
   KDarp_7.1 //	KDarp_7.1 //
   sarvātmanā śuddhadhiyā vidheyaḥ saṃsāradoṣapraśamāya yatnaḥ /	sarva-AtmanA SudDa-DiyA viDeyaH saMsAra-doza-praSamAya yatnaH /
   kopopataptaṃ dhanarāgadigdhaṃ karoti tīvraṃ na tapaḥ praśāntim //	kopa-upataptam Dana-rAga-digDam karoti tIvram na tapaH praSAntim //
   KDarp_7.2 //	KDarp_7.2 //
   cittaṃ viraktaṃ yadi kiṃ tapobhiś cittaṃ sarāgaṃ yadi kiṃ tapobhiḥ /	cittam viraktam yadi kim tapoBiH cittam sa-rAgam yadi kim tapoBiH /
   cittaṃ prasannaṃ yadi kiṃ tapobhiś cittaṃ sakopaṃ yadi kiṃ tapobhiḥ //	cittam prasannam yadi kim tapoBiH cittam sa-kopam yadi kim tapoBiH //
   KDarp_7.3 //	KDarp_7.3 //
   kopena śāpaśpuritādharāṇāṃ kāmena kampasphuritādharāṇām /	kopena SApa-Spurita-aDarANAm kAmena kampa-sPurita-aDarANAm /
   svedāmbhasā tulyasamudbhavena nistejasāṃ kiṃ tapasā munīnām // KDarp_7.4	sveda-amBasA tulya-samudBavena nistejasAm kim tapasA munInAm // KDarp_7.4
   bhāryāpyahalyā kila gautamasya kruddhasya śāpena śilā babhūva /	BAryA-api-ahalyA kila gOtamasya krudDasya SApena SilA baBUva /
   nīto vasiṣṭhena ruṣābhiśaptaś caṇḍālatāṃ bhūmipatistraśaṅkuḥ // KDarp_7.5	nItaH vasizWena ruzA-aBiSaptaH caNxAla-tAm BUmipatistraSaFkuH // KDarp_7.5
   bhūmagnamūrtirvararatnalobhād vipāṭayantīṃ nayane sukanyām /	BU-magna-mUrtiH-vara-ratna-loBAt vipAwayantIm nayane sukanyAm /
   tatpāṇisaṃsparśasukhādareṇa sehe nikāraṃ cyavanaḥ sarāgaḥ // KDarp_7.6 //	tad-pANi-saMsparSa-suKa-AdareNa sehe nikAram cyavanaH sa-rAgaH // KDarp_7.6 //
   pāṇḍuḥ priyākaṇṭhavilambibāhur yayau stananyastatanuryadastam /	pANxuH priyA-kaNWa-vilambi-bAhuH yayO stananyasta-tanuH-yat-astam /
   dagdhaḥ parīkṣitphaṇiphūtkṛtairyat tapasvikopasya vijṛmbhitaṃ tat //	dagDaH parIkzit-PaNiPUtkRtEH-yat tapasvi-kopasya vijRmBitam tat //
   KDarp_7.7 //	KDarp_7.7 //
   visārasaṃsāratarorna yena niḥśeṣamunmūlitameva mūlam /	visAra-saMsAra-taroH-na yena niHSezam-unmUlitam-eva mUlam /
   śāpopatāpaprabhuṇā pareṣāṃ kiṃ tena mithyātapasā munīnām // KDarp_7.8 //	SApa-upatApa-praBuNA parezAm kim tena miTyA-tapasA munInAm // KDarp_7.8 //
   na rājasevārajasā viluptaṃ na bhūmividyādivivādataptam /	na rAja-sevA-rajasA viluptam na BUmi-vidyA-Adi-vivAda-taptam /
   na dambhadīkṣākuhakākulaṃ yat kalyāṇamittraṃ vimalaṃ vrataṃ tat //	na damBa-dIkzA-kuhaka-Akulam yat kalyANa-mittram vimalam vratam tat //
   KDarp_7.9 //	KDarp_7.9 //
   sasaṃcayaṃ guptakalatraputraṃ punargṛhītavyavāharabhāram /	sa-saMcayam gupta-kalatra-putram punar-gRhIta-vyavAhara-BAram /
   dambhābhimānodbhavakaṣṭabhūtaṃ mithyāvrataṃ jīvitavṛttyupāyaḥ //	damBa-aBimAna-udBava-kazwa-BUtam miTyA-vratam jIvita-vRtti-upAyaH //
   KDarp_7.10 //	KDarp_7.10 //
   sarāgarogaṃ bahulapramohaṃ sarogasaṃbhāramakharvagarvam /	sa-rAga-rogam bahula-pramoham sa-roga-saMBAram-aKarva-garvam /
   pradveṣadoṣoṣṇamameyamāyaṃ saṃsāracihnaṃ vratametadagryam // KDarp_7.11 //	pradveza-doza-uzNam-ameya-mAyam saMsAra-cihnam vratam-etat-agryam // KDarp_7.11 //
   jaṭākṣasūtrājinayogapaṭṭa- kanyādṛḍhagranthinipīḍyamānam /	jawA-akza-sUtra-ajina-yoga-pawwa kanyA-dRXa-granTi-nipIxyamAnam /
   vivekahīnaṃ virataprakāśaṃ vrataṃ bṛhadbandhanamāmananti // KDarp_7.12 //	viveka-hInam virata-prakASam vratam bRhadbanDanam-Amananti // KDarp_7.12 //
   sarāgakāṣāyakaṣāyacittaṃ śīlāṃśukatyāgadigambaraṃ vā /	sa-rAga-kAzAya-kazAya-cittam SIla-aMSuka-tyAga-digambaram vA /
   laulyodbhavadbhasmabharaprahāsaṃ vrataṃ na veṣodbhaṭatulyavṛttam //	lOlya-udBavat-Basma-Bara-prahAsam vratam na veza-udBawa-tulya-vRttam //
   KDarp_7.13 //	KDarp_7.13 //
   niḥsaṅgayogaṃ dhanabhogasaṅgaṃ vilambikaṅkālakapālamālam /	niHsaFga-yogam Dana-Boga-saFgam vilambi-kaFkAla-kapAla-m-Alam /
   kopākulaṃ sparśavivarjanīyaṃ bhāravrataṃ tatkathayanti pāpam // KDarp_7.14	kopa-Akulam sparSa-vivarjanIyam BAra-vratam tat-kaTayanti pApam // KDarp_7.14
   bālastapasvī kimato 'sti hāsyaṃ yuvā vanaiṣī kimato 'styayogyam /	bAlaH-tapasvI kim-atas asti hAsyam yuvA vana-ezI kim-atas asti-ayogyam /
   vṛddha sarāgaḥ kimato 'sti nindyaṃ mūrkhaḥ pramātā kimato 'sti śocyam //	vRdDa sa-rAgaH kim-atas asti nindyam mUrKaH pramAtA kim-atas asti Socyam //
   KDarp_7.15 //	KDarp_7.15 //
   kṣamā śamaḥ śāsanamindriyāṇāṃ manaḥ prasiktaṃ karuṇāmṛtena /	kzamA SamaH SAsanam-indriyANAm manaH prasiktam karuNA-amRtena /
   tapo 'rhametatsajane vane vā kāyasya saṃśoṣaṇamanyadāhuḥ // KDarp_7.16 //	tapaH arham-etat-sajane vane vA kAyasya saMSozaNam-anyat-AhuH // KDarp_7.16 //
   himācale śyāmaladevadāru- vane purā nirjharacāruhāsye /	himAcale SyAmala-devadAru vane purA nirJara-cAru-hAsye /
   tapasyatāṃ śoṣajuṣāṃ munīnāṃ kālo yayau varṣasahasrasaṃkhyaḥ // KDarp_7.17	tapasyatAm Soza-juzAm munInAm kAlaH yayO varza-sahasra-saMKyaH // KDarp_7.17
   tataḥ kadācidbhagavānbhavārti- hārī vihārāya nabhaḥpathena /	tatas kadAcid-BagavAn-Bava-Arti hArI vihArAya naBaH-paTena /
   samaṃ bhavānyā vṛṣabhādhirūḍhaḥ samāyayau śītamayūkhamauliḥ // KDarp_7.18	samam BavAnyA vRzaBa-aDirUXaH samAyayO SItamayUKa-mOliH // KDarp_7.18
   tasyoditānāṃ vadanaprabhāṇāṃ dīrghīkṛtānekaśaśiprabhāṇām /	tasya-uditAnAm vadana-praBANAm dIrGIkRta-aneka-SaSi-praBANAm /
   vilāsahāsyena nabho babhūva vibhaktisaṃsaktasitottarīyam // KDarp_7.19 //	vilAsa-hAsyena naBaH baBUva viBakti-saMsakta-sita-uttarIyam // KDarp_7.19 //
   devī vilokyātha tapaḥprayatna- tīvraprayāsaprakaṭāsthiśeṣān /	devI vilokya-aTa tapaH-prayatna tIvra-prayAsa-prakawa-asTi-SezAn /
   munīnkṛpāveśaviṣaṇṇacittā śaśāṅkalekhābharaṇaṃ babhāṣe // KDarp_7.20 //	munIn-kRpa-AveSa-vizaNNa-cittA SaSAFka-leKA-ABaraNam baBAze // KDarp_7.20 //
   deva tvadārādhananiścalānāṃ saṃtyaktasarvāgrahanigrahāṇām /	deva tvad-ArADana-niScalAnAm saMtyakta-sarva-Agraha-nigrahANAm /
   tapa kriyāśoṣitavigrahāṇāṃ nādyāpi muktiḥ kimaho munīnām // KDarp_7.21 //	tapa kriyA-Sozita-vigrahANAm na-adya-api muktiH kim-aho munInAm // KDarp_7.21 //
   kasmādamī varṣasahasralagna- kleśāvalagnāstanuśoṣamagnāḥ /	kasmAt-amI varza-sahasra-lagna kleSa-avalagnAH-tanu-Soza-magnAH /
   bhavatpadaṃ nityasukhāya naiva nirāmayaṃ tanmunayaḥ prayānti // KDarp_7.22	Bavat-padam nitya-suKAya na-eva nirAmayam tat-munayaH prayAnti // KDarp_7.22
   pṛthuḥ prasādaḥ prathamāgateṣu nirādaratvaṃ cirasaṃśriteṣu /	pRTuH prasAdaH praTama-Agatezu nirAdara-tvam cira-saMSritezu /
   svācchandyalīlāvipulāvalepād eṣu svabhāvaḥ sulabhaḥ prabhūṇām //	svAcCandya-lIlA-vipula-avalepAt ezu svaBAvaH sulaBaH praBUNAm //
   KDarp_7.23 //	KDarp_7.23 //
   iti priyāyāḥ praṇayopapannam ākarṇya vākyaṃ giriśo 'bravīttām /	iti priyAyAH praNaya-upapannam AkarNya vAkyam giriSaH abravIt-tAm /
   kurvanviṣaśyāmalakaṇṭhakāntiṃ dantaprabhābhiḥ pratibhāvihīnam //	kurvan-viza-SyAmala-kaNWa-kAntim danta-praBABiH pratiBA-vihInam //
   KDarp_7.24 //	KDarp_7.24 //
   devi tvayoktam dayayā munīnāṃ bhaktānurodhāducitaṃ mamaitat /	devi tvayA-uktam dayayA munInAm Bakta-anuroDAt-ucitam mama-etat /
   eṣāṃ bhavollaṅganavighnabhūtau śāntiṃ gatau kiṃ tu na kāmakopau //	ezAm Bava-ullaFgana-viGna-BUtO SAntim gatO kim tu na kAma-kopO //
   KDarp_7.25 //	KDarp_7.25 //
   vanapraveśairniyamairaśeṣaiḥ kriyāviśeṣaiḥ kṛtakāyaśoṣaiḥ /	vana-praveSEH-niyamEH-aSezEH kriyA-viSezEH kRta-kAya-SozEH /
   na nirvikāraṃ padamāpnuvanti kopena kāmena ca kṛṣyamāṇāḥ // KDarp_7.26 //	na nirvikAram padam-Apnuvanti kopena kAmena ca kRzyamANAH // KDarp_7.26 //
   pratyakṣameṣāṃ manaso vikāraṃ saṃdarśayāmyeṣa niṣaktamantaḥ /	pratyakzam-ezAm manasaH vikAram saMdarSayAmi-eza nizaktam-antar /
   tīvravrataiḥ śuṣyati kāya eva na vāsanālīnaghanapramohaḥ // KDarp_7.27 //	tIvra-vratEH Suzyati kAyaH eva na vAsanA-lIna-Gana-pramohaH // KDarp_7.27 //
   saṃtyaktabhogāḥ spṛhayā vimuktāḥ snehe 'pyarāgāḥ sujane 'pyasaṅgāḥ /	saMtyakta-BogAH spRhayA vimuktAH snehe api-arAgAH su-jane api-asaFgAH /
   bhajantyavikleśatapaḥprasaktā yuktāḥ prakāmaṃ padamavyayaṃ tat //	Bajanti-avikleSa-tapaH-prasaktAH yuktAH prakAmam padam-avyayam tat //
   KDarp_7.28 //	KDarp_7.28 //
   uktveti śaṃbhurvṛṣabhātsalīlaṃ girerivāgrādavatīrya bhūmim /	uktvA-iti SaMBuH-vRzaBAt-sa-lIlam gireH-iva-agrAt-avatIrya BUmim /
   kṣaṇādabhūdadbhutarūparāśir nagnavrataḥ kāntisudhāvadātaḥ // KDarp_7.29 //	kzaNAt-aBUt-adButa-rUpa-rASiH nagna-vrataH kAnti-suDA-avadAtaH // KDarp_7.29 //
   tasyāmarādhīśakirīṭaratna- śoṇaprabhārdrāviva pādapadmau /	tasya-amara-aDISa-kirIwa-ratna SoNa-praBA-ArdrO=-iva pAda-padmO /
   pracakraturvidrumabālavallī- navaprarohādbhutagarvamurvyām // KDarp_7.30	pracakratuH-vidruma-bAla-vallI nava-praroha-adButa-garvam-urvyAm // KDarp_7.30
   suspaṣṭajānu pracitoruśobhi nābhihradāvartavibhaktamadhyam /	su-spazwa-jA-anu pracita-uru-SoBi na-aBihradAvarta-viBakta-maDyam /
   tattasya rūpaṃ pravilambibāhoḥ pīnāṃsamāsīnmukhapūrṇacandram // KDarp_7.31	tat-tasya rUpam pravilambi-bAhoH pIna-aMsam-AsIt-muKa-pUrNa-candram // KDarp_7.31
   ananyalāvaṇyasudhābdhimadhya- snātairivāṅgaiḥ sphaṭikāvadātaiḥ /	ananya-lAvaNya-suDA-abDi-maDya snAtEH-iva-aFgEH sPawika-avadAtEH /
   cakre daśāśāḥ sa pṛthuprakāśā digambaratvādiva jātahāsāḥ // KDarp_7.32 //	cakre daSa-ASAH sa pRTu-prakASAH digambara-tvAt-iva jAta-hAsAH // KDarp_7.32 //
   pāṇisthitaśyāmamayūrapicchacchāyācchaṭāvicchurito 'sya kaṇṭhaḥ /*	pANi-sTita-SyAma-mayUra-picCa=-CAyAt-CawA-vicCuritaH asya kaNWaH /*
   rarāja līnāntarakālakūṭamiṣāgninevārpitadhūmalekhaḥ // KDarp_7.33 //*	rarAja lIna-antara-kAla-kUwa-miza-agninA-iva-arpita-DUma-leKaH // KDarp_7.33 //*
   sa locanābhyāṃ pṛthupakṣmalābhyām āraktaparyantamanoharābhyām /	sa locanAByAm pRTu-pakzmalAByAm Arakta-paryanta-manoharAByAm /
   vyadhādivānaṅganavāṅgasaṅge digaṅganānāmanurāgadīkṣām // KDarp_7.34 //	vyaDAt-iva-anaFga-navAFga-saFge diS-aFganAnAm-anurAga-dIkzAm // KDarp_7.34 //
   dṛṣṭvā trilokīkalitābhilāṣaṃ vapuḥ smarārerjanitasmaraṃ tat /	dRzwvA trilokI-kalita-aBilAzam vapuH smara-areH-janitasmaram tat /
   pūrvāpakārasmṛtijātalajjaṃ cakṣuḥ kṣaṇaṃ kvāpi yayau tṛtīyam // KDarp_7.35	pUrva-apakAra-smRti-jAta-lajjam cakzuH kzaNam kvApi yayO tRtIyam // KDarp_7.35
   babhau sa kāntaḥ kuṭilāsitena skandhaspṛśā kuntalasaṃcayena /	baBO sa kAntaH kuwila-asitena skanDa-spRSA kuntala-saMcayena /
   anveṣṭumiṣṭāṃ mukuṭendulekhāṃ niśāgaṇeneva samāgatena // KDarp_7.36 //	anvezwum-izwAm mukuwa-indu-leKAm niSA-gaNena-iva samAgatena // KDarp_7.36 //
   latāvadhūpallavapāṇimuktaiḥ smitāvadātairvibabhau ca puṣpaiḥ /	latA-vaDU-pallava-pANi-muktEH smita-avadAtEH-vibaBO ca puzpEH /
   rūpāntare nihnutajahnukanyā- phenāvaśeṣairiva kīrṇakeśaḥ // KDarp_7.37 //	rUpa-antare nihnuta-jahnu-kanyA Pena-avaSezEH-iva kIrNa-keSaH // KDarp_7.37 //
   tenānyarūpeṇa kṛtā navaiva kāntiścakāśe nijarūpaguptyai /	tena-anya-rUpeNa kRtA nava-eva kAntiH-cakASe nija-rUpa-guptyE /
   jūṭādivendurmṛditaḥ karābhyāṃ sarvāṅgamabhyaṅgapade niyuktaḥ // KDarp_7.38	jUwa-Adi-venduH-mRditaH karAByAm sarva-aFgam-aByaFga-pade niyuktaH // KDarp_7.38
   rūpaṃ virūpīkṛtamanmathasya tattasya kāntyā kamanīyamāsīt /	rUpam virUpIkRta-manmaTasya tat-tasya kAntyA kamanIyam-AsIt /
   lajjāpahārādvanadevatānāṃ savismayo yena navābhilāṣaḥ // KDarp_7.39 //	lajjA-apahArAt-vana-devatAnAm sa-vismayaH yena nava-aBilAzaH // KDarp_7.39 //
   vivāsasastasya sasaṅgamaṅge lajjāvatīnāṃ spṛhayaiva petuḥ /	vivAsasaH-tasya sa-saFgam-aFge lajjAvatInAm spRhayA-eva petuH /
   netrāṇi vidyādharasundarīṇāṃ līlāravindārdhatiraskṛtāni // KDarp_7.40 //	netrANi vidyADara-sundarINAm lIlA-aravinda-arDa-tiraskRtAni // KDarp_7.40 //
   nabhaḥsthitānāṃ tridaśāṅganānāṃ tadgātrasaundaryavaśīkṛtānām /	naBaH-sTitAnAm tridaSa-aFganAnAm tad-gAtra-sOndarya-vaSIkRtAnAm /
   prakampaśiñjānavibhūṣaṇānāṃ netrotsavo 'bhūdgativighnabhūtaḥ // KDarp_7.41	prakampa-SiQjAna-viBUzaNAnAm netra-utsavaH aBUt-gati-viGna-BUtaH // KDarp_7.41
   susiddhakanyāñjalipallavāgra- vimuktanīlotpalapuṣpakuñjam /	su-sidDa-kanyA-aQjali-pallava-agra vimukta-nIlotpala-puzpa-kuQjam /
   aṅge jagallocanavargamasya saundaryasaṃsaktamivābabhāse // KDarp_7.42 //	aFge jagat-locana-vargam-asya sOndarya-saMsaktam-iva-AbaBAse // KDarp_7.42 //
   taddarśane kautukaniścalānāṃ karṇāvataṃsīkṛtalocanānām /	tad-darSane kOtuka-niScalAnAm karNa-avataMsIkRta-locanAnAm /
   mṛgāṅganānāmapi saspṛhābhūn nitāntamantaḥkaraṇapravṛttiḥ // KDarp_7.43 //	mRga-aFganAnAm-api sa-spRhA-aBUt nitAntam-antaHkaraNa-pravRttiH // KDarp_7.43 //
   tasya praveśe vadanādhivāsa- lobhabhramadbhṛṅgagaṇāñcitānām /	tasya praveSe vadana-aDivAsa loBa-Bramat-BRFga-gaNa-AQcitAnAm /
   abhūtsajṛmbhaśvasanākulānāṃ muhurlatānāṃ kusumeṣu kampaḥ // KDarp_7.44 //	aBUt-sa-jRmBa-Svasana-AkulAnAm muhur-latAnAm kusumezu kampaH // KDarp_7.44 //
   śanaiḥ śanairāśramasaṃnikarṣaṃ taṃ yauvanaṃ mūrtamivāpatantam /	SanEs SanEs-ASrama-saMnikarzam tam yOvanam mUrtam-iva-Apatantam /
   vilokya kāntaṃ munikāminīnāṃ manaḥ praharṣocchalitaṃ babhūva // KDarp_7.45	vilokya kAntam muni-kAminInAm manaH praharza-ucCalitam baBUva // KDarp_7.45
   tāsāṃ tadālokananirnimeṣā dṛṣṭiḥ paraṃ karṇapathapraviṣṭā /*	tAsAm tad-Alokana-nirnimezA dRzwiH param karNa-paTa-pravizwAH /*
   utsṛṣṭalajjāvipulābhilāṣādasūcayanmugdhamṛgīvilāsam // KDarp_7.46 //*	utsRzwa-lajjA-vipula-aBilAzA-da-sUcayat-mugDa-mRgI-vilAsam // KDarp_7.46 //*
   tāsāṃ tadarcārabhasotthitānāṃ srastāṃśukotkampighanastanīnām /	tAsAm tad-arcA-AraBasa-utTitAnAm srasta-aMSuka-utkampi-Gana-stanInAm /
   navena kāmena khalīkṛtānāṃ jṛmbhābhavo 'bhūdbhujayorvilāsaḥ // KDarp_7.47	navena kAmena KalIkRtAnAm jRmBA-BavaH aBUt-BujayoH-vilAsaH // KDarp_7.47
   tāsāṃ babhau romalatā mukhendu- bhītā tamaḥśrīḥ stanarakṣiteva /	tAsAm baBO romalatA muKa-indu BItA tamaH-SrIH stana-rakzitA-iva /
   rāgāgnidhūmaprasarāgryalekhā tanīyasī nābhivinirgateva // KDarp_7.48 //	rAga-agni-DUma-prasara-agrya-leKA tanIyasI nABi-vinirgatA-iva // KDarp_7.48 //
   tasyādhare cumbanalālaseva kaṇṭhe haṭhāliṅganasaspṛheva /	tasya-aDare cumbana-lAla-sA-iva kaNWe haWa-aliFganasa-spRhA-iva /
   hṛdi stananyāsasamutsukeva papāta dṛṣṭiḥ sahasaiva tāsām // KDarp_7.49 //	hRdi stana-nyAsa-samutsukA-iva papAta dRzwiH sahasA-eva tAsAm // KDarp_7.49 //
   bhṛṅgasvanairāhitahuṃkṛtābhiḥ puṣpyatprasūnaiḥ prasṛtasmitābhiḥ /	BRFga-sva-nErAhita-huMkRtABiH puzpyat-prasUnEH prasRta-smitABiH /
   vātāñcitaiḥ pallavapaṇibhistā nivāryamāṇā iva mañjarībhiḥ // KDarp_7.50 //	vAta-AQcitEH pallava-paNiBiH-tAH nivAryamANAH iva maQjarIBiH // KDarp_7.50 //
   saṃtarjyamānā iva homadhūma- lekhāvalībhrūbhramaṇena digbhiḥ /	saMtarjyamAnAH iva homaDUma leKA-AvalI-BrU-BramaNena digBiH /
   tasyāntike śīladukūlamukti- sajjā vilajjāḥ prasabhaṃ babhūvuḥ //	tasya-antike SIla-dukUla-mukti sajjAH vilajjAH prasaBam baBUvuH //
   KDarp_7.51 //	KDarp_7.51 //
   niḥśvāsinīnāṃ smarabāṇapuṅkha- pakṣāntavātairiva kampitānām /	niHSvAsinInAm smara-bANa-puFKa pakza-anta-vAtEH-iva kampitAnAm /
   tāsāṃ vilokyaiva manovikāraṃ bhrūbhaṅgabhīmā muniparṣadāsīt // KDarp_7.52	tAsAm vilokya-eva manaH-vikAram BrU-BaFga-BImA muni-parzada-AsIt // KDarp_7.52
   kopotkaṭavyāghravidīryamāṇa- kṣamāmṛgīraktaciteva teṣām /	kopa-utkawa-vyAGra-vidIryamANa kzamA-mRgI-rakta-citA-iva tezAm /
   āsannadoṣāgamavāsarānta- saṃdhyānibhābhūtsahasaiva dṛṣṭiḥ // KDarp_7.53 //	Asanna-doza-Agama-vAsara-anta saMDyA-niBA-aBUt-sahasA-eva dRzwiH // KDarp_7.53 //
   daṣṭādharāḥ kampavidhūrṇamānāḥ svedārdradehā viṣamaṃ śvasantaḥ /	dazwa-aDarAH kampa-viDUrNamAnAH sveda-Ardra-dehAH vizamam SvasantaH /
   te bhejire rāgasamudgaterṣyāḥ kopākulāḥ kāmukavṛttameva // KDarp_7.54 //	te Bejire rAga-samudgata-IrzyAH kopa-AkulAH kAmuka-vRttam-eva // KDarp_7.54 //
   antarjvalatkopakṛśānudhūma- saṃkāśakṛṣṇājinabaddhakakṣaḥ /	antar-jvalat-kopa-kRSAnu-DUma saMkASa-kRzNa-ajina-badDa-kakzaH /
   tridaṇḍamudyamya javena kaścid abhyādravannagnatanuṃ vṛṣāṅkam //	tridaNxam-udyamya javena kaScid aByAdravat-nagna-tanum vRzAFkam //
   KDarp_7.55 //	KDarp_7.55 //
   bṛsīṃ samutkṣipya sakampabāhuś cikṣepa kaścitkṣamayā vihīnaḥ /	bRsIm samutkzipya sa-kampa-bAhuH cikzepa kaScid-kzamayA vihInaH /
   yenāsanātkṣmāvirahādivāśu mohe nirālambatanuḥ papāta // KDarp_7.56 //	yena-AsanAt-kzmA-virahAt-iva-ASu mohe nirAlamba-tanuH papAta // KDarp_7.56 //
   kamaṇḍaluṃ kaścidakāṇḍacaṇḍa- saṃrambhapiṇḍīkṛtakopatulyam /	kamaNxalum kaScid-akANxa-caNxa saMramBa-piNxIkRta-kopa-tulyam /
   ādāya mohena pinākapāṇeḥ puraḥ prahārābhimukho babhūva // KDarp_7.57 //	AdAya mohena pinAkapANeH puras prahAra-aBimuKaH baBUva // KDarp_7.57 //
   teṣāmamarṣādbhṛśamakṣamāṇāṃ soḍhuṃ nikāraṃ kṣaṇamakṣamāṇām /	tezAm-amarzAt-BRSam-akzamANAm soXum nikAram kzaNam-akzamANAm /
   prāpuḥ prayātāḥ kṣitimakṣamālā bhrūbhaṅgatāṃ tasya tapovanasya //	prApuH prayAtAH kzitim-akza-mAlA BrU-BaFga-tAm tasya tapaH-vanasya //
   KDarp_7.58 //	KDarp_7.58 //
   tatsaṃbhramādāśramamañjarīṇāṃ kampākulānāṃ kusumāntarotthaiḥ /	tad-saMBramAt-ASrama-maQjarINAm kampa-AkulAnAm kusuma-antara-utTEH /
   āsītpramohapratimo 'ndhakāraḥ śāpākṣarāmairbhramarairbhramadbhiḥ //	AsIt-pramoha-pratimaH anDakAraH SApa-akza-rAmEH-BramarEH-BramadBiH //
   KDarp_7.59 //	KDarp_7.59 //
   te prāpurīrṣyāpadamandhakāri vaktraṃ śaśāṅkopamamīkṣamāṇāḥ /	te prApuH-IrzyA-padam-anDakAri vaktram SaSAFka-upamam-IkzamANAH /
   kaṇṭhasthalālokanakālakūṭa- saṃpūritākṣā iva mohamūrcchām // KDarp_7.60 //	kaNWa-sTala-Alokana-kAlakUwa saMpUrita-akzAH iva moha-mUrcCAm // KDarp_7.60 //
   te taṃ smitaprasphuritādharāgram udagralāvaṇyaviśeṣatarṣāḥ /	te tam smita-prasPurita-aDara-agram udagra-lAvaNya-viSeza-tarzAH /
   patnīvikārogranikāramūcuḥ kaṇṭhāntaraśvāsavikīrṇavarṇāḥ // KDarp_7.61 //	patnI-vikAra-ugra-nikAram-UcuH kaNWa-antara-SvAsa-vikIrNa-varNAH // KDarp_7.61 //
   ko 'yaṃ vijātirviguṇaḥ kalāvān nagno vṛṣāṅkaḥ praviśatyalajjaḥ /	kaH ayam vijAtiH-viguNaH kalAvAn nagnaH vRzAFkaH praviSati-alajjaH /
   pradūṣitā yena maharṣijuṣṭā gaṅgeva śuddhā lalanāvalīyam // KDarp_7.62 //	pradUzitAH yena mahA-Rzi-juzwA gaFgA-iva SudDA lalanAvalIyam // KDarp_7.62 //
   anena saṃsūcayatā nigūḍha- rūpeṇa darpādakulīnabhāvam /	anena saMsUcayatA nigUXa rUpeNa darpAt-akulIna-BAvam /
   nītā pavitratvamiyaṃ munīnāṃ kāpālikeneva vanāntabhūmiḥ // KDarp_7.63 //	nItA pavitra-tvam-iyam munInAm kApAlikena-iva vanAnta-BUmiH // KDarp_7.63 //
   aho batāsya pratibhā prasahya satīsamāliṅganasaspṛhasya /	aho bata-asya pratiBA prasahya satI-samAliFganasa-spRhasya /
   kenāpi kāmatkuhakakrameṇa kāntaṃ kṛtaṃ rūpamanena nūnam // KDarp_7.64 //	kena-api kAmat-kuhaka-krameNa kAntam kRtam rUpam-anena nUnam // KDarp_7.64 //
   uktveti tasmai sasṛjuḥ sakopās te daṇḍapāṣāṇabṛsīśatāni /	uktvA-iti tasmE sasRjuH sa-kopAH te daNxa-pAzANa-bRsI-SatAni /
   dveṣāvṛtākṣṇāmavivekajanmā mohaḥ pramāde gurutāmupaiti // KDarp_7.65 //	dveza-AvRta-akzNAma-viveka-janmA mohaH pramAde guru-tAm-upEti // KDarp_7.65 //
   dūre bhavatyatha śanaiḥ śiśirāṃśumaulau teṣaṃ prakopavipulānalatāpitānām /	dUre Bavati-aTa SanEs SiSirAMSu-mOlO tezam prakopa-vipula-anala-tApitAnAm /
   taddarśanānusaraṇaprasṛtasya yatnaḥ patnījanasya sutarāṃ vinivartane 'bhūt	tad-darSana-anusaraNa-prasRtasya yatnaH patnI-janasya sutarAm vinivartane aBUt-
   // KDarp_7.66 //	// KDarp_7.66 //
   atha sa bhagavānbhargaḥ svargāpagāpṛthunirjhara-	aTa sa BagavAn-BargaH svarga-ApagA-pRTu-nirJara-
   prasṛtahasitastasmādeśātkrameṇa tirohitaḥ /	prasRta-hasitaH-tasmAt-eSAt-krameNa tirohitaH /
   praśamavimalaṃ vyoma vyāpya priyāmavadatsmaya- smitasitamukhīṃ dṛṣṭaṃ devi	praSama-vimalam vyoma vyApya priyAm-avadat-smaya smita-sita-muKIm dRzwam devi
   tvayā municeṣṭitam // KDarp_7.67 //	tvayA muni-cezwitam // KDarp_7.67 //
   bhasmasmeraśarīratā pṛthujaṭābandhaḥ śiromuṇḍanaṃ kuṇḍī	Basma-smera-SarIra-tA pRTu-jawA-banDaH SiromuNxanam kuNxI
   daṇḍakamaṇḍalupraṇayitā carmākṣasūtragrahaḥ /	daNxaka-maNxalu-praNayitA carma-akza-sUtra-grahaH /
   kāṣāyavyasanaṃ nirambararuciḥ kaṅkālamālādhṛtiḥ	kAzAya-vyasanam nirambara-ruciH kaFkAla-mAlA-DRtiH
   kāmakrodhavaśādviśeṣaruciraṃ sarvaṃ vṛthaiva vratam // KDarp_7.68 //	kAma-kroDa-vaSAt-viSeza-ruciram sarvam vRTA-eva vratam // KDarp_7.68 //
   darpotkopātparaṇitajaṭāsūtrabandhacca mohād	darpa-utkopAt-paraNita-jawA-sUtra-banDat-ca mohAt-
   antaḥsīdatsarasaviṣayāsvādasaṃvādasaṅgāt /	antar-sIdat-sarasa-vizaya-AsvAda-saMvAda-saFgAt /
   āśāpāśavyasananicayādvāsanālīnadoṣān naiṣāṃ muktirbhavati tapasā	ASA-pASa-vyasana-nicayAt-vAsanA-lIna-dozAt na-ezAm muktiH-Bavati tapasA
   kāyasaṃśoṣaṇena // KDarp_7.69 //	kAya-saMSozaNena // KDarp_7.69 //
   ityuktaṃ tripurāriṇā girisutā śrutvā yathārthaṃ vaco niścitya	iti-uktam tripurAriNA girisutA SrutvA yaTArTam vacaH niScitya
   vratamapraśāntamanasāṃ mithyaiva kāyakṣayam /	vratam-apraSAnta-manasAm miTyA-eva kAya-kzayam /
   saṃsāroparamāya moharajasaḥ śāntyai munīnāṃ paraṃ rāgadveṣavimuktaye ca	saMsAra-uparamAya moha-rajasaH SAntyE munInAm param rAga-dveza-vimuktaye ca
   dayayā cakre harasyārthanām // KDarp_7.70 //	dayayA cakre harasya-arTanAm // KDarp_7.70 //
   devyārthito 'tha bhagavānkṛpayā smarāris teṣāmanugrahamayena vilokanena /	devyA-arTitaH aTa BagavAn-kRpayA smarAriH tezAm-anugraha-mayena vilokanena /
   cakre smitasnapitadigvadano munīnāṃ līnasya moharajasaḥ sahasaiva śāntim	cakre smita-snapita-diS-vadanaH munInAm lInasya moha-rajasaH sahasA-eva SAntim
   // KDarp_7.71 //	// KDarp_7.71 //
   tapoviśeṣairniśitaprayatnais tasmānna kāryaḥ pṛthumohadarpaḥ /	tapaH-viSezEH-niSita-prayatnEH tasmAt-na kAryaH pRTu-moha-darpaH /
   dveṣeṇa rāgeṇa mohadayena tapaḥ kṣayaṃ yāti saha smayena // KDarp_7.72 //	dvezeNa rAgeNa moha-dayena tapaH kzayam yAti saha smayena // KDarp_7.72 //
   praśānto 'ntastṛṣṇāviṣamaparitāpaḥ śamajalair aśeṣaḥ	praSAntaH antar-tRzNA-vizama-paritApaH Sama-jalEH aSezaH
   saṃtoṣāmṛtavisarapānena vapuṣaḥ /	saMtoza-amRta-visara-pAnena vapuzaH /
   asaṅgaḥ saṃbhogaḥ kamaladalakīlālatulyā bhavāraṇye puṃsāṃ parahitamudāraṃ	asaFgaH saMBogaH kamala-dala-kIlAla-tulyAH Bava-araNye puMsAm para-hitam-udAram
   khalu tapaḥ // KDarp_7.73 //	Kalu tapaH // KDarp_7.73 //
