   svadharmajñānavairāgyasādhyabhaktyekagocaraḥ |	svaDarma-jQAna-vErAgya-sADya-Bakti-eka-gocaraH |
   nārāyaṇaḥ paraṃ brahma gītāśāstre samīritaḥ || YGas_1 ||	nArAyaNaH param brahma gIta-aSAstre samIritaH || YGaH-_1 ||
   jñānakarmātmike niṣṭhe yogalakṣe susaṃskṛte |	jQAna-karma-Atmike nizWe yoga-lakze susaMskRte |
   ātmānubhūtisiddhyārthe pūrvaṣaṭkena coditaḥ || YGas_2 ||	Atma-anuBUti-sidDyA-arTe pUrva-zawkena coditaH || YGaH-_2 ||
   madhyame bhagavattattvayāthātmyāvāptisiddhaye |	maDyame Bagavat-tattva-yATAtmya-avApti-sidDaye |
   jñānakarmābhinirvartyo bhaktiyogaḥ prakīrtitaḥ || YGas_3 ||	jQAna-karma-aBinirvartyaH Bakti-yogaH prakIrtitaH || YGaH-_3 ||
   pradhānapuruṣavyaktasarveśvaravivecanam |	praDAna-puruza-vyakta-sarva-ISvara-vivecanam |
   karma dhīr bhaktir ityādipūrvaśeṣo 'ntimoditaḥ || YGas_4 ||	karma DIH BaktiH ityAdi-pUrva-SezaH antimoditaH || YGaH-_4 ||
   asthānasnehakāruṇyadharmādharmadhiyākulam |	asTAna-sneha-kAruNya-Darma-aDarma-DiyA-Akulam |
   pārthaṃ prapannam uddiśya śāstrāvatraṇaṃ kṛtam || YGas_5 ||	pArTam prapannam uddiSya SAstra-avatraNam kRtam || YGaH-_5 ||
   nityātmāsaṅgakarmehagocarā sāṃkhyayogadhīḥ |	nitya-Atma-AsaFga-karma-iha-gocarA sAMKya-yoga-DIH |
   dvitīye sthitadhīlakṣyā proktā tanmohaśāntaye || YGas_6 ||	dvitIye sTita-DIlakzyA proktA tat-moha-SAntaye || YGaH-_6 ||
   asaktyā lokarakṣāyai guṇeṣv āropya kartrktām |	asaktyA loka-rakzAyE guNezu Aropya kartrktAm |
   sarveśvare vā nyasyoktā tṛtīye karmakāryatā || YGas_7 ||	sarveSvare vA nyasya-uktA tRtIye karma-kArya-tA || YGaH-_7 ||
   prasaṅgāt svasvabhāvoktiḥ karmaṇo 'karmatāsya ca |	prasaFgAt sva-svaBAva-uktiH karmaNaH akarmatA-asya ca |
   bhedā jñānasya māhātmyam caturthādhyāya ucyate || YGas_8 ||	BedAH jQAnasya mAhAtmyam caturTa-aDyAyaH ucyate || YGaH-_8 ||
   karmayogasya saukaryaṃ śaighryaṃ kāścana tadvidhāḥ |	karma-yogasya sOkaryam SEGryam kAScana tadviDAH |
   brahmajñānprakāraś ca pañcamādhyāya ucyate || YGas_9 ||	brahma-jQAn-prakAraH ca paQcama-aDyAyaH ucyate || YGaH-_9 ||
   yogābhyāsavidhir yogī caturdhā yogasādhanam |	yoga-aByAsa-viDiH yogI caturDA yoga-sADanam |
   yogasiddhaḥ svayogasya pāramyaṃ ṣaṣṭha ucyate || YGas_10 ||	yoga-sidDaH sva-yogasya pAramyam zazWaH ucyate || YGaH-_10 ||
   svayāthātmyaṃ prakṛtyāsya tirodhiḥ śaraṇāgatiḥ |	sva-yATAtmyam prakRtyA-asya tiroDiH SaraNa-AgatiH |
   bhaktabhedaḥ prabuddhasya śraiṣṭhyaṃ saptama ucyate || YGas_11 ||	Bakta-BedaH prabudDasya SrEzWyam saptamaH ucyate || YGaH-_11 ||
   aiśvaryākṣarayāthātmyaṃ bhagavaccaraṇārthiṇām |	ESvarya-akzara-yATAtmyam Bagavat-caraNa-arTiNAm |
   vedyopādeyabhāvānām aṣṭame bhede ucyate || YGas_12 ||	vedya-upAdeya-BAvAnAm azwame Bede ucyate || YGaH-_12 ||
   svamāhātmyaṃ manuṣyatve paratvaṃ ca mahātmanām |	sva-mAhAtmyam manuzya-tve paratvam ca mahAtmanAm |
   viśeṣo navame yogo bhaktirūpaḥ prakīrtitaḥ || YGas_13 ||	viSezaH navame yogaH Bakti-rUpaH prakIrtitaH || YGaH-_13 ||
   svakalyāṇaguṇānantyakṛtsnasvādhīnatāmatiḥ |	sva-kalyANa-guNa-Anantya-kRtsna-sva-aDIna-tA-matiH |
   bhaktyutpattivivṛdhyarthā vistīrṇā daśamoditā || YGas_14 ||	Bakti-utpatti-vivRDi-arTAH vistIrNA daSa-ma-uditA || YGaH-_14 ||
   ekādaśe 'sya yāthātmyasākṣātkārāvalokanam |	ekAdaSe asya yATAtmya-sAkzAtkAra-avalokanam |
   dattam uktā vidiprāptyor bhaktyekopāyatā tathā || YGas_15 ||	dattam uktA vidiprAptyoH Bakti-eka-upAya-tA taTA || YGaH-_15 ||
   bhaktiśraiṣṭhyam upāyoktir aśaktasyātmaniṣṭhatā |	Bakti-SrEzWyam upAyoktiH aSaktasya-Atma-nizWatA |
   tatprakārās tv atiprītir bhakte dvādaśa ucyate || YGas_16 ||	tad-prakArAH tu atiprItiH Bakte dvAdaSaH ucyate || YGaH-_16 ||
   dehasvarūpam ātmāptihetur ātmaviśodhanam |	deha-svarUpam Atma-Apti-hetuH Atma-viSoDanam |
   bandhahetur vivekaś ca trayodaśa udīryate || YGas_17 ||	banDa-hetuH vivekaH ca trayodaSaH udIryate || YGaH-_17 ||
   guṇabandhavidhau teṣāṃ kartṛtvam tannivartanam |	guNa-banDa-viDO tezAm kartR-tvam tad-nivartanam |
   gatitrayasvamūlatvaṃ caturdaśa udīryate || YGas_18 ||	gati-traya-sva-mUla-tvam caturdaSaH udIryate || YGaH-_18 ||
   acinmiśrād viśuddhāc ca cetanāt puruṣottamaḥ |	acit-miSrAt viSudDAt ca cetanAt puruzottamaH |
   vyāpānād bharaṇāt svāmyād anyaḥ pañcadaśoditaḥ || YGas_19 ||	vyApAnAt BaraNAt svAmyAt anyaH paQcadaSa-uditaH || YGaH-_19 ||
   devāsuravibhāgoktipūrvikā śāstravaśyatā |	deva-asura-viBAga-ukti-pUrvikA SAstra-vaSya-tA |
   tattvānuṣṭhānavijñānasthemne ṣoḍaśa ucyate || YGas_20 ||	tattva-anuzWAna-vijQAna-sTemne zoxaSaH ucyate || YGaH-_20 ||
   aśāstram āsuraṃ kṛtsnam śāstrīyaṃ guṇataḥ pṛthak |	aSAstram Asuram kRtsnam SAstrI-iyam guNataH pRTak |
   lakṣaṇaṃ śāstrasiddhasya tridhā saptadaśoditam || YGas_21 ||	lakzaNam SAstra-sidDasya triDA saptadaSa-uditam || YGaH-_21 ||
   īśvare kartṛtābuddhiḥ sattvopādeyatāntime |	ISvare kartR-tA-budDiH sattva-upAdeya-tAntime |
   svakarmapariṇāmaś ca śāstrasārārtha ucyate || YGas_22 ||	sva-karma-pariNAmaH ca SAstra-sAra-arTaH ucyate || YGaH-_22 ||
   karmayogas tapastīrthadānayajñādisevanam |	karma-yogaH tapaH-tIrTa-dAna-yajQa-Adi-sevanam |
   jñānayogo jitasvāntaiḥ pariśuddhātmani sthitiḥ || YGas_23 ||	jQAna-yogaH jita-sva-antEH pariSudDa-Atmani sTitiH || YGaH-_23 ||
   bhaktiyogaḥ parāikāntyaprītyā dhyānādiṣu sthitiḥ |	Bakti-yogaH parAikA-anti-aprItyA DyAna-Adizu sTitiH |
   trayānām api yogānāṃ tribhir anyonyasaṃgamaḥ || YGas_24 ||	trayAnAm api yogAnAm triBiH anyonya-saMgamaH || YGaH-_24 ||
   nityanaimittikānāṃ ca parārādhanarūpiṇam |	nitya-nEmittikAnAm ca para-ArADana-rUpiNam |
   ātmaṛṣṭes trayo 'py ete yogadvāreṇa sādhakāḥ || YGas_25 ||	Atma-RzweH trayaH api ete yoga-dvAreNa sADakAH || YGaH-_25 ||
   nirastanikhilājñāno dṛṣṭvātmānaṃ parānugam |	nirasta-niKila-ajQAnaH dRzwvA-AtmAnam para-anugam |
   pratilabhya parāṃ bhaktiṃ tayaivāvāpnoti tatpadam || YGas_26 ||	pratilaBya parAm Baktim tayA-eva-avApnoti tad-padam || YGaH-_26 ||
   bhaktiyogas tadarthī cet samagrāiśvaryasādhanam |	Bakti-yogaH tad-arTI ced samagrAi-Svarya-sADanam |
   ātmārthī cet trayo 'py ete tatkaivalyasya sādhakāḥ || YGas_27 ||	Atma-arTI ced trayaH api ete tad-kEvalyasya sADakAH || YGaH-_27 ||
   aikāntyaṃ bhagavaty eṣāṃ samānam adhikāriṇām |	EkAntyam Bagavati ezAm samAnam aDikAriNAm |
   yāvatprāpti parārthī cet tad evātyantam aśunute || YGas_28 ||	yAvat-prApti para-arTI ced tat eva-atyantam aSunute || YGaH-_28 ||
   jñānī tu paramaikāntī tadāyattātmajīvanaḥ |	jQAnI tu parama-EkAntI tad-Ayatta-Atma-jIvanaH |
   tatsaṃśleṣaviyogaikasukhaduḥkhas tadekadhīḥ || YGas_29 ||	tad-saMSleza-viyoga-eka-suKa-duHKaH tad-eka-DIH || YGaH-_29 ||
   bhagavaddhyānayogoktivandanastutikīrtanaiḥ |	Bagavat-DyAna-yoga-ukti-vandana-stuti-kIrtanEH |
   labdhātmā tadgataprāṇamanobuddhīndriyakriyaḥ || YGas_30 ||	labDa-AtmA tad-gata-prANa-manaH-budDIndriya-kriyaH || YGaH-_30 ||
   nijakarmādibhaktyantaṃ kuryāt prītyaiva kāritaḥ |	nija-karma-Adi-Bakti-antam kuryAt prItyA-eva kAritaH |
   upāyatāṃ parityajya nyasyed deve tu tām abhīḥ || YGas_31 ||	upAya-tAm parityajya nyasyet deve tu tAm aBIH || YGaH-_31 ||
   aikāntyātyantadāsyaikaratis tatpadam āpnuyāt |	EkAntya-atyanta-dAsya-eka-ratiH tad-padam ApnuyAt |
   tatpradhānam idaṃ śāstram iti gītārthasaṃgrahaṃ || YGas_32 ||	tad-praDAnam idam SAstram iti gIta-arTa-saMgraham || YGaH-_32 ||
