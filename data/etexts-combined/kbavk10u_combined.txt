   campopānte vimalanalinītīraparyantavasī	campA-upAnte vimala-nalinI-tIra-paryanta-vasI
   śāstā pūrvaṃ sakalabhuvanānugrahāya pravṛttah /	SAstA pUrvam sakala-Buvana-anugrahAya pravRttam /
   pṛṣṭaḥ sparśāvagatirucinā (?) bhikṣuṇānandanāmnā	pRzwaH sparSa-avagati-rucinA (?) BikzuNA-Ananda-nAmnA
   garbhārambhāt prabhṛti janatājanmavṛttiṃ jagāda // KAvk_10.1 //	garBa-AramBAt praBRti janatA-janma-vRttim jagAda // Ka-avc-_10.1 //
   śuklaiḥ kṛṣṇaiḥ śabalarucibhir dehināṃ karmasūtraiś	SuklEH kRzNEH Sabala-ruciBiH dehinAm karma-sUtrES
   citraṃ loke bahutaradaśaṃ dṛśyate janmavastram /	citram loke bahutara-daSam dRSyate janma-vastram /
   jīrṇasyāpi vyasanamalinasnehalīnaḥ prayatnair	jIrNasya-api vyasana-malina-sneha-lInaH prayatnEH-
   yasyātyantaṃ cirapariṇater naiva niryāti rāgaḥ // KAvk_10.2 //	yasya-atyantam cira-pariNateH na-eva niryAti rAgaH // Ka-avc-_10.2 //
   puṃsaḥ śukraṃ vigalitadhṛter ārtavaṃ yoṣitaś ca	puMsaH Sukram vigalita-DRteH Artavam yozitaH ca
   sparśāveśavyatikarajuṣoḥ saṃgame saṃnipātāt /	sparSa-AveSa-vyatikara-juzoH saMgame saMnipAtAt /
   ekībhūtaṃ vrajati niyamāt kasya cid bījabhāvaṃ	ekIBUtam vrajati niyamAt kasya cit bIja-BAvam
   yo 'ntas tasmin bhavati sahasā saṃnikāṣe yathāgniḥ // KAvk_10.3 //	yaH antar tasmin Bavati sahasA saMnikAze yaTA-agniH // Ka-avc-_10.3 //
   rāgodgāraḥ sphaṭikaśakalaṃ megham ambhodhipāthaḥ	rAgodgAraH sPawika-Sakalam meGam amBoDi-pATaH
   puṣpāmodas tilaṃ iva śanaiḥ kāñcanaṃ vāgnitāpaḥ /	puzpa-AmodaH tilam iva SanEs kAQcanam vA-agni-tApaH /
   so 'yaṃ garbhaṃ viśati niyatair apy asaṃlakṣyavṛttir	saH ayam garBam viSati niyatEH api asaMlakzya-vRttiH-
   vāyur gandhair iva bahuvidhaiḥ karmabhir vāsyamānaḥ // KAvk_10.4 //	vAyuH ganDEH iva bahuviDEH karmaBiH vAsyamAnaH // KAvc-_10.4 //
   tasmin sūkṣmakramapariṇatir mīnaparyuṣṭake (?) 'sau	tasmin sUkzma-krama-pariNatiH mIna-paryuzwake (?) asO
   nānākārapracuraracanācitrarūpo 'py alakṣyaḥ /	nAnA-AkAra-pracura-racanA-citra-rUpaH api alakzyaH /
   kaṃ cit kālaṃ vahati vikṛtiṃ nirvikārāyamāno	kam cit kAlam vahati vikRtim nirvikArAyamAnaH-
   māyūrāṇḍe jalamaya iva vyaktabhaktir mayūraḥ // KAvk_10.5 //	mAyUra-aNxe jala-mayaH iva vyakta-BaktiH mayUraH // Ka-avc-_10.5 //
   tatrādhānād ghanakalalatāśalyapeśyādyavasthās	tatra-ADAnAt Gana-kala-latA-Salya-peSyA-Adi-avasTAH-
   tyaktvā tās tā jaṭharajanitenoṣmaṇā pacyamānaḥ /	tyaktvA tAH tAH jaWara-janitena-UzmaNA pacyamAnaH /
   pūrṇair māsair navabhir athavāvartakarmakramo 'sau	pUrNEH mAsEH navaBiH aTavA-Avarta-karma-kramaH asO
   kleśaṃ bhuṅkte kim api viṣamaṃ duḥkhasaṃjñāprapannaḥ // KAvk_10.6 //	kleSam BuFkte kim api vizamam duHKa-saMjQA-prapannaH // Ka-avc-_10.6 //
   kāle vṛntāt svayaṃ iva phalaṃ vicyutaṃ karmapākāt	kAle vRntAt svayam iva Palam vicyutam karma-pAkAt-
   tatkālotthair avihatajavaiḥ preritaḥ pūtivātaiḥ /	tad-kAla-utTEH avihata-javEH preritaH pUtivAtEH /
   lakṣyābhyāsāyatanasacivair ācitaḥ karmabandhair	lakzya-aByAsa-Ayatana-sacivEH AcitaH karma-banDEH-
   niryāty antaḥ śara iva dhanuryantraṇair yantramuktaḥ // KAvk_10.7 //	niryAti antar SaraH iva DanuH-yantraNEH yantra-muktaH // Ka-avc-_10.7 //
   uttānāsyaḥ saralarasanaś cūcukāgraṃ lihānaḥ	uttAnAsyaH sarala-rasanaH cUcuka-agram lihAnaH
   stanyaṃ mātuḥ pibati yad asau naiva karṇena nākṣṇā /	stanyam mAtuH pibati yat asO na-eva karNena na-akzNA /
   janmābhyāsavyasanayatanāyāsasaṃvāsalinā	janma-aByAsa-vyasana-yatana-AyAsa-saMvAsalinA
   sā tasyāgre sakalakalanādeśini vāsanaiva // KAvk_10.8 //	sA tasya-agre sakala-kalana-AdeSini vAsanA-eva // Ka-avc-_10.8 //
   syūtair antar vividhaviṣayasvādasaṃpādabhedair	syUtEH antar viviDa-vizaya-svAda-saMpAda-BedEH-
   vyāptaḥ sūtair (?) bisalava iva vyaktatantupratānaiḥ /	vyAptaH sUtEH (?) bisa-lavaH iva vyakta-tantu-pratAnEH /
   mūdhaḥ so 'tha prakṛtisacivair indriyair dattasamjñaḥ	mUDaH saH aTa prakRti-sacivEH indriyEH datta-samjQaH
   stanyālāpākṛtiparimalasparśanair vetti dhātrīm // KAvk_10.9 //	stanya-AlApa-AkRti-parimala-sparSanEH vetti DAtrIm // KAvc-_10.9 //
   hastākarṣaiḥ śayanavasanāgharṣaṇaiḥ pīḍyamānaḥ	hasta-AkarzEH Sayana-vasanA-GarzaNEH pIxyamAnaH
   sthāne sthāne taralitatanuḥ kīṭakair bhakṣyamāṇaḥ /	sTAne sTAne taralita-tanuH kIwakEH BakzyamANaH /
   nityākrandī vacanavirahāt kāyikīṃ kleśaśailīṃ	nitya-AkrandI vacana-virahAt kAyikIm kleSa-SElIm
   kaṃ bobrūte viṣamavipadām āspadatvaṃ prayātaḥ // KAvk_10.10 //	kam bobrUte vizama-vipadAm Aspada-tvam prayAtaH // Ka-avc-_10.10 //
   pīḍodvāntaiś churitavadanaḥ procchalatkṣīrapūrair	pIxA-udvAntEH Curita-vadanaH procCalat-kzIra-pUrEH-
   uttānorastalanipatitair ukṣito lakṣyate 'sau /	uttAna-uraH-tala-nipatitEH ukzitaH lakzyate asO /
   māyāvadhvāḥ smaraṇaharaṇaprauḍhakelīvilāse	mAyA-vaDvAH smaraNa-haraNa-prOXa-kelI-vilAse
   hāseneva sphuritarucinā nirbharavyāptakāyaḥ // KAvk_10.11 //	hAsena-iva sPurita-rucinA nirBara-vyApta-kAyaH // KAvc-_10.11 //
   so 'tha prāpte lipiparicaye helayā dattahaste	saH aTa prApte lipi-paricaye helayA datta-haste
   saṃsāre 'sminn avicalitayā bandhalekhyakriyāsu /	saMsAre asmin avicalitayA banDa-leKya-kriyAsu /
   janmāvartaṃ nijaṃ iva likhan dīrghaṃ oṃkāram ādau	janma-Avartam nijam iva liKan dIrGam oMkAram AdO
   varge varge vitarati matiṃ bhogasarge niviṣṭaḥ // KAvk_10.12 //	varge varge vitarati matim Boga-sarge nivizwaH // Ka-avc-_10.12 //
   prāptaprajñaḥ katham api galadbālabhāvapramohaḥ	prApta-prajQaH kaTam api galat-bAla-BAva-pramohaH
   kāmautsukyāt punar api pare yauvane naṣṭasaṃjñaḥ /	kAma-OtsukyAt punar api pare yOvane nazwa-saMjQaH /
   niḥsāreṣu vyasanavilasadmeghasaudāminīnāṃ	niHsArezu vyasana-vilasat-meGa-sOdAminInAm
   badhnāty āsthāṃ sthirataradhiyā yoṣitāṃ vibhrameṣu // KAvk_10.13 //	baDnAti AsTAm sTiratara-DiyA yozitAm viBramezu // Ka-avc-_10.13 //
   vāci śrotraṃ vapur api calāliṅganeṣv aṅganānāṃ	vAci Srotram vapuH api cala-AliFganezu aFganAnAm
   ghrāṇaṃ vaktrāsavaparimale svādanaṃ tadrase ca /	GrANam vaktra-Asava-parimale svAdanam tad-rase ca /
   pātre kurvan dṛśam api mukhe suptasarvakriyo 'sau	pAtre kurvan dRSam api muKe supta-sarva-kriyaH asO
   dhatte mātraṃ tanupariṇatāṃnīva sarvendriyāṇi // KAvk_10.14 //	Datte mAtram tanu-pariNatAMni-iva sarva-indriyANi // Ka-avc-_10.14 //
   dveṣṭi snigdhaṃ paricitaparidveṣaśīlaḥ sa kāmī	dvezwi snigDam paricita-paridveza-SIlaH sa kAmI
   vāñchaty anyāṃ navanavarasaḥ saprayatno 'nyakāmām /	vAQCati anyAm nava-nava-rasaH sa-prayatnaH anya-kAmAm /
   ity anyonyānucitacaritālakṣyavailakṣyasākṣī	iti anyonya-anucita-carita-Alakzya-vElakzya-sAkzI
   hāsyāyaiva prakṛtivirasaś citratantro 'sya kāmaḥ // KAvk_10.15 //	hAsyAya-eva prakRti-virasaH citratantraH asya kAmaH // Ka-avc-_10.15 //
   alpādhāre viṣayajaladhau majjataḥ sajjataś ca	alpa-ADAre vizaya-jalaDO majjataH sajjataH ca
   bhraṣṭasyāsya pratihatagateḥ kuñjarasyeva paṅke /	Brazwasya-asya pratihata-gateH kuQjarasya-iva paFke /
   kiṃkartavyāvagatirahitā jāyate mohamūrcchā	kiMkartavyA-avagati-rahitA jAyate moha-mUrcCA
   nītasyāndhyaṃ katipayadinasthāyinā yauvanena // KAvk_10.16 //	nItasya-anDyam katipaya-dina-sTAyinA yOvanena // Ka-avc-_10.16 //
   yāvatkālaṃ bhramati calati prīyate jṛmbhate 'sau	yAvatkAlam Bramati calati prIyate jRmBate asO
   smeraṃ smeraṃ vadati madanāliṅgitair aṅgabhaṅgaiḥ /	smeram smeram vadati madana-AliFgitEH aFga-BaFgEH /
   tāvat tasyopari paripatary eva kālapramuktā	tAvat tasya-upari paripatarI eva kAla-pramuktA
   prāleyālīdhavalapalitacchadmanā vadhyamālā // KAvk_10.17 //	prAleya-AlI-Davala-palita=-CadmanA vaDyamAlA // Ka-avc-_10.17 //
   kāle kāle kṣaṇakalanayā mohanidrāvaśena	kAle kAle kzaNa-kalanayA moha-nidrA-vaSena
   prāptaṃ nāsmin vapuṣi sukṛtaṃ naiva dattaṃ na bhuktaṃ /	prAptam na-asmin vapuzi sukRtam na-eva dattam na Buktam /
   itthaṃ caurair iva sa muṣitaś cintayaty eva duḥkhāt	itTam cOrEH iva sa muzitaH cintayati eva duHKAt-
   saṃmūḍhānāṃ anuśayaphalaḥ so 'vasādapramādaḥ // KAvk_10.18 //	saMmUXAnAm anuSaya-PalaH saH avasAda-pramAdaH // Ka-avc-_10.18 //
   tasmin yāte lalitavanitāpuṣpavallīvasante	tasmin yAte lalita-vanitA-puzpa-vallI-vasante
   duṣkarmāptadraviṇatulayā yauvane svapnakalpe /	duzkarma-Apta-draviNa-tulayA yOvane svapna-kalpe /
   naṣṭāśeṣaprakṛtir akhilaiḥ kheditāṅgair viraktair	nazwa-aSeza-prakRtiH aKilEH Kedita-aFgEH viraktEH-
   rājyabhraṃśe nṛpa iva sukhaṃ so 'tha śocaty atītaṃ // KAvk_10.19 //	rAjya-BraMSe nRpaH iva suKam saH aTa Socati atItam // Ka-avc-_10.19 //
   āyur nītaṃ na ca samucitaṃ yācakāyopanītaṃ	AyuH nItam na ca samucitam yAcakAya-upanItam
   nāpy unnītaṃ diśi diśi yaśaḥ satpathaṃ na pratītaṃ	na-api unnItam diSi diSi yaSaH sat-paTam na pratItam
   pītaṃ yācñāviṣam adhigataṃ sphītasaṃtāpaśītaṃ	pItam yAcQAvizam aDigatam sPIta-saMtApa-SItam
   bhītaṃ pāpāt kim api na mayā yat tad eva praṇītaṃ // KAvk_10.20 //	BItam pApAt kim api na mayA yat tat eva praNItam // Ka-avc-_10.20 //
   kvāsau hemadrumaruciharā hāriṇī yauvanaśrīḥ	kva-asO hema-druma-ruci-harA hAriNI yOvana-SrIH
   kāyaḥ kvāyaṃ kṛmihatataruprāyavicchāyapākaḥ /	kAyaH kva-ayam kRmi-hata-taru-prAya-vid-CAya-pAkaH /
   dūrād etāḥ parihṛtadṛśāḥ koṇalīnaṃ taruṇyaḥ	dUrAt etAH parihRta-dRSAH koNalInam taruNyaH
   śuṣkaṃ śītaṃ tarum iva vane vānaraṃ māṃ vadanti // KAvk_10.21 //	Suzkam SItam tarum iva vane vAnaram mAm vadanti // KAvc-_10.21 //
   so 'yaṃ kāyaḥ śrayati vilayaṃ naiva māyānikāyaḥ	saH ayam kAyaH Srayati vilayam na-eva mAyA-nikAyaH
   srastāḥ sarve daśanamaṇayas te ca keśāḥ na doṣāḥ /	srastAH sarve daSana-maNayaH te ca keSAH na dozAH /
   gātrotsāhe praharati marun naiva mohaprarohe	gAtra-utsAhe praharati marut na-eva moha-prarohe
   kṣīṇasyeyaṃ śayanaśaraṇasyāpi tṛṣṇākṣayā me // KAvk_10.22 //	kzINasya-iyam Sayana-SaraNasya-api tRzNA-kzayA me // Ka-avc-_10.22 //
   saṃcintyeti prasṛtaviṣamaśvāsahikkārdito (?) 'sau	saMcintya-iti prasRta-vizama-SvAsa-hikkA-arditaH (?) asO
   sadyas tyaktuṃ ciraparicitām udyato lokayātrām /	sadyas tyaktum cira-paricitAm udyataH lokayAtrAm /
   mūkibhūtaḥ svajanavirahaṃ dhyāyati dhvastadhairyaḥ	mUki-BUtaH sva-jana-viraham DyAyati Dvasta-DEryaH
   śakticchedād ṛṇaṃ iva mahat prāptakālo daridraḥ // KAvk_10.23 //	Sakti=-CedAt RNam iva mahat prApta-kAlaH daridraH // Ka-avc-_10.23 //
   bhūmiṃ gehaṃ vasu parijanaṃ putradārādi cānyat	BUmim geham vasu parijanam putra-dAra-Adi ca-anyat-
   tāvat tāvat kalayati dhiyā prāṇaparyantakāle /	tAvat tAvat kalayati DiyA prANa-paryanta-kAle /
   yāvaj janmany api punar asau snehamohānubandhais	yAvat janmani api punar asO sneha-moha-anubanDEH-
   tais tair antaḥ kṛtaparicayas tanmayībhāvam eti // KAvk_10.24 //	tEH tEH antar kRta-paricayaH tanmayIBAvam eti // Ka-avc-_10.24 //
   duḥkhaṃ duḥsahapāpakarmajanitaṃ kumbhīsahasrāntare	duHKam duHsaha-pApa-karma-janitam kumBI-sahasra-antare
   bhuktvā rauravakālasūtranarakeṣv āvartate yoniṣu /	BuktvA rOrava-kAlasUtra-narakezu Avartate yonizu /
   yad vā puṇyakalārjitaṃ sukhapadaṃ tat saṃkṣaye duḥkhadaṃ	yat vA puNya-kalA-arjitam suKa-padam tat saMkzaye duHKa-dam
   sānāgāmiphalāptaye vimaladhīs tasmāt samādhīyatāṃ // KAvk_10.25 //	sa-anAgAmi-Pala-Aptaye vimala-DIH tasmAt samADIyatAm // KAvc-_10.25 //
   iti bhīmabhavāmbhodhisaṃtāraṇakṛtavrataḥ /	iti BIma-Bava-amBoDi-saMtAraNa-kRta-vrataH /
   samādideśa bhagavān sattvānāṃ kuśalāptaye // KAvk_10.26 //	samAdideSa BagavAn sattvAnAm kuSala-Aptaye // Ka-avc-_10.26 //
   / iti kṣemendraviracitāyāṃ bodhisattvāvadānakalpalatāyāṃ	/ iti kzema-indra-viracitAyAm boDisattva-avadAna-kalpa-latAyAm
   garbhāvakrāntinirdeśo nāma daśamaḥ pallavaḥ /	garBAvakrAnti-nirdeSaH nAma daSamaH pallavaH /
