   Āryatārāsragdharāstotra	Ārya-tArA-sraj-Dara-astotra
   oṃ namo bhagavatyai āryatārāyai.	om namaH BagavatyE Arya-tArAyE.
   bālārkālokatāmrapravarasuraśiraścārucūḍāmaṇiśrī-	bAla-arka-Aloka-tAmra-pravara-sura-SiraH-cAru-cUxAmaNi-SrI-
   saṃpatsaṃparkarāganāticiraracitālaktakavyaktabhaktī /	saMpad-saMparka-rAganA-ati-cira-racita-alaktaka-vyakta-BaktI /
   bhaktyā pādau tavārye karapuṭamukuṭātopabhugnottamāṅgas	BaktyA pAdO tava-Arye kara-puwa-mukuwa-Atopa-Bugna-uttamAFga-s
   tāriṇy āpaccharaṇyair navanutikusumasragbhir abhyarcayāmi // Tss_1	tAriNI Apad-SaraNyEH navanuti-kusuma-sragBiH aByarcayAmi // Tss_1
   durlaṅghe duḥkhavahnau vinipatitatanur durbhagaḥ kāṃdiśīkaḥ	durlaFGe duHKa-vahnO vinipatita-tanuH durBagaH kAMdiSIkaH
   kiṃ kiṃ mūḍhaḥ karomīty asakṛd api kṛtārambhavaiyarthyakhinnaḥ /	kim kim mUXaH karomi-iti asakRt api kRta-AramBa-vEyarTya-KinnaH /
   śrutvā bhūyaḥ parebhyaḥ kṣatanayana iva vyomni candrārkalakṣmīm	SrutvA BUyas pareByaH kzata-nayane iva vyomni candra-arka-lakzmIm
   ālokāśānibaddhaḥ paragatigamanas tvāṃ śraye pāpahantrīṃ // Tss_2	AlokASA-ni-badDaH para-gati-gamanaH tvAm Sraye pApa-hantrIm // Tss_2
   sarvasmin satvamārge nanu tava karuṇā nirviśeṣaṃ pravṛttā	sarvasmin satva-mArge nanu tava karuNA nirviSezam pravRttA
   tanmadhye tadgraheṇa grahaṇam upagataṃ mādṛśasyāpy avaśyam /	tad-maDye tad-graheNa grahaNam upagatam mAdRSasya-api avaSyam /
   sāmarthyaṃ cādvitīyaṃ sakalajagadaghadhvāntatigmāṃśubimbaṃ	sAmarTyam ca-advitIyam sakala-jagat-aGa-DvAnta-tigmAMSu-bimbam
   duḥkhīvāhaṃ tathāpi pratapati dhig aho duṣkṛtaṃ durvidagdham // Tss_3	duHKI-ivAham taTA-api pratapati Dik aho duzkRtam durvidagDam // Tss_3
   dhig dhig māṃ mandabhāgyaṃ divasakararucāpy apraṇuṇṇāndhakāraṃ	Dik Dik mAm mandaBAgyam divasakara-rucA-api apraNuNNa-anDakAram
   tṛṣyantaṃ kūlakacche himaśakalaśilāśītale haimavatyāḥ /	tRzyantam kUla-kacCe hima-Sakala-SilA-SItale hEmavatyAH /
   ratnadvīpapratolyāvipulamaṇiguhāgehagarbhe daridraṃ	ratna-dvIpa-pratolya-avipula-maNi-guhA-geha-garBe daridram
   nāthīkṛtvāpy ānāthaṃ bhagavati bhavatīṃ sarvalokaikadhātrīm // Tss_4	nATIkRtvA-api AnATam Bagavati BavatIm sarva-loka-eka-DAtrIm // Tss_4
   mātāpi stanyahetor viruvati bahuśaḥ khedam āyāti putre	mAtA-api stanya-hetoH viruvati bahuSas Kedam AyAti putre
   krodhaṃ dhatte pitāpi pratidivasam asatprārthanāsu prayuktaḥ /	kroDam Datte pitA-api pratidivasam asat-prArTanAsu prayuktaH /
   tvaṃ tu trailokyavāñchāvipulaphalamahākalpavṛkṣāgravallī	tvam tu trElokya-vAn-CA-vipula-Pala-mahA-kalpavRkza-agravallI
   sarvebhyo 'bhyārcitārthān visṛjasi na ca te vikriyā jātu kācit // Tss_5	sarveByaH aByArcita-arTAn visRjasi na ca te vikriyA jAtu kAcid // Tss_5
   yo yaḥ kleśoghavahnijvalitatanur ahaṃ tāraṇī tasya tasye-	yaH yaH kleSaH-Ga-vahni-jvalita-tanuH aham tAraNI tasya tasye-
   tyātmopajñāṃ pratijñāṃ kuru mayi saphalāṃ duḥkhapātālamagne /	tyAtma-upajQAm pratijQAm kuru mayi saPalAm duHKa-pAtAlam-agne /
   vardhante yāvad ante paruṣaparibhavāḥ prāṇināṃ duḥkhavegāḥ	varDante yAvat ante paruza-pariBavAH prANinAm duHKa-vegAH
   samyaksaṃbuddhayāne praṇidhidhṛtadhiyāṃ tāvad evānukampā // Tss_6	samyaksaMbudDa-yAne praNiDi-DRta-DiyAm tAvat eva-anukampA // Tss_6
   ity uccair ūrdhvabāhau nadati nutipadavyājam ākrandanādaṃ	iti uccEs UrDva-bAhO nadati nuti-pada-vyAjam Akranda-nAdam
   nārhaty anyo 'py upekṣāṃ janani janayituṃ kiṃ punar yādṛśī tvam /	na-arhati anyaH api upekzAm janani janayitum kim punar yAdRSI tvam /
   tvattaḥ paśyan pareṣām abhimatavibhavaprārthanāḥ prāptakāmā	tvattaH paSyan parezAm aBimata-viBava-prArTanAH prApta-kAmA
   dahye sahyena bhūyastaram aratibhuvā saṃtatāntarjvareṇa // Tss_7	dahye sahyena BUyastaram arati-BuvA saMtata-antar-jvareNa // Tss_7
   pāpī yady asmi kasmāt tvayi mama mahatī vardhate bhaktir eṣā	pApI yadi asmi kasmAt tvayi mama mahatI varDate BaktiH ezA
   śrutyā smṛtyā ca nāmno 'py apaharasi haṭhāt pāpam ekā tvam eva /	SrutyA smRtyA ca nAmnaH api apaharasi haWAt pApam ekA tvam eva /
   tyaktavyāpārabhārā nudasi mayi kathaṃ kathyatāṃ tathyakathye	tyakta-vyApAra-BArA nudasi mayi kaTam kaTyatAm taTya-kaTye
   pathyaṃ glāne mariṣyaty api vipulakṛpaḥ kiṃ bhiṣag rorudhīti // Tss_8	paTyam glAne marizyati api vipula-kRpaH kim Bizaj roruDI-iti // Tss_8
   māyāmātsaryamānaprabhṛtibhir adhamais tulyakālaṃ kramāc ca	mAyA-mAtsarya-mAna-praBRtiBiH aDamEH tulya-kAlam kramAt ca
   svair doṣair vākyamāno maṭhakarabha ivānekasādhāraṇāṃsaḥ /	svEH dozEH vAkyamAnaH maWa-karaBaH iva-aneka-sADAraNa-aMsaH /
   yuṣmatpādābjapūjāṃ kṣaṇam api na labhe yat tadarthaṃ viśeṣād	yuzmad-pAda-abja-pUjAm kzaNam api na laBe yat tad-arTam viSezAt-
   eṣā kārpaṇyadīnākṣarapadaracanā syān mamāvandhyakāmā // Tss_9	ezA kArpaNya-dIna-akzara-pada-racanA syAt mama-avanDya-kAmAH // Tss_9
   kalpāntabhrāntavātabhramitajalavalallolakallolahelā-	kalpa-anta-BrAnta-vAta-Bramita-jala-valat-lola-kallola-helA-
   saṃkṣobhotkṣiptavelātaṭavikaṭacaṭasphoṭamoṭāṭṭahāsāt /	saMkzoBa-utkzipta-velA-tawa-vikawa-cawa-sPowa-mowA-awwahAsAt /
   majjadbhir bhinnanaukaiḥ sakaruṇaruditākrandaniṣpandamandaiḥ	majjadBiH Binna-nOkEH sa-karuNa-rudita-Akranda-nizpanda-mandEH
   svacchandaṃ devi sadyas tvadabhibhūtiparais tīram uttīryate 'bdheḥ //	svacCandam devi sadyas tvad-aBiBUti-parEH tIram uttIryate abDeH //
   Tss_10	Tss_10
   dhūmabhrāntābhragarbhodbhavagagaṇagṛhotsaṅgariṅgatsphuliṅga-	DUma-BrAnta-aBra-garBa-udBava-ga-gaNa-gRha-utsaFga-riFgat-sPuliFga-
   sphūrjaj jvālākarālajvalanajavaviśadveśmaviśrāntaśayyāḥ /	sPUrjat jvAlA-karAla-jvalana-java-viSat-veSma-viSrAnta-SayyAH /
   tvayy ābaddhapraṇamāñjalipuṭamukuṭā gadgadodgītayājñāḥ	tvayi AbadDa-praNama-aQjali-puwa-mukuwAH gadgada-udgIta-yAjQAH
   prodyadvidyudvilāsojjvalajaladajavair āpriyante kṣaṇena // Tss_11	prodyat-vidyut-vilAsa-ujjvala-jalada-javEH Apriyante kzaNena // TsH-_11
   dānāṃbhaḥpūryamāṇobhayakaṭakaṭakālambirolambamālā-	dAna-aMBaH-pUryamANa-uBaya-kawa-kawaka-AlambiraH-lamba-mAlA-
   huṃkārāhūyamānapratigajajanitadveṣavahner dvipasya /	huMkAra-AhUyamAna-pratigaja-janita-dveza-vahneH dvipasya /
   dantāntottuṅgadolātalatulitatanus tvām anusmṛtya mṛtyuṃ	danta-anta-uttuFga-dolA-tala-tulita-tanuH tvAm anusmRtya mRtyum
   pratyācaṣṭe prahṛṣṭaḥ pṛthuśikharaśiraḥkoṭikoṭṭopaviṣṭaḥ // Tss_12	pratyAcazwe prahRzwaH pRTu-SiKara-SiraH-kowi-kowwa-upavizwaH // Tss_12
   prauḍhaprāsaprahāraprahatanaraśiraḥśūlavallyutsavāyāṃ	prOXa-prAsa-prahAra-prahata-nara-SiraH-SUlavallI-utsavAyAm
   śūnyāṭavyāṃ karāgragrahavilasadasisphoṭakasphītadarpān /	SUnya-awavyAm kara-agra-graha-vilasat-asi-sPowaka-sPIta-darpAn /
   dasyūn dāsye niyuṅkte sabhṛkuṭīkuṭilabhrūkaṭākṣekṣitākṣāṃś	dasyUn dAsye niyuFkte sa-BRkuwI-kuwila-BrU-kawAkza-Ikzita-akzAMS
   cintālekhany akhinnasphuṭalikhitapadaṃ nāmadhāmaśriyāṃ te // Tss_13	cintA-leKanI aKinna-sPuwa-liKita-padam nAma-DAma-SriyAm te // Tss_13
   vajrakrūraprahāraprakharaṇakhamukhotkhātamattebhakumbhaś	vajra-krUra-prahAra-praKaraNa-Ka-muKa-utKAta-matta-iBa-kumBaH-
   cyotatsāndrāsradhautasphuṭavikaṭasaṭāsaṃkaṭaskandhasaṃdhiḥ /	cyotat-sAndra-asra-DOta-sPuwa-vikawa-sawA-saMkawa-skanDa-saMDiH /
   krudhyann āpitsur ārād upari mṛgaripus tīkṣṇadāṃṣṭrotkaṭāsyas	kruDyan ApitsuH ArAt upari mRgaripuH tIkzNa-dAMzwra-utkawa-Asya-s
   trasyann āvṛtya yāti tvaducitaracitastotradugdhārthavācaḥ // Tss_14	trasyan AvRtya yAti tvad-ucita-racita-stotra-dugDa-arTa-vAcaH // Tss_14
   dhūmāvartāndhakārākṛtivikṛtiphaṇisphāraphūtkārapūra-	DUma-Avarta-anDakAra-AkRti-vikRti-PaNi-sPAra-PUtkAra-pUra-
   vyāpāravyāttavaktrasphuradururasanārajjukīnāśapāśaiḥ /	vyApAra-vyAtta-vaktra-sPura-dururasanA-rajju-kInASa-pASEH /
   pāpāt saṃbhūya bhūyas tava guṇagaṇanā tatparas tvatparātmā	pApAt saMBUya BUyas tava guNa-gaNanA tad-paraH tvad-para-AtmA
   dhatte mattālimālāvalayakuvalayasragvibhūṣāṃ vibhūtiṃ // Tss_15	Datte mattAli-mAlA-valaya-kuvalaya-sraj-viBUzAm viBUtim // TsH-_15
   bhartṛbhrūbhedabhītodbhaṭakaṭakabhaṭākṛṣṭaduḥśliṣṭakeśaś	BartR-BrU-Beda-BIta-udBawa-kawaka-Bawa-AkRzwa-duHSlizwa-keSaH-
   cañcadvācāṭaceṭotkaṭaraṭitakaṭugranthipāśopagūḍhaḥ /	caQcat-vAcAwa-cewa-utkawa-rawita-kawu-granTi-pASa-upagUXaH /
   kṣuttṛṭkṣāmoṣṭhakaṇṭhas tyajati sa sapadi vyāpadaṃ tāṃ durantāṃ	kzuD-tRz-kzAma-uzWa-kaNWaH tyajati sa sapadi vyApadam tAm durantAm
   yo yāyād āryātārācaraṇaśaraṇatāṃ snigdhavandhūjjhito 'pi // Tss_16	yaH yAyAt AryAtAra-AcaraNa-SaraNa-tAm snigDa-vanDu-ujJitaH api // TsH-_16
   māyānirmāṇakarmakramakṛtavikṛtānekanepathyamithyā-	mAyA-nirmANa-karma-krama-kRta-vikRta-aneka-nepaTya-miTyA-
   rūpārambhānurūpapraharaṇakiraṇāḍaṃbaroḍḍāmarāṇi /	rUpa-AramBa-anurUpa-praharaNa-kiraNa-axaMbara-uxxAmarANi /
   tvattantroddhāryamantrasmṛtihṛtaduritasyā vahanty apradhṛṣyaṃ	tvad-tantra-udDArya-mantra-smRti-hRta-duritasyAH vahanti apraDRzyam
   pretaprotāntratantrīnicayaviracitasrāñji rakṣāṃsi rakṣāṃ // Tss_17	preta-prota-antra-tantrI-nicaya-viracita-srAQji rakzAMsi rakzAm // TsH-_17
   garjajjīmūtamūrtitrimadamadanadībadhhadhārāndhakāre	garjat-jImUta-mUrti-tri-mada-mada-nadI-baDha-DAra-anDakAre
   vidyuddyotāyamānapraharaṇakiraṇe niṣpatadbāṇavarṣe /	vidyut-dyotAyamAna-praharaNa-kiraNe nizpatat-bANa-varze /
   ruddhaḥ saṃgrāmakāle prabalabhujabalair vidviṣadbhir dviṣadbhis	rudDaH saMgrAma-kAle prabala-Buja-balEH vidvizadBiH dvizadBiH-
   tvaddattotsāhapuṣṭiḥ prasabham arimahīm ekavīraḥ pinaṣṭi // Tss_18	tvad-datta-utsAha-puzwiH prasaBam ari-mahIm eka-vIraH pinazwi // TsH-_18
   pāpācārānubandhoddhatagadavigalatpūtipūyāsravisra-	pApa-AcAra-anubanDa-udData-gada-vigalat-pUti-pUya-asra-visra-
   tvaṅmāṃsāsaktanāḍīmukhakuharagalajjantujagdhakṣatāṅgāḥ /	tvac-mAMsa-Asakta-nAxI-muKa-kuhara-galat-jantu-jagDa-kzata-aFgAH /
   yuṣmatpādopasevāgadavaraguṭikābhyāsabhaktiprasaktā	yuzmad-pAda-upasevA-gada-vara-guwikA-aByAsa-Bakti-prasaktA
   jāyante jātarūpapratinidhivapuṣaḥ puṇḍarīkāyatākṣāḥ // Tss_19	jAyante jAtarUpa-pratiniDi-vapuzaH puNxarIka-Ayata-akzAH // Tss_19
   viśrāntaṃ śrotrapātre gurubhir upahṛtāṃ yāsya nāmnāyaṃ bhaikṣyaṃ	viSrAntam Srotra-pAtre guruBiH upahRtAm yA-asya nAmnA-ayam BEkzyam
   vidvadgoṣṭhīṣu yaś ca śrutadhanavirahān mūkatām abhyupaiti /	vidvat-gozWIzu yaH ca Sruta-Dana-virahAt mUka-tAm aByupEti /
   sarvālaṃkārabhūṣāvibhāvasamuditaṃ prāpya vāgīśvaratvaṃ	sarva-alaMkAra-BUzA-viBAva-samuditam prApya vAc-ISvara-tvam
   so 'pi tvadbhaktiśaktyā harati nṛpasabhe vādisiṃhāsanāni // Tss_20	saH api tvad-Bakti-SaktyA harati nRpa-saBe vAdi-siMhAsanAni // TsH-_20
   bhūśayyādhūlidhūmrasphuṭitakaṭakaṭīkarpaṭodghāṭitāṅgo	BU-SayyA-DUli-DUmra-sPuwita-kawa-kawI-karpawa-udGAwita-aFgaH-
   yūkāyuṃṣi prapiṃśan parapurapurataḥ karpare tarpaṇārthī /	yUka-AyuMzi prapiMSan para-pura-purataH karpare tarpaNa-arTI /
   tvām ārādhyādhyavasyanvarayuvativahaccāmarasmeracārvīm	tvAm ArADya-aDyavasyan-vara-yuvati-vahat-cAmara-smera-cArvIm
   urvīṃ dhatte madāndhadvipadaśanaghanām uddhṛtaikātapatrāṃ // Tss_21	urvIm Datte mada-anDa-dvipa-daSana-GanAm udDRtA-eka-AtapatrAm // Tss_21
   sevākarmāntaśilpāpraṇayavinimayopāyaparyāyakhinnaḥ	sevA-karmAnta-SilpA-praNaya-vinimaya-upAya-paryAya-KinnaH
   prāgjanmopāttapuṇyopacitaśubhaphalaṃ vittam aprāpnuvantaḥ /	prAc-janma-upAtta-puNya-upacita-SuBa-Palam vittam aprApnuvantaH /
   daivātikrāmanīṃ tvāṃ kṛpaṇajanajanany artham abhyarthya bhūyo	dEva-atikrAmanIm tvAm kRpaNa-jana-janani arTam aByarTya BUyo
   bhūmer nirvāntacāmīkaranikaranidhīn nirddhanā prāpnuvanti // Tss_22	BUmeH nirvAnta-cAmIkara-nikara-niDIn nirdDanA prApnuvanti // TsH-_22
   vṛttichede vilakṣaḥ kṣatanivasanayā bhāryayā bhartsyamāno	vRtti-Cede vilakzaH kzata-nivasanayA BAryayA BartsyamAnaH-
   dūrād ātmaṃbharitvāt svajanasutasuhṛdbandhubhir varjyamānaḥ /	dUrAt AtmaMBari-tvAt sva-jana-suta-suhRd-banDuBiH varjyamAnaH /
   tvayy āvedya svaduḥkhaṃ turagakhuramukhotkhātasīmnāṃ gṛhāṇām	tvayi Avedya sva-duHKam turaga-Kura-muKa-utKAta-sImnAm gRhANAm
   īṣṭe svāntaḥpurastrīvalayajhaṇajhaṇājātanidrāprabodhaḥ // Tss_23	Izwe sva-antaHpura-strI-valaya-JaNa-JaNa-ajAta-nidrA-praboDaH // Tss_23
   cakraṃdikcakracumbi sphuradurukiraṇā lakṣaṇālaṃkṛtāstrī	cakraMdiS-cakra-cumbi sPurat-urukiraNA lakzaNa-alaMkRta-astrI
   ṣaḍdanto dantimukhyaḥ śikhigalaruciraśyāmaromā varāśvaḥ /	zaz-dantaH danti-muKyaH SiKi-gala-rucira-SyAma-romA varASvaH /
   bhāsvadbhāsvanmayūkho maṇir amalaguṇaḥ koṣabhṛt pūrṇakoṣaḥ	BAsvat-BAsvat-mayUKaH maNiH amala-guNaH koza-BRt pUrNakozaH
   senānīr vīrasainyo bhavati bhagavati tvatprasādāṃśaleśāt // Tss_24	sa-inAnIH vIra-sEnyaH Bavati Bagavati tvad-prasAda-aMSa-leSAt // TsH-_24
   svacchandaś candanāṃbhaḥsurabhimaṇiśilādattasaṃketakāntaḥ	svacCandaH candana-aMBaH-suraBi-maNi-SilA-datta-saMketakAntaH
   kāntākrīḍānurāgād abhinavaracitātithyatathyopacāraḥ /	kAntA-krIxA-anurAgAt aBinava-racita-AtiTya-taTyA-upacAraH /
   tvadvidyālabdhasiddhir malayamadhuvanaṃ yāti vidyādharendraḥ	tvad-vidyA-labDa-sidDiH malaya-maDuvanam yAti vidyADara-indraH
   khaḍgāṃśuśyāmapīnonnatabhujaparigha prollasatpārihāryaḥ // Tss_25	Kaxga-aMSu-SyAma-pIna-unnata-Buja-pariGa prollasat-pArihAryaH // Tss_25
   hārākrāntastanāntāḥ śravaṇakuvalayaspardhamānāyatākṣā	hAra-AkrAnta-stanAntAH SravaNa-kuvalaya-sparDamAna-Ayata-akzA
   mandārodāraveṇītaruṇaparimalāmoghamādyaddvirephāḥ /	mandAra-udAra-veNI-taruNa-parimala-amoGamAdyat-dvirePAH /
   kācīnādānubandhoddhatataracaraṇodāramañjīratūryās	kAcI-nAda-anubanDa-udDatatara-caraNa-udAra-maQjIra-tUryAH-
   tvannāthaṃ prārthayante smaramadamuditāḥ sādarā devakanyāḥ // Tss_26	tvad-nATam prArTayante smara-mada-muditAH sa-AdarAH deva-kanyAH // Tss_26
   ratnacchannāntavāpīkanakakamalinīvajrakiñjalkamālām	ratna=-Canna-anta-vApI-kanaka-kamalinI-vajra-kiQjalka-mAlAm
   unmajjatpārijātadrumadhuramadhūddhūtadhūlīvitānām /	unmajjat-pArijAta-dru-maDura-maDu-udDUta-DUlI-vitAnAm /
   vīṇāveṇupravīṇāmarapuraramaṇīdattamādhūryatūryāṃ	vINA-veNu-pravINa-amara-pura-ramaNI-datta-mADUrya-tUryAm
   kṛtvāyuṣmatsaparyām anubhavati ciraṃ nandanodyānayātrām // Tss_27	kRtvA-Ayuzmat-saparyAm anuBavati ciram nandana-udyAna-yAtrAm // TsH-_27
   karpūrailālavaṅgatvagagarunaladakṣogandhodakāyāṃ	karpUra-elAlavaFga-tva-c-agaru-nala-dakzaH-ganDA-udakAyAm
   dāntākandarpadarpotkaṭakucakuharāvartaviśrāntavīcyām /	dAntA-kandarpa-darpa-utkawa-kuca-kuhara-Avarta-viSrAnta-vIcyAm /
   mandākinyām amandacchaṭasalilasaritkrīḍayā sundarībhiḥ	mandAkinyAm amanda=-Cawa-salila-sarit-krIxayA sundarIBiH
   krīḍanti tvadgatāntaḥkaraṇapariṇatottaptapuṇyaprabhāvāḥ // Tss_28	krIxanti tvad-gata-antaHkaraNa-pariNata-uttapta-puNya-praBAvAH // Tss_28
   gīrvāṇagrāmaṇībhir vinayabharanamanmaulibhir vanditājñaḥ	gIrvANa-grAmaNIBiH vinaya-Bara-na-mat-mOliBiH vandita-AjQaH
   svargotsaṅge dhirūḍhaḥ surakariṇi raṇadbhūṣaṇodbhāsitāṅge /	svarga-utsaFge DirUXaH sura-kariNi raNadBUzaNa-udBAsita-aFge /
   śacyā dordāmadolāviralavalayitoddāmaromāñcamūrtiḥ	SacyA dos-dA-madolA-virala-valayita-uddAma-romAQcamUrtiH
   pūtas tvaddṛṣṭipātair avati suramahīṃ hīrabhinnaprakoṣṭhaḥ // Tss_29	pUtaH tvad-dRzwi-pAtEH avati sura-mahIm hIra-Binna-prakozWaH // Tss_29
   cūḍāratnāvataṃsāsanagatasugatavyomalakṣmīvitānaṃ	cUxA-ratna-avataMsa-Asana-gata-sugata-vyoma-lakzmI-vitAnam
   prodyadbālārkakoṭipaṭutarakiraṇāpūryamānatrilokam /	prodyat-bAla-arka-kowi-pawutara-kiraNa-ApUryamAna-trilokam /
   prauḍhālīḍhaikapadaṃ kramabharavinamadbrahmarudrendraviṣṇu	prOXa-AlIXa-eka-padam krama-Bara-vinamat-brahma-rudra-indra-vizNu
   tvadrūpaṃ bhāvyamānaṃ bhavati bhavabhayocchittaye janmabhājām // Tss_30	tvad-rUpam BAvyamAnam Bavati Bava-Baya-ucCittaye janma-BAjAm // TsH-_30
   paśyanty eke sakopaṃ praharaṇakiraṇodgūrṇadordaṇḍakhaṇḍa-	paSyanti eke sa-kopam praharaNa-kiraNa-udgUrNa-dos-daNxa-KaNxa-
   vyāptavyomāntarālaṃ valayaphaṇiphaṇādāruṇāhāryacaryām /	vyApta-vyoma-antarAlam valaya-PaNi-PaNa-adAruNa-AhArya-caryAm /
   dviṣṭavyuttrāsihāsoḍḍamaraḍamarukoḍḍāmarāsphālavelā-	dvizwa-vyuttra-asi-hAsa-uxxa-maraxa-maruka-uxxAmara-AsPAla-velA-
   vetālottālatālapramadamadamahākelikolāhalogram // Tss_31	vetAla-uttAla-tAla-pramada-mada-mahAkeli-kolAha-logram // TsH-_31
   kecit tv ekaikaromodgamagatagagaṇābhogabhūbhūtalastha-	kecid tu eka-eka-roma-udgama-gata-ga-gaNa-ABoga-BUBU-tala-sTa-
   svasthabrahmendrarudraprabhṛtinaramarutsiddhagandharvanāgam /	svasTa-brahma-indra-rudra-praBRti-nara-marut-sidDa-ganDarva-nAgam /
   dikcakrākrāmidhāmasthitasugataśatānantanirmāṇacitram	diS-cakrA-AkrAmi-DAma-sTita-sugata-Sata-ananta-nirmANa-citram
   citraṃ trailokyavandyaṃ sthiracararacitāśeṣabhāvasvabhāvam // Tss_32	citram trElokya-vandyam sTira-cara-racita-aSeza-BAva-svaBAvam // TsH-_32
   lākṣāsindūrarāgāruṇatarakiraṇādityalauhityam eke	lAkzA-sindUra-rAga-aruNatara-kiraNAt-itya-lOhityam eke
   śrīmatsāndrendranīlopaladaladalitakṣodanīlaṃ tathānye /	SrImat-sAndra-indranIla-upala-dala-dalita-kzoda-nIlam taTA-anye /
   kṣīrābdhikṣubdhadugdhādhikataradhavalaṃ kāñcanābhaṃ ca kecit	kzIrAbDi-kzubDa-dugDa-aDikatara-Davalam kAQcana-ABam ca kecid-
   tvadrūpaṃ viśvarūpaṃ sphaṭikavad upadhāyuktibhedād vibhinnam // Tss_33	tvad-rUpam viSva-rUpam sPawika-vat upaDA-yukti-BedAt viBinnam // TsH-_33
   sārvajñajñānadīpaprakaṭitasakalajñeyatattvaikasākṣī	sArvajQa-jQAna-dIpa-prakawita-sakala-jQeya-tattva-eka-sAkzI
   sākṣād vetti tvadīyaṃ guṇagaṇagaṇanāṃ sarvavit tatsuto vā /	sAkzAt vetti tvadIyam guNa-gaNa-gaNanAm sarva-vid tad-sutaH vA /
   yat tu vyādāya vaktraṃ valibhujaraṭitaṃ mādṛśo raṭīti	yat tu vyAdAya vaktram valiBuja-rawitam mAdRSaH rawI-iti
   vyāpat sā tīvraduḥkhajvarajanitarujaścetaso hāsyahetuḥ // Tss_34	vyApad sA tIvra-duHKa-jvara-janita-rujaH-cetasaH hAsya-hetuH // TsH-_34
   yan me vijñapsyamānaṃ prathamataram adas tvaṃ viśeṣeṇa vettrī	yat me vijQapsyamAnam praTamataram adaH tvam viSezeNa vettrI
   tvadvyāhārātirekaśramavidhir abudhasvāntasaṃtoṣahetuḥ /	tvad-vyAhAra-atireka-Srama-viDiH abuDa-sva-anta-saMtoza-hetuH /
   kiṃ tu snigdhasya bandhor viṣaṃ iva purato duḥkham udgīrya vācā	kim tu snigDasya banDoH vizam iva puratas duHKam udgIrya vAcA
   jñātārthasyāpi duḥkhī hṛdayalaghutayā svasthatāṃ vindatīva // Tss_35	jQAta-arTasya-api duHKI hRdaya-laGu-tayA svasTa-tAm vindati-iva // TsH-_35
   kalyāṇānandasindhuprakaṭaśaśikale śītalāṃ dehi dṛṣṭiṃ	kalyANa-Ananda-sinDu-prakawa-SaSi-kale SItalAm dehi dRzwim
   puṣṭiṃ jñānopadeśaiḥ kuru ghanakaruṇe dhvaṃsaya dhvāntamantaḥ /	puzwim jQAna-upadeSEH kuru Gana-karuNe DvaMsaya DvAntam-antar /
   tvatstotrāṃbhaḥpavitrīkṛtamanasi mayi śreyasaḥ sthānam ekaṃ	tvad-stotra-aMBaH-pavitrIkRta-manasi mayi SreyasaH sTAnam ekam
   dṛṣṭaṃ yasmād amoghaṃ jagati tava guṇastotramātraṃ prajānām // Tss_36	dRzwam yasmAt amoGam jagati tava guNa-stotra-mAtram prajAnAm // TsH-_36
   saṃstutya tvadguṇaughāvayavam aniyateyattam āptaṃ mayā yat /	saMstutya tvad-guNa-oGa-avayavam aniyateyat-tam Aptam mayA yat /
   puṇyaṃ puṇyāhavāñchāphalamadhurarasāsvādam āmuktibhogyam /	puNyam puNya-AhavAn-CA-Pala-maDura-rasa-AsvAdam Amukti-Bogyam /
   lokas tenāryalokeśvaracaraṇatalasvastikasvasticihnām	lokaH tena-Arya-loka-ISvara-caraNa-tala-svastika-svasti-cihnAm
   ahnāyāyaṃ prayāyāt sugatasutamahīṃ tāṃ sukhāvatyupākhyām // Tss_37	ahnAya-ayam prayAyAt sugata-suta-mahIm tAm suKAvatI-upAKyAm // TsH-_37
