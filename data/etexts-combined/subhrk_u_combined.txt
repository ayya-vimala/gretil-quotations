   I. Puṇyaprotsāhanakathā	I. PuNyaprotsAhana-kaTA
   mānuṣyaṃ samavāpya duṣkaraśatair labdhvā durāpaṃ kṣaṇaṃ	mAnuzyam samavApya duzkara-SatEH labDvA durApam kzaNam
   mṛtyau niṣpratikāradāruṇatare nityaṃ puraḥsthāyini /	mRtyO nizpratikAra-dAruNatare nityam puras-sTAyini /
   pātheyaṃ damadānasaṃyamamayaṃ yair na prabhūtaṃ kṛtaṃ	pATeyam dama-dAna-saMyama-mayam yEH na praBUtam kRtam
   saṃsārogramaruprapātapatitāḥ prāpsyanti duḥkhāni te // SRKK_1 //	saMsAra-ugra-maru-prapAta-patitAH prApsyanti duHKAni te // SRKK_1 //
   mānuṣyaṃ durlabhaṃ prāpya vidyutsaṃpātacañcalam /	mAnuzyam durlaBam prApya vidyut-saMpAta-caQcalam /
   bhavakṣaye matiḥ kāryā bhavopakaraṇeṣu vā // SRKK_2 //	Bava-kzaye matiH kAryA Bava-upakaraNezu vA // SRKK_2 //
   manuṣyatvaṃ samāsādya vidyujjvālormicañcalam /	manuzya-tvam samAsAdya vidyut-jvAlA-Urmi-caQcalam /
   puṇyam evātra kurvīta yataś cintāmaṇir nṛṇām // SRKK_3 //	puNyam eva-atra kurvIta yatas cintAmaNiH nRNAm // SRKK_3 //
   yasyānubhāvān mānuṣyaṃ prāptaṃ bhūyo 'pi sāṃpratam /	yasya-anuBAvAt mAnuzyam prAptam BUyas api sAMpratam /
   puṇyaṃ tad vardhyasveha yasmād dhetuḥ sukhasya te // SRKK_4 //	puNyam tat varDyasva-iha yasmAt DetuH suKasya te // SRKK_4 //
   mānuṣyaṃ yadupāśrayeṇa bhavatā labdhaṃ punaḥ sāṃprataṃ	mAnuzyam yat-upASrayeNa BavatA labDam punar sAMpratam
   rūpaudāryakulonnatiprabhṛtibhir yuktaṃ vicitrair guṇaiḥ /	rUpa-OdArya-kula-unnati-praBRtiBiH yuktam vicitrEH guNEH /
   tat puṇyaṃ suhṛd eka eva jagatāṃ bandhuś ca janmāntare	tat puNyam suhRd ekaH eva jagatAm banDuH ca janmAntare
   tasmāt tūrṇam idaṃ kuru tvam asakṛt sarvārthasaṃpatkaram // SRKK_5 //	tasmAt tUrNam idam kuru tvam asakRt sarva-arTa-saMpad-karam // SRKK_5 //
   lakṣmīniketaṃ yadupāśrayeṇa prāpto 'si lokābhimataṃ prabhutvam /	lakzmIniketam yat-upASrayeNa prAptaH asi loka-aBimatam praBu-tvam /
   tāny eva puṇyāni vivardhayethā na karṣaṇīyo hy upakāripakṣaḥ // SRKK_6 //	tAni eva puNyAni vivarDayeTAH na karzaNIyaH hi upakAri-pakzaH // SRKK_6 //
   viramata pāpataḥ kuruta puṇyam udārataraṃ	viramata pApataH kuruta puNyam udArataram
   damayata durdamaṃ viṣayalolamanasturagam /	damayata durdamam vizaya-lola-manaH-turagam /
   bhavata munīndravat parahitābhiratāḥ satataṃ	Bavata muni-indra-vat para-hita-aBiratAH satatam
   daśati na yāvad eva maraṇāhir asahyaviṣaḥ // SRKK_7 //	daSati na yAvat eva maraNa-ahiH asahya-vizaH // SRKK_7 //
   // iti puṇyaprotsāhanakathā //	// iti puNya-protsAhana-kaTA //
   II. Dharmaśravaṇaprotsāhanakathā	II. Dharma-SravaNa-protsAhana-kaTA
   jalanidhikūrmakanṭhayugarandhrasamāgamavat	jalaniDi-kUrma-kanWa-yuga-ranDra-samAgama-vat-
   kṣaṇam anavāpyam adbhutam imaṃ samavetya calam /	kzaNam anavApyam adButam imam samavetya calam /
   praśamapuraikavartma vinipātabhayāpaharaṃ	praSama-purA-eka-vartma vinipAta-Baya-apaharam
   śṛṇuta sudurlabhaṃ kṣaṇam apīha muner vacanam // SRKK_8 //	SRNuta su-durlaBam kzaNam api-iha muneH vacanam // SRKK_8 //
   yad durlabham kalpaśatair anekair mānuṣyam aṣṭākṣaṇadoṣamuktam /	yat durlaBam kalpa-SatEH anekEH mAnuzyam azwa-akzaNa-doza-muktam /
   tat sāṃprataṃ prāptam ato bhavadbhiḥ kāryo hi dharmaśravaṇāya yatnaḥ //	tat sAMpratam prAptam atas BavadBiH kAryaH hi Darma-SravaNAya yatnaH //
   SRKK_9 //	SRKK_9 //
   pallavāgrajalabinducañcale kleśajālapariveṣṭite bhave /	pallava-agra-jala-bindu-caQcale kleSa-jAla-parivezwite Bave /
   yo na cintayati karmasatpatham tasya janma bhavatīha niṣphalam // SRKK_10	yaH na cintayati karma-sat-paTam tasya janma Bavati-iha nizPalam // SRKK_10
   na narakagataiḥ pretais tiryaggatair vikalendriyair	na naraka-gatEH pretEH tiryak-gatEH vikala-indriyEH-
   amaragurubhiḥ pratyantasthaiḥ kudṛkkaravikṣataiḥ /	amara-guruBiH pratyanta-sTEH kudRkkara-vikzatEH /
   munisavitari prajñālokena cānudite jine	muni-savitari prajQA-lokena ca-anudite jine
   sanaravibudhaiḥ śakyaṃ pātuṃ munīndravacomṛtam // SRKK_11 //	sa-nara-vibuDEH Sakyam pAtum muni-indra-vacaH-mRtam // SRKK_11 //
   tasmāt kukāryam vyapahāya sarvaṃ matvā svakāryaṃ paramāryadharmam /	tasmAt ku-kAryam vyapahAya sarvam matvA sva-kAryam parama-Arya-Darmam /
   śrotavya eva prayatena dharmo yasmād ataḥ sarvaguṇā bhavanti // SRKK_12 //	SrotavyaH eva prayatena DarmaH yasmAt atas sarva-guNAH Bavanti // SRKK_12 //
   maunīndraṃ vākyaratnam janayati sudhiyām etad ādau pramodaṃ	mOni-indram vAkya-ratnam janayati suDiyAm etat AdO pramodam
   śrotrāpāte tataś ca prabalagurughanadhvāntavṛndaṃ nihanti /	Srotra-ApAte tatas ca prabala-guru-Gana-DvAnta-vRndam nihanti /
   cintādhyānāvasāne sphuṭayati sakalam janmacakraprabandhaṃ	cintA-DyAna-avasAne sPuwayati sakalam janma-cakra-prabanDam
   niḥśeṣātaṅkapaṅktiṃ vighaṭayati sadā sarvasaṃpannidhānam // SRKK_13 //	niHSeza-AtaFka-paFktim viGawayati sadA sarva-saMpad-niDAnam // SRKK_13 //
   harati tīvrabhavaprabhavāpadaṃ diśati nirvṛtisaukhyam anuttaram /	harati tIvra-Bava-praBava-Apadam diSati nirvRti-sOKyam anuttaram /
   tad idam evam avetya muner vacaḥ śṛṇuta saṃprati nirmalamānasāḥ // SRKK_14	tat idam evam avetya muneH vacaH SRNuta saMprati nirmala-mAnasAH // SRKK_14
   // iti dharmaśravanaprotsāhanakathā //	// iti Darma-Sravana-protsAhana-kaTA //
   III. Durlabhamanuṣyakatha	III. DurlaBa-manuzya-kaTa
   yat prāpya janmajaladher api yānti pāram āropayanti śivam uttamabodhibījam	yat prApya janma-jalaDeH api yAnti pAram Aropayanti Sivam uttama-boDi-bIjam
   cintāmaṇer api samabhyadhikaṃ guṇaughair mānuṣyakaṃ ka iha tad viphalī	cintAmaNeH api samaByaDikam guNa-oGEH mAnuzyakam kaH iha tat viPalI
   karoti // SRKK_15 //	karoti // SRKK_15 //
   yo manuṣyaṃ kuśalavibhavaiḥ prāpya kalpair analpair	yaH manuzyam kuSala-viBavEH prApya kalpEH analpEH-
   mohāt puṇyadraviṇam iha na svalpam apy ācinoti /	mohAt puNya-draviNam iha na su-alpam api Acinoti /
   so 'smāl lokāt param upagatas tīvram abhyeti śokaṃ	saH asmAt lokAt param upagataH tIvram aByeti Sokam
   ratnadvīpād vaṇig iva gataḥ svaṃ gṛhaṃ śūnyahastaḥ // SRKK_16 //	ratna-dvIpAt vaNij iva gataH svam gRham SUnya-hastaH // SRKK_16 //
   nākuśalaiḥ karmapathair mānuṣyaṃ labhyate punaḥ /	na-akuSalEH karma-paTEH mAnuzyam laByate punar /
   alabhyamāne mānuṣye duḥkham eva kutaḥ sukham // SRKK_17 //	alaByamAne mAnuzye duHKam eva kutas suKam // SRKK_17 //
   nātaḥ paraṃ vañcanāsti na ca moho 'sty ataḥ param /	na-atas param vaQcanA-asti na ca mohaH asti atas param /
   yad īdṛśaṃ kṣaṇaṃ prāpya na kuryāt kuśalaṃ bahu // SRKK_18 //	yat IdRSam kzaNam prApya na kuryAt kuSalam bahu // SRKK_18 //
   ekakṣaṇakṛtāt pāpād avīcau kalpam āsyate /	eka-kzaNa-kRtAt pApAt avIcO kalpam Asyate /
   naikajanmakṛtāt pāpāt kā punaḥ sugatau kathā // SRKK_19 //	na-eka-janma-kRtAt pApAt kA punar sugatO kaTA // SRKK_19 //
   ata evāha bhagavān mānuṣyam atidurlabham /	atas eva-Aha BagavAn mAnuzyam ati-durlaBam /
   mahārṇavayugacchidrakūrmagrīvārpanopamam // SRKK_20 //	mahA-arNava-yuga=-Cidra-kUrma-grIvA-arpana-upamam // SRKK_20 //
   // iti durlabhamānuṣyakathā //	// iti durlaBa-mAnuzya-kaTA //
   IV. Dānakathā	IV. DAna-kaTA
   annapānaśayanāsanasaṃpad ratnamālyavasanābharaṇāni /	anna-pAna-Sayana-Asana-saMpad ratna-mAlya-vasana-ABaraNAni /
   kīrtir uttamaguṇāś ca yuvatyo dānataḥ kathitam etad aśesam // SRKK_21 //	kIrtiH uttama-guNAH ca yuvatyaH dAnataH kaTitam etat aSesam // SRKK_21 //
   ājñādīptir bhogasaṃpat prakṛṣṭā rūpaudāryaṃ varṇamādhuryam ojaḥ /	AjQAdIptiH Boga-saMpad prakRzwAH rUpa-OdAryam varNa-mADuryam ojaH /
   vāksaubhāgyaṃ kāntir ārogyam āyus tat tad dānād iṣṭam iṣṭaṃ phalaṃ ca //	vAc-sOBAgyam kAntiH Arogyam AyuH tat tat dAnAt izwam izwam Palam ca //
   SRKK_22 //	SRKK_22 //
   aśvāḥ kṣaumāṇi nāgā bahukusumasitaṃ cāmaraṃ cātapatraṃ	aSvAH kzOmANi nAgAH bahu-kusuma-sitam cAmaram ca-Atapatram
   saudhaṃ saṃgītigarbhaṃ madhupaṭaharavāḥ puṣpamālā yuvatyaḥ /	sODam saMgIti-garBam maDu-pawa-haravAH puzpa-mAlA yuvatyaH /
   bhojyaṃ ratnāni hārāḥ puranagaramahīṃ kuṅkumaṃ devalokaḥ	Bojyam ratnAni hArAH pura-nagara-mahIm kuFkumam deva-lokaH
   saṃbuddhatvaṃ ca buddhaiḥ kathitam iha phalaṃ dānakalpadrumasya // SRKK_23	saMbudDa-tvam ca budDEH kaTitam iha Palam dAna-kalpadrumasya // SRKK_23
   yan nīlotpalakomalāmaladalapraspardhinetrāḥ striyaś	yat nIlotpala-komala-amala-dala-prasparDi-netrAH striyaH-
   cañcanmekhalacumbitorujaghanā visrastaraktāṃśukāḥ /	caQcat-meKala-cumbita-Uru-jaGanAH visrasta-rakta-aMSukAH /
   dāsyaṃ yānti vikampitastanataṭā vyāvalgitabhrūlatās	dAsyam yAnti vikampita-stana-tawA vyAvalgita-BrU-latA-s
   tan mātsaryakapāṭapāṭanapaṭor dānasya visphūrjitam // SRKK_24 //	tat mAtsarya-kapAwa-pAwana-pawoH dAnasya visPUrjitam // SRKK_24 //
   aśvaiś cāmarabhāranāmitaśirorūpaiḥ khalīnonmukhair	aSvEH ca-amara-BAra-nAmita-SiraH-rUpEH KalIna-unmuKEH-
   nāgair bhinnamadaiś ca yan naravarā gacchanti chattrocchrayaiḥ /	nAgEH Binna-madEH ca yat nara-varAH gacCanti Cattra-ucCrayEH /
   bhṛtyaiḥ sābharaṇaiḥ kṛtāñjalipuṭair abhyarcyamānāḥ sadā	BRtyEH sa-ABaraNEH kRta-aQjali-puwEH aByarcyamAnAH sadA
   tad dānasya phalaṃ vadanti munayaḥ pūrvārjitasyedṛśam // SRKK_25 //	tat dAnasya Palam vadanti munayaH pUrva-arjitasya-IdRSam // SRKK_25 //
   hārair vajravicitrahemavalayair yat pārthivā bhūṣitāḥ	hArEH vajra-vicitra-hema-valayEH yat pArTivAH BUzitAH
   keyūrair mukuṭaiś ca ratnakhacitaiḥ siṃhāsanasthāḥ sadā /	keyUrEH mukuwEH ca ratna-KacitEH siMhAsana-sTAH sadA /
   madhye 'ntaḥpurikājanasya vividhaiḥ krīḍanti vikrīḍitais	maDye antaHpurikA-janasya viviDEH krIxanti vikrIxitEH-
   tad dānasya phalaṃ vadanti munayaḥ śārdūlavikrīḍitam // SRKK_26 //	tat dAnasya Palam vadanti munayaH SArdUla-vikrIxitam // SRKK_26 //
   prāsāde maṇiratnahemakhacite chattradhvajālaṃkṛte	prAsAde maNi-ratna-hema-Kacite Cattra-Dvaja-alaMkRte
   vīṇāvallariveṇugītamudite ratnaprabhodbhāsite /	vINA-vallari-veNu-gIta-mudite ratna-praBA-udBAsite /
   yac chakro ramate śacīsahacaro yoṣitsahasrākule	yat SakraH ramate SacI-sahacaraH yozit-sahasra-Akule
   tad dānasya phalaṃ vadanti munayaḥ pūrvārjitasyedṛśam // SRKK_27 //	tat dAnasya Palam vadanti munayaH pUrva-arjitasya-IdRSam // SRKK_27 //
   dātā priyatvam upayāti janasya śaśvat saṃsevyate ca baḥubhiḥ samupetya	dAtA priya-tvam upayAti janasya SaSvat saMsevyate ca baHuBiH samupetya
   sadbhiḥ /	sadBiH /
   kīrtiś ca dikṣu visaraty amalaṃ yaśo 'sya tat tat padaṃ samupayāti	kIrtiH ca dikzu visarati amalam yaSaH asya tat tat padam samupayAti
   viśārado 'sau // SRKK_28 //	viSAradaH asO // SRKK_28 //
   bhedāt kāyasya deveṣv avikalavividhottaptabhogāspadeṣu	BedAt kAyasya devezu avikala-viviDa-uttapta-Boga-Aspadezu
   prāpyotpattiṃ vicitrastabakakusumitasphītakalpadrumeṣu /	prApya-utpattim vicitra-stabaka-kusumita-sPIta-kalpadrumezu /
   udyāneṣu prakāmaṃ suciram atisukhaṃ nandanādiṣv akhinnaḥ	udyAnezu prakAmam su-ciram ati-suKam nandana-Adizu aKinnaH
   prāpnoty utkṛṣṭarūpāmarayuvatijanaiḥ sevyamānaḥ pradānāt // SRKK_29 //	prApnoti utkRzwa-rUpa-amara-yuvati-janEH sevyamAnaH pradAnAt // SRKK_29 //
   dānaṃ nāma mahānidhānam anugaṃ caurādyasādhāraṇaṃ	dAnam nAma mahA-niDAnam anugam cOra-AdyasADAraNam
   dānaṃ matsaralobhadoṣarajasaḥ prakṣālaṇaṃ cetasaḥ /	dAnam matsara-loBa-doza-rajasaH prakzAlaNam cetasaH /
   saṃsārādhvapariśramāpanayanaṃ dānaṃ sukhaṃ vāhanaṃ	saMsAra-aDva-pariSrama-apanayanam dAnam suKam vAhanam
   dānaṃ naikasukhopadhānasumukhaṃ sanmitram ātyantikam // SRKK_30 //	dAnam na-eka-suKa-upaDAna-su-muKam sat-mitram Atyantikam // SRKK_30 //
   śroṇīsaṃgatamekhalāḥ kalagiro līlācalaikabhruvaḥ	SroNI-saMgata-meKalAH kalagiraH lIlA-acala-eka-BruvaH
   karṇāsannaviśālacārunayanāḥ keśāntasaktasrajaḥ /	karNa-Asanna-viSAla-cAru-nayanAH keSAnta-sakta-srajaH /
   yad dāsyaṃ svayam aṅganāḥ sukṛtinām āyānti pīnoravas	yat dAsyam svayam aFganAH sukRtinAm AyAnti pIna-uravas
   tan māhātmyam uvāca saṃbhṛtaphalaṃ dānasya śauddhodaniḥ // SRKK_31 //	tat mAhAtmyam uvAca saMBRta-Palam dAnasya SOdDodaniH // SRKK_31 //
   paryasyatsahakārabhaṅgasurabhi preṅkhannimagnotpalaṃ	paryasyat-sahakAra-BaFga-suraBi preFKat-nimagna-utpalam
   śrīmatkāñcanabhājane vinihutaṃ bandhūkatāmraṃ madhu /	SrImat-kAQcana-BAjane vinihutam banDUka-tAmram maDu /
   kāminyā śapathopanītam asakṛd yat pīyate kāminā	kAminyA SapaTa-upanItam asakRt yat pIyate kAminA
   hetuṃ tatra vadanti śuddhamatayo dānaṃ paraṃ śreyasaḥ // SRKK_32 //	hetum tatra vadanti SudDa-matayaH dAnam param SreyasaH // SRKK_32 //
   iti dānaguṇān niśamya saumya prayatātmā kuru dāna eva yatnam /	iti dAna-guNAn niSamya sOmya prayata-AtmA kuru dAnaH eva yatnam /
   tribhavogramahābhaye narāṇāṃ na hi dānāt param asti bandhur anyaḥ //	tri-Bava-ugra-mahA-Baye narANAm na hi dAnAt param asti banDuH anyaH //
   SRKK_33 //	SRKK_33 //
   // iti dānakathā //	// iti dAna-kaTA //
   V. Puṇyakathā	V. PuNya-kaTA
   yad dṛśyate jagati cārutaraṃ priyaṃ vā rūpaṃ kulaṃ priyajano vibhavāḥ	yat dRSyate jagati cArutaram priyam vA rUpam kulam priya-janaH viBavAH
   sukhaṃ vā /	suKam vA /
   tat puṇyaśilpikṛtam eva vadanti santaḥ kalyāṇakāripuruṣasya na puṇyatulyam	tat puNya-Silpi-kRtam eva vadanti santaH kalyANa-kAri-puruzasya na puNya-tulyam
   // SRKK_34 //	// SRKK_34 //
   atyucchritonnatasitadhvajapaṅkticitrair nāgāśvapattirathasaṃkṣubhitair	ati-ucCrita-unnata-sita-Dvaja-paFkti-citrEH nAga-aSva-patti-raTa-saMkzuBitEH-
   balaughaiḥ /	bala-oGEH /
   uddhūtacāmaravirājitagātraśobhāḥ puṇyādhikāḥ kṣitibhujo bhuvi saṃcaranti	udDUta-cAmara-virAjita-gAtra-SoBAH puNya-aDikAH kzitiBujaH Buvi saMcaranti
   // SRKK_35 //	// SRKK_35 //
   kauśeyakāśikadukūlavicitravastrā muktāvalīkanakaratnavibhūṣitāṅgāḥ /	kOSeya-kASika-dukUla-vicitra-vastrAH muktA-AvalI-kanaka-ratna-viBUzita-aFgAH /
   yat ke cid eva puruṣāḥ śriyam udvahanti puṇyasya pūrvacaritasya kṛtajñatā	yat ke cit eva puruzAH Sriyam udvahanti puNyasya pUrva-caritasya kRtajQa-tA
   sā // SRKK_36 //	sA // SRKK_36 //
   āyuḥ sudīrghaṃ sukule ca janma kāntaṃ vapur vyādhibhayaṃ na cāsti /	AyuH su-dIrGam su-kule ca janma kAntam vapuH vyADi-Bayam na ca-asti /
   dhanaṃ prabhūtaṃ parivārasaṃpad bhavanti puṇyasya mahāvipākāḥ // SRKK_37	Danam praBUtam parivAra-saMpad Bavanti puNyasya mahA-vipAkAH // SRKK_37
   yac cakravartī pravarais tu ratnaiḥ sahasraputraiś ca samanvito 'pi	yat cakravartI pravarEH tu ratnEH sahasra-putrEH ca samanvitaH api
   samudrasīmāṃ bubhuje dharitrīṃ tat puṇyaratnasya phalaṃ viśālam // SRKK_38	samudra-si-imAm buBuje DaritrIm tat puNya-ratnasya Palam viSAlam // SRKK_38
   vicitrapadmāsanamadhyasaṃsthitaḥ surāsurendrādinamaskṛtaḥ sadā /	vicitra-padmAsana-maDya-saMsTitaH sura-asura-indra-Adi-namaskRtaH sadA /
   yad brahmalokaṃ tv abhibhūya tejasā brahmā sadā bhāti tad eva puṇyataḥ //	yat brahma-lokam tu aBiBUya tejasA brahmA sadA BAti tat eva puNyataH //
   SRKK_39 //	SRKK_39 //
   yad devanāgāsurasiddhasaṃghair gandharvayakṣottamakinnaraiś ca /	yat deva-nAga-asura-sidDa-saMGEH ganDarva-yakza-uttama-kinnarEH ca /
   saṃpūjyate devaguruḥ sadaiva tat puṇyaratnasya phalaṃ viśālam // SRKK_40	saMpUjyate deva-guruH sadA-eva tat puNya-ratnasya Palam viSAlam // SRKK_40
   rūpaṃ vīryaṃ ca śilpaṃ ca vihāya vivaśā narāḥ /	rUpam vIryam ca Silpam ca vihAya vivaSAH narAH /
   paralokam ito yānti karmavāyubhir īritāḥ // SRKK_41 //	para-lokam itas yAnti karma-vAyuBiH IritAH // SRKK_41 //
   puṇyaṃ tv ekam ihātyantam anugāmi sukhodayam /	puNyam tu ekam iha-atyantam anugAmi suKa-udayam /
   puṇyam anyair ahāryatvād dhanānāṃ pravaraṃ dhanam // SRKK_42 //	puNyam anyEH ahArya-tvAt DanAnAm pravaram Danam // SRKK_42 //
   ye merum api vegena vikiranti diśo daśa /	ye merum api vegena vikiranti diSaH daSa /
   te 'pi puṇyasya bhaṅgāya nālaṃ pralayavāyavaḥ // SRKK_43 //	te api puNyasya BaFgAya nAlam pralaya-vAyavaH // SRKK_43 //
   saṃvartasalilodvṛttaniraṅkuśavisarpiṇā/	saMvarta-salila-udvRtta-niraFkuSa-visarpiNA/
   puṇyaṃ na kledam āyāti catuḥsāgaravāriṇā // SRKK_44 //	puNyam na kledam AyAti catur-sAgara-vAriNA // SRKK_44 //
   pradīptakiraṇāṅgāraiḥ saptabhir bhāskarānalaiḥ /	pradIpta-kiraNa-aFgArEH saptaBiH BAskara-analEH /
   kṣitau vā dahyamānāyāṃ puṇyam ekaṃ na dahyate // SRKK_45 //	kzitO vA dahyamAnAyAm puNyam ekam na dahyate // SRKK_45 //
   // iti puṇyakathā //	// iti puNya-kaTA //
   VI. Bimbakathā	VI. Bimba-kaTA
   āḍhyo nirnaṣṭaśokaḥ kṣatasakalakalir locanānandapātraṃ	AXyaH nirnazwa-SokaH kzata-sakala-kaliH locana-Ananda-pAtram
   saubhāgyaśrīnidhānaṃ samupacitabalākrāntagātro yaśasvī/	sOBAgya-SrI-niDAnam samupacita-bala-AkrAnta-gAtraH yaSasvI/
   tejasvī kāntarūpaḥ pravacanacaturo dāntasarvendriyāśvo	tejasvI kAnta-rUpaH pravacana-caturaH dAnta-sarva-indriya-aSvaH-
   vyakto dhīmān pradātā bhavati bhagavato buddhabimbaṃ vidhāya // SRKK_46 //	vyaktaH DImAn pradAtA Bavati BagavataH budDa-bimbam viDAya // SRKK_46 //
   yāvantaḥ paramāṇavo bhagavataḥ stūpeṣu bimbeṣu vā	yAvantaH paramANavaH BagavataH stUpezu bimbezu vA
   tatkartur divi bhūtale ca niyataṃ tāvanti rājyāny api /	tad-kartuH divi BU-tale ca niyatam tAvanti rAjyAni api /
   rūpārūpyasamādhisaṃpad akhilaṃ bhuktvā ca sarvaṃ sukham	rUpa-ArUpya-samADi-saMpad aKilam BuktvA ca sarvam suKam
   ante janmajarāvipattirahitaṃ prāpnoti bauddhaṃ padam // SRKK_47 //	ante janma-jarA-vipatti-rahitam prApnoti bOdDam padam // SRKK_47 //
   dvātriṃśatā bhūṣitacārugātraḥ sallakṣaṇair lakṣitacakravartī /	dvAtriMSatA BUzita-cAru-gAtraH sat-lakzaNEH lakzita-cakravartI /
   bhavej jino 'nte jitadoṣaśatruḥ tāthāgatīṃ yaḥ pratimāṃ vidhatte //	Bavet jinaH ante jita-doza-SatruH tATAgatIm yaH pratimAm viDatte //
   SRKK_48 //	SRKK_48 //
   indriyāṇām avaikalyaṃ strītvadurgatidūratā /	indriyANAm avEkalyam strI-tva-durgati-dUra-tA /
   janma mānuṣyakaṃ vaṃśa uccair ādeyavākyatā // SRKK_49 //	janma mAnuzyakam vaMSaH uccEs Adeya-vAkyatA // SRKK_49 //
   jātiḥ śrutiḥ smṛtir dhairyam abhivāñchitasaṃpadaḥ /	jAtiH SrutiH smRtiH DEryam aBivAQCita-saMpadaH /
   sthāneṣv abhiniveśaś ca rāgādibhir abādhanā // SRKK_50 //	sTAnezu aBiniveSaH ca rAga-AdiBiH abADanAH // SRKK_50 //
   saṃbodhir iti jāyante viśeṣāḥ sādhusaṃmatāḥ /	saMboDiH iti jAyante viSezAH sADu-saMmatAH /
   vidhāya buddhapratimāṃ stūpaṃ vā prāṇināṃ sadā // SRKK_51 //	viDAya budDa-pratimAm stUpam vA prANinAm sadA // SRKK_51 //
   na yāti dāsyaṃ na daridrabhāvaṃ na preṣyatāṃ nāpi ca hīnajanma /	na yAti dAsyam na daridra-BAvam na prezya-tAm na-api ca hIna-janma /
   na cāpi vaikalyam ihendriyāṇāṃ yo lokanāthapratimāṃ karoti // SRKK_52 //	na ca-api vEkalyam iha-indriyANAm yaH lokanATa-pratimAm karoti // SRKK_52 //
   // iti bimbakathā //	// iti bimba-kaTA //
   VII. Snānakathā	VII. SnAna-kaTA
   nānāgandhaiḥ sugandhaiḥ snapayati sugataṃ puṣpadhūpāṅgarāgair	nAnA-ganDEH suganDEH snapayati sugatam puzpa-DUpa-aFga-rAgEH-
   yo vā pūjāṃ karoti pramuditamanasā śravyavāditraśabdaiḥ /	yaH vA pUjAm karoti pramudita-manasA Sravya-vAditra-SabdEH /
   mandākinyāṃ vijṛmbhatkanakamayasarojasya kiñjalkareṇu-	mandAkinyAm vijRmBat-kanaka-maya-sarojasya kiQjalka-reNu-
   vyāptāyāṃ snāti so 'nte sakalakalimalakṣālito yāti mokṣam // SRKK_53 //	vyAptAyAm snAti saH ante sakala-kali-mala-kzAlitaH yAti mokzam // SRKK_53 //
   divyastrīpīnatuṅgastanajaghanaghanāghātavikṣobhitāyāṃ	divya-strI-pIna-tuFga-stana-jaGana-Gana-AGAta-vikzoBitAyAm
   jṛmbhajjāmbūnadābjacyutasurabhirasodgāragandhaṃ kṣipatyām /	jRmBat-jAmbUnada-abja-cyuta-suraBi-rasa-udgAra-ganDam kzipatyAm /
   mandākinyāṃ suraughāḥ pratidinam udakakrīḍayā yad ramante	mandAkinyAm sura-oGAH pratidinam udaka-krIxayA yat ramante
   nānāgandhodakena snapanaphalam idaṃ buddhabhaṭṭārakasya // SRKK_54 //	nAnA-ganDa-udakena snapana-Palam idam budDa-BawwArakasya // SRKK_54 //
   mṛgamadacandanaṃ vidhusukuṅkumasevyarasaṃ	mRga-mada-candanam viDusu-kuFkuma-sevya-rasam
   surabhimanoramāsitasitāruṇapītaruci /	suraBi-manorama-asita-sita-aruNa-pIta-ruci /
   snapanam idaṃ ya eva vidadhāti muner manujaḥ	snapanam idam yaH eva vidaDAti muneH manujaH
   sa bhavati vītamānasamalo jagur astamalāḥ // SRKK_55 //	sa Bavati vIta-mAna-samalaH jaguH asta-malAH // SRKK_55 //
   // iti snānakathā //	// iti snAna-kaTA //
   VIII. Kuṅkumādikathā	VIII. KuFkuma-Adi-kaTA
   majjadvāravilāsinīkarakucaśroṇyūruvisphāritāṃ	majja-dvAra-vilAsinI-kara-kuca-SroNI-Uru-visPAritAm
   yat sphītasphuṭapaṅkajāṃ surapatir mandākinīṃ gāhate /	yat sPIta-sPuwa-paFkajAm surapatiH mandAkinIm gAhate /
   kāntābhiḥ smaravihvalābhir asakṛl lokottamāyādarāt	kAntABiH smara-vihvalABiH asakRt loka-uttamAya-AdarAt-
   tad gandhodakapādyadhūpakusumasraggandhadānāt phalam // SRKK_56 //	tat ganDa-udaka-pAdya-DUpa-kusuma-sraj-ganDa-dAnAt Palam // SRKK_56 //
   yad rājā cakravartī viyati gataghanaiḥ kuṅkumāmbhaḥpravāhaiḥ	yat rAjA cakravartI viyati gata-GanEH kuFkuma-amBaH-pravAhEH
   karpūrāmodavadbhir malayajasurabhiśleṣaśītair yutāyām /	karpUrAmodavadBiH mala-yaja-suraBi-Sleza-SItEH yutAyAm /
   gaṅgāyām aṅgasaukhyaṃ paramam anubhavan modate sundarībhis	gaFgAyAm aFga-sOKyam paramam anuBavat modate sundarIBiH-
   tat tyāgāt kuṅkumāder guṇamaṇinidhaye buddhabhaṭṭārakāya // SRKK_57 //	tat tyAgAt kuFkuma-AdeH guNa-maNi-niDaye budDa-BawwArakAya // SRKK_57 //
   mṛdaṅgavīṇāpaṭahapradānaiḥ kṛtvā tu pūjāṃ sugatottamānām /	mRdaFga-vINA-pawaha-pradAnEH kRtvA tu pUjAm sugata-uttamAnAm /
   śṛṇoti śabdān suramānuṣāṇāṃ śrotraṃ ca divyaṃ labhate viśiṣṭam // SRKK_58	SRNoti SabdAn sura-mAnuzANAm Srotram ca divyam laBate viSizwam // SRKK_58
   // iti kuṅkumādikathā //	// iti kuFkuma-Adi-kaTA //
   IX. Chattrakathā	IX. Chattra-kaTA
   gajaturagapadātisyandanaiḥ saptaratnair	gaja-turaga-padAti-syandanEH sapta-ratnEH-
   vrajati sutasahasrair vyomni yac cakravartī /	vrajati suta-sahasrEH vyomni yat cakravartI /
   śaśadharapariveṣacchattraruddārkapādas	SaSaDara-pariveza=-Cattra-rudda-arka-pAda-s
   tad api phalam udāraṃ chattradānāt prasūtam // SRKK_59 //	tat api Palam udAram Cattra-dAnAt prasUtam // SRKK_59 //
   vācālapracalālicakracaraṇavyālolapuṣpotkaraṃ	vAcAla-pracalAli-cakra-caraNa-vyAlola-puzpa-utkaram
   nānāvarṇasugandhibhūrikusumanyāsena citrīkṛtam /	nAnA-varNa-suganDi-BUri-kusuma-nyAsena citrIkRtam /
   chattraṃ cāruvicitrapattasahitaṃ caityāya yo yacchati	Cattram cAru-vicitra-patta-sahitam cEtyAya yaH yacCati
   prāpnoti kṣitipārcitaṃ sa hi caturdvīpeśvaratvaṃ dhruvam // SRKK_60 //	prApnoti kziti-pArcitam sa hi catur-dvIpa-ISvara-tvam Druvam // SRKK_60 //
   hemacchattratiraskṛtārkakiraṇāḥ śrīmadvinītadvipa-	hema=-Cattra-tiraskRta-arka-kiraNAH SrImat-vinIta-dvipa-
   skandhasthā bahuratnabhūṣaṇavarāḥ śakrarddhivispardhinaḥ /	skanDa-sTAH bahu-ratna-BUzaNa-varAH Sakra-RdDi-visparDinaH /
   cāturdvīpakacakravartyavanipā yad yānti khe līlayā	cAturdvIpaka-cakravarti-avanipAH yat yAnti Ke lIlayA
   tat tāthāgatadhātucaityakusumacchattrapradānāt phalam // SRKK_61 //	tat tATAgata-DAtu-cEtya-kusuma=-Cattra-pradAnAt Palam // SRKK_61 //
   // iti chattrakathā //	// iti Cattra-kaTA //
   X. Dhātvāropaṇakathā	X. DhAtu-A-AropaNa-kaTA
   pade sugatasaṃpadāṃ sapadi satpratiṣṭho bhuvi	pade sugata-saMpadAm sapadi sat-pratizWaH Buvi
   prakāśitayaśā bhavaty akhilasattvadhātvāśrayaḥ /	prakASita-yaSA Bavati aKila-sattva-DAtu-ASrayaH /
   samunnatatarasthiraprakṛtisaṃpadā saṃśrito	samunnatatara-sTira-prakRti-saMpadA saMSritaH-
   jinapratikṛtau janena yadi dhātur āropyate // SRKK_62 //	jina-pratikRtO janena yadi DAtuH Aropyate // SRKK_62 //
   śākrīṃ samantād adhigamya lakṣmīṃ dvīpāṃś ca bhuktvā caturo narendrāḥ /	SAkrIm samantAt aDigamya lakzmIm dvIpAn ca BuktvA caturaH narendrAH /
   ante viśuddhaṃ padam āpnuvanti dhātoḥ samāropaṇato jinasya // SRKK_63 //	ante viSudDam padam Apnuvanti DAtoH samAropaNataH jinasya // SRKK_63 //
   dṛśyante kāntimantaḥ śaśadharavadanāḥ subhruvo dīrghanetrā	dRSyante kAntimantaH SaSaDara-vadanAH suBruvaH dIrGanetrA
   martyā yan martyaloke varakanakanibhāḥ kṣāntisauratyayuktāḥ /	martyAH yat martya-loke vara-kanaka-niBAH kzAnti-sOrati-a-yuktAH /
   pṛthvīṃ yac cāpi rājā jalanidhivasanāṃ pālayaṃś cakravartī	pRTvIm yat ca-api rAjA jalaniDi-vasanAm pAlayan cakravartI
   tat sarvaṃ buddhabimbe bhavati tanubhṛtāṃ dhātum āropya bhaktyā // SRKK_64	tat sarvam budDa-bimbe Bavati tanuBRtAm DAtum Aropya BaktyA // SRKK_64
   // iti dhātvāropaṇakathā //	// iti DAtu-AropaNa-kaTA //
   XI. Maṇḍalakathā	XI. MaNxala-kaTA
   bhavati kanakavarṇaḥ sarvarogair vimuktaḥ suramanujaviśiṣṭaś candravad	Bavati kanaka-varNaH sarva-rogEH vimuktaH sura-manuja-viSizwaH candra-vat-
   dīptakāntiḥ / dhanakanakasamṛddho jāyate rājavaṃśe sugatavaragṛhe 'smin	dIpta-kAntiH / Dana-kanaka-samRdDaH jAyate rAja-vaMSe sugata-vara-gRhe asmin
   maṇḍalaṃ yaḥ karoti // SRKK_65 //	maNxalam yaH karoti // SRKK_65 //
   te prāpnuvanti sahasaiva janādhipatyaṃ dīrghāyuṣo vividharogabhayair	te prApnuvanti sahasA-eva janADipatyam dIrGa-AyuzaH viviDa-roga-BayEH-
   vimuktāḥ /	vimuktAH /
   buddhasya ye hi bhuvanatrayapūjitasya kṛtvā bhavanti kusumaiḥ saha	budDasya ye hi Buvanatraya-pUjitasya kRtvA Bavanti kusumEH saha
   maṇḍalāni // SRKK_66 //	maNxalAni // SRKK_66 //
   dānaṃ gomayam ambunā ca sahitaṃ śīlaṃ ca saṃmārjanaṃ	dAnam gomayam ambunA ca sahitam SIlam ca saMmArjanam
   kṣāntiḥ kṣudrapipīlikāpanayanaṃ vīryaṃ kriyotthāpanam /	kzAntiH kzudra-pipIlikA-apanayanam vIryam kriyA-utTApanam /
   dhyānaṃ tatkṣaṇam ekacittakaraṇaṃ prajñā surekhojjvalā	DyAnam tad-kzaNam eka-citta-karaNam prajQA su-reKA-ujjvalA
   etāḥ pāramitāḥ ṣaḍ eva labhate kṛtvā muner maṇḍalam // SRKK_67 //	etAH pAramitAH zaw eva laBate kRtvA muneH maNxalam // SRKK_67 //
   divyaiḥ sukhaiḥ sakalabhogavaraiś ca yuktā martyā bhavanti	divyEH suKEH sakala-Boga-varEH ca yuktAH martyAH Bavanti
   kanakādhikacāruvarṇāḥ /	kanaka-aDika-cAru-varNAH /
   padmānanāḥ svavikalāṅgaviśālanetrāḥ puṣpair gaṇasya vividhair vasudhāṃ	padma-AnanAH sva-vikala-aFga-viSAla-netrAH puzpEH gaNasya viviDEH vasuDAm
   vicitrya // SRKK_68 //	vicitrya // SRKK_68 //
   // iti maṇḍalakathā //	// iti maNxala-kaTA //
   XII. Bhojanakathā	XII. Bhojana-kaTA
   kāntāpāṇisarojapattravidhṛtāṃ sadvarṇagandhojjvalāṃ	kAntA-pANi-saroja-pattra-viDRtAm sat-varNa-ganDa-ujjvalAm
   svāḍusparśasukhāṃ surāḥ surapure yad devavṛndārakaiḥ /	svAxu-sparSa-suKAm surAH sura-pure yat deva-vRndArakEH /
   bhāsvatkāñcanabhājaneṣu nihitām aśnanti divyāṃ sudhāṃ	BAsvat-kAQcana-BAjanezu nihitAm aSnanti divyAm suDAm
   tad buddhapramukhāryasaṃghaviṣaye nyastānnadānāt phalam // SRKK_69 //	tat budDa-pramuKa-Arya-saMGa-vizaye nyasta-anna-dAnAt Palam // SRKK_69 //
   maitryā yaḥ saha kiṃkaraiḥ smararipuṃ nirjitya vajrāsane	mEtryAH yaH saha kiMkarEH smara-ripum nirjitya vajra-Asane
   kleśārīn api yo durantaviṣayān antaścarān durjanān /	kleSa-arIn api yaH duranta-vizayAn antar-carAn durjanAn /
   skandhārātim api prasahya sugato mṛtyuṃ ca nītvā vaśaṃ	skanDa-arAtim api prasahya sugataH mRtyum ca nItvA vaSam
   prāptaḥ sarvarasāgrabhogavaśitāṃ so 'py annadānodayāt // SRKK_70 //	prAptaH sarva-rasa-agra-Boga-vaSitAm saH api anna-dAna-udayAt // SRKK_70 //
   saṃpūrṇasarvāṅgasamanvitaṃ ca śrīmatsukhādyapratibhānayuktam /	saMpUrNa-sarva-aFga-samanvitam ca SrImat-suKa-Adya-pratiBAna-yuktam /
   āyur balaṃ varṇam udārarūpaṃ prāpnoti vidvān aśanapradānāt // SRKK_71 //	AyuH balam varNam udAra-rUpam prApnoti vidvAn aSana-pradAnAt // SRKK_71 //
   nirjitya śatrūn balavīryayuktān lakṣmīṃ samāsādya ca ye narendrāḥ /	nirjitya SatrUn bala-vIrya-yuktAn lakzmIm samAsAdya ca ye narendrAH /
   svādūni bhojyāni samāpnuvanti bhojyapradānād dhi sadā tad etat // SRKK_72	svAdUni BojyAni samApnuvanti Bojya-pradAnAt Di sadA tat etat // SRKK_72
   // iti bhojanakathā //	// iti Bojana-kaTA //
   XIII. Pānakathā	XIII. PAna-kaTA
   preṅkhannīlasarojagarbham amalaṃ yat padmarāgāruṇaṃ	preFKat-nIla-saroja-garBam amalam yat padmarAga-aruNam
   kāmyaṃ kāñcanabhājane vinihitaṃ prāleyamiśraṃ madhu /	kAmyam kAQcana-BAjane vinihitam prAleya-miSram maDu /
   kiṃcittāmravilocanapriyatamāpratyarpitaṃ pīyate	kiMcid-tAmra-vilocana-priyatamA-pratyarpitam pIyate
   saṃgītadhvanisaṃgataṃ naravarais tat pānadānāt phalam // SRKK_73 //	saMgIta-Dvani-saMgatam nara-varEH tat pAna-dAnAt Palam // SRKK_73 //
   yad vaiḍūryendranīlapravaramaṇicitair bhājanaiḥ śātakaumbhair	yat vExUrya-indranIla-pravara-maNi-citEH BAjanEH SAtakOmBEH-
   devā divyāṅganābhiḥ stanakalaśabharavyāptavakṣaḥsthalābhiḥ /	devAH divya-aFganABiH stana-kalaSa-Bara-vyApta-vakzaH-sTalABiH /
   pānaṃ prītiprasaktāḥ saha madhu madhuraṃ mādhavaṃ vā pibanti	pAnam prIti-prasaktAH saha maDu maDuram mADavam vA pibanti
   proktaṃ prājñaiḥ phalaṃ tad guṇanicitagaṇe pānadānasya ramyam // SRKK_74	proktam prAjQEH Palam tat guNa-nicita-gaNe pAna-dAnasya ramyam // SRKK_74
   yat pānaṃ varṇagandhaprabhṛtiguṇayutaṃ kalpitaṃ tṛḍvināśi	yat pAnam varNa-ganDa-praBRti-guNa-yutam kalpitam tRz-vinASi
   śleśmāghātogravātapraśamanacaturaṃ pipphalīkhaṇḍacūrṇam /	SleSma-AGAta-ugra-vAta-praSamana-caturam pipPalI-KaNxa-cUrNam /
   grīṣme prāleyabhinnaṃ śaśikarasadṛśe bhājane saṃskṛtaṃ tad	grIzme prAleya-Binnam SaSi-kara-sadRSe BAjane saMskRtam tat-
   dattvā saṃghāya bhaktyāmarabhavanagato divyam āpnoti pānam // SRKK_75 //	dattvA saMGAya BaktyA-amara-Bavana-gataH divyam Apnoti pAnam // SRKK_75 //
   madhumadhuram udāram ādareṇa pravaragaṇāya dadāti pānakaṃ yaḥ /	maDu-maDuram udAram AdareNa pravara-gaNAya dadAti pAnakam yaH /
   divi bhuvi sakale sa pānam agryaṃ pibati ciraṃ pravarāṅganopanītam //	divi Buvi sakale sa pAnam agryam pibati ciram pravara-aFganA-upanItam //
   SRKK_76 //	SRKK_76 //
   śraddhāprasannamanaso bhuvi ye manuṣyāḥ saṃghāya pānakavaraṃ pradiśanti	SradDA-prasanna-manasaH Buvi ye manuzyAH saMGAya pAnaka-varam pradiSanti
   kāle /	kAle /
   saṃsāraparvatadarītaṭavāsasaṃsthās te prāpnuvanti satataṃ madhuraṃ supānam	saMsAra-parvata-darI-tawa-vAsa-saMsTAH te prApnuvanti satatam maDuram su-pAnam
   // SRKK_77 //	// SRKK_77 //
   // iti pānakathā //	// iti pAna-kaTA //
   XIV. Vastrakathā	XIV. Vastra-kaTA
   ye nīlapītaharitāruṇaśuklacitravarṇaprabhedaracitojjvalavastramālām /	ye nIla-pIta-harita-aruNa-Sukla-citra-varNa-praBeda-racita-ujjvala-vastra-mAlAm /
   yacchanti lokagurave sagaṇottamāya te prāpnuvanty abhimatapravarāmbarāṇi	yacCanti loka-gurave sa-gaNa-uttamAya te prApnuvanti aBimata-pravara-ambarANi
   // SRKK_78 //	// SRKK_78 //
   yaḥ saṃghāyāśeṣagaṇānāṃ pravarāya śrāddho bhaktyā cīvaramālāṃ pradadāti /	yaH saMGAya-aSeza-gaNAnAm pravarAya SrAdDaH BaktyA cIvara-mAlAm pradadAti /
   sa prāpnoti hrīvasanaṃ vastravariṣṭhaṃ kāṣāyaṃ ca kleśakaṣāyapratipakṣam	sa prApnoti hrI-vasanam vastra-varizWam kAzAyam ca kleSa-kazAya-pratipakzam
   // SRKK_79 //	// SRKK_79 //
   dattvā satpiṅgacitrastabakaviracitā nīlapītāvadātai	dattvA sat-piFga-citra-stabaka-viracitAH nIla-pIta-avadAtE
   raktair anyaiś ca ramyaiḥ suruciravasanaiś cīvaraiś cārumālāḥ /	raktEH anyEH ca ramyEH su-rucira-vasanEH cIvarEH cAru-mAlAH /
   divyaṃ vāmuktavastraṃ sugatasutagaṇāyābhirūpo manojño	divyam vA-amukta-vastram sugata-suta-gaNAya-aBirUpaH manojQaH-
   hrīvastrālaṃkṛtātmā bhavati paṭumatiḥ sarvadharmeśvaraḥ saḥ // SRKK_80 //	hrI-vastra-alaMkRta-AtmA Bavati pawumatiH sarva-DarmeSvaraH saH // SRKK_80 //
   // iti vastrakathā //	// iti vastra-kaTA //
   XV. Puṣpādikathā	XV. Puzpa-Adi-kaTA
   śakrādhikāḥ pravarabhogasamanvitās te padmendukāntivapuṣo varakīrtiyuktāḥ	Sakra-aDikAH pravara-Boga-samanvitAH te padma-indu-kAnti-vapuzaH vara-kIrti-yuktAH
   śatrūn vijitya rabhasā satataṃ bhavanti saṃghasya ye sukusumaiḥ prakiranti	SatrUn vijitya raBasA satatam Bavanti saMGasya ye su-kusumEH prakiranti
   pūjām // SRKK_81 //	pUjAm // SRKK_81 //
   nīlotpalapracayatulyaśarīragandhā vikhyātakīrtivimalāyatacārunetrāḥ /	nIlotpala-pracaya-tulya-SarIra-ganDAH viKyAta-kIrti-vimala-Ayata-cAru-netrAH /
   ratnopamā bhuvi caranti manuṣyabhūtā dattvā jine pravaradhūpam	ratna-upamAH Buvi caranti manuzya-BUtAH dattvA jine pravara-DUpam
   udāragandham // SRKK_82 //	udAra-ganDam // SRKK_82 //
   vaiḍūryamuktāmaṇibhūṣitāṅgāḥ kauśeyavastrāvṛtasarvakāyāḥ /	vExUrya-muktA-maNi-BUzita-aFgAH kOSeya-vastra-AvRta-sarva-kAyAH /
   narottamāḥ sarvajanair upetā bhavanti buddhe surabhipradānāt // SRKK_83 //	nara-uttamAH sarva-janEH upetAH Bavanti budDe suraBi-pradAnAt // SRKK_83 //
   rogādibhiḥ prabaladuḥkhakarair vimuktāḥ snigdhānanāḥ	roga-AdiBiH prabala-duHKa-karEH vimuktAH snigDa-AnanAH
   kanakatulyamanojñavarṇāḥ /	kanaka-tulya-manojQa-varNAH /
   rājyaṃ hi ye vigatakaṇṭakam āpnuvanti bhaiṣajyadānavidhinā tad uśanti	rAjyam hi ye vigata-kaNwakam Apnuvanti BEzajya-dAna-viDinA tat uSanti
   saṃghe // SRKK_84 //	saMGe // SRKK_84 //
   // iti puṣpādikathā //	// iti puzpa-Adi-kaTA //
   XVI. Praṇāmakathā	XVI. PraNAm-akaTA
   yac cakravartī kṣitipapradhānaiḥ kṛtvāñjaliṃ kuṇḍalacārugaṇḍaiḥ /	yat cakravartI kzitipa-praDAnEH kRtvA-aQjalim kuNxala-cAru-gaNxEH /
   bhaktyā svamūrdhnā bahu vandyate tad buddhapraṇāmāt kathayanti tajjñāḥ //	BaktyA sva-mUrDnA bahu vandyate tat budDa-praNAmAt kaTayanti tad-jQAH //
   SRKK_85 //	SRKK_85 //
   ye jātamātrāḥ prabhutāṃ prayānti śreṣṭhe kule janma sadaiva yeṣām /	ye jAta-mAtrAH praBu-tAm prayAnti SrezWe kule janma sadA-eva yezAm /
   hastyaśvayānaiś ca paribhramanti kṛtvā tu te śreṣṭhatare praṇāmam //	hasti-aSva-yAnEH ca pariBramanti kRtvA tu te SrezWatare praNAmam //
   SRKK_86 //	SRKK_86 //
   prathayati yaśo dhatte śreyo vivardhayati dyutiṃ	praTayati yaSaH Datte SreyaH vivarDayati dyutim
   harati duritaṃ sarvaṃ sarvaṃ hy arātim apāhate /	harati duritam sarvam sarvam hi arAtim apAhate /
   sugatiniyatāṃ loke nṝṇāṃ karoti ca saṃtatiṃ	su-gati-niyatAm loke nLNAm karoti ca saMtatim
   phalati ca śivāyānte 'vaśyaṃ munīndranamaskriyā // SRKK_87 //	Palati ca SivAya-ante avaSyam muni-indra-namaskriyA // SRKK_87 //
   cakrī nṛpo yad balakīrtiyukto dvātriṃśatā lakṣaṇabhūṣitāṅgaḥ /	cakrI nRpaH yat bala-kIrti-yuktaH dvAtriMSatA lakzaNa-BUzita-aFgaH /
   saṃjāyate vai kṣitipapradhāno buddhapraṇāmād dhi phalaṃ tad uktam //	saMjAyate vE kzitipa-praDAnaH budDa-praNAmAt Di Palam tat uktam //
   SRKK_88 //	SRKK_88 //
   evaṃ bahuguṇaṃ matvā matvā kāyaṃ ca bhaṅguram /	evam bahu-guNam matvA matvA kAyam ca BaFguram /
   buddhapraṇāmāt ko vidvān kāyakarmānyad ācaret // SRKK_89 //	budDa-praNAmAt kaH vidvAn kAya-karma-anyat Acaret // SRKK_89 //
   kas taṃ na namaḥ kuryād dṛṣṭvā dūrāt punarbhavād bhītaḥ /	kaH tam na namaH kuryAt dRzwvA dUrAt punarBavAt BItaH /
   kṛtvaikanamaskāraṃ bhavapāram avāpa yaddhetoḥ // SRKK_90 //	kRtvA-eka-namaskAram Bava-pAram avApa yat-hetoH // SRKK_90 //
   // iti praṇāmakathā //	// iti praNAma-kaTA //
   XVII. Ujjvālikādānakathā	XVII. UjjvAlikA-dAna-kaTA
   nānāsāraṅgarūpaprabhavamṛdumahadromasaṃślāghyavastrā	nAnA-sAraFga-rUpa-praBava-mRdu-mahat-roma-saMSlAGya-vastrA
   hemante garbhagehe priyatamavanitābāhuyugmopagūḍhāḥ /	hemante garBa-gehe priyatama-vanitA-bAhu-yugma-upagUXAH /
   yat krīḍanti kṣitīśā vividharasavarair annapānaiḥ samṛddhās	yat krIxanti kzitISA viviDa-rasa-varEH anna-pAnEH samRdDA-as
   tat syād ujjvālikāyāḥ phalam atimadhuraṃ bhikṣusaṃghārpitāyāḥ // SRKK_91	tat syAt ujjvAlikAyAH Palam ati-maDuram Bikzu-saMGa-arpitAyAH // SRKK_91
   jvālātaraṅgavikasaddahanopagūḍhāṃ bhīmasvanāṃ śiśiraśītavināśakartrīm /	jvAlA-taraFga-vikasat-dahana-upagUXAm BIma-svanAm SiSira-SIta-vinASa-kartrIm /
   ujjvālikāṃ munivarapravarāya dattvā dīptaprabho bhavati devamanuṣyaloke //	ujjvAlikAm muni-vara-pravarAya dattvA dIpta-praBaH Bavati deva-manuzya-loke //
   SRKK_92 //	SRKK_92 //
   gandharvāsurakinnaraiḥ sahacarā dedīpyamānānanā	ganDarva-asura-kinnarEH sahacarAH dedIpyamAna-AnanA
   vidyujjvālaśaracchaśāṅkasadṛśāḥ kāntābhir āliṅgitāḥ /	vidyut-jvAla-Sarad-SaSAFka-sadRSAH kAntABiH AliFgitAH /
   svarge yad vicaranti dīptavapuṣo līlāyamānāḥ surās	svarge yat vicaranti dIpta-vapuzaH lIlAyamAnAH surAH-
   tad dattvāryagaṇāya śītasamaye cojjvālikāṃ śraddhayā // SRKK_93 //	tat dattvA-Arya-gaNAya SIta-samaye ca-ujjvAlikAm SradDayA // SRKK_93 //
   jitvā ripūn ye gajavājiyuktān pṛthvīṃ samantād anuśāsayanti /	jitvA ripUn ye gaja-vAji-yuktAn pRTvIm samantAt anuSAsayanti /
   dīptānanā hemavibhūṣitāṅgā ujjvālikāyāḥ phalam eva teṣām // SRKK_94 //	dIpta-AnanAH hema-viBUzita-aFgAH ujjvAlikAyAH Palam eva tezAm // SRKK_94 //
   // ity ujjvālikādānakathā //	// iti ujjvAlikA-dAna-kaTA //
   XVIII. Pradīpakathā	XVIII. PradIpa-kaTA
   dharādharatiraskṛtaṃ paramadūradeśasthitaṃ	DarADara-tiraskRtam parama-dUra-deSa-sTitam
   susūkṣmam api vastu cātitimirotkarair āvṛtam /	su-sUkzmam api vastu ca-ati-timira-utkarEH AvRtam /
   karāgra iva saṃsthitaṃ yad aniruddhabhikṣur dṛśā	kara-agraH iva saMsTitam yat anirudDa-BikzuH dRSA
   dadarśa sugatasya dīpaparibodhanāt tat phalam // SRKK_95 //	dadarSa sugatasya dIpa-pariboDanAt tat Palam // SRKK_95 //
   buddhatvaṃ kila sugataḥ pradīpakena vyākārṣīn nanu nagarāvalambikāyāḥ /	budDa-tvam kila sugataH pradIpakena vyAkArzIt nanu nagara-avalambikAyAH /
   ko dadyād bhagavati na pradīpamālāṃ prāptyarthaṃ vimalamunīndralocanasya	kaH dadyAt Bagavati na pradIpa-mAlAm prApti-arTam vimala-muni-indra-locanasya
   // SRKK_96 //	// SRKK_96 //
   dūraṃ sūkṣmaṃ vyavahitaṃ dṛśyaṃ paśyanti ye janāḥ /	dUram sUkzmam vyavahitam dRSyam paSyanti ye janAH /
   jinapradīpamālāyās tat phalaṃ munayo jaguḥ // SRKK_97 //	jina-pradIpa-mAlAyAH tat Palam munayaH jaguH // SRKK_97 //
   dṛśyante yat kṣitīśāḥ śaśadharavapuṣo dīrghanīlotpalākṣā	dRSyante yat kzitISAH SaSaDara-vapuzaH dIrGa-nIla-utpala-akzA
   devā yad devalokaṃ varakanakanibhā bhāsayanti svakāntyā /	devAH yat deva-lokam vara-kanaka-niBAH BAsayanti sva-kAntyA /
   rājā yac cakravartī maṇikiraṇaśatair bhāsayan gāṃ prayāti	rAjA yat cakravartI maNi-kiraNa-SatEH BAsayan gAm prayAti
   tat sarvaṃ dīpadānād bhavati tanubhṛtāṃ śākyasiṃhāya bhaktyā // SRKK_98 //	tat sarvam dIpa-dAnAt Bavati tanuBRtAm SAkya-siMhAya BaktyA // SRKK_98 //
   loke yad bhānti martyāḥ kuvalayanayanāḥ subhruvo hemavarṇāḥ	loke yat BAnti martyAH kuvalaya-nayanAH suBruvaH hema-varNAH
   śakro yad devarājo daśaśatanayano bhāti divyāsanasthaḥ /	SakraH yat devarAjaH daSa-Sata-nayanaH BAti divya-Asana-sTaH /
   yad brahmā vītakāmaḥ pravarasuranato bhāti divye vimāne	yat brahmA vIta-kAmaH pravara-suranataH BAti divye vimAne
   dattvā tad dīpamālāṃ prabhavati suphalaṃ śāstṛcaitye narāṇām // SRKK_99 //	dattvA tat dIpa-mAlAm praBavati su-Palam SAstR-cEtye narANAm // SRKK_99 //
   // iti pradīpakathā //	// iti pradIpa-kaTA //
   XIX. Vihārakathā	XIX. VihAra-kaTA
   sarvarturamyavaraharmyatale narendrāḥ saṃgītigarbhajayajīvagirā ramante /	sarva-Rtu-ramya-vara-harmya-tale narendrAH saMgIti-garBa-jaya-jIva-girA ramante /
   śuddhāntavāravanitābhir aśītatāyāś cāturdiśāryayatisaṃghavihāradānāt //	SudDAnta-vAra-vanitABiH aSIta-tAyAH cAturdiSArya-yati-saMGa-vihAra-dAnAt //
   SRKK_100 //	SRKK_100 //
   buddhapracodanavaco 'pi muner aśeṣam ārocya sāryayatisaṃghavihārahetoḥ /	budDa-pracodana-vacaH api muneH aSezam Arocya sAryayati-saMGa-vihAra-hetoH /
   yaj jāgrato 'pi carataḥ svapataḥ sthitasya puṇyābhivṛddhir	yat jAgrataH api carataH svapataH sTitasya puNya-aBivRdDiH-
   upariprabhavāpramāṇā // SRKK_101 //	upari-praBava-apramANAH // SRKK_101 //
   prajñāvajraprahārapravidalitakalikṣmādharasya prasādāt	prajQA-vajra-prahAra-pravidalita-kalikzmA-Darasya prasAdAt-
   saṃghasyoddiśya sarvopakaraṇasubhagaṃ yo vihāraṃ karoti /	saMGasya-uddiSya sarva-upakaraNa-suBagam yaH vihAram karoti /
   prāsāde vaijayante pravaramaṇimaye stambhabhittau priyābhiḥ	prAsAde vEjayante pravara-maNi-maye stamBa-BittO priyABiH
   sārdhaṃ sarvarturamye ciram abhiramate devaloke sa eva // SRKK_102 //	sArDam sarva-Rtu-ramye ciram aBiramate deva-loke saH eva // SRKK_102 //
   śrīmadvitānavarapaṅkajacitravastraṃ nīlādisaṃsthagitabhittigṛhaṃ pradhānam	SrImat-vitAna-vara-paFkaja-citra-vastram nIla-Adi-saMsTagita-Bitti-gRham praDAnam
   dattvā gaṇāya guṇine pravarāya śākraṃ prāsādaratnam adhigacchati	dattvA gaNAya guNine pravarAya SAkram prAsAda-ratnam aDigacCati
   vaijayantam // SRKK_103 //	vEjayantam // SRKK_103 //
   // iti vihārakathā //	// iti vihAra-kaTA //
   XX. Śayanāsanadānakathā	XX. Śayana-Asana-dAna-kaTA
   paryaṅkaviṣṭarasamāstṛtatūlikāsu sīmantinīghanapayodharapīḍitāṅgāḥ /	paryaFka-vizwara-samAstRta-tUlikAsu sImantinI-Gana-payoDara-pIxita-aFgAH /
   saṃśerate kṣitibhujo niśi yaiḥ pradattaṃ śayyāsanaṃ śamitadoṣagaṇottamāya	saMSerate kzitiBujaH niSi yEH pradattam SayyA-Asanam Samita-doza-gaNa-uttamAya
   // SRKK_104 //	// SRKK_104 //
   divyastrīcārikāṇāṃ kalaravakalite citravastrāvṛtāyām	divya-strI-cArikANAm kala-rava-kalite citra-vastra-AvRtAyAm
   śayyāyāṃ ratnamayyāṃ surabhiparimalāmodavatyāṃ mahatyām /	SayyAyAm ratna-mayyAm suraBi-parimalAmodavatyAm mahatyAm /
   kāntābāhūpadhānaś ciraṃ amarapure nirbhayas tatra śete	kAntA-bAhu-upaDAnaH ciram amarapure nirBayaH tatra Sete
   yat tac chayyāsanānāṃ phalam idam uditaṃ bhikṣusaṃghāya dānāt // SRKK_105	yat tat SayyA-AsanAnAm Palam idam uditam Bikzu-saMGAya dAnAt // SRKK_105
   karpūracandanavarāguruliptagātrā divyāṅganāstanayugāntaravartidehāḥ /	karpUra-candana-vara-aguru-lipta-gAtrAH divya-aFganA-stana-yuga-antara-varti-dehAH /
   nityaṃ svapanti varavastrasutūlikāyāṃ stūpāya cātra śayanāsanadānatas tat	nityam svapanti vara-vastra-sutUlikAyAm stUpAya ca-atra Sayana-Asana-dAnataH tat-
   // SRKK_106 //	// SRKK_106 //
   // iti śayanāsanadānakathā //	// iti Sayana-Asana-dAna-kaTA //
   XXI. Kṣetrakathā	XXI. Kzetra-kaTA
   yad dvīpāṃś caturo vijitya rabhasād yāto maghonaḥ puraṃ	yat dvIpAn caturaH vijitya raBasAt yAtaH maGonaH puram
   māndhātā tridaśādhipāc ca mudito lebhe yad ardhāsanam /	mAnDAtA tridaSADipAt ca muditaH leBe yat arDAsanam /
   saptāhaṃ ca hiraṇyavṛṣṭir atulāyātāsya yan mandire	sapta-aham ca hiraNya-vRzwiH atulA-AyAta-asya yat mandire
   tat pātrapratipāditasya mahato dānasya citraṃ phalam // SRKK_107 //	tat pAtra-pratipAditasya mahataH dAnasya citram Palam // SRKK_107 //
   tac ca pātraṃ caturdhā tu gatiduḥkhādibhedataḥ /	tat ca pAtram caturDA tu gati-duHKa-Adi-BedataH /
   pṛthak pṛthak phalaṃ tasmād viśiṣṭaṃ jāyate nṛṇām // SRKK_108 //	pRTak pRTak Palam tasmAt viSizwam jAyate nRNAm // SRKK_108 //
   vṛttānanāḥ kuvalayendusamānavarṇā martyāḥ sadā vimaladṛṣṭiviśālavakṣāḥ /	vRtta-AnanAH kuvalaya-indu-samAna-varNAH martyAH sadA vimala-dRzwi-viSAla-vakzAH /
   dānān manuṣyagatikeṣu samāpnuvanti ramyāṇi yānaśayanāsanabhojanāni //	dAnAn manuzya-gatikezu samApnuvanti ramyANi yAna-Sayana-Asana-BojanAni //
   SRKK_109 //	SRKK_109 //
   glāneṣu yan naravarāḥ pradiśanti dānaṃ dīneṣu durbaladhaneṣu kṛpānvitā ye	glAnezu yat nara-varAH pradiSanti dAnam dInezu durbala-Danezu kRpA-anvitA ye
   lakṣmīṃ hi te samadhigamya narendratulyāḥ krīḍanti nityamuditāḥ saha	lakzmIm hi te samaDigamya narendra-tulyAH krIxanti nitya-m-uditAH saha
   putrabhṛtyaiḥ // SRKK_110 //	putra-BRtyEH // SRKK_110 //
   candrānanāḥ pravaradehaviśālanetrā bālārkatulyavapuṣaḥ śubhakīrtiyuktāḥ /	candra-AnanAH pravara-deha-viSAla-netrAH bAla-arka-tulya-vapuzaH SuBa-kIrti-yuktAH /
   rājyaṃ narā vigataśatrubhayaṃ labhante sarvaṃ hi tat svagurumātṛjaneṣu	rAjyam narAH vigata-Satru-Bayam laBante sarvam hi tat sva-guru-mAtR-janezu
   dānāt // SRKK_111 //	dAnAt // SRKK_111 //
   yad gacchanti kṣitīśā hayarathakaribhir vandyamānā janaughaiś	yat gacCanti kzitISAH haya-raTa-kariBiH vandyamAnAH jana-oGES
   chattraiḥ sauvarṇadaṇḍaiḥ śaśikarasadṛśai ruddhatīkṣṇārkapādaḥ /	CattrEH sOvarNa-daNxEH SaSi-kara-sadRSEH rudDa-tIkzNa-arka-pAdaH /
   rājā yac chakravartī varanṛpatiśatair yāti sārdhaṃ pṛthivyāṃ	rAjA yat SakravartI vara-nRpati-SatEH yAti sArDam pRTivyAm
   kṣetre samyak tad etat pravaraguṇaphalaṃ śodhite dānabījāt // SRKK_112 //	kzetre samyak tat etat pravara-guNa-Palam SoDite dAna-bIjAt // SRKK_112 //
   māndhātā mudgadānāt kṣitipatir abhavat pāṃśudānād aśoko	mAnDAtA mudga-dAnAt kzitipatiH aBavat pAMSu-dAnAt aSokaH-
   rājā vai kapphiṇākhyas tridaśapatir abhūt pañcasārapradānāt /	rAjA vE kapPiNa-AKyaH tridaSa-patiH aBUt paQcasAra-pradAnAt /
   citrākhyaḥ kṣīradānān madhu panasayutaṃ kṣīṇadoṣāya dattvā	citra-AKyaH kzIra-dAnAt maDu panasa-yutam kzINa-dozAya dattvA
   prāptaṃ vai kṣmāpatitvaṃ surapatibhavane siṃhanāmnādhipatyam // SRKK_113	prAptam vE kzmApati-tvam surapati-Bavane siMhanAmnA-ADipatyam // SRKK_113
   dattaṃ bahv api naiva tad bahuphalaṃ satpātrahīnaṃ dhanaṃ	dattam bahu api na-eva tat bahu-Palam sat-pAtra-hInam Danam
   kṣiptaṃ balbajakaṇṭakākulatale kṣetre kṣite bījavat /	kziptam balbaja-kaNwaka-Akula-tale kzetre kzite bIja-vat /
   rāgadveṣatamomalavyapagate pātre guṇālaṃkṛte	rAga-dveza-tamaH-mala-vyapagate pAtre guNa-alaMkRte
   dānaṃ svalpam api prayāti bahutāṃ nyagrodhabījaṃ yathā // SRKK_114 //	dAnam su-alpam api prayAti bahu-tAm nyagroDa-bIjam yaTA // SRKK_114 //
   // iti kṣetrakathā //	// iti kzetra-kaTAH //
   XXII. Vicitrakathā	XXII. Vicitra-kaTA
   yo dharmaratnaṃ likhatīha nityaṃ śṛṇoti tac cintayate sadaiva /	yaH Darma-ratnam liKati-iha nityam SRNoti tat cintayate sadA-eva /
   saṃbhāvanāṃ vā yadi cātra kuryāj jātismaratvaṃ labhate sa nityam //	saMBAvanAm vA yadi ca-atra kuryAt jAti-smara-tvam laBate sa nityam //
   SRKK_115 //	SRKK_115 //
   yad devaloke varakalpavṛkṣāḥ sarvārthasaṃsiddhikarā bhavanti /	yat deva-loke vara-kalpavRkzAH sarva-arTa-saMsidDi-karAH Bavanti /
   devottamānāṃ sukhahetubhūtās tat gopradānasya phalaṃ viśālam // SRKK_116	deva-uttamAnAm suKa-hetu-BUtAH tat go-pradAnasya Palam viSAlam // SRKK_116
   yad garbhe paripuṣṭim eti śucibhiḥ pronnīyamāno rasair	yat garBe paripuzwim eti SuciBiH pronnIyamAnaH rasEH-
   bālye yan madhusarpiṣī ca pibati kṣīraṃ ca kāle punaḥ /	bAlye yat maDu-sarpizI ca pibati kzIram ca kAle punar /
   bhinnendīvarakesaradyutiyutaṃ pānaṃ ca yad yauvane	Binna-indIvara-kesara-dyuti-yutam pAnam ca yat yOvane
   vṛddhatve ca yathepsitaṃ vararasaṃ tad gopradānodbhavam // SRKK_117 //	vRdDa-tve ca yaTA-Ipsitam vara-rasam tat go-pradAna-udBavam // SRKK_117 //
   siṃhāsanaṃ pramudito ruciraṃ gaṇāya bhaktyā dadāti vidhivat khalu yaḥ sa	siMhAsanam pramuditaH ruciram gaNAya BaktyA dadAti viDivat Kalu yaH sa
   dātā / siṃhāsanāni labhate pravarāṇy abhedyaṃ vajrāsanaṃ ca	dAtA / siMhAsanAni laBate pravarANi aBedyam vajrAsanam ca
   surapannagasiddhavandyam // SRKK_118 //	sura-pannaga-sidDa-vandyam // SRKK_118 //
   sauvarṇapātre satataṃ narendrā yat kṣīram aśnanti rasādiyuktam /	sOvarNa-pAtre satatam narendrAH yat kzIram aSnanti rasa-Adi-yuktam /
   lakṣmīsamṛddhāś ca narīr labhante padmānanās tan mahiṣīpradānāt //	lakzmI-samRdDAH ca narIH laBante padma-AnanAH tat mahizI-pradAnAt //
   SRKK_119 //	SRKK_119 //
   yānapradānena sadāturāṇāṃ sudurbalānāṃ vahanena caiva /	yAna-pradAnena sat-A-AturANAm su-durbalAnAm vahanena ca-eva /
   saṃmānanāṃ vai kurute gurūṇām ṛddhiṃ samāpnoti naras tu tena // SRKK_120	saMmAnanAm vE kurute gurUNAm RdDim samApnoti naraH tu tena // SRKK_120
   aśvair vicitraiḥ satataṃ vahanti suvarṇapattracchuritair narendrāḥ /	aSvEH vicitrEH satatam vahanti suvarNa-pattra=-CuritEH narendrAH /
   ṛddhyā ca gacchanti sudūradeśaṃ yānapradānāt tu tad eva martyāḥ //	RdDyA ca gacCanti su-dUra-deSam yAna-pradAnAt tu tat eva martyAH //
   SRKK_121 //	SRKK_121 //
   hārārdhahāraiḥ kaṭakair upetāḥ krīḍanti deveṣu manojñavarṇāḥ /	hAra-arDa-hArEH kawakEH upetAH krIxanti devezu manojQa-varNAH /
   sārdhaṃ hi yat tat tridaśādhipena niḥsaṅgadānāt pravadanti santaḥ //	sArDam hi yat tat tridaSa-aDipena niHsaFga-dAnAt pravadanti santaH //
   SRKK_122 //	SRKK_122 //
   bhītān samāśvāsayate sadaiva dhīmān naro vākpratipādanena /	BItAn samASvAsayate sadA-eva DImAn naraH vAc-pratipAdanena /
   sarvair na māraiḥ paribhūyate 'sau vākyaṃ ca nityaṃ madhuraṃ śṛṇoti //	sarvEH na mArEH pariBUyate asO vAkyam ca nityam maDuram SRNoti //
   SRKK_123 //	SRKK_123 //
   yad arhayantīha jinasya vākyaiḥ kleśāribhaṅgair bhuvi dharmadhātum /	yat arhayanti-iha jinasya vAkyEH kleSa-ari-BaFgEH Buvi DarmaDAtum /
   saṃsārasaukhyaṃ tv anubhūya sarvaṃ dharmeśvaratvaṃ pravaraṃ labhante //	saMsAra-sOKyam tu anuBUya sarvam DarmeSvara-tvam pravaram laBante //
   SRKK_124 //	SRKK_124 //
   pratiśrayaṃ te pradiśanti santaḥ sarvatra kāle śramapīḍitānām /	pratiSrayam te pradiSanti santaH sarvatra kAle Srama-pIxitAnAm /
   te yānti nākaṃ satataṃ prahṛṣṭāḥ śakreṇa sārdhaṃ ca sadā ramante //	te yAnti nAkam satatam prahRzwAH SakreNa sArDam ca sadA ramante //
   SRKK_125 //	SRKK_125 //
   ye ropayantīha sukānanāni vṛkṣāṃś ca puṣpāṇi ca gandhavanti /	ye ropayanti-iha su-kAnanAni vRkzAn ca puzpANi ca ganDavanti /
   cyutvāpi te yānti divaṃ manuṣyā udyānamālādyupabhogayuktāḥ // SRKK_126 //	cyutvA-api te yAnti divam manuzyAH udyAna-mAlA-Adi-upaBoga-yuktAH // SRKK_126 //
   kurvanti setuṃ viṣame pradeśe pānīyamadhye 'pi ca ye manuṣyāḥ /	kurvanti setum vizame pradeSe pAnIya-maDye api ca ye manuzyAH /
   svargaṃ sadā bhogasamanvitaṃ hi yānty uttamaṃ te varahemagātrāḥ //	svargam sadA Boga-samanvitam hi yAnti uttamam te vara-hema-gAtrAH //
   SRKK_127 //	SRKK_127 //
   vāpītaḍāgāni suśobhanāni kṛtvā narāḥ svargam avāpnuvanti /	vApI-taxAgAni su-SoBanAni kRtvA narAH svargam avApnuvanti /
   ihaiva loke ca manuṣyabhūtā rājyāni ramyāṇi sukhāvahāni // SRKK_128 //	iha-eva loke ca manuzya-BUtAH rAjyAni ramyANi suKa-AvahAni // SRKK_128 //
   kūpān maṭhān sattvasamāśrayāṃś ca vātātapatrāṇanimittabhūtān /	kUpAt maWAn sattva-samASrayAn ca vAta-Atapa-trANa-nimitta-BUtAn /
   ye kārayanti pravarān manuṣyās te devabhūtāḥ sukhino bhavanti // SRKK_129	ye kArayanti pravarAn manuzyAH te deva-BUtAH suKinaH Bavanti // SRKK_129
   chattrāṇi ye vā pratipādayanti sūryāṃśutāpena suduḥkhiteṣu /	CattrANi ye vA pratipAdayanti sUrya-aMSu-tApena su-duHKitezu /
   chattropagās te jitaśatrusaṃghā bhavanti nityaṃ varasaukhyayuktāḥ //	Cattra-upagAH te jita-Satru-saMGAH Bavanti nityam vara-sOKya-yuktAH //
   SRKK_130 //	SRKK_130 //
   pādāśrayaṃ citram upānahau ca sarveṣu sattveṣu diśanti bhaktyā /	pAda-ASrayam citram upAnahO ca sarvezu sattvezu diSanti BaktyA /
   yānottamais te suciraṃ prayānti deveṣu martyesu sadopapannāḥ // SRKK_131	yAna-uttamEH te su-ciram prayAnti devezu martyesu sadA-upapannAH // SRKK_131
   śaṃsanti ye jinavaraṃ guṇakīrtanena kāyapraṇāmakriyayā ca gurūṃś ca sarvān	SaMsanti ye jinavaram guNa-kIrtanena kAya-praNAma-kriyayA ca gurUn ca sarvAn
   saṃmānanāṃ gurukulāt samavāpnuvanti jātiṃ tathaiva vacanapratisaṃvidaṃ ca	saMmAnanAm guru-kulAt samavApnuvanti jAtim taTA-eva vacana-pratisaMvidam ca
   // SRKK_132 //	// SRKK_132 //
   mṛdaṅgavīṇāpaṭahādibhir ye kurvanti pūjāṃ sugatottamānām /	mRdaFga-vINA-pawaha-AdiBiH ye kurvanti pUjAm sugata-uttamAnAm /
   manuṣyabhūtāḥ sumanojñavākyāḥ śṛṇvanti śabdān sumanojñarūpān // SRKK_133	manuzya-BUtAH sumanojQa-vAkyAH SRNvanti SabdAn su-manojQa-rUpAn // SRKK_133
   yaṣṭiṃ samāropayati prahṛṣṭaś chattraṃ ca ghaṇṭāṃ sugatasya caitye /	yazwim samAropayati prahRzwaH Cattram ca GaNwAm sugatasya cEtye /
   chattrāvalīṃ vā kurute sa tena lakṣmīṃ samāpnoti naro viśālām // SRKK_134	Cattra-AvalIm vA kurute sa tena lakzmIm samApnoti naraH viSAlAm // SRKK_134
   manuṣyabhūto bhuvi yaḥ samantād īśatvam āpnoti balena yuktaḥ /	manuzya-BUtaH Buvi yaH samantAt ISa-tvam Apnoti balena yuktaH /
   keyūramuktābharaṇair upeto bhūmipradānāt tad uśanti santaḥ // SRKK_135 //	keyUra-mukta-ABaraNEH upetaH BUmi-pradAnAt tat uSanti santaH // SRKK_135 //
   bimbaṃ karoti pravaraṃ jinasya stūpaṃ ca vā chattravarair upetam /	bimbam karoti pravaram jinasya stUpam ca vA Cattra-varEH upetam /
   dhātuṃ samāropayatīha yaś ca svargaṃ samāpnoti naras tu tena // SRKK_136	DAtum samAropayati-iha yaH ca svargam samApnoti naraH tu tena // SRKK_136
   ye buddham uddiśya mahānti nityaṃ kurvanti mṛdgomayalepanāni /	ye budDam uddiSya mahAnti nityam kurvanti mRd-gomaya-lepanAni /
   puṣpaṃ phalaṃ bhojanapānakaṃ vā yacchanti te rājabalaṃ labhante //	puzpam Palam Bojana-pAnakam vA yacCanti te rAja-balam laBante //
   SRKK_137 //	SRKK_137 //
   dīpān udārān vividhāṃś ca gandhān puṣpāṇi dhūpaṃ guḍapānakaṃ vā /	dIpAn udArAn viviDAn ca ganDAn puzpANi DUpam guxa-pAnakam vA /
   diśanti saṃghasya tathā ca hema bhavanti te devasukhena yuktāḥ // SRKK_138	diSanti saMGasya taTA ca hema Bavanti te deva-suKena yuktAH // SRKK_138
   stūpāṅganaṃ dhātuvaraṃ vihāraṃ ye śodhayantīha narāḥ prayatnaiḥ /	stUpAFganam DAtu-varam vihAram ye SoDayanti-iha narAH prayatnEH /
   nirmālyam ebhyaś ca samudvahanti te hemavarṇāḥ sudṛśo bhavanti // SRKK_139	nirmAlyam eByaH ca samudvahanti te hema-varNAH su-dRSaH Bavanti // SRKK_139
   ujjvālikāṃ ye pradiśanti sadbhyaḥ śītāgame vastram athāpi geham /	ujjvAlikAm ye pradiSanti sadByaH SIta-Agame vastram aTa-api geham /
   pānaṃ vicitraṃ varakanyakāṃ vā te janmabhūmau sukhino bhavanti // SRKK_140	pAnam vicitram vara-kanyakAm vA te janma-BUmO suKinaH Bavanti // SRKK_140
   dīrghāyur eva bhuvi sarvarujā vimuktaḥ prāpnoti saukḥyam atulaṃ satataṃ	dIrGa-AyuH eva Buvi sarva-rujA vimuktaH prApnoti sOkHyam atulam satatam
   prahṛṣṭaḥ /	prahRzwaH /
   devodbhavāni vividhāni sukhāni bhuṅkte prāṇātipātavirataḥ khalu yas tu	deva-udBavAni viviDAni suKAni BuFkte prANa-atipAta-virataH Kalu yaH tu
   vidvān // SRKK_141 //	vidvAn // SRKK_141 //
   dṛṣṭvā parasya vibhavaṃ na karoti cauryaṃ guptiṃ ca yaḥ prakurute	dRzwvA parasya viBavam na karoti cOryam guptim ca yaH prakurute
   parirakṣaṇārtham /	parirakzaNa-arTam /
   prāpnoty asau draviṇasaṃpadam aprameyāṃ sarvais tu taskaranṛpādiśatair	prApnoti asO draviNa-saMpadam aprameyAm sarvEH tu taskara-nRpa-Adi-SatEH-
   ahāryām // SRKK_142 //	ahAryAm // SRKK_142 //
   dārān parasya parivarjayatīha yo 'sau dārān asau labhata eva manojñarūpān	dArAn parasya parivarjayati-iha yaH asO dArAn asO laBate eva manojQa-rUpAn
   śatrūdbhavo na hi janasya kadā cid eva lokasya vai bhavati viśvasanīya eva	Satru-udBavaH na hi janasya kadA cit eva lokasya vE Bavati viSvasanIyaH eva
   // SRKK_143 //	// SRKK_143 //
   nīlotpalasyaiva yathā hi gandho manojñarūpaḥ satataṃ pravāti /	nIlotpalasya-eva yaTA hi ganDaH manojQa-rUpaH satatam pravAti /
   tadvan manuṣyasya hi vāti gandho mukhād asatyaṃ tu na vakti yaś ca //	tadvat manuzyasya hi vAti ganDaH muKAt asatyam tu na vakti yaH ca //
   SRKK_144 //	SRKK_144 //
   sanmitrasamdhiṃ nṛpateś ca pūjāṃ bhaktyānvitaṃ putrakalatrabhṛtyam /	sat-mitra-samDim nRpateH ca pUjAm BaktyA-anvitam putra-kalatra-BRtyam /
   bhogān udārān sukham aprameyaṃ prāpnoti nityaṃ piśunād vimuktaḥ //	BogAn udArAn suKam aprameyam prApnoti nityam piSunAt vimuktaH //
   SRKK_145 //	SRKK_145 //
   ānandaśabdaṃ madhuraṃ śṛṇoti vākyāni nityaṃ sumanojñakāni /	Ananda-Sabdam maDuram SRNoti vAkyAni nityam su-manojQakAni /
   deveṣu martyeṣu ca jāyate 'sau pāruṣyavākyād virato naro yaḥ // SRKK_146	devezu martyezu ca jAyate asO pAruzya-vAkyAt virataH naraH yaH // SRKK_146
   dharmārthasatyaniratā khalu yasya vāṇī loke sadā priyatamā bhavatīha	Darma-arTa-satya-niratA Kalu yasya vANI loke sadA priyatamA Bavati-iha
   nityam /	nityam /
   saṃpūjanāṃ sa labhate bahuratnajātair yāyāc cyuto vibudhalokam	saMpUjanAm sa laBate bahu-ratna-jAtEH yAyAt cyutaH vibuDa-lokam
   anantasaukhyam // SRKK_147 //	ananta-sOKyam // SRKK_147 //
   sa tīvrarāgo bhavatīha naiva bhogair udāraiḥ satataṃ ca yuktaḥ /	sa tIvra-rAgaH Bavati-iha na-eva BogEH udArEH satatam ca yuktaH /
   ādeyavākyaḥ pṛthukīrtiyuktaḥ parasvatṛṣṇāvirato hi yo vai // SRKK_148 //	Adeya-vAkyaH pRTu-kIrti-yuktaH para-sva-tRzNA-virataH hi yaH vE // SRKK_148 //
   prāsādikatvaṃ labhate sa nityaṃ sphītaṃ sukhaṃ rājyadhanādi loke /	prAsAdika-tvam laBate sa nityam sPItam suKam rAjya-Dana-Adi loke /
   brahmatvam āsādayatīha samyaṅ maitrasya cittasya vaśān manuṣyaḥ //	brahma-tvam AsAdayati-iha samyak mEtrasya cittasya vaSAt manuzyaH //
   SRKK_149 //	SRKK_149 //
   svargāpavargaṃ samavāptukāmair narais tu nityaṃ samupārjanīyā /	svarga-apavargam samavAptu-kAmEH narEH tu nityam samupArjanIyAH /
   astitvadṛṣṭiḥ paramā hi yasmāt sarvasya sā vai kuśalasya mūlam // SRKK_150	astitva-dRzwiH paramA hi yasmAt sarvasya sA vE kuSalasya mUlam // SRKK_150
   śraddhānirākṛtamater na virohatīha puṇyaṃ hy udārabhuvanatrayasaukhyakāri	SradDA-nirAkRta-mateH na virohati-iha puNyam hi udAra-Buvanatraya-sOKya-kAri
   tasmān nareṇa viduṣā satataṃ niṣevyā śraddhā samastaguṇaratnanidhānabhūtā	tasmAt nareNa viduzA satatam nizevyA SradDA samasta-guNa-ratna-niDAna-BUtAH-
   // SRKK_151 //	// SRKK_151 //
   śraddhā śubhasya jananī jananī yathaiva saivādito manasi sādhujanair	SradDA SuBasya jananI jananI yaTA-eva sA-eva-Aditas manasi sADu-janEH-
   niveśyā /	niveSyAH /
   śraddhākarena rahito na hi bodhipakṣasaddharmaratnanikaragrahaṇe samarthaḥ	SradDA-karena rahitaH na hi boDi-pakza-sad-Darma-ratna-nikara-grahaNe samarTaH
   // SRKK_152 //	// SRKK_152 //
   bhraṣṭo yathādhipatyād aiśvaryaphalāni na hy avāpnoti /	BrazwaH yaTA-ADipatyAt ESvarya-PalAni na hi avApnoti /
   śraddhendriyavibhraṣṭo na tathāryaphalāny avāpnoti // SRKK_153 //	SradDA-indriya-viBrazwaH na taTA-Arya-PalAni avApnoti // SRKK_153 //
   tasmān nareṇa viduṣā sugatādikeṣu kāryaṃ manaḥprasadanaṃ satataṃ hiteṣu /	tasmAt nareNa viduzA sugata-Adikezu kAryam manaH-prasadanam satatam hitezu /
   niḥśeṣadoṣaśamanāya na cānyad asti śraddhā yathā dahati doṣagaṇaṃ samastam	niHSeza-doza-SamanAya na ca-anyat asti SradDA yaTA dahati doza-gaNam samastam
   // SRKK_154 //	// SRKK_154 //
   dīnāḥ kuvāsavo mūḍhāḥ kapālāṅkitapāṇayaḥ /	dInAH ku-vAsavaH mUXAH kapAla-aFkita-pANayaH /
   darśayanty eva lokasya hy adātuḥ phalam īdṛśam // SRKK_155 //	darSayanti eva lokasya hi adAtuH Palam IdRSam // SRKK_155 //
   dagdhasthūṇasamucchrayāḥ pratigṛhaṃ pretopamā bhaikṣukāḥ	dagDa-sTUNa-samucCrayAH pratigRham preta-upamAH BEkzukAH
   śaśvat kṣudvihatā bhramanti yad amī dehīti bāhūcchritāḥ /	SaSvat kzuD-vihatAH Bramanti yat amI dehi-iti bAhu-ucCritAH /
   dūropadrutasārameyanivahā vyāvṛtya tiṣṭhanty api	dUra-upadruta-sArameya-nivahAH vyAvRtya tizWanti api
   prāyo 'lpaṃ sakṛd apy amībhir aśanam dattaṃ na kasmai cana // SRKK_156 //	prAyas alpam sakRt api amIBiH aSanam dattam na kasmE canaH // SRKK_156 //
   sūcīmukhāḥ kuharanetraviśuṣkagātrāḥ keśāmbarā ravikaraiḥ paripītabhāsaḥ /	sUcImuKAH kuhara-netra-viSuzka-gAtrAH keSa-ambarAH ravi-karEH paripIta-BAsaH /
   pretāḥ sadā salilalālasayā yad ārtās tat pānadānavikalasya phalaṃ vadanti	pretAH sadA salila-lAlasayA yat ArtAH tat pAna-dAna-vikalasya Palam vadanti
   // SRKK_157 //	// SRKK_157 //
   dānaṃ sarvasukhaṃ mahābhayaharaṃ bhāgyaṃ mahac cārthadaṃ	dAnam sarva-suKam mahA-Baya-haram BAgyam mahat ca-arTa-dam
   nānākāraviśālakauśalapadaṃ sarvair guṇālaṃkṛtam /	nAnA-AkAra-viSAla-kOSala-padam sarvEH guNa-alaMkRtam /
   tasmād dānam anekadoṣaśamanaṃ saṃsāraghorāpahaṃ	tasmAt dAnam aneka-doza-Samanam saMsAra-Gora-apaham
   kṣuttṛṣṇādisuśoṣaṇaṃ śubhakaraṃ kuryur narā yatnataḥ // SRKK_158 //	kzut-tRzNA-Adi-su-SozaNam SuBa-karam kuryuH narAH yatnatas // SRKK_158 //
   // iti vicitrakathā //	// iti vicitra-kaTA //
   Saṃgrahaślokāḥ	SaMgrahaSlokAH
   puṇyotsāhanaṃ śravaṇaṃ durlabhaṃ tyāgapuṇyayoḥ /	puNya-utsAhanam SravaNam durlaBam tyAga-puNyayoH /
   bimbaṃ snānaṃ tathā gandhaś chattraṃ dhātoś ca ropaṇam // 1 //	bimbam snAnam taTA ganDaH Cattram DAtoH ca ropaNam // 1 //
   maṇḍalaṃ bhojanaṃ pānaṃ vastraṃ puṣpādivarṇanam /	maNxalam Bojanam pAnam vastram puzpa-Adi-varNanam /
   praṇāmojjvālikādīpavihāraśayanāsanam // 2 //	praNAma-ujjvAlikA-dIpa-vihAra-Sayana-Asanam // 2 //
   kṣetraṃ vicitraṃ caivānta ity etā bahudhā bhṛśam /	kzetram vicitram ca-eva-ante iti etAH bahuDA BRSam /
   kathā dvāviṃśatiḥ proktā bhūyo dānasya varṇane // 3 //	kaTA dvAviMSatiH proktAH BUyas dAnasya varNane // 3 //
   XXIII. Śīlakathā	XXIII. ŚIla-kaTA
   yathāmbupūrṇaḥ sabhujaṅgamo hradaḥ praphullaśākhaś ca sakaṇṭako drumaḥ /	yaTA-ambu-pUrNaH sa-BujaFgamaH hradaH praPulla-SAKaH ca sakaNwakaH drumaH /
   śrutena vittena kulena cānvitas tathāvidhaḥ śīlaparāṅmukho janaḥ //	Srutena vittena kulena ca-anvitaH taTAviDaH SIla-parAFmuKaH janaH //
   SRKK_159 //	SRKK_159 //
   varaṃ daridro 'pi suśīlavān bhaven na cārthavān apy analaṃkṛto guṇaiḥ /	varam daridraH api su-SIlavAn Bavet na ca-arTavAn api analaMkRtaH guNEH /
   daridrabhāve 'pi hi sajjanaḥ stuto raso guṇānām amṛtād viśiṣyate //	daridra-BAve api hi sat-janaH stutaH rasaH guNAnAm amRtAt viSizyate //
   SRKK_160 //	SRKK_160 //
   saṃmānayanti guravo guṇavantam āryaṃ tejasvino 'pi dhanino 'pi manasvino	saMmAnayanti guravaH guNavantam Aryam tejasvinaH api DaninaH api manasvinaH-
   'pi /	api /
   tasmān naro narapater api yaḥ sakāśāt saṃmānam icchati sa rakṣatu śīlam	tasmAt naraH narapateH api yaH sakASAt saMmAnam icCati sa rakzatu SIlam
   eva // SRKK_161 //	eva // SRKK_161 //
   loke sukhaṃ viṣayajaṃ sabhayaṃ savairaṃ dharmātmanaḥ kṛtamateḥ sukham	loke suKam vizaya-jam sa-Bayam sa-vEram Darma-AtmanaH kRtamateH suKam
   uttamaṃ tu /	uttamam tu /
   tasmān naraḥ sukham udāram ahāryam āryaṃ yaḥ prāptum icchati sa rakṣatu	tasmAt naraH suKam udAram ahAryam Aryam yaH prAptum icCati sa rakzatu
   śīlam eva // SRKK_162 //	SIlam eva // SRKK_162 //
   yo bhraṣṭaśīlavinayasya vināśakāle trāsaḥ samāviśati śīlavato na so 'sti /	yaH Brazwa-SIla-vinayasya vinASa-kAle trAsaH samAviSati SIlavataH na saH asti /
   tasmāt prahṛṣṭavinayaḥ paralokam ante yo gantum icchati sa rakṣatu śīlam	tasmAt prahRzwa-vinayaH para-lokam ante yaH gantum icCati sa rakzatu SIlam
   eva // SRKK_163 //	eva // SRKK_163 //
   śīlena niścayadṛḍhena divaṃ prayāti nātmaklamena na kudṛṣṭikṛtair	SIlena niScaya-dRXena divam prayAti na-Atma-klamena na kudRzwi-kRtEH-
   vimārgaiḥ /	vimArgEH /
   tasmād ṛte 'pi vanavāsam ṛte 'pi liṅgaṃ yaḥ svargam icchati sa rakṣatu	tasmAt Rte api vana-vAsam Rte api liFgam yaH svargam icCati sa rakzatu
   śīlam eva // SRKK_164 //	SIlam eva // SRKK_164 //
   śīlaṃ vināśaharaṇāvaraṇādirakṣā śīlaṃ dhanaṃ paramam āryam ahāryam anyaiḥ	SIlam vinASa-haraNa-AvaraNa-Adi-rakzA SIlam Danam paramam Aryam ahAryam anyEH
   śīlaṃ sthiraṃ vyupaśame 'py anugāmi mitraṃ śīlaṃ vibhūṣaṇam ṛte 'pi	SIlam sTiram vyupaSame api anugAmi mitram SIlam viBUzaNam Rte api
   vibhūṣaṇebhyaḥ // SRKK_165 //	viBUzaNeByaH // SRKK_165 //
   na hy asti śīlasadṛśaṃ hitakāri mitraṃ snigdhāśayo na khalu śīlasamo 'sti	na hi asti SIla-sadRSam hita-kAri mitram snigDa-ASayaH na Kalu SIla-samaH asti
   bandhuḥ /	banDuH /
   mātā pitā ca tanayāya vidhātum icched yaḥ śīlam ūrjitaphalaṃ hitam	mAtA pitA ca tanayAya viDAtum icCet yaH SIlam Urjita-Palam hitam
   ādadhātu // SRKK_166 //	AdaDAtu // SRKK_166 //
   // iti śīlakathā //	// iti SIla-kaTA //
   XXIV. Kṣāntikathā	XXIV. KzAnti-kaTA
   sarvam etat sucaritaṃ dānaṃ sugatapūjanam /	sarvam etat su-caritam dAnam sugata-pUjanam /
   kṛtaṃ kalpasahasrair yat pratighaḥ pratihanti tat // SRKK_167 //	kRtam kalpa-sahasrEH yat pratiGaH pratihanti tat // SRKK_167 //
   na ca dveṣasamaṃ pāpaṃ na ca kṣāntisamaṃ tapaḥ /	na ca dveza-samam pApam na ca kzAnti-samam tapaH /
   tasmāt kṣāntiṃ prayatnena bhāvayed vividhair nayaiḥ // SRKK_168 //	tasmAt kzAntim prayatnena BAvayet viviDEH nayEH // SRKK_168 //
   manaḥ śamaṃ na gṛhṇāti na prītisukham aśnute /	manaH Samam na gRhNAti na prIti-suKam aSnute /
   na nidrāṃ na dhṛtiṃ yāti dveṣaśalye hṛdi sthite // SRKK_169 //	na nidrAm na DRtim yAti dveza-Salye hRdi sTite // SRKK_169 //
   na dviṣantaḥ kṣayaṃ yānti yāvajjīvam api ghnataḥ /	na dvizantaH kzayam yAnti yAvajjIvam api GnataH /
   krodham ekaṃ tu yo hanyāt tena sarvadviṣo hatāḥ // SRKK_170 //	kroDam ekam tu yaH hanyAt tena sarva-dvizaH hatAH // SRKK_170 //
   vikalpendhanadīptena jantuḥ krodhahavirbhujā /	vikalpa-inDana-dIptena jantuH kroDa-haviH-BujA /
   dahaty ātmānam evādau paraṃ dhakṣyati vā na vā // SRKK_171 //	dahati AtmAnam eva-AdO param Dakzyati vA na vA // SRKK_171 //
   jarā rūpavatāṃ krodhaḥ tamaś cakṣuṣmatām api/	jarA rUpavatAm kroDaH tamaH cakzuzmatAm api/
   vadho dharmārthakāmānāṃ tasmāt krodhaṃ nivārayet // SRKK_172 //	vaDaH Darma-arTa-kAmAnAm tasmAt kroDam nivArayet // SRKK_172 //
   matkarmacoditā hy ete jātā mayy apakāriṇaḥ /	mad-karma-coditAH hi ete jAtAH mayi apakAriNaH /
   yena yāsyanti narakān mayaivaite hatā nanu // SRKK_173 //	yena yAsyanti narakAn mayA-eva-ete hatAH nanu // SRKK_173 //
   etān āśritya me pāpaṃ kṣīyate kṣamato bahu /	etAn ASritya me pApam kzIyate kzamataH bahu /
   mām āśritya tu yānty ete narakān dīrghavedanān // SRKK_174 //	mAm ASritya tu yAnti ete narakAn dIrGa-vedanAn // SRKK_174 //
   aham evāpakāry eṣāṃ mamaite copakāriṇaḥ /	aham eva-apakArI ezAm mama-ete ca-upakAriNaH /
   kasmād viparyayaṃ kṛtvā khalacetaḥ prakupyasi // SRKK_175 //	kasmAt viparyayam kRtvA Kala-cetaH prakupyasi // SRKK_175 //
   mukhyaṃ daṇḍādikaṃ hitvā prerake yadi kupyasi /	muKyam daNxa-Adikam hitvA prerake yadi kupyasi /
   dveṣeṇa preritaḥ so 'pi dveṣe dveṣo 'stu me varam // SRKK_176 //	dvezeNa preritaH saH api dveze dvezaH astu me varam // SRKK_176 //
   // iti kṣāntikathā //	// iti kzAnti-kaTA //
   XXV. Vīryakathā	XXV. VIrya-kaTA
   vīryaṃ hi sarvaguṇaratnanidhānabhūtaṃ sarvāpadas tarati vīryamahāplavena /	vIryam hi sarva-guNa-ratna-niDAna-BUtam sarva-ApadaH tarati vIrya-mahA-plavena /
   naivāsti taj jagati vastu vicintyamānaṃ nāvāpnuyād yad iha	na-eva-asti tat jagati vastu vicintyamAnam na-avApnuyAt yat iha
   vīryarathādhirūḍhaḥ // SRKK_177 //	vIrya-raTa-aDirUXaH // SRKK_177 //
   yuddheṣu yat karituraṅgapadātimatsu nārācatomaraparaśvadhasaṃkuleṣu /	yudDezu yat kari-turaFga-padAtimatsu nArAca-tomara-paraSvaDa-saMkulezu /
   hatvā ripūñ jayam anuttamam āpnuvanti visphūrjitaṃ tad iha	hatvA ripUn jayam anuttamam Apnuvanti visPUrjitam tat iha
   vīryamahābhaṭasya // SRKK_178 //	vIrya-mahA-Bawasya // SRKK_178 //
   ambhonidhīn makaravṛndavighaṭṭitāmbūttuṅgākulākulataraṅgavibhaṅgabhīmān /	amBoniDIn makara-vRnda-viGawwita-ambu-uttuFga-Akula-Akula-taraFga-viBaFga-BImAn /
   vīryeṇa goṣpadam iva pravilaṅghya śūrāḥ kurvanty	vIryeNa gozpadam iva pravilaFGya SUrAH kurvanti-
   anarghaguṇaratnadhanārjanāni // SRKK_179 //	anarGa-guNa-ratna-Dana-arjanAni // SRKK_179 //
   rāgādīn uragān ivogravapuṣo viṣkambhavīryānvitāḥ	rAga-AdIn uragAn iva-ugra-vapuzaH vizkamBa-vIrya-anvitAH
   śīlaṃ sajjanacittanirmalataraṃ samyak samādāpayan /	SIlam sat-jana-citta-nirmalataram samyak samAdApayan /
   martyāḥ kāntatareṣu meruśikharopānteṣu vīryānvitā	martyAH kAntatarezu meru-SiKara-upAntezu vIrya-anvitA
   modante surasundarībhujalatāpāśopagūḍhāś ciram // SRKK_180 //	modante sura-sundarI-Buja-latA-pASa-upagUXAH ciram // SRKK_180 //
   yad devā viyati vimānavāsino ye nirdvandvāḥ samanubhavanti saumanasyam /	yat devAH viyati vimAna-vAsinaH ye nirdvandvAH samanuBavanti sOmanasyam /
   atyantaṃ vipulaphalaprasūtihetor vīryasya sthiravihitasya sā vibhūtiḥ //	atyantam vipula-Pala-prasUti-hetoH vIryasya sTira-vihitasya sA viBUtiH //
   SRKK_181 //	SRKK_181 //
   // iti vīryakathā //	// iti vIrya-kaTA //
   XXVI. Dhyānakathā	XXVI. DhyAna-kaTA
   kleśārivargaṃ tv abhibhūya dhīrāḥ saṃbodhilakṣmīpadam āpnuvanti /	kleSa-ari-vargam tu aBiBUya DIrAH saMboDi-lakzmI-padam Apnuvanti /
   bodhyaṅgadānaṃ pradiśanti sadbhyo dhyānaṃ hi tatra pravadanti hetum //	boDi-aFga-dAnam pradiSanti sadByaH DyAnam hi tatra pravadanti hetum //
   SRKK_182 //	SRKK_182 //
   janmaprabandhakaraṇaikanimittabhūtān rāgādidoṣanicayān pravidārya sarvān /	janma-prabanDa-karaNa-eka-nimitta-BUtAn rAga-Adi-doza-nicayAn pravidArya sarvAn /
   ākāśatulyamanasaḥ samaloṣṭahemā dhyānād bhavanti manujā guṇahetubhūtāḥ //	AkASa-tulya-manasaH sama-lozwa-hemAH DyAnAt Bavanti manujAH guNa-hetu-BUtAH //
   SRKK_183 //	SRKK_183 //
   jitvā kleśārivṛndaṃ śubhabalamathane sarvathālabdhalakṣyaṃ	jitvA kleSa-ari-vRndam SuBa-bala-maTane sarvaTA-alabDa-lakzyam
   prāptāḥ saṃbodhilakṣmīṃ pravaraguṇamayīṃ durlabhām anyabhūtaiḥ /	prAptAH saMboDi-lakzmIm pravara-guNa-mayIm durlaBAm anya-BUtEH /
   sattve jñānādhipatyaṃ vigataripubhayāḥ kurvate yan narendrā	sattve jQAna-ADipatyam vigata-ripuBayAH kurvate yat narendrA
   dhyānaṃ tatraikahetuṃ sakalaguṇanidhiṃ prāhur āryā guṇaughāḥ // SRKK_184	DyAnam tatra-eka-hetum sakala-guNa-niDim prAhuH AryAH guNa-oGAH // SRKK_184
   mohāndhakāraṃ pravidārya śaśvaj jñānāvabhāsaṃ kurute samantāt /	moha-anDakAram pravidArya SaSvat jQAna-avaBAsam kurute samantAt /
   saṃbuddhasūryaḥ suramānuṣāṇāṃ hetuḥ sa tatra pravaraḥ samādhiḥ // SRKK_185	saMbudDa-sUryaH sura-mAnuzANAm hetuH sa tatra pravaraH samADiH // SRKK_185
   // iti dhyānakathā //	// iti DyAna-kaTA //
   XXVII. Prajñākathā	XXVII. PrajQA-kaTA
   prajñādhanena vikalaṃ tu narasya rūpam ālekhyarūpam iva sāravihīnam antaḥ	prajQA-Danena vikalam tu narasya rUpam AleKya-rUpam iva sAra-vihInam antar-
   buddhyānvitasya phalam iṣṭam udeti vīryād vīryaṃ tu buddhirahitaṃ	budDyA-anvitasya Palam izwam udeti vIryAt vIryam tu budDi-rahitam
   svavadhāya śatruḥ // SRKK_186 //	sva-vaDAya SatruH // SRKK_186 //
   yo 'nekajanmāntaritaṃ svajanma bhūtaṃ bhaviṣyat kulanāmagotraiḥ /	yaH aneka-janma-antaritam sva-janma BUtam Bavizyat kula-nAma-gotrEH /
   madhyāntavidyo 'pi janaḥ pravetti prajñābalaṃ tat kathayanti tajjñāḥ //	maDya-anta-vidyaH api janaH pravetti prajQA-balam tat kaTayanti tad-jQAH //
   SRKK_187 //	SRKK_187 //
   yad buddho martyaloke malatimiragaṇaṃ dārayitvā mahāntaṃ	yat budDaH martya-loke mala-timira-gaNam dArayitvA mahAntam
   jñānālokaṃ karoti praharati ca sadā doṣavṛndaṃ narāṇām /	jQAna-Alokam karoti praharati ca sadA doza-vRndam narANAm /
   ādeṣṭā cendriyāṇāṃ paramanujamano vetti sarvaiḥ prakāraiḥ	AdezwA ca-indriyANAm paramanuja-manaH vetti sarvEH prakArEH
   prajñāṃ tatrāpi nityaṃ śubhavarajananīṃ hetum utkīrtayanti // SRKK_188 //	prajQAm tatra-api nityam SuBa-vara-jananIm hetum utkIrtayanti // SRKK_188 //
   kāryārṇave cāpi drdhaṃ nimagnāḥ saṃgrāmamadhye manujāḥ pradhānāḥ /	kArya-arNave ca-api drDam nimagnAH saMgrAma-maDye manujAH praDAnAH /
   prajñāvaśāt te vijayaṃ labhante prajñā yataḥ sā śubhahetubhūtā // SRKK_189	prajQA-vaSAt te vijayam laBante prajQA yatas sA SuBa-hetu-BUtAH // SRKK_189
   tasmāt sarvaguṇārthasādhanakarī prajñaiva saṃvardhyatāṃ	tasmAt sarva-guNa-arTa-sADana-karI prajQA-eva saMvarDyatAm
   na prajñāvikalā vibhānti puruṣāḥ prātaḥ pradīpā iva /	na prajQA-vikalAH viBAnti puruzAH prAtar pradIpAH iva /
   [matvaivaṃ svaparātmabhadracaraṇe saddharmasaṃsādhane	[matvA-evam sva-para-Atma-Badra-caraNe sat-Darma-saMsADane
   jitvā kleśagaṇāñ chubhārthaniratāḥ krīḍantu dharmārthinaḥ //] 190 //	jitvA kleSa-gaNAn CuBa-arTa-niratAH krIxantu Darma-arTinaH //] 190 //
   // iti prajñākathā //	// iti prajQA-kaTA //
   svargāpavargaguṇaratnanidhānabhūtā etāḥ ṣaḍ eva bhuvi pāramitā narāṇām /	svarga-apavarga-guNa-ratna-niDAna-BUtAH etAH zaw eva Buvi pAramitA narANAm /
   jñātvā naraḥ svahitasādhanatatparaḥ san kuryān na kaḥ satatam āsu. dṛḍhaṃ	jQAtvA naraH sva-hita-sADana-tatparaH san kuryAt na kaH satatam Asu. dRXam
   prayatnam // SRKK_191 //	prayatnam // SRKK_191 //
   // iti pāramitāparikathā subhāṣitaratnakaraṇḍake samāptā //	// iti pAramitA-parikaTA su-BAzita-ratna-karaNxake samAptAH //
   kṛtir ācāryaśūrasya //	kRtiH AcArya-SUrasya //
