   śrī devy uvāca |	SrI devI uvAca |
   śrutaṃ deva mayā sarvaṃ rudrayāmalasambhavam |	Srutam deva mayA sarvam rudrayAmala-samBavam |
   trikabhedam aśeṣeṇa sārāt sāravibhāgaśaḥ || 1 ||	trika-Bedam aSezeNa sArAt sAra-viBAgaSaH || 1 ||
   adyāpi na nivṛtto me saṃśayaḥ parameśvara |	adya-api na nivRttaH me saMSayaH parameSvara |
   kiṃ rūpaṃ tattvato deva śabdarāśikalāmayam || 2 ||	kim rUpam tattvataH deva SabdarASi-kalA-mayam || 2 ||
   kiṃ vā navātmabhedena bhairave bhairavākṛtau |	kim vA nava-Atma-Bedena BErave BErava-AkRtO |
   triśirobhedabhinnaṃ vā kiṃ vā śaktitrayātmakam || 3 ||	triSiraH-Beda-Binnam vA kim vA Sakti-traya-Atmakam || 3 ||
   nādabindumayaṃ vāpi kiṃ candrārdhanirodhikāḥ |	nAdabindu-mayam vA-api kim candra-arDa-niroDikAH |
   cakrārūḍham anackaṃ vā kiṃ vā śaktisvarūpakam || 4 ||	cakra-ArUXam anackam vA kim vA Sakti-svarUpakam || 4 ||
   parāparāyāḥ sakalam aparāyāś ca vā punaḥ |	parAparAyAH sakalam aparAyAH ca vA punar |
   parāyā yadi tadvat syāt paratvaṃ tad virudhyate || 5 ||	parAyAH yadi tadvat syAt paratvam tat viruDyate || 5 ||
   na hi varṇavibhedena dehabhedena vā bhavet |	na hi varNa-viBedena deha-Bedena vA Bavet |
   paratvaṃ niṣkalatvena sakalatve na tad bhavet || 6 ||	para-tvam nizkala-tvena sakala-tve na tat Bavet || 6 ||
   prasādaṃ kuru me nātha niḥśeṣaṃ chinddhi saṃśayam |	prasAdam kuru me nATa niHSezam CindDi saMSayam |
   bhairava uvāca |	BEravaH uvAca |
   sādhu sādhu tvayā pṛṣṭaṃ tantrasāram idam priye || 7 ||	sADu sADu tvayA pRzwam tantra-sAram idam priye || 7 ||
   gūhanīyatamam bhadre tathāpi kathayāmi te |	gUhanIyatamam Badre taTA-api kaTayAmi te |
   yatkiṃcit sakalaṃ rūpaṃ bhairavasya prakīrtitam || 8 ||	yat-kiMcid sakalam rUpam BEravasya prakIrtitam || 8 ||
   tad asāratayā devi vijñeyaṃ śakrajālavat |	tat asAra-tayA devi vijQeyam Sakra-jAla-vat |
   māyāsvapnopamaṃ caiva gandharvanagarabhramam || 9 ||	mAyA-svapna-upamam ca-eva ganDarvanagara-Bramam || 9 ||
   dhyānārtham bhrāntabuddhīnāṃ kriyāḍambaravartinām |	DyAna-arTam BrAnta-budDInAm kriyA-Axambara-vartinAm |
   kevalaṃ varṇitam puṃsāṃ vikalpanihatātmanām || 10 ||	kevalam varNitam puMsAm vikalpa-nihata-AtmanAm || 10 ||
   tattvato na navātmāsau śabdarāśir na bhairavaḥ |	tattvataH na nava-AtmA-asO SabdarASiH na BEravaH |
   na cāsau triśirā devo na ca śaktitrayātmakaḥ || 11 ||	na ca-asO triSirAH devaH na ca Sakti-traya-AtmakaH || 11 ||
   nādabindumayo vāpi na candrārdhanirodhikāḥ |	nAdabindu-mayaH vA-api na candra-arDa-niroDikAH |
   na cakrakramasambhinno na ca śaktisvarūpakaḥ || 12 ||	na cakra-krama-samBinnaH na ca Sakti-svarUpakaH || 12 ||
   aprabuddhamatīnāṃ hi etā balavibhīṣikāḥ |	aprabudDa-matInAm hi etAH bala-viBIzikAH |
   mātṛmodakavat sarvaṃ pravṛttyarthaṃ udāhṛtam || 13 ||	mAtRmodaka-vat sarvam pravRtti-arTam udAhRtam || 13 ||
   dikkālakalanonmuktā deśoddeśāviśeṣinī |	diS-kAla-kalana-unmuktA deSa-uddeSa-AviSezinI |
   vyapadeṣṭum aśakyāsāv akathyā paramārthataḥ || 14 ||	vyapadezwum aSakyA-asO akaTyA paramArTataH || 14 ||
   antaḥsvānubhavānandā vikalponmuktagocarā |	antar-sva-anuBava-AnandAH vikalpa-unmukta-gocarA |
   yāvasthā bharitākārā bhairavī bhairavātmanaḥ || 15 ||	yA-avasTA Barita-AkArA BEravI BErava-AtmanaH || 15 ||
   tad vapus tattvato jñeyaṃ vimalaṃ viśvapūraṇam |	tat vapuH tattvataH jQeyam vimalam viSva-pUraNam |
   evaṃvidhe pare tattve kaḥ pūjyaḥ kaś ca tṛpyati || 16 ||	evaMviDe pare tattve kaH pUjyaH kaH ca tRpyati || 16 ||
   evaṃvidhā bhairavasya yāvasthā parigīyate |	evaMviDA BEravasya yA-avasTA parigIyate |
   sā parā pararūpeṇa parā devī prakīrtitā || 17 ||	sA parA para-rUpeNa parA devI prakIrtitAH || 17 ||
   śaktiśaktimator yadvad abhedaḥ sarvadā sthitaḥ |	Sakti-SaktimatoH yadvat aBedaH sarvadA sTitaH |
   atas taddharmadharmitvāt parā śaktiḥ parātmanaḥ || 18 ||	atas tad-Darma-DarmitvAt parA SaktiH para-AtmanaH || 18 ||
   na vahner dāhikā śaktir vyatiriktā vibhāvyate |	na vahneH dAhikA SaktiH vyatiriktA viBAvyate |
   kevalaṃ jñānasattāyām prārambho 'yam praveśane || 19 ||	kevalam jQAna-sattAyAm prAramBaH ayam praveSane || 19 ||
   śaktyavasthāpraviṣṭasya nirvibhāgena bhāvanā |	Sakti-avasTA-pravizwasya nirviBAgena BAvanA |
   tadāsau śivarūpī syāt śaivī mukham ihocyate || 20 ||	tadA-asO Siva-rUpI syAt SEvI muKam iha-ucyate || 20 ||
   yathālokena dīpasya kiraṇair bhāskarasya ca |	yaTAlokena dIpasya kiraNEH BAskarasya ca |
   jñāyate digvibhāgādi tadvac chaktyā śivaḥ priye || 21 ||	jQAyate diS-viBAga-Adi tadvat SaktyA SivaH priye || 21 ||
   śrī devy uvāca |	SrI devI uvAca |
   devadeva triśūlāṅka kapālakṛtabhūṣaṇa |	devadeva triSUla-aFka kapAla-kRta-BUzaNa |
   digdeśakālaśūnyā ca vyapadeśavivarjitā || 22 ||	diS-deSa-kAla-SUnyA ca vyapadeSa-vivarjitAH || 22 ||
   yāvasthā bharitākārā bhairavasyopalabhyate |	yA-avasTA Barita-AkArA BEravasya-upalaByate |
   kair upāyair mukhaṃ tasya parā devi katham bhavet |	kEH upAyEH muKam tasya parA devi kaTam Bavet |
   yathā samyag ahaṃ vedmi tathā me brūhi bhairava || 23 ||	yaTA samyak aham vedmi taTA me brUhi BEravaH || 23 ||
   bhairava uvāca |	BEravaH uvAca |
   ūrdhve prāṇo hy adho jīvo visargātmā paroccaret |	UrDve prANaH hi aDas jIvaH visarga-AtmA para-uccaret |
   utpattidvitayasthāne bharaṇād bharitā sthitiḥ || 24 ||	utpatti-dvitaya-sTAne BaraNAt BaritA sTitiH || 24 ||
   maruto 'ntar bahir vāpi viyadyugmānivartanāt |	marutaH antar bahis vA-api viyat-yugma-anivartanAt |
   bhairavyā bhairavasyettham bhairavi vyajyate vapuḥ || 25 ||	BEravyA BEravasya-itTam BEravi vyajyate vapuH || 25 ||
   na vrajen na viśec chaktir marudrūpā vikāsite |	na vrajet na viSet SaktiH marut-rUpAH vikAsite |
   nirvikalpatayā madhye tayā bhairavarūpatā || 26 ||	nirvikalpa-tayA maDye tayA BErava-rUpa-tA || 26 ||
   kumbhitā recitā vāpi pūritā vā yadā bhavet |	kumBitA recitA vA-api pUritA vA yadA Bavet |
   tadante śāntanāmāsau śaktyā śāntaḥ prakāśate || 27 ||	tad-ante SAnta-nAmA-asO SaktyA SAntaH prakASate || 27 ||
   āmūlāt kiraṇābhāsāṃ sūkṣmāt sūkṣmatarātmikam |	AmUlAt kiraNa-ABAsAm sUkzmAt sUkzmatara-Atmikam |
   cintayet tāṃ dviṣaṭkānte śyāmyantīm bhairavodayaḥ || 28 ||	cintayet tAm dvi-zaz-ka-ante SyAmyantIm BErava-udayaH || 28 ||
   udgacchantīṃ taḍitrūpām praticakraṃ kramāt kramam |	udgacCantIm taxit-rUpAm praticakram kramAt kramam |
   ūrdhvaṃ muṣṭitrayaṃ yāvat tāvad ante mahodayaḥ || 29 ||	UrDvam muzwi-trayam yAvat tAvat ante mahA-udayaH || 29 ||
   kramadvādaśakaṃ samyag dvādaśākṣarabheditam |	krama-dvAdaSakam samyak dvAdaSa-akzara-Beditam |
   sthūlasūkṣmaparasthityā muktvā muktvāntataḥ śivaḥ || 30 ||	sTUla-sUkzma-para-sTityA muktvA muktvA-antataH SivaH || 30 ||
   tayāpūryāśu mūrdhāntaṃ bhaṅktvā bhrūkṣepasetunā |	tayA-ApUrya-ASu mUrDa-antam BaFktvA BrU-kzepa-setunA |
   nirvikalpaṃ manaḥ kṛtvā sarvordhve sarvagodgamaḥ || 31 ||	nirvikalpam manaH kRtvA sarva-UrDve sarva-godgamaH || 31 ||
   śikhipakṣaiś citrarūpair ma.ṅdalaiḥ śūnyapañcakam |	SiKi-pakzEH citra-rUpEH ma.FdalEH SUnya-paQcakam |
   dhyāyato 'nuttare śūnye praveśo hṛdaye bhavet || 32 ||	DyAyataH anuttare SUnye praveSaH hRdaye Bavet || 32 ||
   īdṛśena krameṇaiva yatra kutrāpi cintanā |	IdRSena krameNa-eva yatra kutra-api cintanAH |
   śūnye kuḍye pare pātre svayaṃ līnā varapradā || 33 ||	SUnye kuxye pare pAtre svayam lInA vara-pradA || 33 ||
   kapālāntar mano nyasya tiṣṭhan mīlitalocanaḥ |	kapAla-antar manaH nyasya tizWan mIlita-locanaH |
   krameṇa manaso dārḍhyāt lakṣayet laṣyam uttamam || 34 ||	krameNa manasaH dArXyAt lakzayet lazyam uttamam || 34 ||
   madhyanāḍī madhyasaṃsthā bisasūtrābharūpayā |	maDya-nAxI maDya-saMsTA bisa-sUtra-ABa-rUpayA |
   dhyātāntarvyomayā devyā tayā devaḥ prakāśate || 35 ||	DyAta-antar-vyomayA devyA tayA devaH prakASate || 35 ||
   kararuddhadṛgastreṇa bhrūbhedād dvārarodhanāt |	kara-rudDa-dRS-astreNa BrU-BedAt dvAra-roDanAt |
   dṛṣṭe bindau kramāl līne tanmadhye paramā sthitiḥ || 36 ||	dRzwe bindO kramAt lIne tad-maDye paramA sTitiH || 36 ||
   dhāmāntaḥkṣobhasambhūtasūkṣmāgnitilakākṛtim |	DAma-antar-kzoBa-samBUta-sUkzma-agni-tilaka-AkRtim |
   binduṃ śikhānte hṛdaye layānte dhyāyato layaḥ || 37 ||	bindum SiKA-ante hRdaye laya-ante DyAyataH layaH || 37 ||
   anāhate pātrakarṇe 'bhagnaśabde sariddrute |	anAhate pAtra-karNe aBagna-Sabde sarit-drute |
   śabdabrahmaṇi niṣṇātaḥ param brahmādhigacchati || 38 ||	SabdabrahmaNi nizNAtaH param brahma-aDigacCati || 38 ||
   praṇavādisamuccārāt plutānte śūnyabhāvānāt |	praNava-Adi-samuccArAt pluta-ante SUnya-BAvAnAt |
   śūnyayā parayā śaktyā śūnyatām eti bhairavi || 39 ||	SUnyayA parayA SaktyA SUnyatAm eti BEravi || 39 ||
   yasya kasyāpi varṇasya pūrvāntāv anubhāvayet |	yasya kasya-api varNasya pUrva-antO anuBAvayet |
   śūnyayā śūnyabhūto 'sau śūnyākāraḥ pumān bhavet || 40 ||	SUnyayA SUnya-BUtaH asO SUnya-AkAraH pumAn Bavet || 40 ||
   tantryādivādyaśabdeṣu dīrgheṣu kramasaṃsthiteḥ |	tantrI-Adi-vAdya-Sabdezu dIrGezu krama-saMsTiteH |
   ananyacetāḥ pratyante paravyomavapur bhavet || 41 ||	ananya-cetAH pratyante para-vyoma-vapuH Bavet || 41 ||
   pi.ṅdamantrasya sarvasya sthūlavarṇakrameṇa tu |	pi.Fda-mantrasya sarvasya sTUla-varNa-krameNa tu |
   ardhendubindunādāntaḥ śūnyoccārād bhavec chivaḥ || 42 ||	arDa-indu-bindu-nAda-antar SUnya-uccArAt Bavet SivaH || 42 ||
   nijadehe sarvadikkaṃ yugapad bhāvayed viyat |	nija-dehe sarva-dikkam yugapad BAvayet viyat |
   nirvikalpamanās tasya viyat sarvam pravartate || 43 ||	nirvikalpa-manAH tasya viyat sarvam pravartate || 43 ||
   pṛṣṭaśūnyaṃ mūlaśūnyaṃ yugapad bhāvayec ca yaḥ |	pRzwa-SUnyam mUla-SUnyam yugapad BAvayet ca yaH |
   śarīranirapekṣiṇyā śaktyā śūnyamanā bhavet || 44 ||	SarIra-nirapekziNyA SaktyA SUnya-manAH Bavet || 44 ||
   pṛṣṭaśūnyaṃ mūlaśūnyaṃ hṛcchūnyam bhāvayet sthiram |	pRzwa-SUnyam mUla-SUnyam hRd-SUnyam BAvayet sTiram |
   yugapan nirvikalpatvān nirvikalpodayas tataḥ || 45 ||	yugapad nirvikalpa-tvAt nirvikalpa-udayaH tatas || 45 ||
   tanūdeśe śūnyataiva kṣaṇamātraṃ vibhāvayet |	tanU-deSe SUnyatA-eva kzaNa-mAtram viBAvayet |
   nirvikalpaṃ nirvikalpo nirvikalpasvarūpabhāk || 46 ||	nirvikalpam nirvikalpaH nirvikalpa-svarUpa-BAj || 46 ||
   sarvaṃ dehagataṃ dravyaṃ viyadvyāptaṃ mṛgekṣaṇe |	sarvam deha-gatam dravyam viyat-vyAptam mRga-IkzaNe |
   vibhāvayet tatas tasya bhāvanā sā sthirā bhavet || 47 ||	viBAvayet tatas tasya BAvanA sA sTirA Bavet || 47 ||
   dehāntare tvagvibhāgam bhittibhūtaṃ vicintayet |	deha-antare tvac-viBAgam Bitti-BUtam vicintayet |
   na kiṃcid antare tasya dhyāyann adhyeyabhāg bhavet || 48 ||	na kiMcid antare tasya DyAyan aDyeya-BAj Bavet || 48 ||
   hṛdyākāśe nilīnākṣaḥ padmasampuṭamadhyagaḥ |	hRdi-AkASe nilIna-akzaH padma-sampuwa-maDya-gaH |
   ananyacetāḥ subhage paraṃ saubhāgyam āpnuyāt || 49 ||	ananya-cetAH suBage param sOBAgyam ApnuyAt || 49 ||
   sarvataḥ svaśarīrasya dvādaśānte manolayāt |	sarvatas sva-SarIrasya dvAdaSAnte manolayAt |
   dṛḍhabuddher dṛḍhībhūtaṃ tattvalakṣyam pravartate || 50 ||	dRXa-budDeH dRXIBUtam tattva-lakzyam pravartate || 50 ||
   yathā tathā yatra tatra dvādaśānte manaḥ kṣipet ||	yaTA taTA yatra tatra dvAdaSAnte manaH kzipet ||
   pratikṣaṇaṃ kṣīṇavṛtter vailakṣaṇyaṃ dinair bhavet || 51 ||	pratikzaNam kzINa-vRtteH vElakzaNyam dinEH Bavet || 51 ||
   kālāgninā kālapadād utthitena svakam puram |	kAlAgninA kAla-padAt utTitena svakam puram |
   pluṣṭam vicintayed ante śāntābhāsas tadā bhavet || 52 ||	pluzwam vicintayet ante SAnta-ABAsaH tadA Bavet || 52 ||
   evam eva jagat sarvaṃ dagdhaṃ dhyātvā vikalpataḥ |	evam eva jagat sarvam dagDam DyAtvA vikalpataH |
   ananyacetasaḥ puṃsaḥ pumbhāvaḥ paramo bhavet || 53 ||	ananya-cetasaH puMsaH pumBAvaH paramaH Bavet || 53 ||
   svadehe jagato vāpi sūkṣmasūkṣmatarāṇi ca |	sva-dehe jagataH vA-api sUkzma-sUkzmatarANi ca |
   tattvāni yāni nilayaṃ dhyātvānte vyajyate parā || 54 ||	tattvAni yAni nilayam DyAtvA-ante vyajyate parA || 54 ||
   pināṃ ca durbalāṃ śaktiṃ dhyātvā dvādaśagocare |	pinAm ca durbalAm Saktim DyAtvA dvAdaSa-gocare |
   praviśya hṛdaye dhyāyan muktaḥ svātantryam āpnuyāt || 55 ||	praviSya hRdaye DyAyan muktaH svAtantryam ApnuyAt || 55 ||
   bhuvanādhvādirūpeṇa cintayet kramaśo 'khilam |	Buvana-aDva-Adi-rUpeNa cintayet kramaSas aKilam |
   sthūlasūkṣmaparasthityā yāvad ante manolayaḥ || 56 ||	sTUla-sUkzma-para-sTityAH yAvat ante manolayaH || 56 ||
   asya sarvasya viśvasya paryanteṣu samantataḥ |	asya sarvasya viSvasya paryantezu samantataH |
   adhvaprakriyayā tattvaṃ śaivaṃ dhyatvā mahodayaḥ || 57 ||	aDva-prakriyayA tattvam SEvam DyatvA mahA-udayaH || 57 ||
   viśvam etan mahādevi śūnyabhūtaṃ vicintayet |	viSvam etat mahAdevi SUnya-BUtam vicintayet |
   tatraiva ca mano līnaṃ tatas tallayabhājanam || 58 ||	tatra-eva ca manaH lInam tatas tad-laya-BAjanam || 58 ||
   ghatādibhājane dṛṣṭim bhittis tyaktvā vinikṣipet |	Gata-Adi-BAjane dRzwim BittiH tyaktvA vinikzipet |
   tallayaṃ tatkṣaṇād gatvā tallayāt tanmayo bhavet || 59 ||	tad-layam tad-kzaNAt gatvA tad-layAt tad-mayaH Bavet || 59 ||
   nirvṛkṣagiribhittyādideśe dṛṣṭiṃ vinikṣipet |	nirvRkza-giri-Bitti-Adi-deSe dRzwim vinikzipet |
   vilīne mānase bhāve vṛttikṣiṇaḥ prajāyate || 60 ||	vilIne mAnase BAve vRttikziNaH prajAyate || 60 ||
   ubhayor bhāvayor jñāne dhyātvā madhyaṃ samāśrayet |	uBayoH BAvayoH jQAne DyAtvA maDyam samASrayet |
   yugapac ca dvayaṃ tyaktvā madhye tattvam prakāśate || 61 ||	yugapad ca dvayam tyaktvA maDye tattvam prakASate || 61 ||
   bhāve tyakte niruddhā cin naiva bhāvāntaraṃ vrajet |	BAve tyakte nirudDA cit na-eva BAva-antaram vrajet |
   tadā tanmadhyabhāvena vikasatyati bhāvanā || 62 ||	tadA tad-maDya-BAvena vikasati-ati BAvanA || 62 ||
   sarvaṃ dehaṃ cinmayaṃ hi jagad vā paribhāvayet |	sarvam deham cit-mayam hi jagat vA pariBAvayet |
   yugapan nirvikalpena manasā paramodayaḥ || 63 ||	yugapad nirvikalpena manasA parama-udayaH || 63 ||
   vāyudvayasya saṃghaṭṭād antar vā bahir antataḥ |	vAyu-dvayasya saMGawwAt antar vA bahis antatas |
   yogī samatvavijñānasamudgamanabhājanam || 64 ||	yogI samatva-vijQAna-samudgamana-BAjanam || 64 ||
   sarvaṃ jagat svadehaṃ vā svānandabharitaṃ smaret |	sarvam jagat sva-deham vA sva-Ananda-Baritam smaret |
   yugapat svāmṛtenaiva parānandamayo bhavet || 65 ||	yugapad sva-amRtena-eva para-Ananda-mayaH Bavet || 65 ||
   kuhanena prayogeṇa sadya eva mṛgekṣaṇe |	kuhanena prayogeNa sadyas eva mRga-IkzaNe |
   samudeti mahānando yena tattvaṃ prakāśate || 66 ||	samudeti mahA-nandaH yena tattvam prakASate || 66 ||
   sarvasrotonibandhena prāṇaśaktyordhvayā śanaiḥ |	sarva-srotaH-nibanDena prANa-SaktyA-UrDvayA SanEs |
   pipīlasparśavelāyām prathate paramaṃ sukham || 67 ||	pipIla-sparSa-velAyAm praTate paramam suKam || 67 ||
   vahner viṣasya madhye tu cittaṃ sukhamayaṃ kṣipet |	vahneH vizasya maDye tu cittam suKa-mayam kzipet |
   kevalaṃ vāyupūrṇaṃ vā smarānandena yujyate || 68 ||	kevalam vAyu-pUrNam vA smara-Anandena yujyate || 68 ||
   śaktisaṃgamasaṃkṣubdhaśaktyāveśāvasānikam |	Sakti-saMgama-saMkzubDa-Sakti-AveSa-avasAnikam |
   yat sukham brahmatattvasya tat sukhaṃ svākyam ucyate || 69 ||	yat suKam brahma-tattvasya tat suKam svAkyam ucyate || 69 ||
   lehanāmanthanākoṭaiḥ strīsukhasya bharāt smṛteḥ |	lehanA-manTanA-kowEH strI-suKasya BarAt smRteH |
   śaktyabhāve 'pi deveśi bhaved ānandasamplavaḥ || 70 ||	Sakti-aBAve api deveSi Bavet Ananda-samplavaH || 70 ||
   ānande mahati prāpte dṛṣṭe vā bāndhave cirāt |	Anande mahati prApte dRzwe vA bAnDave cirAt |
   ānandam udgataṃ dhyātvā tallayas tanmanā bhavet || 71 ||	Anandam udgatam DyAtvA tad-layaH tanmanAH Bavet || 71 ||
   jagdhipānakṛtollāsarasānandavijṛmbhaṇāt |	jagDi-pAna-kRta-ullAsa-rasa-Ananda-vijRmBaNAt |
   bhāvayed bharitāvasthāṃ mahānandas tato bhavet || 72 ||	BAvayet Barita-avasTAm mahAnandaH tatas Bavet || 72 ||
   gitādiviṣayāsvādāsamasaukhyaikatātmanaḥ |	gita-Adi-vizaya-AsvAda-asama-sOKya-eka-tA-AtmanaH |
   yoginas tanmayatvena manorūḍhes tadātmatā || 73 ||	yoginaH tad-maya-tvena manaH-rUXeH tad-Atma-tA || 73 ||
   yatra yatra manas tuṣṭir manas tatraiva dhārayet |	yatra yatra manaH tuzwiH manaH tatra-eva DArayet |
   tatra tatra parānandasvārūpaṃ sampravartate || 74 ||	tatra tatra para-Ananda-svArUpam sampravartate || 74 ||
   anāgatāyāṃ nidrāyām praṇaṣṭe bāhyagocare |	anAgatAyAm nidrAyAm praNazwe bAhya-gocare |
   sāvasthā manasā gamyā parā devī prakāśate || 75 ||	sA-avasTA manasA gamyA parA devI prakASate || 75 ||
   tejasā sūryadīpāder ākāśe śabalīkṛte |	tejasA sUrya-dIpa-AdeH AkASe SabalIkRte |
   dṛṣṭir niveśyā tatraiva svātmarūpam prakāśate || 76 ||	dRzwiH niveSyA tatra-eva sva-Atma-rUpam prakASate || 76 ||
   karaṅkiṇyā krodhanayā bhairavyā lelihānayā |	karaFkiNyA kroDanayA BEravyA lelihA-anayA |
   khecaryā dṛṣṭikāle ca parāvāptiḥ prakāśate || 77 ||	KecaryA dRzwi-kAle ca para-avAptiH prakASate || 77 ||
   mṛdvāsane sphijaikena hastapādau nirāśrayam |	mRdu-Asane sPija-ekena hasta-pAdO nirASrayam |
   nidhāya tatprasaṅgena parā pūrṇā matir bhavet || 78 ||	niDAya tad-prasaFgena parA pUrNA matiH Bavet || 78 ||
   upaviśyāsane samyag bāhū kṛtvārdhakuñcitau |	upaviSya-Asane samyak bAhU kRtvA-arDa-kuQcitO |
   kakṣavyomni manaḥ kurvan śamam āyāti tallayāt || 79 ||	kakza-vyomni manaH kurvan Samam AyAti tad-layAt || 79 ||
   sthūlarūpasya bhāvasya stabdhāṃ dṛṣṭiṃ nipātya ca |	sTUla-rUpasya BAvasya stabDAm dRzwim nipAtya ca |
   acireṇa nirādhāraṃ manaḥ kṛtvā śivaṃ vrajet || 80 ||	acireNa nirADAram manaH kRtvA Sivam vrajet || 80 ||
   madhyajihve sphāritāsye madhye nikṣipya cetanām |	maDya-jihve sPArita-Asye maDye nikzipya cetanAm |
   hoccāraṃ manasā kurvaṃs tataḥ śānte pralīyate || 81 ||	ha-uccAram manasA kurvan tatas SAnte pralIyate || 81 ||
   āsane śayane sthitvā nirādhāraṃ vibhāvayan |	Asane Sayane sTitvA nirADAram viBAvayan |
   svadehaṃ manasi kṣiṇe kṣaṇāt kṣīṇāśayo bhavet || 82 ||	sva-deham manasi kziNe kzaNAt kzINa-ASayaH Bavet || 82 ||
   calāsane sthitasyātha śanair vā dehacālanāt |	cala-Asane sTitasya-aTa SanEs vA deha-cAlanAt |
   praśānte mānase bhāve devi divyaugham āpnuyāt || 83 ||	praSAnte mAnase BAve devi divya-oGam ApnuyAt || 83 ||
   ākāśaṃ vimalam paśyan kṛtvā dṛṣṭiṃ nirantarām |	AkASam vimalam paSyan kRtvA dRzwim nirantarAm |
   stabdhātmā tatkṣaṇād devi bhairavaṃ vapur āpnuyāt || 84 ||	stabDa-AtmA tad-kzaNAt devi BEravam vapuH ApnuyAt || 84 ||
   līnaṃ mūrdhni viyat sarvam bhairavatvena bhāvayet |	lInam mUrDni viyat sarvam BErava-tvena BAvayet |
   tat sarvam bhairavākāratejastattvaṃ samāviśet || 85 ||	tat sarvam BErava-AkAra-tejaH-tattvam samAviSet || 85 ||
   kiñcij jñātaṃ dvaitadāyi bāhyālokas tamaḥ punaḥ |	kiQcid jQAtam dvEtadAyi bAhya-AlokaH tamaH punar |
   viśvādi bhairavaṃ rūpaṃ jñātvānantaprakāśabhṛt || 86 ||	viSvAdi BEravam rUpam jQAtvA-ananta-prakASa-BRt || 86 ||
   evam eva durniśāyāṃ kṛṣṇapakṣāgame ciram |	evam eva durniSAyAm kRzNa-pakza-Agame ciram |
   taimiram bhāvayan rūpam bhairavaṃ rūpam eṣyati || 87 ||	tEmiram BAvayan rUpam BEravam rUpam ezyati || 87 ||
   evam eva nimīlyādau netre kṛṣṇābham agrataḥ |	evam eva nimIlya-AdO netre kRzNa-ABam agratas |
   prasārya bhairavaṃ rūpam bhāvayaṃs tanmayo bhavet || 88 ||	prasArya BEravam rUpam BAvayan tad-mayaH Bavet || 88 ||
   yasya kasyendriyasyāpi vyāghātāc ca nirodhataḥ |	yasya kasya-indriyasya-api vyAGAtAt ca niroDataH |
   praviṣṭasyādvaye śūnye tatraivātmā prakāśate || 89 ||	pravizwasya-advaye SUnye tatra-eva-AtmA prakASate || 89 ||
   abindum avisargaṃ ca akāraṃ japato mahān |	ap-indum avisargam ca akAram japataH mahAn |
   udeti devi sahasā jñānaughaḥ parameśvaraḥ || 90 ||	udeti devi sahasA jQAna-oGaH parameSvaraH || 90 ||
   varṇasya savisargasya visargāntaṃ citiṃ kuru |	varNasya sa-visargasya visarga-antam citim kuru |
   nirādhāreṇa cittena spṛśed brahma sanātanam || 91 ||	nirADAreNa cittena spRSet brahma sanAtanam || 91 ||
   vyomākāraṃ svam ātmānaṃ dhyāyed digbhir anāvṛtam |	vyoma-AkAram svam AtmAnam DyAyet digBiH anAvRtam |
   nirāśrayā citiḥ śaktiḥ svarūpaṃ darśayet tadā || 92 ||	nirASrayA citiH SaktiH svarUpam darSayet tadA || 92 ||
   kiṃcid aṅgaṃ vibhidyādau tīkṣṇasūcyādinā tataḥ |	kiMcid aFgam viBidya-AdO tIkzNa-sUcI-A-AdinA tatas |
   tatraiva cetanāṃ yuktvā bhairave nirmalā gatiḥ || 93 ||	tatra-eva cetanAm yuktvA BErave nirmalA gatiH || 93 ||
   cittādyantaḥkṛtir nāsti mamāntar bhāvayed iti |	citta-Adi-antaHkRtiH na-asti mama-antar BAvayet iti |
   vikalpānām abhāvena vikalpair ujjhito bhavet || 94 ||	vikalpAnAm aBAvena vikalpEH ujJitaH Bavet || 94 ||
   māyā vimohinī nāma kalāyāḥ kalanaṃ sthitam |	mAyA vimohinI nAma kalAyAH kalanam sTitam |
   ityādidharmaṃ tattvānāṃ kalayan na pṛthag bhavet || 95 ||	ityAdi-Darmam tattvAnAm kalayan na pRTak Bavet || 95 ||
   jhagitīcchāṃ samutpannām avalokya śamaṃ nayet |	Jagiti-icCAm samutpannAm avalokya Samam nayet |
   yata eva samudbhūtā tatas tatraiva līyate || 96 ||	yatas eva samudBUtA tatas tatra-eva lIyate || 96 ||
   yadā mamecchā notpannā jñānaṃ vā kas tadāsmi vai |	yadA mama-icCA na-utpannA jQAnam vA kaH tadA-asmi vE |
   tattvato =B9haṃ tathābhūtas tallīnas tanmanā bhavet || 97 ||	tattvataH =B9ham taTABUtaH tad-lInaH tanmanAH Bavet || 97 ||
   icchāyām athavā jñāne jāte cittaṃ niveśayet |	icCAyAm aTavA jQAne jAte cittam niveSayet |
   ātmabuddhyānanyacetās tatas tattvārthadarśanam || 98 ||	Atma-budDyA-ananya-cetAH tatas tattva-arTa-darSanam || 98 ||
   nirnimittam bhavej jñānaṃ nirādhāram bhramātmakam |	nirnimittam Bavet jQAnam nirADAram Brama-Atmakam |
   tattvataḥ kasyacin naitad evambhāvī śivaḥ priye || 99 ||	tattvataH kasyacid na-etat evamBAvI SivaH priye || 99 ||
   ciddharmā sarvadeheṣu viśeṣo nāsti kutracit |	cit-DarmA sarva-dehezu viSezaH na-asti kutracid |
   ataś ca tanmayaṃ sarvam bhāvayan bhavajij janaḥ || 100 ||	atas ca tad-mayam sarvam BAvayan Bava-jit janaH || 100 ||
   kāmakrodhalobhamohamadamātsaryagocare |	kAma-kroDa-loBa-moha-mada-mAtsarya-gocare |
   buddhiṃ nistimitāṃ kṛtvā tat tattvam avaśiṣyate || 101 ||	budDim nistimitAm kRtvA tat tattvam avaSizyate || 101 ||
   indrajālamayaṃ viśvaṃ vyastaṃ vā citrakarmavat |	indrajAla-mayam viSvam vyastam vA citrakarma-vat |
   bhramad vā dhyāyataḥ sarvam paśyataś ca sukhodgamaḥ || 102 ||	Bramat vA DyAyataH sarvam paSyataH ca suKa-udgamaH || 102 ||
   na cittaṃ nikṣiped duḥkhe na sukhe vā parikṣipet |	na cittam nikzipet duHKe na suKe vA parikzipet |
   bhairavi jñāyatāṃ madhye kiṃ tattvam avaśiṣyate || 103 ||	BEravi jQAyatAm maDye kim tattvam avaSizyate || 103 ||
   vihāya nijadehasthaṃ sarvatrāsmīti bhāvayan |	vihAya nija-deha-sTam sarvatra-asmi-iti BAvayan |
   dṛḍhena manasā dṛṣṭyā nānyekṣiṇyā sukhī bhavet || 104 ||	dRXena manasA dRzwyA na-anyekziNyA suKI Bavet || 104 ||
   ghaṭādau yac ca vijñānam icchādyaṃ vā mamāntare |	Gawa-AdO yat ca vijQAnam icCA-Adyam vA mama-antare |
   naiva sarvagataṃ jātam bhāvayan iti sarvagaḥ || 105 ||	na-eva sarva-gatam jAtam BAvayan iti sarva-gaH || 105 ||
   grāhyagrāhakasaṃvittiḥ sāmānyā sarvadehinām |	grAhya-grAhaka-saMvittiH sAmAnyA sarva-dehinAm |
   yogināṃ tu viśeṣo =B9sti sambandhe sāvadhānatā || 106 ||	yoginAm tu viSezaH =B9sti sambanDe sAvaDAna-tA || 106 ||
   svavad anyaśarīre =B9pi saṃvittim anubhāvayet |	sva-vat anya-SarIre =B9pi saMvittim anuBAvayet |
   apekṣāṃ svaśarīrasya tyaktvā vyāpī dinair bhavet || 107 ||	apekzAm sva-SarIrasya tyaktvA vyApI dinEH Bavet || 107 ||
   nirādhāraṃ manaḥ kṛtvā vikalpān na vikalpayet |	nirADAram manaH kRtvA vikalpAt na vikalpayet |
   tadātmaparamātmatve bhairavo mṛgalocane || 108 ||	tad-Atma-paramAtma-tve BEravaH mRga-locane || 108 ||
   sarvajñaḥ sarvakartā ca vyāpakaḥ parameśvaraḥ |	sarvajQaH sarva-kartA ca vyApakaH parameSvaraH |
   sa evāhaṃ śaivadharmā iti dārḍhyāc chivo bhavet || 109 ||	saH eva-aham SEvaDarmA iti dArXyAt SivaH Bavet || 109 ||
   jalasyevormayo vahner jvālābhaṅgyaḥ prabhā raveḥ |	jalasya-iva-UrmayaH vahneH jvAlA-BaFgyaH praBA raveH |
   mamaiva bhairavasyaitā viśvabhaṅgyo vibheditāḥ || 110 ||	mama-eva BEravasya-etAH viSva-BaFgyaH viBeditAH || 110 ||
   bhrāntvā bhrāntvā śarīreṇa tvaritam bhuvi pātanāt |	BrAntvA BrAntvA SarIreNa tvaritam Buvi pAtanAt |
   kṣobhaśaktivirāmeṇa parā saṃjāyate daśā || 111 ||	kzoBa-Sakti-virAmeNa parA saMjAyate daSA || 111 ||
   ādhāreṣv athavā 'śaktyā 'jñānāc cittalayena vā |	ADArezu aTavA aSaktyA ajQAnAt citta-layena vA |
   jātaśaktisamāveśakṣobhānte bhairavaṃ vapuḥ || 112 ||	jAta-Sakti-samAveSa-kzoBa-ante BEravam vapuH || 112 ||
   sampradāyam imam devi śṛṇu samyag vadāmy aham |	sampradAyam imam devi SRNu samyak vadAmi aham |
   kaivalyaṃ jāyate sadyo netrayoḥ stabdhamātrayoḥ || 113 ||	kEvalyam jAyate sadyas netrayoH stabDa-mAtrayoH || 113 ||
   saṃkocaṃ karṇayoḥ kṛtvā hy adhodvāre tathaiva ca |	saMkocam karNayoH kRtvA hi aDodvAre taTA-eva ca |
   anackam ahalaṃ dhyāyan viśed brahma sanātanam || 114 ||	anackam ahalam DyAyan viSet brahma sanAtanam || 114 ||
   kūpādike mahāgarte sthitvopari nirīkṣaṇāt |	kUpa-Adike mahAgarte sTitvA-upari nirIkzaNAt |
   avikalpamateḥ samyak sadyas cittalayaḥ sphuṭam || 115 ||	avikalpa-mateH samyak sadyas citta-layaH sPuwam || 115 ||
   yatra yatra mano yāti bāhye vābhyantare 'pi vā |	yatra yatra manaH yAti bAhye vA-aByantare api vA |
   tatra tatra śivāvāsthā vyāpakatvāt kva yāsyati || 116 ||	tatra tatra SivO=-AsTA vyApaka-tvAt kva yAsyati || 116 ||
   yatra yatrākṣamārgeṇa caitanyaṃ vyajyate vibhoḥ |	yatra yatra-akza-mArgeNa cEtanyam vyajyate viBoH |
   tasya tanmātradharmitvāc cillayād bharitātmatā || 117 ||	tasya tanmAtra-Darmi-tvAt cillayAt Barita-Atma-tA || 117 ||
   kṣutādyante bhaye śoke gahvare vā raṇād drute |	kzuta-Adi-ante Baye Soke gahvare vA raNAt drute |
   kutūhalekṣudhādyante brahmasattāmayī daśā || 118 ||	kutUhala-ikzuDA-Adi-ante brahma-sattA-mayI daSA || 118 ||
   vastuṣu smaryamāṇeṣu dṛṣṭe deśe manas tyajet |	vastuzu smaryamANezu dRzwe deSe manaH tyajet |
   svaśarīraṃ nirādhāraṃ kṛtvā prasarati prabhuḥ || 119 ||	sva-SarIram nirADAram kRtvA prasarati praBuH || 119 ||
   kvacid vastuni vinyasya śanair dṛṣṭiṃ nivartayet |	kvacid vastuni vinyasya SanEs dRzwim nivartayet |
   taj jñānaṃ cittasahitaṃ devi śūnyālāyo bhavet ||120 ||	tat jQAnam citta-sahitam devi SUnya-AlAyaH Bavet ||120 ||
   bhaktyudrekād viraktasya yādṛśī jāyate matiḥ |	Bakti-udrekAt viraktasya yAdRSI jAyate matiH |
   sā śaktiḥ śāṅkarī nityam bhavayet tāṃ tataḥ śivaḥ || 121 ||	sA SaktiH SAFkarI nityam Bavayet tAm tatas SivaH || 121 ||
   vastvantare vedyamāne sarvavastuṣu śūnyatā |	vastu-antare vedyamAne sarva-vastuzu SUnyatA |
   tām eva manasā dhyātvā vidito 'pi praśāmyati || 122 ||	tAm eva manasA DyAtvA viditaH api praSAmyati || 122 ||
   kiṃcijjñair yā smṛtā śuddhiḥ sā śuddhiḥ śambhudarśane |	kiMcid-jQEH yA smRtA SudDiH sA SudDiH SamBu-darSane |
   na śucir hy aśucis tasmān nirvikalpaḥ sukhī bhavet || 123 ||	na SuciH hi aSuciH tasmAt nirvikalpaH suKI Bavet || 123 ||
   sarvatra bhairavo bhāvaḥ sāmānyeṣv api gocaraḥ |	sarvatra BEravaH BAvaH sAmAnyezu api gocaraH |
   na ca tadvyatirekteṇa paro 'stīty advayā gatiḥ || 124 ||	na ca tad-vyatirekteNa paraH asti-iti advayA gatiH || 124 ||
   samaḥ śatrau ca mitre ca samo mānāvamānayoḥ ||	samaH SatrO ca mitre ca samaH mAna-avamAnayoH ||
   brahmaṇaḥ paripūrṇatvāt iti jñātvā sukhī bhavet || 125 ||	brahmaNaH paripUrNa-tvAt iti jQAtvA suKI Bavet || 125 ||
   na dveṣam bhāvayet kvāpi na rāgam bhāvayet kvacit |	na dvezam BAvayet kvApi na rAgam BAvayet kvacid |
   rāgadveṣavinirmuktau madhye brahma prasarpati || 126 ||	rAga-dveza-vinirmuktO maDye brahma prasarpati || 126 ||
   yad avedyaṃ yad agrāhyaṃ yac chūnyaṃ yad abhāvagam |	yat avedyam yat agrAhyam yat SUnyam yat aBAva-gam |
   tat sarvam bhairavam bhāvyaṃ tadante bodhasambhavaḥ || 127 ||	tat sarvam BEravam BAvyam tad-ante boDa-samBavaH || 127 ||
   nitye nirāśraye śūnye vyāpake kalanojjhite |	nitye nirASraye SUnye vyApake kalana-ujJite |
   bāhyākāśe manaḥ kṛtvā nirākāśaṃ samāviśet || 128 ||	bAhya-AkASe manaH kRtvA nirAkASam samAviSet || 128 ||
   yatra yatra mano yāti tat tat tenaiva tatkṣaṇam |	yatra yatra manaH yAti tat tat tena-eva tad-kzaNam |
   parityajyānavasthityā nistaraṅgas tato bhavet || 129 ||	parityajya-anavasTityA nistaraFgaH tatas Bavet || 129 ||
   bhayā sarvaṃ ravayati sarvado vyāpako 'khile |	BayA sarvam ravayati sarva-daH vyApakaH aKile |
   iti bhairavaśabdasya santatoccāraṇāc chivaḥ || 130 ||	iti BErava-Sabdasya santata-uccAraNAt SivaH || 130 ||
   ahaṃ mamedam ityādi pratipattiprasaṅgataḥ |	aham mama-idam ityAdi pratipatti-prasaFgataH |
   nirādhāre mano yāti taddhyānapreraṇāc chamī || 131 ||	nirADAre manaH yAti tad-DyAna-preraNAt SamI || 131 ||
   nityo vibhur nirādhāro vyāpakaś cākhilādhipaḥ |	nityaH viBuH nirADAraH vyApakaH ca-aKila-aDipaH |
   śabdān pratikṣaṇaṃ dhyāyan kṛtārtho 'rthānurūpataḥ || 132 ||	SabdAn pratikzaNam DyAyan kRtArTaH arTa-anurUpataH || 132 ||
   atattvam indrajālābham idaṃ sarvam avasthitam |	atattvam indrajAla-ABam idam sarvam avasTitam |
   kiṃ tattvam indrajālasya iti dārḍhyāc chamaṃ vrajet || 133 ||	kim tattvam indrajAlasya iti dArXyAt Samam vrajet || 133 ||
   ātmano nirvikārasya kva jñānaṃ kva ca vā kriyā |	AtmanaH nirvikArasya kva jQAnam kva ca vA kriyA |
   jñānāyattā bahirbhāvā ataḥ śūnyam idaṃ jagat || 134 ||	jQAna-AyattAH bahirBAvAH atas SUnyam idam jagat || 134 ||
   na me bandho na mokṣo me bhītasyaitā vibhīṣikāḥ |	na me banDaH na mokzaH me BItasya-etAH viBIzikAH |
   pratibimbam idam buddher jaleṣv iva vivasvataḥ || 135 ||	pratibimbam idam budDeH jalezu iva vivasvataH || 135 ||
   indriyadvārakaṃ sarvaṃ sukhaduḥkhādisaṃgamam |	indriya-dvArakam sarvam suKa-duHKa-Adi-saMgamam |
   itīndriyāṇi saṃtyajya svasthaḥ svātmani vartate || 136 ||	iti-indriyANi saMtyajya svasTaH sva-Atmani vartate || 136 ||
   jñānaprakāśakaṃ sarvaṃ sarveṇātmā prakāśakaḥ |	jQAna-prakASakam sarvam sarveNa-AtmA prakASakaH |
   ekam ekasvabhāvatvāt jñānaṃ jñeyaṃ vibhāvyate || 137 ||	ekam eka-svaBAva-tvAt jQAnam jQeyam viBAvyate || 137 ||
   mānasaṃ cetanā śaktir ātmā ceti catuṣṭayam |	mAnasam cetanA SaktiH AtmA ca-iti catuzwayam |
   yadā priye parikṣīṇaṃ tadā tad bhairavaṃ vapuḥ || 138 ||	yadA priye parikzINam tadA tat BEravam vapuH || 138 ||
   nistaraṅgopadeśānāṃ śatam uktaṃ samāsataḥ |	nistaraFga-upadeSAnAm Satam uktam samAsatas |
   dvādaśābhyadhikaṃ devi yaj jñātvā jñānavij janaḥ || 139 ||	dvAdaSa-aByaDikam devi yat jQAtvA jQAna-vid janaH || 139 ||
   atra caikatame yukto jāyate bhairavaḥ svayam |	atra ca-ekatame yuktaH jAyate BEravaH svayam |
   vācā karoti karmāṇi śāpānugrahakārakaḥ || 140 ||	vAcA karoti karmANi SApa-anugraha-kArakaH || 140 ||
   ajarāmaratām eti so 'ṇimādiguṇānvitaḥ |	ajara-amara-tAm eti saH aNima-Adi-guNa-anvitaH |
   yoginīnām priyo devi sarvamelāpakādhipaḥ || 141 ||	yoginInAm priyaH devi sarva-melApaka-aDipaH || 141 ||
   jīvann api vimukto 'sau kurvann api na lipyate |	jIvan api vimuktaH asO kurvan api na lipyate |
   śrī devī uvāca |	SrI devI uvAca |
   idaṃ yadi vapur deva parāyāś ca maheśvara || 142 ||	idam yadi vapuH deva parAyAH ca maheSvaraH || 142 ||
   evamuktavyavasthāyāṃ japyate ko japaś ca kaḥ |	evam-ukta-vyavasTAyAm japyate kaH japaH ca kaH |
   dhyāyate ko mahānātha pūjyate kaś ca tṛpyati || 143 ||	DyAyate kaH mahAnATa pUjyate kaH ca tRpyati || 143 ||
   hūyate kasya vā homo yāgaḥ kasya ca kiṃ katham |	hUyate kasya vA homaH yAgaH kasya ca kim kaTam |
   śrī bhairava uvāca |	SrI BEravaH uvAca |
   eṣātra prakriyā bāhyā sthūleṣv eva mṛgekṣaṇe || 144 ||	ezA-atra prakriyA bAhyA sTUlezu eva mRga-IkzaNe || 144 ||
   bhūyo bhūyaḥ pare bhāve bhāvanā bhāvyate hi yā |	BUyas BUyas pare BAve BAvanA BAvyate hi yA |
   japaḥ so 'tra svayaṃ nādo mantrātmā japya īdṛśaḥ || 145 ||	japaH saH atra svayam nAdaH mantra-AtmA japyaH IdRSaH || 145 ||
   dhyānaṃ hi niścalā buddhir nirākārā nirāśrayā |	DyAnam hi niScalA budDiH nirAkArA nirASrayA |
   na tu dhyānaṃ śarīrākṣimukhahastādikalpanā || 146 ||	na tu DyAnam SarIra-akzi-muKa-hasta-Adi-kalpanA || 146 ||
   pūjā nāma na puṣpādyair yā matiḥ kriyate dṛḍhā |	pUjA nAma na puzpa-AdyEH yA matiH kriyate dRXA |
   nirvikalpe mahāvyomni sā pūjā hy ādarāl layaḥ || 147 ||	nirvikalpe mahA-vyomni sA pUjA hi AdarAt layaH || 147 ||
   atraikatamayuktisthe yotpadyeta dinād dinam |	atra-ekatama-yukti-sTe yA-utpadyeta dinAt dinam |
   bharitākāratā sātra tṛptir atyantapūrṇatā || 148 ||	Barita-AkAra-tA sA-atra tRptiH atyanta-pUrNa-tA || 148 ||
   mahāśūnyālaye vahnau bhūtākṣaviṣayādikam |	mahA-SUnya-Alaye vahnO BUta-akza-vizaya-Adikam |
   hūyate manasā sārdhaṃ sa homaś cetanāsrucā || 149 ||	hUyate manasA sArDam sa homaH cetanA-srucAH || 149 ||
   yāgo 'tra parameśāni tuṣṭir ānandalakṣaṇā |	yAgaH atra parameSAni tuzwiH Ananda-lakzaNAH |
   kṣapaṇāt sarvapāpānāṃ trāṇāt sarvasya pārvati || 150 ||	kzapaNAt sarva-pApAnAm trANAt sarvasya pArvati || 150 ||
   rudraśaktisamāveśas tat kṣetram bhāvanā parā |	rudra-Sakti-samAveSaH tat kzetram BAvanA parA |
   anyathā tasya tattvasya kā pūjā kāś ca tṛpyati || 151 ||	anyaTA tasya tattvasya kA pUjA kAH ca tRpyati || 151 ||
   svatantrānandacinmātrasāraḥ svātmā hi sarvataḥ |	svatantra-Ananda-cit-mAtra-sAraH sva-AtmA hi sarvatas |
   āveśanaṃ tatsvarūpe svātmanaḥ snānam īritam || 152 ||	AveSanam tad-svarUpe sva-AtmanaH snAnam Iritam || 152 ||
   yair eva pūjyate dravyais tarpyate vā parāparaḥ |	yEH eva pUjyate dravyEH tarpyate vA parAparaH |
   yaś caiva pūjakaḥ sarvaḥ sa evaikaḥ kva pūjanam || 153 ||	yaH ca-eva pUjakaH sarvaH saH eva-ekaH kva pUjanam || 153 ||
   vrajet prāṇo viśej jīva icchayā kuṭilākṛtiḥ |	vrajet prANaH viSet jIvaH icCayA kuwila-AkRtiH |
   dīrghātmā sā mahādevī parakṣetram parāparā || 154 ||	dIrGa-AtmA sA mahAdevI para-kzetram para-aparA || 154 ||
   asyām anucaran tiṣṭhan mahānandamaye 'dhvare |	asyAm anucaran tizWan mahA-Ananda-maye aDvare |
   tayā devyā samāviṣṭaḥ param bhairavam āpnuyāt || 155 ||	tayA devyA samAvizwaH param BEravam ApnuyAt || 155 ||
   ṣaṭśatāni divā rātrau sahasrāṇyekaviṃśatiḥ |	zaz-SatAni divA rAtrO sahasrANi-ekaviMSatiH |
   japo devyāḥ samuddiṣṭaḥ sulabho durlabho jaḍaiḥ || 156 ||	japaH devyAH samuddizwaH sulaBaH durlaBaH jaxEH || 156 ||
   ity etat kathitaṃ devi paramāmṛtam uttamam |	iti etat kaTitam devi parama-amRtam uttamam |
   etac ca naiva kasyāpi prakāśyaṃ tu kadācana || 157 ||	etat ca na-eva kasya-api prakASyam tu kadAcana || 157 ||
   paraśiṣye khale krūre abhakte gurupādayoḥ |	para-Sizye Kale krUre aBakte guru-pAdayoH |
   nirvikalpamatīnāṃ tu vīrāṇām unnatātmanām || 158 ||	nirvikalpa-matInAm tu vIrANAm unnata-AtmanAm || 158 ||
   bhaktānāṃ guruvargasya dātavyaṃ nirviśaṅkayā |	BaktAnAm guru-vargasya dAtavyam nirviSaFkayA |
   grāmo rājyam puraṃ deśaḥ putradārakuṭumbakam || 159 ||	grAmaH rAjyam puram deSaH putra-dAra-kuwumbakam || 159 ||
   sarvam etat parityajya grāhyam etan mṛgekṣaṇe |	sarvam etat parityajya grAhyam etat mRga-IkzaNe |
   kim ebhir asthirair devi sthiram param idaṃ dhanam |	kim eBiH asTirEH devi sTiram param idam Danam |
   prāṇā api pradātavyā na deyaṃ paramāmṛtam || 160 ||	prANAH api pradAtavyA na deyam parama-amRtam || 160 ||
   śrī devī uvāca |	SrI devI uvAca |
   devadeva māhadeva paritṛptāsmi śaṅkara |	devadeva mA-ahadeva paritRptA-asmi SaFkara |
   rudrayāmalatantrasya sāram adyāvadhāritam || 161 ||	rudrayAmalatantrasya sAram adya-avaDAritam || 161 ||
   sarvaśaktiprabhedānāṃ hṛdayaṃ jñātam adya ca |	sarva-Sakti-praBedAnAm hRdayam jQAtam adya ca |
   ity uktvānanditā devi ka.ṅthe lagnā śivasya tu || 162 ||	iti uktvA-AnanditA devi ka.FTe lagnA Sivasya tu || 162 ||
   Gandharva-nagaram / DSO Sanskrit Archive	GanDarva--nagaram / DSO Sanskrit ArCive
