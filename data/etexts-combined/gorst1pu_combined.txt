   Gorakṣa-śatakam	Gora-kza-Satakam
   oṃ parama-gurave gorakṣanāthāya namaḥ	om parama--gurave gorakza-nATAya namaH
   oṃ gorakṣa-śatakaṃ vakṣye bhava-pāśa-vimuktaye /	om gorakza-Satakam vakzye Bava--pASa--vimuktaye /
   ātma-bodha-karaṃ puṃsāṃ viveka-dvāra-kuñcikām // GorS(1)_1 //	Atma-boDa--karam puMsAm viveka--dvAra--kuQcikAm // GorS(1)_1 //
   etad vimukti-sopānam etat kālasya vañcanam /	etat vimukti--sopAnam etat kAlasya vaQcanam /
   yad vyāvṛttaṃ mano mohād āsaktaṃ paramātmani // GorS(1)_2 //	yat vyAvRttam manaH mohAt Asaktam paramAtmani // GorS(1)_2 //
   dvija-sevita-śākhasya śruti-kalpa-taroḥ phalam /	dvija--sevita--SAKasya Sruti-kalpa--taroH Palam /
   śamanaṃ bhava-tāpasya yogaṃ bhajati sajjanaḥ // GorS(1)_3 //	Samanam Bava-tApasya yogam Bajati sat-janaH // GorS(1)_3 //
   āsanaṃ prāṇa-saṃyāmaḥ pratyāhāro'tha dhāraṇā /	Asanam prANa-saMyAmaH pratyAhAraH-aTa DAraNA /
   dhyānaṃ samādhir etāni yogāṅgāni bhavanti ṣaṭ // GorS(1)_4 //	DyAnam samADiH etAni yoga-aFgAni Bavanti zaw // GorS(1)_4 //
   āsanāni tu tāvanti yāvatyo jīva-jātayaḥ /	AsanAni tu tAvanti yAvatyaH jIva--jAtayaH /
   eteṣām akhilān bhedān vijānāti maheśvaraḥ // GorS(1)_5 //	etezAm aKilAn BedAn vijAnAti maheSvaraH // GorS(1)_5 //
   caturāśīti-lakṣāṇāṃ ekam ekam udāhṛtam /	catura-aSIti-lakzANAm ekam ekam udAhRtam /
   tataḥ śivena pīṭhānāṃ ṣoḍeśānaṃ śataṃ kṛtam // GorS(1)_6 //	tatas Sivena pIWAnAm zoxeSAnam Satam kRtam // GorS(1)_6 //
   āsanebhyaḥ samastebhyo dvayam eva viśiṣyate /	AsaneByaH samasteByaH dvayam eva viSizyate /
   ekaṃ siddhāsanaṃ proktaṃ dvitīyaṃ kamalāsanam // GorS(1)_7 //	ekam sidDAsanam proktam dvitIyam kamalAsanam // GorS(1)_7 //
   yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen meḍhre pādam	yoni-sTAnakam aFGri--mUla--Gawitam kRtvA dRXam vinyaset meXre pAdam
   athaikam eva niyataṃ kṛtvā samaṃ vigraham /	aTa-ekam eva niyatam kRtvA samam vigraham /
   sthāṇuḥ saṃyamitendriyo'cala-dṛśā paśyan bhruvor antaram etan	sTANuH saMyamita-indriyaH-acala-dRSA paSyan BruvoH antaram etat-
   mokṣa-kavāṭa-bheda-janakaṃ siddhāsanaṃ procyate // GorS(1)_8 //	mokza--kavAwa-Beda--janakam sidDAsanam procyate // GorS(1)_8 //
   vāmorūpari dakṣiṇaṃ hi caraṇaṃ saṃsthāpya vāmaṃ tathā dakṣorūpari	vAma-Uru-upari dakziNam hi caraNam saMsTApya vAmam taTA dakza-Uru-upari
   paścimena vidhinā dhṛtvā karābhyāṃ dṛḍham /	paScimena viDinA DRtvA karAByAm dRXam /
   aṅguṣṭhau hṛdaye nidhāya cibukaṃ nāsāgram ālokayed etad-vyādhi-vikāra-hāri	aFguzWO hRdaye niDAya cibukam nAsA-agram Alokayet etat--vyADi--vikAra--hAri
   yamināṃ padmāsanaṃ procyate // GorS(1)_9 //	yaminAm padmAsanam procyate // GorS(1)_9 //
   ādhāraḥ prathamaṃ cakraṃ svādhiṣṭhānaṃ dvitīyakam /	ADAraH praTamam cakram svADizWAnam dvitIyakam /
   yoni-sthānaṃ dvayor madhye kāma-rūpaṃ nigadyate // GorS(1)_10 //	yoni-sTAnam dvayoH maDye kAma-rUpam nigadyate // GorS(1)_10 //
   ādhārākhye guda-sthāne paṅkajaṃ yac caturdalam /	ADAra-AKye guda--sTAne paFkajam yat catur-dalam /
   tan-madhye procyate yoniḥ kāmākhyā siddha-vanditā // GorS(1)_11 //	tan--maDye procyate yoniH kAma-AKyA sidDa-vanditAH // GorS(1)_11 //
   yoni-madhye mahāliṅgaṃ paścimābhimukhaṃ sthitam /	yoni--maDye mahA-liFgam paScima-aBimuKam sTitam /
   mastake maṇivad bhinnaṃ yo jānāti sa yogavit // GorS(1)_12 //	mastake maNi-vat Binnam yaH jAnAti sa yoga-vid // GorS(1)_12 //
   tapta-cāmīkarābhāsaṃ taḍil-lekheva visphurat /	tapta--cAmIkara-ABAsam taxil--leKA-iva visPurat /
   caturasraṃ puraṃ vahner adho-meḍhram evābhidhīyate // GorS(1)_13 //	catur-asram puram vahneH aDo-meXram eva-aBiDIyate // GorS(1)_13 //
   sva-śabdena bhavet prāṇaḥ svādhiṣṭhānaṃ tad-āśrayaḥ /	sva--Sabdena Bavet prANaH svADizWAnam tat--ASrayaH /
   svādhiṣṭhānākhyayā tasmān meḍhram evābhidhīyate // GorS(1)_14 //	svADizWAna-AKyayA tasmAt meXram eva-aBiDIyate // GorS(1)_14 //
   tantunā maṇivat proto yatra kandaḥ suṣumṇayā /	tantunA maNi-vat protaH yatra kandaH suzumNayA /
   tan-nābhi-maṇḍalaṃ cakraṃ procyate maṇi-pūrakam // GorS(1)_15 //	tan--nABi--maNxalam cakram procyate maNi-pUrakam // GorS(1)_15 //
   ūrdhvaṃ meḍhrād adho nābheḥ kanda-yoniḥ sva-gāṇḍavat /	UrDvam meXrAt aDas nABeH kanda-yoniH sva-gANxa-vat /
   tatra nāḍyaḥ samutpannāḥ sahasrāṇi dvisaptatiḥ // GorS(1)_16 //	tatra nAxyaH samutpannAH sahasrANi dvisaptatiH // GorS(1)_16 //
   teṣu nāḍi-sahasreṣu dvisaptatir udāhṛtāḥ /	tezu nAxi--sahasrezu dvisaptatiH udAhRtAH /
   prādhānyāt prāṇa-vāhinyo bhūyas tatra daśa smṛtāḥ // GorS(1)_17 //	prADAnyAt prANa--vAhinyaH BUyas tatra daSa smRtAH // GorS(1)_17 //
   iḍā ca piṅgalā caiva suṣumṇā ca tṛtīyakā /	ixA ca piFgalA ca-eva suzumNA ca tRtIyakAH /
   gāndhārī hasti-jihvā ca pūṣā caiva yaśasvinī // GorS(1)_18 //	gAnDArI hasti-jihvA ca pUzA ca-eva yaSasvinI // GorS(1)_18 //
   alambuṣā kuhūś caiva śaṅkhinī daśamī smṛtā /	alambuzA kuhUH ca-eva SaFKinI daSamI smRtA /
   etan nāḍi-mayaṃ cakraṃ jñātavyaṃ yogibhiḥ sadā // GorS(1)_19 //	etat nAxi-mayam cakram jQAtavyam yogiBiH sadA // GorS(1)_19 //
   iḍā vāme sthitā bhāge piṅgalā dakṣiṇe tathā /	ixA vAme sTitA BAge piFgalAH dakziNe taTA /
   suṣumṇā madhya-deśe tu gāndhārī vāma-cakṣuṣi // GorS(1)_20 //	suzumNA maDya-deSe tu gAnDArI vAma-cakzuzi // GorS(1)_20 //
   dakṣiṇe hasti-jihvā ca pūṣā karṇe ca dakṣiṇe /	dakziNe hasti-jihvA ca pUzA karNe ca dakziNe /
   yaśasvinī vāma-karṇe cāsane vāpy alambuṣā // GorS(1)_21 //	yaSasvinI vAma-karNe ca-Asane vA-api alambuzA // GorS(1)_21 //
   kūhuś ca liṅga-deśe tu mūla-sthāne ca śaṅkhinī /	kUhuH ca liFga-deSe tu mUla-sTAne ca SaFKinI /
   evaṃ dvāram upāśritya tiṣṭhanti daśa nāḍikāḥ // GorS(1)_22 //	evam dvAram upASritya tizWanti daSa nAxikAH // GorS(1)_22 //
   satataṃ prāṇa-vāhinyaḥ soma-sūryāgni-devatāḥ /	satatam prANa-vAhinyaH soma--sUrya-agni-devatAH /
   iḍā-piṅgalā-suṣumṇā ca tisro nāḍya udāhṛtāḥ // GorS(1)_23 //	ixA-piFgalA-suzumNA ca tisraH nAxyaH udAhRtAH // GorS(1)_23 //
   prāṇāpānau samānaś ca hy udāno vyāna eva ca /	prANa-apAnO samAnaH ca hi udAnaH vyAnaH eva ca /
   nāgaḥ kūrmaś ca kṛkaro devadatto dhanañjayaḥ // GorS(1)_24 //	nAgaH kUrmaH ca kRkaraH devadattaH DanaQjayaH // GorS(1)_24 //
   nāgādyāḥ pañca vikhyātāḥ prāṇādyāḥ pañca vāyavaḥ /	nAga-AdyAH paQca viKyAtAH prANa-AdyAH paQca vAyavaH /
   ete nāḍi-sahasreṣu vartante jīva-rūpiṇaḥ // GorS(1)_25 //	ete nAxi--sahasrezu vartante jIva--rUpiNaH // GorS(1)_25 //
   prāṇāpāna-vaśo jīvo hy adhaś cordhvaṃ ca dhāvati /	prANa-apAna-vaSaH jIvaH hi aDas ca-UrDvam ca DAvati /
   vāma-dakṣiṇa-mārgeṇa cañcalatvān na dṛśyate // GorS(1)_26 //	vAma-dakziNa--mArgeNa caQcala-tvAt na dRSyate // GorS(1)_26 //
   ākṣipto bhuvi daṇḍena yathoccalati kandukaḥ /	AkziptaH Buvi daNxena yaTA-uccalati kandukaH /
   prāṇāpāna-samākṣiptas tathā jīvo'nukṛṣyate // GorS(1)_27 //	prANa-apAna--samAkziptaH taTA jIvaH-anukRzyate // GorS(1)_27 //
   rajju-baddho yathā śyeno gato'py ākṛṣyate(?) /	rajju--badDaH yaTA SyenaH gataH-api AkRzyate(?) /
   guṇa-baddhas tathā jīvaḥ prāṇāpānena kṛṣyate // GorS(1)_28 //	guNa--badDaH taTA jIvaH prANa-apAnena kRzyate // GorS(1)_28 //
   apānaḥ karṣati prāṇaḥ prāṇo'pānaṃ ca karṣati /	apAnaH karzati prANaH prANaH-apAnam ca karzati /
   ūrdhvādhaḥ saṃsthitāv etau yo jānāti sa yogavit // GorS(1)_29 //	UrDva-aDas saMsTitO etO yaH jAnAti sa yoga-vid // GorS(1)_29 //
   kandordhve kuṇḍalī-śaktir aṣṭadhā kuṇḍalī-kṛtā /	kanda-UrDve kuNxalI--SaktiH azwaDA kuNxalI-kRtA /
   brahma-dvāra-mukhaṃ nityaṃ mukhenāvṛtya tiṣṭhati // GorS(1)_30 //	brahma-dvAra--muKam nityam muKena-AvRtya tizWati // GorS(1)_30 //
   prabuddhā vahni-yogena manasā mārutā hatā /	prabudDA vahni--yogena manasA mArutA hatA /
   prajīva-guṇam ādāya vrajaty ūrdhvaṃ suṣumṇayā // GorS(1)_31 //	prajIva-guNam AdAya vrajati UrDvam suzumNayA // GorS(1)_31 //
   mahāmudrāṃ namo-mudrām uḍḍiyānaṃ jalandharam /	mahAmudrAm namaH--mudrAm uxxiyAnam jalanDaram /
   mūla-bandhaṃ ca yo vetti sa yogī siddhi-bhājanam // GorS(1)_32 //	mUla-banDam ca yaH vetti sa yogI sidDi-BAjanam // GorS(1)_32 //
   vakṣo-nyasta-hanur nipīḍya suciraṃ yoniṃ ca vāmāṅghriṇā hastābhyām	vakzo-nyasta-hanuH nipIxya su-ciram yonim ca vAma-aFGriNA hastAByAm
   avadhāritaṃ prasaritaṃ pādaṃ tathā dakṣiṇam /	avaDAritam prasaritam pAdam taTA dakziNam /
   āpūrya śvasanena kukṣi-yugalaṃ baddhvā śanai recayed eṣā pātaka-nāśinī	ApUrya Svasanena kukzi--yugalam badDvA SanEs recayet ezA pAtaka-nASinI
   sumahatī mudrā nṝṇāṃ procyate // GorS(1)_33 //	su-mahatI mudrA nLNAm procyate // GorS(1)_33 //
   kapāla-kuhare jihvā praviṣṭā viparītagā /	kapAla-kuhare jihvA pravizwA viparIta-gAH /
   bhruvor antargatā dṛṣṭir mudrā bhavati khecarī // GorS(1)_34 //	BruvoH antargatA dRzwiH mudrA Bavati KecarI // GorS(1)_34 //
   ūrdhvaṃ meḍhrād adho nābher uḍḍiyānaṃ pracakṣate /	UrDvam meXrAt aDas nABeH uxxiyAnam pracakzate /
   uḍḍiyāna-jayo bandho mṛtyu-mātaṅga-kesarī // GorS(1)_35 //	uxxiyAna-jayaH banDaH mRtyu--mAtaFga-kesarI // GorS(1)_35 //
   jālandhare kṛte bandhe kaṇṭha-saṅkoca-lakṣaṇe /	jAlanDare kRte banDe kaNWa--saFkoca--lakzaNe /
   na pīyūṣaṃ pataty agnau na ca vāyuḥ prakupyati // GorS(1)_36 //	na pIyUzam patati agnO na ca vAyuH prakupyati // GorS(1)_36 //
   pārṣṇi-bhāgena sampīḍya yonim ākuñcayed gudam /	pArzNi-BAgena sampIxya yonim AkuQcayet gudam /
   apānam ūrdhvam ākṛṣya mūla-bandho nigadyate // GorS(1)_37 //	apAnam UrDvam AkRzya mUla-banDaH nigadyate // GorS(1)_37 //
   yataḥ kāla-bhayāt brahmā prāṇāyāma-parāyaṇaḥ /	yatas kAla-BayAt brahmA prANAyAma--parAyaNaH /
   yogino munayaś caiva tataḥ prāṇaṃ nibandhayet // GorS(1)_38 //	yoginaH munayaH ca-eva tatas prANam nibanDayet // GorS(1)_38 //
   cale vāte calaṃ sarvaṃ niścale niścalaṃ bhavet /	cale vAte calam sarvam niScale niScalam Bavet /
   yogī sthāṇutvam āpnoti tato vāyuṃ nibandhayet // GorS(1)_39 //	yogI sTANu-tvam Apnoti tatas vAyum nibanDayet // GorS(1)_39 //
   ṣaṭ-triṃśad-aṅgulaṃ haṃsaḥ prayāṇaṃ kurute bahiḥ /	zaw-triMSat--aFgulam haMsaH prayANam kurute bahis /
   vāma-dakṣiṇa-mārgeṇa tataḥ prāṇo'bhidhīyate // GorS(1)_40 //	vAma-dakziNa--mArgeNa tatas prANaH-aBiDIyate // GorS(1)_40 //
   baddha-padmāsano yogī namaskṛtya guruṃ śivam /	badDa--padmAsanaH yogI namaskRtya gurum Sivam /
   nāsāgra-dṛṣṭir ekākī prāṇāyāmaṃ samabhyaset // GorS(1)_41 //	nAsA-agra-dRzwiH ekAkI prANAyAmam samaByaset // GorS(1)_41 //
   prāṇo deha-sthito vāyur āyāmas tan-nibandhanam /	prANaH deha--sTitaH vAyuH AyAmaH tan--nibanDanam /
   eka-śvāsa-mayī mātrā tad yogī gaganāyate // GorS(1)_42 //	eka-SvAsa--mayI mAtrA tat yogI gaganAyate // GorS(1)_42 //
   baddha-padmāsano yogī prāṇaṃ candreṇa pūrayet /	badDa--padmAsanaH yogI prANam candreNa pUrayet /
   dhārayitvā yathā-śakti bhūyaḥ sūryeṇa recayet // GorS(1)_43 //	DArayitvA yaTA-Sakti BUyas sUryeNa recayet // GorS(1)_43 //
   amṛtodadhi-saṅkāśaṃ kṣīroda-dhavala-prabham /	amRta-udaDi--saFkASam kzIroda--Davala--praBam /
   dhyātvā candramayaṃ bimbaṃ prāṇāyāme sukhī bhavet // GorS(1)_44 //	DyAtvA candra-mayam bimbam prANAyAme suKI Bavet // GorS(1)_44 //
   prāṇaṃ sūryeṇa cākṛṣya pūrayed udaraṃ śanaiḥ /	prANam sUryeNa ca-AkRzya pUrayet udaram SanEs /
   kumbhayitvā vidhānena bhūyaś candreṇa recayet // GorS(1)_45 //	kumBayitvA viDAnena BUyas candreNa recayet // GorS(1)_45 //
   prajvalaj-jvalana-jvālā- puñjam āditya-maṇḍalam /	prajvala-j--jvalana--jvAlA puQjam Aditya--maNxalam /
   dhyātvā nābhi-sthitaṃ yogī prāṇāyāme sukhī bhavet // GorS(1)_46 //	DyAtvA nABi-sTitam yogI prANAyAme suKI Bavet // GorS(1)_46 //
   recakaḥ pūrakaś caiva kumbhakaḥ praṇavātmakaḥ /	recakaH pUrakaH ca-eva kumBakaH praNava-AtmakaH /
   prāṇāyāmo bhavet tredhā mātrā dvādaśa-saṃyutaḥ // GorS(1)_47 //	prANAyAmaH Bavet treDA mAtrA dvAdaSa--saMyutaH // GorS(1)_47 //
   dvādaśādhamake mātrā madhyame dviguṇās tataḥ /	dvAdaSa-aDamake mAtrAH maDyame dviguNAH tatas /
   uttame triguṇā mātrāḥ prāṇāyāmasya nirṇayaḥ // GorS(1)_48 //	uttame triguNAH mAtrAH prANAyAmasya nirNayaH // GorS(1)_48 //
   adhame ca ghano gharmaḥ kampo bhavati madhyame /	aDame ca GanaH GarmaH kampaH Bavati maDyame /
   uttiṣṭhaty uttame yogī baddha-padmāsano muhuḥ // GorS(1)_49 //	uttizWati uttame yogI badDa--padmAsanaH muhur // GorS(1)_49 //
   aṅgānāṃ mardanaṃ śastaṃ śrama-saṃjāta-vāriṇā /	aFgAnAm mardanam Sastam Srama--saMjAta--vAriNA /
   kaṭv-amla-lavaṇa-tyāgī kṣīra-bhojanam ācaret // GorS(1)_50 //	kawu--amla--lavaNa-tyAgI kzIra--Bojanam Acaret // GorS(1)_50 //
   mandaṃ mandaṃ pibed vāyuṃ mandaṃ mandaṃ viyojayet /	mandam mandam pibet vAyum mandam mandam viyojayet /
   nādhikaṃ stambhayed vāyuṃ na ca śīghraṃ vimocayet // GorS(1)_51 //	na-aDikam stamBayet vAyum na ca SIGram vimocayet // GorS(1)_51 //
   ūrdhvam ākṛṣya cāpānaṃ vātaṃ prāṇe niyojayet /	UrDvam AkRzya ca-apAnam vAtam prANe niyojayet /
   mūrdhānaṃ nīyate śaktyā sarva-pāpaiḥ pramucyate // GorS(1)_52 //	mUrDAnam nIyate SaktyA sarva-pApEH pramucyate // GorS(1)_52 //
   prāṇāyāmo bhavaty evaṃ pātakendhana-pātakaḥ /	prANAyAmaH Bavati evam pAtaka-inDana-pAtakaH /
   enombudhi-mahā-setuḥ procyate yogibhiḥ sadā // GorS(1)_53 //	enA-umbuDi--mahA--setuH procyate yogiBiH sadA // GorS(1)_53 //
   āsanena rujo hanti prāṇāyāmena pātakam /	Asanena rujaH hanti prANAyAmena pAtakam /
   vikāraṃ mānasaṃ yogī pratyāhāreṇa sarvadā // GorS(1)_54 //	vikAram mAnasam yogI pratyAhAreNa sarvadA // GorS(1)_54 //
   candrāmṛta-mayīṃ dhārāṃ pratyāhārati bhāskaraḥ /	candra-amRta--mayIm DArAm pratyAhArati BAskaraH /
   tat-pratyāharaṇaṃ tasya pratyāhāraḥ sa ucyate // GorS(1)_55 //	tat--pratyAharaNam tasya pratyAhAraH saH ucyate // GorS(1)_55 //
   ekā strī bhujyate dvābhyām āgatā soma-maṇḍalāt /	ekA strI Bujyate dvAByAm AgatA soma--maNxalAt /
   tṛtīyo yo bhavet tābhyāṃ sa bhavaty ajarāmaraḥ // GorS(1)_56 //	tRtIyaH yaH Bavet tAByAm sa Bavati ajara-amaraH // GorS(1)_56 //
   nābhideśe bhavaty eko bhāskaro dahanātmakaḥ /	nABi-deSe Bavati ekaH BAskaraH dahana-AtmakaH /
   amṛtātmā sthito nityaṃ tālumūle ca candramāḥ // GorS(1)_57 //	amRta-AtmA sTitaH nityam tAlu-mUle ca candramAH // GorS(1)_57 //
   varṣaty adhomukhaś candro grasaty ūrdhva-mukho raviḥ /	varzati aDomuKaH candraH grasati UrDva-muKaH raviH /
   jñātavyaṃ karaṇaṃ tatra yena pīyūṣam āpyate // GorS(1)_58 //	jQAtavyam karaNam tatra yena pIyUzam Apyate // GorS(1)_58 //
   ūrdhva-nābhir adhas tālu ūrdhva-bhānur adhaḥ śaśī /	UrDva-nABiH aDas tAlu UrDva-BAnuH aDas SaSI /
   karaṇaṃ viparītākhyaṃ guru-vaktreṇa labhyate // GorS(1)_59 //	karaNam viparIta-AKyam guru-vaktreNa laByate // GorS(1)_59 //
   tridhā baddho vṛṣo yatra rauravīti mahāsvanam /	triDA badDaH vRzaH yatra rOravI-iti mahA-svanam /
   anāhataṃ ca tac cakraṃ hṛdaye yogino viduḥ // GorS(1)_60 //	anAhatam ca tat cakram hRdaye yoginaH viduH // GorS(1)_60 //
   anāhatam atikramya cākramya maṇipūrakam /	anAhatam atikramya ca-Akramya maNipUrakam /
   prāpte prāṇaṃ mahāpadmaṃ yogitvam amṛtāyate // GorS(1)_61 //	prApte prANam mahApadmam yogi-tvam amRtAyate // GorS(1)_61 //
   viśabdaḥ saṃsmṛto haṃso nirmalaḥ śuddha ucyate /	viSabdaH saMsmRtaH haMsaH nirmalaH SudDaH ucyate /
   ataḥ kaṇṭhe viśuddhākhye cakraṃ cakra-vido viduḥ // GorS(1)_62 //	atas kaNWe viSudDa-AKye cakram cakra-vidaH viduH // GorS(1)_62 //
   viśuddhe parame cakre dhṛtvā soma-kalā-jalam /	viSudDe parame cakre DRtvA soma-kalA--jalam /
   māsena na kṣayaṃ yāti vañcayitvā mukhaṃ raveḥ // GorS(1)_63 //	mAsena na kzayam yAti vaQcayitvA muKam raveH // GorS(1)_63 //
   sampīḍya rasanāgreṇa rāja-danta-bilaṃ mahat /	sampIxya rasanA-agreNa rAja--danta--bilam mahat /
   dhyātvāmṛtamayīṃ devīṃ ṣaṇ-māsena kavir bhavet // GorS(1)_64 //	DyAtvA-amRta-mayIm devIm zaN--mAsena kaviH Bavet // GorS(1)_64 //
   amṛtāpūrṇa-dehasya yogino dvi-tri-vatsarāt /	amRta-ApUrNa-dehasya yoginaH dvi--tri-vatsarAt /
   ūrdhvaṃ pravartate reto'py aṇimādi-guṇodayaḥ // GorS(1)_65 //	UrDvam pravartate retaH-api aNima-Adi--guNa-udayaH // GorS(1)_65 //
   indhanāni yathā vahnis taila-varti ca dīpakaḥ /	inDanAni yaTA vahniH tEla-varti ca dIpakaH /
   tathā somakalā-pūrṇaṃ dehī dehaṃ na muñcati // GorS(1)_66 //	taTA soma-kalA--pUrNam dehI deham na muQcati // GorS(1)_66 //
   āsanena samāyuktaḥ prāṇāyāmena saṃyutaḥ /	Asanena samAyuktaH prANAyAmena saMyutaH /
   pratyāhāreṇa saṃyukto dhāraṇāṃ ca samabhyaset // GorS(1)_67 //	pratyAhAreNa saMyuktaH DAraNAm ca samaByaset // GorS(1)_67 //
   hṛdaye pañca-bhūtānāṃ dhāraṇāṃ ca pṛthak pṛthak /	hRdaye paQca-BUtAnAm DAraNAm ca pRTak pRTak /
   manaso niścalatvena dhāraṇā ca vidhīyate // GorS(1)_68 //	manasaH niScala-tvena DAraNA ca viDIyate // GorS(1)_68 //
   yā pṛthvī hari-tāla-deśa-rucirā pītā lakārānvitā saṃyuktā kamalāsanena hi	yA pRTvI hari-tAla--deSa-rucirA pItA lakAra-anvitA saMyuktA kamalAsanena hi
   catuṣkoṇā hṛdi sthāyinī /	catuzkoNA hRdi sTAyinI /
   prāṇaṃ tatra vinīya pañca-ghaṭikāś cittānvitaṃ dhārayed eṣā stambhakarī	prANam tatra vinIya paQca--GawikAH citta-anvitam DArayet ezA stamBa-karI
   sadā kṣitijayaṃ kuryād bhuvo dhāraṇā // GorS(1)_69 //	sadA kziti-jayam kuryAt BuvaH DAraNA // GorS(1)_69 //
   ardhendu-pratimaṃ ca kunda-dhavalaṃ kaṇṭhe'mbu-tattavṃ sthitaṃ yat	arDa-indu-pratimam ca kunda--Davalam kaNWe-ambu--tattavm sTitam yat-
   pīyūṣa-va-kāra-bīja-sahitaṃ yuktaṃ sadā viṣṇunā /	pIyUza-va-kAra--bIja--sahitam yuktam sadA vizNunA /
   prāṇaṃ tatra vinīya pañca-ghaṭikāś cittānvitaṃ dhārayed eṣā	prANam tatra vinIya paQca--GawikAH citta-anvitam DArayet ezA
   durvaha-kāla-kūṭa-jaraṇā syād vāriṇī dhāraṇā // GorS(1)_70 //	durvaha--kAla--kUwa--jaraNA syAt vAriNI DAraNA // GorS(1)_70 //
   yat tāla-sthitam indra-gopa-sadṛśaṃ tattvaṃ trikoṇojjvalaṃ	yat tAla--sTitam indra-gopa--sadRSam tattvam trikoNa-ujjvalam
   tejo-repha-mayaṃ pravāla-ruciraṃ rudreṇa yat saṅgatam /	tejaH--rePa--mayam pravAla--ruciram rudreNa yat saFgatam /
   prāṇaṃ tatra vinīya pañca-ghaṭikāś cittānvitaṃ dhārayed eṣā vahni-jayaṃ	prANam tatra vinIya paQca--GawikAH citta-anvitam DArayet ezA vahni-jayam
   sadā vidadhate vaiśvānarī dhāraṇā // GorS(1)_71 //	sadA vidaDate vESvAnarI DAraNA // GorS(1)_71 //
   yad bhinnāñjana-puñja-sānnibham idaṃ tattvaṃ bhruvor antare vṛttaṃ	yat BinnAQjana--puQja--sAnniBam idam tattvam BruvoH antare vRttam
   vāyumayaṃ ya-kāra-sahitaṃ yatreśvaro devatā /	vAyu-mayam ya-kAra--sahitam yatra-ISvaraH devatA /
   prāṇaṃ tatra vinīya pañca-ghaṭikāś cittānvitaṃ dhārayed eṣā khe gamanaṃ	prANam tatra vinIya paQca--GawikAH citta-anvitam DArayet ezA Ke gamanam
   karoti yamināṃ syād vāyavī dhāraṇā // GorS(1)_72 //	karoti yaminAm syAt vAyavI DAraNA // GorS(1)_72 //
   ākāśaṃ suviśuddha-vāri-sadṛśaṃ yad brahma-randhre sthitaṃ tatrādyena	AkASam su-viSudDa--vAri--sadRSam yat brahma-ranDre sTitam tatra-Adyena
   sadā-śivena sahitaṃ śāntaṃ ha-kārākṣaram /	sadA-Sivena sahitam SAntam ha-kAra-akzaram /
   prāṇaṃ tatra vinīya pañca-ghaṭikāś cittānvitaṃ dhārayed eṣā	prANam tatra vinIya paQca--GawikAH citta-anvitam DArayet ezA
   mokṣa-kavāṭa-pāṭana-paṭuḥ proktā nabho-dhāraṇā // GorS(1)_73 //	mokza--kavAwa--pAwana--pawuH proktAH naBo-DAraNAH // GorS(1)_73 //
   stambhanī drāvaṇī caiva dahanī bhrāmaṇī tathā /	stamBanI drAvaNI ca-eva dahanI BrAmaNI taTA /
   śoṣaṇī ca bhavanty evaṃ bhūtānāṃ pañca dhāraṇāḥ // GorS(1)_74 //	SozaNI ca Bavanti evam BUtAnAm paQca DAraNAH // GorS(1)_74 //
   karmaṇā manasā vācā dhāraṇāḥ pañca durlabhāḥ /	karmaNA manasA vAcA DAraNAH paQca durlaBAH /
   vidhāya satataṃ yogī sarva-pāpaiḥ pramucyate // GorS(1)_75 //	viDAya satatam yogI sarva-pApEH pramucyate // GorS(1)_75 //
   sarvaṃ cintā-samāvarti yogino hṛdi vartate /	sarvam cintA--samAvarti yoginaH hRdi vartate /
   yat tattve niścitaṃ cetas tat tu dhyānaṃ pracakṣate // GorS(1)_76 //	yat tattve niScitam cetaH tat tu DyAnam pracakzate // GorS(1)_76 //
   dvidhā bhavati tad dhyānaṃ sa-guṇaṃ nirguṇaṃ tathā /	dviDA Bavati tat DyAnam sa-guNam nirguNam taTA /
   saguṇaṃ varṇa-bhedena nirguṇaṃ kevalaṃ viduḥ // GorS(1)_77 //	sa-guNam varNa--Bedena nirguNam kevalam viduH // GorS(1)_77 //
   ādhāraṃ prathamaṃ cakraṃ tapta-kāñcana-sannibham /	ADAram praTamam cakram tapta--kAQcana--sanniBam /
   nāsāgre dṛṣṭim ādāya dhyātvā muñcati kilbiṣam // GorS(1)_78 //	nAsA-agre dRzwim AdAya DyAtvA muQcati kilbizam // GorS(1)_78 //
   svādhiṣṭhānaṃ dvitīyaṃ tu san-māṇikya-suśobhanam /	svADizWAnam dvitIyam tu san--mANikya--su-SoBanam /
   nāsāgre dṛṣṭim ādāya dhyātvā muñcati pātakam // GorS(1)_79 //	nAsA-agre dRzwim AdAya DyAtvA muQcati pAtakam // GorS(1)_79 //
   taruṇāditya-saṃkāśaṃ cakraṃ ca maṇipūrakam /	taruNa-Aditya--saMkASam cakram ca maNipUrakam /
   nāsāgre dṛṣṭim ādāya dhyātvā saṃkṣobhayej jagat // GorS(1)_80 //	nAsA-agre dRzwim AdAya DyAtvA saMkzoBayet jagat // GorS(1)_80 //
   [verse missing]	[verse missing]
   vidyut-prabhāvaṃ hṛt-padme prāṇāyāma-vibhedanaiḥ /	vidyut--praBAvam hRt--padme prANAyAma--viBedanEH /
   nāsāgre dṛṣṭim ādāya dhyātvā brahma-mayo bhavet // GorS(1)_82 //	nAsA-agre dRzwim AdAya DyAtvA brahma-mayaH Bavet // GorS(1)_82 //
   santataṃ ghaṇṭikā-madhye viśuddhaṃ cāmṛtodbhavam /	santatam GaNwikA--maDye viSudDam ca-amRta-udBavam /
   nāsāgre dṛṣṭim ādāya dhyātvā brahma-mayo bhavet // GorS(1)_83 //	nAsA-agre dRzwim AdAya DyAtvA brahma-mayaH Bavet // GorS(1)_83 //
   bhruvor madhye sthitaṃ devaṃ snigdha-mauktika-sannibham /	BruvoH maDye sTitam devam snigDa--mOktika--sanniBam /
   nāsāgre dṛṣṭim ādāya dhyātvā'nandamayo bhavet // GorS(1)_84 //	nAsA-agre dRzwim AdAya DyAtvA-ananda-mayaH Bavet // GorS(1)_84 //
   nirguṇaṃ ca śivaṃ śāntaṃ gagane viśvatomukham /	nirguNam ca Sivam SAntam gagane viSvatomuKam /
   nāsāgre dṛṣṭim ādāya dhyātvā duḥkhād vimucyate // GorS(1)_85 //	nAsA-agre dRzwim AdAya DyAtvA duHKAt vimucyate // GorS(1)_85 //
   gudaṃ meḍhraṃ ca nābhiṃ ca hṛt-padme ca tad-ūrdhvataḥ /	gudam meXram ca nABim ca hRt--padme ca tad--UrDvatas /
   ghaṇṭikāṃ lampikā-sthānaṃ bhrū-madhye parameśvaram // GorS(1)_86 //	GaNwikAm lampikA--sTAnam BrU--maDye parameSvaram // GorS(1)_86 //
   nirmalaṃ gaganākāraṃ marīci-jala-sannibham /	nirmalam gagana-AkAram marIci--jala--sanniBam /
   ātmānaṃ sarvagaṃ dhyātvā yogī yogam avāpnuyāt // GorS(1)_87 //	AtmAnam sarvagam DyAtvA yogI yogam avApnuyAt // GorS(1)_87 //
   kathitāni yathaitāni dhyāna-sthānāni yoginām /	kaTitAni yaTA-etAni DyAna--sTAnAni yoginAm /
   upādhi-tattva-yuktāni kurvanty aṣṭa-guṇodayam // GorS(1)_88 //	upADi--tattva--yuktAni kurvanti azwa--guNa-udayam // GorS(1)_88 //
   upādhiś ca tathā tattvaṃ dvayam evam udāhṛtam /	upADiH ca taTA tattvam dvayam evam udAhRtam /
   upādhiḥ procyate varṇas tattvam ātmābhidhīyate // GorS(1)_89 //	upADiH procyate varNaH tattvam AtmA-aBiDIyate // GorS(1)_89 //
   upādhir anyathā-jñānaṃ tattvaṃ saṃsthitam anyathā /	upADiH anyaTA-jQAnam tattvam saMsTitam anyaTA /
   samastopādhi-vidhvaṃsi sadābhyāsena yoginām // GorS(1)_90 //	samasta-upADi--viDvaMsi sadA-aByAsena yoginAm // GorS(1)_90 //
   ātma-varṇena bhedena dṛśyate sphāṭiko maṇiḥ /	Atma--varNena Bedena dRSyate sPAwikaH maNiH /
   mukto yaḥ śakti-bhedena so'yam ātmā praśasyate // GorS(1)_91 //	muktaH yaH Sakti-Bedena saH-ayam AtmA praSasyate // GorS(1)_91 //
   nirātaṅkaṃ nirālambaṃ niṣprapañcaṃ nirāśrayam /	nirAtaFkam nirAlambam nizprapaQcam nirASrayam /
   nirāmayaṃ nirākāraṃ tattvaṃ tattvavido viduḥ // GorS(1)_92 //	nirAmayam nirAkAram tattvam tattva-vidaH viduH // GorS(1)_92 //
   śabdādyāḥ pañca yā mātrā yāvat karṇādiṣu smṛtāḥ /	Sabda-AdyAH paQca yAH mAtrA yAvat karNa-Adizu smRtAH /
   tāvad eva smṛtaṃ dhyānaṃ tat-samādhir ataḥ param // GorS(1)_93 //	tAvat eva smRtam DyAnam tat-samADiH atas param // GorS(1)_93 //
   yadā saṃkṣīyate prāṇo mānasaṃ ca vilīyate /	yadA saMkzIyate prANaH mAnasam ca vilIyate /
   tadā sama-rasaikatvaṃ samādhir abhidhīyate // GorS(1)_94 //	tadA sama-rasa-eka-tvam samADiH aBiDIyate // GorS(1)_94 //
   [verse missing]	[verse missing]
   dhāraṇāḥ pañca-nāḍyas tu dhyānaṃ ca ṣaṣṭhi-nāḍikāḥ /	DAraNAH paQca-nAxyaH tu DyAnam ca zazWi-nAxikAH /
   dina-dvādaśakenaiva samādhiḥ prāṇa-saṃyamaḥ // GorS(1)_96 //	dina--dvAdaSakena-eva samADiH prANa--saMyamaH // GorS(1)_96 //
   na gandhaṃ na rasaṃ rūpaṃ na sparśaṃ na ca niḥsvanam /	na ganDam na rasam rUpam na sparSam na ca niHsvanam /
   ātmānaṃ na paraṃ vetti yogī yuktaḥ samādhinā // GorS(1)_97 //	AtmAnam na param vetti yogI yuktaH samADinA // GorS(1)_97 //
   khādyate na ca kālena bādhyate na ca karmaṇā /	KAdyate na ca kAlena bADyate na ca karmaNA /
   sādhyate na ca kenāpi yogī yuktaḥ samādhinā // GorS(1)_98 //	sADyate na ca kena-api yogI yuktaH samADinA // GorS(1)_98 //
   nirmalaṃ niścalaṃ nityaṃ niṣkriyaṃ nirguṇaṃ mahat /	nirmalam niScalam nityam nizkriyam nirguNam mahat /
   vyoma-vijñānam ānandaṃ brahma brahma-vido viduḥ // GorS(1)_99 //	vyoma-vijQAnam Anandam brahma brahma--vidaH viduH // GorS(1)_99 //
   dugdhe kṣīraṃ dhṛte sarpir agnau vahnir ivārpitaḥ /	dugDe kzIram DRte sarpiH agnO vahniH iva-arpitaH /
   advayatvaṃ vrajen nityaṃ yogavit parame pade // GorS(1)_100 //	advaya-tvam vrajet nityam yoga-vid parame pade // GorS(1)_100 //
   bhava-bhaya-vane vahnir mukti-sopāna-mārgataḥ /	Bava--Baya-vane vahniH mukti--sopAna--mArgataH /
   advayatvaṃ vrajen nityaṃ yogavit parame pade // GorS(1)_101 //	advaya-tvam vrajet nityam yoga-vid parame pade // GorS(1)_101 //
   gorakṣa-śatakaṃ samāptam	gorakza-Satakam samAptam
