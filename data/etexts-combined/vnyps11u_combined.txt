   nyā. pa. pra. 1 patyuḥ saṃyamināṃ praṇamya caraṇau tatpādakoṭīrayoḥ	nyA. pa. pra. 1 patyuH saMyaminAm praNamya caraNO tad-pAda-kowIrayoH
   saṃbandhena samidhyamānavibhavān dhanyāṃstathānyān gurūn /	saMbanDena samiDyamAna-viBavAn DanyAn=-taTA-anyAn gurUn /
   śuddhaṃ saṃśritabādarāyaṇatanornārāyaṇasyoktibhaḥ śrīmān veṅkaṭanāyakaḥ	SudDam saMSrita-bAdarAyaNa-tanoH-nArAyaNasya-ukti-BaH SrImAn veFkawa-nAyakaH
   sthitipadaṃ nirmāti nīteḥ śubham //	sTiti-padam nirmAti nIteH SuBam //
   vidyāsthāneṣu dharmyeṣu gaṇyate nyāyavistaraḥ /	vidyA-sTAnezu Darmyezu gaNyate nyAya-vistaraH /
   sa ca viplāvitastaistaistato 'tra pariśodhyate //	sa ca viplO=-itaH-tEH-tEH-tatas atra pariSoDyate //
   nyā. pa. pra. 2 //	nyA. pa. pra. 2 //
   gautamasūtrabahiṣkārapakṣaḥ //	gOtama-sUtra-bahizkAra-pakzaH //
   yadyapi kathañcidākṣapādaṃ satpakṣe nikṣeptu śakyam; na ca	yadi-api kaTaQcid-Akza-pAdam sat-pakze nikzeptu Sakyam; na ca
   kaṇabhakṣapakṣanikṣepavat kleśaḥ; nāpi tatkartā gautamastāmaseṣu	kaNaBakza-pakza-nikzepa-vat kleSaH; na-api tad-kartA gOtamaH-tAmasezu
   paripaṭhyate; nāpi ca vipralambhakatvakhyātiḥ; tathāpi	paripaWyate; na-api ca vipralamBaka-tva-KyAtiH; taTA-api
   brahmasūtrakārādibahiṣkṛtatvānnātīva vayamādriyāmahe /	brahmasUtra-kAra-Adi-bahizkRta-tvAt-na-atIva vayam-AdriyAmahe /
   na khalvārṣatvādibhistadādaraḥ, atiprasaṅgāt /	na Kalu-Arza-tva-AdiBiH-tad-AdaraH, ati-prasaFgAt /
   prājñānāṃ prathamenaiva guruṇā hi svayaṃ purā /	prAjQAnAm praTamena-eva guruNA hi svayam purA /
   lokāyatamataṃ proktaṃ lokaviplavakāraṇam //	lokAyata-matam proktam loka-viplava-kAraNam //
   athavā pitāmaha evātra pramāṇam, ya	aTavA pitAmahaH eva-atra pramANam, ya
   indravirocanāyoścārvākamatamupadiṣṭavān /	indra-virocanAyoH-cArvAka-matam-upadizwavAn /
   tathā gautamo 'pi saṃbhāvyate /	taTA gOtamaH api saMBAvyate /
   athāpi	aTa-api
   "kāṇādaśākyapāṣaṇḍaistrayīdharmo vilopitaḥ /	"kANAdaSAkya-pAzaNxEH-trayI-DarmaH vilopitaH /
   tridaṇḍadhāriṇā pūrvaṃ viṣṇunā rakṣitā trayī" //	tridaNxa-DAriNA pUrvam vizNunA rakzitA trayI" //
   iti smṛteḥ,	iti smRteH,
   "bahavaḥ puruṣā rājan sāṃkhyayogavicāriṇaḥ /	"bahavaH puruzAH rAjan sAMKya-yoga-vicAriNaH /
   naita icchanti puruṣamekaṃ kurukulodbhava //	na-ete icCanti puruzam-ekam kuru-kula-udBavaH //
   samāsena tu tadvyāsaḥ puruṣaikātmyamuktavān "/	samAsena tu tat-vyAsaH puruza-EkAtmyam-uktavAn "/
   iti mahābhāratokteśca yuktaṃ tattadbahiṣkāraḥ /	iti mahABArata-ukteH-ca yuktam tad-tad-bahizkAraH /
   iha tu na tatheti cenna, tulyanyāyatayā vacanasyopalakṣaṇārthatvāt /	iha tu na taTA-iti ced-na, tulya-nyAyatayA vacanasya-upalakzaNa-arTa-tvAt /
   na khalu tadvā tādṛgveti kaścidviśeṣaḥ /	na Kalu tat-vA tAdRS-vA-iti kaScid-viSezaH /
   yadyapi kāśakuśāvalambanyāyena pakṣāntarādādhikyamasya pakṣasya, athāpi na	yadi-api kASa-kuSA-avalamba-nyAyena pakza-antarAt-ADikyam-asya pakzasya, aTa-api na
   tadvedāntasaṃnidhau; na khalumaśakādbaliṣṭho 'pi mātaṅgaḥ	tad-vedAnta-saMniDO; na Kalu-maSakAt-balizWaH api mAtaFgaH
   kaṇṭhīravamuparuṇaddhi //	kaNWIravam-uparuNadDi //
   "yadakṣapādaḥ pravaro munīnāṃ śamāya śāstraṃ jagato jagāda /	"yat-akza-pAdaH pravaraH munInAm SamAya SAstram jagataH jagAda /
   kutārkikājñānanivṛttihetuḥ kāriṣyate tasya mayā nibandhaḥ" //	ku-tArkikA-jQAna-nivRtti-hetuH kArizyate tasya mayA nibanDaH" //
   iti vākyamakṣapādapakṣapātenoktamityanāstheyam //	iti vAkyam-akzapAda-pakza-pAtena-uktam-iti-anAsTeyam //
   uktaṃ ca pūrvācāryaiḥ---	uktam ca pUrva-AcAryEH---
   "kāṇādamākṣapādaṃ vā kāpilaṃ tantrameva vā /	"kANAda-mAkza-pAdam vA kApilam tantram-eva vA /
   tantrāṇyetāni sarvāṇi na tantrāṇyātmanirṇarya" //	tantrANi-etAni sarvANi na tantrANi-Atma-nirNarya" //
   iti //	iti //
   ata eva hi "etena śiṣṭāparigrahā api vyākhyātāḥ" iti sūtre	atas eva hi "etena Sizwa-aparigrahAH api vyAKyAtAH" iti sUtre
   bhāṣitam---"etena---vedāparigṛhītasāṃkhyapakṣakṣapaṇena, śiṣṭāśca	BAzitam----"etena---veda-aparigRhIta-sAMKya-pakza-kzapaNena, SizwAH-ca
   vedāparigṛhītāḥ kaṇabhakṣākṣapādakṣapaṇakabhipakṣāḥ kṣapitā veditavyāḥ"	veda-aparigRhItAH kaNa-Bakza-akza-pAda-kza-paNa-kaBipakzAH kzapitAH veditavyAH"
   iti /	iti /
   na ca sūtranibaddhaṃ sarvaṃ vidyāsthānamiti niyamo dṛṣṭaḥ; na caika	na ca sUtra-nibadDam sarvam vidyA-sTAnam-iti niyamaH dRzwaH; na ca-eka
   evaikasya vidyāsthānasya sūtrakṛdityapi vā ṛṣirityeva vā rājājñā,	eva-ekasya vidyA-sTAnasya sUtrakRt-iti-api vA RziH-iti-eva vA rAja-ajQA,
   anyairapi ca tatkaraṇadarśanāt //	anyEH-api ca tad-karaNa-darSanAt //
   pramāṇaśabdasya bhāve karaṇe ca vyutpattiḥ /	pramANa-Sabdasya BAve karaNe ca vyutpattiH /
   1 evaṃ ca pramaiva pramāṇamityeke /	1 evam ca pramA-eva pramANam-iti-eke /
   2 pramākaraṇamevetyapare /	2 pramAkaraNam-eva-iti-apare /
   3 tayoranyataradityanye /	3 tayoH-anyatarat-iti-anye /
   4 yathāvasthitavyavahārānuguṇaṃ jñānaṃ pramāṇam /	4 yaTA-avasTita-vyavahAra-anuguNam jQAnam pramANam /
   5 yadajñānāt saṃsāro yajjñānāt tannivṛttistat prameyaṃ mumukṣubhiḥ	5 yat-ajQAnAt saMsAraH yat-jQAnAt tad-nivRttiH-tat prameyam mumukzuBiH
   prakarṣeṇa meyatvāt /	prakarzeNa meya-tvAt /
   6 taddvividhaṃ dravyādravyabhedāt /	6 tat-dviviDam dravya-adravya-BedAt /
   7 sāmānyato vā pramāviṣayaḥ prameyam /	7 sAmAnyatas vA pramA-vizayaH prameyam /
   8 āgantukadharmāśrayo dravayam /	8 Agantuka-Darma-ASrayaH dravayam /
   9 atathābhūtamadravyam /	9 ataTABUtam-adravyam /
   10 dravyaṃ dvedhā jaḍamajaḍamiti /	10 dravyam dveDA jaxam-ajaxam-iti /
   11 jaḍaṃ ca dvedhā prakṛtiḥ kāla iti /	11 jaxam ca dveDA prakRtiH kAlaH iti /
   12 ajaḍaṃ ca tathā pratyak parāgiti /	12 ajaxam ca taTA pratyak parAk-iti /
   13 pratyagapi dvividhaṃ jīvar iśvara iti /	13 pratyak-api dviviDam jIvar iSvaraH iti /
   14 parāgapi tathā dharmabhūtajñānaṃ nityavibhūtiśceti /	14 parAk-api taTA Darma-BUta-jQAnam nitya-viBUtiH-ca-iti /
   15 athavā dravyaṃ dvividhamātmānātmabhedāt /	15 aTavA dravyam dviviDam-AtmAn-Atma-BedAt /
   16 tredhā vā bhoktṛbhogyaniyantṛśrutyanusārāt /	16 treDA vA BoktR-Bogya-niyantR-Sruti-anusArAt /
   17 ṣoḍhā vā triguṇakālajīveśvaraśuddhasattvamatibhedāt /	17 zoXA vA triguNa-kAla-jIva-ISvara-SudDa-sattvam-ati-BedAt /
   18 asvayaṃprakāṃśaṃ jaḍam /	18 asvayaMpraka-aMSam jaxam /
   19 svayaṃprakāśamajaḍam /	19 svayaMprakASam-ajaxam /
   20 miśrasattvāśrayaḥ prakṛtiḥ /	20 miSra-sattva-ASrayaH prakRtiH /
   21 kālaḥ kṣaṇalavādivyavahārahetuḥ /	21 kAlaH kzaNa-lava-Adi-vyavahAra-hetuH /
   22 svasmai bhāsamānaṃ pratyak /	22 svasmE BAsamAnam pratyak /
   23 parasmai bhāsamānaṃ parāk /	23 parasmE BAsamAnam parAk /
   24 paratantracetano jīvaḥ /	24 paratantra-cetanaH jIvaH /
   25 svatantrar iśvaraḥ /	25 svatantrar iSvaraH /
   26 arthaprakāśo buddhiḥ /	26 arTa-prakASaH budDiH /
   27 prakṛtivyatiriktatve sati sattvāśrayo nityavibhūtiḥ /	27 prakRti-vyatirikta-tve sati sattva-ASrayaH nitya-viBUtiH /
   28 adravyamanekadhā sattvaśabdādivaicitryāt /	28 adravyam-anekaDA sattva-Sabda-Adi-vEcitryAt /
   29 ekaṃ vetaraviśiṣṭaṃ prādhānyataḥ prameyaṃ paraṃ brahma /	29 ekam vA-itara-viSizwam prADAnyataH prameyam param brahma /
   30 itareṣāṃ svaniṣṭhabrahmaikaniṣṭhatvāt /	30 itarezAm sva-nizWa-brahma-eka-nizWa-tvAt /
   31 tasyaiva ca tathātvena mumukṣubhiḥ prakarṣeṇa meyatvaśruteḥ /	31 tasya-eva ca taTA-tvena mumukzuBiH prakarzeNa meya-tva-SruteH /
   32 avyavasthitavyavahārakāraṇaṃ jñānaṃ saṃśayaḥ /	32 avyavasTita-vyavahAra-kAraNam jQAnam saMSayaH /
   33 ayathāvyavahārakāraṇaṃ jñānaṃ viparyayaḥ /	33 ayaTA-vyavahAra-kAraNam jQAnam viparyayaH /
   34 saṃskāramātrajaṃ jñānaṃ smṛtiḥ /	34 saMskAra-mAtra-jam jQAnam smRtiH /
   35 tadvyatiriktaṃ jñānamanubhavaḥ /	35 tad-vyatiriktam jQAnam-anuBavaH /
   36 puruṣapravṛttyuddeśyaṃ prayojanam /	36 puruza-pravRtti-uddeSyam prayojanam /
   37 vyāptyadhigamasthānaṃ dṛṣṭāntaḥ /	37 vyApti-aDigama-sTAnam dRzwAntaH /
   38 prāmāṇikatvābhimataiḥ parigṛhītor'thaḥ siddhāntaḥ /	38 prAmANika-tva-aBimatEH parigRhItoH-aTaH sidDAntaH /
   39 parārthapramāṇaprayogavākyāvāntaravākyānyavayavāḥ /	39 para-arTa-pramANa-prayoga-vAkya-avAntara-vAkyAni-avayavAH /
   40 vyāpyāṅgīkāreṇa vyāpakāniṣṭaprasañjanaṃ tarkaḥ /	40 vyApya-aFgIkAreNa vyApaka-anizwa-prasaQjanam tarkaH /
   41 tarkānugṛhītapramāṇapūrvakatattvāvadhāraṇaṃ nirṇayaḥ /	41 tarka-anugRhIta-pramANa-pUrvaka-tattva-avaDAraNam nirNayaH /
   42 vītarāgakathā vādaḥ /	42 vIta-rAga-kaTA vAdaH /
   43 pakṣadvayasādhanavatī vijigīṣukathā jalpaḥ /	43 pakza-dvaya-sADanavatI vijigIzu-kaTA jalpaH /
   44 pratipakṣasthāpanahīnā tu sā vitaṇḍā /	44 pratipakza-sTApana-hInA tu sA vitaNxA /
   45 hetvaṅgaikadeśavikalā hetvābhāsāḥ /	45 hetu-aFga-eka-deSa-vikalAH hetvABAsAH /
   46 avivakṣitaśabdārthāropeṇa dūṣaṇaṃ chalam /	46 avivakzita-Sabda-arTa-AropeNa dUzaNam Calam /
   47 svavyāpidūṣaṇaṃ jātiḥ /	47 sva-vyApi-dUzaNam jAtiH /
   48 kathakāśaktiliṅgaṃ nigrahasthānam /	48 kaTakA-Sakti-liFgam nigraha-sTAnam /
   49 ityetādṛśāni vākyāni kiṃ na sūtrāṇi syuḥ ? tadiha saṃkṣiptaṃ	49 iti-etAdRSAni vAkyAni kim na sUtrANi syuH ? tat-iha saMkziptam
   lakṣaṇādivākyaṃ sūtram; tadudāharaṇādivākyaṃ tu bhāṣyādikamiti vibhāvya	lakzaNa-Adi-vAkyam sUtram; tad-udAharaNa-Adi-vAkyam tu BAzya-Adikam-iti viBAvya
   saṃtoṣṭavyam /	saMtozwavyam /
   na ca pūrvaprābalyavyavasthā, tatpūrvasaṃbhavāt vārtikasya	na ca pUrva-prAbalya-vyavasTA, tad-pUrva-saMBavAt vArtikasya
   cānavatāraprasaṅgāt vyākaraṇādiṣvanyathākaraṇasvīkārācca /	ca-anavatAra-prasaFgAt vyAkaraNa-Adizu-anyaTA-karaNa-svIkArAt-ca /
   na ca jaimineḥ pramāṇalakṣaṇādiṣvaudāsīnyamātreṇa gautamokteṣu	na ca jEmineH pramANa-lakzaNa-Adizu-OdAsInya-mAtreNa gOtama-uktezu
   kāśyapokteṣu vā niḥśeṣānumatisiddhiriti mantavyam, anyaparatayā	kASyapa-uktezu vA niHSeza-anumati-sidDiH-iti mantavyam, anya-para-tayA
   lokaprasiddhopajīvanāt, parakalpitataṭākopajīvanavat /	loka-prasidDa-upajIvanAt, para-kalpita-tawAka-upajIvana-vat /
   karmakāṇḍavṛttikārādayo 'pi hi losiddhāṃ pramāṇādivyavasthāṃ	karma-kANxa-vRtti-kAra-AdayaH api hi losidDAm pramANa-Adi-vyavasTAm
   yathāyathamanyathā saṃjagṛhuḥ /	yaTAyaTam-anyaTA saMjagRhuH /
   ato yāvadiha yuktiyuktaṃ tāvadupajīvyate; na khalu taṭākasthaḥpaṅko	atas yAvat-iha yukti-yuktam tAvat-upajIvyate; na Kalu tawAka-sTaH-paFkaH-
   'pyapaṅkilabuddhibhistatadavagāhibhirupajīvyate /	api-apaFkila-budDiBiH-ta-tat-avagAhiBiH-upajIvyate /
   ataḥ siṃhavanaguptinyāyena yathāvasthitanyāyānugṛhītaṃ vedaṃ vedānumataṃ	atas siMha-vana-gupti-nyAyena yaTA-avasTita-nyAya-anugRhItam vedam veda-anumatam
   ca nyāyamanusarāmaḥ, na punarnyāyamātram //	ca nyAyam-anusarAmaH, na punar-nyAya-mAtram //
   yattu "jñātasaṃbandhasya" ityādigranthamupādāyānantaramuktaṃ	yat-tu "jQAta-saMbanDasya" ityAdi-granTam-upAdAya-anantara-m-uktam
   śrīviṣṇucitteḥ---- "vyāptidhīgarbhānubhavo 'numānamityarthaḥ /	SrI-vizNu-citteH--- "vyApti-DIgarBa-anuBavaH anumAnam-iti-arTaH /
   nyāyaśāstre tu tadviśeṣanirṇayaḥ" iti, tadapi	nyAya-SAstre tu tad-viSeza-nirNayaH" iti, tat-api
   tannirūpaṇādhikṛtavidyāsthānakhyāpanaparam /	tad-nirUpaNa-aDikRta-vidyA-sTAna-KyApana-param /
   pramāṇādisūtramupādāya vyācakṣāṇaistatpakṣaniṣṭhairapi pūrvaiḥ kvacit	pramANa-Adi-sUtram-upAdAya vyAcakzANEH-tad-pakza-nizWEH-api pUrvEH kvacid-
   sūtrāṇi nirākṛtāni /	sUtrANi nirAkRtAni /
   tannyāyasya nāsmāsu sarpamāraḥ, nāpi daṇḍanivāraṇam /	tat-nyAyasya na-asmAsu sarpamAraH, na-api daNxa-nivAraNam /
   tataśca, yathālokaṃ yathāvedaṃ laukike vaidike 'pi ca /	tatas-ca, yaTAlokam yaTAvedam lOkike vEdike api ca /
   yo vaktā sa parigrāhyaḥ prāktano 'dyatano 'pi vā //	yaH vaktA sa parigrAhyaH prAktanaH adyatanaH api vA //
   vivakṣitārthāvaiśadyaṃ vyākulatvamapūrṇatā ullokatetyamī doṣā guṇakoṭau	vivakzita-arTa-avESadyam vyAkula-tvam-apUrNa-tA ullokatA-iti-amI dozAH guNa-kowO
   jaḍaiḥ kṛtāḥ //	jaxEH kRtAH //
   bhagavannārthamunibhirnyāyatattvasamāhvayā /	Bagavat-na-arTa-muniBiH-nyAya-tattva-samAhvayA /
   avadhīryākṣapādādi nyabandhi nyāyapaddhatiḥ //	avaDIrya-akza-pAda-Adi nyabanDi nyAya-padDatiH //
   tadarvāgbhistathācāyairyatheṣṭaṃ matamāsthitaiḥ /	tad-arvAgBiH-taTA-AcAyEH-yaTezwam matam-AsTitEH /
   praṇinye bahudhā taistaiḥ pramāṇādivicāraṇā /	praNinye bahuDA tEH-tEH pramANa-Adi-vicAraNA /
   tadayaṃ bhāṣyasvaḥsasiddho bahiṣkārapakṣaḥ //	tat-ayam BAzya-svaHsa-sidDaH bahizkAra-pakzaH //
   nyā. pa. pra. 3 //	nyA. pa. pra. 3 //
   gautamasūtrasvīkārapakṣaḥ //	gOtama-sUtra-svIkAra-pakzaH //
   aṅgīkārakāṅkṣiṇāmakṣapādīyamapyasmaduktaikāntatayā sthāsyati; tathaiva	aFgIkAra-kAFkziNAm-akzapAdIyam-api-asmat-uktA-ekAnta-tayA sTAsyati; taTA-eva
   sthāpayiṣyāmaḥ /	sTApayizyAmaH /
   ato vayamapi mahatāmayuktārthatātparyakalpanena nāparādhyema,	atas vayam-api mahatAm-ayukta-arTa-tAtparya-kalpanena na-aparADyema,
   nyūnādhikaviruddhavyapadeśādīnāmalakṣaṇalakṣaṇoktīnāṃ	nyUna-aDika-virudDa-vyapadeSa-AdInAm-alakzaNa-lakzaNa-uktInAm
   cādhyāhārānyaparyāmyāṃ tadbhakterapi nirvāhāt /	ca-aDyAhAra-ani-aparyAmyAm tad-BakteH-api nirvAhAt /
   tathāsmin yatra sphuṭaḥ śrutismṛtiśārīrakavirodhaḥ, sa uddeśato niruhyate	taTA-asmin yatra sPuwaH Sruti-smRti-SArIraka-viroDaH, saH uddeSataH niruhyate
   yattāvatsūtritaṃ prathamādhyāye ---	yat-tAvat-sUtritam praTama-aDyAye ---
   "ghrāṇarasanacakṣustvakchrotrāṇīndriyāṇi bhūtebhyaḥ" iti; atra	"GrANa-rasana-cakzuH-tvac-SrotrANi-indriyANi BUteByaH" iti; atra
   jñānendriyapañkopādānaṃ nendriyāntarapratikṣepārtham, manasaḥ	jQAna-indriya-paQka-upAdAnam na-indriya-antara-pratikzepa-arTam, manasaH
   pṛthakprameyatayā uddeśāt anantarameva ca "yugapajjñānānutpattirmanaso	pRTak-prameya-tayA uddeSAt anantaram-eva ca "yugapad-jQAna-anutpattiH-manasaH-
   liṅgam" iti lakṣaṇakaraṇāt abhyupagamasiddhāntanyāyena ca	liFgam" iti lakzaNa-karaNAt aByupagama-sidDAnta-nyAyena ca
   tadindriyatvaparīkṣaṇāt /	tad-indriya-tva-parIkzaNAt /
   ataścoktena samānayogakṣemayuktipramāṇakaḥ karmendriyavarga upalakṣaṇīyaḥ,	atas-ca-uktena samAna-yogakzema-yukti-pramANakaH karmendriya-vargaH upalakzaNIyaH,
   "pravṛttirvāgbuddhiśarīrārambhaḥ" iti sūtre vācaḥ kaṇṭhokteḥ	"pravRttiH-vAc-budDi-SarIra-AramBaH" iti sUtre vAcaH kaNWa-ukteH
   pāṇyādicatuṣṭayasya śārīravyāpārakaraṇatayā sūcanāditi //	pANi-Adi-catuzwayasya SArIra-vyApAra-karaNa-tayA sUcanAt-iti //
   śarīrake tu "saptagaterviśeṣitatvācca" iti pūrvapakṣamupakṣipyāsādhayacca	SarIrake tu "sapta-gateH-viSezita-tvAt-ca" iti pUrva-pakzam-upakzipya-asADayat-ca
   hastādīnāmapīndriyatvaṃ bhagavān bādarāyaṇaḥ--- "hastādayastu sthite 'to	hasta-AdInAm-api-indriya-tvam BagavAn bAdarAyaNaH-- "hasta-AdayaH-tu sTite atas-
   naivam" iti /	na-evam" iti /
   "bhūtebhyaḥ" iti ca nopādānābhiprāyam,	"BUteByaH" iti ca na-upAdAna-aBiprAyam,
   ahaṅkāropāttānāmāpyāyakabhūtavivakṣayāpi tadupapatteḥ /	ahaFkAra-upAttAnAm-ApyAyaka-BUta-vivakzayA-api tad-upapatteH /
   tathā ca vedārthasaṃgrahe---"evamāhaṅkārikāṇāmindriyāṇāṃ bhūtaiścāpyāyanaṃ	taTA ca veda-arTa-saMgrahe---"evamAhaFkArikANAm-indriyANAm BUtEH-ca-ApyAyanam
   mahābhārata ucyate" iti /	mahABArataH ucyate" iti /
   samādhānam ṛṣyantaravākyasyāpi samānanyāyasya nirvāhārtham /	samADAnam Rzi-antara-vAkyasya-api samAna-nyAyasya nirvAha-arTam /
   parasparaviruddhapramāṇavākyeṣu tātparyaviśeṣaparikalpanayā parihāra eva	paraspara-virudDa-pramANa-vAkyezu tAtparya-viSeza-parikalpanayA parihAraH eva
   hi paṇḍitakṛtyam /	hi paNxita-kRtyam /
   anityamanovādibhirapi hi "annamayaṃ hi somya manaḥ"--- iti	anitya-manaH-vAdiBiH-api hi "anna-mayam hi somya manaH"-- iti
   śrutirāpyāyanaparatayaiva yojyā /	SrutiH-ApyAyana-para-tayA-eva yojyA /
   tulyamidamanyatrāpīti //	tulyam-idam-anyatra-api-iti //
   yattu---"bādhanālakṣaṇaṃ duḥkham" "tadatyantavimokṣo 'pavargaḥ" iti, tatra	yat-tu---"bADana-alakzaNam duHKam" "tad-atyanta-vimokzaH apavargaH" iti, tatra
   duḥkhātyantanivṛtterapavargatvaṃ sarvāṅgīkṛtam /	duHKa-atyanta-nivRtteH-apavarga-tvam sarva-aFgIkRtam /
   na ca tatrānandaḥ śrautaḥ kaṇṭhoktyāḥ pratiṣidhyate /	na ca tatra-AnandaH SrOtaH kaNWa-uktyAH pratiziDyate /
   tadabhiprāye cānanyathāsiddhaṃ kimapi na liṅgaṃ paśyāmaḥ /	tad-aBiprAye ca-ananyaTA-sidDam kim-api na liFgam paSyAmaH /
   ata eva hi bhūṣaṇamate nityasukhasaṃvedanasaṃbandhasiddhirapavarge sādhitā	atas eva hi BUzaNa-mate nitya-suKa-saMvedana-saMbanDa-sidDiH-apavarge sADitA
   etena "tasmātsarvaduḥkhavimākṣo 'pavargaḥ" iti caturthādhyāyavākyamapi	etena "tasmAt-sarva-duHKa-vimAkzaH apavargaH" iti caturTa-aDyAya-vAkyam-api
   nirvyūḍham, tatrāpyānandaniṣedhābhāvāt //	nirvyUXam, tatra-api-Ananda-nizeDa-aBAvAt //
   yacca śārīrakadvitīyādhyāyaviruddhamiha dvitīyādhyāye	yat-ca SArIraka-dvitIya-aDyAya-virudDam-iha dvitIya-aDyAye
   avayavisamarthanamivābhāti, tadapi tadekārthaṃ yojayituṃ śakyam /	avayavi-samarTanam-iva-ABAti, tat-api tad-eka-arTam yojayitum Sakyam /
   tathā hi---"na caikadeśopalabdhiravayavisadbhāvāt /	taTA hi---"na ca-eka-deSa-upalabDiH-avayavi-sadBAvAt /
   sādhyatvādavayavini saṃdehaḥ /	sADya-tvAt-avayavini saMdehaH /
   sarvāgrahaṇamavayavyasiddheḥ /	sarva-agrahaNam-avayavi-a-sidDeH /
   dhāraṇākarṣaṇopapatteśca /	DAraNa-AkarzaNa-upapatteH-ca /
   senāvanavadgrahaṇamiti cennātīndriyatvādaṇūnām /	senA-vana-vat-grahaNam-iti ced-na-atIndriya-tvAt-aNUnAm /
   " ityetāni hi tatsūtrāṇi; na tāni virudhyante,	" iti-etAni hi tat-sUtrANi; na tAni viruDyante,
   senāvanādivyāvṛttāvayavyārambhakatayā	senA-vana-Adi-vyAvRtta-avaya-vyAramBaka-tayA
   tadasamavāyikāraṇatvābhimatāvasthāviśeṣāpannaḥ saṃghātaviśeṣa	tad-asamavAyi-kAraNa-tva-aBimata-avasTA-viSeza-ApannaH saMGAta-viSeza
   evāvayaviśabdena nirdiṃśyata ityavirodhāt tāvataiva	eva-avayavi-Sabdena nirdiMSyate iti-aviroDAt tAvatA-eva
   upalambhavyavahāraviśeṣādeścaritārthatvāt /	upalamBa-vyavahAra-viSeza-AdeH-carita-arTa-tvAt /
   atīndriyāṇuvacanamapi	atIndriya-aNu-vacanam-api
   pradīpāvayavānāmivaindriyikāṇāmevāvasthāviśeṣeṇātīndriyatvābhyupagamādaviruddham	pradIpa-avayavAnAm-iva-EndriyikANAm-eva-avasTA-viSezeNa-atIndriya-tva-aByupagamAt-avirudDam
   avyaktameva hi triguṇadravyamavasthāviśeṣādravyaktaṃ bhavatītyāgamikāḥ /	avyaktam-eva hi triguNa-dravyam-avasTA-viSezAdravyaktam Bavati-iti-AgamikAH /
   pratyekamupalambhāyogyānāmapi	pratyekam-upalamBa-ayogyAnAm-api
   saṃhativiśeṣarūpāvasthābhedādaindriyikatvatattāratamyādikaṃ	saMhati-viSeza-rUpa-avasTA-BedAt-Endriyika-tva-tad-tAratamya-Adikam
   himānīcūrṇapuñjādiṣvanārabdhāvayaviṣu lokasiddham /	himAnI-cUrNa-puQja-Adizu-anArabDa-a=-ayavizu loka-sidDam /
   upamānākhyapramāṇāntarasamarthanaṃ tu	upamAna-AKya-pramANa-antara-samarTanam tu
   nyāyaikadeśibhirevopamānasyānumānāntarbhāvapratikṣepamātraparatayā	nyAya-eka-deSiBiH-eva-upamAnasya-anumAna-antarBAva-pratikzepa-mAtra-para-tayA
   nirvyūḍham //	nirvyUXam //
   yacca---"pūraṇapradāhapāṭanānupalabdheśca saṃbandhābhāvaḥ" iti	yat-ca----"-pUraNa-pradAha-pAwana-anupalabDeH-ca saMbanDa-aBAvaH" iti
   śabdārthasaṃbandhābhāvamupakṣipya pariharatā	Sabda-arTa-saMbanDa-aBAvam-upakzipya pariharatA
   "śabdārthavyavasthānādapratiṣedhḥ" /	"Sabda-arTa-vyavasTAnAt-apratizeDH" /
   "na sāmayikatvācchabdādarthe pratyayasya" ityādinā sāmayikatvamuktam;	"na sAmayika-tvAt-SabdAt-arTe pratyayasya" ityAdinA sAmayika-tvam-uktam;
   tadapi saṃpratipannasāmayikatvadvārā	tat-api saMpratipannasAmayika-tva-dvArA
   anumānādivilakṣaṇasaṃbandhaviśeṣakhyāpanārthamiti yojyam,	anumAna-Adi-vilakzaNa-saMbanDa-viSeza-KyApana-arTam-iti yojyam,
   anādinidhanāvicchinnasaṃpradāyavedavartināṃ padānāṃ	anAdi-niDana-avicCinna-saMpradAya-veda-vartinAm padAnAm
   manvādivacanaviruddhasāṃketikatvopapādanakḷptyasaṃbhavāt /	manu-Adi-vacana-virudDa-sAMketika-tva-upapAdana-k?pti-asaMBavAt /
   yacca "mantrāyurvedaprāmāṇyavacca tatprāmāṇyamāptaprāmāṇyāt" iti,	yat-ca "mantra-Ayurveda-prAmANya-vat-ca tad-prAmANyam-Apta-prAmANya-at" iti,
   etadapyanādinidhanasyaiva vedasya pratikalpamīśvareṇāptatamena yathāpūrvaṃ	etat-api-anAdi-niDanasya-eva vedasya pratikalpam-ISvareNa-Aptatamena yaTApUrvam
   pravartanamabhisaṃdhāyeti sugamam //	pravartanam-aBisaMDAya-iti sugamam //
   varṇānityatvavarṇanaṃ tu na śrutyādiviruddham; pratyutānukūlameva /	varNa-anitya-tva-varNanam tu na Sruti-Adi-virudDam; pratyuta-anukUlam-eva /
   śārīrakadevatādhikaraṇe varṇānityatvamabhyupagamyaiva hi "ata eka ca	SArIraka-devata-aDikaraNe varNa-anitya-tvam-aByupagamya-eva hi "ataH eka ca
   nityatvam" "samānanāmarūpatvāccāvṛttāvapyavirodho darśanāt smṛteśca" iti	nitya-tvam" "samAna-nAma-rUpa-tvAt-ca-avRttO=-api-aviroDaH darSanAt smRteH-ca" iti
   vedanityatvaṃ sādhitam //	veda-nitya-tvam sADitam //
   yattu jaiminīye śabdādhikaraṇe varṇanityatvasamarthanaṃ vyācakhyuḥ; sa tu	yat-tu jEminIye Sabda-aDikaraNe varNa-nitya-tva-samarTanam vyAcaKyuH; sa tu
   vyākhyātṝṇāmevāparādhaḥ,	vyAKyAtLNAm-eva-aparADaH,
   asāṃketikavācakākāranityatvaparatvenānyaparatvāttasyādhikaraṇasya //	asAMketika-vAcaka-AkAra-nitya-tva-paratvena-anya-paratvAt-tasya-aDikaraNasya //
   yacca dvitīyādhyāyānte "vyaktyākṛtijātayastu padārthaḥ"ityuktam, tatrāpi	yat-ca dvitIya-aDyAya-ante "vyakti-AkRti-jAtayaH-tu padArTaH"-iti-uktam, tatra-api
   na vaiśeṣikābhyupagatajātisvīkāre liṅgaṃ paśyāmaḥ; nahyatra	na vESezika-aByupagata-jAti-svIkAre liFgam paSyAmaH; na-hi-atra
   dravyaguṇādipadārthaparisaṃkhyānaṃ kriyate, "te vibhaktyantāḥ padam" iti	dravya-guNa-Adi-padArTa-parisaMKyAnam kriyate, "te viBakti-antAH padam" iti
   pratipāditapadavācyapradarśanaparatvāt /	pratipAdita-pada-vAcya-pradarSana-paratvAt /
   anantaraṃ catisṛṇāmeva lakṣaṇamāha---"vyaktirguṇaviśeṣāśrayo	anantaram catisRNAm-eva lakzaNam-Aha---"-vyaktiH-guNa-viSeza-ASrayaH-
   mūrtiḥ""ākṛtirjātiliṅgākhyā" "samānaprasavātmikā jātiḥ" iti /	mUrtiH""AkRtiH-jAtiliFga-AKyA" "samAna-prasava-AtmikA jAtiH" iti /
   iha tu	iha tu
   vastusvarūpanirūpitasvarūpaviśeṣakadharmasvarūpanirūpakadharmaviṣayatayā	vastu-svarUpa-nirUpita-svarUpa-viSezaka-Darma-svarUpa-nirUpaka-Darma-vizaya-tayA
   yathāsaṃbhavaṃ yojyam /	yaTAsaMBavam yojyam /
   ato na dvitīyādhyāye 'pi vedāntavirodhaḥ /	atas na dvitIya-aDyAye api vedAnta-viroDaH /
   tṛtīye "darśanasparśanābhyāmekārthagrahaṇāt" ityādikaṃ	tRtIye "darSana-sparSanAByAm-ekArTa-grahaNa-at" iti-Adikam
   bāhyāntarindriyādinirūpaṇādikaṃ cātyantopayuktam /	bAhya-antar-indriya-AdinirUpaNa-Adikam ca-atyanta-upayuktam /
   na ca manonityatvādikaṃ tatra sūtritam; yena tadutpattyādiśrutikopaḥ //	na ca manaH-nitya-tva-Adikam tatra sUtritam; yena tad-utpatti-Adi-Sruti-kopaH //
   yaccātroktam---"gandhakledapākavyūhāvakāśadānebhyaḥ pāñcabhautikaṃ	yat-ca-atra-uktam---"ganDa-kleda-pAka-vyUha-avakASa-dAneByaH pAQcaBOtikam
   śrutiprāmāṇyācca" iti, etadeva yathāśrutaṃ siddhāntatayā svīkāryam /	Sruti-prAmANyAt-ca" iti, etat-eva yaTASrutam sidDAnta-tayA svIkAryam /
   yadapi "gandharasarūpasparśaśabdānāṃ sparśaparyantāḥ pṛthivyāḥ"	yat-api "ganDa-rasa-rUpa-sparSa-SabdAnAm sparSa-paryantAH pRTivyAH"
   "aptejovāyūnāṃ pūrvapūrvamapohyākāśasyottaraḥ" iti guṇavyavasthāpanam,	"ap-tejaH-vAyUnAm pUrva-pUrvam-apohya-AkASasya-uttaraH" iti guNa-vyavasTApanam,
   tatra tu tathaivābhyupagame 'pi na vastvantaravirodhaḥ /	tatra tu taTA-eva-aByupagame api na vastu-antara-viroDaH /
   tathāpyākāśādiṣu śabdāderekadvitricatuṣpañcakrameṇa purāṇeṣu pāṭhāt,	taTA-api-AkASa-Adizu Sabda-AdeH-eka-dvi-tri-catuzpaQca-krameNa purANezu pAWAt,
   ākāśānupraveśādanyatra śabda iti nirvāhe vārūvādyanupraveśāduttarottareṣu	AkASa-anupraveSAt-anyatra SabdaH iti nirvAhe vArUvAdi-anupraveSAt-uttarottarezu
   sparśādiriti nirvoḍhuṃ śakyatvāt, upalambhānvayavyatirekābhyāṃ	sparSAdiH-iti nirvoXum Sakya-tva-at, upalamBa-anvaya-vyatirekAByAm
   vyavasthāpanasyāpi samatvāt, gandhādisūtraṃ pṛthivyāste	vyavasTApanasya-api sama-tvAt, ganDa-Adi-sUtram pRTivyAH-te
   santyevetyayogavyavacchedena nirvāhyam /	santi-eva-iti-ayoga-vyavacCedena nirvAhyam /
   "ākāśasyottaraḥ" ityatra tu tasya sa evetyanyayogavyavacchedena /	"a-AkASasya-uttaraH" iti-atra tu tasya saH eva-iti-anya-yoga-vyavacCedena /
   kati kati caivaṃ sūtrāṇi kliṣṭāni parairapi niruhyante //	kati kati ca-evam sUtrANi klizwAni parEH-api niruhyante //
   yacca---"svaguṇānnopalabhanta indriyāṇi kasmāditicet"	yat-ca---"svaguNAn-na-upalaBante indriyANi kasmAt-iticet"
   "saguṇānamindriyabhāvāt" ityatra "na śabdaguṇopalabdheḥ" ityuktam; tatrāpi	"sa-guNAnam-indriya-BAvAt" iti-atra "na Sabda-guNa-upalabDeH" iti-uktam; tatra-api
   śrotrendriyasya ākāśāpyāyitātvādāpyāyakaguṇasya tadguṇatāṃ	Srotra-indriyasya AkASa-ApyAyitA-tvAt-ApyAyaka-guNasya tad-guNa-tAm
   paṭanailyapānīyasaurabhādivat prakalpoktamuttaram /	pawanElya-pAnIya-sOraBa-Adi-vat prakalpa-uktam-uttaram /
   athavā yathāgamamāhaṅkārikatvamindriyāṇāmajānataścodye	aTavA yaTAgamamAhaFkArika-tvam-indriyANAm-ajAnataH-ca-udye
   bhūtāpyāyitendriyapakṣe sthitvaivedamuttaraṃ gūḍhābhiprāyeṇa dadīya iti /	BUta-ApyAyita-indriya-pakze sTitvA-eva-idam-uttaram gUXa-aBiprAyeNa dadIyaH iti /
   etaduktaṃ bhavati---bhavatā kimindriyaguṇopalambhābhāva ucyate, kiṃ vā	etat-uktam Bavati----BavatA kim-indriya-guNa-upalamBa-aBAvaH ucyate, kim vA
   tadāpyāyakaguṇopalambhābhāvaḥ ? pūrvatrāṅgīkāra evottaram,	tad-ApyAyaka-guNa-upalamBa-aBAvaH ? pUrvatra-aFgIkAraH eva-uttaram,
   śabdādīnāmanindriyaguṇatvāt /	Sabda-AdInAm-anindriya-guNa-tvAt /
   uttaratra vyabhicāra iti /	uttaratra vyaBicAraH iti /
   ato na vedāntavirodhaprasaṅgaḥ //	atas na vedAnta-viroDa-prasaFgaH //
   caturthe 'dhyāye--pravṛttirāgadveṣādinirūpaṇam, ātmanityatvādinā	caturTe aDyAye---pravRtti-rAga-t-veza-AdinirUpaNam, Atma-nitya-tva-AdinA
   pretyabhāvādipratipādanam,	pretyaBAva-Adi-pratipAdanam,
   animittabhāvotpattisarvānityatvasarvanityatvādinirūpaṇaṃ cātyantānuguṇam /	animitta-BAva-utpatti-sarva-anitya-tva-sarva-nitya-tva-AdinirUpaNam ca-atyanta-anuguNam /
   avayaviprasaṅgaśca prāguktanyāyena netavyaḥ /	avayavi-prasaFgaH-ca prAc-ukta-nyAyena netavyaH /
   pañcamastu jātinigrahasthānamātropakṣīṇo na kvacittattva upakaroti /	paQcamaH-tu jAti-nigraha-sTAna-mAtra-upakzINaH na kvacid-tattvaH upakaroti /
   vyavahārāṅgavimarśasaundaryāsaundaryādikaṃ tu	vyavahAra-aFga-vimarSa-sOndaryA-sOndarya-Adikam tu
   vāstavalakṣyalakṣaṇayuktyādiparāmarśavaijñānikairarthasthitimātrānusārādanādaraṇīyam	vAstava-lakzya-lakzaNa-yukti-Adi-parAmarSa-vEjQAnikEH-arTa-sTiti-mAtra-anusArAt-anAdaraNIyam
   yat punararvāgbhirakṣacaraṇapañcādhyāyyāṃ kuśakāśāvalambena	yat punar-arvAgBiH-akza-caraNa-paQcADyAyyAm kuSa-kASa-avalambena
   kaṇacaraṇakathāṃ niveśya naigamikyaḥ padavyo nirudhyante, tatra tu nūnaṃ	kaNa-caraNa-kaTAm niveSya nEgamikyaH padavyaH niruDyante, tatra tu nUnam
   sa eva gautamaḥ svayamantaḥ prahasati //	saH eva gOtamaH svayam-antar prahasati //
   iti svīkārapakṣaḥ //	iti svIkAra-pakzaH //
   yadvā nātīva ca bahiṣkāro nātīva ca parigrahaḥ /	yat-vA na-atIva ca bahizkAraH na-atIva ca parigrahaH /
   sāṃkhyādivadihāpi syāt samādhistauṣataṃṇḍulaḥ //	sAMKya-Adi-vat-iha-api syAt samADiH-tOzataMNxulaH //
   upajīvyabahutvena vidyāsthānaniveśanam /	upajIvya-bahutvena vidyA-sTAna-niveSanam /
   viruddhāṃśaikaviṣayā sūtrādiṣu bahiṣkriyā //	virudDa-aMSa-eka-vizayA sUtra-Adizu bahizkriyA //
   nyā. pa. pra. 4 //	nyA. pa. pra. 4 //
   adhikārivivecanam //	aDikAri-vivecanam //
   niyatādhikāraścāyaṃ nyāyavistaraḥ /	niyata-aDikAraH-ca-ayam nyAya-vistaraH /
   adhikārācca niyataḥ syādayaṃ nyāyavistaraḥ /	aDikArAt-ca niyataH syAt-ayam nyAya-vistaraH /
   apratyavāyo māhātmyāddayāluḥ śāstramabravīt //	apratyavAyaH mAhAtmyAt-dayAluH SAstram-abravIt //
   sarvādhikāramityetadasamīkṣitabhāṣitam /	sarva-aDikAram-iti-etat-asamIkzita-BAzitam /
   kathamāgamavṛttāntamanadhītāgamā viduḥ //	kaTam-Agama-vRttAntam-anaDIta-AgamAH viduH //
   niṣiddhe prerayaṃstānvā kathaṃ kāruṇiko bhavet /	nizidDe prerayan=-tAn-vA kaTam kAruNikaH Bavet /
   na ca śakyā naraśiraḥpāvitryādyanumākṣatiḥ //	na ca SakyA nara-SiraH-pAvitrya-Adi-anumAkzatiH //
   vihāyāgamamakṣādyairdvidhā tatrāpi viplavaḥ /	vihAya-Agamam-akza-AdyEH-dviDA tatra-api viplavaH /
   śrutyāṃ hyanadhikāritvāttadanyatrāvyavasthiteḥ //	SrutyAm hi-anaDikAri-tvAt-tad-anyatra-avyavasTiteH //
   dharmakṣobhāmumābhaṅge kathaṃ śūdrādayaḥ kṣamāḥ /	Darma-kzoBAm-umA-BaFge kaTam SUdra-AdayaH kzamAH /
   atha traivarṇikairukte tvanyo viśvasitītyapi //	aTa trEvarNikEH-ukte tu-anyaH viSvasitI-iti-api //
   svayaṃ nyāyavicāre 'sya phalatyanadhikāritām /	svayam nyAya-vicAre asya Palati-anaDikAri-tAm /
   pratyakṣānumayoryatra nityaṃ vedānapekhatā //	pratyakza-anumayoH-yatra nityam vedAn-apeKatA //
   tatrāpaśūdrabhāṣyoktā śūdrāderapyadhikriyā /	tatra-apaSUdra-BAzya-uktA SUdra-AdeH-api-aDikriyA /
   caturdaśāpi sthānāni bhagavān dharmavidyayoḥ //	caturdaSA-api sTAnAni BagavAn Darma-vidyayoH //
   na spraṣṭavyāni śūdrairityabravīdāśvamedhike /	na sprazwavyAni SUdrEH-iti-abravIt-ASvameDike /
   "aṅgāni vedāścatvāro mīmāṃsā nyāyavistaraḥ /	"aFgAni vedAH-catvAraH mImAMsA nyAya-vistaraH /
   purāṇaṃ dharmaśāstraṃ ca vidyā hyetāścaturdaśa //	purANam Darma-SAstram ca vidyAH hi-etAH-caturdaSa //
   yānyuktāni mayā samyagvidyāsthānāni bhārata /	yAni-uktAni mayA samyak-vidyA-sTAnAni BArata /
   utpannāni pavitrāṇi pāvanārthaṃ tathaiva ca //	utpannAni pavitrANi pAvana-arTam taTA-eva ca //
   tasmāttāni na śūdrasya spraṣṭavyāni kathañcana /	tasmAt-tAni na SUdrasya sprazwavyAni kaTaQcana /
   " iti //	" iti //
   tasmādetāni traivarṇikairadhyetavyāni /	tasmAt-etAni trEvarNikEH-aDyetavyAni /
   tatra brāhmaṇena vidyāprāptaye dharmānuṣṭhānāya cādhigantavyāni /	tatra brAhmaNena vidyA-prAptaye Darma-anuzWAnAya ca-aDigantavyAni /
   kṣatriyavaiśyābhyāṃ dharmānuṣṭhānāyaiva /	kzatriya-vESyAByAm Darma-anuzWAnAya-eva /
   tathā śaṅkhena vidyāsthānānyanukramyoktam--- "etāni brāhmaṇo 'dhikurute /	taTA SaFKena vidyA-sTAnAni-anukramya-uktam-- "etAni brAhmaNaH aDikurute /
   sa ca vṛttiṃ darśayatītareṣām" iti /	sa ca vRttim darSayati-itarezAm" iti /
   evameva dharmaśāstrasaṃgrāhakaiḥ samarthitam /	evam-eva Darma-SAstra-saMgrAhakEH samarTitam /
   tataśca yeṣāṃ karmabrahmamīmāṃsāvaseyatattvahitarūpaprameyacintādhikāraḥ,	tatas-ca yezAm karma-brahma-mImAMsa-avaseya-tattva-hita-rUpa-prameya-cintA-aDikAraH,
   teṣāmeva tātparyaparyavasāyitayā	tezAm-eva tAtparya-paryavasAyitayA
   dharmavidyāsthānābhimatanyāyaṃvistarāndhikārapa iti siddham //	Darma-vidyA-sTAna-aBimata-nyAyaMvistara-anDikA-rapaH iti sidDam //
   nyā. pa. pra. 5 //	nyA. pa. pra. 5 //
   prayojananirūpaṇam //	prayojana-nirUpaNam //
   pratyakṣādipramāṇena śuddhiḥ padatadarthayoḥ /	pratyakza-Adi-pramANena SudDiH padatad-arTayoH /
   mānameyādiniyatirnirdeṣokteśca mānatā //	mAna-meya-Adi-niyatiH-nirdeza-ukteH-ca mAnatA //
   grāvaplavanavākyādāvānyaparyaṃ virodhataḥ /	grAva-plavana-vAkyAH-dAvAni-a-paryam viroDataH /
   citrāpaśuphalatvādāvabādhadvārasaṃgrahaḥ //	citrA-paSu-Pala-tvAda-avabADa-dvAra-saMgrahaH //
   anuvādavidhānādicintā prāptyādipūrvikā /	anuvAda-viDAna-Adi-cintA prApti-Adi-pUrvikA /
   pratyakṣādiṣvasiddheṣu na kalpeta kathañcana //	pratyakza-Adizu-asidDezu na kalpeta kaTaQcana //
   evamādyupayogena munibhirnyāyavistaraḥ /	evamAdi-upayogena muniBiH-nyAya-vistaraH /
   vedānugrahaṇāddharmavidyāsthānatayoditaḥ //	veda-anugrahaNAt-Darma-vidyA-sTAna-tayA-uditaH //
   āgamākhyapramāṇe tu saṃśuddhe nyāyavistarāt /	Agama-AKya-pramANe tu saMSudDe nyAya-vistarAt /
   tadviśeṣasya mīmāṃsā sādhayeddharmamānatām //	tad-viSezasya mImAMsA sADayet-Darmam-AnatAm //
   prameyasyāpi saṃśuddhirantato brahmacintanāt /	prameyasya-api saMSudDiH-antatas brahma-cintanAt /
   iha tasya niveśastu tādarthyādiprasiddhaye //	iha tasya niveSaH-tu tAdarTyAdi-prasidDaye //
   pramāṇamevāsya śāstrasya prādhānyato viṣayaḥ /	pramANam-eva-asya SAstrasya prADAnyataH vizayaH /
   tatra prekṣāvadadhicikīrṣāsiddhyartham---prameyatattvajñānaṃ	tatra prekzAvat-aDi-cikIrzA-sidDi-arTam-----prameya-tattva-jQAnam
   hānopādānadvārā niḥśreyasahetuḥ, tacca saparikarāt pramāṇāt---iti	hAna-upAdAna-dvArAH niHSreyasa-hetuH, tat-ca sa-parikarAt pramANAt----iti
   paramparayā prayojanajñāpanāya pradarśanamātramihābhimatam /	paramparayA prayojana-jQApanAya pradarSana-mAtram-iha-aBimatam /
   ataḥ pradhānaviṣayatayā, prameyādisādhakatayā ca pramāṇaṃ prameyādapi	atas praDAna-vizaya-tayA, prameya-Adi-sADaka-tayA ca pramANam prameyAt-api
   pūrvamucyate /	pUrvam-ucyate /
   tatra vyavacchedyatvāṅgatvādimukhena saṃśayādayo 'pi caturdaśa yathāyathaṃ	tatra vyavacCedyatva-aFga-tva-Adi-muKena saMSaya-AdayaH api caturdaSa yaTAyaTam
   nirūpyante /	nirUpyante /
   na ca ṣoḍaśatve nirbandhaḥ,	na ca zoxaSa-tve nirbanDaH,
   atathātvaviparyayatvādyupādhyantarādhīnasaṃgrahavibhajanābhyāṃ	ataTAtva-viparyaya-tva-Adi-upADi-antara-aDIna-saMgraha-viBajanAByAm
   nyūnādhikoddeśasyāpi śakyatvāt upayogānupayogāviśeṣācca /	nyUna-aDika-uddeSasya-api Sakya-tvAt upayoga-anupayoga-aviSezAt-ca /
   etāvadevagautamasyāpi hṛdayamiti //	etAvat-eva-gOtamasya-api hRdayam-iti //
   nyā. pa. pra. 6 //	nyA. pa. pra. 6 //
   pramāṇāpramāṇavyavasthāpanam //	pramANa-apramANa-vyavasTApanam //
   asti tāvadidaṃ pramāṇamidamapramāṇamiti prasiddho	asti tAvat-idam pramANam-idam-apramANam-iti prasidDaH-
   laukikaparīkṣakavyavahāraghaṇṭāpathaḥ /	lOkika-parIkzaka-vyavahAra-GaNwA-paTaH /
   tadanādare tu nirāśrayatayā parīkṣaṇasyāpyanudayaḥ //	tad-anAdare tu nirASraya-tayA parIkzaNasya-api-anudayaH //
   vyavahāro hi jagato bhavatyālambane kvacit /	vyavahAraH hi jagataH Bavati-Alambane kvacid /
   na tatsāmānyato nāsti kathantā tu parīkṣyate //	na tad-sAmAnyatas na-asti kaTantA tu parIkzyate //
   sāmānyaniścitārthena viśeṣe tu bubhutsite /	sAmAnya-niScita-arTena viSeze tu buButsite /
   parīkṣā hyucitā sveṣṭapramāṇotpādanātmikā //	parIkzA hi-ucitA sva-izwa-pramANa-utpAdana-AtmikAH //
   na sarvasyāpramāṇatvaṃ svapakṣasya svataḥ kṣateḥ /	na sarvasya-apramANa-tvam sva-pakzasya svatas kzateH /
   na sarvasya pramāṇatvaṃ svapakṣasyānyataḥ kṣateḥ //	na sarvasya pramANa-tvam sva-pakzasya-anyatas kzateH //
   siddhyasiddhyo svapakṣasya siddhā lokavyavasthitiḥ /	sidDi-asidDyaH sva-pakzasya sidDA loka-vyavasTitiH /
   tatsiddhyasiddhyostvatpakṣo na kathañcana sidhyati //	tad-sidDi-asidDyoH-tvad-pakzaH na kaTaQcana siDyati //
   pramāṇena pramāṇasya bādhaḥ svavyāhaterhataḥ /	pramANena pramANasya bADaH sva-vyAhateH-hataH /
   apramāṇena tadbādhe sādhanaṃ ca tato na kim //	apramANena tad-bADe sADanam ca tatas na kim //
   apramāṇāt pramāṇādvā mānasiddhirna cenna tat /	apramANAt pramANAt-vA mAna-sidDiH-na ced-na tat /
   yataḥ pramāṇatastasya siddhiḥ svapararakṣiṇī //	yatas pramANataH-tasya sidDiH sva-para-rakziNI //
   bādhābādhavyavasthāpi mānataḥ syādravyavasthitāt /	bADA-bADa-vyavasTA-api mAnataH syAt-ravi-avasTitAt /
   anyathā tvavyavasthāyā na vyavasthetyavasthiteḥ //	anyaTA tu-avyavasTAyAH na vyavasTA-iti-avasTiteH //
   sarvatrānirṇaye na staḥ saṃśayotpattinirṇayau /	sarvatra-anirNaye na staH saMSaya-utpatti-nirNayO /
   yathā tatkoṭitatsiddhistathānyatrāpi yujyate //	yaTA tad-kowi-tad-sidDiH-taTA-anyatra-api yujyate //
   dharmisādhāraṇākārakoṭīnāṃ pūrvaniścaye /	Darmi-sADAraNa-AkAra-kowInAm pUrva-niScaye /
   asāvayamayaṃ veti hyāvirbhavati saṃśayaḥ //	asO=-ayam-ayam vA-iti hi-AvirBavati saMSayaH //
   sarvatra saṃśayastāvanna sarvasyāpi dṛśyate /	sarvatra saMSayaH-tAvat-na sarvasya-api dRSyate /
   sarvaṃ saṃdigdhamiti te nipuṇasyāsti niścayaḥ //	sarvam saMdigDam-iti te nipuNasya-asti niScayaH //
   saṃśayaśca na saṃdigdhaḥ saṃdigdhādvaitavādinaḥ /	saMSayaH-ca na saMdigDaH saMdigDa-advEtavAdinaH /
   dūraṃ gatvāpi durvāraḥ saṃśaye nirṇayastava //	dUram gatvA-api durvAraH saMSaye nirNayaH-tava //
   mānāmānavibhāge 'taḥ sāmānyena vyavasthite /	mAna-AmAna-viBAge atas sAmAnyena vyavasTite /
   kvācitkasaṃśayocchittyai lakṣaṇaṃ saṃpracakṣate //	kvAcitka-saMSaya-ucCittyE lakzaNam saMpracakzate //
   tatra vyutpattivivakṣābhedāt pramitiṃ tatkaraṇaṃ ca yathecchaṃ	tatra vyutpatti-vivakzA-BedAt pramitim tad-karaNam ca yaTA-icCam
   pramāṇamāhurityavocāma, āśrayaprāmāṇyasyānādeśikatvāt /	pramANam-AhuH-iti-avocAma, ASraya-prAmANyasya-anAdeSika-tvAt /
   "āptaprāmāṇyāt"---āptoktatvahetoḥ prāmāṇyādityarthaḥ /	"Apta-prAmANya-at"---Apta-ukta-tva-hetoH prAmANyAt-iti-arTaH /
   na hi vaktṛprāmāṇyaṃ vākyaprāmāṇya upayujyate laukikavākyeṣu; kintu	na hi vaktR-prAmANyam vAkya-prAmANya upayujyate lOkika-vAkyezu; kintu
   kāraṇadoṣābhāvaḥ /	kAraNa-doza-aBAvaH /
   dvidhāpi pramitireva śodhyā //	dviDA-api pramitiH-eva SoDyAH //
   nyā. pa. pra. 7 //	nyA. pa. pra. 7 //
   pramālakṣaṇaparīkṣaṇam //	pramA-lakzaNa-parIkzaNam //
   tatrāsmadīyā eva kecidanyathākhyātimicchantaḥ smṛteḥ prāmāṇyamanicchantaḥ	tatra-asmadIyAH eva kecid-anyaTA-AKyAtim-icCantaH smRteH prAmANyam-anicCantaH
   samyaganubhavaḥ prameti lakṣayanti; ubhayamicchantaḥ, yathārthajñānaṃ	samyak-anuBavaH pramA-iti lakzayanti; uBayam-icCantaH, yaTArTa-jQAnam
   prameti; ubhayamanicchantaḥ, anubhūtiḥ prameti /	prameti; uBayam-anicCantaH, anuBUtiH pramA-iti /
   evaṃprāyāṇi ca vādyantaroktāni lakṣaṇāni //	evaMprAyANi ca vAdi-antara-uktAni lakzaNAni //
   vayaṃ tu brūmaḥ--- yathāvasthitavyavahārānuguṇaṃ jñānaṃ prameti /	vayam tu brUmaH-- yaTA-avasTita-vyavahAra-anuguNam jQAnam pramA-iti /
   yathārthakhyātimakhyātimanyathākhyātimeva vā /	yaTArTa-KyAtim-aKyAtim-anyaTA-AKyAtim-eva vA /
   icchadbhirna vimantavyamidaṃ lokānusārataḥ //	icCadBiH-na vimantavyam-idam loka-anusArataH //
   smṛtimātrāṃpramāṇatvaṃ na yuktamiti vakṣyate /	smRti-mAtrAMpramANa-tvam na yuktam-iti vakzyate /
   abādhitasmṛterloke pramāṇatvaparigrahāt //	abADita-smRteH-loke pramANa-tva-parigrahAt //
   buddhāgamādityāge ca na hetuḥ smṛtimūlatā //	budDa-Agama-Adi-tyAge ca na hetuH smRti-mUla-tA //
   viśuddhasmṛtimūle 'pi mānavādau prasaṅgataḥ //	viSudDa-smRti-mUle api mAnava-AdO prasaFgataH //
   bhrāntiṃ pramāto bhindanto na cāhuḥ smṛtimānatām /	BrAntim pramAtaH BindantaH na ca-AhuH smRti-mAnatAm /
   smṛtitvameva hi vyaktamaprāmāṇyaṃ bhavanmate //	smRti-tvam-eva hi vyaktam-aprAmANyam Bavat-mate //
   pītaśaṅkhabhramādau ca na hyetadupapadyate /	pIta-SaFKa-Brama-AdO ca na hi-etat-upapadyate /
   cakṣuṣaiva hi śaṅkhādeḥ pītimādeśca tatra dhīḥ //	cakzuzA-eva hi SaFKa-AdeH pItim-AdeH-ca tatra DIH //
   tataśca pratipattau vā vyavahārodaye 'pi vā /	tatas-ca pratipattO vA vyavahAra-udaye api vA /
   tathābhāvānyathātvābhyāṃ pramābhrāntitavyavasthitiḥ //	taTA-aBAvAnyaTA-tvAByAm pramA-Bra-antita-vyavasTitiH //
   viparyayādervyāvṛttirevameva hi sidhyati /	viparyaya-AdeH-vyAvRttiH-evam-eva hi siDyati /
   yatkiñcidanyathātvaṃ hi vaiparītyamitīṣyate //	yat-kiQcid-anyaTAtvam hi vEparItyam-iti-izyate //
   ātmakhyātyādivādeṣvapyanyathātvamavāritam /	Atma-KyAti-Adi-vAdezu-api-anyaTAtvam-avAritam /
   bhramapravṛttibādhāderanyathā na hi saṃbhavaḥ //	Brama-pravRtti-bADa-AdeH-anyaTA na hi saMBavaH //
   evaṃ satyanyathādhīstatsāmagrī vāpi lāghavāt /	evam sati-anyaTA-DIH-tad-sAmagrI vA-api lAGavAt /
   ayathāvyavahārasya heturityavaśiṣyate //	ayaTAvyavahArasya hetuH-iti-avaSizyate //
   sarvairapyanyathākhyātirdustyajatvāllaghīyasī /	sarvEH-api-anyaTA-KyAtiH-dustyaja-tvAt-laGIyasI /
   tadvādināpyavarjyatvāt tato 'pyakhyātilāghavam //	tad-vAdinA-api-avarjya-tvAt tatas api-aKyAti-lAGavam //
   svārasyamanyathākhyātāvakhyātau lāghavaṃ sthitam /	svArasyam-anyaTA-AKyAta-avaKyAtO lAGavam sTitam /
   iti darśayituṃ bhāṣye dvitayaṃ tadanujjhitam /	iti darSayitum BAzye dvitayam tad-anujJitam /
   yannāthamunimiśrādyairyathārthakhyātisādhanam /	yat-nATa-muni-miSra-AdyEH-yaTArTa-KyAti-sADanam /
   tallokabuddhyanārohādvaibhavaṃ kecidūcire //	tad-loka-budDi-anArohAt-vEBavam kecid-Ucire //
   mānādrūpyādisattve 'pi tayoranyataraddhruvam /	mAnAt-rUpi-Adi-sattve api tayoH-anyatarat-Druvam /
   kāryākṣamatvāgrahaṇāt tatkṣamatvagraheṇa vā //	kArya-akzamatva-agrahaNAt tad-kzama-tva-graheNa vA //
   khyātyantarāṇāṃ doṣāstu tattatsiddhāntaśīlane /	KyAti-antarANAm dozAH-tu tad-tad-sidDAnta-SIlane /
   svayamevonmiṣantyeva saṃgrahāt kiñciducyate //	svayam-eva-unmizanti-eva saMgrahAt kiQcid-ucyate //
   tatrātmakhyātau tāvat--- anyadvijñānamastīti dhīranyaviṣayā na vā /	tatra-Atma-KyAtO tAvat-- anyat-vijQAnam-asti-iti DIH-anyavizayA na vA /
   ādyer'thasyāpi tadvaddhīranyatraikaiva dhīrbhavet //	Adyer-aTasya-api tadvat-DIra-nyatra-ekA-eva DIH-Bavet //
   saṃtānāntaravijñānaṃ svasaṃtāne kṣaṇāntaram /	saMtAna-antara-vijQAnam sva-saMtAne kzaNa-antaram /
   yā dhīḥ sādhayate sā hi svato bāhyaṃ vigāhate //	yA DIH sADayate sA hi svatas bAhyam vigAhate //
   sahopalambhaniyamaḥ saṃvido grāhyalakṣma ca /	saha-upalamBa-niyamaH saMvidaH grAhya-lakzma ca /
   bodhe 'pyartha ivetyevaṃ jñānārthaikyaṃ na tadbhavet //	boDe api-arTaH iva-iti-evam jQAna-arTa-Ekyam na tat-Bavet //
   doṣādihetujālasya mithyāve 'pi yatheṣyate /	doza-Adi-hetu-jAlasya miTyAve api yaTA-izyate /
   adhiṣṭhānasya mithyāve 'pyanivāryastathā bhramaḥ //	aDizWAnasya miTyAve api-anivAryaH-taTA BramaH //
   tato mādhyamikasyaiva pakṣastatrāvaśiṣyate /	tatas mADyamikasya-eva pakzaH-tatra-avaSizyate /
   na ca tatrāpi nistāraḥ sarvathānupapattitaḥ //	na ca tatra-api nistAraH sarvaTA-anupapattitaH //
   asattvaṃ laukikaṃ brūṣe lokottaramathāpi vā /	asattvam lOkikam brUze lokottaram-aTa-api vA /
   na niṣedho nirupadhiḥ pūrvatrānyanna dhīpadam //	na nizeDaH nirupaDiH pUrvatra-anyat-na DI-padam //
   catuṣkoṭivimuktaṃ ca tattvaṃ prāmāṇikaṃ na vā /	catuzkowi-vimuktam ca tattvam prAmANikam na vA /
   pūrvatra tāvatī sattā na cet taddhīrasanmatiḥ //	pUrvatra tAvatI sattA na ced tad-DIra-sat-matiH //
   anyeṣāṃ ca niradhiṣṭhānakhyātau --- atrāsadeva bhavatāmatreti khyāyate na	anyezAm ca niraDizWA-na-KyAtO -- atra-asat-eva BavatAm-atra-iti KyAyate na
   vā /	vA /
   ādye siddhamadhiṣṭhānaṃ dvitīye khyātyapahnavaḥ //	Adye sidDam-aDizWAnam dvitIye KyAti-apahnavaH //
   kiṃ ca svanetraniṣṭhyūtaṃ timiraṃ timirārditaiḥ /	kim ca sva-netra-nizWyUtam timiram timira-arditEH /
   keśastabakasādṛśyāt tathā bhātyevamīdṛśāḥ //	keSa-stabaka-sAdRSyAt taTA BAti-evam-IdRSAH //
   yadyapyavidyamānor'tho vidyamānatayā sphuret /	yadi-api-avidya-mAnor-aTo vidyamAna-tayA sPuret /
   tathāpyasāvadhiṣṭhānaṃ svadeśādau mito hi saḥ //	taTA-api-asO=-aDizWAnam sva-deSa-AdO mitaH hi saH //
   idantvena pratīter'the tadāropaṃ pare viduḥ /	idantvena pratIter-aTe tadAropam pare viduH /
   tasminnidantvāropaste phalatastulyatā dvayoḥ //	tasmin-nidantu-AropaH-te Palatas-tulya-tA dvayoH //
   anirvacanīyakhyātau --- anirvācyatayā vastu nirucyeta na vā tvayā /	anirvacanIya-KyAtO -- anirvAcya-tayA vastu nirucyeta na vA tvayA /
   ādye virodho vividho dvitīye 'smanmatasthitiḥ //	Adye viroDaH viviDaH dvitIye asmad-mata-sTitiH //
   sadasadvyatireko 'pi viruddho yadi gṛhyate /	sat-asat-vyatirekaH api virudDaH yadi gRhyate /
   sadasadrūpatā kiṃ nu pratītā tu na gṛhyate //	sat-asat-rUpa-tA kim nu pratItA tu na gRhyate //
   anuṣṇāśītavat tucchādbrahmaṇaścātirekitā /	anuzNa-aSIta-vat tucCAt-brahmaNaH-ca-atirekitA /
   sādhyeta khyātibādhāderyadi siddhaṃ tadatra naḥ //	sADyeta KyAti-bADa-AdeH-yadi sidDam tat-atra naH //
   na ca viśvasya bādho 'pi svarasādupajāyate /	na ca viSvasya bADaH api svarasAt-upajAyate /
   apratiṣṭhitayuktyā tu bādho brahmāpi saṃspṛśet //	apratizWita-yuktyA tu bADaH brahmA-api saMspRSet //
   nāśāt saditaratvaṃ ca nāśakāle yadīṣyate /	nASAt saditara-tvam ca nASa-kAle yadi-izyate /
   svakāle yadi bādhaḥ syānnāśasyāpyanirūpaṇam //	sva-kAle yadi bADaH syAt-na-aSasya-api-anirUpaNam //
   nityatvena śrutānāṃ ca keṣāṃ cinna hi nāśitā /	nitya-tvena SrutAnAm ca kezAm cit-na hi nASitA /
   bhāgāsiddhastato heturna caikyaṃ nāśabādhayoḥ //	BAga-asidDaH-tatas hetuH-na ca-Ekyam nASa-bADayoH //
   nirviṣayakhyātau --- viṣayālīkabhāvādau khyātyantaraparigrahaḥ /	nirvizaya-KyAtO -- vizaya-alIka-BAva-AdO KyAti-antara-parigrahaH /
   anullekhastu rūpyādidhīrityuktyā nibarhitaḥ //	anulleKaH-tu rUpya-Adi-DIriti-uktyA nibarhitaH //
   nyā. pa. pra. 8 //	nyA. pa. pra. 8 //
   nigamanam //	nigamanam //
   tataścātrānyathādhīrvā taddhetumatireva vā /	tatas-ca-atra-anyaTA-aDIH-vA tad-hetumatiH-eva vA /
   bhrāntirvastuvirūpasya vyavahārasya kāraṇam //	BrAntiH-vastu-virUpasya vyavahArasya kAraNam //
   iti śrīkavitārkikasiṃhasya sarvatantrasvatantrasya śrīmadveṅkaṭanāthasya	iti SrI-kavi-tArkika-siMhasya sarva-tantra-svatantrasya SrImat-veFkawa-nATasya
   vedāntācāryasya kṛtiṣu nyāyapariśuddhau pratyakṣādhyāye prathamamāhnikam	vedAnta-AcAryasya kRtizu nyAya-pariSudDO pratyakza-aDyAye praTamam-Ahnikam
