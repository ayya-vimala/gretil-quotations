   Bāṇa: Harṣacarita, Ucchvāsa V	BANa: Harza-carita, UcCvAsa V
        niyatir vidhāya puṃsāṃ prathamaṃ sukham upari dāruṇaṃ duḥkham /	niyatiH viDAya puMsAm praTamam suKam upari dAruNam duHKam /
        kṛtvā lokaṃ taralā taḍid iva vajraṃ nipātayati // BaHcar_5.1 //	kRtvA lokam taralA taxit iva vajram nipAtayati // BaHcar_5.1 //
        pātayati mahāpuruṣān samam eva bahūn anādareṇaiva /	pAtayati mahApuruzAn samam eva bahUn anAdareNa-eva /
        parivartamāna ekaḥ kālaḥ śailān ivānantaḥ // BaHcar_5.2 //	parivartamAnaH ekaH kAlaH SElAn iva-anantaH // BaHcar_5.2 //
   atha kadācid rājā rājyavardhanaṃ kavacaharam āhūya hūṇān hantuṃ hariṇān	aTa kadAcid rAjA rAjya-varDanam kavaca-haram AhUya hUNAn hantum hariNAn
   iva harir hariṇeśakiśoram aparimitabalānuyātaṃ ciraṃtanair amātyair	iva hariH hariNeSa-kiSoram aparimita-bala-anuyAtam ciraMtanEH amAtyEH-
   anuraktaiś ca mahāsāmantaiḥ kṛtvā sābhisaram uttarāpathaṃ prāhiṇot.	anuraktEH ca mahA-sAmantEH kRtvA sa-aBisaram uttarApaTam prAhiNot-.
   prayāntaṃ ca taṃ devo harṣaḥ katicit prayāṇakāni turaṅgamair anuvavrāja.	prayAntam ca tam devaH harzaH katicid prayANakAni turaFgamEH anuvavrAja.
   praviṣṭe ca kailāsaprabhābhāsinīṃ kakubhaṃ bhrātari vartamāno nave vayasi	pravizwe ca kElAsa-praBA-BAsinIm kakuBam BrAtari vartamAnaH nave vayasi
   vikramarasānurodhini kesariśarabhaśārdūlavarāhabahuleṣu	vikrama-rasa-anuroDini kesari-SaraBa-SArdUla-varAha-bahulezu
   tuṣāraśailopakaṇṭheṣūtkaṇṭhamānavanadevatākaṭākṣāṃśuśāritaśarīrakāntiḥ	tuzAra-SEla-upakaNWezu-utkaNWa-mAna-vana-devatA-kawAkza-aMSu-SArita-SarIra-kAntiH
   krīḍan mṛgayāṃ mṛgalocanaḥ katipayāny ahāni bahir eva vyalambata.	krIxan mRgayAm mRga-locanaH katipayAni ahAni bahis eva vyalambata.
   cakāra cākarṇāntākṛṣṭakārmukanirgatabhāsurabhallavarṣī svalpīyobhir eva	cakAra ca-AkarNa-anta-AkRzwa-kArmuka-nirgata-BAsura-Balla-varzI su-alpIyoBiH eva
   divasair niḥśvāpadāny araṇyāni.	divasEH niHSvApadAni araNyAni.
   ekadā tu vāsateyyās turīye yāme pratyuṣasyeva svapne	ekadA tu vAsateyyAH turIye yAme pratyuzasya-iva svapne
   caṭulajvālāpuñjapiñjarīkṛtasakalakukubhā durnivāreṇa davahutabhujā	cawula-jvAlA-puQja-piQjarIkRta-sakala-kukuBA durnivAreNa dava-hutaBujA
   dahyamānaṃ kesariṇam adrākṣīt.	dahyamAnam kesariNam adrAkzIt-.
   tasminn eva ca dāvadahane samutsṛjya śāvakān utplutya cātmānaṃ pātayantīṃ	tasmin eva ca dAva-dahane samutsRjya SAvakAn utplutya ca-AtmAnam pAtayantIm
   siṃhīm apaśyat.	siMhIm apaSyat.
   āsīc cāsya cetasi loke hi lohebhyaḥ kaṭhinatarāḥ khalu snehamayā	AsIt ca-asya cetasi loke hi loheByaH kaWinatarAH Kalu sneha-mayA
   bandhanapāśā yad ākṛṣṭās tiryañco 'py evam ācāranti iti.	banDana-pASAH yat AkRzwAH tiryaQcaH api evam AcAranti iti.
   prabuddhasya cāsya muhurmuhur dakṣiṇetaram akṣi paspande.	prabudDasya ca-asya muhur-muhur dakziNetaram akzi paspande.
   gātreṣu cākasmād eva vepathur vipaprathe.	gAtrezu ca-akasmAt eva vepaTuH vipa-praTe.
   nirnimittam evāntarbandhanasthānāc cacāleva hṛdayam.	nirnimittam eva-antar-banDana-sTAnAt cacAla-iva hRdayam.
   akāraṇād eva cājāyata garīyasī duḥkhāsikā.	akAraNAt eva ca-ajAyata garIyasI duHKAsikA.
   kim idam iti ca samutpannavividhavikalpavimathitamatir apagatadhṛtiś	kim idam iti ca samutpanna-viviDa-vikalpa-vimaTita-matiH apagata-DRtiH-
   cintāvanamitavadanaḥ stimitatārakeṇa cakṣuṣā	cintA-vanamita-vadanaH stimita-tArakeNa cakzuzA
   samudbhidyamānasthalakamalinīvanām iva cakāra cakorekṣaṇaḥ kṣanaṃ kṣoṇīm.	samudBidyamAna-sTala-kamalinI-vanAm iva cakAra cakora-IkzaNaH kzanam kzoNIm.
   ahni ca tasmiñ śūnyenaiva ca cetasā cikrīḍa mṛgayām.	ahni ca tasmin SUnyena-eva ca cetasA cikrIxa mRgayAm.
   ārohati ca haritahaye madhyam ahno bhavanam āgatyobhayato mandamandaṃ	Arohati ca harita-haye maDyam ahnaH Bavanam Agatya-uBayatas manda-mandam
   saṃvāhyamānatanutālavṛntaḥ kṣititalavitatām	saMvAhyamAna-tanu-tAlavRntaH kziti-talavitatAm
   atiśiśiramalayajarasalavalulitavapuṣam indudhavalopadhānadhāriṇīṃ	ati-SiSira-malayaja-rasala-valulita-vapuzam indu-Davala-upaDAna-DAriNIm
   vetrapaṭṭikām adhiśayānaḥ sāśaṅka eva tasthau.	vetra-pawwikAm aDiSayAnaH sa-ASaFkaH eva tasTO.
   atha dūrād eva lekhagarbhayā nīlīrāgamecakarucā cīracīrikayā	aTa dUrAt eva leKa-garBayA nIlI-rAgamecakarucA cIra-cIrikayA
   racitamuṇḍamālakaṃ śramātapābhyām āropyamāṇakāyakālimānam antargatena	racita-muNxamAlakam Srama-AtapAByAm AropyamANa-kAya-kAli-mAnam antargatena
   śokaśikhināṅgāratām iva nīyamānam	Soka-SiKinA-aFgAra-tAm iva nIyamAnam
   atitvarāgamanadrutatarapadoddhūyamānadhūlirājivyājena	ati-tva-rAgamana-drutatara-pada-udDUyamAna-DUli-rAji-vyAjena
   rājavārtāśravaṇakutūhalinyā medinyevānugamyamānam	rAja-vArtA-SravaNa-kutUhalinyAH medinya-iva-anugamyamAnam
   abhimukhapavanapreṅkhatpravitatottarīyapaṭaprāntavījyamānobhayapārśvam	aBimuKa-pavana-preFKat-pravitata-uttarIya-pawa-prAntavIjyamAna-uBaya-pArSvam
   atitvarayā kṛtapakṣam ivāśu parāpatantaṃ preryamāṇam iva pṛṣṭhataḥ	ati-tvarayA kRta-pakzam iva-ASu parApatantam preryamANam iva pRzWatas-
   svāmyādeśenākṛṣyamāṇam iva purastād āyataiḥ śramaśvāsamokṣaiḥ	svAmi-AdeSena-AkRzyamANam iva purastAt AyatEH Srama-SvAsa-mokzEH
   svidyallalāṭataṭaghaṭamānapratibimbakena kāryakautukād apahriyamāṇalekham	svidyat-lalAwa-tawa-GawamAna-pratibimbakena kArya-kOtukAt apahriyamANa-leKam
   iva bhāsvatā saṃbhramabhraṣṭair ivendriyaiḥ śūnyīkṛtaśarīraṃ	iva BAsvatA saMBrama-BrazwEH iva-indriyEH SUnyIkRta-SarIram
   lekhārpitaprayojanagauravād iva same 'pi vartmani śūnyahṛdayatayā	leKa-arpita-prayojana-gOravAt iva same api vartmani SUnya-hRdaya-tayA
   skhalantaṃ kālameghaśakalam iva patiṣyato durvārtāvajrasya dhūmapallavam	sKalantam kAla-meGa-Sakalam iva patizyataH durvArtA-vajrasya DUma-pallavam
   iva jvaliṣyataḥ śokajvalanasya bījam iva phaliṣyato duṣkṛtaśāler	iva jvalizyataH Soka-jvalanasya bIjam iva PalizyataH duzkRta-SAleH-
   animittabhūtadīrghādhvagaṃ kuraṅgakanāmānam āyantam adrākṣīt.	animitta-BUta-dIrGa-aDva-gam kuraFgaka-nAmAnam Ayantam adrAkzIt.
   dṛṣṭvā ca pūrvanimittaparamparāvirbhāvitabhītir abhidyata hṛdayena.	dRzwvA ca pUrva-nimitta-paramparA-virBAvita-BItiH aBidyata hRdayena.
   kuraṅgakas tu kṛtapraṇāmaḥ samupasṛtya prathamam ānanalagnaṃ viṣādam	kuraFgakaH tu kRta-praNAmaH samupasRtya praTamam Anana-lagnam vizAdam
   upaninye paścāl lekham.	upaninye paScAt leKam.
   taṃ ca devo harṣaḥ svayam evādāyāvācayat.	tam ca devaH harzaH svayam eva-AdAya-avAcayat.
   lekhārthenaiva ca samaṃ gṛhītvā hṛdayena saṃtāpam avagraharūpo 'bhyadhāt.	leKa-arTena-eva ca samam gRhItvA hRdayena saMtApam avagraha-rUpaH aByaDAt.
   kuraṅgaka kiṃ māndyaṃ tātasya iti.	kuraFgaka kim mAndyam tAtasya iti.
   sa cakṣuṣā bāṣpajalabindubhir mukhena ca khañjākṣaraiḥ kṣaradbhir yugapad	sa cakzuzA bAzpa-jala-binduBiH muKena ca KaQja-akzarEH kzaradBiH yugapad-
   ācacakṣe deva dāhajvaro mahān iti.	Acacakze deva dAha-jvaraH mahAn iti.
   tac cākarṇya sahasā sahasradhevāsya hṛdayaṃ paphāla.	tat ca-AkarNya sahasA sahasraDA-iva-asya hRdayam paPAla.
   kṛtācamanaś ca janayitur āyuṣkāmo 'parimitamaṇikanakarajatajātam	kRta-AcamanaH ca janayituH AyuzkAmaH aparimita-maNi-kanaka-rajata-jAtam
   ātmaparibarham aśeṣaṃ brāhmaṇasād akarot.	Atma-paribarham aSezam brAhmaNa-sAt akarot.
   abhukta evoccacāla.	aBuktaH eva-ucca-cAla.
   dāpaya vājinaḥ paryāṇam iti ca puraḥsthitaṃ śiraḥkṛpāṇaṃ bibhrāṇaṃ babhāṇa	dApaya vAjinaH paryANam iti ca puras-sTitam SiraH-kRpANam biBrANam baBANa
   yuvānam.	yuvAnam-.
   vepamānahṛdayaś ca sasaṃbhramapradhāvitaparivardhakopanītam āruhya	vepamAna-hRdayaH ca sa-saMBrama-praDAvita-parivarDaka-upanItam Aruhya
   turaṅgam ekāky eva prāvartata.	turaFgam ekAkI eva prAvartata.
   akāṇḍaprayāṇasaṃjñāśaṅkhakṣubhitaṃ tu saṃbhramāt sajjībhūtam	akANxa-prayANa-saMjQA-SaFKa-kzuBitam tu saMBramAt sajjIBUtam
   udbhūtamukharakhuraravabharitasakalabhuvanavivaram āgatyāgatya sarvābhyo	udBUta-muKara-Kura-rava-Barita-sakala-Buvana-vivaram Agatya-Agatya sarvAByaH-
   digbhyo dhāvamānam aśvo 'yam aḍhaukata.	digByaH DAvamAnam aSvaH ayam aXOkata.
   prasthitasya cāsya pradakṣiṇetaraṃ prayānto vināśam upasthitaṃ	prasTitasya ca-asya pradakziNa-itaram prayAntaH vinASam upasTitam
   rājasiṃhasya hariṇāḥ prakaṭayāṃbabhūvuḥ.	rAja-siMhasya hariNAH prakawayAMbaBUvuH.
   aśiśiraraśmimaṇḍalābhimukhaś ca hṛdayam avadārayann iva dāvaśuṣke dāruṇi	aSiSira-raSmi-maNxala-aBimuKaH ca hRdayam avadArayan iva dAva-Suzke dAruNi
   dāruṇaṃ rarāṇa vāyasaḥ.	dAruNam rarANa vAyasaH.
   kajjalamaya iva bahudivasam upacitabahalamalapaṭalamalinitatanur	kajjala-mayaH iva bahu-divasam upacita-bahala-mala-pawala-m-alinita-tanuH-
   abhimukham ājagāma śikhipicchālāñchano nagnāṭakaḥ.	aBimuKam AjagAma SiKi-picCA-lAQCanaH nagnAwakaH.
   durnimittair anabhinandyamānagamanaś ca nitarām aśaṅkata.	durnimittEH anaBinandyamAna-gamanaH ca nitarAm aSaFkata.
   hṛdayena pitṛsnehāhitamradimnā ca tat tad upekṣamāṇas	hRdayena pitR-sneha-ahita-mradimnA ca tat tat upekzamANa-s
   turaṅgamaskandhabaddhalakṣyaṃ cakṣur avicalaṃ dadhāno duḥkham	turaFgama-skanDa-badDa-lakzyam cakzuH avicalam daDAnaH duHKam
   avasitahasitasaṃkathas tūṣṇīṃbhūtena bhūpālalokenānugamyamāno	avasita-hasita-saMkaTaH tUzNIMBUtena BUpAla-lokena-anugamyamAnaH-
   bahuyojanasaṃpiṇḍitam adhvānam ekenaivāhnā samalaṅghayat.	bahu-yojana-saMpiNxitam aDvAnam ekena-eva-ahnA samalaFGayat.
   upalabdhanarendramāndyavārtāviṣaṇṇa iva naṣṭatejasy adhomukhībhavati	upalabDa-narendra-mAndya-vArtA-vizaNNaH iva nazwa-tejasi aDomuKIBavati
   bhagavati bhānumati bhaṇḍipramukhena praṇayinā rājaputralokena bahuśo	Bagavati BAnumati BaNxi-pramuKena praNayinA rAja-putra-lokena bahuSas-
   vijñāpyamāno 'pi nāhāram akarot.	vijQApyamAnaH api na-AhAram akarot.
   puraḥpravṛttapratīhāragṛhyamāṇagrāmīṇaparamparāprakaṭitapraguṇavartmā ca	puras-pravRtta-pratIhAra-gRhyamANa-grAmINa-paramparA-prakawita-praguNa-vartmA ca
   vahann eva ninye niśām.	vahan eva ninye niSAm.
   anyasminn ahani madhyaṃdine vigatajayaśabdam astamitatūryanādam	anyasmin ahani maDyaMdine vigata-jaya-Sabdam astamita-tUrya-nAdam
   upasaṃhṛtagītam utsāritotsavam apragītacāraṇam aprasāritāpaṇapaṇyaṃ	upasaMhRta-gItam utsArita-utsavam apragIta-cAraNam aprasArita-ApaNa-paNyam
   sthānasthāneṣu pavanabalakuṭilābhiḥ koṭihomadhūmalekhābhir ullasantībhir	sTAna-sTAnezu pavana-bala-kuwilABiH kowihoma-DUma-leKABiH ullasantIBiH-
   yamamahiṣaviṣāṇakoṭibhir ivollikhyamānaṃ kṛtāntapāśavāgurābhir iva	yama-mahiza-vizANa-kowiBiH iva-ulliKyamAnam kRtAnta-pASa-vAgurABiH iva
   veṣṭyamānam upari kālamahiṣālaṃkārakālāyasakiṅkiṇībhir iva kaṭu	vezwyamAnam upari kAla-mahiza-alaMkAra-kAla-Ayasa-kiFkiNIBiH iva kawu
   kvaṇantībhir divasaṃ vāyasamaṇḍalībhir bhramantībhir	kvaNantIBiH divasam vAyasa-maNxalIBiH BramantIBiH-
   āvedyamānapratyāsannāśubhaṃ kvacit	AvedyamAna-pratyAsanna-aSuBam kvacid-
   pratiśāyitasnigdhabāndhavārādhyamānāhirbudhnaṃ kvacid	pratiSAyita-snigDa-bAnDava-ArADyamAna-ahiH-buDnam kvacid-
   dīpikādahyamānakulaputrakaprasādyamānamātṛmaṇḍalaṃ kvacin	dIpikA-dahyam-Ana-kula-putraka-prasAdyamAna-mAtR-maNxalam kvacid-
   muṇḍopahāraharaṇodyatadraviḍaprārthyamānāmardakaṃ kvacid	muNxa-upahAra-haraNa-udyata-dravixa-prArTyamAnAmardakam kvacid-
   āndhroddhriyamānabāhuvapropayācyamānacaṇḍikam anyatra	AnDra-udDriyamAna-bAhu-vapropayAcyamAna-caNxikam anyatra
   śirovidhṛtavilīyamānagaladgugguluvikalanavasevakānunīyamānamahākālam	SiraH-viDRta-vilIyamAna-galadguggulu-vikalanavasevaka-anunIya-mAna-mahAkAlam
   aparatra niśitaśastrīnikṛttātmamāṃsahomaprasaktāptavargam aparatra	aparatra niSita-SastrI-nikRtta-Atma-mAMsa-homa-prasakta-Apta-vargam aparatra
   prakāśanarapatikumārakakriyamāṇamahāmāṃsavikrayaprakramam upahatam iva	prakASa-narapati-kumAraka-kriyamANa-mahA-mAMsa-vikraya-prakramam upahatam iva
   śmaśānapāṃśubhir amaṅgalair iva parigṛhītaṃ yātudhānair iva vidhvastaṃ	SmaSAna-pAMSuBiH amaFgalEH iva parigRhItam yAtuDAnEH iva viDvastam
   kalikāleneva kavalitaṃ pāpapaṭalair iva saṃchāditam adharmavikṣepair iva	kali-kAlena-iva kavalitam pApa-pawalEH iva saMCAditam aDarma-vikzepEH iva
   luṇṭhitam anityatādhikārair ivākrāntaṃ niyativilāsair ivātmīkṛtaṃ śūnyam	luNWitam anitya-tA-aDikArEH iva-AkrAntam niyati-vilAsEH iva-AtmIkRtam SUnyam
   iva suptam iva muṣitam iva vilakṣitam iva chalitam iva mūrcchitam iva	iva suptam iva muzitam iva vilakzitam iva Calitam iva mUrcCitam iva
   skandhāvāraṃ samāsasāda.	skanDAvAram samAsasAda.
   praviśann eva ca vipaṇivartmani kutūhalākulabahalabālakaparivṛtam	praviSan eva ca vipaNi-vartmani kutUhala-Akula-bahala-bAlaka-parivRtam
   ūrdhvayaṣṭiviṣkambhavitate vāmahastavartini	UrDva-yazwi-vizkamBa-vitate vAma-hasta-vartini
   bhīṣaṇamahiṣādhirūḍhapretanāthasanāthe citravati paṭe paralokavyatikaram	BIzaNa-mahiza-aDirUXa-preta-nATa-sanATe citravati pawe para-loka-vyatikaram
   itarakarakalitena śarakāṇḍena kathayantaṃ yamapaṭṭikaṃ dadarśa.	itara-kara-kalitena Sara-kANxena kaTayantam yama-pawwikam dadarSa.
   tenaiva ca gīyamānaṃ ślokam aśṛṇot.	tena-eva ca gIyamAnam Slokam aSRNot.
        mātāpitṛsahasrāṇi putradāraśatāni ca /	mAtA-pitR-sahasrANi putra-dAra-SatAni ca /
        yuge yuge vyatītāni kasya te kasya vā bhavān // BaHcar_5.3 //	yuge yuge vyatItAni kasya te kasya vA BavAn // BaHcar_5.3 //
   iti.	iti.
   tena cādhikataram avadīryamāṇahṛdayaḥ krameṇa rājadvāraṃ	tena ca-aDikataram avadIryamANa-hRdayaH krameNa rAja-dvAram
   pratiṣiddhasakalalokapraveśaṃ yayau.	pratizidDa-sakala-loka-praveSam yayO.
   turagād avatīrṇaś cābhyantarān niṣkrāmantam aprasannamukharāgam unmuktam	turagAt avatIrNaH ca-aByantarAt nizkrAmantam aprasanna-muKa-rAgam unmuktam
   ivendriyaiḥ suṣeṇanāmānaṃ vaidyakumārakam adrākṣīt.	iva-indriyEH suzeNa-nAmAnam vEdya-kumArakam adrAkzIt.
   kṛtanamaskāraṃ ca tam aprākṣīt.	kRta-namaskAram ca tam aprAkzIt.
   suṣeṇa asti tātasya viśeṣo na vā iti.	suzeNa asti tAtasya viSezaH na vA iti.
   so 'bravīt: nāstīdānīṃ yadi bhavet kumāraṃ dṛṣṭvā iti.	saH abravIt: na-asti-idAnIm yadi Bavet kumAram dRzwvA iti.
   mandaṃ mandaṃ dvārapālaiḥ praṇamyamānaś ca dīyamānasarvasvaṃ	mandam mandam dvArapAlEH praNamyamAnaH ca dIyamAna-sarva-svam
   pūjyamānakuladevataṃ prārabdhāmṛtacarupacanakriyaṃ kriyamāṇaṣaḍāhutihomaṃ	pUjyam-Ana-kula-devatam prArabDa-amRta-caru-pacana-kriyam kriyamANa-zaz-Ahuti-homam
   hūyamānapṛṣadājyalavaliptapracaladūrvāpallavaṃ	hUyamAna-pRzat-Ajya-lava-lipta-pracala-dUrvA-pallavam
   paṭhyamānamahāmāyūrīpravartyamānagṛhaśāntinirvartyamānabhūtarakṣābalividhānaṃ	paWyamAna-mahAmAyUrI-pravartyamAna-gRha-SAnti-nirvartyamAna-BUta-rakzA-bali-viDAnam
   prayatavipraprastutasaṃhitājapaṃ japyamānarudraikādaśīśabdāyamānaśivagṛham	prayata-vipra-prastuta-saMhitA-japam japyamAna-rudra-ekAdaSI-SabdAyamAna-Siva-gRham
   atiśuciśaivasaṃpādyamānavirūpākṣakṣīrakalaśasahasrasnapanam ajiropaviṣṭaiś	ati-Suci-SEva-saMpAdyamAna-virUpAkza-kzIra-kalaSa-sahasra-snapanam ajira-upavizwa-EH-
   cānāsāditasvāmidarśanadūyamānamānasair	ca-anAsAdita-sva-Ami-darSana-dUyamAna-mAnasEH-
   abhyantaraniṣpatitanikaṭavartiparijananivedyamānavārtair	aByantara-nizpatita-nikawa-varti-parijana-nivedyamAna-vArtEH-
   vārtībhūtasnānabhojanaśayanair ujjhitātmasaṃskāramalinaveśair likhitair	vArtI-BUta-snAna-Bojana-SayanEH ujJita-Atma-saMskAra-malina-veSEH liKitEH-
   iva niścalair narapatibhir nīyamānanaktaṃdivaṃ duḥkhadīnavadanena ca	iva niScalEH narapatiBiH nIyamAna-naktaMdivam duHKa-dIna-vadanena ca
   praghaṇeṣu baddhamaṇḍalenopāṃśuvyāhṛtaiḥ kenacic cikitsakadoṣān	praGaNezu badDa-maNxalena-upAMSu-vyAhRtEH kenacid cikitsaka-dozAn
   udbhāvayatā kenacid asādhyavyādhilakṣaṇapadāni paṭhatā kenacid duḥsvapnān	udBAvayatA kenacid asADya-vyADi-lakzaNa-padAni paWatA kenacid duHsvapnAn
   āvedayatā kenacit paśācavārtāṃ vivṛṇvatā kenacit kārtāntikādeśān	AvedayatA kenacid paSAca-vArtAm vivRNvatA kenacid kArtAntika-AdeSAn
   prakāśayatā kenacid upaliṅgāni gāyatā anyenānityatāṃ bhāvayatā saṃsāraṃ	prakASayatA kenacid upaliFgAni gAyatA anyena-anitya-tAm BAvayatA saMsAram
   cāpavadatā kalikālavilasitāni ca nindatā daivaṃ copālabhamānenāpareṇa	ca-apavadatA kali-kAla-vilasitAni ca nindatA dEvam ca-upAlaBamAnena-apareNa
   dharmāya kupyatā rājakuladevatāś cādhikṣipatā apareṇa	DarmAya kupyatA rAja-kula-devatAH ca-aDikzipatA apareNa
   kliṣṭakulaputrakabhāgyāni garhayatā bāhyaparijanena	klizwa-kula-putraka-BAgyAni garhayatA bAhya-parijanena
   kathyamānakaṣṭapārthivāvasthaṃ rājakulaṃ viveśa.	kaTyamAna-kazwa-pArTiva-avasTam rAja-kulam viveSa.
   aviralabāṣpapayaḥpariplutalocanena pitṛparijanena vīkṣyamāṇo	avirala-bAzpa-payaH-paripluta-locanena pitR-parijanena vIkzyamANaH-
   vividhauṣadhidravyadravagandhagarbham utkvathatāṃ kvāthānāṃ sarpiṣāṃ	viviDa-ozaDi-dravya-drava-ganDa-garBam utkvaTatAm kvATAnAm sarpizAm
   tailānāṃ ca prapacyamānānāṃ gandham ājighrann avāpa tṛtīyaṃ kakṣyāntaram.	tElAnAm ca prapacyamAnAnAm ganDam AjiGran avApa tRtIyam kakzyA-antaram.
   tatra cātiniḥśabde gṛhāvagrahaṇīgrāhibahuvetriṇi	tatra ca-ati-niHSabde gRha-avagrahaNI-grAhi-bahu-vetriNi
   triguṇatiraskariṇītirohitasuvīthīpathe pihitapakṣadvārake	triguNa-tiraskariNI-tirohita-suvITI-paTe pihita-pakza-dvArake
   parihṛtakavāṭaraṭite ghaṭitagavākṣarakṣitamaruti dūyamānaparicārake	parihRta-kavAwarawite Gawita-gavAkza-rakzita-maruti dUyamAna-paricArake
   caraṇatāḍanasvanatsopānaprakupitapratīhāre	caraNa-tAxana-svanat-sopAna-prakupita-pratIhAre
   nibhṛtasaṃjñānirdiśyamānasakalakarmaṇi nātinikaṭopaviṣṭakaṅkaṭini	niBRta-saMjQA-nirdiSyamAna-sakala-karmaNi na-ati-nikawa-upavizwa-kaFkawini
   koṇasthitāhvānacakitācamanakavāhini caṃdraśālikālīnamūkamaulaloke	koNa-sTita-AhvAna-cakitA-camanaka-vAhini caMdraSAlikA-lIna-mUka-mOla-loke
   mahādhividhurabāndhavāṅganāvargagṛhītapracchannapragrīvake	mahA-aDi-viDura-bAnDava-aFganA-varga-gRhIta-pracCanna-pragrIvake
   saṃjavanapuñjitodvignaparijane praviṣṭakatipayapraṇayini	saMjavana-puQjita-udvigna-parijane pravizwa-katipaya-praNayini
   gambhīrajvarārambhabhītabhiṣaji durmanāyamānamanttriṇi	gamBIra-jvara-AramBa-BIta-Bizaji durmanAyamAna-m-anttriNi
   mandāyamānapurodhasi sīdatsuhṛdi vidrāṇavipaściti saṃtaptāptasāmante	mandAyamAna-puroDasi sIdat-suhRdi vidrANa-vipaSciti saMtapta-Apta-sAmante
   vicittacāmaragrāhiṇi duḥkhakṣāmaśirorakṣiṇi	vicitta-cAmara-grAhiNi duHKa-kzAma-SiraH-rakziNi
   kṣīyamāṇaprasādavittakamanorathasaṃpadi	kzIyamANa-prasAda-vittaka-manoraTa-saMpadi
   svāmibhaktiparityaktāhārahīyamānabalavikalavallabhabhūbhṛti	svAmi-Bakti-parityakta-AhAra-hIyamAna-bala-vikala-vallaBa-BUBRti
   kṣititalapatitasakalarajanījāgarūkarājaputrakumārake	kziti-tala-patita-sakala-rajanI-jAgarUka-rAja-putra-kumArake
   kulakramāgatakulaputranivahohyamānaśuci śokasaṃkucitakañcukini	kula-krama-Agata-kula-putra-nivahohyamAna-Suci Soka-saMkucita-kaQcukini
   nirānandanandini niḥśvasannirāśāsannasevake	nirAnanda-nandini niHSvasat-nirASa-Asanna-sevake
   niḥsṛtatāmbūladhūsarādharavārayoṣiti	niHsRta-tAmbUla-DUsara-aDara-vAra-yoziti
   vilakṣavaidyopadiśyamānapathyāharaṇāvahitapaurogave	vilakza-vEdya-upadiSyamAna-paTya-AharaNa-avahita-pOrogave
   'nujīvipīyamānoccacaṣakadhārāvārivinodyamānāsyaśoṣaruji	anujIvipIyamAna-ucca-cazaka-DArA-vAri-vinodyamAna-Asya-Soza-ruji
   rājābhilāṣabhojyamānabahubhuji	rAja-aBilAza-BojyamAna-bahu-Buji
   bheṣajasāmagrīsaṃpādanavyagrasamagravyavahāriṇi	Bezaja-sAmagrI-saMpAdana-vyagra-samagra-vyavahAriNi
   muhurmuhurāhūyamānatoyakarmāntikānumitaghorāturatṛṣi	muhur-muhur-AhUyamAna-toya-karmAntika-anumita-Gora-Atura-tRzi
   tuṣāraparikaritakarakaśiśirīkriyamāṇodaśviti	tuzAra-parikarita-karaka-SiSirIkriyamANodaSu-iti
   śvetārdrakarpaṭārpitakarpūraparāgaśītalīkṛtaśalāke	Sveta-Ardra-karpawa-arpita-karpUra-parAga-SItalIkRta-SalAke
   nāśyānapaṅkilipyamānanavabhāṇḍagatagaṇḍūṣagrahaṇamastuni	na-aSyAnapaFkilipyamAna-nava-BANxa-gata-gaNxUza-grahaNa-mastuni
   timyatkomalakamalinīpalāśaprāvṛtamṛdumṛṇālake	timyat-komala-kamalinI-palASa-prAvRta-mRdu-mRNAlake
   sanālanīlotpalapūlīsanāthasalilapānabhājanabhuvi	sa-nAla-nIlotpala-pUlI-sanATa-salila-pAna-BAjana-Buvi
   dhārānipātanirvārpyamāṇakvathitāmbhasi paṭupāṭalaśarkarāmodamuci	DArA-nipAta-nirvArpyamANa-kvaTita-amBasi pawu-pAwala-SarkarA-Amoda-muci
   mañcakāśritasikatilakarkarīviśrāntāntaracakṣuṣi	maQcaka-aSri-tasikatila-karkarI-viSrAnta-antara-cakzuzi
   saralaśevālavalayitagaladgolayantrake	sarala-SevAla-valayitagalat-gola-yantrake
   galvarkaśālājirollāsitalājasaktunipītamasārapārīparigṛhītakarkaśarkare	galvarka-SAlA-jira-ullAsita-lAja-saktu-nipItam-asAra-pArI-parigRhIta-karka-Sarkare
   śiśirauṣadharasacūrṇāvakīrṇasphaṭikaśuktiśaṅkhasaṃcaye	SiSira-OzaDa-rasa-cUrNa-avakIrNa-sPawika-Sukti-SaFKa-saMcaye
   saṃcitapracuraprācīnāmalakamātuluṅgadrākṣādāḍimādiphale	saMcita-pracura-prAcInAmalaka-mAtuluFga-drAkzA-dAxima-Adi-Pale
   pratigrāhitavipraviprakīryamāṇaśāntyudakavipruṣi	pratigrAhita-vipraviprakIryamANa-SAntyudaka-vipruzi
   preṣyāpreṣyamāṇalalāṭalepopadigdhadṛṣadi dhavalagṛhe sthitaṃ	prezyA-prezyamANa-lalAwalepa-upadigDa-dRzadi Davala-gRhe sTitam
   paralokavijayāya nīrājyamāṇam iva	para-loka-vijayAya nIrAjyamANam iva
   jvarajvalanenānavarataparivartanaistaraṅgiṇi śayanīye śeṣam iva viṣoṣmaṇā	jvara-jvalanena-anavarata-parivartanEH-taraFgiNi SayanIye Sezam iva viza-UzmaNA
   kṣīrodanvati viceṣṭamānaṃ muktāphalavālukādhūlidhavalitaṃ jaladhim iva	kzIrodanvati vicezwamAnam muktAPala-vAlukA-DUli-Da-valitam jalaDim iva
   kṣayakāle śuṣyantaṃ kālena kailāsam iva daśānanenoddhriyamāṇam	kzaya-kAle Suzyantam kAlena kElAsam iva daSAnanena-udDriyamANam
   aviratacandanacarcāparāṇāṃ paricārikāṇām	avirata-candana-carcA-parANAm paricArikANAm
   atyuṣṇāvayavasparśabhasmībhūtodarair iva dhavalaiḥ karaiḥ spṛśyamānaṃ	ati-uzNa-avayava-sparSa-BasmIBUta-udarEH iva DavalEH karEH spRSyamAnam
   lokāntaraprasthitaṃ sthāsnunā svayaśaseva	loka-antara-prasTitam sTAsnunA sva-yaSaseva
   candanānulepanacchalenāpṛcchyamānam	candana-anulepana=-Calena-ApRcCyamAnam
   avicchinnadīyamānakamalakumudendīvaradalaṃ kālakaṭākṣapatanaśabalam iva	avicCinna-dIyamAna-kamala-kumuda-indIvara-dalam kAla-kawAkza-patana-Sabalam iva
   śarīram udvahantaṃ	SarIram udvahantam
   nibiḍadukūlapaṭṭanipīḍitakeśāntakathyamānakaṣṭavedanānubandhaṃ mūrdhānaṃ	nibixa-dukUla-pawwa-nipIxita-keSAnta-kaTyamAna-kazwa-vedanA-anubanDam mUrDAnam
   dhārayantaṃ durdharavedanonnamannīlaśirājālakakarālena ca	DArayantam durDara-vedanA-unnamat-nIla-SirA-jAlaka-karAlena ca
   kālāṅgulilikhyamānalekhākhyātamaraṇāvadhidivasasaṃkhyāneneva	kAla-aFguli-liKyamAna-leKA-AKyAta-maraNa-avaDi-divasa-saMKyAnena-iva
   lalāṭaphalakena bhayam upajanayantam āsannayamadarśanodvegād iva ca	lalAwa-Palakena Bayam upajanayantam Asanna-yama-darSana-udvegAt iva ca
   kiṃcidantaḥpraviṣṭatārakaṃ cakṣur dadhānaṃ	kiMcid-antar-pravizwa-tArakam cakzuH daDAnam
   śuṣyaddaśanapaṅktiprasṛtadhūsaradīdhititaraṅgiṇīṃ mṛgatṛṣṇikām ivoṣṇāṃ	Suzyat-daSana-paFkti-prasRta-DUsara-dIDiti-taraFgiNIm mRgatRzNikAm iva-uzNAm
   niḥśvāsaparamparām udvahantam atyuṣṇaniḥśvāsadagdhayeva śyāmāyamānayā	niHSvAsa-paramparAm udvahantam ati-uzNa-niHSvAsa-dagDayA-iva SyAmAyamAnayA
   rasanayā nivedyamānadāruṇasaṃnipātārambham	rasanayA nivedyamAna-dAruNa-saMnipAta-AramBam
   uraḥsthalasthāpitamaṇimauktikahāracandanacandrakāntaṃ	uraH-sTala-sTApita-maNi-mOktika-hAra-candana-candrakAntam
   kṛtāntadūtadarśanayogyam ivātmānaṃ kurvāṇam	kRtAnta-dUta-darSana-yogyam iva-AtmAnam kurvANam
   aṅgabhaṅgavalanotkṣiptabhujayugalaṃ paryastahastanakhamayūkhair dhārāgṛham	aFga-BaFga-valana-utkzipta-Buja-yugalam paryasta-hasta-naKa-mayUKEH DArAgRham
   iva tāpaśāntaye racayantaṃ nediṣṭhasalilamaṇikuṭṭimādarśodareṣu	iva tApa-SAntaye racayantam nedizWa-salila-maNi-kuwwimAdarSa-udarezu
   nipatadbhiḥ pratibimbair api saṃtāpātiśayam iva kathayantaṃ spṛṣantīṃ	nipatadBiH pratibimbEH api saMtApa-atiSayam iva kaTayantam spRzantIm
   praṇayinīm iva viśvāsabhūmiṃ mūrcchām api bahu manyamānam	praNayinIm iva viSvAsa-BUmim mUrcCAm api bahu manyamAnam
   antakāhvānākṣarair iva sabhayabhiṣagdṛṣṭair ariṣṭair āviṣṭaṃ	antaka-AhvAnAkzarEH iva sa-Baya-Bizaj-dRzwEH arizwEH Avizwam
   mahāprasthānakāle svasaṃtāpasaṃtānam āptahṛdayeṣu saṃcārayantam	mahAprasTAna-kAle sva-saMtApa-saMtAnam Apta-hRdayezu saMcArayantam
   aratiparigṛhītam īrṣyayeva chāyayā vimucyamānam udyogam ivopadravāṇaṃ	arati-parigRhItam IrzyayA-iva CAyayA vimucyamAnam udyogam iva-upadravANam
   sarvāstramokṣam iva kṣāmatāyā hastīkṛtaṃ vihastatayā viṣayīkṛtaṃ	sarva-astra-mokzam iva kzAma-tAyAH hastIkRtam vihasta-tayA vizayIkRtam
   vaiṣamyeṇa kṣetrīkṛtaṃ kṣayeṇa gocarīkṛtaṃ glānyā daṣṭaṃ duḥkhāsikayā	vEzamyeNa kzetrIkRtam kzayeNa gocarIkRtam glAnyA dazwam duHKAsikayA
   ātmīkṛtam asvāsthyena vidheyīkṛtaṃ vyādhinā kroḍīkṛtaṃ kālena lakṣyīkṛtaṃ	AtmIkRtam asvAsTyena viDeyIkRtam vyADinA kroxIkRtam kAlena lakzyIkRtam
   dakṣiṇāśayā pītam iva pīḍābhir jagdham iva jāgareṇa nigīrṇam iva	dakziNa-ASayA pItam iva pIxABiH jagDam iva jAgareNa nigIrNam iva
   vaivarṇyena grāsīkṛtam iva gātrabhaṅgena hriyamāṇam iva vipadbhir	vEvarNyena grAsIkRtam iva gAtra-BaFgena hriyamANam iva vipadBiH-
   vaṇṭyamānam iva vedanābhir luṇṭhyamānam iva duḥkhair āditsitaṃ daivena	vaNwyamAnam iva vedanABiH luNWyamAnam iva duHKEH Aditsitam dEvena
   nirūpitaṃ niyatyā samāghrātam anityatvena abhibhūyamānam abhāvena	nirUpitam niyatyA samAGrAtam anitya-tvena aBiBUyamAnam aBAvena
   parikalitaṃ parāsutayā dattāvakāśaṃ kleśasya nivāsaṃ vaimanasyasya samīpe	parikalitam parAsu-tayA datta-avakASam kleSasya nivAsam vEmanasyasya samIpe
   kālasya antike 'ntyocchvāsasya mukhe mahāpravāsasya dvāri dīrghanidrāyāḥ	kAlasya antike antya-ucCvAsasya muKe mahA-pravAsasya dvAri dIrGa-nidrAyAH
   jihvāgre jīviteśasya vartamānaṃ viralaṃ vāci calitaṃ cetasi vihvalaṃ	jihvA-agre jIvita-ISasya vartamAnam viralam vAci calitam cetasi vihvalam
   vapuṣi kṣīṇam āyuṣi pracuraṃ pralāpe saṃtataṃ śvasite jitaṃ jṛmbhikābhiḥ	vapuzi kzINam Ayuzi pracuram pralApe saMtatam Svasite jitam jRmBikABiH
   parādhīnam ādhibhir anubaddham anubandhikābhiḥ pārśvāpaviṣṭayā	para-aDInam ADiBiH anubadDam anubanDikABiH pArSva-apavizwayA
   cānavaratarodanocchūnanayanayā gṛhītacāmarikayāpi niḥśvasitair eva	ca-anavaratarodana-ucCUna-nayanayA gRhIta-cAmarikayA-api niHSvasitEH eva
   vījayantyā vividhauṣadhidhūlidhūsaritaśarīrayā muhur muhur āryaputra	vIjayantyAH viviDa-ozaDi-DUli-DU-sarita-SarIrayA muhur muhur Arya-putra
   svapiṣi iti vyāharantyā devyā yaśomatyā śirasi vakṣasi ca spṛśyamānaṃ	svapizi iti vyAharantyA devyA yaSomatyA Sirasi vakzasi ca spRSyamAnam
   pitaram adrākṣīt.	pitaram adrAkzIt.
   dṛṣṭvā ca prathamaduḥkhasaṃpātamathyamānamatir āśaṅkita iva	dRzwvA ca praTama-duHKa-saMpAtam-aTyamAna-matiH ASaFkitaH iva
   bhāgadheyebhyaḥ samabhavat.	BAgaDeyeByaH samaBavat.
   antakapuravartinam eva ca pitaram amanyata.	antaka-pura-vartinam eva ca pitaram amanyata.
   nirākṛta iva cāntaḥkaraṇena kṣaṇam āsīt.	nirAkRtaH iva ca-antaHkaraNena kzaNam AsIt-.
   avadhūtaś ca dhairyeṇa kṣetrīkṛtaḥ kṣobheṇa riktīkṛto ratyā viṣayīkṛto	avaDUtaH ca DEryeNa kzetrIkRtaH kzoBeNa riktIkRtaH ratyA vizayIkRtaH-
   viṣādena pāvakamayam iva hṛdayam udvahan viṣamavidūṣitānīva	vizAdena pAvaka-mayam iva hRdayam udvahan vizama-vidUzitAni-iva
   muhyantīndriyāṇi bibhrāṇas tamasā rasātalam api viśeṣayan śūnyatvenākāśam	muhyanti-indriyANi biBrANaH tamasA rasAtalam api viSezayan SUnya-tvena-AkASam
   apy atiśayāno nāvindata kartavyam.	api atiSayAnaH na-avindata kartavyam.
   pasparśa ca hṛdayena bhiyam uttamāṅgena ca gām.	pasparSa ca hRdayena Biyam uttamAFgena ca gAm.
   avanipatis tu dūrād eva dṛṣṭvātidayitaṃ tanayaṃ tadavastho 'pi	avanipatiH tu dUrAt eva dRzwvA-atidayitam tanayam tad-avasTaH api
   nirbharasnehāvarjitaḥ pradhāvamāno manasā prasārya bhujau ehy ehi ity	nirBara-sneha-AvarjitaH praDAvamAnaH manasA prasArya BujO ehi ehi iti-
   āhvayan śarīrārdhena śayanād udagāt.	Ahvayan SarIra-arDena SayanAt udagAt.
   sasaṃbhramam upasṛtaṃ cainaṃ vinayāvanamram unnamayya balād urasi niveśya	sa-saMBramam upasRtam ca-enam vinaya-avanamram unnamayya balAt urasi niveSya
   viśann iva premṇā niśākaramaṇḍalamadhyaṃ majjann ivāmṛtamaye mahāsarasi	viSan iva premNA niSAkara-maNxala-maDyam majjan iva-amRta-maye mahA-sarasi
   snāpayann iva mahati haricandanarasaprasravaṇe 'bhiṣicyamāna iva	snApayan iva mahati haricandana-rasa-prasravaNe aBizicyamAnaH iva
   tuṣārādridraveṇa pīḍayann aṅgair aṅgāni kapolena kapolam avaghaṭṭayan	tuzArAdri-draveNa pIxayan aFgEH aFgAni kapolena kapolam avaGawwayan
   nimīlayan pakṣmāgragrathitājasrāsravisrāviṇī vilocane	nimIlayan pakzma-agra-graTita-ajasra-asra-visrAviNI vilocane
   vismṛtajvarasaṃjvaraḥ suciram āliliṅga.	vismRta-jvara-saMjvaraH su-ciram AliliFga.
   kathaṃ kathamapi cirād vimuktam apasṛtya kṛtanamaskāraṃ praṇatajananīkam	kaTam kaTam-api cirAt vimuktam apasRtya kRta-namaskAram praNata-jananIkam
   upāgatam āsīnaṃ ca śayanāntike pibann iva vigatanimeṣaniścalena cakṣuṣā	upAgatam AsInam ca Sayana-antike piban iva vigata-nimeza-niScalena cakzuzA
   vyalokayat.	vyalokayat.
   pasparśa ca punaḥ punar vepathumatā pāṇitalena kṣayakṣāmakaṇṭhaś ca	pasparSa ca punar punar vepaTumatA pANi-talena kzaya-kzAma-kaNWaH ca
   kṛcchrād ivāvadīt: vatsa kṛśo 'si iti.	kRcCrAt iva-avadIt: vatsa kRSaH asi iti.
   bhaṇḍis tv akathayat: deva tṛtīyam ahaḥ kṛtāhārasyāsyādya iti.	BaNxiH tu akaTayat: deva tRtIyam ahar kRta-AhArasya-asya-adya iti.
   tac chrutvā bāṣpavegagṛhyamāṇākṣaraṃ kathaṃ katham apy āyataṃ	tat SrutvA bAzpa-vega-gRhyamANa-akzaram kaTam kaTam api Ayatam
   niḥśvasyovāca vatsa jānāmi tvāṃ pitṛpriyam atimṛduhṛdayam.	niHSvasya-uvAca vatsa jAnAmi tvAm pitR-priyam ati-mRdu-hRdayam.
   īdṛśeṣu vidhurayati dhīmato 'pi dhiyam.	IdRSezu viDurayati DImataH api Diyam.
   atidurdharo bāndhavasnehaḥ sarvapramāthī.	ati-durDaraH bAnDava-snehaH sarva-pramATI.
   yato nārhasy ātmānaṃ śuce dātum.	yatas na-arhasi AtmAnam Suce dAtum.
   uddāmamahādāhajvaradagdho 'pi dahye khalv aham adhikataram	uddAma-mahA-dAha-jvara-dagDaH api dahye Kalu aham aDikataram
   anenāyuṣmadādhinā.	anena-Ayuzma-dADinA.
   niśitam iva śastraṃ takṣṇoti māṃ tvadīyas tanimā.	niSitam iva Sastram takzNoti mAm tvadIyaH tanimA.
   sukhaṃ ca rājyaṃ ca vaṃśaś ca prāṇāś ca paralokaś ca tvayi me sthitāḥ.	suKam ca rAjyam ca vaMSaH ca prANAH ca para-lokaH ca tvayi me sTitAH.
   yathā mama tathā sarvāsāṃ prajānām.	yaTA mama taTA sarvAsAm prajAnAm.
   tvadvidhānāṃ pīḍāḥ pīḍayanti sakalam eva bhuvanatalam.	tvadviDAnAm pIxAH pIxayanti sakalam eva Buvana-talam.
   na ny alpapuṇyabhājāṃ vaṃśam alaṃkurvanti bhavādṛśāḥ phalam	na ni alpa-puNya-BAjAm vaMSam alaMkurvanti BavAdRSAH Palam
   asyānekajanmāntaropārjitasyākaluṣasya karmaṇaḥ.	asya-aneka-janma-antara-upArjitasya-Akaluzasya karmaNaH.
   karatalagatam iva kathayanti caturṇām apy arṇavānām ādhipatyaṃ te	kara-tala-gatam iva kaTayanti caturNAm api arNavAnAm ADipatyam te
   lakṣaṇāni.	lakzaNAni.
   tvajjanmanaiva kṛtārtho 'smi.	tvad-janmanA-eva kRtArTaH asmi.
   nirabhilāṣo 'smi jīvitavye.	niraBilAzaH asmi jIvitavye.
   bhiṣaganurodhaḥ pāyayati mām auṣadham.	Bizaj-anuroDaH pAyayati mAm OzaDam.
   api ca vatsa sarvaprajāpuṇyaiḥ sakalabhuvanatalaparipālanārtham	api ca vatsa sarva-prajA-puNyEH sakala-Buvana-tala-paripAlana-arTam
   utpatsyamānānāṃ bhavādṛśāṃ janmagrahaṇopāyaḥ pitarau.	utpatsyamAnAnAm BavAdRSAm janma-grahaNa-upAyaH pitarO.
   prajābhis tu bandhumanto rājāno na jñātibhiḥ.	prajABiH tu banDumantaH rAjAnaH na jQAtiBiH.
   tad uttiṣṭha.	tat uttizWa.
   kuru punar eva sarvāḥ kriyāḥ.	kuru punar eva sarvAH kriyAH.
   kṛtāhāre ca tvayy aham api svayam upayokṣye pathyam ity evam abhihitasya	kRta-AhAre ca tvayi aham api svayam upayokzye paTyam iti evam aBihitasya
   cāsya dhakṣyann iva hṛdayam atitarāṃ śokānalaḥ saṃdudhukṣe.	ca-asya Dakzyan iva hRdayam atitarAm Soka-analaH saMduDukze.
   kṣaṇamātraṃ ca sthitvā pitrā punar āhārārtham ādiśyamāno dhavalagṛhād	kzaNa-mAtram ca sTitvA pitrA punar AhAra-arTam AdiSyamAnaH Davala-gRhAt-
   avatatāra.	avatatAra.
   cakāra ca cetasi akāṇḍe khalv ayaṃ samupasthito mahāpralayo vyabhra iva	cakAra ca cetasi akANxe Kalu ayam samupasTitaH mahApralayaH vyaBraH iva
   vajrapātaḥ.	vajrapAtaH.
   sāmānyo 'pi tāvac chokaḥ socchvāsaṃ maraṇam anupadiṣṭauṣadho mahāvyādhir	sAmAnyaH api tAvat SokaH sa-ucCvAsam maraNam anupadizwa-OzaDaH mahAvyADiH-
   abhasmīkaraṇo 'gnipraveśo 'nuparatasyaiva narakavāso nirjyotiraṅgāravarṣam	aBasmIkaraNaH agnipraveSaH anuparatasya-eva naraka-vAsaH nirjyotiH-aFgAra-varzam
   aśakalīkaraṇaṃ krakacadāraṇam avraṇo vajrasūcīpātaḥ.	aSakalIkaraNam krakaca-dAraNam avraNaH vajra-sUcIpAtaH.
   kim uta viśeṣaśritaḥ.	kim uta viSeza-SritaH.
   kim atra karavāṇi iti.	kim atra karavANi iti.
   rājapuruṣeṇādhiṣṭhitaś ca gatvā svadhāma dhūmamayān iva kṛtāśrupātān	rAja-puruzeNa-aDizWitaH ca gatvA sva-DAma DUma-mayAn iva kRta-aSru-pAtAn
   agnimayān iva janitahṛdayadāhān viṣamayān iva dattamūrcchāvegān.	agni-mayAn iva janita-hRdaya-dAhAn viza-mayAn iva datta-mUrcCA-vegAn-.
   mahāpātakamayān ivotpāditaghṛṇān kṣāramayān ivānītavedanān katicit kavalān	mahApAtaka-mayAn iva-utpAdita-GRNAn kzAra-mayAn iva-AnIta-vedanAn katicid kavalAn
   agṛhṇāt.	agRhNAt-.
   ācāmaṃś ca cāmaragrāhiṇam ādideśa.	AcAman ca cAmara-grAhiNam AdideSa.
   vijñāyāgaccha katham āste tāta iti.	vijQAya-AgacCa kaTam Aste tAta iti.
   gatvā ca pratinivṛttya ca deva tathaiva iti vijñāpitas tenāgṛhītatāmbūla	gatvA ca pratinivRttya ca deva taTA-eva iti vijQApitaH tena-agRhIta-tAmbUla
   evottāmyatā manasāstābhilāṣiṇi savitari sarvān āhūyopahvare vaidyān kim	eva-uttAmyatAH manasA-asta-aBilAziNi savitari sarvAn AhUya-upahvare vEdyAn kim
   asminn evaṃvidhe vidheyam adhunā iti viṣaṇṇahṛdayaḥ papraccha.	asmin evaMviDe viDeyam aDunA iti vizaNNa-hRdayaH papracCa.
   te tu vyajñāpayan deva dhairyam avalambasva.	te tu vyajQApayan deva DEryam avalamba-sva.
   katipayair eva vāsaraiḥ punaḥ svāṃ prakṛtim āpannaṃ svasthaṃ śroṣyasi	katipayEH eva vAsarEH punar svAm prakRtim Apannam svasTam Srozyasi
   pitaram iti.	pitaram iti.
   teṣāṃ tu bhiṣajāṃ madhye paunarvasavo yuvāṣṭādaśavarṣadeśīyas tasminn eva	tezAm tu BizajAm maDye pOnarvasavaH yuvA-azwAdaSa-varza-deSIyaH tasmin eva
   rājakule kulakramāgato gataḥ paramparām aṣṭāṅgasyāyurvedasya bhūbhujā	rAja-kule kula-krama-AgataH gataH paramparAm azwa-aFgasya-Ayurvedasya BUBujA
   sutanirviśeṣaṃ lālitaḥ prakṛtyaivātipaṭīyasyā prajñayā yathāvadvijñātā	suta-nirviSezam lAlitaH prakRtyA-eva-ati-pawIyasyA prajQayA yaTAvat-vijQAtA
   vyādhisvarūpāṇāṃ rasāyano nāma vaidyakumārakaḥ sāsras tuṣṇīm adhomukho	vyADi-svarUpANAm rasAyanaH nAma vEdyakumArakaH sa-asraH tuzNIm aDomuKaH-
   'bhūt.	aBUt-.
   pṛṣṭaś ca rājasūnunā sakhe rasāyana kathaya tathyaṃ yad asādhv iva paśyasi	pRzwaH ca rAja-sUnunA saKe rasAyana kaTaya taTyam yat asADu iva paSyasi
   iti.	iti.
   so 'bravīt: deva śvaḥ prabhāte yathāvasthitam āvedayitāsmi iti.	saH abravIt: deva Svas praBAte yaTA-avasTitam AvedayitA-asmi iti.
   atraiva cāntare bhavanakamalinīpālaḥ kokam āśvāsayann aparavaktram uccair	atra-eva ca-antare Bavana-kamalinIpAlaH kokam ASvAsayan apara-vaktram uccEs-
   apaṭhat.	apaWat.
        vihaga kuru dṛḍhaṃ manaḥ svayaṃ tyaja śucam āssva vivekavartmani /	vihaga kuru dRXam manaH svayam tyaja Sucam Assva viveka-vartmani /
        saha kamalasarojinīśriyā śrayati sumeruśiro virocanaḥ // BaHcar_5.4	saha kamala-sarojinI-SriyA Srayati sumeru-SiraH virocanaH // BaHcar_5.4
   tac cākarṇya vāṇnimittajñaḥ pitari sutarāṃ jīvitāśāṃ śithilīcakāra.	tat ca-AkarNya vANnimitta-jQaH pitari sutarAm jIvita-ASAm SiTilIcakAra.
   gateṣu ca bhiṣakṣu kṣatadhṛtiḥ kṣapāmukhe kṣitipālasamīpam eva punar	gatezu ca Bizakzu kzata-DRtiH kzapA-muKe kzitipAla-samIpam eva punar-
   āruroha.	Aruroha.
   tatra ca dāho mahān.	tatra ca dAhaH mahAn.
   āhara hārān hariṇi.	Ahara hArAn hariNi.
   maṇidarpaṇān me dehe dehi vaidehi.	maNi-darpaNAt me dehe dehi vEdehi.
   himalavair limpa lalāṭaṃ līlāvati.	hima-lavEH limpa lalAwam lIlAvati.
   ghanasārakṣodadhūlīr nidhehi dhavalākṣi.	Gana-sArakzoda-DUlIH niDehi Davala-akzi.
   nikṣipa cakṣuṣi candrakāntaṃ kāntimati.	nikzipa cakzuzi candrakAntam kAntimati.
   kapole kalaya kuvalayaṃ kalāvati.	kapole kalaya kuvalayam kalAvati.
   candanacarcāṃ racaya cārumati.	candana-carcAm racaya cArumati.
   pāṭaya paṭamārutaṃ pāṭalike.	pAwaya pawa-mArutam pAwalike.
   mandaya dāham indumati aravindair janaya jalārdrayā mudaṃ madirāvati	mandaya dAham indumati aravindEH janaya jala-ArdrayA mudam madirAvati
   samupanaya mṛṇālāni mālati taralaya tālavṛntam āvantike mūrdhānaṃ	samupanaya mRNAlAni mAlati taralaya tAlavRntam Avantike mUrDAnam
   dhāvamānaṃ badhāna bandhumati kandharāṃ dhāraya dhāraṇike urasi saśīkaraṃ	DAvamAnam baDAna banDumati kanDarAm DAraya DAraNike urasi sa-SIkaram
   karaṃ kuru kuraṅgavati saṃvāhaya bāhū balāhike pīḍaya pādau padmāvati	karam kuru kuraFgavati saMvAhaya bAhU balAhike pIxaya pAdO padmAvati
   gṛhāṇa gāḍham aṅgam anaṅgasene kā velā vartate vilāsavati naiti nidrā	gRhANa gAXam aFgam anaFgasene kA velA vartate vilAsavati na-eti nidrA
   kathā kathaya kumudvati ity evaṃ prāyān pitur ālāpān anavaratam ākarṇayan	kaTA kaTaya kumudvati iti evam prAyAn pituH AlApAn anavaratam AkarNayan
   dūyamānahṛdayo duḥkhadīrghāṃ jāgrad eva niśām anaiṣīt.	dUyamAna-hRdayaH duHKa-dIrGAm jAgrat eva niSAm anEzIt.
   uṣasi cāvatīrya rājadvāradeśopasarpiṇā parivardhakenopasthāpite 'pi	uzasi ca-avatIrya rAja-dvAra-deSa-upasarpiNA parivarDakena-upasTApite api
   turaṅge caraṇābhyām evājagāma svamandiram.	turaFge caraNAByAm eva-AjagAma sva-mandiram.
   tatra ca tvaramāṇo bhrātur āgamanārtham upary upari kṣiprapātino	tatra ca tvaramANaH BrAtuH Agamana-arTam upari upari kzipra-pAtinaH-
   dīrghādhvagān atijavinaś coṣṭrapālān prāhiṇot.	dIrGa-aDvagAn ati-javinaH ca-uzwrapAlAn prAhiNot-.
   prakṣālitavadanaś ca parijanenopanitam api pratikarma nāgrahīt.	prakzAlita-vadanaH ca parijanena-upanitam api pratikarma na-agrahIt.
   agrataḥ sthitānāṃ rājaputrayūnāṃ vimanasāṃ rasāyano rasāyana iti jalpitam	agratas sTitAnAm rAja-putra-yUnAm vimanasAm rasAyanaH rasAyanaH iti jalpitam
   avyaktam aśrauṣīt.	avyaktam aSrOzIt.
   paryapṛcchac ca tān bhadrāḥ kiṃ rasāyana iti.	paryapRcCat ca tAn BadrAH kim rasAyanaH iti.
   pṛṣṭāś ca te sarve samam eva tūṣṇīṃbabhūvuḥ.	pRzwAH ca te sarve samam eva tUzNIMbaBUvuH.
   bhūyo bhūyaś cānubadhyamānā duḥkhena kathaṃ katham apy ācacakṣire deva	BUyas BUyas ca-anubaDyamAnAH duHKena kaTam kaTam api Acacakzire deva
   pāvakaṃ praviṣṭa iti.	pAvakam pravizwaH iti.
   tac ca śrutvā pluṣṭa ivāntastāpena sadyo vivarṇatām agāt.	tat ca SrutvA pluzwaH iva-antar-tApena sadyas vivarNa-tAm agAt.
   utpāṭyamānam iva ca na śaśāka śokāndhaṃ dhārayituṃ hṛdayam.	utpAwyamAnam iva ca na SaSAka Soka-anDam DArayitum hRdayam.
   āsīc cāsya cetasi kāmaṃ svayaṃ na bhavati na tu śrāvayaty apriyaṃ vacanam	AsIt ca-asya cetasi kAmam svayam na Bavati na tu SrAvayati apriyam vacanam
   aratikaram itara ivābhijāto janaḥ.	arati-karam itaraH iva-aBijAtaH janaH.
   kṛcchre ca yathānenānuṣṭhitam ujjvalīkṛtam adhikataraṃ jvalanapraveśena	kRcCre ca yaTA-anena-anuzWitam ujjvalIkRtam aDikataram jvalana-praveSena
   kalyāṇaprakṛti kārtasvaram iva kaulaputram asyeti.	kalyANa-prakRti kArtasvaram iva kOlaputram asya-iti.
   punaś cācintayat samucitam evāthavā snehasyedam.	punar ca-acintayat samucitam eva-aTavA snehasya-idam.
   kim asya tāto na tātaḥ kiṃ vāmbā na jananī vayaṃ na bhrātaraḥ.	kim asya tAtaH na tAtaH kim vA-ambA na jananI vayam na BrAtaraH.
   anyasminn api tāvat svāmini durlabhībhavati bhavanty asavo dhriyamāṇā	anyasmin api tAvat svAmini durlaBIBavati Bavanti asavaH DriyamANA
   hrīhetavo loke kim utāmṛtamaye 'nujīvināṃ nirvyājabāndhave 'vandhyaprasāde	hrI-hetavaH loke kim uta-amRta-maye anujIvinAm nirvyAja-bAnDave avanDya-prasAde
   sugṛhītanāmni tāte.	su-gRhIta-nAmni tAte.
   saṃprati sāṃpratam ācaritam anenātmānaṃ dahatā.	saMprati sAMpratam Acaritam anena-AtmAnam dahatA.
   kiṃ vāsyākalpam avasthitasya stheyaso yaśomayasya dahyate.	kim vA-asya-Akalpam avasTitasya sTeyasaH yaSaH-mayasya dahyate.
   patitaḥ sa kevalaṃ dahane.	patitaH sa kevalam dahane.
   dagdhās tu vayam.	dagDAH tu vayam.
   dhanyaḥ khalv asāv agraṇīḥ puṇyabhājām.	DanyaH Kalu asO agraNIH puNya-BAjAm.
   apuṇyabhāk tv idam eva rājakulaṃ kulaputreṇa yat tādṛśā viyuktam.	apuNya-BAj tu idam eva rAja-kulam kula-putreNa yat tAdRSAH viyuktam.
   api ca mamāpi kaḥ khalv eteṣāṃ prāṇānāṃ kāryātibhāraḥ kṛtyaśeṣo vā kā vā	api ca mama-api kaH Kalu etezAm prANAnAm kArya-atiBAraH kRtya-SezaH vA kA vA
   vyāpṛtatā yena nādyāpi niṣṭhurāḥ prāṇāḥ pratiṣṭhante.	vyApRta-tA yena na-adya-api nizWurAH prANAH pratizWante.
   ko vāntarāyo hṛdayasya yena sahasradhā na dalatīti.	kaH vA-antarAyaH hRdayasya yena sahasraDA na dalati-iti.
   duḥkhārtaś ca na jagāma rājasadma.	duHKa-ArtaH ca na jagAma rAja-sadma.
   samutsasarja ca sarvakāryāṇi.	samutsasarja ca sarva-kAryANi.
   śayanīye nipatyottarīyavāsasā sottamāṅgam ātmān avaguṇṭhyātiṣṭhat.	SayanIye nipatya-uttarIya-vAsasA sa-uttamAFgam AtmAn avaguNWya-atizWat.
   itthaṃbhūte ca deve harṣe rājani ca tadavasthe sarvasyaiva lokasya	itTaMBUte ca deve harze rAjani ca tad-avasTe sarvasya-eva lokasya
   kapoleṣu kīlitā iva karā locaneṣu lepyamayya ivāśrusrutayo nāsāgreṣu	kapolezu kIlitAH iva karAH locanezu lepya-mayyaH iva-aSru-srutayaH nAsA-agrezu
   grathitā iva dṛṣṭayaḥ karṇeṣūtkīrṇā iva ruditadhvanayo jihvāsu sahajānīva	graTitAH iva dRzwayaH karNezu-utkIrNAH iva rudita-DvanayaH jihvAsu sahajAni-iva
   hā kaṣṭāni lapaneṣu pallavitānīva śvasitāni adhareṣu likhitānīva	hA kazwAni lapanezu pallavitAni-iva SvasitAni aDarezu liKitAni-iva
   paridevitapadāni hṛdayeṣu nidhānīkṛtānīva duḥkhāny abhavan.	paridevita-padAni hRdayezu niDAnIkRtAni-iva duHKAni aBavan.
   uṣṇāśrudāhabhīteva nābhajata netrodarāṇi nidrā.	uzNa-aSru-dAha-BItA-iva na-aBajata netra-udarANi nidrA.
   niḥśvāsavātavidhūtā iva vyalīyanta hāsāḥ.	niHSvAsa-vAta-viDUtAH iva vyalIyanta hAsAH.
   niravaśeṣadagdheva ca saṃtāpena na pravartata vāṇī.	niravaSeza-dagDA-iva ca saMtApena na pravartata vANI.
   kathāsv api nāśrūyanta parihāsāḥ.	kaTAsu api na-aSrUyanta parihAsAH.
   kvāpy agamann iti nājñāyanta gītagoṣṭhyaḥ.	kvApi agaman iti na-ajQAyanta gIta-gozWyaH.
   janmāntarātītānīva nāsmaryanta lāsyāni.	janma-antara-atItAni-iva na-asmaryanta lAsyAni.
   svapne 'pi nāgṛhyanta prasādhanāni.	svapne api na-agRhyanta prasADanAni.
   vārtāpi nālabhyatopabhogānām.	vArtA-api na-alaByatA-upaBogAnAm-.
   nāmāpi nākīrtyatāhārasya.	nAma-api na-akIrti-atA-AhArasya.
   khapuṣpapratimāny āsann āpānamaṇḍalāni.	Kapuzpa-pratimAni Asan ApAna-maNxalAni.
   lokāntaram ivānīyanta bandivācaḥ.	loka-antaram iva-AnIyanta bandi-vAcaH.
   yugāntara ivāvartanta nivṛttayaḥ.	yuga-antaraH iva-Avartanta nivRttayaH.
   punar ivādahyata śokāgninā makaraketuḥ.	punar iva-adahyata Soka-agninA makaraketuH.
   divāpi nāmucyanta śayanāni.	divA-api na-amucyanta SayanAni.
   śanaiḥ śanaiś ca mahāpuruṣavinipātapiśunāḥ samaṃ samantāt samudabhavan	SanEs SanEs ca mahApuruza-vinipAta-piSunAH samam samantAt samudaBavan
   bhuvane bhūyāṃso bhūpater abhāvāya bhayam utpādayanto bhūtānāṃ mahotpātāḥ.	Buvane BUyAMsaH BUpateH aBAvAya Bayam utpAdayantaH BUtAnAm mahA-utpAtAH.
   tathā hi dolāyamānasakalakulācalacakravālā patyā sārdhaṃ gantukāmeva	taTA hi dolAyamAna-sakala-kula-acala-cakravAlA patyA sArDam gantukAm-A-iva
   prathamam acalad dharitrī.	praTamam acalat DaritrI.
   dhānvantarer ivāntare tasmin smarantaḥ parasparāsphālanavācālavīcayo	DAnvantareH iva-antare tasmin smarantaH paraspara-AsPAlana-vAcAla-vIcayaH-
   vijughūrṇire 'rṇavāḥ.	vijuGUrNire arNavAH.
   bhūbhṛdabhāvabhītānāṃ vitataśikhikalāpavikaṭakuṭilāḥ keśapāśā	BUBRt-aBAva-BItAnAm vitata-SiKi-kalApa-vikawa-kuwilAH keSapASA
   ivordhvībabhūvur dhūmaketavaḥ kakubhām.	iva-UrDvI-baBUvuH DUmaketavaH kakuBAm.
   dhūmaketukarālitadiṅmukhaṃ dikpālārabdhāyuṣkāmahomadhūmadhūmram ivābhavad	DUmaketukarAlita-diFmuKam dikpAla-ArabDa-AyuzkA-mahoma-DUma-DUmram iva-aBavat-
   bhuvanam.	Buvanam.
   bhraṣṭabhāsi taptakālāyasakumbhababhruṇi bhānumaṇḍale	Brazwa-BAsi tapta-kAlAyasa-kumBa-baBruNi BAnu-maNxale
   bhayaṃkarakabandhakāyavyājena ko 'pi pārthivaprāṇitārthī puruṣopahāram	BayaMkaraka-banDa-kAya-vyAjena kaH api pArTiva-prANita-arTI puruza-upahAram
   ivopajahāra.	iva-upajahAra.
   jvalitapariveṣamaṇḍalābhogabhāsvaro jighṛkṣājṛmbhamāṇasvarbhānubhayād	jvalita-pariveza-maNxala-ABoga-BAsvaraH jiGRkzA-jRmBamANa-svarBAnu-BayAt-
   uparacitāgniprākāra iva pratyadṛśyata śvetabhānuḥ.	uparacita-agni-prAkAraH iva pratyadRSyata Sveta-BAnuH.
   avanipatipratāpaprasādhitāḥ prathamatarakṛtapāvakapraveśā	avanipati-pratApa-prasADitAH praTamatara-kRta-pAvaka-praveSA
   ivādahyantānuraktā diśaḥ.	iva-adahyanta-anuraktAH diSaH.
   srutaśoṇitaśīkarāsārāruṇitatanur anumaraṇāya	sruta-SoNita-SIkara-AsAra-aruNita-tanuH anumaraNAya
   prāvṛtapāṭalāṃśukapaṭevādṛśyata vasudhāvadhūḥ.	prAvRta-pAwalA-aMSuka-pawA-iva-adRSyata vasuDA-vaDUH.
   narādhipavināśasaṃbhramabhītair lokapālair iva kālāyasakavāṭapuṭair	narADipa-vinASa-saMBrama-BItEH lokapAlEH iva kAlAyasa-kavAwa-puwEH-
   akālakālameghapaṭalair arudhyanta digdvārāṇi.	akAla-kAla-meGa-pawalEH aruDyanta diS-dvArANi.
   pretapatiprayāṇaprahatāḥ paṭavaḥ paṭahā ivāraṭanto hṛdayasphoṭanāḥ	pretapati-prayANa-prahatAH pawavaH pawahAH iva-ArawantaH hRdaya-sPowanAH
   pasphāyire nipatatāṃ nirghātānāṃ ghorā ghananirghoṣāḥ.	pasPAyire nipatatAm nirGAtAnAm GorAH Gana-nirGozAH.
   nikaṭībhavadyamamahiṣakhurapuṭodbhūtā iva dyumaṇidhāma dhūsarīcakruḥ	nikawIBavat-yama-mahiza-Kura-puwa-udBUtAH iva dyumaNi-DAma DUsarI-cakruH
   kramelakakacakapilāḥ pāṃśuvṛṣṭayaḥ.	kramelaka-kaca-kapilAH pAMSu-vRzwayaH.
   virasavirāviṇīnām unmukhīnāṃ śikhino jvālāḥ pratīcchantya iva patantīr	virasa-virAviNInAm unmuKInAm SiKinaH jvAlAH pratIcCantyaH iva patantIH-
   ulkā nabhaso vavāśire śivānāṃ rājayaḥ.	ulkA naBasaH vavASire SivAnAm rAjayaH.
   rājadhāmani dhūmāyamānakabarīvibhāgavibhāvitavikārāḥ	rAjaDAmani DUmAyamAna-kabarI-viBAga-viBAvita-vikArAH
   prakīrṇakeśapāśaprakāśitaśokā iva prākāśanta pratimāḥ kuladevatānām.	prakIrNa-keSa-pASa-prakASita-SokAH iva prAkASanta pratimAH kula-devatAnAm.
   upasiṃhāsanam ākulaṃ kālarātrividhūyamānavṛjinaveṇībandhavibhramaṃ	upasiMhAsanam Akulam kAlarAtri-viDUyamAna-vRjina-veNI-banDa-viBramam
   bibhrāṇaṃ babhrāma bhrāmaraṃ paṭalam.	biBrANam baBrAma BrAmaram pawalam.
   aṭatām antaḥpurasyopari kṣaṇam api na śaśāma vyākrośī vāyasānām.	awatAm antaHpurasya-upari kzaNam api na SaSAma vyAkroSI vAyasAnAm-.
   śvetātapatramaṇḍalamadhyāj jīvitam iva rājyasya sarasapiśitapiṇḍalohitaṃ	Sveta-Atapatra-maNxala-maDyAt jIvitam iva rAjyasya sarasa-piSita-piNxa-lohitam
   cañcaccañcur uccair uccakhāna khaṇḍaṃ māṇikyasya kūjajjaradgṛdhro	caQcat-caQcuH uccEs uccaKAna KaNxam mANikyasya kUjat-jarat-gRDro
   mahotpātadūyamānaś ca katham api nināya niśām.	mahA-utpAta-dUyamAnaH ca kaTam api ninAya niSAm.
   anyasminn ahani samīpam asya rājakulād	anyasmin ahani samIpam asya rAja-kulAt-
   drutagativiśaviśīryamāṇālaṃkārajhāṃkāriṇī vijayaghoṣeṇeva	druta-gati-viSaviSIryamANA-alaMkAra-JAMkAriNI vijaya-GozeNa-iva
   viṣādasyākulacaraṇacalattulākoṭikvaṇitavācālitābhir udgrīvābhiḥ kiṃ kim	vizAdasya-Akula-caraNa-calat-tulA-kowi-kvaNita-va-AcAlitABiH udgrIvABiH kim kim
   etad iti pṛcchyamāneva dūrād eva bhavanahaṃsībhiḥ	etat iti pRcCyamAnA-iva dUrAt eva Bavana-haMsIBiH
   skhalitaviśālaśroṇiśiñjānaraśanānurāviṇībhiś ca bāṣpāndhā	sKalita-viSAla-SroNi-SiQjAna-raSana-anurAviNIBiH ca bAzpa-anDA
   samupadiśyamānamārgeva gṛhasārasībhir	samupadiSyamAna-mArgA-iva gRhasArasIBiH-
   adṛṣṭakavāṭapaṭṭasaṃghaṭṭasphuṭitalalāṭapaṭṭarudhirapaṭalena paṭānteneva	adRzwa-kavAwa-pawwa-saMGawwa-sPuwita-lalAwa-pawwa-ruDira-pawalena pawa-antena-iva
   raktāṃśukasya mukham ācchādya prarudatī	rakta-aMSukasya muKam AcCAdya prarudatI
   saṃtāpabalavilīnakanakavalayarasadhārām iva vetralatām utsṛjantī	saMtApa-bala-vilIna-kanaka-valaya-rasa-DArAm iva vetra-latAm utsRjantI
   mukhamaruttaraṅgitām uttarīyāṃśukapaṭīṃ sphurantī phaṇinīva	muKa-marut-taraFgitAm uttarIya-aMSu-kapawIm sPurantI PaNinI-iva
   nirmokamañjarīm ākarṣantī namrāṃsasraṃsinānilavilolena nīlatamena	nirmoka-maQjarIm AkarzantI namra-aMsa-sraMsinA-anila-vilolena nIlatamena
   tamālapallavacīracīvareṇeva śokocitena dhammillaracanārahitena	tamAla-pallava-cIra-cIvareNa-iva Soka-ucitena Dammilla-racanA-rahitena
   śiroruhasaṃcayena cañcatā prāvṛtakucā kucatāḍanapīḍayā	Siroruha-saMcayena caQcatA prAvRta-kucA kuca-tAxana-pIxayA
   samucchūnātāmraśyāmatalaṃ muhur muhur atyuṣṇāśrupramārjanapradagdham iva	samucCUnA-tAmra-SyAma-talam muhur muhur ati-uzNa-aSru-pramArjana-pradagDam iva
   karakisalayaṃ dhunānā cakṣurnirjhare śīryati snapayantīva śokāgnipraveśāya	kara-kisalayam DunAnA cakzuH-nirJare SIryati snapayantI-iva Soka-agni-praveSAya
   svakapolatalapratibimbitam āsannalokaṃ lolalocanapravṛttais taralais	sva-kapola-tala-pratibimbitam Asanna-lokam lola-locana-pravRttEH taralEH-
   tārakāṃśubhiḥ śyāmāyamānam ātmaduḥkhena divasam api dahantīva kva kumāraḥ	tAraka-aMSuBiH SyAmAyamAnam Atma-duHKena divasam api dahantI-iva kva kumAraH
   kva kumāra iti pratipuruṣaṃ pṛcchantī veleti nāmnā yaśomatyāḥ	kva kumAraH iti prati-puruzam pRcCantI velA-iti nAmnA yaSomatyAH
   pratīhāryājagāma.	pratIhArya-AjagAma.
   viṣaṇṇalokalocanapratyudgatā copasṛtya kuṭṭimanyastahastayugalā	vizaNNa-loka-locana-pratyudgatA ca-upasRtya kuwwima-nyasta-hasta-yugalA
   galantībhiḥ siñcantīva śuṣyantaṃ daśanadīdhitidhārābhir ādhūsaram adharam	galantIBiH siQcanti-iva Suzyantam daSana-dIDiti-DArABiH ADUsaram aDaram
   adhomukhī vijñāpitavatī deva paritrāyasva paritrāyasva.	aDomuKI vijQApitavatI deva paritrAyasva paritrAya-sva.
   jīvaty eva bhartari kim apy adhyavasitaṃ devyā iti.	jIvati eva Bartari kim api aDyavasitam devyAH iti.
   tatas tad aparam ākarṇya cyuta iva sattvena druta iva duḥkhena ācānta iva	tatas tat aparam AkarNya cyutaH iva sattvena drutaH iva duHKena AcAntaH iva
   cintayā tulita iva tāpena aṅgīkṛta ivāṅgenāpratipattir āsīt.	cintayA tulitaH iva tApena aFgIkRtaH iva-aFgena-apratipattiH AsIt-.
   āsīc cāsya cetasi pratipannasaṃjñasya bahuśo 'pi hṛdaye duḥkhābhiṣaṅgo	AsIt ca-asya cetasi pratipanna-saMjQasya bahuSas api hRdaye duHKa-aBizaFgaH-
   nipatann aśmanīva lohaprahāraḥ kaṭhine hutabhujam utthāpayati na tu	nipatan aSmanI-iva loha-prahAraH kaWine hutaBujam utTApayati na tu
   bhasmasātkaroti me niranukrośasya kāyam iti.	BasmasAtkaroti me niranukroSasya kAyam iti.
   utthāya ca tvaramāṇo 'ntaḥpuram agāt.	utTAya ca tvaramANaH antaHpuram agAt-.
   tatra ca martum udyatānāṃ rājamahiṣīṇām aśṛṇod durād eva tāta cūta	tatra ca martum udyatAnAm rAja-mahizINAm aSRNot durAt eva tAta cUta
   cintayātmānaṃ pravasati te jananī.	cintayA-AtmAnam pravasati te jananI.
   vatsa jātīguccha gacchāmy āpṛcchasva mām.	vatsa jAtIgucCa gacCAmi ApRcCasva mAm.
   mayā vinādyānāthā bhavasi bhagini bhavanadāḍimalate.	mayA vinAdya-anATA Bavasi Bagini Bavana-dAxima-late.
   raktāśoka marṣaṇīyāḥ pādaprahārāḥ karṇapūrapallavabhaṅgāparādhāś ca.	rakta-aSoka marzaNIyAH pAda-prahArAH karNapUra-pallava-BaFga-aparADAH ca.
   putraka antaḥpurabālabakulaka vāruṇīgaṇḍūṣagrahaṇadurlalita dṛṣṭo 'si.	putraka antaHpura-bAla-bakulaka vAruNI-gaNxUza-grahaNa-durlalita dRzwaH asi.
   vatse priyaṅgulatike gāḍham āliṅga māṃ durlabhā bhavāmi te.	vatse priyaFgu-latike gAXam AliFga mAm durlaBA BavAmi te.
   bhadra bhavanadvārasahakāraka dātavyo nivāpatoyāñjalir apatyam asi.	Badra Bavana-dvAra-sahakAraka dAtavyaH nivApa-toya-aQjaliH apatyam asi.
   bhrātaḥ pañjaraśuka yathā na vismarasi māṃ kiṃ vyāharasi dūrībhūtāsmi te	BrAtar paQjara-Suka yaTA na vismarasi mAm kim vyAharasi dUrIBUtA-asmi te
   śārike svapne naḥ samāgamaḥ punar bhūyāt.	SArike svapne naH samAgamaH punar BUyAt.
   mātar mārgalagnaṃ kasya samarpayāmi gṛhamayūrakam amba sutaval lālanīyam	mAtar mArga-lagnam kasya samarpayAmi gRha-mayUrakam amba suta-vat lAlanIyam
   idaṃ haṃsamithunaṃ mandapuṇyayā mayā na saṃbhāvito 'sya cakravākayugalasya	idam haMsa-miTunam manda-puNyayA mayA na saMBAvitaH asya cakravAka-yugalasya
   vibāhotsavaḥ.	vibAha-utsavaH.
   mātṛvatsale nivartasva.	mAtR-vatsale nivartasva.
   gṛhahariṇike samupanaya sauvidallavallabhavallakīṃ pariṣvaje tāvad enām.	gRhahariNike samupanaya sOvidalla-vallaBa-vallakIm parizvaje tAvat enAm.
   candrasene sudṛṣṭaḥ kriyatām ayaṃ janaḥ.	candrasene su-dRzwaH kriyatAm ayam janaH.
   bindumati iyaṃ te 'ntyā vandanā.	bindumati iyam te antyAH vandanA.
   ceṭi muñca caraṇau.	cewi muQca caraNO.
   ārye kātyāyanike kiṃ rodiṣi nītāsmi daivena.	Arye kAtyAyanike kim rodizi nItA-asmi dEvena.
   tāta kañcukin kiṃ mām alakṣaṇāṃ pradakṣiṇīkaroṣi.	tAta kaQcukin kim mAm alakzaNAm pradakziNI-karozi.
   dhātreyi dhārayātmānaṃ kiṃ pādayoḥ patasi.	DAtreyi DArayA-AtmAnam kim pAdayoH patasi.
   bhagini gṛhāṇa mām apaścimāṃ kaṇṭhe kaṣṭaṃ na dṛṣṭā priyasakhī malayavatī.	Bagini gRhANa mAm apaScimAm kaNWe kazwam na dRzwA priya-saKI malayavatI.
   kuraṅgavati ayam āmantraṇāñjaliḥ.	kuraFgavati ayam AmantraNa-aQjaliH.
   sānumati ayam antyaḥ praṇāmaḥ.	sAnumati ayam antyaH praNAmaH.
   kuvalayavati eṣa te 'vasānapariṣvaṅgaḥ.	kuvalayavati eza te avasAna-parizvaFgaH.
   sakhyaḥ kṣantavyāḥ praṇayakalahā ity evaṃprāyān ālāpān.	saKyaH kzantavyAH praNaya-kalahAH iti evaMprAyAn AlApAn-.
   dahyamānaśravaṇaś ca taiḥ praviśann eva niryāntīṃ dattasarvasvāpateyāṃ	dahyamAna-SravaNaH ca tEH praviSan eva niryAntIm datta-sarva-svApateyAm
   gṛhītamaraṇaprasādhanāṃ jānakīm iva jātavedasaṃ patyuḥ puraḥ pravekṣyantīṃ	gRhIta-maraNa-prasADanAm jAnakIm iva jAtavedasam patyuH puras pravekzyantIm
   pratyagrasnānārdradehatayā śriyam iva bhagavatīṃ sadyaḥ samudrād utthitāṃ	pratyagrasnAna-Ardra-deha-tayA Sriyam iva BagavatIm sadyas samudrAt utTitAm
   kusumbhababhruṇī vāsasī divam iva tejasī sāṃdhye dadhānāṃ	kusumBa-baBruNI vAsasI divam iva tejasI sAMDye daDAnAm
   tāmbūladigdharāgāndhakārādharaprabhāpaṭapāṭalaṃ paṭṭāṃśukam iva	tAmbUla-digDa-rAga-anDakAra-aDara-praBA-pawa-pAwalam pawwa-aMSukam iva
   vidhavāmaraṇacihnam aṅgalagnam udvahantīṃ raktakaṇṭhasūtreṇa	viDavA-maraNa-cihnam aFga-lagnam udvahantIm rakta-kaNWa-sUtreNa
   kucāntarāvalambinā sphuṭitahṛdayavigalitarudhiradhārāśaṅkāṃ kurvantīṃ	kuca-antara-avalambinA sPuwita-hRdaya-vigalita-ruDira-DArA-SaFkAm kurvantIm
   tiryakkuṭilakuṇḍalakoṭikaṇṭakākṛṣṭatantunā hāreṇa valitena	tiryak-kuwila-kuNxala-kowi-kaNwaka-AkRzwa-tantunA hAreNa valitena
   sitāṃśukapāśeneva kaṇṭham utpīḍayantīṃ sarasakuṅkumāṅgarāgatayā kavalitām	sita-aMSuka-pASena-iva kaNWam utpIxayantIm sarasa-kuFkuma-aFgarAga-tayA kavalitAm
   iva didhakṣatā citārciṣmatā citānalārcanakusumair iva dhavaladhavalair	iva diDakzatA citA-arcizmatA citA-anala-arcana-kusumEH iva Davala-DavalEH-
   aśrubindubhir aṃśukotsaṅgam āpūrayantīṃ gṛhadevatāmantraṇabalim iva	aSru-binduBiH aMSuka-utsaFgam ApUrayantIm gRha-devatA-mantraNa-balim iva
   valayair vigaladbhiḥ pade pade vikirantīm āprapadīnāṃ kaṇṭhe	valayEH vigaladBiH pade pade vikirantIm AprapadInAm kaNWe
   guṇakusumamālāṃ yamadolām ivārūḍhām	guNa-kusuma-mAlAm yama-dolAm iva-ArUXAm
   antarguñjanmadhukaramukhareṇāmantryamāṇalocanotpalām iva karṇotpalena	antar-guQjat-maDukara-muKareNa-AmantryamANa-locana-utpalAm iva karNa-utpalena
   pradakṣiṇīkriyamāṇam iva maṇinūpurabandhubhir baddhamaṇḍalaṃ bhramadbhir	pradakziNI-kriyamANam iva maNi-nUpura-banDuBiH badDa-maNxalam BramadBiH-
   bhavanahaṃsaiḥ saṃnihitaprāṇasamaṃ maraṇāya cittam iva citraphalakam	Bavana-haMsEH saMnihita-prANa-samam maraNAya cittam iva citraPalakam
   avicalaṃ dhārayantīm arcābaddhoddhūyamānadhavalapuṣpadāmakāṃ	avicalam DArayantIm arcA-badDa-udDUyamAna-Davala-puzpa-dAmakAn
   pativratāpatākām iva patiprāsayaṣṭim iṣṭām upagūhamānāṃ bandhor iva	pativratA-patAkAm iva pati-prAsa-yazwim izwAm upagUhamAnAm banDoH iva
   nijacāritrasya dhavalasya nṛpātapatrasya puro netrodakam utsṛjantīṃ patyuḥ	nija-cAritrasya Davalasya nRpa-Atapatrasya puras netra-udakam utsRjantIm patyuH
   pādapatanasamudvamadabhyadhikabāṣpāmbhaḥpravāhapratiruddhadṛśaḥ katham api	pAda-patana-samudvamat-aByaDika-bAzpa-amBaH-pravAha-pratirudDa-dRSaH kaTam api
   pratipannādeśān sacivān saṃdiśantīm	pratipanna-AdeSAn sacivAn saMdiSantIm
   anunayanivartitavidhuravṛddhabandhuvargavardhamānadhvanibhir gṛhākrandair	anunaya-nivartita-viDura-vRdDa-banDu-varga-varDamAna-DvaniBiH gRha-AkrandEH-
   ākṛṣyamāṇaśravaṇāṃ bhartṛbhāṣitanibhaiḥ pañjarasiṃhabṛṃhitair	AkRzyamANa-SravaNAm BartR-BAzita-niBEH paQjara-siMha-bRMhitEH-
   hriyamāṇahṛdayāṃ dhātryā bhartṛbhaktyā ca nijayā prasādhitāṃ mūrcchayā	hriyamANa-hRdayAm DAtryA BartR-BaktyA ca nijayA prasADitAm mUrcCayA
   jaratyā ca saṃstutayā dhāryamāṇāṃ sakhyā pīḍayā ca vyasanasaṃgatayā	jaratyA ca saMstutayA DAryamANAm saKyA pIxayA ca vyasana-saMgatayA
   samāliṅgitāṃ parijanena saṃtāpena ca gṛhītasarvāvayavena parītāṃ	samAliFgitAm parijanena saMtApena ca gRhIta-sarva-avayavena parItAm
   kulaputrocchvasitaiś ca mahattarair adhiṣṭhitāṃ kañcukibhir duḥkhaiś	kula-putra-ucCvasitEH ca mahattarEH aDizWitAm kaQcukiBiH duHKa-EH-
   cātivṛddhair anugatāṃ bhūpālavallabhān kauleyakān api sāsram ālokayantīṃ	ca-ati-vRdDEH anugatAm BUpAla-vallaBAn kOleyakAn api sa-asram AlokayantIm
   sapatnīnām api pādayoḥ patantīṃ citraputrikām apy āmantrayamāṇāṃ	sapatnInAm api pAdayoH patantIm citra-putrikAm api AmantrayamANAm
   gṛhapatatriṇām apy añjaliṃ purastād uparacayantīṃ paśūn apy āpṛcchyamānāṃ	gRhapatatriNAm api aQjalim purastAt uparacayantIm paSUn api ApRcCyamAnAm
   bhavanapādapān api pariṣvajyamānāṃ mātaraṃ dadarśa.	Bavana-pAdapAn api parizvajyamAnAm mAtaram dadarSa.
   dūrād eva ca bāṣpāyamāṇadṛṣṭir abhyadhāt: amba tvam api māṃ mandapuṇyaṃ	dUrAt eva ca bAzpAyamANa-dRzwiH aByaDAt: amba tvam api mAm manda-puNyam
   tyajasi prasīda nivartasva ity abhidadhāna eva ca sasneham iva	tyajasi prasIda nivartasva iti aBidaDAnaH eva ca sa-sneham iva
   nūpuramaṇimarīcibhiś cumbyamānacūḍaś caraṇayor nyapatat.	nUpura-maNi-marIciBiH cumbyamAna-cUxaH caraNayoH nyapatat.
   devī tu yaśomatī tathā tiṣṭhati pāpanihitaśirasi vimanasi kanīyasi preyasi	devI tu yaSomatI taTA tizWati pApa-nihita-Sirasi vimanasi kanIyasi preyasi
   tanaye guruṇā giriṇevodvegāvegenāvaṣṭabhyamānā mūrcchāndhatamasaṃ	tanaye guruNA giriNA-iva-udvega-Avegena-avazwaByamAnA mUrcCA-anDatamasaM
   rasātalam iva praviśantī bāṣpapravāheṇeva ciranirodhasaṃpiṇḍitena	rasAtalam iva praviSantI bAzpa-pravAheNa-iva cira-niroDa-saMpiNxitena
   snehasaṃbhāreṇa nirbharāvirbhūtenābhibhūyamānā kṛtaprayatnāpi nivārayituṃ	sneha-saMBAreNa nirBara-AvirBUtena-aBiBUyamAnA kRta-prayatnA-api nivArayitum
   na śaśāka bāṣpotpatanam.	na SaSAka bAzpa-utpatanam.
   utkaṭakucotkampaprakaṭitāsahyaśokākūtā ca gadgadikāgṛhyamāṇagalavikalā	utkawa-kuca-utkampa-prakawita-asahya-Soka-akUtA ca gadgadikA-gRhyamANa-gala-vikalA
   niḥsāmānyamanyutaralīkriyamāṇādharoddeśā punaruktasphuraṇanibiḍitanāsāpuṭā	niHsAmAnya-manyu-taralI-kriyamANa-aDara-uddeSA punar-ukta-sPuraNa-nibixita-nAsApuwA
   nimīlya nayane nayanāmbhaḥsekaplavena plāvayantī vimalau kapolau	nimIlya nayane nayana-amBaH-seka-plavena plAvayantI vimalO kapolO
   saṃcchādya karanakhamayūkhamālākhacitatanunā	saMcCAdya karanaKa-mayUKa-mAlA-Kacita-tanunA
   tanvantaranirgacchadacchāsrasrotasevāṃśukapaṭāntena kiṃcid uttānitaṃ	tanu-antara-nirgacCadacCA-asra-srota-sA-iva-aMSuka-pawa-antena kiMcid uttAnitam
   vadanenduṃ dūyamānamānasā smarantī prasnutastanī prasavadivasād ārabhya	vadana-indum dUyamAna-mAnasA smarantI prasnuta-stanI prasava-divasAt AraBya
   sakalam aṅkaśāyinaḥ śaiśavam asya jñātigṛhagatahṛdayā amba tāta na	sakalam aFka-SAyinaH SESavam asya jQAti-gRha-gata-hRdayAH amba tAta na
   paśyataṃ pāpāṃ paralokaprasthitāṃ mām evam atiduḥkhitām iti muhur muhur	paSyatam pApAm para-loka-prasTitAm mAm evam ati-duHKitAm iti muhur muhur-
   ākrandatī pitarau hā vatsa viśrāntabhāgadheyayā na dṛṣṭo 'si iti preṣṭhaṃ	AkrandatI pitarO hA vatsa viSrAnta-BAgaDeyayA na dRzwaH asi iti prezWam
   jyeṣṭhaṃ tanayam asaṃnihitaṃ krośantī anāthā jātā iti śvaśurakulavartinīṃ	jyezWam tanayam asaMnihitam kroSantI anATAH jAtAH iti SvaSura-kula-vartinIm
   duhitaram anuśocantī niṣkaruṇa kim aparāddhaṃ tavāmunā janena iti daivam	duhitaram anuSocantI nizkaruNa kim aparAdDam tava-amunA janena iti dEvam
   upālabhamānā nāsti matsamā sīmantinī duḥkhabhāginī iti nindantī bahuvidham	upAlaBamAnA na-asti mad-samA sImantinI duHKa-BAginI iti nindantI bahuviDam
   ātmānaṃ muṣitāsmi kṛtānta nṛśaṃsa tvayā ity akāṇḍe kṛtāntaṃ garhamāṇā	AtmAnam muzitA-asmi kRtAnta nRSaMsa tvayA iti akANxe kRtAntam garhamANA
   muktakaṇṭham aticiraṃ prākṛtapramadeva prārodīt.	mukta-kaNWam ati-ciram prAkRta-pramadA-iva prArodIt.
   praśānte ca manyuvege sasneham utthāpayām āsa sutam.	praSAnte ca manyu-vege sa-sneham utTApayAm Asa sutam.
   hastena cāsya praruditasya pakṣmapālīpuñjyamānāśrukaṇanivahāṃ drutām	hastena ca-asya praruditasya pakzma-pAlI-puQjyamAna-aSru-kaNa-nivahAm drutAm
   ivādhikataraṃ kṣarantīṃ dṛṣṭim unmamārja.	iva-aDikataram kzarantIm dRzwim unmamArja.
   svayam api kaṭhorarāgaparipīyamānena dhavalimnā mucyamānodare	svayam api kaWora-rAga-paripIyamAnena Dava-limnA mucyamAna-udare
   kvathadaśrusravatparyante śuklaśīkaratāratārakitapakṣmaṇī	kvaTat-aSru-sravat-paryante Sukla-SIkara-tAra-tArakita-pakzmaNI
   sūkṣmatarāśrubinduparipāṭīpatanānubandhavidhure locane punaḥ punar	sUkzmatara-aSru-bindu-paripAwI-patana-anubanDa-viDure locane punar punar-
   āpūryamāṇe pramṛjya bāṣpārdragaṇḍagṛhītāṃ ca śravaṇaśikharam āropya	ApUryamANe pramRjya bAzpa-Ardra-gaNxa-gRhItAm ca SravaNa-SiKaram Aropya
   śokalambām alakalatām adhaḥsrastavilolabālikāvyākulitāṃ ca samutsārya	Soka-lambAm alaka-latAm aDas-srasta-vilola-bAlikA-vyAkulitAm ca samutsArya
   tiraścīṃ cikurasaṭām aśrupravāhapūritam ārdraṃ ca kiṃcic cyutam utkṣipya	tiraScIm cikura-sawAm aSru-pravAha-pUritam Ardram ca kiMcid cyutam utkzipya
   hastena stanottarīyaṃ taraṅgitam iva nakhāṃśupaṭalena	hastena stana-uttarIyam taraFgitam iva naKa-aMSu-pawalena
   magnāṃśukapaṭāntatanutāmralekhālāñchitalāvaṇyakuñjikāvarjitarājatarājahaṃsāsyasamudgīrṇena	magna-aMSuka-pawa-anta-tanu-tAmra-leKA-lAQCita-lAvaNya-kuQjikA-varjita-rAjata-rAjahaMsa-Asya-samudgIrNena
   payasā prakṣālya mukhakamalaṃ kalamūkalokavidhṛte vāsaḥśakale śucini	payasA prakzAlya muKa-kamalam kala-mUka-loka-viDRte vAsaH-Sakale Sucini
   samunmṛjjya pāṇī sutavadanavinihitanibhṛtanayanayugalā ciraṃ sthitvā punaḥ	samunmRjjya pANI suta-vadana-vinihita-niBRta-nayana-yugalA ciram sTitvA punar-
   punar āyataṃ niḥśvasyāvādīt: vatsa nāsti na priyo nirguṇo vā parityāgārho	punar Ayatam niHSvasya-a=-AdIt: vatsa na-asti na priyaH nirguNaH vA parityAga-arhaH-
   vā.	vA.
   stanyenaiva saha tvayā pītaṃ me hṛdayam.	stanyena-eva saha tvayA pItam me hRdayam.
   asmiṃś ca samaye prabhūtaprabhuprasādāntaritā tvāṃ na paśyati dṛṣṭiḥ.	asmin ca samaye praBUta-praBu-prasAda-antaritA tvAm na paSyati dRzwiH.
   api ca putraka puruṣāntaravilokanavyasaninī rājyopakaraṇam akaruṇā vā	api ca putraka puruza-antara-vilokana-vyasaninI rAjya-upakaraNam akaruNA vA
   nāsmi lakṣmīḥ kṣamā vā.	na-asmi lakzmIH kzamA vA.
   kulakalatram asmi cāritramātradhanā dharmadhavale kule jātā.	kula-kalatram asmi cAritra-mAtra-DanAH Darma-Davale kule jAtA.
   kiṃ vismṛto 'si māṃ samaraśataśauṇḍasya puruṣaprakāṇḍasya kesariṇa iva	kim vismRtaH asi mAm samara-Sata-SONxasya puruza-prakANxasya kesariNaH iva
   kesariṇīṃ gṛhiṇīm.	kesariNIm gRhiNIm.
   vīrajā vīrajāyā vīrajananī ca mādṛśī parākramakrayakrītā katham anyathā	vIrajA vIra-jAyA vIra-jananI ca mAdRSI parAkrama-kraya-krItA kaTam anyaTA
   kuryāt.	kuryAt-.
   evaṃvidhena pitrā te bharatabhagīrathanābhāganibhena narendravṛndārakeṇa	evaMviDena pitrA te Barata-BagIraTanABAga-niBena narendra-vRndArakeNa
   gṛhītaḥ pāṇiḥ.	gRhItaH pANiH.
   āsevitaḥ	AsevitaH
   sevāsaṃbhrāntānantasāmantasīmantinīsamāvarjitajāmbūnadaghaṭābhiṣekaḥ	sevA-saMBrAnta-ananta-sAmanta-sImantinI-samAvarjita-jAmbUnada-Gawa-aBizekaH
   śirasā.	SirasA.
   labdho manorathadurlabho mahādevīpaṭṭabandhasatkāralābho lalāṭena.	labDaH manoraTa-durlaBaH mahAdevI-pawwa-banDa-satkAra-lABaH lalAwena.
   āpītau yuṣmadvidhaiḥ putrair	ApItO yuzmadviDEH putrEH-
   amitrakalatrabandivṛndavidhūyamānacāmaramaruccalacīnāṃśukadharau	amitra-kalatra-bandi-vRnda-viDUyamAna-cAmara-marut-cala-cIna-aMSuka-DarO
   payodharau.	payoDarO.
   sapatnīnāṃ śiraḥsu nihitaṃ	sapatnInAm SiraHsu nihitam
   namannikhilakaṭakakuṭumbinīkirīṭamāṇikyamālārcitaṃ caraṇayugalakam.	namat-niKila-kawaka-kuwumbinI-kirIwa-mANikya-mAlA-arcitam caraNa-yugalakam.
   evaṃ kṛtārthasarvāvayavā kim aparam apekṣe kṣīṇapuṇyā martum avidhavaiva	evam kRtArTa-sarva-avayavA kim aparam apekze kzINa-puNyAH martum aviDavA-eva
   vāñchāmi.	vAQCAmi.
   na ca śaknomi dagdhasya svabhartur āryaputravirahitā ratir iva nirarthakān	na ca Saknomi dagDasya sva-BartuH Arya-putra-virahitAH ratiH iva nirarTakAn
   pralāpān kartum.	pralApAn kartum.
   pituś ca te pādadhūlir iva prathamaṃ gaganagamanam āvedayantī bahumatā	pituH ca te pAda-DUliH iva praTamam gagana-gamanam AvedayantI bahu-matA
   bhaviṣyāmi śūrānurāgiṇīnāṃ surāṅganānām.	BavizyAmi SUra-anurAgiNInAm sura-aFganAnAm-.
   pratyagradṛṣṭadāruṇaduḥkhadagdhāyāś ca me kiṃ dhakṣyati dhūmadhvajaḥ.	pratyagra-dRzwa-dAruNa-duHKa-dagDAyAH ca me kim Dakzyati DUmaDvajaH.
   maraṇāc ca me jīvitam evāsmin samaye sāhasam.	maraNAt ca me jIvitam eva-asmin samaye sAhasam.
   atiśīlaḥ patiśokānalād akṣayasnehendhanād asmād analaḥ.	ati-SIlaH pati-Soka-analAt akzaya-sneha-inDanAt asmAt analaH.
   kailāsakalpe pravasati jīveśvare jarattṛṇakaṇikālaghīyasi jīvite lobha iti	kElAsa-kalpe pravasati jIveSvare jarat-tRNa-kaNikA-laGIyasi jIvite loBaH iti
   kva ghaṭate 'pi ca jīvantīm api māṃ narapatimaraṇāvadhīraṇamahāpātakinīṃ	kva Gawate api ca jIvantIm api mAm narapati-maraNa-avaDIraNa-mahApAtakinIm
   na sprakṣyanti putra putrarājyasukhāni.	na sprakzyanti putra putra-rAjya-suKAni.
   duḥkhadagdhānāṃ ca bhūtir amaṅgalā cāpraśastā ca nirupayogā ca bhavati.	duHKa-dagDAnAm ca BUtiH amaFgalA ca-apraSastA ca nirupayogA ca Bavati.
   vatsa viśvastānāṃ yaśasā sthātum icchāmi loke na vapuṣā.	vatsa viSvastAnAm yaSasA sTAtum icCAmi loke na vapuzA.
   tad aham eva tvāṃ tāvat tāta prasādayāmi na punar manorathaprātikūlyena	tat aham eva tvAm tAvat tAta prasAdayAmi na punar manoraTa-prAtikUlyena
   kadarthanīyāsmi.	kadarTanIyA-asmi.
   ity uktvā pādayor apatat.	iti uktvA pAdayoH apatat.
   sa tu sasaṃbhramam apanīya caraṇayugalam avanamitatanur	sa tu sa-saMBramam apanIya caraNa-yugalam avanamita-tanuH-
   ubhayakaravidhṛtavapuṣam avanitalagataśirasam udanamayan mātaram.	uBaya-kara-viDRta-vapuzam avani-tala-gata-Sirasam udanam-ayat mAtaram.
   durnivāratāṃ ca śucaḥ samavadhārya kulayoṣiducitāṃ ca tām eva śreyasīṃ	durnivAra-tAm ca SucaH samavaDArya kula-yozit-ucitAm ca tAm eva SreyasIm
   manyamānaḥ kriyāṃ kṛtaniścayāṃ ca tāṃ jñātvā tūṣṇīm adhomukho 'bhavat.	manyamAnaH kriyAm kRta-niScayAm ca tAm jQAtvA tUzNIm aDomuKaH aBavat-.
   abhinandanti hi snehakātarāpi kulīnatā deśakālānurūpam.	aBinandanti hi sneha-kAtarA-api kulIna-tA deSa-kAla-anurUpam.
   devy api yaśomatī pariṣvajya samāghrāya ca śirasi nirgatya caraṇābhyām eva	devI api yaSomatI parizvajya samAGrAya ca Sirasi nirgatya caraNAByAm eva
   cāntaḥpurāt paurākrandapratiśabdanirbharābhir uparudhyamāneva digbhiḥ	ca-antaHpurAt pOra-Akranda-pratiSabda-nirBarABiH uparuDyamAnA-iva digBiH
   sarasvatītīraṃ yayau.	sarasvatI-tIram yayO.
   tatra ca strīsvabhāvakātarair dṛṣṭipātaiḥ pravikasitaraktapaṅkajapuñjair	tatra ca strI-svaBAva-kAtarEH dRzwi-pAtEH pravikasita-rakta-paFkaja-puQjEH-
   ivārcayitvā bhagavantaṃ bhānumantam iva mūrtir aindavī citrabhānuṃ	iva-arcayitvA Bagavantam BAnumantam iva mUrtiH EndavI citraBAnum
   prāviśat.	prAviSat-.
   itaro 'pi mātṛmaraṇavihvalo bandhuvargaparivṛtaḥ pituḥ pārśvaṃ prāyāt.	itaraH api mAtR-maraNa-vihvalaH banDu-varga-parivRtaH pituH pArSvam prAyAt-.
   apaśyac ca svalpāvaśeṣaprāṇavṛttiṃ parivartyamānatārakaṃ tārakarājam	apaSyat ca su-alpa-avaSeza-prANa-vRttim parivartyamAna-tArakam tAraka-rAjam
   ivāstam abhilaṣantaṃ janayitāram.	iva-astam aBilazantam janayitAram.
   asahyaśokodrekābhidrutaś ca tyājitaḥ snehena dhairyam.	asahya-Soka-udreka-aBidrutaH ca tyAjitaH snehena DEryam.
   āśliṣyāsya sakaladurmadamahīpālamaulimālālālitau pādapadmāv antastāpān	ASlizya-asya sakala-durmada-mahIpAla-mOli-mAlA-lAlitO pAda-padmO antar-tApAn
   mukhacandram iva dravībhavantaṃ daśanajyotsnājālam iva jalatām āpadyamānaṃ	muKa-candram iva dravIBavantam daSana-jyotsnA-jAlam iva jalatAm ApadyamAnam
   locanalāvaṇyam iva vilīyamānaṃ mukhasudhārasam iva syandamānam acchāccham	locana-lAvaNyam iva vilIyamAnam muKa-suDA-rasam iva syandamAnam acCa-acCam
   aśrusrotasāṃ saṃtānaṃ mahāmeghamayavilocana iva varṣan	aSru-srotasAm saMtAnam mahA-meGa-maya-vilocanaH iva varzan
   nitaravadvimuktārāvaś ciraṃ ruroda.	nitara-vat-vimukta-ArAvaH ciram ruroda.
   rājā tu tam uparudhyamānadṛṣṭir avirataruditaśabdāśritaśravaṇaḥ	rAjA tu tam uparuDyamAna-dRzwiH avirata-rudita-Sabda-ASrita-SravaNaH
   pratyabhijñāya śanaiḥ śanair avādīt.	pratyaBijQAya SanEs SanEs avAdIt-.
   putra nārhasy evaṃ bhavitum.	putra na-arhasi evam Bavitum.
   bhavadvidhā na hy amahāsattvāḥ.	BavadviDAH na hi amahAsattvAH.
   mahāsattvatā hi prathamam avalambanaṃ lokasya paścād rājavījitā.	mahAsattva-tA hi praTamam avalambanam lokasya paScAt rAja-vIjitA.
   sattvavatāṃ cāgraṇīḥ sarvātiśayāśritaḥ kva bhavān kva vaiklavyaṃ	sattvavatAm ca-agraNIH sarva-atiSaya-ASritaH kva BavAn kva vEklavyam
   kulapradīpo 'si iti divasakarasadṛśatejasas te laghūkaraṇam iva.	kula-pradIpaH asi iti divasakara-sadRSa-tejasaH te laGUkaraNam iva.
   puruṣasiṃho 'si iti śauryapaṭuprajñopabṛṃhitaparākramasya nindeva.	puruza-siMhaH asi iti SOrya-pawu-prajQA-upabRMhita-parAkramasya nindeva.
   kṣitir iyaṃ tava iti lakṣaṇākhyātacakravartipadasya punaruktam iva.	kzitiH iyam tava iti lakzaNa-AKyAta-cakravarti-padasya punar-uktam iva.
   gṛhyatāṃ śrīr iti svayam eva śriyā parigṛhītasya viparītam iva.	gRhyatAm SrIH iti svayam eva SriyA parigRhItasya viparItam iva.
   adhyāsyatām ayaṃ loka ity ubhayalokavijigīṣor apuṣkalam iva.	aDyAsyatAm ayam lokaH iti uBaya-loka-vijigIzoH apuzkalam iva.
   svīkriyatāṃ kośa iti śaśikaranikaranirmalayaśaḥsaṃcayaikābhiniveśino	svIkriyatAm koSaH iti SaSi-kara-nikara-nirmala-yaSaH-saMcaya-eka-aBiniveSino
   nirupayogam iva.	nirupayogam iva.
   ātmīkriyatāṃ rājakam iti guṇagaṇātmīkṛtajagato gatārtham iva.	AtmIkriyatAm rAjakam iti guNa-gaNa-AtmIkRta-jagataH gata-arTam iva.
   uhyatāṃ rājyabhāra iti bhuvanatrayabhāravahanocitasyānucitaviyoga iva.	uhyatAm rAjya-BAraH iti Buvanatraya-BAra-vahana-ucitasya-anucita-viyogaH iva.
   prajāḥ parirakṣyantām iti dīrghadordaṇḍārgalitadiṅmukhasyānuvāda iva.	prajAH parirakzyantAm iti dIrGa-dos-daNxa-argalita-diFmuKasya-anuvAdaH iva.
   parijanaḥ paripālyatām iti lokapālopamasyānuṣaṅgikam iva.	parijanaH paripAlyatAm iti lokapAla-upamasya-AnuzaFgikam iva.
   sātatyena śastrābhyāsaḥ kārya iti	sAtatyena Sastra-aByAsaH kAryaH iti
   dhanurguṇakiṇakalaṅkakālīkṛtaprakoṣṭhasya kim ādiśyate.	DanuH-guNa-kiNa-kalaFka-kAlIkRta-prakozWasya kim AdiSyate.
   nigrāhyatāṃ cāpalajātam iti nūtanataravayasi nigṛhītendriyasya	nigrAhyatAm cApala-jAtam iti nUtanatara-vayasi nigRhIta-indriyasya
   niravakāśeva me vāṇī.	niravakASA-iva me vANI.
   niravaśeṣatāṃ śatravo neyā iti sahajasya tejasa eveyaṃ cintā.	niravaSeza-tAm SatravaH neyAH iti sahajasya tejasaH eva-iyam cintA.
   ity evaṃ vadann evāpunarunmīlanāya nimimīla rājasiṃho locane pratyapadyata	iti evam vadan eva-apunar-unmIlanAya nimimIla rAja-siMhaH locane pratyapadyata
   ca pūṣātmajaḥ.	ca pUzA-AtmajaH.
   asminn evāntare pūṣāpy āyuṣeva tejasā vyayujyata tataś ca lajjamāna iva	asmin eva-antare pUzA-api AyuzA-iva tejasA vyayujyata tatas ca lajjamAnaH iva
   narapatijīvitāpaharaṇajanitād ātmajāparādhād adhomukhaḥ samabhavat.	narapati-jIvita-apaharaNa-janitAt Atmaja-aparADAt aDomuKaH samaBavat.
   bhūpālābhāvaśokaśikhinevāntastāpyamānas tāmratāṃ prapede.	BUpAla-aBAva-Soka-SiKinA-iva-antar-tApyamAnaH tAmra-tAm prapede.
   mandaṃ mandam apriyapraśnārtham iva laukikīṃ sthitim anuvartamāno 'vātarad	mandam mandam apriya-praSna-arTam iva lOkikIm sTitim anuvartamAnaH avAtara-d
   divaḥ.	divaH.
   ditsur iva janeśāya jalāñjalim aparajalanidhisamīpam upasasarpa.	ditsuH iva janeSAya jala-aQjalim apara-jala-niDi-samIpam upasasarpa.
   sadyodattajalāñjalir duḥkhadahanadagdham iva karasahasram ālohitam	sadyas-datta-jala-aQjaliH duHKa-dahana-dagDam iva kara-sahasram Alohitam
   ādhatta.	ADatta.
   evaṃ ca mahānarādhipanidhananidhīyamānavipulavairagya iva śāntavapuṣi	evam ca mahAnara-aDipa-niDana-niDIyamAna-vipula-vEragyaH iva SAnta-vapuzi
   viśati giriguhāgahvaraṃ gabhastimālini	viSati giri-guhA-gahvaram gaBasti-mAlini
   samupohyamānamahājanāśrudurdinārdrīkṛta iva nirvārtyātape	samupohyamAna-mahA-jana-aSru-durdina-ArdrIkRtaH iva nirvArti-a-Atape
   rodanatāmrasakalalokalocanaruceva lohitāyati jagati	rodana-tAmra-sakala-loka-locana-rucA-iva lohitAyati jagati
   uṣṇāyamānānekanaraniḥśvāsasaṃtāpapluṣṭa iva ca nīlāyamāne divase	uzNAyamAna-aneka-nara-niHSvAsa-saMtApa-pluzwaH iva ca nIlAyamAne divase
   nṛpānugamanapracalitayeva lakṣmyā mucyamānāsu kamalinīṣu patiśuceva	nRpa-anugamana-pracalitayA-iva lakzmyA mucyamAnAsu kamalinIzu pati-SucA-iva
   parivṛtacchāyāyāṃ śyāmāyamānāyāṃ bhuvi kulapatreṣv iva parityaktakalatreṣu	parivRta=-CAyAyAm SyAmAyamAnAyAm Buvi kula-patrezu iva parityakta-kalatrezu
   kṛtakaruṇapralāpeṣu vanāntān āśrayatsu duḥkhiteṣu cakravākeṣu	kRta-karuNa-pralApezu vanAntAn ASrayatsu duHKitezu cakravAkezu
   chatrabhaṅgabhīteṣv iva nigūḍhakośeṣu kuśeśayeṣu	Catra-BaFga-BItezu iva nigUXa-koSezu kuSeSayezu
   sphuṭitadigvadhūhṛdayarudhirapaṭalaplava iva galite raktātape krameṇa ca	sPuwita-diS-vaDU-hRdaya-ruDira-pawala-plavaH iva galite rakta-Atape krameNa ca
   lokāntaram upagatavaty anurāgaśeṣe jāte tejasām adhīśe.	loka-antaram upagatavatI anurAga-Seze jAte tejasAm aDISe.
   gaganatalavitanyamānabahalarāgapāṭalāyāṃ pretapatākāyām iva pravṛttāyāṃ	gagana-tala-vitanyamAna-bahala-rAga-pAwalAyAm preta-patAkAyAm iva pravRttAyAm
   saṃdhyāyāṃ śavaśibikālaṃkārakṛṣṇacāmaramālāsv iva sphurantīṣu	saMDyAyAm Sava-SibikA-alaMkAra-kRzNa-cAmara-mAlAsu iva sPurantIzu
   darśanapratikūlāsu timiralekhāsu asitāgurukālakāṣṭhāyāṃ kenāpi citāyām iva	darSana-pratikUlAsu timira-leKAsu asita-aguru-kAla-kAzWAyAm kena-api citAyAm iva
   racitāyāṃ rajanyāṃ dantāmalapatraprasādhitakarṇikāsu	racitAyAm rajanyAm danta-amala-patra-prasADita-karNikAsu
   kesaramālākalpitamuṇḍamālikāsu anumartum ivodyatāsu prahasitamukhīṣu	kesara-mAlA-kalpita-muNxa-mAlikAsu anumartum iva-udyatAsu prahasita-muKIzu
   kumudalakṣmīṣu avatarattridaśavimānakiṅkiṇīkvaṇita iva śrūyamāṇe	kumuda-lakzmIzu avatarat-tridaSa-vimAna-kiFkiNI-kvaNitaH iva SrUyamANe
   śākhiśikharakulāyalīyamānaśakunikulakūjite	SAKi-SiKara-kulAya-lIyamAna-Sakunikula-kUjite
   nākapathaprasthitapārthivapratyudgatapuruhūtātapatra iva pūrvasyāṃ diśi	nAka-paTa-prasTita-pArTiva-pratyudgata-puruhUta-AtapatraH iva pUrvasyAm diSi
   dṛśyamāne candramasi narendraḥ svayaṃ samarpitaskandhair gṛhītvā	dRSyamAne candramasi narendraH svayam samarpita-skanDEH gRhItvA
   śavaśibikāṃ śibisamaḥ sāmantaiḥ pauraiś ca purohitapuraḥsaraiḥ saritaṃ	Sava-SibikAm Sibi-samaH sAmantEH pOrEH ca purohita-puraHsarEH saritam
   sarasvatīṃ nītvā narapatisamucitāyāṃ citāyāṃ hutāśasatkriyayā yaśaḥśeṣatām	sarasvatIm nItvA narapati-samucitAyAm citAyAm hutASa-sat-kriyayA yaSaH-Seza-tAm
   anīyata.	anIyata.
   devo 'pi harṣaḥ puñjībhūtena sakaleneva jīvalokena lokena	devaH api harzaH puQjIBUtena sakalena-iva jIva-lokena lokena
   rājakulasaṃbaddhenāśeṣeṇa śokamūkena parivṛto 'ntarvartināpi	rAja-kula-saMbadDena-aSezeNa Soka-mUkena parivRtaH antarvartinA-api
   śokānalataptena snehadraveṇa bahir iva sicyamāno nirvyavadhānāyāṃ	Soka-anala-taptena sneha-draveNa bahis iva sicyamAnaH nirvyavaDAnAyAm
   dharaṇyām upaviṣṭa eva tāṃ niśīthinīṃ bhīmarathībhīmām akhilāṃ sarājako	DaraNyAm upavizwaH eva tAm niSITinIm BImaraTI-BImAm aKilAm sa-rAja-kaH-
   jajāgāra.	jajAgAra.
   ajani cāsya cetasi tāte dūrībhūte saṃpraty etāvān khalu jīvaloko lokasya	ajani ca-asya cetasi tAte dUrIBUte saMprati etAvAn Kalu jIva-lokaH lokasya
   bhagnāḥ panthāno manorathānāṃ khilībhūtāni bhūtisthānāni sthagitāny	BagnAH panTAnaH manoraTAnAm KilIBUtAni BUti-sTAnAni sTagitAni-
   ānandasya dvārāṇi suptā satyavāditā luptā lokayātrā vilīnā bāhuśālitā	Anandasya dvArANi suptA satya-vAdi-tA luptA lokayAtrA vilInA bAhu-SAlitA
   pralīnā priyālāpitā proṣitāḥ puruṣakāravihāravikārāḥ samāptā	pralInA priya-AlApitA prozitAH puruzakAra-vihAra-vikArAH samAptA
   samaraśauṇḍatā dhvastā paraguṇaprītir viśrāntā viśvāsabhūmayo 'padāny	samara-SONxa-tA DvastA para-guNa-prItiH viSrAntAH viSvAsa-BUmayaH apadAni-
   apadānāni nirupayogāni śāstrāṇi niravalambanā vikramaikarasatā kathāvaśeṣā	apadAnAni nirupayogAni SAstrANi niravalambanA vikrama-eka-rasa-tA kaTA-vaSezA
   viśeṣajñatā dadātu jano jalāñjalim aurjityāya pratipadyatāṃ pravrajyāṃ	viSeza-jQa-tA dadAtu janaH jala-aQjalim OrjityAya pratipadyatAm pravrajyAm
   prajāpālatā badhnātu vaidhavyaveṇīṃ varamanuṣyatā samāśrayatu rājaśrīr	prajApAla-tA baDnAtu vEDa-vyaveNIm vara-m-anuzya-tA samASrayatu rAja-SrIH-
   āśramapadaṃ paridhattāṃ dhavale vāsasī vasumatī vahatu valkale vilāsitā	ASrama-padam pariDattAm Davale vAsasI vasumatI vahatu valkale vilAsitA
   tapasyatu tapovaneṣu tejasvitā prāvṛṇotu cīvare vīratā kva gamyatāṃ punas	tapasyatu tapaH-vanezu tejasvi-tA prAvRNotu cIvare vIra-tA kva gamyatAm punar-
   tasya kṛte kṛtajñatayā kva punaḥ prāpsyati tādṛśān	tasya kRte kRtajQa-tayA kva punar prApsyati tAdRSAn
   mahāpuruṣanirmāṇaparamāṇūn parameṣṭhī śūnyāḥ saṃvṛttā daśa diśo guṇānāṃ	mahApuruza-nirmANa-paramANUn paramezWI SUnyAH saMvRttAH daSa diSaH guNAnAm
   jagaj jātam andhakāraṃ dharmasya niṣphalam adhunā janma śastropajīvinām.	jagat jAtam anDakAram Darmasya nizPalam aDunA janma Sastra-upajIvinAm.
   tātena vinā kutas tyās tādṛśyo divasam	tAtena vinA kutas tyAH tAdRSyaH divasam
   asamasamararasasamārabdhakalahakathākaṇṭakitasubhaṭakapolabhittayo	asama-samara-rasa-samArabDa-kalaha-kaTA-kaNwakita-su-Bawa-kapola-Bittayo
   vīragoṣṭhyaḥ.	vIra-gozWyaH.
   api nāma svapne 'pi dṛśyeta dīrgharaktanayanaṃ punas tanmukhasarojaṃ	api nAma svapne api dRSyeta dIrGa-rakta-nayanam punar tad-muKa-sarojam
   janmāntare 'pi punaḥ pariṣvajyeta tallohastambhābhyadhikagarimagarbhaṃ	janma-antare api punar parizvajyeta tat-loha-stamBa-aByaDika-garima-garBam
   bhujayugalam.	Buja-yugalam.
   lokāntare 'pi putrety ālapataḥ punaḥ punaḥ śrūyeta sā sudhārasam udgirantī	loka-antare api putra-iti AlapataH punar punar SrUyeta sA suDA-rasam udgirantI
   mathyamānakṣīrasāgarodgāragambhīrā bhāratīti.	maTyamAna-kzIra-sAgara-udgAra-gamBIrA BArati-iti.
   etāni cānyāni ca cintayata evāsya katham api sā kṣayam iyāya yāminī.	etAni ca-anyAni ca cintayataH eva-asya kaTam api sA kzayam iyAya yAminI.
   tataḥ śuceva muktakaṇṭham āraṭatsu kṛkavākakuleṣu gṛhagiritaruśikharebhyaḥ	tatas SucA-iva mukta-kaNWam Arawatsu kRkavAka-kulezu gRhagiri-taru-SiKareByaH
   pātayatsv ātmānaṃ mandiramayūreṣu parityaktanijanivāseṣu ca vanāya	pAtayatsu AtmAnam mandira-mayUrezu parityakta-nija-nivAsezu ca vanAya
   prasthiteṣu patraratheṣu sadyastanūbhūte tāmyati tamasi	prasTitezu patraraTezu sadyas-tanUBUte tAmyati tamasi
   mandībhūtātmasneheṣv abhāvam abhilaṣatsu pradīpeṣu	mandIBUtAtma-snehezu aBAvam aBilazatsu pradIpezu
   sphuradaruṇakiraṇavalkalaprāvṛtavapuṣi pravrajyām iva pratipanne nabhasi	sPurat-aruNa-kiraNa-valkala-prAvRta-vapuzi pravrajyAm iva pratipanne naBasi
   prabhātasamayena samuttīryamāṇāsu pārthivāsthiśakalakalāsv iva	praBAta-samayena samuttIryamANAsu pArTiva-asTi-Sakala-kalAsu iva
   kalaviṅkakaṃdharādhūsarāsu tārakāsu bhūbhṛddhātugarbhakumbhadhāriṣu	kalaviFka-kaMDarA-DUsarAsu tArakAsu BUBRt-DAtu-garBa-kumBa-DArizu
   vividhasaraḥsarittīrthābhimukheṣu prasthiteṣu vanakarikuleṣu	viviDa-saraH-sarit-tIrTa-aBimuKezu prasTitezu vana-kari-kulezu
   śāvaśucisikthapaṭalapāṇḍure piṇḍa ivāparapayonidhipulinaparisare pātyamāne	SAva-Suci-sikTa-pawala-pANxure piNxe iva-apara-payoniDi-pulina-parisare pAtyamAne
   śaśini krameṇa ca nṛpacitānaladhūmavisaradhūsarīkṛtatejasīva	SaSini krameNa ca nRpa-cita-anala-DUma-visara-DUsarIkRta-tejasi-iva
   narapatiśokapāvakadāhakiraṇakalaṅkakālīkṛtacetasīva	narapati-Soka-pAvaka-dAhakiraNa-kalaFka-kAlIkRta-cetasi-iva
   proṣitasamastāntaḥpurapuraṃdhrimukhacandravṛndodvegavidrāṇavapuṣīva	prozita-samasta-antaHpura-puraMDri-muKa-candra-vRnda-udvega-vidrANa-vapuzI-iva
   prathamāstamitarohiṇīraṇaraṇakavimanasīva cāstamupagate rājanikare	praTama-astamita-rohiNI-raNa-raNaka-vimanasi-iva ca-astam-upagate rAja-nikare
   rājatīva deve divam ārūḍhe savitari parivṛtte rājya iva rajanīprabandhe	rAjati-iva deve divam ArUXe savitari parivRtte rAjyaH iva rajanI-prabanDe
   prabuddharājahaṃsamaṇḍalaprabodhyamānaḥ paṅkajākara iva cacāla snānāya	prabudDa-rAjahaMsa-maNxala-praboDyamAnaH paFkaja-AkaraH iva cacAla snAnAya
   devo harṣaḥ.	devaH harzaH.
   tataś ca nūpuraravavirāmamūkamandamandirahaṃseṣu	tatas ca nUpura-rava-virAma-mUka-manda-mandira-haMsezu
   śokākulakatipayakañcukimātrāvaśeṣeṣu śuddhānteṣu patitayūthapa iva	Soka-Akula-katipaya-kaQcuki-mAtra-avaSezezu SudDAntezu patita-yUTapaH iva
   vanagajayūthe kakṣyāntaravartini pitṛparijane viṣādiny uparirudanniṣādini	vana-gaja-yUTe kakzyA-antara-vartini pitR-parijane vizAdini upariH-udat-nizAdini
   ca stambhaniṣaṇṇe niṣpandamande rājakuñjare mandurāpālakākrandakathite	ca stamBa-nizaNNe nizpanda-mande rAja-kuQjare mandurA-pAlaka-Akranda-kaTite
   cājirabhāji rājavājini viśrāntajayaśabdakalakale ca śūnye ca	ca-ajira-BAji rAja-vAjini viSrAnta-jaya-Sabda-kalakale ca SUnye ca
   mahāsthānamaṇḍape dahyamānadṛṣṭir nirjagāma rājakulāt.	mahA-sTAna-maNxape dahyamAna-dRzwiH nirjagAma rAja-kulAt.
   agāc ca sarasvatītīram.	agAt ca sarasvatI-tIram.
   tasyāṃ snātvā pitre dadāv udakam.	tasyAm snAtvA pitre dadO udakam.
   apasnātaś cāniṣpīḍitamaulir eva paridhāyodgamanīyadukūlavāsasī	apasnAtaH ca-anizpIxita-mOliH eva pariDAya-udgamanIya-dukUla-vAsasI
   niḥśvāsaparo nirātapatro nirutsāraṇaḥ samupanīte 'pi saptau caraṇābhyām	niHSvAsa-paraH nirAta-patraH nirutsAraNaH samupanIte api saptO caraNAByAm
   eva nāsāgrāsaktena raktatāmarasatāmreṇa cakṣuṣā hṛdayāvaśeṣasyāpi pitur	eva nAsA-agra-Asaktena rakta-tAmarasa-tAmreNa cakzuzA hRdaya-avaSezasya-api pituH-
   dāhaśaṅkayā śokāgnim iva udgirann atāmbūlasyāpi suciraprakṣālitasya	dAha-SaFkayA Soka-agnim iva udgiran atAmbUlasya-api su-cira-prakzAlitasya
   kalpatarukisalayakomalasyeva svabhāvapāṭalasyādharasyādharapallavasya	kalpa-taru-kisalaya-komalasya-iva svaBAva-pAwalasya-aDarasya-aDara-pallavasya
   prabhayā māṃsarudhirakavalān iva hṛdayābhighātād udvamann	praBayA mAMsa-ruDira-kavalAn iva hRdaya-aBiGAtAt udvaman=-
   uṣṇaniḥśvāsamokṣair bhavanam ājagāma.	uzNa-niHSvAsa-mokzEH Bavanam AjagAma.
   rājavallabhās tu bhṛtyāḥ suhṛdaḥ sacivāś ca tasminn evāhani nirgatya	rAja-vallaBAH tu BRtyAH suhRdaH sacivAH ca tasmin eva-ahani nirgatya
   priyaṃ putradāram utsṛjyodbāṣpair bandhubhir vāryamāṇā api	priyam putra-dAram utsRjya-udbAzpEH banDuBiH vAryamANAH api
   bahunṛpaguṇagaṇahṛtahṛdayāḥ kecid ātmānaṃ bhṛguṣu babandhuḥ kecit tatraiva	bahu-nRpa-guNa-gaNa-hRta-hRdayAH kecid AtmAnam BRguzu babanDuH kecid tatra-eva
   tīrtheṣu tasthuḥ kecid anaśanair āstīrṇatṛṇakuśā vyathamānamānasāḥ śucam	tIrTezu tasTuH kecid anaSanEH AstIrNa-tRNa-kuSAH vyaTamAna-mAnasAH Sucam
   asamām aśamayan kecic chalabhā iva vaiśvānaraṃ śokāvegavivaśā viviśuḥ	asamAm aSamayan kecid SalaBAH iva vESvAnaram Soka-Avega-vivaSAH viviSuH
   kecid dāruṇaduḥkhadahanadahyamānahṛdayā gṛhītavācas tuṣāraśikhariṇaṃ	kecid dAruNa-duHKa-dahana-dahyamAna-hRdayAH gRhIta-vAcaH tuzAra-SiKariNam
   śaraṇam upāyayuḥ kecid vindhyopatyakāsu	SaraNam upAyayuH kecid vinDya-upatyakAsu
   vanakarikulakaraśīkarāsārasicyamānatanavaḥ pallavaśayanaśāyinaḥ saṃtāpam	vana-kari-kula-kara-SIkara-AsAra-sicyamAna-tanavaH pallava-Sayana-SAyinaH saMtApam
   aśamayan kecit saṃnihitān api viṣayān utsṛjya sevāvimukhāḥ paricchinnaiḥ	aSamayan kecid saMnihitAn api vizayAn utsRjya sevA-vimuKAH paricCinnEH
   piṇḍakair aṭavībhuvaḥ śūnyā jagṛhuḥ kecit pavanāśanā dharmadhanā	piNxakEH awavI-BuvaH SUnyA jagRhuH kecid pavanASanAH Darma-DanA
   dhamaddhamanayo munayo babhūvuḥ kecid gṛhītakāṣāyāḥ kāpilaṃ matam	DamadDamanayaH munayaH baBUvuH kecid gRhIta-kAzAyAH kApilam matam
   adhijagire giriṣu kecid ācoṭitacūḍāmaṇiṣu śiraḥsu śaraṇīkṛtadhūrjaṭayo	aDijagire girizu kecid Acowita-cUxAmaNizu SiraHsu SaraNIkRta-DUrjawayo
   jaṭā jaghaṭire.	jawA jaGawire.
   apare paripāṭalapralambacīvarāmbarasaṃvītāḥ svāmyanurāgam ujjvalaṃ cakruḥ.	apare paripAwala-pralamba-cIvara-ambara-saMvItAH svAmi-anurAgam ujjvalam cakruH.
   anye tapovanahariṇajihvāñcalollihyamānamūrtayo jarāṃ yayuḥ.	anye tapaH-vana-hariNa-jihvA-aQcala-ullihyamAna-mUrtayaH jarAm yayuH.
   apare punaḥ pāṇipallavapramṛṣṭair ātāmrarāgair nayanapuṭaiḥ kamaṇḍalubhiś	apare punar pANi-pallava-pramRzwEH AtAmra-rAgEH nayana-puwEH kamaNxaluBiH-
   ca vāri vahanto gṛhītavratā muṇḍā viceruḥ.	ca vAri vahantaH gRhIta-vratAH muNxAH viceruH.
   devam api harṣaṃ tadavasthaṃ pitṛśokavihvalīkṛtaṃ śriyaṃ śāpa iti mahīṃ	devam api harzam tad-avasTam pitR-Soka-vihvalIkRtam Sriyam SApaH iti mahIm
   mahāpātakam iti rājyaṃ roga iti bhogān bhujaṅgā iti nilayaṃ niraya iti	mahApAtakam iti rAjyam rogaH iti BogAn BujaFgAH iti nilayam nirayaH iti
   bandhuṃ bandhanam iti jīvitam ayaśa iti dehaṃ droha iti kalyatāṃ kalaṅka	banDum banDanam iti jIvitam ayaSaH iti deham drohaH iti kalya-tAm kalaFka
   iti āyur apuṇyaphalam iti āhāraṃ viṣam iti viṣam amṛtam iti candanaṃ	iti AyuH apuNya-Palam iti AhAram vizam iti vizam amRtam iti candanam
   dahana iti kāmaṃ krakaca iti hṛdayasphoṭanam abhyudaya iti ca manyamānaṃ	dahanaH iti kAmam krakacaH iti hRdaya-sPowanam aByudaya iti ca manyamAnam
   sarvāsu kriyāsu vimukhaṃ pitṛpitāmahaparigrahāgatāś ciraṃtanāḥ kulaputrāḥ	sarvAsu kriyAsu vimuKam pitR-pitAmaha-parigraha-AgatAH ciraMtanAH kula-putrAH
   vaṃśakramāhitagauravāś ca grāhyagiro guravaḥ śrutismṛtītihāsaviśāradāś ca	vaMSa-krama-ahita-gOravAH ca grAhya-giraH guravaH Sruti-smRti-itihAsa-viSAradAH ca
   jaraddvijātayaḥ śrutābhijanaśīlaśālino mūrdhābhiṣiktāś cāmātyā rājāno	jarat-dvijAtayaH Sruta-aBijana-SIla-SAlinaH mUrDABiziktAH ca-amAtyAH rAjAnaH-
   yathāvadadhigatātmatattvāś ca saṃstutā maskariṇaḥ samaduḥkhasukhāś ca	yaTAvat-aDigata-Atma-tattvAH ca saMstutAH maskariNaH sama-duHKa-suKAH ca
   munayaḥ saṃsārāsāratvakathanakuśalā brahmavādinaḥ śokāpanayananipuṇāś ca	munayaH saMsAra-AsAra-tva-kaTana-kuSalAH brahma-vAdinaH Soka-apanayana-nipuNAH ca
   paurāṇikāḥ paryavārayan.	pOrANikAH paryavArayan.
   asvatantrīkṛtaś ca tair manasāpi nālabhata śokānupravaṇam ācaritum.	asvatantrIkRtaH ca tEH manasA-api na-alaBata Soka-anupravaNam Acaritum.
   pracuramitrānunīyamānaś ca sanābhibhiḥ kathaṃ katham apy āhārādikāsu	pracura-mitra-AnunIyamAnaH ca sa-nABiBiH kaTam kaTam api AhAra-AdikAsu
   kriyāsv ābhimukhyam abhajata.	kriyAsu ABimuKyam aBajata.
   bhrātṛgatahṛdayaś cācintayat: api nāma tātasya maraṇaṃ mahāpralayasadṛśam	BrAtR-gata-hRdayaH ca-acintayat: api nAma tAtasya maraNam mahApralaya-sadRSam
   idam upaśrutya āryo bāṣpajalasnāto na gṛhṇīyād valkale.	idam upaSrutyaH AryaH bAzpa-jala-snAtaH na gRhNIyAt valkale.
   nāśrayed vā rājarṣir āśramapadam.	na-ASrayet vA rAjarziH ASrama-padam.
   na viśed vā puruṣasiṃho giriguhām.	na viSet vA puruza-siMhaH giri-guhAm.
   aśrusalilanirbharabharitanayananalinayugalo vā paśyed anāthāṃ pṛthivīm.	aSru-salila-nirBara-Barita-nayana-nalina-yugalaH vA paSyet anATAm pRTivIm.
   prathamavyasanaviṣamavihvalaḥ smared ātmānaṃ vā puruṣottamaḥ.	praTama-vyasana-vizama-vihvalaH smaret AtmAnam vA puruzottamaH.
   anityatayā janitavairāgyo vā na nirākuryād upasarpantīṃ rājyalakṣmīm.	anitya-tayA janita-vErAgyaH vA na nirAkuryAt upasarpantIm rAjya-lakzmIm.
   dāruṇaduḥkhadahanaprajvalitadeho vā pratipadyetābhiṣekam.	dAruNa-duHKa-dahana-prajvalita-dehaH vA pratipadyeta-aBizekam.
   ihāgato vā rājabhir abhidhīyamāno na parācīnatām ācared iti.	iha-AgataH vA rAjaBiH aBiDIyamAnaH na parAcInatAm Acaret iti.
   atipitṛpakṣapātī khalv āryaḥ.	ati-pitR-pakza-pAtI Kalu AryaH.
   sarvadā tātaślāghayā mām abhidhatte tāta harṣa kasyacid abhūd bhaviṣyati	sarvadA tAta-SlAGayA mAm aBiDatte tAta harza kasyacid aBUt Bavizyati
   vā punaḥ kāñcanatālataruprāṃśu kāyapramāṇam idam īdṛk ca divasakaraprītyā	vA punar kAQcana-tAla-taru-prAMSu kAya-pramANam idam IdRS ca divasakara-prItyA
   divasamunmukhavikasitaṃ mukhamahākamalam.	divasam-unmuKa-vikasitam muKa-mahA-kamalam.
   etau ca vajrastambhabhāsvarau bhujakāṇḍau.	etO ca vajra-stamBa-BAsvarO Buja-kANxO.
   ete ca hasitamadālasahaladharavibhramā vilāsāḥ ko 'nyo mānī vikrānto	ete ca hasita-madAla-sahalaDara-viBramAH vilAsAH kaH anyaH mAnI vikrAntaH-
   vadānyo vā iti.	vadAnyaH vA iti.
   etāni cānyāni ca cintayan darśanotsukahṛdayo bhrātur āgamanam udīkṣamāṇaḥ	etAni ca-anyAni ca cintayan darSana-utsuka-hRdayaH BrAtuH Agamanam udIkzamANaH
   kathaṃ katham apy atiṣṭhad iti.	kaTam kaTam api atizWat iti.
   iti mahākaviśrībāṇabhaṭṭakṛtau harṣacarite mahārājamaraṇavarṇanaṃ nāma	iti mahA-kavi-SrI-bANa-Bawwa-kRtO harza-carite mahArAjamaraNavarNanam nAma
   pañcama ucchvāsaḥ.	paQcamaH ucCvAsaH.
