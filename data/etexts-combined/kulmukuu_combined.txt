   śrīkulaśekharanṛpativiracitā mukundamālā	SrI-kula-SeKara-nRpati-viracitA mukunda-mAlA
   vande mukundamaravindadalāyatākṣaṃ kundenduśaṅkhadaśanaṃ śiśugopaveṣam /	vande mukundam-aravinda-dala-Ayata-akzam kunda-indu-SaFKa-daSanam SiSu-gopa-vezam /
   indrādidevagaṇavanditapādapīṭhaṃ vṛndāvanālayamahaṃ vasudevasūnum //	indra-Adi-deva-gaNa-vandita-pAda-pIWam vRndAvana-Alayam-aham vasudeva-sUnum //
   KMuk_1 //	KMuc-_1 //
   jayatu jayatu devo devakīnandano 'yaṃ jayatu jayatu kṛṣṇo	jayatu jayatu devaH devakI-nandanaH ayam jayatu jayatu kRzNaH-
   vṛṣṇivaṃśapradīpaḥ /	vRzNi-vaMSa-pradIpaH /
   jayatu jayatu meghaśyāmalaḥ komalāṅgo jayatu jayatu pṛthvībhāranāśo	jayatu jayatu meGa-SyAmalaH komala-aFgaH jayatu jayatu pRTvI-BAra-nASaH-
   mukundaḥ // KMuk_2 //	mukundaH // KMuc-_2 //
   mukunda mūrdhnā praṇipatya yāce bhavantamekāntamiyantamartham /	mukunda mUrDnA praNipatya yAce Bavantam-ekAntam-iyantam-arTam /
   avismṛtistvaccaraṇāravinde bhave bhave me 'sti bhavatprasādāt // KMuk_3 //	avismRtiH-tvad-caraNa-aravinde Bave Bave me asti Bavat-prasAdAt // KMuc-_3 //
   śrīmukundapadāmbhojamadhunaḥ paramādbhutam /	SrI-mukunda-pada-amBoja-maDunaH parama-adButam /
   yatpāyino na muhyanti muhyanti yadapāyinaḥ // KMuk_4 //	yat-pAyinaH na muhyanti muhyanti yat-apAyinaH // KMuc-_4 //
   nāhaṃ vande tava caraṇayordvandvamadvandvahetoḥ kumbhīpākaṃ gurumapi hare	na-aham vande tava caraNayoH-dvandvam-advandvahetoH kumBIpAkam gurum-api hare
   nārakaṃ nāpanetum /	nArakam na-apanetum /
   ramyā rāmā mṛdutanulatā nandane nāpi rantuṃ bhāve bhāve hṛdayabhavane	ramyA rAmAH mRdu-tanu-latA nandane na-api rantum BAve BAve hRdaya-Bavane
   bhāvaye 'haṃ bhavantam // KMuk_5 //	BAvaye aham Bavantam // KMuc-_5 //
   nāsthā dharme na vasunicaye naiva kāmopabhoge yadbhāvyaṃ tadbhavatu	na-AsTA Darme na vasu-nicaye na-eva kAma-upaBoge yat-BAvyam tat-Bavatu
   bhagavanpūrvakarmānurūpam /	Bagavan-pUrva-karma-anurUpam /
   etatprārthyaṃ mama bahumataṃ janmajanmāntare 'pi tvatpādāmbhoruhayugagatā	etat-prArTyam mama bahu-matam janma-janma-antare api tvad-pAda-amBoruha-yuga-gatA
   niścalā bhaktirastu // KMuk_6 //	niScalAH BaktiH-aH-tu // KMuc-_6 //
   divi vā bhuvi vā mamāstu vāso narake vā narakāntake prakāmam /	divi vA Buvi vA mama-astu vAsaH narake vA naraka-antake prakAmam /
   avadhīritaśāradāravindau caraṇau te maraṇe 'pi cintayāmi // KMuk_7 //	avaDIrita-SArada-aravindO caraNO te maraNe api cintayAmi // KMuc-_7 //
   sarasijanayane saśaṅkhacakre murabhidi mā virameha citta rantum /	sarasija-nayane sa-SaFKa-cakre muraBidi mA virama-iha citta rantum /
   sukhakaramaparaṃ na jātu jāne haricaraṇasmaraṇāmṛtena tulyam // KMuk_8 //	suKa-karam-aparam na jAtu jAne hari-caraNa-smaraNa-amRtena tulyam // KMuc-_8 //
   mā bhairmandamano vicintya bahudhā yāmīściraṃ yātanā nāmī naḥ prabhavanti	mA BEH-manda-manaH vicintya bahuDA yAmIH-ciram yAtanA nAmI naH praBavanti
   pāparipavaḥ svāmī nanu śrīdharaḥ /	pApa-ripavaH svAmI nanu SrIDaraH /
   ālasyaṃ vyapanīya bhaktisulabhaṃ dhyāyasva nārāyaṇaṃ lokasya	Alasyam vyapanIya Bakti-sulaBam DyAyasva nArAyaNam lokasya
   vyasanāpanodanakaro dāsasya kiṃ na kṣamaḥ // KMuk_9 //	vyasana-apanodana-karaH dAsasya kim na kzamaH // KMuc-_9 //
   bhavajaladhimagādhaṃ dustaraṃ nistareyaṃ kathamahamiti ceto mā sma gāḥ	Bava-jalaDimagADam dustaram nistareyam kaTam-aham-iti cetaH mA sma gAH
   kātaratvam /	kAtara-tvam /
   sarasijadṛśi deve tāvakī bhaktirekā narakabhidi niṣaṇṇā tārayiṣyatyavaśyam	sarasija-dRSi deve tAvakI BaktiH-ekA naraka-Bidi nizaNNA tArayizyati-avaSyam
   // KMuk_10 //	// KMuc-_10 //
   tṛṣṇātoye madanapavanoddhūtamohormimāle dārāvarte	tRzNA-toye madana-pavana-udDUta-moha-Urmi-mAle dAra-Avarte
   sahajatanayagrāhasaṃghākule ca /	sahaja-tanaya-grAha-saMGa-Akule ca /
   saṃsārākhye mahati jaladhau majjatāṃ nastridhāmanpādāmbhoje varada bhavato	saMsAra-AKye mahati jalaDO majjatAm naH-triDAman-pAda-amBoje vara-da BavataH-
   bhaktināve prasīda // KMuk_11 //	Bakti-nAve prasIda // KMuc-_11 //
   pṛthvīreṇuraṇuḥ payāṃsi kaṇikāḥ phalguḥ sphuliṅgo laghustejo niḥśvasanaṃ	pRTvI-reNuH-aNuH payAMsi kaNikAH PalguH sPuliFgaH laGuH-tejaH niHSvasanam
   maruttanutaraṃ randhraṃ susūkṣmaṃ nabhaḥ /	marut-tanutaram ranDram su-sUkzmam naBaH /
   kṣudrā rudrapitāmahaprabhṛtayaḥ kīṭāḥ samastāḥ surā dṛṣṭe yatra sa tāvako	kzudrAH rudra-pitAmaha-praBRtayaH kIwAH samastAH surAH dRzwe yatra sa tAvakaH-
   vijayate bhūmāvadhūtāvadhiḥ // KMuk_12 //	vijayate BUma-avaDUta-avaDiH // KMuc-_12 //
   āmnāyābhyasanānyaraṇyaruditaṃ kṛcchravratānyanvahaṃ medaśchedapadāni	AmnAya-aByasanAni-araNya-ruditam kRcCra-vratAni-anvaham medaH-Ceda-padAni
   pūrtavidhayaḥ sarve hutaṃ bhasmani /	pUrta-viDayaH sarve hutam Basmani /
   tīrthānāmavagāhanāni ca gajasnānaṃ vinā yatpadadvandvāmbhoruhasaṃstutiṃ	tIrTAnAm-avagAhanAni ca gaja-snAnam vinA yat-pada-dvandva-amBoruha-saMstutim
   vijayate devaḥ sa nārāyaṇaḥ // KMuk_13 //	vijayate devaH sa nArAyaNaH // KMuc-_13 //
   ānanda govinda mukunda rāma nārāyaṇānanta nirāmayeti /	Ananda govinda mukunda rAma nArAyaNa-ananta nirAmaya-iti /
   vaktuṃ samartho 'pi na vakti kaścidaho janānāṃ vyasanāni mokṣe // KMuk_14	vaktum samarTaH api na vakti kaScid-aho janAnAm vyasanAni mokze // KMuc-_14
   kṣīrasāgarataraṅgaśīkarāsāratārakitacārumūrtaye /	kzIrasAgara-taraFga-SIkara-AsAra-tArakita-cAru-mUrtaye /
   bhogibhogaśayanīyaśāyine mādhavāya madhuvidviṣe namaḥ // KMuk_15 //	Bogi-Boga-SayanIya-SAyine mADavAya maDu-vidvize namaH // KMuc-_15 //
   vātsalyādabhayapradānasamayādārtārtinirvāpaṇādaudāryādaghaśoṣaṇādagaṇitaśreyaḥpadaprāpaṇāt	vAtsalyAt-aBaya-pradAna-samayAt-Arta-Arti-nirvApaNa-At-OdAryAt-aGa-SozaNAt-agaNita-SreyaH-pada-prApaNAt
   sevyaḥ śrīpatireva sarvajagatāmekāntataḥ sākṣiṇaḥ prahlādaśca vibhīṣaṇaśca	sevyaH SrIpatiH-eva sarva-jagatAm-ekAntataH sAkziNaH prahlAdaH-ca viBIzaNaH-ca
   karirāṭ pāñcālyahalyā dhruvaḥ // KMuk_16 //	kari-rAj pAQcAlI-ahalyAH DruvaH // KMuc-_16 //
   nāthe śrīpuruṣottame trijagatāmekādhipe cetasā sevye svasya padasya dātari	nATe SrI-puruzottame trijagatAm-eka-aDipe cetasA sevye svasya padasya dAtari
   pare nārāyaṇe tiṣṭhati /	pare nArAyaNe tizWati /
   yaṃ kaṃcitpuruṣādhamaṃ katipayagrāmeśamalpādarthadaṃ sevāyai mṛgayāmahe	yam kaMcid-puruza-aDamam katipaya-grAma-ISam-alpAt-arTa-dam sevAyE mRgayAmahe
   naramaho mūḍhā varākā vayam // KMuk_17 //	naram-aho mUXAH varAkAH vayam // KMuc-_17 //
   bho lokāḥ śṛṇuta prasūtimaraṇavyādheścikitsāmimāṃ yogajñāḥ samudāharanti	Bo lokAH SRNuta prasUti-maraNa-vyADeH-cikitsAm-imAm yoga-jQAH samudAharanti
   munayo yāṃ yājñavalkyādayaḥ /	munayaH yAm yAjQavalkya-AdayaH /
   antarjyotirameyamekamamṛtaṃ kṛṣṇākhyamāpīyatāṃ yatpītaṃ paramauṣadhaṃ	antar-jyotiH-ameyam-ekam-amRtam kRzNa-AKyam-ApIyatAm yat-pItam parama-OzaDam
   vitanute nirvāṇamātyantikam // KMuk_18 //	vitanute nirvANam-Atyantikam // KMuc-_18 //
   baddhenāñjalinā natena śirasā gātraiḥ saromodgamaiḥ kaṇṭhena	badDena-aQjalinA natena SirasA gAtrEH sa-roma-udgamEH kaNWena
   savaragadgadena nayanenodgīrṇabāṣpāmbunā /	sa-vara-gadgadena nayanena-udgIrNa-bAzpa-ambunA /
   nityaṃ tvaccaraṇāravindayugaladhyānāmṛtāsvādināmasmākaṃ sarasīruhākṣa	nityam tvad-caraNa-aravinda-yugala-DyAna-amRta-AsvAdinAm-asmAkam sarasIruha-akza
   satataṃ saṃpadyatāṃ jīvitam // KMuk_19 //	satatam saMpadyatAm jIvitam // KMuc-_19 //
   tattvaṃ bruvāṇāni paraṃ parasmādaho kṣarantīva sudhāṃ padāni /	tattvam bruvANAni param parasmAt-aho kzaranti-iva suDAm padAni /
   āvartaya prāñjalirasmi jihve nāmāni nārāyaṇagocarāṇi // KMuk_20 //	Avartaya prAQjaliH-asmi jihve nAmAni nArAyaNa-gocarANi // KMuc-_20 //
   idaṃ śarīraṃ pariṇāmapeśalaṃ patatyavaśyaṃ ślathasaṃdhi jarjaram /	idam SarIram pariNAma-peSalam patati-avaSyam SlaTa-saMDi jarjaram /
   kimauṣadhaiḥ kliśyasi mūḍha durmate nirāmayaṃ kṛṣṇarasāyanaṃ piba //	kim-OzaDEH kliSyasi mUXa durmate nirAmayam kRzNa-rasAyanam piba //
   KMuk_21 //	KMuc-_21 //
   śrīmannāma procya nārāyaṇākhyaṃ yena prāptā vāñchitaṃ pāpino 'pi /	SrImat-nAma procya nArAyaNa-AKyam yena prAptAH vAQCitam pApinaH api /
   hā naḥ pūrvaṃ vākpravṛttā na tasmiṃstena prāptaṃ garbhavāsādiduḥkham //	hA naH pUrvam vAc-pravRttAH na tasmin=-tena prAptam garBa-vAsa-Adi-duHKam //
   KMuk_22 //	KMuc-_22 //
   mā drākṣaṃ kṣīṇapuṇyānkṣaṇamapi bhavato bhaktihīnānpadābje mā śrauṣaṃ	mA drAkzam kzINa-puNyAn-kzaNam-api BavataH Bakti-hInAn-pada-abje mA SrOzam
   śravyabaddhaṃ tava caritamapāsyānyadākhyānajātam /	Sravya-badDam tava caritam-apAsya-anyat-AKyAna-jAtam /
   mā sprākṣaṃ mādhava tvāmapi bhuvanapate cetasāpahnuvānaṃ mā bhūvaṃ	mA sprAkzam mADava tvAm-api Buvana-pate cetasA-apahnuvAnam mA BUvam
   tvatsaparyāvyatikararahito janmajanmāntare 'pi // KMuk_23 //	tvad-saparyA-vyatikara-rahitaH janma-janma-antare api // KMuc-_23 //
   madana parihara sthitiṃ madīye manasi mukundapadāravindadhāmni /	madana parihara sTitim madIye manasi mukunda-pada-aravinda-DAmni /
   haranayanakṛśānunā kṛśo 'si smarasi na cakraparākramaṃ murāreḥ // KMuk_24	hara-nayana-kRSAnunA kRSaH asi smarasi na cakra-parAkramam murAreH // KMuc-_24
   dārā vārākaravarasutā te 'ṅgajo 'yaṃ viriñcaḥ stotā vedastava suragaṇo	dArAH vArAkara-vara-sutA te aFga-jaH ayam viriQcaH stotA vedaH-tava sura-gaNaH-
   bhṛtyavargaḥ prasādaḥ /	BRtya-vargaH prasAdaH /
   muktirmadhye jagadavikalaṃ tāvake devakī te mātā mittraṃ	muktiH-maDye jagat-avikalam tAvake devakI te mAtA mittram
   balaripusutastattvato 'nyanna jāne // KMuk_25 //	bala-ripu-sutaH-tattvataH anyat-na jAne // KMuc-_25 //
   jihve kīrtaya keśavaṃ muraripuṃ ceto bhaja śrīdharaṃ pāṇidvandva	jihve kIrtaya keSavam mura-ripum cetaH Baja SrIDaram pANi-dvandva
   samarcayācyutakathāṃ śrotradvaya tvaṃ śruṇu /	samarcaya-acyuta-kaTAm Srotra-dvaya tvam SruNu /
   kṛṣṇaṃ lokaya locanadvaya harergacchāṅghriyugmālayaṃ jighra ghrāṇa	kRzNam lokaya locana-dvaya hareH-gacCa-aFGri-yugma-Alayam jiGra GrANa
   mukundapādatulasīṃ murdhannamādhokṣajam // KMuk_26 //	mukunda-pAda-tulasIm murDannam-ADokzajam // KMuc-_26 //
   yatkṛṣṇapraṇipātadhūlidhavalaṃ tadvai śiraḥ syācchubhaṃ te netre	yat-kRzNa-praNipAta-DUli-Davalam tat-vE SiraH syAt-SuBam te netre
   tamasojjhite surucire yābhyāṃ harirdṛśyate /	tamasA-ujJite surucire yAByAm hariH-dRSyate /
   sā buddhirniyamairyamaiśca vimalā yā mādhavadhyāyinī sā jihvāmṛtavarṣiṇī	sA budDiH-niyamEH-yamEH-ca vimalA yA mADava-DyAyinI sA jihvA-amRta-varziNI
   pratipadaṃ yā stauti nārāyaṇam // KMuk_27 //	pratipadam yA stOti nArAyaNam // KMuc-_27 //
   bhaktadveṣibhujaṃgagāruḍamaṇistrailokyarakṣāmaṇirgopīlocanacātakāmbudamaṇiḥ	Bakta-dvezi-BujaMga-gAruxa-maNiH-trElokya-rakzA-maNiH-gopI-locana-cAtaka-ambuda-maNiH
   saundaryamudrāmaṇiḥ /	sOndaryam-udrA-maNiH /
   śrīkāntāmaṇirukmiṇīghanakucadvandvaikabhūṣāmaṇiḥ śreyo	SrI-kAntAmaNi-rukmiNI-Gana-kuca-dvandva-eka-BUzAmaNiH SreyaH-
   dhyeyaśikhāmṇirdiśatu no gopālacūḍāmaṇiḥ // KMuk_28 //	Dyeya-SiKAmNiH-diSatu naH gopAla-cUxAmaNiH // KMuc-_28 //
   śatrucchedaikamantraṃ sakalamupaniṣadvākyasaṃpūjyamantraṃ	Satru=-Ceda-eka-mantram sakalam-upanizad-vAkya-saMpUjya-mantram
   saṃsārottāramantraṃ samuditamanasāṃ saṅganiryāṇamantram /	saMsAra-uttAra-mantram samudita-manasAm saFga-niryANa-mantram /
   sarvaiśvaryaikamantraṃ vyasanabhujagasaṃdaṣṭasaṃtrāṇamantraṃ jihve	sarva-ESvarya-eka-mantram vyasana-Bujaga-saMdazwa-saMtrANa-mantram jihve
   śrīkṛṣṇamantraṃ japa japa satataṃ janmasāphalyamantram // KMuk_29 //	SrI-kRzNa-mantram japa japa satatam janma-sAPalya-mantram // KMuc-_29 //
   vyāmohoddalanauṣadhaṃ munimanovṛttipravṛttyauṣadhaṃ	vyAmoha-uddalana-OzaDam muni-manaH-vRtti-pravRtti-OzaDam
   daityānarthakarauṣadhaṃ trijagatāṃ saṃjīvanaikauṣadham /	dEtya-anarTa-kara-OzaDam trijagatAm saMjIvana-eka-OzaDam /
   bhaktārtipraśamauṣadhaṃ bhavabhayapradhvaṃsi divyauṣadhaṃ	Bakta-Arti-praSama-OzaDam Bava-Baya-praDvaMsi divyOzaDam
   śreyaḥprāptikarauṣadhaṃ piba manaḥ śrīkṛṣṇanāmauṣadham // KMuk_30 //	SreyaH-prApti-kara-OzaDam piba manaH SrI-kRzNa-nAma-OzaDam // KMuc-_30 //
   āścaryametaddhi manuṣyaloke sudhāṃ parityajya viṣaṃ pibanti /	AScaryam-etat-hi manuzya-loke suDAm parityajya vizam pibanti /
   nāmāni nārāyaṇagocarāṇi tyaktvānyavācaḥ kuhakāḥ paṭhanti // KMuk_31 //	nAmAni nArAyaNa-gocarANi tyaktvA-anya-vAcaH kuhakAH paWanti // KMuc-_31 //
   lāṭīnetrapuṭīpayodharaghaṭīrevātaṭīduṣkuṭīpāṭīradrumavarṇanena	lAwI-netra-puwI-payoDara-GawI-revA-tawI-duzkuwI-pAwIra-druma-varNanena
   kavibhirmūḍhairdinaṃ nīyate /	kaviBiH-mUXEH-dinam nIyate /
   govindeti janārdaneti jagatāṃ nātheti kṛṣṇeti ca vyāhāraiḥ	govinda-iti janArdanA-iti jagatAm nATa-iti kRzNa-iti ca vyAhArEH
   samayastadekamanasāṃ puṃsāmatikrāmati // KMuk_32 //	samayaH-tad-eka-manasAm puMsAm-atikrAmati // KMuc-_32 //
   ayācyamakreyamayātayāmamapācyamakṣayyamadurbharaṃ me /	ayAcyam-akreyam-ayAtayAmam-apAcyam-akzayyam-adurBaram me /
   astyeva pātheyamitaḥ prayāṇe śrīkṛṣṇanāmamṛtabhāgadheyam // KMuk_33 //	asti-eva pATeya-m-itas prayANe SrI-kRzNa-nAma-mRta-BAgaDeyam // KMuc-_33 //
   yasya priyau śrutadharau kavilokagītau mittre dvijanmaparivāraśivāvabhūtām	yasya priyO SrutaDarO kavi-loka-gItO mittre dvijanma-parivAra-SivOvaBUtAm
   tenāmbujākṣacaraṇāmbujaṣaṭpadena rājñā kṛtā stutiriyaṃ kulaśekhareṇa //	tena-ambuja-akza-caraNa-ambuja-zawpadena rAjQA kRtA stutiH-iyam kula-SeKareNa //
   KMuk_34 //	KMuc-_34 //
   iti śrīkulaśekharanṛpativiracitā mukundamālā samāptā /	iti SrI-kula-SeKara-nRpati-viracitA mukunda-mAlA samAptAH /
