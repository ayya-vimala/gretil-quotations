   (Vaidya 117)	(VEdyaH 117)
   Pratītyasamutpādādivibhaṅganirdeśasūtram |	PratIti-asamutpAda-Adi-viBaFga-nirdeSa-sUtram |
   evaṃ mayā śrutam | ekasmin samaye bhagavān śrāvastyāṃ viharati sma	evam mayA Srutam | ekasmin samaye BagavAn SrAvastyAm viharati sma
   jetavane anāthapiṇḍadasyārāme mahatā bhikṣusaṃghena	jetavane anATapiNxadasya-ArAme mahatA Bikzu-saMGena
   sārdhamardhatrayodaśabhirbhikṣuśataiḥ | tatra bhagavānāmantrayate sma -	sArDam-arDa-trayodaSaBiH-Bikzu-SatEH | tatra BagavAn-Amantrayate sma -
   pratītyasamutpādasya vo bhikṣavaḥ ādiṃ vo deśayiṣyāmi vibhaṅgaṃ ca |	pratItyasamutpAdasya vaH BikzavaH Adim vaH deSayizyAmi viBaFgam ca |
   tacchṛṇuta, sādhu ca suṣṭhu ca manasikuruta, bhāṣiṣye -	tat-SRNuta, sADu ca suzWu ca manasi-kuruta, BAzizye -
   pratītyasamutpādasya ādiḥ katamaḥ? yaduta asmin sati idaṃ bhavati,	pratItyasamutpAdasya AdiH katamaH? yat-uta asmin sati idam Bavati,
   asyotpādādidamutpadyate | yaduta avidyāpratyayāḥ saṃskārāḥ |	asya-utpAdAt-idam-utpadyate | yat-uta avidyA-pratyayAH saMskArAH |
   saṃskārapratyayaṃ vijñānam | vijñānapratyayaṃ nāmarūpam |	saMskAra-pratyayam vijQAnam | vijQAna-pratyayam nAma-rUpam |
   nāmarūpapratyayaṃ ṣaḍāyatanam | ṣaḍāyatanapratyayaḥ sparśaḥ |	nAma-rUpa-pratyayam zaz-Ayatanam | zaz-Ayatana-pratyayaH sparSaH |
   sparśapratyayā vedanā | vedanāpratyayā tṛṣṇā | tṛṣṇāpratyayamupādānam |	sparSa-pratyayAH vedanA | vedanA-pratyayA tRzNA | tRzNA-pratyayam-upAdAnam |
   upādānapratyayo bhavaḥ | bhavapratyayā jātiḥ | jātipratyayā	upAdAna-pratyayaH BavaH | Bava-pratyayA jAtiH | jAti-pratyayA
   jarāmaraṇaśokaparidevaduḥkhadaurmanasyopāyāsāḥ saṃbhavanti | evamasya	jarA-maraNa-Soka-parideva-duHKa-dOrmanasya-upAyAsAH saMBavanti | evam-asya
   kevalasya mahato duḥkhaskandhasya samudayo bhavati | ayamucyate	kevalasya mahataH duHKa-skanDasya samudayaH Bavati | ayam-ucyate
   pratītyasamutpādasyādiḥ ||	pratItyasamutpAdasya-AdiH ||
   vibhaṅgaḥ katamaḥ? avidyāpratyayāḥ saṃskārāḥ ityavidyā katamā? yat	viBaFgaH katamaH? avidyA-pratyayAH saMskArAH iti-avidyA katamA? yat-
   pūrvānte 'jñānam, aparānte 'jñānam, pūrvāntāparānte 'jñānam,	pUrva-ante ajQAnam, apara-ante ajQAnam, pUrva-anta-apara-ante ajQAnam,
   adhyātmajñānam, bahirdhājñānam, adhyātmabahirdhājñānam, karmaṇyajñānam,	aDyAtma-jQAnam, bahirDAjQAnam, aDyAtma-bahirDa-ajQAnam, karmaNi-ajQAnam,
   vipāke 'jñānam, karmavipāke 'jñānam, buddhe 'jñānam, dharme 'jñānam,	vipAke ajQAnam, karma-vipAke ajQAnam, budDe ajQAnam, Darme ajQAnam,
   saṃghe 'jñānam, duḥkhe 'jñānam, samudaye 'jñānam, nirodhe 'jñānam, mārge	saMGe ajQAnam, duHKe ajQAnam, samudaye ajQAnam, niroDe ajQAnam, mArge
   'jñānam, hetāvajñānam, hetusamutpanneṣu dharmeṣvajñānam, kuśalākuśaleṣu	ajQAnam, heta-a=-ajQAnam, hetu-samutpannezu Darmezu-ajQAnam, kuSala-akuSalezu
   sāvadyānavadyeṣu sevitavyāsevitavyeṣu	sAvadyAnavadyezu sevita-vyAsevitavyezu
   hīnapraṇītakṛṣṇaśuklasapratibhāgapratītyasamutpanneṣu dharmeṣvajñānam,	hIna-praNIta-kRzNa-Sukla-sapratiBAga-pratIti-asamutpannezu Darmezu-ajQAnam,
   ṣaṭsu vā punaḥ sparśāyataneṣu yathābhūta(tā?)saṃprativedhaḥ iti | yadatra	zawsu vA punar sparSa-Ayatanezu yaTABUta(tA?)-saMprativeDaH iti | yat-atra
   tatra yathābhūtasyājñānam, adarśanam, anabhisamayaḥ, tamaḥ, saṃmohaḥ,	tatra yaTABUtasya-ajQAnam, adarSanam, anaBisamayaH, tamaH, saMmohaH,
   avidyāndhakāram, iyamucyate 'vidyā ||	avidyA-anDakAram, iyam-ucyate avidyA ||
   avidyāpratyayāḥ saṃskārāḥ katame? trayaḥ saṃskārāḥ - kāyasaṃskārāḥ	avidyA-pratyayAH saMskArAH katame? trayaH saMskArAH  kAya-saMskArAH
   vāksaṃskārāḥ manaḥsaṃskārā iti ||	vAc-saMskArAH manaH-saMskArAH iti ||
   saṃskārapratyayaṃ vijñānamiti vijñānaṃ katamat? ṣaḍ vijñānakāyāḥ -	saMskAra-pratyayam vijQAnam-iti vijQAnam katamat? zaw vijQAna-kAyAH -
   cakṣurvijñānaṃ śrotraghrāṇajihvākāyamanovijñānam ||	cakzuH-vijQAnam Srotra-GrANa-jihvA-kAya-manaH-vijQAnam ||
   vijñānapratyayaṃ nāmarūpamiti nāma katamat? catvāra arūpiṇaḥ skandhāḥ |	vijQAna-pratyayam nAma-rUpam-iti nAma katamat? catvAra arUpiNaH skanDAH |
   katame catvāraḥ? vedanāskandhaḥ saṃjñāskandhaḥ saṃskāraskandhaḥ	katame catvAraH? vedanA-skanDaH saMjQA-skanDaH saMskAra-skanDaH
   vijñānaskandhaḥ | rūpaṃ katamat? yat kiṃcidrūpam, sarvaṃ tat catvāri	vijQAna-skanDaH | rUpam katamat? yat kiMcid-rUpam, sarvam tat catvAri
   mahābhūtāni | catvāri ca mahābhūtānyupādāya itīdaṃ ca nāma,	mahABUtAni | catvAri ca mahABUtAni-upAdAya iti-idam ca nAma,
   tadaikadhyamabhisaṃkṣipya nāmarūpamityucyate ||	tat-EkaDyam-aBisaMkzipya nAma-rUpam-iti-ucyate ||
   nāmarūpapratyayaṃ ṣaḍāyatanamiti ṣaḍāyatanaṃ katamat?	nAma-rUpa-pratyayam zaz-Ayatanam-iti zaz-Ayatanam katamat?
   ṣaḍādhyātmikānyāyatanāni | cakṣurādhyātmikamāyatanaṃ	zaz-ADyAtmikAni-AyatanAni | cakzuH-ADyAtmikam-Ayatanam
   śrotaghrāṇajihvākāyamanaādhyātmikamāyatanam ||	Srota-GrANa-jihvA-kAya-manaA-DyAtmikam-Ayatanam ||
   ṣaḍāyatanapratyayaḥ sparśa iti sparśaḥ katamaḥ? ṣaṭ sparśakāyāḥ |	zaz-Ayatana-pratyayaH sparSaH iti sparSaH katamaH? zaw sparSakAyAH |
   cakṣuḥsaṃsparśaḥ śrotraghrāṇajihvākāyamanaḥsaṃsparśaḥ ||	cakzuH-saMsparSaH Srotra-GrANa-jihvA-kAya-manaH-saMsparSaH ||
   (Psvibh, Vaidya 118) sparśapratyayā vedaneti vedanā katamā? tisro vedanāḥ	(PsviB, VEdyaH 118) sparSa-pratyayAH vedanA-iti vedanA katamA? tisraH vedanAH
   | sukhā duḥkhā aduḥkhāsukhā ca ||	| suKA duHKAH aduHKa-asuKA ca ||
   vedanāpratyayā tṛṣṇeti tṛṣṇā katamā? tisrastṛṣṇāḥ | kāmatṛṣṇā rūpatṛṣṇā	vedanA-pratyayA tRzNA-iti tRzNA katamA? tisraH-tRzNAH | kAma-tRzNA rUpa-tRzNA
   arūpyatṛṣṇā ca ||	arUpya-tRzNA ca ||
   tṛṣṇāpratyayamupādānamiti upādānaṃ katamat? catvāryupādānāni | kāmopādānaṃ	tRzNA-pratyayam-upAdAnam-iti upAdAnam katamat? catvAri-upAdAnAni | kAma-upAdAnam
   dṛṣṭyupādānaṃ śīlavratopādānamātmavādopādānam ||	dRzwi-upAdAnam SIla-vrata-upAdAnam-Atma-vAda-upAdAnam ||
   upādānapratyayo bhava iti bhavaḥ katamaḥ? trayo bhavāḥ | kāmabhavaḥ	upAdAna-pratyayaH BavaH iti BavaH katamaH? trayaH BavAH | kAma-BavaH
   rūpabhavaḥ arūpyabhavaḥ ||	rUpa-BavaH arUpya-BavaH ||
   bhavapratyayā jātiriti jātiḥ katamā? yā teṣāṃ teṣāṃ sattvānāṃ	Bava-pratyayA jAtiH-iti jAtiH katamA? yA tezAm tezAm sattvAnAm
   tasmiṃstasmin sattvanikāye jātiḥ saṃjātiravakrāntirabhirvṛttiḥ	tasmin=-tasmin sattva-nikAye jAtiH saMjAtiH-avakrAntiH-aBiH-vRttiH
   prādurbhāvaḥ skandhapratilambho dhātupratilambhaḥ āyatanapratilambhaḥ	prAdurBAvaH skanDa-pratilamBaH DAtu-pratilamBaH Ayatana-pratilamBaH
   skandhānāmabhinirvṛttiḥ jīvitendriyasya prādurbhāvaḥ ||	skanDAnAm-aBinirvRttiH jIvita-indriyasya prAdurBAvaH ||
   jātipratyayaṃ jarāmaraṇamiti jarā katamā? yattat khālatyaṃ pālityaṃ	jAti-pratyayam jarA-maraNam-iti jarA katamA? yat-tat KAlatyam pAlityam
   valīpracuratā jīrṇatā bhugnatā kubjagopānasīvaṅkatā tilakālakācitagātratā	valI-pracura-tA jIrNa-tA Bugna-tA kubja-gopAnasi-ivaFka-tA tila-kAla-kAcita-gAtra-tA
   khuapraśvāsakāyatā purataḥ prāgbhārakāyatā daṇḍaviṣkambhaṇatā dhandhatvaṃ	Kua-praSvAsa-kAya-tA puratas prAgBArakAyatA daNxa-vizkamBaNa-tA DanDa-tvam
   mandatvaḥ hāniḥ parihāṇiḥ indriyāṇāṃ paripākaḥ paribhedaḥ saṃskārāṇāṃ	manda-tvaH hAniH parihANiH indriyANAm paripAkaH pariBedaH saMskArANAm
   purāṇībhāvaḥ jarjarībhāvaḥ | iyamucyate jarā ||	purANIBAvaH jarjarIBAvaH | iyam-ucyate jarA ||
   maraṇaṃ karamat? yā teṣāṃ teṣāṃ sattvānāṃ tasmāttasmāt sattvanikāyāt	maraNam karam-at? yA tezAm tezAm sattvAnAm tasmAt-tasmAt sattva-nikAyAt-
   cyutiḥ cyavanato bhedaḥ antarahāṇiḥ āyuṣo hāṇiḥ uṣmaṇo hāṇiḥ	cyutiH cyavanatas BedaH antarahANiH AyuzaH hANiH uzmaNaH hANiH
   jīvitendriyasya nirodhaḥ skandhānāṃ nikṣepaḥ maraṇaṃ kālakriyā |	jIvita-indriyasya niroDaH skanDAnAm nikzepaH maraNam kAla-kriyA |
   idamucyate maraṇamiti | idaṃ ca maraṇa pūrvikā ca jarā,	idam-ucyate maraNam-iti | idam ca maraNa pUrvikA ca jarA,
   tadubhayamaikadhyamabhisaṃkṣipya jarāmaraṇamityucyate ||	tat-uBayam-EkaDyam-aBisaMkzipya jarA-maraNam-iti-ucyate ||
   ayamucyate pratītyasamutpādasya vibhaṅgaḥ | pratītyasamutpādasyādiṃ vo	ayam-ucyate pratItyasamutpAdasya viBaFgaH | pratItyasamutpAdasya-Adim vaH-
   deśayiṣyāmi iti vibhaṅgaṃ ca iti vo yaduktam, tadetat pratyuktam ||	deSayizyAmi iti viBaFgam ca iti vaH yat-uktam, tat-etat pratyuktam ||
   idamavocadbhagavān | āttamanasaste bhikṣavo bhagavato bhāṣitamabhyanandan	idam-avocat-BagavAn | Atta-manasaH-te BikzavaH BagavataH BAzitam-aByanandan
   pratītyasamutpādādivibhaṅganirdeśasūtraṃ samāptam ||	pratItyasamutpAda-Adi-viBaFga-nirdeSa-sUtram samAptam ||
