   śivopaniṣad	Siva-upanizad-
   kailāsaśikharāsīnam aśeṣāmarapūjitam /	kElAsa-SiKara-AsInam aSeza-amara-pUjitam /
   kālaghnaṃ śrīmahākālam īśvaraṃ jñānapāragam // 1.1 //	kAla-Gnam SrI-mahAkAlam ISvaram jQAna-pAragam // 1.1 //
   saṃpūjya vidhivad bhaktyā ṛṣyātreyaḥ susaṃyataḥ /	saMpUjya viDivat BaktyA RzyAtreyaH su-saMyataH /
   sarvabhūtahitārthāya papracchedaṃ mahāmuniḥ // 1.2 //	sarva-BUta-hita-arTAya papracCa-idam mahA-muniH // 1.2 //
   jñānayogaṃ na vindanti ye narā mandabuddhayaḥ /	jQAna-yogam na vindanti ye narAH manda-budDayaH /
   te mucyante kathaṃ ghorād bhagavan bhavasāgarāt // 1.3 //	te mucyante kaTam GorAt Bagavan Bava-sAgarAt // 1.3 //
   evaṃ pṛṣṭaḥ prasannātmā ṛṣy ātreyeṇa dhīmatā /	evam pRzwaH prasanna-AtmA Rzi AtreyeNa DImatA /
   mandabuddhivimuktyarthaṃ mahākālaḥ prabhāṣate // 1.4 //	manda-budDi-vimukti-arTam mahAkAlaH praBAzate // 1.4 //
   mahādeva uvāca	mahAdevaH uvAca
   purā rudreṇa gaditāḥ śivadharmāḥ sanātanāḥ /	purA rudreNa gaditAH Siva-DarmAH sanAtanAH /
   devyāḥ sarvagaṇānāṃ ca saṃkṣepād granthakoṭibhiḥ // 1.5 //	devyAH sarva-gaNAnAm ca saMkzepAt granTa-kowiBiH // 1.5 //
   āyuḥ prajñāṃ tathā śaktiṃ prasamīkṣya nṝṇām iha /	AyuH prajQAm taTA Saktim prasamIkzya nLNAm iha /
   tāpatrayaprapīḍāṃ ca bhogatṛṣṇāvimohinīm // 1.6 //	tApa-traya-prapIxAm ca Boga-tRzNA-vimohinIm // 1.6 //
   te dharmāḥ skandanandibhyām anyaiś ca munisattamaiḥ /	te DarmAH skanda-nandiByAm anyEH ca muni-sattamEH /
   sāramādāya nirdiṣṭāḥ samyakprakaraṇāntaraiḥ // 1.7 //	sAram-AdAya nirdizwAH samyak-prakaraNa-antarEH // 1.7 //
   sārād api mahāsāraṃ śivopaniṣadaṃ param /	sArAt api mahA-sAram Siva-upanizadam param /
   alpagranthaṃ mahārthaṃ ca pravakṣyāmi jagaddhitam // 1.8 //	alpa-granTam mahA-arTam ca pravakzyAmi jagat-hitam // 1.8 //
   śivaḥ śiva ime śānta- nāma cādyaṃ muhurmuhuḥ /	SivaH SivaH ime SAnta nAma ca-Adyam muhur-muhur /
   uccārayanti tad bhaktyā te śivā nātra saṃśayaḥ // 1.9 //	uccArayanti tat BaktyA te SivA na-atra saMSayaH // 1.9 //
   aśivāḥ pāśasaṃyuktāḥ paśavaḥ sarvacetanāḥ /	aSivAH pASa-saMyuktAH paSavaH sarva-cetanAH /
   yasmād vilakṣaṇās tebhyas tasmād īśaḥ śivaḥ smṛtaḥ // 1.10 //	yasmAt vilakzaNAH teByaH tasmAt ISaH SivaH smRtaH // 1.10 //
   guṇo buddhir ahaṃkāras tanmātrāṇīndriyāni ca /	guNaH budDiH ahaMkAraH tanmAtrANi-indriyAni ca /
   bhūtāni ca caturviṃśad iti pāśāḥ prakīrtitāḥ // 1.11 //	BUtAni ca caturviMSat iti pASAH prakIrtitAH // 1.11 //
   pañcaviṃśakam ajñānaṃ sahajaṃ sarvadehinām /	paQcaviMSakam ajQAnam sahajam sarva-dehinAm /
   pāśājālasya tan mūlaṃ prakṛtiḥ kāraṇāya naḥ // 1.12 //	pASAjAlasya tat mUlam prakRtiH kAraNAya naH // 1.12 //
   satyajñāne nibadhyante puruṣāḥ pāśabandhanaiḥ /	satya-jQAne nibaDyante puruzAH pASa-banDanEH /
   madbhāvāc ca vimucyante jñāninaḥ pāśapañjarāt // 1.13 //	mad-BAvAt ca vimucyante jQAninaH pASa-paQjarAt // 1.13 //
   ṣaḍviṃśakaś ca puruṣaḥ paśur ajñaḥ śivāgame /	zaxviMSakaH ca puruzaH paSuH ajQaH Siva-Agame /
   saptaviṃśa iti proktaḥ śivaḥ sarvajagatpatiḥ // 1.14 //	saptaviMSaH iti proktaH SivaH sarva-jagat-patiH // 1.14 //
   yasmāc chivaḥ susaṃpūrṇaḥ sarvajñaḥ sarvagaḥ prabhuḥ /	yasmAt SivaH su-saMpUrNaH sarvajQaH sarvagaH praBuH /
   tasmāt sa pāśaharitaḥ sa viśuddhaḥ svabhāvataḥ // 1.15 //	tasmAt sa pASa-haritaH sa viSudDaH svaBAvataH // 1.15 //
   paśupāśaparaḥ śāntaḥ paramajñānadeśikaḥ /	paSu-pASa-paraH SAntaH parama-jQAna-deSikaH /
   śivaḥ śivāya bhūtānāṃ taṃ vijñāya vimucyate // 1.16 //	SivaH SivAya BUtAnAm tam vijQAya vimucyate // 1.16 //
   etad eva paraṃ jñānaṃ śiva ity akṣaradvayam /	etat eva param jQAnam SivaH iti akzara-dvayam /
   vicārād yāti vistāraṃ tailabindur ivāmbhasi // 1.17 //	vicArAt yAti vistAram tEla-binduH iva-amBasi // 1.17 //
   sakṛd uccāritaṃ yena śiva ity akṣaradvayam /	sakRt uccAritam yena SivaH iti akzara-dvayam /
   baddhaḥ parikaras tena mokṣopagamanaṃ prati // 1.18 //	badDaH parikaraH tena mokza-upagamanam prati // 1.18 //
   dvyakṣaraḥ śivamantro 'yaṃ śivopaniṣadi smṛtaḥ /	dvi-akzaraH Siva-mantraH ayam Siva-upanizadi smRtaH /
   ekākṣaraḥ punaś cāyam om ity evaṃ vyavasthitaḥ // 1.19 //	eka-akzaraH punar ca-ayam om iti evam vyavasTitaH // 1.19 //
   nāmasaṃkīrtaṇād eva śivasyāśeṣapātakaiḥ /	nAma-saMkIrtaNAt eva Sivasya-aSeza-pAtakEH /
   yataḥ pramucyate kṣipraṃ mantro 'yaṃ dvyakṣaraḥ paraḥ // 1.20 //	yatas pramucyate kzipram mantraH ayam dvi-akzaraH paraH // 1.20 //
   yaḥ śivaṃ śivam ity evaṃ dvyakṣaraṃ mantram abhyaset /	yaH Sivam Sivam iti evam dvi-akzaram mantram aByaset /
   ekākṣaraṃ vā satataṃ sa yāti paramaṃ padam // 1.21 //	eka-akzaram vA satatam sa yAti paramam padam // 1.21 //
   mitrasvajanabandhūnāṃ kuryān nāma śivātmakam /	mitra-sva-jana-banDUnAm kuryAt nAma Siva-Atmakam /
   api tat kīrtanād yāti pāpamuktaḥ śivaṃ puram // 1.22 //	api tat kIrtanAt yAti pApa-muktaH Sivam puram // 1.22 //
   vijñeyaḥ sa śivaḥ śānto naras tadbhāvabhāvitaḥ /	vijQeyaH sa SivaH SAntaH naraH tad-BAva-BAvitaH /
   āste sadā nirudvignaḥ sa dehānte vimucyate // 1.23 //	Aste sadA nirudvignaH sa dehAnte vimucyate // 1.23 //
   hṛdy antaḥkaraṇaṃ jñeyaṃ śivasya āyatanaṃ param /	hRdi antaHkaraNam jQeyam Sivasya Ayatanam param /
   hṛtpadmaṃ vedikā tatra liṅgam oṃkāram iṣyate // 1.24 //	hRd-padmam vedikA tatra liFgam oMkAram izyate // 1.24 //
   puruṣaḥ sthāpako jñeyaḥ satyaṃ saṃmārjanaṃ smṛtam /	puruzaH sTApakaH jQeyaH satyam saMmArjanam smRtam /
   ahiṃsā gomayaṃ proktaṃ śāntiś ca salilaṃ param // 1.25 //	ahiMsA gomayam proktam SAntiH ca salilam param // 1.25 //
   kuryāt saṃmārjanaṃ prājño vairāgyaṃ candanaṃ smṛtam /	kuryAt saMmArjanam prAjQaH vErAgyam candanam smRtam /
   pūjayed dhyānayogena saṃtoṣaiḥ kusumaiḥ sitaiḥ // 1.26 //	pUjayet DyAna-yogena saMtozEH kusumEH sitEH // 1.26 //
   dhūpaś ca guggulur deyaḥ prāṇāyāmasamudbhavaḥ /	DUpaH ca gugguluH deyaH prANAyAma-samudBavaH /
   pratyāhāraś ca naivedyam asteyaṃ ca pradakṣiṇam // 1.27 //	pratyAhAraH ca nEvedyam asteyam ca pradakziNam // 1.27 //
   iti divyopacāraiś ca saṃpūjya paramaṃ śivam /	iti divya-upacArEH ca saMpUjya paramam Sivam /
   japed dhyāyec ca muktyarthaṃ sarvasaṅgavivarjitaḥ // 1.28 //	japet DyAyet ca mukti-arTam sarva-saFga-vivarjitaH // 1.28 //
   jñānayogavinirmuktaḥ karmayogasamāvṛttaḥ /	jQAna-yoga-vinirmuktaH karma-yoga-samAvRttaH /
   mṛtaḥ śivapuraṃ gacchet sa tena śivakarmaṇā // 1.29 //	mRtaH Siva-puram gacCet sa tena Siva-karmaNA // 1.29 //
   tatra bhuktvā mahābhogān pralaye sarvadehinām /	tatra BuktvA mahA-BogAn pralaye sarva-dehinAm /
   śivadharmāc chivajñānaṃ prāpya muktim avāpnuyāt // 1.30 //	Siva-DarmAt Siva-jQAnam prApya muktim avApnuyAt // 1.30 //
   jñānayogena mucyante dehapātād anantaram /	jQAna-yogena mucyante dehapAtAt anantaram /
   bhogān bhuktvā ca mucyante pralaye karmayoginaḥ // 1.31 //	BogAn BuktvA ca mucyante pralaye karma-yoginaH // 1.31 //
   tasmāj jñānavido yogāt tathājñāḥ karmayoginaḥ /	tasmAt jQAna-vidaH yogAt taTA-jQAH karma-yoginaH /
   sarva eva vimucyante ye narāḥ śivam āśritāḥ // 1.32 //	sarve eva vimucyante ye narAH Sivam ASritAH // 1.32 //
   sa bhogaḥ śivavidyārthaṃ yeṣāṃ karmāsti nirmalam /	sa BogaH Siva-vidyA-arTam yezAm karma-asti nirmalam /
   te bhogān prāpya mucyante pralaye śivavidyayā // 1.33 //	te BogAn prApya mucyante pralaye Siva-vidyayA // 1.33 //
   vidyā saṃkīrtanīyā hi yeṣāṃ karma na vidyate /	vidyA saMkIrtanIyAH hi yezAm karma na vidyate /
   te cāvartya vimucyante yāvat karma na tad bhavet // 1.34 //	te ca-Avartya vimucyante yAvat karma na tat Bavet // 1.34 //
   śivajñānavidaṃ tasmāt pūjayed vibhavair gurum /	Siva-jQAna-vidam tasmAt pUjayet viBavEH gurum /
   vidyādānaṃ ca kurvīta bhogamokṣajigīṣayā // 1.35 //	vidyA-dAnam ca kurvIta Boga-mokza-jigIzayA // 1.35 //
   śivayogī śivajñānī śivajāpī tapo'dhikaḥ /	Siva-yogI Siva-jQAnI Siva-jApI tapaH-aDikaH /
   kramaśaḥ karmayogī ca pañcaite muktibhājanāḥ // 1.36 //	kramaSas karma-yogI ca paQca-ete mukti-BAjanAH // 1.36 //
   karmayogasya yan mūlaṃ tad vakṣyāmi samāsataḥ /	karma-yogasya yat mUlam tat vakzyAmi samAsatas /
   liṅgam āyatanaṃ ceti tatra karma pravartate // 1.37 //	liFgam Ayatanam ca-iti tatra karma pravartate // 1.37 //
   // iti śivopaniṣadi muktinirdeśādhyāyaḥ prathamaḥ //	// iti Siva-upanizadi mukti-nirdeSa-aDyAyaH praTamaH //
   atha pūrvasthito liṅge garbhaḥ sa triguṇo bhavet /	aTa pUrva-sTitaH liFge garBaH sa triguNaH Bavet /
   garbhād vāpi vibhāgena sthāpya liṅgaṃ śivālaye // 2.1 //	garBAt vA-api viBAgena sTApya liFgam Siva-Alaye // 2.1 //
   yāval liṅgasya dairghyaṃ syāt tāvad vedyāś ca vistaraḥ /	yAvat liFgasya dErGyam syAt tAvat vedyAH ca vistaraH /
   liṅgatṛtīyabhāgena bhaved vedyāḥ samucchrayaḥ // 2.2 //	liFga-tRtIya-BAgena Bavet vedyAH samucCrayaH // 2.2 //
   bhāgam ekaṃ nyased bhūmau dvitīyaṃ vedimadhyataḥ /	BAgam ekam nyaset BUmO dvitIyam vedi-maDyataH /
   tṛtīyabhāge pūjā svād iti liṅgaṃ tridhā sthitam // 2.3 //	tRtIya-BAge pUjA svAt iti liFgam triDA sTitam // 2.3 //
   bhūmisthaṃ caturaśraṃ svād aṣṭāśraṃ vedimadhyataḥ /	BUmi-sTam caturaSram svAt azwa-ASram vedi-maDyataH /
   pūjārthaṃ vartulaṃ kāryaṃ dairghyāt triguṇavistaram // 2.4 //	pUjA-arTam vartulam kAryam dErGyAt triguNa-vistaram // 2.4 //
   adhobhāge sthitaḥ skandaḥ sthitā devī ca madhyataḥ /	aDoBAge sTitaH skandaH sTitA devI ca maDyatas /
   ūrdhvaṃ rudraḥ kramād vāpi brahmaviṣṇumaheśvarāḥ // 2.5 //	UrDvam rudraH kramAt vA-api brahma-vizNu-maheSvarAH // 2.5 //
   eta eva trayo lokā eta eva trayo guṇāḥ /	ete eva trayaH lokAH ete eva trayaH guNAH /
   eta eva trayo vedā etac cānyat sthitaṃ tridhā // 2.6 //	ete eva trayaH vedAH etat ca-anyat sTitam triDA // 2.6 //
   navahastaḥ smṛto jyeṣṭhaḥ ṣaḍḍhastaś cāpi madhyamaḥ /	nava-hastaH smRtaH jyezWaH zaz-hastaH ca-api maDyamaH /
   vidyāt kanīyas traihastaṃ liṅgamānam idaṃ smṛtam // 2.7 //	vidyAt kanIyaH trEhastam liFgamAnam idam smRtam // 2.7 //
   garbhasyānataḥ pravistāras tadūnaś ca na śasyate /	garBasya-AnataH pravistAraH tad-UnaH ca na Sasyate /
   garbhasyānataḥ pravistārād tadupary api saṃsthitam // 2.8 //	garBasya-AnataH pravistArAt tad-upari api saMsTitam // 2.8 //
   prāsādaṃ kalpayec chrīmān vibhajeta tridhā punaḥ /	prAsAdam kalpayet SrImAn viBajeta triDA punar /
   bhāga eko bhavej jaṅghā dvau bhāgau mañjarī smṛtā // 2.9 //	BAgaH ekaH Bavet jaFGA dvO BAgO maQjarI smRtAH // 2.9 //
   mañjaryā ardhabhāgasthaṃ śukanāsaṃ prakalpayet /	maQjaryAH arDa-BAga-sTam Suka-nAsam prakalpayet /
   garbhād ardhena vistāram āyāmaṃ ca suśobhanam // 2.10 //	garBAt arDena vistAram AyAmam ca su-SoBanam // 2.10 //
   garbhād vāpi tribhāgena śukanāsaṃ prakalpayet /	garBAt vA-api tri-BAgena Suka-nAsam prakalpayet /
   garbhād ardhena vistīrṇā garbhāc ca dviguṇāyatā // 2.11 //	garBAt arDena vistIrNA garBAt ca dviguNa-AyatA // 2.11 //
   jaṅghābhiś ca bhavet kāryā mañjaryaṅgularāśinā /	jaFGABiH ca Bavet kAryA maQjarI-aFgula-rASinA /
   prāsādārdhena vijñeyo maṇḍapas tasya vāmataḥ // 2.12 //	prAsAda-arDena vijQeyaH maNxapaH tasya vAmatas // 2.12 //
   maṇḍapāt pādavistīrṇā jagatī tāvaducchritā /	maNxapAt pAda-vistIrNA jagatI tAvat-ucCritAH /
   prāsādasya pramāṇena jagatyā sārdham aṅgaṇam // 2.13 //	prAsAdasya pramANena jagatyA sArDam aFgaNam // 2.13 //
   prākāraṃ tatsamantāc ca gupurād ālabhūṣitam /	prAkAram tad-samantAt ca gupurAt AlaBUzitam /
   prākārāntaḥ sthitaṃ kāryaṃ vṛṣasthānaṃ samucchritam // 2.14 //	prAkAra-antar sTitam kAryam vRza-sTAnam samucCritam // 2.14 //
   nandīśvaramahākālau dvāraśākhāvyavasthitau /	nandISvara-mahA-kAlO dvAra-SAKA-vyavasTitO /
   prākārād dakṣiṇe kāryaṃ sarvopakaraṇānvitam // 2.15 //	prAkArAt dakziNe kAryam sarva-upakaraNa-anvitam // 2.15 //
   pañcabhaumaṃ tribhaumaṃ vā yogīndrāvasathaṃ mahat /	paQca-BOmam tri-BOmam vA yogi-indra-AvasaTam mahat /
   prākāraguptaṃ tat kāryaṃ maitrasthānasamanvitam // 2.16 //	prAkAra-guptam tat kAryam mEtra-sTAna-samanvitam // 2.16 //
   sthānād daśasamāyuktaṃ bhavyavṛkṣajalānvitam /	sTAnAt daSa-samAyuktam Bavya-vRkza-jala-anvitam /
   tan mahānasam āgneyyāṃ pūrvataḥ sattramaṇḍapam // 2.17 //	tat mahAnasam AgneyyAm pUrvatas sattra-maNxapam // 2.17 //
   sthānaṃ caṇḍeśam aiśānyāṃ puṣpārāmaṃ tathottaram /	sTAnam caNxeSam ESAnyAm puzpa-ArAmam taTA-uttaram /
   koṣṭhāgāraṃ ca vāyavyāṃ vāruṇyāṃ varuṇālayam // 2.18 //	kozWAgAram ca vAyavyAm vAruNyAm varuNAlayam // 2.18 //
   śamīndhanakuśasthānam āyudhānāṃ ca nairṛtam /	SamI-inDana-kuSa-sTAnam AyuDAnAm ca nErRtam /
   sarvalokopakārāya nagarasthaṃ prakalpayet // 2.19 //	sarva-loka-upakArAya nagara-sTam prakalpayet // 2.19 //
   śrīmadāyatanaṃ śambhor yogināṃ vijane vane /	SrImat-Ayatanam SamBoH yoginAm vijane vane /
   śivasyāyatane yāvat sametāḥ paramāṇavaḥ // 2.20 //	Sivasya-Ayatane yAvat sametAH paramANavaH // 2.20 //
   manvantarāṇi tāvanti kartur bhogāḥ śive pure /	manvantarANi tAvanti kartuH BogAH Sive pure /
   mahāpratimaliṅgāni mahānty āyatanāni ca // 2.21 //	mahA-pratima-liFgAni mahAnti AyatanAni ca // 2.21 //
   kṛtvāpnoti mahābhogān ante muktiṃ ca śāśvatīm /	kRtvA-Apnoti mahA-BogAn ante muktim ca SASvatIm /
   liṅgapratiṣṭhāṃ kurvīta yadā tallakṣaṇaṃ kṛtī // 2.22 //	liFga-pratizWAm kurvIta yadA tad-lakzaNam kRtI // 2.22 //
   pañcagavyena saṃśodhya pūjayitvādhivāsayet /	paQcagavyena saMSoDya pUjayitvA-aDivAsayet /
   pālāśodumbarāśvattha- pṛṣadājyatilair yavaiḥ // 2.23 //	pAlASa-udumbara-aSvatTa pRzadAjya-tilEH yavEH // 2.23 //
   agnikāryaṃ prakurvīta dadyāt pūrṇāhutitrayam /	agni-kAryam prakurvIta dadyAt pUrNAhuti-trayam /
   śivasyāṣṭaśataṃ hutvā liṅgamūlaṃ spṛśed budhaḥ // 2.24 //	Sivasya-azwaSatam hutvA liFga-mUlam spRSet buDaH // 2.24 //
   evaṃ madhye 'vasāne tan mūrtimantraiś ca mūrtiṣu /	evam maDye avasAne tat mUrti-mantrEH ca mUrtizu /
   aṣṭau mūrtīśvarāḥ kāryāḥ navamaḥ sthāpakaḥ smṛtaḥ // 2.25 //	azwO mUrti-ISvarAH kAryAH navamaH sTApakaH smRtaH // 2.25 //
   prātaḥ saṃsthāpayel liṅgaṃ mantrais tu navabhiḥ kramāt /	prAtar saMsTApayet liFgam mantrEH tu navaBiH kramAt /
   mahāsnāpanapūjāṃ ca sthāpya liṅgaṃ prapūjayet // 2.26 //	mahA-snApana-pUjAm ca sTApya liFgam prapUjayet // 2.26 //
   guror mūrtidharāṇāṃ ca dadyād uttamadakṣiṇām /	guroH mUrti-DarANAm ca dadyAt uttama-dakziNAm /
   yatīnāṃ ca samastānāṃ dadyān madhyamadakṣiṇām // 2.27 //	yatInAm ca samastAnAm dadyAt maDyama-dakziNAm // 2.27 //
   dīnāndhakṛpaṇebhyaś ca sarvāsām upakalpayet /	dIna-anDa-kRpaNeByaH ca sarvAsAm upakalpayet /
   sarvabhakṣyānnapānādyair aniṣiddhaṃ ca bhojanam // 2.28 //	sarva-Bakzya-anna-pAna-AdyEH anizidDam ca Bojanam // 2.28 //
   kalpayed āgatānāṃ ca bhūtebhyaś ca baliṃ haret /	kalpayet AgatAnAm ca BUteByaH ca balim haret /
   rātrau mātṛgaṇānāṃ ca baliṃ dadyād viśeṣataḥ // 2.29 //	rAtrO mAtR-gaNAnAm ca balim dadyAt viSezataH // 2.29 //
   evaṃ yaḥ sthāpayel liṅgaṃ tasya puṇyaphalaṃ śṛṇu /	evam yaH sTApayet liFgam tasya puNya-Palam SRNu /
   kulatriṃśakam uddhṛtya bhṛtyaiś ca parivāritaḥ // 2.30 //	kula-triMSakam udDRtya BRtyEH ca parivAritaH // 2.30 //
   kalatraputramitrādyaiḥ sahitaḥ sarvabāndhavaiḥ /	kalatra-putra-mitra-AdyEH sahitaH sarva-bAnDavEH /
   vimucya pāpakalilaṃ śivalokaṃ vrajen naraḥ /	vimucya pApa-kalilam Siva-lokam vrajet naraH /
   tatra bhuktvā mahābhogān pralaye muktim āpnuyāt // 2.31 //	tatra BuktvA mahA-BogAn pralaye muktim ApnuyAt // 2.31 //
   // iti śivopaniṣadi liṅgāyatanādhyāyo dvitīyaḥ //	// iti Siva-upanizadi liFga-Ayatana-aDyAyaH dvitIyaH //
   athānyair alpavittaiś ca nṛpaiś ca śivabhāvitaiḥ /	aTa-anyEH alpa-vittEH ca nRpEH ca Siva-BAvitEH /
   śaktitaḥ svāśrame kāryaṃ śivaśāntigṛhadvayam // 3.1 //	Saktitas sva-ASrame kAryam Siva-SAnti-gRha-dvayam // 3.1 //
   gṛhasyeśānadigbhāge kāryam uttarato 'pi vā /	gRhasya-ISAna-digBAge kAryam uttaratas api vA /
   khātvā bhūmiṃ samuddhṛtya śalyān ākoṭya yatnataḥ // 3.2 //	KAtvA BUmim samudDRtya SalyAn Akowya yatnatas // 3.2 //
   śivadevagṛhaṃ kāryam aṣṭahastapramāṇataḥ /	Siva-deva-gRham kAryam azwa-hasta-pramANataH /
   dakṣiṇottaradigbhāge kiṃcic dīrghaṃ prakalpayet // 3.3 //	dakziNa-uttara-diS-BAge kiMcid dIrGam prakalpayet // 3.3 //
   hastamātrapramāṇaṃ ca dṛḍhapaṭṭacatuṣṭayam /	hasta-mAtra-pramANam ca dRXa-pawwa-catuzwayam /
   catuṣkoṇeṣu saṃyojyam arghyapātrādisaṃśrayam // 3.4 //	catuzkoNezu saMyojyam arGya-pAtra-Adi-saMSrayam // 3.4 //
   garbhamadhye prakurvīta śivavediṃ suśobhanām /	garBa-maDye prakurvIta Siva-vedim su-SoBanAm /
   udagarvāk cchritāṃ(?) kiṃcic catuḥśīrṣakasaṃyutām // 3.5 //	udagarvAk cCrita-aM(?) kiMcid catur-SIrzaka-saMyutAm // 3.5 //
   trihastāyām avistārām ṣoḍaśāṅgulam ucchritām /	tri-hastAyAm avistArAm zoxaSa-aFgulam ucCritAm /
   tacchīrṣāṇīva hastārdham āyāmād vistareṇa ca // 3.6 //	tad-SIrzANi-iva hasta-arDam AyAmAt vistareNa ca // 3.6 //
   śivasthaṇḍilam ity etac caturhastaṃ samaṃ śiraḥ /	Siva-sTaNxilam iti etat catur-hastam samam SiraH /
   mūrtinaivedyadīpānāṃ vinyāsārthaṃ prakalpayet // 3.7 //	mUrti-nEvedya-dIpAnAm vinyAsa-arTam prakalpayet // 3.7 //
   śaivaliṅgena kāryaṃ syāt kāryaṃ maṇijapārthivaiḥ /	SEva-liFgena kAryam syAt kAryam maNija-pArTivEH /
   sthaṇḍilārdhe ca kurvanti vedim anyāṃ savartulām // 3.8 //	sTaNxila-arDe ca kurvanti vedim anyAm sa-vartulAm // 3.8 //
   ṣoḍaśāṅgulam utsedhāṃ vistīrṇāṃ dviguṇena ca /	zoxaSa-aFgulam utseDAm vistIrNAm dviguNena ca /
   gṛhe na sthāpayec chailaṃ liṅgaṃ maṇijam arcayet // 3.9 //	gRhe na sTApayet SElam liFgam maNijam arcayet // 3.9 //
   trisaṃdhyaṃ pārthivaṃ vāpi kuryād anyad dinedine /	trisaMDyam pArTivam vA-api kuryAt anyat dinedine /
   sarveṣām eva varṇānāṃ sphāṭikaṃ sarvakāmadam // 3.10 //	sarvezAm eva varNAnAm sPAwikam sarva-kAma-dam // 3.10 //
   sarvadoṣavinirmuktam anyathā doṣam āvahet /	sarva-doza-vinirmuktam anyaTA dozam Avahet /
   āyuṣmān balavāñ śrīmān putravān dhanavān sukhī // 3.11 //	AyuzmAn balavAn SrImAn putravAn DanavAn suKI // 3.11 //
   varam iṣṭaṃ ca labhate liṅgaṃ pārthivam arcayan /	varam izwam ca laBate liFgam pArTivam arcayan /
   tasmād dhi pārthivaṃ liṅgaṃ jñeyaṃ sarvārthasādhakam // 3.12 //	tasmAt Di pArTivam liFgam jQeyam sarva-arTa-sADakam // 3.12 //
   nirdoṣaṃ sulabhaṃ caiva pūjayet satataṃ budhaḥ /	nirdozam sulaBam ca-eva pUjayet satatam buDaH /
   yathā yathā mahāliṅgaṃ pūjā śraddhā yathā yathā // 3.13 //	yaTA yaTA mahA-liFgam pUjA SradDA yaTA yaTA // 3.13 //
   tathā tathā mahat puṇyaṃ vijñeyam anurūpataḥ /	taTA taTA mahat puNyam vijQeyam anurUpatas /
   pratimāliṅgavedīṣu yāvantaḥ paramāṇavaḥ /	pratimA-AliFga-vedIzu yAvantaH paramANavaH /
   tāvatkalpān mahābhogas tatkartāste śive pure // 3.14 //	tAvat-kalpAn mahA-BogaH tad-kartAH-te Sive pure // 3.14 //
   // iti śivopaniṣadi śivagṛhādhyāyas tṛtīyaḥ //	// iti Siva-upanizadi Siva-gRha-aDyAyaH tRtIyaH //
   athaikabhinnāvicchinnaṃ purataḥ śāntimaṇḍapam /	aTa-eka-Binna-avicCinnam puratas SAnti-maNxapam /
   pūrvāparāṣṭahastaṃ syād dvādaśottaradakṣiṇe // 4.1 //	pUrva-apara-azwa-hastam syAt dvAdaSa-uttara-dakziNe // 4.1 //
   tad dvārabhittisaṃbaddhaṃ kapicchukasamāvṛtam /	tat dvAra-Bitti-saMbadDam kapicSuka-samAvRtam /
   paṭadvayaṃ bhavet sthāpya sruvādyāvārahetunā // 4.2 //	pawa-dvayam Bavet sTApya sruva-Adi-AvAra-hetunA // 4.2 //
   dvāraṃ triśākhaṃ vijñeyaṃ navatyaṅgulam ucchritam /	dvAram tri-SAKam vijQeyam navati-aFgulam ucCritam /
   tadardhena ca vistīrṇaṃ satkavāṭaṃ śivālaye // 4.3 //	tad-arDena ca vistIrNam sat-kavAwam Siva-Alaye // 4.3 //
   dīrghaṃ pañcanavatyā ca pañcaśākhāsuśobhitam /	dIrGam paQcanavatyA ca paQca-SAKA-su-SoBitam /
   satkavāṭadvayopetaṃ śrīmad vāhanamaṇṭapam // 4.4 //	sat-kavAwa-dvaya-upetam SrImat vAhana-maNwapam // 4.4 //
   dvāraṃ paścānmukhaṃ jñeyam aśeṣārthaprasādhakam /	dvAram paScAt-muKam jQeyam aSeza-arTa-prasADakam /
   abhāve prāṅmukhaṃ kāryam udagdakṣiṇato na ca // 4.5 //	aBAve prAFmuKam kAryam udak-dakziNatas na ca // 4.5 //
   gavākṣakadvayaṃ kāryam apidhānaṃ suśobhanam /	gavAkzaka-dvayam kAryam apiDAnam su-SoBanam /
   dhūmanirgamanārthāya dakṣiṇottarakuḍyayoḥ // 4.6 //	DUma-nirgamana-arTAya dakziNa-uttara-kuxyayoH // 4.6 //
   āgneyabhāgāt paritaḥ kāryā jālagavākṣakāḥ /	Agneya-BAgAt paritas kAryAH jAlagavAkzakAH /
   ūrdhvastūpikayā yuktā īṣacchidrapidhānayā // 4.7 //	UrDvaH-tUpikayA yuktAH Izat-Cidra-piDAnayA // 4.7 //
   śivāgnihotrakuṇḍaṃ ca vṛttaṃ hastapramāṇataḥ /	Siva-agnihotra-kuNxam ca vRttam hasta-pramANataH /
   caturaśravedi(kā) śrīman mekhalātrayabhūṣitam // 4.8 //	caturaSravedi(kA) SrImat meKalA-traya-BUzitam // 4.8 //
   kuḍyaṃ dvihastavistīṛṇaṃ pañcahastasamucchritam /	kuxyam dvi-hasta-vistIRNam paQca-hasta-samucCritam /
   śivāgnihotraśaraṇaṃ kartavyam atiśobhanam // 4.9 //	Siva-agnihotra-SaraNam kartavyam ati-SoBanam // 4.9 //
   jagatīstambhapaṭṭādyaṃ saptasaṃkhyaṃ ca kalpayet /	jagatI-stamBa-pawwa-Adyam sapta-saMKyam ca kalpayet /
   bandhayogavinirmuktaṃ tulyasthānapadāntaram // 4.10 //	banDa-yoga-vinirmuktam tulya-sTAna-pada-antaram // 4.10 //
   aiṣṭakaṃ kalpayed yatnāc chivāgnyāyatanaṃ mahat /	Ezwakam kalpayet yatnAt Siva-agni-Ayatanam mahat /
   catuḥpregīvakopetam(?) ekapregīvakena vā(?) // 4.11 //	catur-pregIvaka-upetam(?) eka-pregIvakena vA(?) // 4.11 //
   sudhāpraliptaṃ kartavyaṃ pañcāṇḍakabibhūṣitam /	suDA-praliptam kartavyam paQca-aNxaka-biBUzitam /
   śivāgnihotraśaraṇaṃ caturaṇḍakasaṃyutam // 4.12 //	Siva-agnihotra-SaraNam caturaNxaka-saMyutam // 4.12 //
   bahis tad eva jagatī trihastā vā sukuṭṭimā /	bahis tat eva jagatI tri-hastA vA su-kuwwimAH /
   tāvad eva ca vistīrṇā mekhalādivibhūṣitā // 4.13 //	tAvat eva ca vistIrNA meKalA-Adi-viBUzitAH // 4.13 //
   kartavyā cātra jagatī tasyāś cādhaḥ samantataḥ /	kartavyA ca-atra jagatI tasyAH ca-aDas samantataH /
   dvihastamātravistīrṇā tadardhārdhasamucchritā // 4.14 //	dvi-hasta-mAtra-vistIrNA tad-arDa-arDa-samucCritAH // 4.14 //
   anyā vṛttā prakartavyā rudravedī suśobhanā /	anyA vRttA prakartavyA rudra-vedI su-SoBanA /
   daśahastapramāṇā ca caturaṅgulam ucchritā // 4.15 //	daSa-hasta-pramANA ca catur-aFgulam ucCritAH // 4.15 //
   rudramātṛgaṇānāṃ ca dikpatīnāṃ ca sarvadā /	rudra-mAtR-gaNAnAm ca dikpatInAm ca sarvadA /
   sarvāgrapākasaṃyuktaṃ tāsu nityabaliṃ haret // 4.16 //	sarva-agra-pAka-saMyuktam tAsu nitya-balim haret // 4.16 //
   vedy anyā sarvabhūtānāṃ bahiḥ kāryā dvihastikā /	vedI anyA sarva-BUtAnAm bahis kAryA dvi-hastikA /
   vṛṣasthānaṃ ca kartavyaṃ śivālokanasaṃmukham // 4.17 //	vRza-sTAnam ca kartavyam Siva-Alokana-saMmuKam // 4.17 //
   agrārṣasavitur vyoma vṛṣaḥ kāryaś ca paścime /	agrArzasavituH vyoma vRzaH kAryaH ca paScime /
   vyomnaś cādhas trigarbhaṃ syāt pitṛtarpaṇavedikā // 4.18 //	vyomnaH ca-aDas trigarBam syAt pitR-tarpaNa-vedikAH // 4.18 //
   prākārāntarbahiḥ kāryaṃ śrīmad gopurabhūṣitam /	prAkAra-antar-bahis kAryam SrImat gopura-BUzitam /
   puṣpārāmajalopetaṃ prākārāntaṃ ca kārayet // 4.19 //	puzpa-ArAma-jala-upetam prAkAra-antam ca kArayet // 4.19 //
   mṛddārujaṃ tṛṇacchannaṃ prakurvīta śivālayam /	mRd-dAru-jam tRNa=-Cannam prakurvIta Siva-Alayam /
   bhūmikādvayavinyāsād utkṣiptaṃ kalpayed budhaḥ // 4.20 //	BUmikA-dvaya-vinyAsAt utkziptam kalpayet buDaH // 4.20 //
   śivadakṣiṇataḥ kāryaṃ tabhukter yogyam ālayam /	Siva-dakziNatas kAryam taBukteH yogyam Alayam /
   śayyāsanasamāyuktaṃ vāstuvidyāvinirmitam // 4.21 //	SayyA-Asana-samAyuktam vAstu-vidyA-vinirmitam // 4.21 //
   dhvajasiṃhau vṛṣagajau catvāraḥ śobhanāḥ smṛtāḥ /	Dvaja-siMhO vRza-gajO catvAraH SoBanAH smRtAH /
   dhūmaśvagardabhadhvāṅkṣāś catvāraś cārthanāśakāḥ // 4.22 //	DUma-Sva-gardaBa-DvAFkzAH catvAraH ca-arTa-nASakAH // 4.22 //
   gṛhasyāyāmavistāraṃ kṛtvā triguṇam āditaḥ /	gRhasya-AyAma-vistAram kRtvA triguNam Aditas /
   aṣṭabhiḥ śodhayed āpaiḥ śeṣaś ca gṛham ādiśet // 4.23 //	azwaBiH SoDayet ApEH SezaH ca gRham AdiSet // 4.23 //
   iti śāntigṛhaṃ kṛtvā rudrāgniṃ yaḥ pravartayet /	iti SAntigRham kRtvA rudra-agnim yaH pravartayet /
   apy ekaṃ divasaṃ bhaktyā tasya puṇyaphalaṃ śṛṇu // 4.24 //	api ekam divasam BaktyA tasya puNya-Palam SRNu // 4.24 //
   kalatraputramitrādyaiḥ sa bhṛtyaiḥ parivāritaḥ /	kalatra-putra-mitra-AdyEH sa BRtyEH parivAritaH /
   kulaikaviṃśad uttārya devalokam avāpnuyāt // 4.25 //	kula-ekaviMSat uttArya deva-lokam avApnuyAt // 4.25 //
   nīlotpaladalaśyāmāḥ pīnavṛttapayodharāḥ /	nIlotpala-dala-SyAmAH pIna-vRtta-payoDarAH /
   hemavarṇāḥ striyaś cānyāḥ sundaryaḥ priyadarśanāḥ // 4.26 //	hema-varNAH striyaH ca-anyAH sundaryaH priya-darSanAH // 4.26 //
   tābhiḥ sārdhaṃ mahābhogair vimānaiḥ sārvakāmikaiḥ /	tABiH sArDam mahA-BogEH vimAnEH sArvakAmikEH /
   icchayā krīḍate tāvad yāvad ābhūtasaṃplavam // 4.27 //	icCayA krIxate tAvat yAvat ABUtasaMplavam // 4.27 //
   tataḥ kalpāgninā sārdhaṃ dahyamānaṃ suvihvalam /	tatas kalpa-agninA sArDam dahyamAnam su-vihvalam /
   dṛṣṭvā virajyate bhūyo bhavabhogamahārṇavāt // 4.28 //	dRzwvA virajyate BUyas Bava-Boga-mahA-arNavAt // 4.28 //
   tataḥ saṃpṛcchate rudrāṃs tatrasthān jñānapāragān /	tatas saMpRcCate rudrAn tatrasTAn jQAna-pAragAn /
   tebhyaḥ prāpya śivajñānaṃ śāntaṃ nirvāṇam āpnuyāt // 4.29 //	teByaH prApya Siva-jQAnam SAntam nirvANam ApnuyAt // 4.29 //
   aviraktaś ca bhogebhyaḥ sapta janmāni jāyate /	aviraktaH ca BogeByaH sapta janmAni jAyate /
   pṛthivyadhipatiḥ śrīmān icchayā vā dvijottamaḥ // 4.30 //	pRTivI-aDipatiH SrImAn icCayA vA dvijottamaH // 4.30 //
   saptamāj janmanaś cānte śivajñānam anāpnuyāt /	saptamAt janmanaH ca-ante Siva-jQAnam anApnuyAt /
   jñānād viraktaḥ saṃsārāc chuddhaḥ khāny adhitiṣṭhati // 4.31 //	jQAnAt viraktaH saMsArAt SudDaH KAni aDitizWati // 4.31 //
   ity etad akhilaṃ kāryaṃ phalam uktaṃ samāsataḥ /	iti etat aKilam kAryam Palam uktam samAsatas /
   utsave ca punar brūmaḥ pratyekaṃ dravyajaṃ phalam // 4.32 //	utsave ca punar brUmaH pratyekam dravya-jam Palam // 4.32 //
   sadgandhaguṭikām ekāṃ lākṣāṃ prāṇyaṅgavarjitām /	sat-ganDa-guwikAm ekAm lAkzAm prANi-aFga-varjitAm /
   karpāsāsthipramāṇaṃ ca hutvāgnau śṛṇuyāt phalam // 4.33 //	karpAsa-asTi-pramANam ca hutvA-agnO SRNuyAt Palam // 4.33 //
   yāvat satgandhaguṭikā śivāgnau saṃkhyayā hutā /	yAvat satganDa-guwikA Siva-agnO saMKyayA hutA /
   tāvatkoṭyas tu varṣāṇi bhogān bhuṅkte śive pure // 4.34 //	tAvat-kowyaH tu varzANi BogAn BuFkte Sive pure // 4.34 //
   ekāṅgulapramāṇena hutvāgnau candanāhutim /	eka-aFgula-pramANena hutvA-agnO candana-Ahutim /
   varṣakoṭidvayaṃ bhogair divyaiḥ śivapure vaset // 4.35 //	varza-kowi-dvayam BogEH divyEH Siva-pure vaset // 4.35 //
   yāvatkesarasaṃkhyānaṃ kusumasyānale hutam /	yAvat-kesara-saMKyAnam kusumasya-anale hutam /
   tāvadyugasahasrāṇi śivaloke mahīyate // 4.36 //	tAvat-yuga-sahasrANi Siva-loke mahIyate // 4.36 //
   nāgakesarapuṣpaṃ tu kuṅkumārdhena kīrtitam /	nAgakesara-puzpam tu kuFkuma-arDena kIrtitam /
   yat phalaṃ candanasyoktam uśīrasya tadardhakam // 4.37 //	yat Palam candanasya-uktam uSIrasya tad-arDakam // 4.37 //
   yat puṣpadhūpabhaṣyānna- dadhikṣīraghṛtādibhiḥ /	yat puzpa-DUpa-BazyA-an-na daDi-kzIra-GRta-AdiBiH /
   puṇyaliṅgārcane proktaṃ tad dhomasya daśādhikam // 4.38 //	puNya-liFga-arcane proktam tat Domasya daSa-aDikam // 4.38 //
   hutvāgnau samidhas tisrau śivomāskandanāmabhiḥ /	hutvA-agnO samiDaH tisrO Siva-umAskanda-nAmaBiH /
   paścād dadyāt tilānnāni homayīta yathākramam // 4.39 //	paScAt dadyAt tila-annAni homayIta yaTAkramam // 4.39 //
   palāśāaṅkurajāriṣṭa- pālālyaḥ(?) samidhaḥ śubhāḥ /	palASa-aaFkura-ja-arizwa pAlAlyaH(?) samiDaH SuBAH /
   pṛṣadājyaplutā hutvā śṛṇu yat phalam āpnuyāt // 4.40 //	pRzadAjya-plutA hutvA SRNu yat Palam ApnuyAt // 4.40 //
   palāśāṅkurasaṃkhyānāṃ yāvad agnau hutaṃ bhavet /	palASa-aFkura-saMKyAnAm yAvat agnO hutam Bavet /
   tāvatkalpān mahābhogaiḥ śivaloke mahīyate // 4.41 //	tAvat-kalpAn mahA-BogEH Siva-loke mahIyate // 4.41 //
   tallakṣyamadhyasaṃbhūtaṃ hutvāgnau samidhaḥ śubhāḥ /	tad-lakzya-maDya-saMBUtam hutvA-agnO samiDaH SuBAH /
   kalpārdhasaṃmitaṃ kālaṃ bhogān bhuṅkte śive pure // 4.42 //	kalpa-arDa-saMmitam kAlam BogAn BuFkte Sive pure // 4.42 //
   śamīsamitphalaṃ deyam abdān api ca lakṣakam /	SamI-samiD-Palam deyam abdAn api ca lakzakam /
   śamyardhaphalavaccheṣāḥ samidhaḥ kṣīravṛkṣajāḥ // 4.43 //	SamI-arDa-Pala-vat-SezAH samiDaH kzIravRkza-jAH // 4.43 //
   tilasaṃkhyāṃs tilān hutvā hy ājyāktā(?) yāvatī bhavet /	tila-saMKyAn tilAn hutvA hi Ajya-aktA(?) yAvatI Bavet /
   tāvat sa varṣalakṣāṃs tu bhogān bhuṅkte śive pure // 4.44 //	tAvat sa varza-lakzAn tu BogAn BuFkte Sive pure // 4.44 //
   yāvat surauṣadhīrajñas(?) tilatulyaphalaṃ smṛtam /	yAvat sura-ozaDI-rajQas(?) tila-tulya-Palam smRtam /
   itarebhyas tilebhyaś ca kṛṣṇānāṃ dviguṇaṃ phalam // 4.45 //	itareByaH tileByaH ca kRzNAnAm dviguNam Palam // 4.45 //
   lājākṣatāḥ sagodhūmāḥ varṣalakṣaphalapradāḥ /	lAjA-kzatAH sa-goDUmAH varza-lakza-Pala-pradAH /
   daśasāhasrikā jñeyāḥ śeṣāḥ syur bījajātayaḥ // 4.46 //	daSa-sAhasrikAH jQeyAH SezAH syuH bIja-jAtayaH // 4.46 //
   palāśendhanaje vahnau homasya dviguṇaṃ phalam /	palASa-inDana-je vahnO homasya dviguNam Palam /
   kṣīravṛkṣasamṛddhe 'gnau phalaṃ sārdhārdhikaṃ bhavet // 4.47 //	kzIravRkza-samRdDe agnO Palam sArDa-ArDikam Bavet // 4.47 //
   asamiddhe sadhūme ca homakarma nirarthakam /	asamidDe sa-DUme ca homa-karma nirarTakam /
   andhaś ca jāyamānaḥ syād dāridryopahatas tathā // 4.48 //	anDaH ca jAyamAnaH syAt dAridrya-upahataH taTA // 4.48 //
   na ca kaṇṭakibhir vṛkṣair agniṃ prajvālya homayet /	na ca kaNwakiBiH vRkzEH agnim prajvAlya homayet /
   śuṣkair navaiḥ praśastaiś ca kāṣṭhair agniṃ samindhayet // 4.49 //	SuzkEH navEH praSastEH ca kAzWEH agnim saminDayet // 4.49 //
   evam ājyāhutiṃ hutvā śivalokam avāpnuyāt /	evam Ajya-Ahutim hutvA Siva-lokam avApnuyAt /
   tatra kalpaśataṃ bhogān bhuṅkte divyān yathepsitān // 4.50 //	tatra kalpa-Satam BogAn BuFkte divyAn yaTA-IpsitAn // 4.50 //
   srucaikāhitamātreṇa vratasyāpūritena ca /	sruca-eka-Ahita-mAtreNa vratasya-ApUritena ca /
   yāhutir dīyate vahnau sā pūrṇāhutir ucyate // 4.51 //	yAhutiH dIyate vahnO sA pUrNAhutiH ucyate // 4.51 //
   ekāṃ pūrṇāhutiṃ hutvā śivena śivabhāvitaḥ /	ekAm pUrNAhutim hutvA Sivena Siva-BAvitaH /
   sarvakāmam avāpnoti śivaloke vyavasthitaḥ // 4.52 //	sarva-kAmam avApnoti Siva-loke vyavasTitaH // 4.52 //
   aśeṣakulajair sārdhaṃ sa bhṛtyaiḥ parivāritaḥ /	aSeza-kula-jEH sArDam sa BRtyEH parivAritaH /
   ābhūtasaṃplavaṃ yāvad bhogān bhuṅkte yathepsitān // 4.53 //	ABUtasaMplavam yAvat BogAn BuFkte yaTA-IpsitAn // 4.53 //
   tataś ca pralaye prāpte saṃprāpya jñānam uttamam /	tatas ca pralaye prApte saMprApya jQAnam uttamam /
   prasādād īśvarasyaiva mucyate bhavasāgarāt // 4.54 //	prasAdAt ISvarasya-eva mucyate Bava-sAgarAt // 4.54 //
   śivapūrṇāhutiṃ vahnau patantīṃ yaḥ prapaśyati /	Siva-pUrNAhutim vahnO patantIm yaH prapaSyati /
   so 'pi pāpari naraḥ sarvair muktaḥ śivapuraṃ vrajet // 4.55 //	saH api pApari naraH sarvEH muktaH Siva-puram vrajet // 4.55 //
   śivāgnidhūmasaṃspṛṣṭā jīvāḥ sarve carācarāḥ /	Siva-agni-DUma-saMspRzwAH jIvAH sarve carAcarAH /
   te 'pi pāpavinirmuktāḥ svargaṃ yānti na saṃśayaḥ // 4.56 //	te api pApa-vinirmuktAH svargam yAnti na saMSayaH // 4.56 //
   śivayajñamahāvedyā jāyate ye na santi vā /	Siva-yajQa-mahA-vedyA jAyate ye na santi vA /
   te 'pi yānti śivasthānaṃ jīvāḥ sthāvarajaṅgamāḥ // 4.57 //	te api yAnti Siva-sTAnam jIvAH sTAvara-jaFgamAH // 4.57 //
   pūrṇāhutiṃ ghṛtābhāve kṣīratailena kalpayet /	pUrNAhutim GRta-aBAve kzIra-tElena kalpayet /
   homayed atasītailaṃ tilatailaṃ vinā naraḥ // 4.58 //	homayet atasI-tElam tila-tElam vinA naraH // 4.58 //
   sarṣapeṅguḍikāśāmra- karañjamadhukākṣajam /	sarzapa-iFguxikA-SAmra karaQja-maDuka-akza-jam /
   priyaṅgubilvapaippalya- nālikerasamudbhavam(?) // 4.59 //	priyaFgu-bilva-pEppalya nAlikera-samudBavam(?) // 4.59 //
   ity evam ādikaṃ tailam ājyābhāve prakalpayet /	iti evam Adikam tElam Ajya-aBAve prakalpayet /
   dūrvayā bilvapattrair vā samidhaḥ saṃprakīrtitāḥ // 4.60 //	dUrvayA bilva-pattrEH vA samiDaH saMprakIrtitAH // 4.60 //
   annārthaṃ homayet kṣīraṃ dadhi mūlaphalāni vā /	anna-arTam homayet kzIram daDi mUla-PalAni vA /
   tilārthaṃ taṇḍulaiḥ kuryād darbhārthaṃ haritais tṛṇaiḥ // 4.61 //	tila-arTam taNxulEH kuryAt darBa-arTam haritEH tRNEH // 4.61 //
   paridhīnām abhāvena śarair vaṃśaiś ca kalpayet /	pariDInAm aBAvena SarEH vaMSEH ca kalpayet /
   indhanānām abhāvena dīpayet tṛṇagomayaiḥ // 4.62 //	inDanAnAm aBAvena dIpayet tRNa-gomayEH // 4.62 //
   gomayānām abhāvena mahaty ambhasi homayet /	gomayAnAm aBAvena mahati amBasi homayet /
   apām asaṃbhave homaṃ bhūmibhāge manohare // 4.63 //	apAm asaMBave homam BUmi-BAge manohare // 4.63 //
   viprasya dakṣiṇe pāṇāv aśvatthe tadabhāvataḥ /	viprasya dakziNe pANO aSvatTe tad-aBAvataH /
   chāgasya dakṣiṇe karṇe kuśamūle ca homayet // 4.64 //	CAgasya dakziNe karNe kuSamUle ca homayet // 4.64 //
   svātmāgnau homayet prājñaḥ sarvāgnīnām asaṃbhave /	sva-Atma-agnO homayet prAjQaH sarva-agnInAm asaMBave /
   abhāve na tyajet karma karmayogavidhau sthitaḥ // 4.65 //	aBAve na tyajet karma karma-yoga-viDO sTitaH // 4.65 //
   āpatkāle 'pi yaḥ kuryāc chivāgner manasārcanam /	Apad-kAle api yaH kuryAt Siva-agneH manasA-arcanam /
   sa mohakañcukaṃ tyaktvā parāṃ śāntim avāpnuyāt // 4.66 //	sa moha-kaQcukam tyaktvA parAm SAntim avApnuyAt // 4.66 //
   prāṇāgnihotraṃ kurvanti paramaṃ śivayoginaḥ /	prANa-agnihotram kurvanti paramam Siva-yoginaH /
   bāhyakarmavinirmuktā jñānadhyānasamākulāḥ // 4.67 //	bAhya-karma-vinirmuktAH jQAna-DyAna-samAkulAH // 4.67 //
   // iti śivopaniṣadi śāntigṛhāgnikāryādhyāyaś caturthaḥ //	// iti Siva-upanizadi SAnti-gRha-agni-kArya-aDyAyaH caturTaH //
   athāgneyaṃ mahāsnānam alakṣmīmalanāśanam /	aTa-Agneyam mahA-snAnam alakzmI-mala-nASanam /
   sarvapāpaharaṃ divyaṃ tapaḥ śrīkīrtivardhanam // 5.1//	sarva-pApa-haram divyam tapaH SrI-kIrti-varDanam // 5.1//
   agnirūpeṇa rudreṇa svatejaḥ paramaṃ balam /	agni-rUpeNa rudreNa sva-tejaH paramam balam /
   bhūtirūpaṃ samudgīrṇaṃ viśuddhaṃ duritāpaham // 5.2//	BUti-rUpam samudgIrNam viSudDam durita-apaham // 5.2//
   yakṣarakṣaḥpiśācānāṃ dhvaṃsanaṃ mantrasatkṛtam /	yakza-rakzaH-piSAcAnAm DvaMsanam mantra-satkRtam /
   rakṣārthaṃ bālarūpāṇāṃ sūtikānāṃ gṛheṣu ca // 5.3//	rakzA-arTam bAla-rUpANAm sUtikAnAm gRhezu ca // 5.3//
   yaś ca bhuṅkte dvijaḥ kṛtvā annasya vā paridhitrayam(?) /	yaH ca BuFkte dvijaH kRtvA annasya vA pariDi-trayam(?) /
   api śūdrasya paṅktisthaḥ paṅktidoṣair na lipyate // 5.4//	api SUdrasya paFkti-sTaH paFkti-dozEH na lipyate // 5.4//
   āhāram ardhabhuktaṃ ca kīṭakeśādidūṣitam /	AhAram arDa-Buktam ca kIwa-keSa-Adi-dUzitam /
   tāvanmātraṃ samuddhṛtya bhūtispṛṣṭaṃ viśuddhyati // 5.5//	tAvat-mAtram samudDRtya BUti-spRzwam viSudDi-ati // 5.5//
   āraṇyaṃ gomayakṛtaṃ karīṣaṃ vā praśasyate /	AraNyam gomaya-kRtam karIzam vA praSasyate /
   śarkarāpāṃsunirmuktam abhāve kāṣṭhabhasmanā // 5.6//	SarkarA-pAMsu-nirmuktam aBAve kAzWa-BasmanA // 5.6//
   svagṛhāśramavallibhyaḥ kulālālayabhasmanā /	sva-gRha-ASrama-valliByaH kulAla-Alaya-BasmanA /
   gomayeṣu ca dagdheṣu hīṣṭakāni ca yeṣu ca // 5.7//	gomayezu ca dagDezu hi-izwakAni ca yezu ca // 5.7//
   sarvatra vidyate bhasma duḥkhāpārjanarakṣaṇam (duḥkhopār) /	sarvatra vidyate Basma duHKa-apArjana-rakzaNam (duHKa-upAr) /
   śaṅkhakundenduvarṇābham ādadyāj jantuvarjitam // 5.8//	SaFKa-kunda-indu-varNa-ABam AdadyAt jantu-varjitam // 5.8//
   bhasmānīya prayatnena tad rakṣed yatnavāṃs tathā /	Basma-AnIya prayatnena tat rakzet yatnavAn taTA /
   mārjāramūṣikādyaiś ca nopahanyeta tad yathā // 5.9//	mArjAra-mUzika-AdyEH ca na-upahanyeta tat yaTA // 5.9//
   pañcadoṣavinirmuktaṃ guṇapañcakasaṃyutam /	paQca-doza-vinirmuktam guNa-paQcaka-saMyutam /
   śivaikādaśikājaptaṃ śivabhasma prakīrtitam // 5.10//	Siva-ekAdaSikA-japtam Siva-Basma prakIrtitam // 5.10//
   jātikārukavākkāya- sthānaduṣṭaṃ ca pañcamam /	jAtikAruka-vAk-kAya sTAna-duzwam ca paQcamam /
   pāpaghnaṃ śāṃkaraṃ rakṣā- pavitraṃ yogadaṃ guṇāḥ(?) // 5.11//	pApa-Gnam SAMkaram rakzA pavitram yoga-dam guNAH(?) // 5.11//
   śivavratasya śāntasya bhāsakatvāc chubhasya ca /	Siva-vratasya SAntasya BAsaka-tvAt SuBasya ca /
   bhakṣaṇāt sarvapāpānāṃ bhasmeti parikīrtitam // 5.12//	BakzaNAt sarva-pApAnAm Basma-iti parikIrtitam // 5.12//
   bhasmasnānaṃ śivasnānaṃ vāruṇād adhikaṃ smṛtam /	Basma-snAnam Siva-snAnam vAruNAt aDikam smRtam /
   jantuśaivālanirmuktam āgneyaṃ paṅkavarjitam // 5.13//	jantu-SEvAla-nirmuktam Agneyam paFka-varjitam // 5.13//
   apavitraṃ bhavet toyaṃ niśi pūrvam anāhṛtam /	apavitram Bavet toyam niSi pUrvam anAhRtam /
   nadītaḍāgavāpiṣu giriprasravaṇeṣu ca // 5.14//	nadI-taxAga-vApizu giri-prasravaNezu ca // 5.14//
   snānaṃ sādhāraṇaṃ proktaṃ vāruṇaṃ sarvadehinām /	snAnam sADAraNam proktam vAruNam sarva-dehinAm /
   asādhāraṇam evoktaṃ bhasmasnānaṃ dvijanmanām // 5.15//	asADAraNam eva-uktam Basma-snAnam dvijanmanAm // 5.15//
   trikālaṃ vāruṇasnānād anārogyaṃ prajāyate /	tri-kAlam vAruNa-snAnAt anArogyam prajAyate /
   āgneyaṃ rogaśamanam etasmād sārvakāmikam // 5.16//	Agneyam roga-Samanam etasmAt sArvakAmikam // 5.16//
   saṃdhyātraye 'rdharātre ca bhuktvā cānnavirecane /	saMDyA-traye arDarAtre ca BuktvA ca-anna-virecane /
   śivayogy ācaret snānam uccārādikriyāsu ca // 5.17//	Siva-yogI Acaret snAnam uccAra-Adi-kriyAsu ca // 5.17//
   bhasmāstṛte mahībhāge same jantuvivarjite /	Basma-AstRte mahIBAge same jantu-vivarjite /
   dhyāyamānaḥ śivaṃ yogī rajanyantaṃ śayīta ca // 5.18 //	DyAyamAnaH Sivam yogI rajanI-antam SayIta ca // 5.18 //
   ekarātroṣitasyāpi yā gatir bhasmaśāyinaḥ /	eka-rAtra-uzitasya-api yA gatiH Basma-SAyinaH /
   na sā śakyā gṛhasthena prāptuṃ yajñaśatair api // 5.19 //	na sA SakyAH gRhasTena prAptum yajQa-SatEH api // 5.19 //
   gṛhasthas tryāyuṣoṃkāraiḥ snānaṃ kuryāt tripuṇḍrakaiḥ /	gRhasTaH tri-AyuzoMkArEH snAnam kuryAt tripuNxrakEH /
   yatiḥ sārvāṅgikaṃ snānam āpādatalamastakāt // 5.20 //	yatiH sArvAFgikam snAnam ApAda-tala-mastakAt // 5.20 //
   śivabhaktas tridhā vedyāṃ bhasmasnānaphalaṃ labhet /	Siva-BaktaH triDA vedyAm Basma-snAna-Palam laBet /
   hṛdi mūrdhni lalāṭe ca śūdraḥ śivagṛhāśramī // 5.21 //	hRdi mUrDni lalAwe ca SUdraH Siva-gRha-ASramI // 5.21 //
   gaṇāḥ pravrajitāḥ śāntāḥ bhūtim ālabhya pañcadhā /	gaNAH pravrajitAH SAntAH BUtim AlaBya paQcaDA /
   śirolalāṭe hṛdbāhvor bhasmasnānaphalaṃ labhet // 5.22 //	SirolalAwe hRd-bAhvoH Basma-snAna-Palam laBet // 5.22 //
   saṃvatsaraṃ tadardhaṃ vā caturdaśyaṣṭamīṣu ca /	saMvatsaram tad-arDam vA caturdaSI-azwamIzu ca /
   yaḥ kuryād bhasmanā snānaṃ tasya puṇyaphalaṃ śṛnu // 5.23 //	yaH kuryAt BasmanA snAnam tasya puNya-Palam SRnu // 5.23 //
   śivabhasmani yāvantaḥ sametāḥ paramāṇavaḥ /	Siva-Basmani yAvantaH sametAH paramANavaH /
   tāvadvarṣasahasrāṇi śivaloke mahīyate // 5.24 //	tAvat-varza-sahasrANi Siva-loke mahIyate // 5.24 //
   ekaviṃśakulopetaḥ patnīputrādisaṃyutaḥ /	ekaviMSa-kula-upetaH patnI-putra-Adi-saMyutaH /
   mitrasvajanabhṛtyaiś ca samastaiḥ parivāritaḥ // 5.25 //	mitra-sva-jana-BRtyEH ca samastEH parivAritaH // 5.25 //
   tatra bhuktvā mahābhogān icchayā sārvakāmikān /	tatra BuktvA mahA-BogAn icCayA sArvakAmikAn /
   jñānayogaṃ samāsādya pralaye muktim āpnuyāt // 5.26 //	jQAna-yogam samAsAdya pralaye muktim ApnuyAt // 5.26 //
   bhasma bhasmāntikaṃ yena gṛhītaṃ naiṣṭhikavratam(?) /	Basma Basma-antikam yena gRhItam nEzWika-vratam(?) /
   anena vai sa dehena rudraś caṅkramate kṣitau // 5.27 //	anena vE sa dehena rudraH caFkramate kzitO // 5.27 //
   bhasmasnānarataṃ śāntaṃ ye namanti dine dine /	Basma-snAna-ratam SAntam ye namanti dine dine /
   te sarvapāpanirmuktā narā yānti śivaṃ puram // 5.28 //	te sarva-pApa-nirmuktAH narAH yAnti Sivam puram // 5.28 //
   ity etat paramaṃ snānam āgneyaṃ śivanirmitam /	iti etat paramam snAnam Agneyam Siva-nirmitam /
   trisaṃdhyam ācaren nityaṃ jāpī yogam avāpnuyāt // 5.29 //	trisaMDyam Acaret nityam jApI yogam avApnuyAt // 5.29 //
   bhasmānīya pradadyād yaḥ snānārthaṃ śivayogine /	Basma-AnIya pradadyAt yaH snAna-arTam Siva-yogine /
   kalpaṃ śivapure bhogān bhuktvānte syād dvijottamaḥ // 5.30 //	kalpam Siva-pure BogAn BuktvA-ante syAt dvijottamaH // 5.30 //
   āgneyaṃ vāruṇaṃ māntraṃ vāyavyaṃ tv aindrapañcamam /	Agneyam vAruNam mAntram vAyavyam tu Endra-paQcamam /
   mānasaṃ śāntitoyaṃ ca jñānasnānaṃ tathāṣṭamam // 5.31 //	mAnasam SAnti-toyam ca jQAna-snAnam taTA-azwamam // 5.31 //
   āgneyaṃ rudramantreṇa bhasmasnānam anuttamam /	Agneyam rudra-mantreNa Basma-snAnam anuttamam /
   ambhasā vāruṇaṃ snānam kāryaṃ vāruṇamūrtinā // 5.32 //	amBasA vAruNam snAnam kAryam vAruNa-mUrtinA // 5.32 //
   mūrdhānaṃ pāṇinālabhya śivaikādaśikāṃ japet /	mUrDAnam pANinA-AlaBya Siva-ekAdaSikAm japet /
   dhyāyamānaḥ śivaṃ śāntam mantrasnānaṃ paraṃ smṛtam // 5.33 //	DyAyamAnaH Sivam SAntam mantra-snAnam param smRtam // 5.33 //
   gavāṃ khurapuṭotkhāta- pavanoddhūtareṇunā /	gavAm Kura-puwa-utKAta pavana-udDUta-reNunA /
   kāryaṃ vāyavyakaṃ snānam mantreṇa marudātmanā // 5.34 //	kAryam vAyavyakam snAnam mantreNa marut-AtmanA // 5.34 //
   vyabhre 'rke varṣati snānaṃ kuryād aindrīṃ diśaṃ sthitaḥ /	vyaBre arke varzati snAnam kuryAt EndrIm diSam sTitaH /
   ākāśamūrtimantreṇa tad aindram iti kīrtitam // 5.35 //	AkASa-mUrti-mantreNa tat Endram iti kIrtitam // 5.35 //
   udakaṃ pāṇinā gṛhya sarvatīrthāni saṃsmaret /	udakam pANinA gRhya sarva-tIrTAni saMsmaret /
   abhyukṣayec chiras tena snānaṃ mānasam ucyate // 5.36 //	aByukzayet SiraH tena snAnam mAnasam ucyate // 5.36 //
   pṛthivyāṃ yāni tīrthāni sarāṃsy āyatanāni ca /	pRTivyAm yAni tIrTAni sarAMsi AyatanAni ca /
   teṣu snātasya yat puṇyaṃ tat puṇyaṃ kṣāntivāriṇā // 5.37 //	tezu snAtasya yat puNyam tat puNyam kzAnti-vAriNA // 5.37 //
   na tathā śudhyate tīrthais tapobhir vā mahādhvaraiḥ /	na taTA SuDyate tIrTEH tapoBiH vA mahA-aDvarEH /
   puruṣaḥ sarvadānaiś ca yathā kṣāntyā viśuddhyati // 5.38 //	puruzaH sarva-dAnEH ca yaTA kzAntyA viSudDi-ati // 5.38 //
   ākruṣṭas tāḍitas tasmād adhikṣiptas tiraskṛta /	AkruzwaH tAxitaH tasmAt aDikziptaH tiraskRta /
   kṣamed akṣamamānānāṃ svargamokṣajigīṣayā // 5.39 //	kzamet akzamamAnAnAm svarga-mokza-jigIzayA // 5.39 //
   yaiva brahmavidāṃ prāptir yaiva prāptis tapasvinām /	yA-eva brahma-vidAm prAptiH yA-eva prAptiH tapasvinAm /
   yaiva yogābhiyuktānāṃ gatiḥ saiva kṣamāvatām // 5.40 //	yA-eva yoga-aBiyuktAnAm gatiH sA-eva kzamAvatAm // 5.40 //
   jñānāmalāmbhasā snātaḥ sarvadaiva muniḥ śuciḥ /	jQAna-amala-amBasA snAtaH sarvadA-eva muniH SuciH /
   nirmalaḥ suviśuddhaś ca vijñeyaḥ sūryaraśmivat // 5.41 //	nirmalaH su-viSudDaH ca vijQeyaH sUrya-raSmi-vat // 5.41 //
   medhyāmedhyarasaṃ yadvad api vatsa vinā karaiḥ /	meDya-ameDya-rasam yadvat api vatsa vinA karEH /
   naiva lipyati tad doṣais tadvaj jñānī sunirmalaḥ // 5.42 //	na-eva lipyati tat dozEH tadvat jQAnI su-nirmalaH // 5.42 //
   eṣām ekatame snātaḥ śuddhabhāvaḥ śivaṃ vrajet /	ezAm ekatame snAtaH SudDa-BAvaH Sivam vrajet /
   aśuddhabhāvaḥ snāto 'pi pūjayann āpnuyāt phalam // 5.43 //	aSudDa-BAvaH snAtaH api pUjayan ApnuyAt Palam // 5.43 //
   jalaṃ mantraṃ dayā dānaṃ satyam indriyasaṃyamaḥ /	jalam mantram dayA dAnam satyam indriya-saMyamaH /
   jñānaṃ bhāvātmaśuddhiś ca śaucam aṣṭavidhaṃ śrutam // 5.44 //	jQAnam BAva-Atma-SudDiH ca SOcam azwaviDam Srutam // 5.44 //
   aṅguṣṭhatalamūle ca brāhmaṃ tīrtham avasthitam /	aFguzWa-tala-mUle ca brAhmam tIrTam avasTitam /
   tenācamya bhavec chuddhaḥ śivamantreṇa bhāvitaḥ // 5.45 //	tena-Acamya Bavet SudDaH Siva-mantreNa BAvitaH // 5.45 //
   yad adhaḥ kanyakāyāś ca tat tīrthaṃ daivam ucyate /	yat aDas kanyakAyAH ca tat tIrTam dEvam ucyate /
   tīrthaṃ pradeśinīmūle pitryaṃ pitṛvidhodayam(?) // 5.46 //	tIrTam pradeSinI-mUle pitryam pitRviDa-udayam(?) // 5.46 //
   madhyamāṅgulimadhyena tīrtham āriṣam ucyate /	maDyama-aFguli-maDyena tIrTam Arizam ucyate /
   karapuṣkaramadhye tu śivatīrthaṃ pratiṣṭhitam // 5.47 //	kara-puzkara-maDye tu SivatIrTam pratizWitam // 5.47 //
   vāmapāṇitale tīrtham aumam nāma prakīrtitam /	vAma-pANi-tale tIrTam Omam nAma prakIrtitam /
   śivomātīrthasaṃyogāt kuryāt snānābhiṣecanam // 5.48 //	Siva-umA-tIrTa-saMyogAt kuryAt snAna-aBizecanam // 5.48 //
   devān daivena tīrthena tarpayed akṛtāmbhasā /	devAn dEvena tIrTena tarpayet akRta-amBasA /
   uddhṛtya dakṣiṇaṃ pāṇim upavītī sadā budhaḥ // 5.49 //	udDRtya dakziNam pANim upavItI sadA buDaH // 5.49 //
   prācīnāvītinā kāryaṃ pitṝṇāṃ tilavāriṇā /	prAcInAvItinA kAryam pitLNAm tila-vAriNA /
   tarpaṇaṃ sarvabhūtānām āriṣeṇa nivītinā // 5.50 //	tarpaNam sarva-BUtAnAm ArizeNa nivItinA // 5.50 //
   savyaskandhe yadā sūtram upavīty ucyate tadā /	savya-skanDe yadA sUtram upavItI ucyate tadA /
   prācīnāvīty asavyena nivītī kaṇṭhasaṃsthite // 5.51 //	prAcInAvIti asavyena nivItI kaNWa-saMsTite // 5.51 //
   pitṝṇāṃ tarpaṇaṃ kṛtvā sūryāyārghyaṃ prakalpayet /	pitLNAm tarpaNam kRtvA sUryAya-arGyam prakalpayet /
   upasthāya tataḥ sūryaṃ yajec chivam anantaram // 5.52 //	upasTAya tatas sUryam yajet Sivam anantaram // 5.52 //
   // iti śivopaniṣadi śivabhasmasnānādhyāyaḥ pañcamaḥ //	// iti Siva-upanizadi Siva-Basma-snAna-aDyAyaH paQcamaH //
   atha bhaktyā śivaṃ pūjya naivedyam upakalpayet /	aTa BaktyA Sivam pUjya nEvedyam upakalpayet /
   yad annam ātmanāśnīyāt tasyāgre vinivedayet // 6.1 //	yat annam AtmanA-aSnIyAt tasya-agre vinivedayet // 6.1 //
   yaḥ kṛtvā bhakṣyabhojyāni yatnena vinivedayet /	yaH kRtvA Bakzya-BojyAni yatnena vinivedayet /
   śivāya sa śive loke kalpakoṭiṃ pramodate // 6.2 //	SivAya sa Sive loke kalpa-kowim pramodate // 6.2 //
   yaḥ pakvaṃ śrīphalaṃ dadyāc chivāya vinivedayet /	yaH pakvam SrIPalam dadyAt SivAya vinivedayet /
   guror vā homayed vāpi tasya puṇyaphalaṃ śṛṇu // 6.3 //	guroH vA homayet vA-api tasya puNya-Palam SRNu // 6.3 //
   śrīmadbhiḥ sa mahāyānair bhogān bhuṅkte śive pure /	SrImadBiH sa mahAyAnEH BogAn BuFkte Sive pure /
   varṣāṇām ayutaṃ sāgraṃ tadante śrīpatir bhavet // 6.4 //	varzANAm ayutam sAgram tad-ante SrIpatiH Bavet // 6.4 //
   kapittham ekaṃ yaḥ pakvam īśvarāya nivedayet /	kapitTam ekam yaH pakvam ISvarAya nivedayet /
   varṣalakṣaṃ mahābhogaiḥ śivaloke mahīyate // 6.5 //	varza-lakzam mahA-BogEH Siva-loke mahIyate // 6.5 //
   ekam āmraphalaṃ pakvaṃ yaḥ śambhor vinivedayet /	ekam Amra-Palam pakvam yaH SamBoH vinivedayet /
   varṣāṇām yutaṃ bhogaiḥ krīḍate sa śive pure // 6.6 //	varzANAm yutam BogEH krIxate sa Sive pure // 6.6 //
   ekaṃ vaṭaphalaṃ pakvaṃ yaḥ śivāya nivedayet /	ekam vawa-Palam pakvam yaH SivAya nivedayet /
   varṣalakṣaṃ mahābhogaiḥ śivaloke mahīyate // 6.7 //	varza-lakzam mahA-BogEH Siva-loke mahIyate // 6.7 //
   yaḥ pakvaṃ dāḍimaṃ caikaṃ dadyād vikasitaṃ navam /	yaH pakvam dAximam ca-ekam dadyAt vikasitam navam /
   śivāya gurave vāpi tasya puṇyaphalaṃ śṛṇu // 6.8 //	SivAya gurave vA-api tasya puNya-Palam SRNu // 6.8 //
   yāvat tadbījasaṃkhyānaṃ śobhanaṃ parikīrtitam /	yAvat tad-bIja-saMKyAnam SoBanam parikIrtitam /
   tāvadaṣṭāyutāny uccaiḥ śivaloke mahīyate // 6.9 //	tAvat-azwa-AyutAni uccEs Siva-loke mahIyate // 6.9 //
   drākṣāphalāni pakvāni yaḥ śivāya nivedayet /	drAkzA-PalAni pakvAni yaH SivAya nivedayet /
   bhaktyā vā śivayogibhyas tasya puṇyaphalaṃ śṛṇu // 6.10 //	BaktyA vA Siva-yogiByaH tasya puNya-Palam SRNu // 6.10 //
   yāvat tatphalasaṃkhyānam ubhayor viniveditam /	yAvat tad-Pala-saMKyAnam uBayoH viniveditam /
   tāvadyugasahasrāṇi rudraloke mahīyate // 6.11 //	tAvat-yuga-sahasrANi rudra-loke mahIyate // 6.11 //
   drākṣāphaleṣu yat puṇyaṃ tat kharjūraphaleṣu ca /	drAkzA-Palezu yat puNyam tat KarjUra-Palezu ca /
   tad eva rājavṛkṣeṣu pārāvataphaleṣu ca // 6.12 //	tat eva rAjavRkzezu pArAvata-Palezu ca // 6.12 //
   yo nāraṅgaphalaṃ pakvaṃ vinivedya maheśvare /	yaH nAraFga-Palam pakvam vinivedya maheSvare /
   aṣṭalakṣaṃ mahābhogaiḥ kṛḍate sa śive pure // 6.13 //	azwa-lakzam mahA-BogEH kRxate sa Sive pure // 6.13 //
   bījapūreṣu tasyārdhaṃ tadardhaṃ likuceṣu ca /	bIjapUrezu tasya-arDam tad-arDam likucezu ca /
   jambūphaleṣu yat puṇyaṃ tat puṇyaṃ tindukeṣu ca // 6.14 //	jambU-Palezu yat puNyam tat puNyam tindukezu ca // 6.14 //
   panasaṃ nārikelaṃ vā śivāya vinivedayet /	panasam nArikelam vA SivAya vinivedayet /
   varṣalakṣaṃ mahābhogaiḥ śivaloke mahīyate // 6.15 //	varza-lakzam mahA-BogEH Siva-loke mahIyate // 6.15 //
   puruṣaṃ ca priyālaṃ ca madhūkakusumāni ca /	puruzam ca priyAlam ca maDUka-kusumAni ca /
   jambūphalāni pakvāni vaikaṅkataphalāni ca // 6.16 //	jambU-PalAni pakvAni vEkaFkata-PalAni ca // 6.16 //
   nivedya bhaktyā śarvāya pratyekaṃ tu phale phale /	nivedya BaktyA SarvAya pratyekam tu Pale Pale /
   daśavarṣasahasrāṇi rudraloke mahīyate // 6.17 //	daSa-varza-sahasrANi rudra-loke mahIyate // 6.17 //
   kṣīrikāyāḥ phalaṃ pakvaṃ yaḥ śivāya nivedayet /	kzIrikAyAH Palam pakvam yaH SivAya nivedayet /
   varṣalakṣaṃ mahābhogair modate sa śive pure // 6.18 //	varza-lakzam mahA-BogEH modate sa Sive pure // 6.18 //
   vālukātrapusādīni yaḥ phalāni nivedayet /	vAlukA-trapusa-AdIni yaH PalAni nivedayet /
   śivāya gurave vāpi pakvaṃ ca karamardakam // 6.19 //	SivAya gurave vA-api pakvam ca karamardakam // 6.19 //
   daśavarṣasahasrāṇi rudraloke mahīyate /	daSa-varza-sahasrANi rudra-loke mahIyate /
   badarāṇi supakvāni tintiḍīkaphalāni ca // 6.20 //	badarANi su-pakvAni tintixIka-PalAni ca // 6.20 //
   darśanīyāni pakvāni hy āmalakyāḥ phalāni ca /	darSanIyAni pakvAni hi AmalakyAH PalAni ca /
   evam ādīni cānyāni śākamūlaphalāni ca // 6.21 //	evam AdIni ca-anyAni SAka-mUla-PalAni ca // 6.21 //
   nivedayati śarvāya śṛṇu yat phalam āpnuyāt /	nivedayati SarvAya SRNu yat Palam ApnuyAt /
   ekaikasmin phale bhogān prāpnuyād anupūrvaśaḥ // 6.22 //	ekEkasmin Pale BogAn prApnuyAt anupUrvaSas // 6.22 //
   pañcavarṣasahasrāṇi rudraloke mahīyate /	paQca-varza-sahasrANi rudra-loke mahIyate /
   godhūmacandakādyāni sukṛtaṃ saktubharjitam // 6.23 //	goDUma-candaka-AdyAni sukRtam saktu-Barjitam // 6.23 //
   nivedayīta śarvāya tasya puṇyaphalaṃ śṛṇu /	nivedayIta SarvAya tasya puNya-Palam SRNu /
   yāvat tadbījasaṃkhyānaṃ śubhaṃ bhraṣṭaṃ nivedayet // 6.24 //	yAvat tad-bIja-saMKyAnam SuBam Brazwam nivedayet // 6.24 //
   tāvadvarṣasahasrāṇi rudraloke mahīyate /	tAvat-varza-sahasrANi rudra-loke mahIyate /
   yaḥ pakvānīkṣudaṇḍāni śivāya vinivedayet // 6.25 //	yaH pakvAni-ikzu-daNxAni SivAya vinivedayet // 6.25 //
   gurave vāpi tad bhaktyā tasya puṇyaphalaṃ śṛṇu /	gurave vA-api tat BaktyA tasya puNya-Palam SRNu /
   ikṣuparṇāni caikaikaṃ varṣalokaṃ pramodate // 6.26 //	ikzu-parNAni ca-ekEkam varza-lokam pramodate // 6.26 //
   sākaṃ śivapure bhogaiḥ pauṇḍraṃ pañcaguṇaṃ phalam /	sAkam Siva-pure BogEH pONxram paQcaguNam Palam /
   nivedya parameśāya śuktimātrarasasya tu // 6.27 //	nivedya parameSAya Sukti-mAtra-rasasya tu // 6.27 //
   varṣakoṭiṃ mahābhogaiḥ śivaloke mahīyate /	varza-kowim mahA-BogEH Siva-loke mahIyate /
   nivedya phāṇitaṃ śuddhaṃ śivāya gurave 'pi vā // 6.28 //	nivedya PANitam SudDam SivAya gurave api vA // 6.28 //
   rasāt sahasraguṇitaṃ phalaṃ prāpnoti mānavaḥ /	rasAt sahasra-guNitam Palam prApnoti mAnavaH /
   guḍasya phalam ekaṃ yaḥ śivāya vinivedayet // 6.29 //	guxasya Palam ekam yaH SivAya vinivedayet // 6.29 //
   ambakoṭiṃ śive loke mahābhogaiḥ pramodate /	amba-kowim Sive loke mahA-BogEH pramodate /
   khaṇḍasya palanaivedyaṃ guḍāc chataguṇaṃ phalam // 6.30 //	KaNxasya pala-nEvedyam guxAt SataguNam Palam // 6.30 //
   khaṇḍāt sahasraguṇitaṃ śarkarāyā nivedane /	KaNxAt sahasra-guNitam SarkarAyAH nivedane /
   matsaṇḍikāṃ mahāśuddhāṃ śaṃkarāya nivedayet // 6.31 //	mad-saNxikAm mahA-SudDAm SaMkarAya nivedayet // 6.31 //
   kalpakoṭiṃ naraḥ sāgraṃ śivaloke mahīyate /	kalpa-kowim naraH sAgram Siva-loke mahIyate /
   pariśuddhaṃ bhṛṣṭam ājyaṃ siddhaṃ caiva susaṃskṛtam // 6.32 //	pariSudDam BRzwam Ajyam sidDam ca-eva susaMskRtam // 6.32 //
   māsaṃ nivedya śarvāya śṛṇu yat phalam āpnuyāt /	mAsam nivedya SarvAya SRNu yat Palam ApnuyAt /
   aśeṣaphaladānena yat puṇyaṃ parikīrtitam // 6.33 //	aSeza-Pala-dAnena yat puNyam parikIrtitam // 6.33 //
   tat puṇyaṃ prāpnuyāt sarvaṃ mahādānanivedane /	tat puNyam prApnuyAt sarvam mahA-dAna-nivedane /
   panasāni ca divyāni svādūni surabhīṇi ca // 6.34 //	panasAni ca divyAni svAdUni suraBINi ca // 6.34 //
   nivedayet tu śarvāya tasya puṇyaphalaṃ śṛṇu /	nivedayet tu SarvAya tasya puNya-Palam SRNu /
   kalpakoṭiṃ naraḥ sāgraṃ śivaloke vyavasthitaḥ // 6.35 //	kalpa-kowim naraH sAgram Siva-loke vyavasTitaH // 6.35 //
   piban śivāmṛtaṃ divyaṃ mahābhogaiḥ pramodate /	piban Siva-amRtam divyam mahA-BogEH pramodate /
   dine dine ca yas tv āpaṃ vastrapūtaṃ samācaret // 6.36 //	dine dine ca yaH tu Apam vastra-pUtam samAcaret // 6.36 //
   sukhāya śivabhaktebhyas tasya puṇyaphalaṃ śṛṇu /	suKAya Siva-BakteByaH tasya puNya-Palam SRNu /
   mahāsarāṃsi yaḥ kuryād bhavet puṇyaṃ śivāgrataḥ // 6.37 //	mahA-sarAMsi yaH kuryAt Bavet puNyam Siva-agratas // 6.37 //
   tat puṇyaṃ sakalaṃ prāpya śivaloke mahīyate /	tat puNyam sakalam prApya Siva-loke mahIyate /
   yad iṣṭam ātmanaḥ kiṃcid annapānaphalādikam // 6.38 //	yat izwam AtmanaH kiMcid anna-pAna-Pala-Adikam // 6.38 //
   tat tac chivāya deyaṃ syād uttamaṃ bhogam icchatā /	tat tat SivAya deyam syAt uttamam Bogam icCatA /
   na śivaḥ paripūrṇatvāt kiṃcid aśnāti kasyacit // 6.39 //	na SivaH paripUrNa-tvAt kiMcid aSnAti kasyacid // 6.39 //
   kintv īśvaranibhaṃ kṛtvā sarvam ātmani dīyate /	kintu ISvara-niBam kRtvA sarvam Atmani dIyate /
   na rohati yathā bījaṃ svastham āśrayavarjitam // 6.40 //	na rohati yaTA bIjam svasTam ASraya-varjitam // 6.40 //
   puṇyabījaṃ tathā sūkṣmaṃ niṣphalaṃ syān nirāśrayam /	puNya-bIjam taTA sUkzmam nizPalam syAt nirASrayam /
   sukṣetreṣu yathā bījam uptaṃ bhavati satphalam // 6.41 //	su-kzetrezu yaTA bIjam uptam Bavati sat-Palam // 6.41 //
   alpam apy akṣayaṃ tadvat puṇyaṃ śivasamāśrayāt /	alpam api akzayam tadvat puNyam Siva-samASrayAt /
   tasmād īśvaram uddiśya yad yad ātmani rocate // 6.42 //	tasmAt ISvaram uddiSya yat yat Atmani rocate // 6.42 //
   tat tad īśvarabhaktebhyaḥ pradātavyaṃ phalārthinā /	tat tat ISvara-BakteByaH pradAtavyam Pala-arTinA /
   yaḥ śivāya guror vāpi racayen maṇibhūmikam // 6.43 //	yaH SivAya guroH vA-api racayet maNi-BUmikam // 6.43 //
   naivedya bhojanārthaṃ yaḥ pattraiḥ puṣpaiś ca śobhanam /	nEvedya Bojana-arTam yaH pattrEH puzpEH ca SoBanam /
   yāvat tat pattrapuṣpāṇāṃ parisaṃkhyā vidhīyate // 6.44 //	yAvat tat pattra-puzpANAm parisaMKyA viDIyate // 6.44 //
   tāvadvarṣasahasrāṇi suraloke mahīyate /	tAvat-varza-sahasrANi sura-loke mahIyate /
   palāśakadalīpadma- pattrāṇi ca viśeṣataḥ // 6.45 //	palASa-kadalI-padma pattrANi ca viSezataH // 6.45 //
   dattvā śivāya gurave śṛṇu yat phalam āpnuyāt /	dattvA SivAya gurave SRNu yat Palam ApnuyAt /
   yāvat tatpattrasaṃkhyānam īśvarāya niveditam // 6.46 //	yAvat tad-pattra-saMKyAnam ISvarAya niveditam // 6.46 //
   tāvadabdāyutānāṃ sa loke bhogān avāpnuyāt /	tAvat-abda-ayutAnAm sa loke BogAn avApnuyAt /
   yāvat tāmbulapattrāṇi pūgāṃś ca vinivedayet // 6.47 //	yAvat tAmbula-pattrANi pUgAn ca vinivedayet // 6.47 //
   tāvanti varṣalakṣāṇi śivaloke mahīyate /	tAvanti varza-lakzANi Siva-loke mahIyate /
   yac chuddhaṃ śaṅkhacūrṇaṃ vā gurave vinivedayet // 6.48 //	yat SudDam SaFKa-cUrNam vA gurave vinivedayet // 6.48 //
   tāmbūlayogasiddhyarthaṃ tasya puṇyaphalaṃ śṛṇu /	tAmbUla-yoga-sidDi-arTam tasya puNya-Palam SRNu /
   yāvat tāmbūlapattrāṇi cūrṇamānena bhakṣayet // 6.49 //	yAvat tAmbUla-pattrANi cUrNamAnena Bakzayet // 6.49 //
   tāvadvarṣasahasrāṇi rudraloke mahīyate /	tAvat-varza-sahasrANi rudra-loke mahIyate /
   jātīphalaṃ sakaṅkolaṃ latākastūrikotpalam // 6.50 //	jAtIPalam sa-kaFkolam latAkastUrikA-utpalam // 6.50 //
   ity etāni sugandhīni phalāni vinivedayet /	iti etAni suganDIni PalAni vinivedayet /
   phale phale mahābhogair varṣalakṣaṃ tu yatnataḥ // 6.51 //	Pale Pale mahA-BogEH varza-lakzam tu yatnatas // 6.51 //
   kāmikena vimānena krīḍate sa śive pure /	kAmikena vimAnena krIxate sa Sive pure /
   truṭimātrapramāṇena karpūrasya śive gurau // 6.52 //	truwi-mAtra-pramANena karpUrasya Sive gurO // 6.52 //
   varṣakoṭiṃ mahābhogaiḥ śivaloke mahīyate /	varza-kowim mahA-BogEH Siva-loke mahIyate /
   pūgatāmbūlapattrāṇām ādhāraṃ yo nivedayet // 6.53 //	pUga-tAmbUla-pattrANAm ADAram yaH nivedayet // 6.53 //
   varṣakoṭyaṣṭakaṃ bhogaiḥ śivaloke mahīyate /	varza-kowI-azwakam BogEH Siva-loke mahIyate /
   yaś cūeṇādhārasatpātraṃ kasyāpi vinivedayet // 6.54 //	yaH cUeNa-ADArasat-pAtram kasya-api vinivedayet // 6.54 //
   modate sa śive loke varṣakoṭīś caturdaśa /	modate sa Sive loke varza-kowIH caturdaSa /
   mṛtkāṣṭhavaṃśakhaṇḍāni yaḥ pradadyāc chivāśrame // 6.55 //	mRd-kAzWa-vaMSa-KaNxAni yaH pradadyAt Siva-ASrame // 6.55 //
   prāpnuyād vipulān bhogān divyāñ chivapure naraḥ /	prApnuyAt vipulAn BogAn divyAn Civa-pure naraH /
   māṇikyaṃ kalaśaṃ pātrīṃ sthālyādīn bhāṇḍasaṃpuṭān // 6.56 //	mANikyam kalaSam pAtrIm sTAlI-AdIn BANxa-saMpuwAn // 6.56 //
   dattvā śivāgrajas tebhyaḥ śivaloke mahīyate /	dattvA Siva-agrajaH teByaH Siva-loke mahIyate /
   toyādhārapidhānāni mṛdvastratarujāni vā // 6.57 //	toya-ADAra-piDAnAni mRdvastrataru-jAni vA // 6.57 //
   vaṃśālābusamutthāni dattvāpnoti śivaṃ puram /	vaMSa-alAbu-samutTAni dattvA-Apnoti Sivam puram /
   pañcasaṃmārjanītoyaṃ gomayāñjanakarpaṭān // 6.58 //	paQca-saMmArjanI-toyam gomaya-aQjana-karpawAn // 6.58 //
   mṛtkumbhapīṭikāṃ dadyād bhogāñ chivapure labhet /	mRd-kumBa-pIwikAm dadyAt BogAn Civa-pure laBet /
   yaḥ puṣpadhūpagandhānāṃ dadhikṣīraghṛtāmbhasām // 6.59 //	yaH puzpa-DUpa-ganDAnAm daDi-kzIra-GRta-amBasAm // 6.59 //
   dadyād ādhārapātrāṇi śivaloke sa gacchati /	dadyAt ADAra-pAtrANi Siva-loke sa gacCati /
   vaṃśatālādisaṃbhūtaṃ puṣpādhārakaraṇḍakam // 6.60 //	vaMSa-tAla-Adi-saMBUtam puzpa-ADAra-karaNxakam // 6.60 //
   ity evamādyān yo dadyāc chivalokam avāpnuyāt /	iti evamAdyAn yaH dadyAt Siva-lokam avApnuyAt /
   yaḥ sruksruvādipātrāṇi homārthaṃ vinivedayet // 6.61 //	yaH sruc-sruva-Adi-pAtrANi homa-arTam vinivedayet // 6.61 //
   varṣakoṭiṃ mahābhāgaiḥ śivaloke mahīyate /	varza-kowim mahABAgEH Siva-loke mahIyate /
   yaḥ sarvadhātusaṃyuktaṃ dadyāl lavaṇaparvatam // 6.62 //	yaH sarva-DAtu-saMyuktam dadyAt lavaNaparvatam // 6.62 //
   śivāya gurave vāpi tasya puṇyaphalaṃ śṛṇu /	SivAya gurave vA-api tasya puNya-Palam SRNu /
   kalpakoṭisahasrāṇi kalpakoṭiśatāni ca // 6.63 //	kalpa-kowi-sahasrANi kalpa-kowi-SatAni ca // 6.63 //
   sa gotrabhṛtyasaṃyukto vasec chivapure naraḥ /	sa gotra-BRtya-saMyuktaH vaset Siva-pure naraH /
   vimānayānaiḥ śrīmadbhiḥ sarvakāmasamanvitaiḥ // 6.64 //	vimAna-yAnEH SrImadBiH sarva-kAma-samanvitEH // 6.64 //
   bhogān bhuktvā tu vipulāṃs tadante sa mahīpatiḥ /	BogAn BuktvA tu vipulAn tad-ante sa mahIpatiH /
   manaḥśilāṃ harītālaṃ rājapaṭṭaṃ ca hiṅgulam // 6.65 //	manaHSilAm harItAlam rAja-pawwam ca hiFgulam // 6.65 //
   gairikaṃ maṇidantaṃ ca hematoyaṃ tathāṣṭamam /	gErikam maNidantam ca hema-toyam taTA-azwamam /
   yaś ca taṃ parvatavaraṃ śālitaṇḍulakalpitam // 6.66 //	yaH ca tam parvata-varam SAli-taNxula-kalpitam // 6.66 //
   śivāyagurave vāpi tasya puṇyaphalaṃ śṛṇu /	SivAya-gurave vA-api tasya puNya-Palam SRNu /
   kalpakoṭiśataṃ sāgraṃ bhogān bhuṅkte śive pure // 6.67 //	kalpa-kowi-Satam sAgram BogAn BuFkte Sive pure // 6.67 //
   yaḥ sarvadhānyaśikharair upetaṃ yavaparvatam /	yaH sarva-DAnya-SiKarEH upetam yava-parvatam /
   ghṛtatailanadīyuktaṃ tasya puṇyaphalaṃ śṛṇu // 6.68 //	GRta-tEla-nadI-yuktam tasya puNya-Palam SRNu // 6.68 //
   kalpakoṭiśataṃ sāgraṃ bhogān bhuṅkte śive pure /	kalpa-kowi-Satam sAgram BogAn BuFkte Sive pure /
   samastakulajaiḥ sārdhaṃ tasyānte sa mahīpatiḥ // 6.69 //	samasta-kula-jEH sArDam tasya-ante sa mahIpatiH // 6.69 //
   tiladhenuṃ pradadyād yaḥ kṛtvā kṛṣṇājine naraḥ /	tilaDenum pradadyAt yaH kRtvA kRzNAjine naraH /
   kapilāyāḥ pradānasya yat phalaṃ tad avāpnuyāt // 6.70 //	kapilAyAH pradAnasya yat Palam tat avApnuyAt // 6.70 //
   ghṛtadhenuṃ naraḥ kṛtvā kāṃsyapātre sakāñcanān /	GRtaDenum naraH kRtvA kAMsya-pAtre sa-kAQcanAn /
   nivedya gopradānasya samagraṃ phalam āpnuyāt // 6.71 //	nivedya go-pradAnasya samagram Palam ApnuyAt // 6.71 //
   dvīpicarmaṇi yaḥ sthāpya pradadyāl lavaṇāḍhakam /	dvIpi-carmaNi yaH sTApya pradadyAt lavaNa-AXakam /
   aśeṣarasadānasya yat puṇyaṃ tad avāpnuyāt // 6.72 //	aSeza-rasa-dAnasya yat puNyam tat avApnuyAt // 6.72 //
   maricāḍhena kurvīta(?) mārīcaṃ nāma parvatam /	marica-AXena kurvIta(?) mArIcam nAma parvatam /
   dadyād yaj jīrakaṃ pūrvam āgneyaṃ hiṅgum uttamam // 6.73 //	dadyAt yat jIrakam pUrvam Agneyam hiFgum uttamam // 6.73 //
   dakṣiṇe guḍaśuṇṭhīṃ ca nairṛte nāgakesaram /	dakziNe guxa-SuNWIm ca nErRte nAgakesaram /
   pippalīṃ paścime dadyād vāyavye kṛṣṇajīrakam // 6.74 //	pippalIm paScime dadyAt vAyavye kRzNajIrakam // 6.74 //
   kauberyām ajamodaṃ ca tvagelāś ceśadaivate /	kOberyAm ajamodam ca tvac-elAH ca-ISa-dEvate /
   kustumbaryāḥ pradeyāḥ syur bahiḥ prākārataḥ sthitāḥ // 6.75 //	kustumbaryAH pradeyAH syuH bahis prAkArataH sTitAH // 6.75 //
   kakubhām antarāleṣu samantāt saindhavaṃ nyaset /	kakuBAm antarAlezu samantAt sEnDavam nyaset /
   sapuṣpākṣatatoyena śivāya vinivedayet // 6.76 //	sa-puzpa-akzata-toyena SivAya vinivedayet // 6.76 //
   yāvat taddīpasaṃkhyānaṃ sarvam ekatra parvate /	yAvat tad-dIpa-saMKyAnam sarvam ekatra parvate /
   tāvadvarṣaśatād ūrdhvaṃ bhogān bhuṅkte śive pure // 6.77 //	tAvat-varza-SatAt UrDvam BogAn BuFkte Sive pure // 6.77 //
   kūśmāṇḍaṃ madhyataḥ sthāpya kāliṅgaṃ pūrvato nyaset /	kUSmANxam maDyatas sTApya kAliFgam pUrvatas nyaset /
   dakṣiṇe kṣīratumbīṃ tu vṛntākaṃ paścime nyaset // 6.78 //	dakziNe kzIratumbIm tu vRntAkam paScime nyaset // 6.78 //
   paṭīsāny uttare sthāpya karkaṭīm īśadaivate /	pawIsAni uttare sTApya karkawIm ISa-dEvate /
   nyased gajapaṭolāṃś ca madhurān vahnidaivate // 6.79 //	nyaset gaja-pawolAn ca maDurAn vahni-dEvate // 6.79 //
   kāravellāṃś ca nairṛtyāṃ vāyavyāṃ nimbakaṃ phalam /	kAravellAn ca nErRtyAm vAyavyAm nimbakam Palam /
   uccāvacāni cānyāni phalāni sthāpayed bahiḥ // 6.80 //	uccAvacAni ca-anyAni PalAni sTApayet bahis // 6.80 //
   abhyarcya puṣpadhūpaiś ca samantāt phalaparvatam /	aByarcya puzpa-DUpEH ca samantAt Pala-parvatam /
   śivāya gurave vāpi praṇipatya nivedayet // 6.81 //	SivAya gurave vA-api praNipatya nivedayet // 6.81 //
   yāvat tatphalasaṃkhyānaṃ taddīpānāṃ ca madhyataḥ /	yAvat tad-Pala-saMKyAnam tad-dIpAnAm ca maDyatas /
   tāvadvarṣasahasrāṇi rudraloke mahīyate // 6.82 //	tAvat-varza-sahasrANi rudra-loke mahIyate // 6.82 //
   mūlakaṃ madhyataḥ sthāpya tatpūrve vālamūlakam /	mUlakam maDyatas sTApya tad-pUrve vAlamUlakam /
   āgneyyāṃ vāstukaṃ sthāpya yāmyāyāṃ kṣāravāstukam // 6.83 //	AgneyyAm vAstukam sTApya yAmyAyAm kzAra-vAstukam // 6.83 //
   pālakyaṃ nairṛte sthāpya sumukhaṃ paścime nyaset /	pAlakyam nErRte sTApya su-muKam paScime nyaset /
   kuhadrakaṃ ca vāyavyām uttare vāpi tālikīm // 6.84 //	kuhadrakam ca vAyavyAm uttare vA-api tAlikIm // 6.84 //
   kusumbhaśākam aiśānyāṃ sarvaśākāni tadbahiḥ /	kusumBa-SAkam ESAnyAm sarva-SAkAni tad-bahis /
   pūrvakrameṇa vinyasya śivāya vinivedayet // 6.85 //	pUrva-krameNa vinyasya SivAya vinivedayet // 6.85 //
   yāvat tanmūlanālānāṃ pattrasaṃkhyā ca kīrtitā /	yAvat tad-mUla-nAlAnAm pattra-saMKyA ca kIrtitA /
   tāvadvarṣasahasrāṇi rudraloke mahīyate // 6.86 //	tAvat-varza-sahasrANi rudra-loke mahIyate // 6.86 //
   dattvā labhen mahābhogān guggulvadreḥ paladvayam /	dattvA laBet mahA-BogAn guggulu-adreH pala-dvayam /
   varṣakoṭidvayaṃ svarge dviguṇaṃ guḍamiśritaiḥ // 6.87 //	varza-kowi-dvayam svarge dviguNam guxa-miSritEH // 6.87 //
   guḍārdrakaṃ salavaṇam āmramañjarisaṃyutam /	guxa-Ardrakam sa-lavaNam Amra-maQjari-saMyutam /
   nivedya gurave bhaktyā saubhāgyaṃ paramaṃ labhet // 6.88 //	nivedya gurave BaktyA sOBAgyam paramam laBet // 6.88 //
   hastāropyeṇa vā kṛtvā mahāratnānvitāṃ mahīm /	hasta-AropyeNa vA kRtvA mahAratna-anvitAm mahIm /
   nivedayitvā śarvāya śivatulyaḥ prajāyate // 6.89 //	nivedayitvA SarvAya Siva-tulyaH prajAyate // 6.89 //
   vajrendranīlavaiḍūrya- padmarāgaṃ samauktikam /	vajra-indranIla-vExUrya padmarAgam sa-mOktikam /
   kīṭapakṣaṃ suvarṇaṃ ca mahāratnāni sapta vai // 6.90 //	kIwa-pakzam suvarNam ca mahAratnAni sapta vE // 6.90 //
   yaś ca siṃhāsanaṃ dadyān mahāratnānvitaṃ nṛpaḥ /	yaH ca siMhAsanam dadyAt mahAratna-anvitam nRpaH /
   kṣudraratnaiś ca vividhais tasya puṇyaphalaṃ śṛṇu // 6.91 //	kzudra-ratnEH ca viviDEH tasya puNya-Palam SRNu // 6.91 //
   kulatriṃśakasaṃyuktaḥ sāntaḥpuraparicchadaḥ /	kula-triMSaka-saMyuktaH sa-antaHpura-paricCadaH /
   samastabhṛtyasaṃyuktaḥ śivaloke mahīyate // 6.92 //	samasta-BRtya-saMyuktaH Siva-loke mahIyate // 6.92 //
   tatra bhuktvā mahābhogān śivatulyaparākramaḥ /	tatra BuktvA mahA-BogAn Siva-tulya-parAkramaH /
   āmahāpralayaṃ yāvat tadante muktim āpnuyāt // 6.93 //	AmahA-pralayam yAvat tad-ante muktim ApnuyAt // 6.93 //
   yadi ced rājyam ākaṅkṣet tataḥ sarvasamāhitaḥ /	yadi ced rAjyam AkaFkzet tatas sarva-samAhitaH /
   saptadvīpasamudrāyāḥ kṣiter adhipatir bhavet // 6.94 //	sapta-dvIpa-samudrAyAH kziteH aDipatiH Bavet // 6.94 //
   janmakoṭisahasrāṇi janmakoṭiśatāni ca /	janma-kowi-sahasrANi janma-kowi-SatAni ca /
   rājyaṃ kṛtvā tataś cānte punaḥ śivapuraṃ vrajet // 6.95 //	rAjyam kRtvA tatas ca-ante punar Siva-puram vrajet // 6.95 //
   etad eva phalaṃ jñeyaṃ makuṭābharaṇādiṣu /	etat eva Palam jQeyam makuwa-ABaraNa-Adizu /
   ratnāsanapradānena pāduke vinivedayet // 6.96 //	ratna-Asana-pradAnena pAduke vinivedayet // 6.96 //
   dadyād yaḥ kevalaṃ vajraṃ śuddhaṃ godhūmamātrakam /	dadyAt yaH kevalam vajram SudDam goDUma-mAtrakam /
   śivāya sa śive loke tiṣṭhed āpralayaṃ sukhī // 6.97 //	SivAya sa Sive loke tizWet Apralayam suKI // 6.97 //
   indranīlapradānena sa vaiḍūryapradānataḥ /	indranIla-pradAnena sa vExUrya-pradAnataH /
   modate vividhair bhogaiḥ kalpakoṭiṃ śive pure // 6.98 //	modate viviDEH BogEH kalpa-kowim Sive pure // 6.98 //
   masūramātram api yaḥ padmarāgaṃ suśobhanam /	masUra-mAtram api yaH padmarAgam su-SoBanam /
   nivedayitvā śarvāya modate kālam akṣayam // 6.99 //	nivedayitvA SarvAya modate kAlam akzayam // 6.99 //
   nivedya mauktikaṃ svaccham ekabhāgaikamātrakam /	nivedya mOktikam svacCam eka-BAga-eka-mAtrakam /
   bhogaiḥ śivapure divyaiḥ kalpakoṭiṃ pramodate // 6.100 //	BogEH Siva-pure divyEH kalpa-kowim pramodate // 6.100 //
   kīṭapakṣaṃ mahāśuddhaṃ nivedya yavamātrakam /	kIwa-pakzam mahA-SudDam nivedya yava-mAtrakam /
   śivāyādyaḥ śive loke modate kālam akṣayam // 6.101 //	SivAya-AdyaH Sive loke modate kAlam akzayam // 6.101 //
   hemnā kṛtvā ca yaḥ puṣpam api māṣakamātrakam /	hemnA kRtvA ca yaH puzpam api mAzaka-mAtrakam /
   nivedayitvā śarvāya varṣakoṭiṃ vased divi // 6.102 //	nivedayitvA SarvAya varza-kowim vaset divi // 6.102 //
   kṣudraratnāni yo dadyād dhemni baddhāni śambhave /	kzudra-ratnAni yaH dadyAt Demni badDAni SamBave /
   modate sa śive loke kalpakoṭyayutaṃ naraḥ // 6.103 //	modate sa Sive loke kalpa-kowi-ayutam naraH // 6.103 //
   yathā yathā mahāratnaṃ śobhanaṃ ca yathā yathā /	yaTA yaTA mahAratnam SoBanam ca yaTA yaTA /
   tathā tathā mahat puṇyaṃ jñeyaṃ tac chivadānataḥ // 6.104 //	taTA taTA mahat puNyam jQeyam tat Siva-dAnataH // 6.104 //
   bhūmibhāge sa()vistīṛṇe jambūdvīpaṃ prakalpayet /	BUmi-BAge sa()vistIRNe jambUdvIpam prakalpayet /
   aṣṭāvaraṇasaṃyuktaṃ nagendrāṣṭakabhūṣitam // 6.105 //	azwa-AvaraNa-saMyuktam naga-indra-azwaka-BUzitam // 6.105 //
   tanmadhye kārayed divyaṃ meruprāsādam uttamam /	tad-maDye kArayet divyam meru-prAsAdam uttamam /
   anekaśikharākīrṇam aśeṣāmarasaṃyutam // 6.106 //	aneka-SiKara-AkIrNam aSeza-amara-saMyutam // 6.106 //
   bahiḥ suvarṇanicitaṃ sarvaratnopaśobhitam /	bahis suvarNa-nicitam sarva-ratna-upaSoBitam /
   catuḥpragrīvakopetaṃ cakṣurliṅgasamāyutam // 6.107 //	catur-pragrIvaka-upetam cakzuH-liFga-samAyutam // 6.107 //
   caturdikṣu vanopetaṃ caturbhiḥ saṃyutaiḥ śaraiḥ /	catur-dikzu vana-upetam caturBiH saMyutEH SarEH /
   caturṇāṃ purayuktena prākāreṇa ca saṃyutam // 6.108 //	caturNAm pura-yuktena prAkAreNa ca saMyutam // 6.108 //
   meruprāsādam ity evaṃ hemaratnavibhūṣitam /	meru-prAsAdam iti evam hema-ratna-viBUzitam /
   yaḥ kārayed vanopetaṃ so 'nantaphalam āpnuyāt // 6.109 //	yaH kArayet vana-upetam saH ananta-Palam ApnuyAt // 6.109 //
   bhūmyambhaḥparamāṇūnāṃ yathā saṃkhyā na vidyate /	BUmi-amBaH-paramANUnAm yaTA saMKyA na vidyate /
   śivāyatanapuṇyasya tathā saṃkhyā na vidyate // 6.110 //	Siva-Ayatana-puNyasya taTA saMKyA na vidyate // 6.110 //
   kulatriṃśakasaṃyuktaḥ sarvabhṛtyasamanvitaḥ /	kula-triMSaka-saMyuktaH sarva-BRtya-samanvitaH /
   kalatraputramitraiś ca sarvasvajanasaṃyutaḥ // 6.111 //	kalatra-putra-mitrEH ca sarva-sva-jana-saMyutaH // 6.111 //
   āśrtitopāśritaiḥ sarvair aśeṣagaṇasaṃyutaḥ /	ASrtita-upASritEH sarvEH aSeza-gaNa-saMyutaH /
   yathā śivas tathaivāyaṃ śarvaloke sa pūjyate // 6.112 //	yaTA SivaH taTA-eva-ayam Sarva-loke sa pUjyate // 6.112 //
   na ca mānuṣyakaṃ lokam āgacchet kṛpaṇaṃ punaḥ /	na ca mAnuzyakam lokam AgacCet kRpaNam punar /
   sarvajñaḥ paripūrṇaś ca muktaḥ svātmani tiṣṭhati // 6.113 //	sarvajQaH paripUrNaH ca muktaH sva-Atmani tizWati // 6.113 //
   yaḥ śivāya vanaṃ kṛtvā mudābdasalilotthitam(?) /	yaH SivAya vanam kRtvA mudA-abda-salila-utTitam-(?) /
   tad daṇḍakopaśobhaṃ ca haste kurvīta sarvadā // 6.114 //	tat daNxaka-upa-SoBam ca haste kurvIta sarvadA // 6.114 //
   śobhayed bhūtanāthaṃ vā candraśālāṃ kvacit kvacit /	SoBayet BUtanATam vA candraSAlAm kvacid kvacid /
   vedīṃ vāthābhyapadyanta pronnatāḥ stambhapaṅktayaḥ // 6.115 //	vedIm vA-aTa-aByapadyanta pronnatAH stamBa-paFktayaH // 6.115 //
   śātakumbhamayīṃ vāpi sarvalakṣaṇasaṃyutām /	SAtakumBa-mayIm vA-api sarva-lakzaNa-saMyutAm /
   īśvarapratimāṃ saumyāṃ kārayet puruṣocchritām // 6.116 //	ISvara-pratimAm sOmyAm kArayet puruza-ucCritAm // 6.116 //
   triśūlasavyahastāṃ ca varadābhayadāyikāṃ /	triSUla-savya-hastAm ca varadA-Baya-dAyikAm /
   savyahastākṣamālāṃ ca jaṭākusumabhūṣitām // 6.117 //	savya-hasta-akza-mAlAm ca jawA-kusuma-BUzitAm // 6.117 //
   padmasiṃhāsanāsīnāṃ vṛṣasthāṃ vā samucchritām /	padma-siMhAsana-AsInAm vRza-sTAm vA samucCritAm /
   vimānasthāṃ rathasthāṃ vā vedisthāṃ vā prabhānvitām // 6.118 //	vimAna-sTAm raTa-sTAm vA vedi-sTAm vA praBA-anvitAm // 6.118 //
   saumyavaktrāṃ karālāṃ vā mahābhairavarūpiṇīm /	sOmya-vaktrAm karAlAm vA mahABErava-rUpiNIm /
   atyucchritāṃ suvistīrṇāṃ nṛtyasthāṃ yogasaṃsthitām // 6.119 //	ati-ucCritAm su-vistIrNAm nRtya-sTAm yoga-saMsTitAm // 6.119 //
   kuryād asaṃbhave hemnas tāreṇa vimalena ca /	kuryAt asaMBave hemnaH tAreNa vimalena ca /
   ārakūṭamayīṃ vāpi tāmramṛcchailadārujām // 6.120 //	ArakUwa-mayIm vA-api tAmra-mRd-SEladAru-jAm // 6.120 //
   aśeṣakaiḥ sarūpaiś ca varṇakair vā paṭe likhet /	aSezakEH sarUpEH ca varNakEH vA pawe liKet /
   kuḍye vā phalake vāpi bhaktyā vittānusārataḥ // 6.121 //	kuxye vA Palake vA-api BaktyA vitta-anusArataH // 6.121 //
   ekāṃ saparivārāṃ vā pārvatīṃ gaṇasaṃyutām /	ekAm sa-parivArAm vA pArvatIm gaNa-saMyutAm /
   pratīhārasamopetāṃ(?) kuryād evāvikalpataḥ // 6.122 //	pratIhAra-samopeta-aM(?) kuryAt eva-avikalpataH // 6.122 //
   pīṭhaṃ vā kārayed raupyaṃ tāmraṃ pittalasaṃbhavam /	pIWam vA kArayet rOpyam tAmram pittala-saMBavam /
   caturmukhaikavaktraṃ vā bahiḥ kāñcanasaṃskṛtam // 6.123 //	caturmuKa-eka-vaktram vA bahis kAQcana-saMskRtam // 6.123 //
   pṛthakpṛthaganekāni kārayitvā mukhāni tu /	pRTak-pRTak-anekAni kArayitvA muKAni tu /
   saumyabhairavarūpāṇi śivasya bahurūpiṇaḥ // 6.124 //	sOmyaBErava-rUpANi Sivasya bahu-rUpiNaH // 6.124 //
   nānābharaṇayuktāni hemaraupyakṛtāni ca /	nAnA-ABaraNa-yuktAni hema-rOpya-kRtAni ca /
   śivasya rathayātrāyāṃ tāni lokasya darśayet // 6.125 //	Sivasya raTa-yAtrAyAm tAni lokasya darSayet // 6.125 //
   uktāni yāni puṇyāni saṃkṣepeṇa pṛthak pṛthak /	uktAni yAni puNyAni saMkzepeNa pRTak pRTak /
   kṛtvaikena mamaiteṣām akṣayaṃ phalam āpnuyāt // 6.126 //	kRtvA-ekena mama-etezAm akzayam Palam ApnuyAt // 6.126 //
   mātuḥ pituḥ sahopāyair(?) daśabhir daśabhiḥ kulaiḥ /	mAtuH pituH saha-upAyEH-(?) daSaBiH daSaBiH kulEH /
   kalatraputramitrādyair bhṛtyair yuktaḥ sa bāndhavaiḥ // 6.127 //	kalatra-putra-mitra-AdyEH BRtyEH yuktaH sa bAnDavEH // 6.127 //
   ayutena vimānānāṃ sarvakāmayutena ca /	ayutena vimAnAnAm sarva-kAma-yutena ca /
   bhuṅkte svayaṃ mahābhogān ante muktim avāpnuyāt // 6.128 //	BuFkte svayam mahA-BogAn ante muktim avApnuyAt // 6.128 //
   maṇḍapastambhaparyante kīlayed darpaṇānvitam /	maNxapa-stamBa-paryante kIlayet darpaNa-anvitam /
   abhiṣicya janā yasmin pujāṃ kuvanti bilvakaiḥ // 6.129 //	aBizicya janAH yasmin pujAm kuvanti bilvakEH // 6.129 //
   kālakālakṛtiṃ kṛtvā kīlayed yaḥ śivāśrame /	kAla-kAla-kRtim kRtvA kIlayet yaH Siva-ASrame /
   sarvalokopakārāya pūjayec ca dine dine // 6.130 //	sarva-loka-upakArAya pUjayet ca dine dine // 6.130 //
   dhūpavelāpramāṇārthaṃ kalpayed yaḥ śivāśrame /	DUpa-velA-pramANa-arTam kalpayet yaH Siva-ASrame /
   kṣarantīṃ pūryamāṇāṃ vā sadāyāme ghaṭīṃ nṛpaḥ // 6.131 //	kzarantIm pUryamANAm vA sadA-AyAme GawIm nRpaH // 6.131 //
   eṣām ekatamaṃ puṇyaṃ kṛtvā pāpavivarjitaḥ /	ezAm ekatamam puNyam kRtvA pApa-vivarjitaH /
   śivaloke naraḥ prāpya sarvajñaḥ sa sukhī bhavet // 6.132 //	Siva-loke naraH prApya sarvajQaH sa suKI Bavet // 6.132 //
   rathayātrāṃ pravakṣyāmi śivasya paramātmanaḥ /	raTa-yAtrAm pravakzyAmi Sivasya paramAtmanaH /
   sarvalokahitārthāya mahāśilpivinirmitām // 6.133 //	sarva-loka-hita-arTAya mahA-Silpi-vinirmitAm // 6.133 //
   rathamadhye samāveśya yathā yaṣṭiṃ tu kīlayet /	raTa-maDye samAveSya yaTA yazwim tu kIlayet /
   yaṣṭer madhye sthitaṃ kāryaṃ vimānam atiśobhitam // 6.134 //	yazweH maDye sTitam kAryam vimAnam ati-SoBitam // 6.134 //
   pañcabhaumaṃ tribhaumaṃ vā dṛḍhavaṃśaprakalpitam /	paQca-BOmam tri-BOmam vA dRXa-vaMSa-prakalpitam /
   karmaṇā sunibaddhaṃ ca rajjubhiś ca susaṃyutam // 6.135 //	karmaNA su-nibadDam ca rajjuBiH ca su-saMyutam // 6.135 //
   pañcaśālāṇḍikair yuktaṃ nānābhaktisamanvitam /	paQca-SAlANxikEH yuktam nAnA-Bakti-samanvitam /
   citravarṇaparicchannaṃ paṭair vā varṇakānvitaiḥ // 6.136 //	citra-varNa-paricCannam pawEH vA varNaka-anvitEH // 6.136 //
   lambakaiḥ sūtradāmnā ca ghaṇṭācāmarabhūṣitam /	lambakEH sUtra-dAmnA ca GaNwA-cAmara-BUzitam /
   budbudair ardhacandraiś ca darpaṇaiś ca samujjvalam // 6.137 //	budbudEH arDacandrEH ca darpaNEH ca samujjvalam // 6.137 //
   kadalyardhadhvajair yuktaṃ mahācchattraṃ mahādhvajam /	kadalI-arDa-DvajEH yuktam mahAcCattram mahA-Dvajam /
   puṣpamālāparikṣiptaṃ sarvaśobhāsamanvitam // 6.138 //	puzpa-mAlA-parikziptam sarva-SoBA-samanvitam // 6.138 //
   mahārathavimāne 'smin sthāpayed gaṇasaṃyutam /	mahA-raTa-vimAne asmin sTApayet gaNa-saMyutam /
   īśvarapratimāṃ hemni prathame puramaṇḍape // 6.139 //	ISvara-pratimAm hemni praTame pura-maNxape // 6.139 //
   mukhatrayaṃ ca badhnīyād bahiḥ kuryāt tathāśritam /	muKa-trayam ca baDnIyAt bahis kuryAt taTA-ASritam /
   pure pure bahir dikṣu gṛhakeṣu samāśritam // 6.140 //	pure pure bahis dikzu gRhakezu samASritam // 6.140 //
   catuṣkaṃ śivavaktrāṇāṃ saṃsthāpya pratipūjayet /	catuzkam Siva-vaktrANAm saMsTApya pratipUjayet /
   dinatrayaṃ prakurvīta snānam arcanabhojanam // 6.141 //	dina-trayam prakurvIta snAnam arcana-Bojanam // 6.141 //
   nṛtyakrīḍāprayogeṇa geyamaṅgalapāṭhakaiḥ /	nRtya-krIxA-prayogeNa geya-maFgala-pAWakEH /
   mahāvāditranirghoṣaiḥ pauṣapūrṇimaparvaṇi // 6.142 //	mahA-vAditra-nirGozEH pOza-pUrNima-parvaNi // 6.142 //
   bhrāmayed rājamārgeṇa caturthe 'hani tadratham /	BrAmayet rAjamArgeNa caturTe ahani tad-raTam /
   tataḥ svasthānam ānīya taccheṣam api vardhayet // 6.143 //	tatas sva-sTAnam AnIya tad-Sezam api varDayet // 6.143 //
   avadhārya jagaddhātrī pratimām avatārayet /	avaDArya jagadDAtrI pratimAm avatArayet /
   mahāvimānayātraiṣā kartavyā paṭṭake 'pi vā // 6.144 //	mahA-vimAna-yAtrA-ezA kartavyA pawwake api vA // 6.144 //
   vaṃśair navaiḥ supakvaiś ca kaṭaṃ kuryād bharakṣamam(?) /	vaMSEH navEH su-pakvEH ca kawam kuryAt Bara-kzamam(?) /
   vṛttaṃ dviguṇadīrghaṃ ca caturaśram adhaḥ samam // 6.145 //	vRttam dviguNa-dIrGam ca caturaSram aDas samam // 6.145 //
   sarvatra carmaṇā baddhaṃ mahāyaṣṭisamāśritam /	sarvatra carmaNA badDam mahA-yazwi-samASritam /
   mukhaṃ baddhaṃ ca kurvīta vaṃśamaṇḍalinā dṛḍham // 6.146 //	muKam badDam ca kurvIta vaMSa-maNxalinA dRXam // 6.146 //
   kaṭe 'smiṃs tāni vastrāṇi sthāpya badhnīta yatnataḥ /	kawe asmin tAni vastrANi sTApya baDnIta yatnatas /
   upary upari sarvāṇi tanmadhye pratimāṃ nyaset // 6.147 //	upari upari sarvANi tad-maDye pratimAm nyaset // 6.147 //
   varṇakaiḥ kuṅkumādyaiś ca citrapuṣpaiś ca pūjayet /	varNakEH kuFkuma-AdyEH ca citra-puzpEH ca pUjayet /
   nānābharaṇapūjābhir muktāhārapralambibhiḥ // 6.148 //	nAnA-ABaraNa-pUjABiH mukta-AhAra-pralambiBiH // 6.148 //
   rathasya mahato madhye sthāpya paṭṭadvayaṃ dṛḍham /	raTasya mahataH maDye sTApya pawwa-dvayam dRXam /
   adharottarabhāgena madhye chidrasamanvitam // 6.149 //	aDara-uttara-BAgena maDye Cidra-samanvitam // 6.149 //
   kaṭiyaṣṭer adhobhāgaṃ sthāpya chidramayaṃ śubhaiḥ /	kawi-yazweH aDoBAgam sTApya Cidra-mayam SuBEH /
   ābaddhya kīlayed yatnād yaṣṭyardhaṃ ca dhvajāṣṭakam // 6.150 //	AbadDya kIlayet yatnAt yazwi-arDam ca Dvaja-azwakam // 6.150 //
   kaṭasya pṛṣṭaṃ sarvatra kārayet paṭasaṃvṛtam /	kawasya pRzwam sarvatra kArayet pawa-saMvRtam /
   tatpaṭe ca likhet somaṃ sagaṇaṃ savṛṣaṃ śivam // 6.151 //	tat-pawe ca liKet somam sa-gaNam sa-vRzam Sivam // 6.151 //
   vicitrapuṣpasragdāmnā samantād bhūṣayet kaṭam /	vicitra-puzpa-sraj-dAmnA samantAt BUzayet kawam /
   ravakaiḥ kiṅkiṇījālair ghaṇṭācāmarabhūṣitaiḥ // 6.152 //	ravakEH kiFkiNI-jAlEH GaNwA-cAmara-BUzitEH // 6.152 //
   mahāpūjāviśeṣaiś ca kautūhalasamanvitam /	mahA-pUjA-viSezEH ca kOtUhala-samanvitam /
   vādyārambhopacāreṇa mārgaśobhāṃ prakalpayet // 6.153 //	vAdya-AramBa-upacAreNa mArga-SoBAm prakalpayet // 6.153 //
   tad rathaṃ bhrāmayed yatnād rājamārgeṇa sarvataḥ /	tat raTam BrAmayet yatnAt rAjamArgeNa sarvatas /
   tataḥ svāśramam ānīya sthāpayet tatsamīpataḥ // 6.154 //	tatas sva-ASramam AnIya sTApayet tad-samIpatas // 6.154 //
   mahāśabdaṃ tataḥ kuryāt tālatrayasamanvitam /	mahA-Sabdam tatas kuryAt tAla-traya-samanvitam /
   tatas tuṣṇīṃ sthite loke tacchāntim iha dhārayet // 6.155 //	tatas tuzNIm sTite loke tad-SAntim iha DArayet // 6.155 //
   śivaṃ tu sarvajagataḥ śivaṃ gobrāhmaṇasya ca /	Sivam tu sarva-jagataH Sivam go-brAhmaNasya ca /
   śivam astu nṛpāṇāṃ ca tadbhaktānāṃ janasya ca // 6.156 //	Sivam astu nRpANAm ca tad-BaktAnAm janasya ca // 6.156 //
   rājā vijayam āpnoti putrapautraiś ca vardhatām /	rAjA vijayam Apnoti putra-pOtrEH ca varDatAm /
   dharmaniṣṭhaś ca bhavatu prajānāṃ ca hite rataḥ // 6.157 //	Darma-nizWaH ca Bavatu prajAnAm ca hite rataH // 6.157 //
   kālavarṣī tu parjanyaḥ sasyasaṃpattir uttamā /	kAla-varzI tu parjanyaH sasya-saMpattiH uttamA /
   subhikṣāt kṣemam āpnoti kāryasiddhiś ca jāyatām // 6.158 //	su-BikzAt kzemam Apnoti kArya-sidDiH ca jAyatAm // 6.158 //
   doṣāḥ prayāntu nāśaṃ ca guṇāḥ sthairyaṃ bhajantu vaḥ /	dozAH prayAntu nASam ca guNAH sTEryam Bajantu vaH /
   bahukṣīrayutā gāvo hṛṣṭapuṣṭā bhavantu vaḥ // 6.159 //	bahu-kzIra-yutAH gAvaH hRzwa-puzwAH Bavantu vaH // 6.159 //
   evaṃ śivamahāśāntim uccārya jagataḥ kramāt /	evam Siva-mahA-SAntim uccArya jagataH kramAt /
   abhivardhya tataḥ śeṣam aiśvarīṃ sārvakāmikīm // 6.160 //	aBivarDya tatas Sezam ESvarIm sArvakAmikIm // 6.160 //
   śivamālāṃ samādāya sadāsīparicārikaḥ /	Siva-mAlAm samAdAya sadAsI-pari-cArikaH /
   phalair bhakṣaiś ca saṃyuktāṃ gṛhya pātrīṃ niveśayet // 6.161 //	PalEH BakzEH ca saMyuktAm gRhya pAtrIm niveSayet // 6.161 //
   pātrīṃ ca dhārayen mūrdhnā soṣṇīṣāṃ devaputrakaḥ /	pAtrIm ca DArayet mUrDnA sa-uzNIzAm deva-putrakaH /
   alaṃkṛtaḥ śuklavāsā dhārmikaḥ satataṃ śuciḥ // 6.162 //	alaMkRtaH Sukla-vAsAH DArmikaH satatam SuciH // 6.162 //
   tataś ca tāṃ samutkṣipya pāṇinā dhārayed budhaḥ /	tatas ca tAm samutkzipya pANinA DArayet buDaH /
   prabrūyād aparaś cātra śivadharmasya bhājakaḥ // 6.163 //	prabrUyAt aparaH ca-atra Siva-Darmasya BAjakaH // 6.163 //
   toyaṃ yathā ghaṭīsaṃstham ajasraṃ kṣarate tathā /	toyam yaTA GawI-saMsTam ajasram kzarate taTA /
   kṣarate sarvalokānāṃ tadvad āyur aharniśam // 6.164 //	kzarate sarva-lokAnAm tadvat AyuH aharniSam // 6.164 //
   yadā sarvaṃ parityajya gantavyam avaśair dhruvam /	yadA sarvam parityajya gantavyam avaSEH Druvam /
   tadā na dīyate kasmāt pātheyārtham idaṃ dhanam // 6.165 //	tadA na dIyate kasmAt pATeya-arTam idam Danam // 6.165 //
   kalatraputramitrāṇi pitā mātā ca bāndhavāḥ /	kalatra-putra-mitrANi pitA mAtA ca bAnDavAH /
   tiṣṭhanti na mṛtasyārthe paraloke dhanāni ca // 6.166 //	tizWanti na mRtasya-arTe para-loke DanAni ca // 6.166 //
   nāsti dharmasamaṃ mitraṃ nāsti dharmasamaḥ sakhā /	na-asti Darma-samam mitram na-asti Darma-samaH saKA /
   yataḥ sarvaiḥ parityaktaṃ naraṃ dharmo 'nugacchati // 6.167 //	yatas sarvEH parityaktam naram DarmaH anugacCati // 6.167 //
   tasmād dharmaṃ samuddiśya yaḥ śeṣām abhivardhayet /	tasmAt Darmam samuddiSya yaH SezAm aBivarDayet /
   samastapāpanirmuktaḥ śivalokaṃ sa gacchati // 6.168 //	samasta-pApa-nirmuktaH Siva-lokam sa gacCati // 6.168 //
   upary upari vittena yaḥ śeṣām abhivardhayet /	upari upari vittena yaH SezAm aBivarDayet /
   tasyeyam uttamā deyā yataś cānyā na vardhate // 6.169 //	tasya-iyam uttamA deyAH yatas ca-anyA na varDate // 6.169 //
   ity evaṃ madhyamāṃ śeṣāṃ vardhayed vā kanīyasīm /	iti evam maDyamAm SezAm varDayet vA kanIyasIm /
   tatas teṣāṃ pradātavyā sarvaśokasya śāntaye // 6.170 //	tatas tezAm pradAtavyA sarva-Sokasya SAntaye // 6.170 //
   yenottamā gṛhītā syāc śivaśeṣā mahīyasī /	yena-uttamA gRhItA syAt Siva-SezAH mahIyasI /
   prāpaṇīyā gṛhaṃ tasya tathaiva śirasā vṛtā // 6.171 //	prApaNIyAH gRham tasya taTA-eva SirasA vRtAH // 6.171 //
   dhvajacchattravimānādyair mahāvāditraniḥsvanaiḥ /	Dvaja=-Cattra-vimAna-AdyEH mahA-vAditra-niHsvanEH /
   gṛhadvāraṃ tataḥ prāptam arcayitvā niveśayet // 6.172 //	gRha-dvAram tatas prAptam arcayitvA niveSayet // 6.172 //
   dadyād gotrakalatrāṇāṃ bhṛtyānāṃ svajanasya ca /	dadyAt gotra-kalatrANAm BRtyAnAm sva-janasya ca /
   tarpayec cānatān(?) bhaktyā vāditradhvajavāhakān // 6.173 //	tarpayet ca-AnatAn-(?) BaktyA vAditra-Dvaja-vAhakAn // 6.173 //
   evam ādīyate bhaktyā yaḥ śivasyottamā gṛhe /	evam AdIyate BaktyA yaH Sivasya-uttamA gRhe /
   śobhayā rājamārgeṇa tasya dharmaphalaṃ śṛṇu // 6.174 //	SoBayA rAjamArgeNa tasya Darma-Palam SRNu // 6.174 //
   samastapāpanirmuktaḥ samastakulasaṃyutaḥ /	samasta-pApa-nirmuktaH samasta-kula-saMyutaH /
   śivalokam avāpnoti sabhṛtyaparicārakaḥ // 6.175 //	Siva-lokam avApnoti sa-BRtya-paricArakaH // 6.175 //
   tatra divyair mahābhogair vimānaiḥ sārvakāmikaiḥ /	tatra divyEH mahA-BogEH vimAnEH sArvakAmikEH /
   kalpānāṃ krīḍate koṭim ante nirvāṇam āpnuyāt // 6.176 //	kalpAnAm krIxate kowim ante nirvANam ApnuyAt // 6.176 //
   rathasya yātrāṃ yaḥ kuryād ity evam upaśobhayā /	raTasya yAtrAm yaH kuryAt iti evam upaSoBayA /
   bhakṣabhojyapradānaiś ca tatphalaṃ śṛnu yatnataḥ // 6.177 //	Bakza-Bojya-pradAnEH ca tad-Palam SRnu yatnatas // 6.177 //
   aśeṣapāpanirmuktaḥ sarvabhṛtyasamanvitaḥ /	aSeza-pApa-nirmuktaH sarva-BRtya-samanvitaH /
   kulatriṃśakam uddhṛtya suhṛdbhiḥ svajanaiḥ saha // 6.178 //	kula-triMSakam udDRtya suhRdBiH sva-janEH saha // 6.178 //
   sarvakāmayutair divyaiḥ svacchandagamanālayaiḥ /	sarva-kAma-yutEH divyEH svacCanda-gamana-AlayEH /
   mahāvimānaiḥ śrīmadbhir divyastrīparivāritaḥ // 6.179 //	mahA-vimAnEH SrImadBiH divya-strI-parivAritaH // 6.179 //
   icchayā krīḍate bhogaiḥ kalpakoṭiṃ śive pure /	icCayA krIxate BogEH kalpa-kowim Sive pure /
   jñānayogaṃ tataḥ prāpya saṃsārād avamucyate // 6.180 //	jQAna-yogam tatas prApya saMsArAt avamucyate // 6.180 //
   śivasya rathayātrāyām upavāsaparaḥ kṣamī /	Sivasya raTa-yAtrAyAm upavAsa-paraH kzamI /
   purataḥ pṛṣṭhato vāpi gacchaṃs tasya phalaṃ śṛṇu // 6.181 //	puratas pRzWatas vA-api gacCan tasya Palam SRNu // 6.181 //
   aśeṣapāpanirmuktaḥ śuddhaḥ śivapuraṃ gataḥ /	aSeza-pApa-nirmuktaH SudDaH Siva-puram gataH /
   mahārathopamair yānaiḥ kalpāśītiṃ pramodateä // 6.182 //	mahA-raTa-upamEH yAnEH kalpa-aSItim pramodateä // 6.182 //
   dhvajacchattrapatākābhir dīpadarpaṇacāmaraiḥ /	Dvaja=-Cattra-patAkABiH dIpa-darpaNa-cAmarEH /
   dhūpair vitānakalaśair upaśobhā sahasraśaḥ // 6.183 //	DUpEH vitAna-kalaSEH upaSoBA sahasraSas // 6.183 //
   gṛhītvā yāti purataḥ svecchayā vā parecchayā /	gRhItvA yAti puratas sva-icCayA vA para-icCayA /
   saṃparkāt kautukāl lābhāc chivaloke vrajante te // 6.184 //	saMparkAt kOtukAt lABAt Siva-loke vrajante te // 6.184 //
   śivasya rathayātrāṃ tu yaḥ prapaśyati bhaktitaḥ /	Sivasya raTa-yAtrAm tu yaH prapaSyati BaktitaH /
   prasaṅgāt kautukād vāpi te 'pi yānti śivaṃ puram // 6.185 //	prasaFgAt kOtukAt vA-api te api yAnti Sivam puram // 6.185 //
   nānāyatnādiśeṣānte nānāprekṣaṇakāni ca /	nAnA-Ayatna-Adi-Seza-ante nAnA-prekzaNakAni ca /
   kurvīta rathayātrāyāṃ ramate ca vibhūṣitā // 6.186 //	kurvIta raTa-yAtrAyAm ramate ca viBUzitA // 6.186 //
   te bhogair vividhair divyaiḥ śivāsannā gaṇeśvarāḥ /	te BogEH viviDEH divyEH Siva-AsannAH gaNeSvarAH /
   krīḍanti rudrabhavane kalpānāṃ viṃśatīr narāḥ // 6.187 //	krIxanti rudra-Bavane kalpAnAm viMSatIH narAH // 6.187 //
   mahatā jñānasaṅghena tasmāc chivarathena ca /	mahatA jQAna-saFGena tasmAt Siva-raTena ca /
   pṛthakjīvā mṛtā yānti śivalokaṃ na saṃśayaḥ // 6.188 //	pRTak-jIvAH mRtAH yAnti Siva-lokam na saMSayaH // 6.188 //
   śrīparvate mahākāle vārāṇasyāṃ mahālaye /	SrIparvate mahAkAle vArANasyAm mahAlaye /
   jalpeśvare kurukṣetre kedāre maṇḍaleśvare // 6.189 //	jalpa-ISvare kurukzetre kedAre maNxaleSvare // 6.189 //
   gokarṇe bhadrakarṇe ca śaṅkukarṇe sthaleśvare /	gokarNe BadrakarNe ca SaFkukarNe sTaleSvare /
   bhīmeśvare suvarṇākṣe kālañjaravane tathā // 6.190 //	BImeSvare suvarNAkze kAlaQjara-vane taTA // 6.190 //
   evam ādiṣu cānyeṣu śivakṣetreṣu ye mṛtāḥ /	evam Adizu ca-anyezu Siva-kzetrezu ye mRtAH /
   jīvāś carācarāḥ sarve śivalokaṃ vrajanti te // 6.191 //	jIvAH cara-acarAH sarve Siva-lokam vrajanti te // 6.191 //
   prayāgaṃ kāmikaṃ tīrtham avimuktaṃ tu naiṣṭhikam /	prayAgam kAmikam tIrTam avimuktam tu nEzWikam /
   śrīparvataṃ ca vijñeyam ihāmutra ca siddhidam // 6.192 //	SrIparvatam ca vijQeyam iha-amutra ca sidDi-dam // 6.192 //
   prasaṅgenāpi yaḥ paśyed anyatra prasthitaḥ kvacit /	prasaFgena-api yaH paSyet anyatra prasTitaH kvacid /
   śrīparvataṃ mahāpuṇyaṃ so 'pi yāti śivaṃ puram // 6.193 //	SrIparvatam mahA-puNyam saH api yAti Sivam puram // 6.193 //
   vrajed yaḥ śivatīrthāni sarvapāpaiḥ pramucyate /	vrajet yaH Siva-tIrTAni sarva-pApEH pramucyate /
   pāpayuktaḥ śivajñānaṃ prāpya nirvāṇam āpnuyāt // 6.194 //	pApa-yuktaH Siva-jQAnam prApya nirvANam ApnuyAt // 6.194 //
   tīrthasthāneṣu yaḥ śrāddhaṃ śivarātre prayatnataḥ /	tIrTa-sTAnezu yaH SrAdDam SivarAtre prayatnataH /
   kalpayitvānusāreṇa kālasya viṣuvasya ca // 6.195 //	kalpayitvA-anusAreNa kAlasya vizuvasya ca // 6.195 //
   tīrthayātrāgataṃ śāntaṃ hāhābhūtam acetanam /	tIrTa-yAtrA-gatam SAntam hAhA-BUtam acetanam /
   kṣutpipāsāturaṃ loke pāṃsupādaṃ tvarānvitam // 6.196 //	kzuD-pipAsA-Aturam loke pAMsu-pAdam tvarA-anvitam // 6.196 //
   saṃtarpayitvā yatnena mlānalakṣmīm ivāmbubhiḥ /	saMtarpayitvA yatnena mlAna-lakzmIm iva-ambuBiH /
   pādyāsanapradānena kas tena puruṣaḥ samaḥ // 6.197 //	pAdya-Asana-pradAnena kaH tena puruzaH samaH // 6.197 //
   aśnanti yāvat tatpiṇḍaṃ tīrthanirdhūtakalmaṣāḥ /	aSnanti yAvat tat-piNxam tIrTa-nirDUta-kalmazAH /
   tāvadvarṣasahasrāṇi taddātās te śive pure // 6.198 //	tAvat-varza-sahasrANi tad-dAtAH te Sive pure // 6.198 //
   dadyād yaḥ śivasattrārthaṃ mahiṣīṃ supayasvinīm /	dadyAt yaH Siva-sattra-arTam mahizIm su-payasvinIm /
   modate sa śive loke yugakoṭiśataṃ naraḥ // 6.199 //	modate sa Sive loke yuga-kowi-Satam naraH // 6.199 //
   ārtāya śivabhaktāya dadyād yaḥ supayasvinīm /	ArtAya Siva-BaktAya dadyAt yaH su-payasvinIm /
   ajām ekāṃ supuṣṭāṅgīṃ tasya puṇyaphalaṃ śṛṇu // 6.200 //	ajAm ekAm su-puzwa-aFgIm tasya puNya-Palam SRNu // 6.200 //
   yāvat tadromasaṃkhyānaṃ tatprasūtikuleṣu ca /	yAvat tad-roma-saMKyAnam tad-prasUti-kulezu ca /
   tāvadvarṣasahasrāṇi rudraloke mahīyate // 6.201 //	tAvat-varza-sahasrANi rudra-loke mahIyate // 6.201 //
   mṛduromāñcitāṃ kṛṣṇāṃ nivedya gurave naraḥ /	mRdu-roma-AQcitAm kRzNAm nivedya gurave naraH /
   romṇi romṇi suvarṇasya dattasya phalam āpnuyāt // 6.202 //	romNi romNi suvarNasya dattasya Palam ApnuyAt // 6.202 //
   gajāśvarathasaṃyuktair vimānaiḥ sārvakāmikaiḥ /	gaja-aSva-raTa-saMyuktEH vimAnEH sArvakAmikEH /
   sānugaḥ krīḍate bhogaiḥ kalpakoṭiṃ śive pure // 6.203 //	sa-anugaH krIxate BogEH kalpa-kowim Sive pure // 6.203 //
   nivedyāśvataraṃ puṣṭam aduṣṭaṃ gurave naraḥ /	nivedya-aSvataram puzwam aduzwam gurave naraH /
   saṃgatiṃ sopakaraṇaṃ bhogān bhuṅkte śive pure // 6.204 //	saMgatim sa-upakaraNam BogAn BuFkte Sive pure // 6.204 //
   divyāśvayuktaiḥ śrīmadbhir vimānaiḥ sārvakāmikaiḥ /	divya-aSva-yuktEH SrImadBiH vimAnEH sArvakAmikEH /
   koṭiṃ koṭiṃ ca kalpānāṃ tadante syān mahīpatiḥ // 6.205 //	kowim kowim ca kalpAnAm tad-ante syAt mahIpatiH // 6.205 //
   api yojanamātrāya śibikāṃ parikalpayet /	api yojana-mAtrAya SibikAm parikalpayet /
   guroḥ śāntasya dāntasya tasya puṇyaphalaṃ śṛṇu // 6.206 //	guroH SAntasya dAntasya tasya puNya-Palam SRNu // 6.206 //
   vimānānāṃ sahasreṇa sarvakāmayutena ca /	vimAnAnAm sahasreNa sarva-kAma-yutena ca /
   kalpakoṭyayutaṃ sāgraṃ bhogān bhuṅkte śive pure // 6.207 //	kalpa-kowi-ayutam sAgram BogAn BuFkte Sive pure // 6.207 //
   chāgaṃ meṣaṃ mayūraṃ ca kukkuṭaṃ śārikāṃ śukam /	CAgam mezam mayUram ca kukkuwam SArikAm Sukam /
   bālakrīḍanakān etān ity ādyān aparān api // 6.208 //	bAla-krIxanakAn etAn iti AdyAn aparAn api // 6.208 //
   nivedayitvā skandāya tatsāyujyam avāpnuyāt /	nivedayitvA skandAya tad-sAyujyam avApnuyAt /
   bhuktvā tu vipulān bhogāṃs tadante syād dvijottamaḥ // 6.209 //	BuktvA tu vipulAn BogAn tad-ante syAt dvijottamaH // 6.209 //
   musalolūkhalādyāni gṛhopakaraṇāni ca /	musala-ulUKala-AdyAni gRha-upakaraNAni ca /
   dadyāc chivagṛhasthebhyas tasya pūṇyaphalaṃ śṛṇu // 6.210 //	dadyAt Siva-gRhasTeByaH tasya pUNya-Palam SRNu // 6.210 //
   pratyekaṃ kalpam ekaikaṃ gṛhopakaraṇair naraḥ /	pratyekam kalpam ekEkam gRha-upakaraNEH naraH /
   ante divi vased bhogais tadante ca gṛhī bhavet // 6.211 //	ante divi vaset BogEH tad-ante ca gRhI Bavet // 6.211 //
   kharjūratālapattrair vā carmaṇā vā sukalpitam /	KarjUra-tAla-pattrEH vA carmaNA vA su-kalpitam /
   dattvā koṭyāsanaṃ vṛttaṃ śivalokam avāpnuyāt // 6.212 //	dattvA kowI-Asanam vRttam Siva-lokam avApnuyAt // 6.212 //
   prātarnīhāravelāyāṃ hemante śivayoginām /	prAtar-nIhAra-velAyAm hemante Siva-yoginAm /
   kṛtvā pratāpanāyāgniṃ śivaloke mahīyate // 6.213 //	kRtvA pratApanAya-agnim Siva-loke mahIyate // 6.213 //
   sūryāyutaprabhādīptair vimānaiḥ sārvakāmikaiḥ /	sUrya-ayuta-praBA-dIptEH vimAnEH sArvakAmikEH /
   kalpakoṭiśataṃ bhogān bhuktvā sa tu mahīpatiḥ // 6.214 //	kalpa-kowi-Satam BogAn BuktvA sa tu mahIpatiH // 6.214 //
   yaḥ prāntaraṃ videśaṃ vā gacchantaṃ śivayoginam /	yaH prAntaram videSam vA gacCantam Siva-yoginam /
   bhojayīta yathāśaktyā śivaloke mahīyate // 6.215 //	BojayIta yaTASaktyA Siva-loke mahIyate // 6.215 //
   yaś chattraṃ dhārayed grīṣme gacchate śivayogine /	yaH Cattram DArayet grIzme gacCate Siva-yogine /
   sa mṛtaḥ pṛthivīṃ kṛtsnām ekacchattrām avāpnuyāt // 6.216 //	sa mRtaH pRTivIm kRtsnAm eka=-CattrAm avApnuyAt // 6.216 //
   yaḥ samuddharate mārge mātropakaraṇāsanam /	yaH samudDarate mArge mAtrA-upakaraNa-Asanam /
   śivayogapravṛttasya tasya puṇyaphalaṃ śṛṇu // 6.217 //	Siva-yoga-pravRttasya tasya puNya-Palam SRNu // 6.217 //
   kalpāyutaṃ naraḥ sāgraṃ bhuktvā bhogāñ chive pure /	kalpa-ayutam naraH sAgram BuktvA BogAn Cive pure /
   tadante prāpnuyād rājyaṃ sarvaiśvaryasamanvitam // 6.218 //	tad-ante prApnuyAt rAjyam sarva-ESvarya-samanvitam // 6.218 //
   abhyaṅgodvartanaṃ snānam ārtasya śivayoginaḥ /	aByaFga-udvartanam snAnam Artasya Siva-yoginaH /
   kṛtvāpnoti mahābhogān kalpāñ chivapure naraḥ // 6.219 //	kRtvA-Apnoti mahA-BogAn kalpAn Civa-pure naraH // 6.219 //
   apanīya samucchiṣṭaṃ bhaktitaḥ śivayoginām /	apanIya samucCizwam BaktitaH Siva-yoginAm /
   daśadhenupradānasya phalam āpnoti mānavaḥ // 6.220 //	daSa-Denu-pradAnasya Palam Apnoti mAnavaH // 6.220 //
   pañcagavyasamaṃ jñeyam ucchiṣṭaṃ śivayoginām /	paQcagavya-samam jQeyam ucCizwam Siva-yoginAm /
   tad bhuktvā labhate śuddhiṃ mahataḥ pātakād api // 6.221 //	tat BuktvA laBate SudDim mahataH pAtakAt api // 6.221 //
   nārī ca bhuktvā satputraṃ kulādhāraṃ guṇānvitam /	nArI ca BuktvA sat-putram kula-ADAram guNa-anvitam /
   rājyayogyaṃ dhanāḍhyaṃ ca prāpnuyād dharmatatparam // 6.222 //	rAjya-yogyam Dana-AXyam ca prApnuyAt Darma-tatparam // 6.222 //
   yaś ca yāṃ śivayajñāya gṛhasthaḥ parikalpayet /	yaH ca yAm Siva-yajQAya gRhasTaH parikalpayet /
   śivabhakto 'sya mahataḥ paramaṃ phalam āpnuyāt // 6.223 //	Siva-BaktaH asya mahataH paramam Palam ApnuyAt // 6.223 //
   śivomāṃ ca prayatnena bhaktyābdaṃ yo 'nupālayet /	Siva-umAm ca prayatnena BaktyA-abdam yaH anupAlayet /
   gavāṃ lakṣapradānasya saṃpūrṇaṃ phalam āpnuyāt // 6.224 //	gavAm lakza-pradAnasya saMpUrNam Palam ApnuyAt // 6.224 //
   prātaḥ pradadyāt saghṛtaṃ sukṛtaṃ bālapiṇḍakam /	prAtar pradadyAt sa-GRtam sukRtam bAla-piNxakam /
   dūrvāṃ ca bālavatsānāṃ(?) tasya puṇyaphalaṃ śṛṇu // 6.225 //	dUrvAm ca bAla-vat-sAnAM(?) tasya puNya-Palam SRNu // 6.225 //
   yāvat tadbālavatsānāṃ pānāhāraṃ prakalpayet /	yAvat tad-bAla-vatsAnAm pAna-AhAram prakalpayet /
   tāvadaṣṭāyutān pūrvair bhogān bhuṅkte śive pure // 6.226 //	tAvat-azwa-ayutAn pUrvEH BogAn BuFkte Sive pure // 6.226 //
   vidhavānāthavṛddhānāṃ pradadyād yaḥ prajīvanam /	viDavAnATa-vRdDAnAm pradadyAt yaH prajIvanam /
   ābhūtassaṃplavaṃ yāvac chivaloke mahīyate // 6.227 //	ABUtassaMplavam yAvat Siva-loke mahIyate // 6.227 //
   dadyād yaḥ sarvajantūnām āhāram anuyatnataḥ /	dadyAt yaH sarva-jantUnAm AhAram anuyatnataH /
   triḥ pṛthvīṃ ratnasaṃpūrṇāṃ yad dattvā tat phalaṃ labhet // 6.228 //	tris pRTvIm ratna-saMpUrNAm yat dattvA tat Palam laBet // 6.228 //
   vinayavratadānāni yāni siddhāni lokataḥ /	vinaya-vrata-dAnAni yAni sidDAni lokataH /
   tāni tenaiva vidhinā śivamantreṇa kalpayet // 6.229 //	tAni tena-eva viDinA Siva-mantreNa kalpayet // 6.229 //
   nivedayīta rudrāya rudrāṇyāḥ ṣaṇmukhasya ca /	nivedayIta rudrAya rudrANyAH zaNmuKasya ca /
   prāpnuyād vipulān bhogān divyāñ chivapure naraḥ // 6.230 //	prApnuyAt vipulAn BogAn divyAn Civa-pure naraH // 6.230 //
   punar yaḥ kartarīṃ dadyāt keśakleśāpanuttaye /	punar yaH kartarIm dadyAt keSa-kleSa-apanuttaye /
   sarvakleśavinirmuktaḥ śivaloke sukhī bhavet // 6.231 //	sarva-kleSa-vinirmuktaH Siva-loke suKI Bavet // 6.231 //
   nāsikāśodhanaṃ dadyāt saṃdaṃśaṃ śivayogine /	nAsikA-SoDanam dadyAt saMdaMSam Siva-yogine /
   varṣakoṭiṃ mahābhogaiḥ śivaloke mahīyate // 6.232 //	varza-kowim mahA-BogEH Siva-loke mahIyate // 6.232 //
   nakhacchedanakaṃ dattvā śivaloke mahīyate /	naKa=-Cedanakam dattvA Siva-loke mahIyate /
   varṣalakṣaṃ mahābhogaiḥ śivaloke mahīyate // 6.233 //	varza-lakzam mahA-BogEH Siva-loke mahIyate // 6.233 //
   dattvāñjanaśalākāṃ vā lohādyāṃ śivayogine /	dattvA-aQjana-SalAkAm vA loha-AdyAm Siva-yogine /
   bhogāñ chivapure prāpya jñānacakṣur avāpnuyāt // 6.234 //	BogAn Civa-pure prApya jQAnacakzuH avApnuyAt // 6.234 //
   karṇaśodhanakaṃ dattvā lohādyaṃ śivayogine /	karNa-SoDanakam dattvA loha-Adyam Siva-yogine /
   varṣakoṭiṃ mahābhogaiḥ śivaloke mahīyate // 6.235 //	varza-kowim mahA-BogEH Siva-loke mahIyate // 6.235 //
   dadyād yaḥ śivabhaktāya sūcīṃ kaupīnaśodhanīm /	dadyAt yaH Siva-BaktAya sUcIm kOpIna-SoDanIm /
   varṣalakṣaṃ sa lakṣārdhaṃ śivaloke mahīyate // 6.236 //	varza-lakzam sa lakza-arDam Siva-loke mahIyate // 6.236 //
   nivedya śivayogibhyaḥ sūcikaṃ sūtrasaṃyutam /	nivedya Siva-yogiByaH sUcikam sUtra-saMyutam /
   varṣalakṣaṃ mahābhogaiḥ krīḍate sa śive pure // 6.237 //	varza-lakzam mahA-BogEH krIxate sa Sive pure // 6.237 //
   dadyād yaḥ śivayogibhyaḥ sukṛtāṃ patravedhanīm /	dadyAt yaH Siva-yogiByaH sukRtAm patra-veDanIm /
   varṣalakṣaṃ mahābhogaiḥ śivaloke mahīyate // 6.238 //	varza-lakzam mahA-BogEH Siva-loke mahIyate // 6.238 //
   dadyād yaḥ pustakādīnāṃ sarvakāryārthakartṛkām /	dadyAt yaH pustaka-AdInAm sarva-kArya-arTa-kartRkAm /
   pañcalakṣaṃ mahābhogair modate sa śive pure // 6.239 //	paQcalakzam mahA-BogEH modate sa Sive pure // 6.239 //
   śamīndhanatṛṇādīnāṃ dadyāt tacchedanaṃ ca yaḥ /	SamI-inDana-tRNa-AdInAm dadyAt tad-Cedanam ca yaH /
   krīḍate sa śive loke varṣalakṣacatuṣṭayam // 6.240 //	krIxate sa Sive loke varza-lakza-catuzwayam // 6.240 //
   śivāśramopabhogāya lohopakaraṇaṃ mahat /	Siva-ASrama-upaBogAya loha-upakaraNam mahat /
   yaḥ pradadyāg kuṭhārādyaṃ tasya puṇyaphalaṃ śṛṇu // 6.241 //	yaH pradadyAk kuWAra-Adyam tasya puNya-Palam SRNu // 6.241 //
   yāvat tatphalasaṃkhyānaṃ lohopakaraṇe bhavet /	yAvat tad-Pala-saMKyAnam loha-upakaraNe Bavet /
   tāvanti varṣalakṣāṇi śivaloke mahīyate // 6.242 //	tAvanti varza-lakzANi Siva-loke mahIyate // 6.242 //
   śivāyatanavittānāṃ rakṣārthaṃ yaḥ prayacchati /	Siva-Ayatana-vittAnAm rakzA-arTam yaH prayacCati /
   dhanuḥkhaḍgāyudhādīni tasya puṇyaphalaṃ śṛṇu // 6.243 //	DanuH-Kaxga-AyuDa-AdIni tasya puNya-Palam SRNu // 6.243 //
   ekaikasmin parijñeyam āyudhe cāpi vai phalam /	ekEkasmin parijQeyam AyuDe ca-api vE Palam /
   varṣakoṭyaṣṭakaṃ bhogaiḥ śivaloke mahīyate // 6.244 //	varza-kowI-azwakam BogEH Siva-loke mahIyate // 6.244 //
   yaḥ svātmabhogabhṛtyarthaṃ kusumāni nivedayet /	yaH sva-Atma-Boga-BRti-arTam kusumAni nivedayet /
   śivāya gurave vāpi tasya puṇyaphalaṃ śṛṇu // 6.245 //	SivAya gurave vA-api tasya puNya-Palam SRNu // 6.245 //
   yāvad anyo'nyasaṃbandhās tasyāṃśāḥ parikīrtitāḥ /	yAvat anyaH-anya-saMbanDAH tasya-aMSAH parikIrtitAH /
   varṣalakṣaṃ sa tāvac ca śivaloke pramodate // 6.246 //	varza-lakzam sa tAvat ca Siva-loke pramodate // 6.246 //
   naṣṭāpahṛtam anviṣya punar vittaṃ nivedayet /	nazwa-apahRtam anvizya punar vittam nivedayet /
   śivātmakaṃ śivāyaiva tasya puṇyaphalaṃ śṛṇu // 6.247 //	Siva-Atmakam SivAya-eva tasya puNya-Palam SRNu // 6.247 //
   yāvac chivāya tadvittaṃ prāṅ nivedya phalaṃ smṛtam /	yAvat SivAya tat-vittam prAk nivedya Palam smRtam /
   naṣṭam ānīya tad bhūyaḥ puṇyaṃ śataguṇaṃ labhet // 6.248 //	nazwam AnIya tat BUyas puNyam SataguNam laBet // 6.248 //
   devadravyaṃ hṛtaṃ naṣṭam anveṣyam api yatnataḥ /	deva-dravyam hRtam nazwam anvezyam api yatnatas /
   na prāpnoti tadā tasya prāpnuyād dviguṇaṃ phalam // 6.249 //	na prApnoti tadA tasya prApnuyAt dviguNam Palam // 6.249 //
   tāmrakumbhakaṭāhādyaṃ yaḥ śivāya nivedayet /	tAmra-kumBa-kawAha-Adyam yaH SivAya nivedayet /
   śivātmakaṃ śivāyaiva tasya puṇyaphalaṃ śṛṇu // 6.250 //	Siva-Atmakam SivAya-eva tasya puNya-Palam SRNu // 6.250 //
   yāvac chivāya tad vittaṃ prāṅ nivedya phalaṃ smṛtam /	yAvat SivAya tat vittam prAk nivedya Palam smRtam /
   naṣṭam ānīya tad bhūyaḥ puṇyaṃ śataguṇaṃ labhet // 6.251 //	nazwam AnIya tat BUyas puNyam SataguNam laBet // 6.251 //
   snānasattropabhogāya tasya puṇyaphalaṃ śṛṇu /	snAna-sattra-upaBogAya tasya puNya-Palam SRNu /
   yāvat tatphalasaṃkhyānaṃ tāmropakaraṇe sthitam // 6.252 //	yAvat tad-Pala-saMKyAnam tAmra-upakaraNe sTitam // 6.252 //
   pale pale varṣakoṭiṃ modate sa śive pure /	pale pale varza-kowim modate sa Sive pure /
   yaḥ pattrapuṣpavastūnāṃ dadyād ādhārabhājanam // 6.253 //	yaH pattra-puzpa-vastUnAm dadyAt ADAra-BAjanam // 6.253 //
   tadvastudātur yat puṇyaṃ tat puṇyaṃ sakalaṃ bhavet /	tat-vastu-dAtuH yat puNyam tat puNyam sakalam Bavet /
   dattvopakaraṇaṃ kiṃcid api yo vittam arthinām // 6.254 //	dattvA-upakaraNam kiMcid api yaH vittam arTinAm // 6.254 //
   yad vastu kurute tena tatpradānaphalaṃ labhet /	yat vastu kurute tena tad-pradAna-Palam laBet /
   yaḥ śaucapītavastrāṇi kṣārādyaiḥ śivayoginām // 6.255 //	yaH SOca-pIta-vastrANi kzAra-AdyEH Siva-yoginAm // 6.255 //
   sa pāpamalanirmuktaḥ śivalokam avāpnuyāt /	sa pApa-mala-nirmuktaH Siva-lokam avApnuyAt /
   yaḥ puṣpapaṭṭasaṃyuktaṃ paṭagarbhaṃ ca kambalam // 6.256 //	yaH puzpa-pawwa-saMyuktam pawa-garBam ca kambalam // 6.256 //
   pradadyāc chivayogibhyas tasya puṇyaphalaṃ śṛṇu /	pradadyAt Siva-yogiByaH tasya puNya-Palam SRNu /
   teṣāṃ ca vastratantūnāṃ yāvatsaṃkhyā vidhīyate // 6.257 //	tezAm ca vastra-tantUnAm yAvat-saMKyA viDIyate // 6.257 //
   tāvadvarṣasahasrāṇi bhogān bhuṅkte śive pure /	tAvat-varza-sahasrANi BogAn BuFkte Sive pure /
   ślakṣṇavastrāṇi śuklāni dadyād yaḥ śivayogine // 6.258 //	SlakzNa-vastrANi SuklAni dadyAt yaH Siva-yogine // 6.258 //
   citravastrāṇi tadbhaktyā tasya puṇyaphalaṃ śṛṇu /	citra-vastrANi tad-BaktyA tasya puNya-Palam SRNu /
   yāvat tatsūkṣmavastrāṇāṃ tantusaṃkhyā vidhīyate // 6.259 //	yAvat tad-sUkzma-vastrANAm tantu-saMKyA viDIyate // 6.259 //
   tāvadyugāni saṃbhogaiḥ śivaloke mahīyate /	tAvat-yugAni saMBogEH Siva-loke mahIyate /
   śaṅkhapātraṃ tu vistīrṇaṃ bhāṇḍaṃ vāpi suśobhanam // 6.260 //	SaFKa-pAtram tu vistIrNam BANxam vA-api su-SoBanam // 6.260 //
   pradadyāc chivayogibhyas tasya puṇyaphalaṃ śṛṇu /	pradadyAt Siva-yogiByaH tasya puNya-Palam SRNu /
   divyaṃ vimānam ārūḍhaḥ sarvakāmasamanvitam // 6.261 //	divyam vimAnam ArUXaH sarva-kAma-samanvitam // 6.261 //
   kalpakoṭyayutaṃ sāgraṃ śivaloke mahīyate /	kalpa-kowi-ayutam sAgram Siva-loke mahIyate /
   śuktyādīni ca pātrāṇi śobhanāny amalāni ca // 6.262 //	Sukti-AdIni ca pAtrANi SoBanAni amalAni ca // 6.262 //
   nivedya śivayogibhyaḥ śaṅkhārdhena phalaṃ labhet /	nivedya Siva-yogiByaH SaFKa-arDena Palam laBet /
   sphāṭikānāṃ ca pātrāṇāṃ śaṅkhatulyaphalaṃ smṛtam // 6.263 //	sPAwikAnAm ca pAtrANAm SaFKa-tulya-Palam smRtam // 6.263 //
   śailajānāṃ tadardhena pātrāṇāṃ ca tadardhakam /	SElajAnAm tad-arDena pAtrANAm ca tad-arDakam /
   tālakharjūrapātrāṇāṃ vaṃśajānāṃ nivedane // 6.264 //	tAla-KarjUra-pAtrANAm vaMSa-jAnAm nivedane // 6.264 //
   anyeṣām evam ādīnāṃ puṇyaṃ vārkṣyārdhasaṃmitam /	anyezAm evam AdInAm puNyam vArkzya-arDa-saMmitam /
   vaṃśajārdhasamaṃ puṇyaṃ phalapātranivedane // 6.265 //	vaMSa-ja-arDa-samam puNyam Pala-pAtra-nivedane // 6.265 //
   nānāparṇapuṭāṇāṃ ca sārāṇāṃ vā phalārdhakam /	nAnA-parNa-puwANAm ca sArANAm vA Pala-arDakam /
   yas tāmrakāṃsyapātrāṇi śovhanāny amalāni ca // 6.266 //	yaH tAmra-kAMsya-pAtrANi SovhanAni amalAni ca // 6.266 //
   snānabhojanapānārthaṃ dadyād yaḥ śivayogine /	snAna-Bojana-pAna-arTam dadyAt yaH Siva-yogine /
   tāmrāṃ kāṃsīṃ trilohīṃ vā yaḥ pradadyāt tripādikām // 6.267 //	tAmrAm kAMsIm trilohIm vA yaH pradadyAt tripAdikAm // 6.267 //
   bhojane bhojanādhāraṃ gurave tatphalaṃ śṛṇu /	Bojane Bojana-ADAram gurave tad-Palam SRNu /
   yāvat tatpalasaṃkhyānaṃ tripādyā bhojaneṣu ca // 6.268 //	yAvat tad-pala-saMKyAnam tripAdyAH Bojanezu ca // 6.268 //
   tāvadyugasahasrāṇi bhogān bhuṅkte śive pure /	tAvat-yuga-sahasrANi BogAn BuFkte Sive pure /
   lohaṃ tripādikaṃ dattvā satkṛtvā śivayogine // 6.269 //	loham tripAdikam dattvA satkRtvA Siva-yogine // 6.269 //
   daśakalpān mahābhogair naraḥ śivapure vaset /	daSa-kalpAn mahA-BogEH naraH Siva-pure vaset /
   yaḥ pradadyāt triviṣṭambhaṃ bhikṣāpātrasamāśrayam // 6.270 //	yaH pradadyAt tri-vizwamBam BikzA-pAtra-samASrayam // 6.270 //
   vaṃśajaṃ dārujaṃ vāpi tasya puṇyaphalaṃ śṛṇu /	vaMSa-jam dAru-jam vA-api tasya puNya-Palam SRNu /
   divyastrībhogasaṃpanno vimāne mahati sthitaḥ // 6.271 //	divya-strI-Boga-saMpannaH vimAne mahati sTitaH // 6.271 //
   caturyugasahasraṃ tu bhogān bhuṅkte śive pure /	catur-yuga-sahasram tu BogAn BuFkte Sive pure /
   bhikṣāpātramukhācchādam vastraparṇādikalpitam // 6.272 //	BikzA-pAtra-muKa-AcCAdam vastra-parNa-Adi-kalpitam // 6.272 //
   dattvā śivapure bhogān kalpam ekaṃ vasen naraḥ /	dattvA Siva-pure BogAn kalpam ekam vaset naraH /
   saṃśrayaṃ yaḥ pradadyāc ca bhikṣāpātre kamaṇḍalau // 6.273 //	saMSrayam yaH pradadyAt ca BikzA-pAtre kamaNxalO // 6.273 //
   kalpitaṃ vastrasūtrādyais tasya puṇyaphalaṃ śṛṇu /	kalpitam vastra-sUtra-AdyEH tasya puNya-Palam SRNu /
   tadvastrapūtatantūnāṃ saṃkhyā yāvad vidhīyate // 6.274 //	tad-vastra-pUta-tantUnAm saMKyA yAvat viDIyate // 6.274 //
   tāvadvarṣasahasrāṇi rudraloke mahīyate /	tAvat-varza-sahasrANi rudra-loke mahIyate /
   sūtravalkalavālair vā śikyabhāṇḍasamāśrayam // 6.275 //	sUtra-valkala-vAlEH vA Sikya-BANxa-samASrayam // 6.275 //
   yaḥ kṛtvā dāmanīyoktraṃ pragrahaṃ rajjum eva vā /	yaH kRtvA dAmanI-yoktram pragraham rajjum eva vA /
   evam ādīni cānyāni vastūni vinivedayet // 6.276 //	evam AdIni ca-anyAni vastUni vinivedayet // 6.276 //
   śivagoṣṭhopayogārthaṃ tasya puṇyaphalaṃ śṛṇu /	Siva-gozWa-upayoga-arTam tasya puNya-Palam SRNu /
   yāvat tadrajjusaṃkhyānaṃ pradadyāc chivagokule // 6.277 //	yAvat tad-rajju-saMKyAnam pradadyAt Siva-gokule // 6.277 //
   tāvac caturyugaṃ dehī śivaloke mahīyate /	tAvat caturyugam dehI Siva-loke mahIyate /
   yathā yathā priyaṃ vastraṃ śobhanaṃ ca yathā yathā // 6.278 //	yaTA yaTA priyam vastram SoBanam ca yaTA yaTA // 6.278 //
   tathā tathā mahāpuṇyaṃ taddānād uttarottaram /	taTA taTA mahA-puNyam tad-dAnAt uttarottaram /
   yaḥ panthānaṃ diśet pṛṣṭaṃ praṇaṣṭaṃ ca gavādikaṃ // 6.279 //	yaH panTAnam diSet pRzwam praNazwam ca gavA-Adikam // 6.279 //
   sa godānasamaṃ puṇyaṃ prajñāsaukhyaṃ ca vindati /	sa go-dAna-samam puNyam prajQA-sOKyam ca vindati /
   kṛtvopakāram ārtānāṃ svargaṃ yāti na saṃśayaḥ // 6.280 //	kRtvA-upakAram ArtAnAm svargam yAti na saMSayaH // 6.280 //
   api kaṇṭakam uddhṛtya kimutānyaṃ mahāguṇam(?) /	api kaNwakam udDRtya kim-uta-anyam mahA-guNam(?) /
   annapānauṣadhīnāṃ ca yaḥ pradātāram uddiśet // 6.281 //	anna-pAna-ozaDInAm ca yaH pradAtAram uddiSet // 6.281 //
   ārtānāṃ tasya vijñeyaṃ dātus tatsadṛśaṃ phalam /	ArtAnAm tasya vijQeyam dAtuH tad-sadRSam Palam /
   śivāya tasya saṃruddhaṃ karma tiṣṭhati yad vinā // 6.282 //	SivAya tasya saMrudDam karma tizWati yat vinA // 6.282 //
   tad alpam api yajñāṅgaṃ dattvā yajñaphalaṃ labhet /	tat alpam api yajQa-aFgam dattvA yajQa-Palam laBet /
   api kāśakuśaṃ sūtraṃ gomayaṃ samidindhanam // 6.283 //	api kASa-kuSam sUtram gomayam samiD-inDanam // 6.283 //
   śivayajñopayogārthaṃ pravakṣyāmi samāsataḥ /	Siva-yajQa-upayoga-arTam pravakzyAmi samAsatas /
   sarveṣāṃ śivabhaktānāṃ dadyād yat kiṃcid ādarāt /	sarvezAm Siva-BaktAnAm dadyAt yat kiMcid AdarAt /
   dattvā yajñaphalaṃ vidyāt kimu tadvastudānataḥ // 6.284 //	dattvA yajQa-Palam vidyAt kimu tat-vastu-dAnataH // 6.284 //
   // iti śivopaniṣadi phalopakaraṇapradānādhyāyaḥ ṣaṣṭhaḥ //	// iti Siva-upanizadi Pala-upakaraNa-pradAna-aDyAyaH zazWaH //
   atha svargāpavargārthe pravakṣyāmi samāsataḥ /	aTa svarga-apavarga-arTe pravakzyAmi samAsatas /
   sarveṣāṃ śivabhaktānāṃ śivācāram anuttamam // 7.1 //	sarvezAm Siva-BaktAnAm Siva-AcAram anuttamam // 7.1 //
   śivaḥ śivāya bhūtānāṃ yasmād dānaṃ prayacchati /	SivaH SivAya BUtAnAm yasmAt dAnam prayacCati /
   gurumūrtiḥ sthitas tasmāt pūjayet satataṃ gurum // 7.2 //	guru-mUrtiH sTitaH tasmAt pUjayet satatam gurum // 7.2 //
   nālakṣaṇe yathā liṅge sāṃnidhyaṃ kalpayec chivaḥ /	na-alakzaNe yaTA liFge sAMniDyam kalpayet SivaH /
   alpāgame gurau tadvat sāṃnidhyaṃ na prakalpayet // 7.3 //	alpa-Agame gurO tadvat sAMniDyam na prakalpayet // 7.3 //
   śivajñānārthatattvajñaḥ prasannamanasaṃ gurum /	Siva-jQAna-arTa-tattva-jQaH prasanna-manasam gurum /
   śivaḥ śivaṃ samāsthāya jñānaṃ vakti na hītaraḥ // 7.4 //	SivaH Sivam samAsTAya jQAnam vakti na hi-itaraH // 7.4 //
   guruṃ ca śivavad bhaktyā namaskāreṇa pūjayet /	gurum ca Siva-vat BaktyA namaskAreNa pUjayet /
   kṛtāñjalis trisaṃdhyaṃ ca bhūmivinyastamastakaḥ // 7.5 //	kRtAQjaliH trisaMDyam ca BUmi-vinyasta-mastakaH // 7.5 //
   na viviktam anācāntam(?) caṅkramantaṃ tathākulam /	na viviktam anAcAntam(?) caFkramantam taTA-Akulam /
   samādhisthaṃ vrajantaṃ ca namaskuryād guruṃ budhaḥ // 7.6 //	samADi-sTam vrajantam ca namaskuryAt gurum buDaH // 7.6 //
   vyākhyāne tatsamāptau ca saṃpraśne snānabhojane /	vyAKyAne tad-samAptO ca saMpraSne snAna-Bojane /
   bhuktvā ca śayane svapne namaskuryāt sadā gurum // 7.7 //	BuktvA ca Sayane svapne namaskuryAt sadA gurum // 7.7 //
   grāmāntaram abhiprepsur guroḥ kuryāt pradakṣiṇam /	grAma-antaram aBiprepsuH guroH kuryAt pradakziNam /
   sārvāṅgikapraṇāmaṃ ca punaḥ kuryāt tadāgataḥ // 7.8 //	sArvAFgika-praNAmam ca punar kuryAt tadAgataH // 7.8 //
   parvotsaveṣu sarveṣu dadyād gandhapavitrakam /	parva-utsavezu sarvezu dadyAt ganDa-pavitrakam /
   śivajñānasya cārambhe pravāsagamanāgatau // 7.9 //	Siva-jQAnasya ca-AramBe pravAsa-gamana-AgatO // 7.9 //
   śivadharmavratārambhe tatsamāptau ca kalpayet /	Siva-Darma-vrata-AramBe tad-samAptO ca kalpayet /
   prasādanāya kupito vijitya ca ripuṃ tathā // 7.10 //	prasAdanAya kupitaH vijitya ca ripum taTA // 7.10 //
   puṇyāhe grahaśāntau ca dīkṣāyāṃ ca sadakṣiṇam /	puNya-ahe graha-SAntO ca dIkzAyAm ca sa-dakziNam /
   āvārya padasaṃprāptau pavitre copavigrahe // 7.11 //	AvArya pada-saMprAptO pavitre ca-upavigrahe // 7.11 //
   upānacchattraśayanaṃ vastram āsanabhūṣaṇam /	upAnat-Cattra-Sayanam vastram Asana-BUzaNam /
   pātradaṇḍākṣasūtraṃ vā gurusaktaṃ na dhārayet // 7.12 //	pAtra-daNxa-akza-sUtram vA guru-saktam na DArayet // 7.12 //
   hāsyaniṣṭhīvanāsphoṭam uccabhāṣyavijṛmbhaṇam /	hAsya-nizWIvana-AsPowam ucca-BAzya-vijRmBaNam /
   pādaprasāraṇaṃ gatiṃ na kuryād gurusaṃnidhau // 7.13 //	pAda-prasAraNam gatim na kuryAt guru-saMniDO // 7.13 //
   hīnānnapānavastraḥ syān nīcaśayyāsano guroḥ /	hIna-anna-pAna-vastraH syAt nIca-SayyA-AsanaH guroH /
   na yatheṣṭaś ca saṃtiṣṭhet kalahaṃ ca vivarjayet // 7.14 //	na yaTezwaH ca saMtizWet kalaham ca vivarjayet // 7.14 //
   prativāte 'nuvāte vā na tiṣṭhed guruṇā saha /	prativAte anuvAte vA na tizWet guruNA saha /
   asaṃśraye ca satataṃ na kiṃcit kīrtayed guroḥ // 7.15 //	asaMSraye ca satatam na kiMcid kIrtayet guroH // 7.15 //
   anyāsakto na bhuñjāno na tiṣṭhann aparāṅmukhaḥ /	anya-AsaktaH na BuQjAnaH na tizWan aparAFmuKaH /
   na śayano na cāsīnaḥ saṃbhāsyed guruṇā saha // 7.16 //	na SayanaH na ca-AsInaH saMBAsyet guruNA saha // 7.16 //
   dṛṣṭvaiva gurum āyāntam uttiṣṭhed dūratas tvaram /	dRzwvA-eva gurum AyAntam uttizWet dUratas tvaram /
   anujñātaś ca guruṇā saṃviśec cānupṛṣṭhataḥ // 7.17 //	anujQAtaH ca guruNA saMviSet ca-anupRzWataH // 7.17 //
   na kaṇṭhaṃ prāvṛtaṃ kuryān na ca tatrāvasaktikām /	na kaNWam prAvRtam kuryAt na ca tatra-avasaktikAm /
   na pādadhāvanasnānaṃ yatra paśyed guruḥ sthitaḥ // 7.18 //	na pAda-DAvana-snAnam yatra paSyet guruH sTitaH // 7.18 //
   na dantadhāvanābhyaṅgam āyāmodvartanakriyāḥ /	na dantaDAvana-aByaFgam AyAma-udvartana-kriyAH /
   utsargaparidhānaṃ ca guroḥ kurvīta paśyataḥ // 7.19 //	utsarga-pariDAnam ca guroH kurvIta paSyataH // 7.19 //
   gurur yad arpayet kiṃcid gṛhāsannaṃ tadañjalau /	guruH yat arpayet kiMcid gRha-Asannam tad-aQjalO /
   pātre vā purataḥ śiṣyas tad vaktram abhivīkṣayan // 7.20 //	pAtre vA puratas SizyaH tat vaktram aBivIkzayan // 7.20 //
   yad arpayed guruḥ kiṃci tan namraḥ purataḥ sthitaḥ /	yat arpayet guruH kiMci tat namraH puratas sTitaH /
   pāṇidvayena gṛhṇīyat sthāpayet tac ca susthitam // 7.21 //	pANi-dvayena gRhNIyat sTApayet tat ca susTitam // 7.21 //
   na guroḥ kīrtayen nāma paro'kṣam api kevalam /	na guroH kIrtayet nAma paraH-akzam api kevalam /
   samānasaṃjñam anyaṃ vā nāhvayīta tadākhyayā // 7.22 //	samAna-saMjQam anyam vA na-AhvayIta tad-AKyayA // 7.22 //
   svagurus tadguruś caiva yadi syātāṃ samaṃ kvacit /	sva-guruH tad-guruH ca-eva yadi syAtAm samam kvacid /
   guror gurus tayoḥ pūjyaḥ svaguruś ca tadājñayā // 7.23 //	guroH guruH tayoH pUjyaH sva-guruH ca tad-AjQayA // 7.23 //
   anivedya na bhuñjīta bhuktvā cāsya nivedayet /	anivedya na BuQjIta BuktvA ca-asya nivedayet /
   nāvijñāpya guruṃ gacched bahiḥ kāryeṇa kenacit // 7.24 //	na-avijQApya gurum gacCet bahis kAryeNa kenacid // 7.24 //
   gurvājñayā karma kṛtvā tatsamāptau nivedayet /	guru-AjQayA karma kRtvA tad-samAptO nivedayet /
   kṛtvā ca naityakaṃ sarvam adhīyītājñayā guroḥ // 7.25 //	kRtvA ca nEtyakam sarvam aDIyIta-AjQayA guroH // 7.25 //
   mṛdbhasmagomayajalaṃ pattrapuṣpendhanaṃ samit /	mRd-Basma-gomaya-jalam pattra-puzpa-inDanam samiD /
   paryāptam aṣṭakaṃ hy etad gurvarthaṃ tu samāharet // 7.26 //	paryAptam azwakam hi etat guru-arTam tu samAharet // 7.26 //
   bhaiṣajyāhārapātrāṇi vastraśayyāsanaṃ guroḥ /	BEzajya-AhAra-pAtrANi vastra-SayyA-Asanam guroH /
   ānayet sarvayatnena prārthayitvā dhaneśvarān // 7.27 //	Anayet sarva-yatnena prArTayitvA DaneSvarAn // 7.27 //
   guror na khaṇḍayed ājñām api prāṇān parityajet /	guroH na KaNxayet AjQAm api prANAn parityajet /
   kṛtvājñāṃ prāpnuyān muktiṃ laṅghayan narakaṃ vrajet // 7.28 //	kRtvA-AjQAm prApnuyAt muktim laFGayan narakam vrajet // 7.28 //
   paryaṭet pṛthivīṃ kṛtsnāṃ saśailavanakānanām /	paryawet pRTivIm kRtsnAm sa-SEla-vana-kAnanAm /
   gurubhaiṣajyasiddhyartham api gacched rasātalam // 7.29 //	guru-BEzajya-sidDi-arTam api gacCet rasAtalam // 7.29 //
   yad ādiśed guruḥ kiṃcit tat kuryād avicārataḥ /	yat AdiSet guruH kiMcid tat kuryAt avicArataH /
   amīmāṃsyā hi guravaḥ sarvakāryeṣu sarvathā // 7.30 //	amImAMsyAH hi guravaH sarva-kAryezu sarvaTA // 7.30 //
   notthāpayet sukhāsīnaṃ śayānaṃ na prabodhayet /	na-utTApayet suKa-AsInam SayAnam na praboDayet /
   āsīno gurum āsīnam abhigacchet pratiṣṭhitam // 7.31 //	AsInaH gurum AsInam aBigacCet pratizWitam // 7.31 //
   pathi prayāntaṃ yāntaṃ ca yatnād viśramayed gurum /	paTi prayAntam yAntam ca yatnAt viSramayet gurum /
   kṣitpipāsāturaṃ snātaṃ jñātvā śaktaṃ ca bhojayet // 7.32 //	kziD-pipAsA-Aturam snAtam jQAtvA Saktam ca Bojayet // 7.32 //
   abhyaṅgodvartanaṃ snānaṃ bhojanaṣṭhīvamārjanam /	aByaFga-udvartanam snAnam Bojana-zWIva-mArjanam /
   gātrasaṃvāhanaṃ rātrau pādābhyaṅgaṃ ca yatnataḥ // 7.33 //	gAtra-saMvAhanam rAtrO pAda-aByaFgam ca yatnatas // 7.33 //
   prātaḥ prasādhanaṃ dattvā kāryaṃ saṃmārjanāñjanam /	prAtar prasADanam dattvA kAryam saMmArjana-aQjanam /
   nānāpuṣpaprakaraṇaṃ śrīmadvyākhyānamaṇḍape // 7.34 //	nAnA-puzpa-prakaraNam SrImat-vyAKyAna-maNxape // 7.34 //
   sthāpyāsanaṃ guroḥ pūjyaṃ śivajñānasya pustakam /	sTApya-Asanam guroH pUjyam Siva-jQAnasya pustakam /
   tatra tiṣṭhet pratīkṣaṃs tad guror āgamanaṃ kramāt // 7.35 //	tatra tizWet pratIkzan tat guroH Agamanam kramAt // 7.35 //
   guror nindāpavādaṃ ca śrutvā karṇau pidhāpayet /	guroH nindA-apavAdam ca SrutvA karNO piDApayet /
   anyatra caiva sarpet tu nigṛhṇīyād upāyataḥ // 7.36 //	anyatra ca-eva sarpet tu nigRhNIyAt upAyataH // 7.36 //
   na guror apriyaṃ kuryāt pīḍitas tārito 'pi vā /	na guroH apriyam kuryAt pIxitaH tAritaH api vA /
   noccārayec ca tadvākyam uccārya narakaṃ vrajet // 7.37 //	na-uccArayet ca tat-vAkyam uccArya narakam vrajet // 7.37 //
   gurur eva pitā mātā gurur eva paraḥ śivaḥ /	guruH eva pitA mAtA guruH eva paraH SivaH /
   yasyaiva niścito bhāvas tasya muktir na dūrataḥ // 7.38 //	yasya-eva niScitaH BAvaH tasya muktiH na dUratas // 7.38 //
   āhārācāradharmāṇāṃ yat kuryād gurur īśvaraḥ /	AhAra-AcAra-DarmANAm yat kuryAt guruH ISvaraH /
   tathaiva cānukurvīta nānuyuñjīta kāraṇam // 7.39 //	taTA-eva ca-anukurvIta na-anuyuQjIta kAraNam // 7.39 //
   yajñas tapāṃsi niyamāt tāni vai vividhāni ca /	yajQaH tapAMsi niyamAt tAni vE viviDAni ca /
   guruvākye tu sarvāṇi saṃpadyante na saṃśayaḥ // 7.40 //	guru-vAkye tu sarvANi saMpadyante na saMSayaH // 7.40 //
   ajñānapaṅkanirmagnaṃ yaḥ samuddharate janam /	ajQAna-paFka-nirmagnam yaH samudDarate janam /
   śivajñānātmahastena kas taṃ na pratipūjayet // 7.41 //	Siva-jQAna-Atma-hastena kaH tam na pratipUjayet // 7.41 //
   iti yaḥ pūjayen nityaṃ gurumūrtistham īśvaram /	iti yaH pUjayet nityam guru-mUrti-sTam ISvaram /
   sarvapāpavinirmuktaḥ prāpnoti paramaṃ padam // 7.42 //	sarva-pApa-vinirmuktaH prApnoti paramam padam // 7.42 //
   snātvāmbhasā bhasmanā vā śuklavastropavītavān /	snAtvA-amBasA BasmanA vA Sukla-vastra-upavItavAn /
   dūrvāgarbhasthitaṃ puṣpaṃ guruḥ śirasi dhārayet // 7.43 //	dUrvA-garBa-sTitam puzpam guruH Sirasi DArayet // 7.43 //
   rocanālabhanaṃ kuryād dhūyayed ātmanas tanum /	rocanA-laBanam kuryAt DUyayet AtmanaH tanum /
   aṅgulīyākṣasūtraṃ ca karṇamātre ca dhārayet // 7.44 //	aFgulIyAkzasUtram ca karNa-mAtre ca DArayet // 7.44 //
   gurur evaṃvidhaḥ śrīmān nityaṃ tiṣṭhet samāhitaḥ /	guruH evaMviDaH SrImAn nityam tizWet samAhitaH /
   yasmāj jñānopadeśārthaṃ gurur āste sadāśivaḥ // 7.45 //	yasmAt jQAna-upadeSa-arTam guruH Aste sadASivaH // 7.45 //
   dhārayet pāduke nityaṃ mṛduvarmaprakalpite /	DArayet pAduke nityam mRdu-varma-prakalpite /
   pragṛhya daṇḍaṃ chattraṃ vā paryaṭed āśramād bahiḥ // 7.46 //	pragRhya daNxam Cattram vA paryawet ASramAt bahis // 7.46 //
   na bhūmau vinyaset pādam antardhānaṃ vinā guruḥ /	na BUmO vinyaset pAdam antarDAnam vinA guruH /
   kuśapādakam ākramya tarpaṇārthaṃ prakalpayet // 7.47 //	kuSa-pAdakam Akramya tarpaNa-arTam prakalpayet // 7.47 //
   pādasthānāni pattrādyaiḥ kṛtvā devagṛhaṃ viśet /	pAda-sTAnAni pattra-AdyEH kRtvA devagRham viSet /
   pātrāstaritapādaś ca(?) nityaṃ bhuñjīta vāgyataḥ // 7.48 //	pAtrAH-tarita-pAdaH ca(?) nityam BuQjIta vAgyataH // 7.48 //
   na pādau dhāvayet kāṃsye lohe vā parikalpite /	na pAdO DAvayet kAMsye lohe vA parikalpite /
   śaucayet tṛṇagarbhāyāṃ dvitīyāyāṃ tathācamet // 7.49 //	SOcayet tRNagarBAyAm dvitIyAyAm taTA-Acamet // 7.49 //
   na raktam ulbaṇaṃ vastraṃ dhārayet kusumāni ca /	na raktam ulbaNam vastram DArayet kusumAni ca /
   na bahir gandhamālyāni vāsāṃsi malināni ca // 7.50 //	na bahis ganDa-mAlyAni vAsAMsi malinAni ca // 7.50 //
   keśāsthīni kapālāni kārpāsāsthituṣāṇi ca /	keSa-asTIni kapAlAni kArpAsa-asTi-tuzANi ca /
   amedhyāṅgārabhasmāni nādhitiṣṭhed rajāṃsi ca // 7.51 //	ameDya-aFgAra-BasmAni na-aDitizWet rajAMsi ca // 7.51 //
   na ca loṣṭaṃ vimṛdnīyān na ca chindyān nakhais tṛṇam /	na ca lozwam vimRdnIyAt na ca CindyAt naKEH tRNam /
   na pattrapuṣpamūlyāni vaṃśamaṅgalakāṣṭhitām // 7.52 //	na pattra-puzpa-mUlyAni vaMSa-maFgala-kAzWitAm // 7.52 //
   evam ādīni cānyāni pāṇibhyāṃ na ca mardayet /	evam AdIni ca-anyAni pANiByAm na ca mardayet /
   na dantakhādanaṃ kuryād romāṇy utpāṭayen na ca // 7.53 //	na dantaKAdanam kuryAt romANi utpAwayet na ca // 7.53 //
   na padbhyām ullikhed bhūmiṃ loṣṭakāṣṭhaiḥ kareṇa vā /	na padByAm ulliKet BUmim lozwa-kAzWEH kareNa vA /
   na nakhāṃś ca nakhair vidhyān na kaṇḍūyen nakhais tanum // 7.54 //	na naKAn ca naKEH viDyAt na kaNxUyet naKEH tanum // 7.54 //
   muhurmuhuḥ śiraḥ śmaśru na spṛśet karajair budhaḥ /	muhur-muhur SiraH SmaSru na spRSet karajEH buDaH /
   na likṣākarṣaṇaṃ kuryād ātmano vā parasya vā // 7.55 //	na likza-AkarzaNam kuryAt AtmanaH vA parasya vA // 7.55 //
   sauvarṇyaraupyatāmraiś ca śṛṅgadantaśalākayā /	sOvarNya-rOpya-tAmrEH ca SRFga-danta-SalAkayA /
   dehakaṇḍūyanaṃ kāryaṃ vaṃśakāṣṭhīkavīraṇaiḥ(?) // 7.56 //	deha-kaNxUyanam kAryam vaMSa-kAzWIka-vIraNEH(?) // 7.56 //
   na vicittaṃ prakurvīta diśaś caivāvalokayan /	na vicittam prakurvIta diSaH ca-eva-avalokayan /
   na śokārtaś ca saṃtiṣṭhed dhūtvā pāṇau kapolakam // 7.57 //	na Soka-ArtaH ca saMtizWet DUtvA pANO kapolakam // 7.57 //
   na pāṇipādavākcakṣuḥ- śrotraśiśnagudodaraiḥ /	na pANi-pAda-vAc-cakzuH Srotra-SiSna-guda-udarEH /
   cāpalāni na kurvīta sa sarvārtham avāpnuyāt // 7.58 //	cApalAni na kurvIta sa sarva-arTam avApnuyAt // 7.58 //
   na kuryāt kenacid vairam adhruve jīvite sati /	na kuryAt kenacid vEram aDruve jIvite sati /
   lokakautūhalaṃ pāpaṃ saṃdhyāṃ ca parivarjayet // 7.59 //	loka-kOtUhalam pApam saMDyAm ca parivarjayet // 7.59 //
   na kudvāreṇa veśmāni nagaraṃ grāmam āviśet /	na kudvAreNa veSmAni nagaram grAmam AviSet /
   na divā prāvṛtaśirā rātrau prāvṛtya paryaṭet // 7.60 //	na divA prAvRta-SirAH rAtrO prAvRtya paryawet // 7.60 //
   nātibhramaṇaśīlaḥ syān na viśec ca gṛhād gṛham /	na-ati-BramaNa-SIlaH syAt na viSet ca gRhAt gRham /
   na cājñānam adhīyīta śivajñānaṃ samabhyaset // 7.61 //	na ca-ajQAnam aDIyIta Siva-jQAnam samaByaset // 7.61 //
   śivajñānaṃ paraṃ brahma tad ārabhya na saṃtyajet /	Siva-jQAnam param brahma tat AraBya na saMtyajet /
   brahmāsādhya ca yo gacched brahmahā sa prakīrtitaḥ // 7.62 //	brahma-asADya ca yaH gacCet brahma-hA sa prakIrtitaH // 7.62 //
   kṛtāñjaliḥ sthitaḥ śiṣyo laghuvastram udaṅmukhaḥ /	kRtAQjaliH sTitaH SizyaH laGu-vastram udaFmuKaH /
   śivamantraṃ samuccārya prāṅmukho 'dhyāpayed guruḥ // 7.63 //	Siva-mantram samuccArya prAFmuKaH aDyApayet guruH // 7.63 //
   nāgadantādisaṃbhūtaṃ caturaśraṃ suśobhanam /	nAga-danta-Adi-saMBUtam caturaSram su-SoBanam /
   hemaratnacitaṃ vāpi guror āsanam uttamam // 7.64 //	hema-ratna-citam vA-api guroH Asanam uttamam // 7.64 //
   na śuśrūṣārthakāmāś ca na ca dharmaḥ pradṛśyate /	na SuSrUzA-arTa-kAmAH ca na ca DarmaH pradRSyate /
   na bhaktir na yaśaḥ krauryaṃ na tam adhyāpayed guruḥ // 7.65 //	na BaktiH na yaSaH krOryam na tam aDyApayet guruH // 7.65 //
   devāgnigurugoṣṭhīṣu vyākhyādhyayanasaṃsadi /	deva-agni-guru-gozWIzu vyAKyA-aDyayana-saMsadi /
   praśne vāde 'nṛte 'śauce dakṣiṇaṃ bāhum uddharet // 7.66 //	praSne vAde anRte aSOce dakziNam bAhum udDaret // 7.66 //
   vaśe satatanamraḥ syāt saṃhṛtyāṅgāni kūrmavat /	vaSe satata-namraH syAt saMhRtya-aFgAni kUrma-vat /
   tatsaṃmukhaṃ ca nirgacchen namaskārapurassaraḥ // 7.67 //	tad-saMmuKam ca nirgacCet namaskAra-purassaraH // 7.67 //
   devāgniguruviprāṇāṃ na vrajed antareṇa tu /	deva-agni-guru-viprANAm na vrajet antareNa tu /
   nārpayen na ca gṛhṇīyāt kiṃcid vastu tadantarā // 7.68 //	na-arpayet na ca gRhNIyAt kiMcid vastu tad-antarA // 7.68 //
   na mukhena dhamed agniṃ nādhaḥkuryān na laṅghayet /	na muKena Damet agnim na-aDaHkuryAt na laFGayet /
   na kṣiped aśuciṃ vahnau na ca pādau pratāpayet // 7.69 //	na kzipet aSucim vahnO na ca pAdO pratApayet // 7.69 //
   tṛṇakāṣṭhādigahane jantubhiś ca samākule /	tRNa-kAzWa-Adi-gahane jantuBiH ca samAkule /
   sthāne na dīpayed agniṃ dīptaṃ cāpi tataḥ kṣipet // 7.70 //	sTAne na dIpayet agnim dIptam ca-api tatas kzipet // 7.70 //
   agniṃ yugapad ānīya dhārayeta prayatnataḥ /	agnim yugapad AnIya DArayeta prayatnataH /
   jvalantaṃ na pradīpaṃ ca svayaṃ nirvāpayed budhaḥ // 7.71 //	jvalantam na pradIpam ca svayam nirvApayet buDaH // 7.71 //
   śivavratadharaṃ dṛṣṭvā samutthāya sadā drutam /	Siva-vrata-Daram dRzwvA samutTAya sadA drutam /
   śivo 'yam iti saṃkalpya harṣitaḥ praṇamet tataḥ // 7.72 //	SivaH ayam iti saMkalpya harzitaH praNamet tatas // 7.72 //
   bhogān dadāti vipulān liṅge saṃpūjitaḥ śivaḥ /	BogAn dadAti vipulAn liFge saMpUjitaH SivaH /
   agnau ca vividhāṃ siddhiṃ gurau muktiṃ prayacchati // 7.73 //	agnO ca viviDAm sidDim gurO muktim prayacCati // 7.73 //
   mokṣārthaṃ pūjayet tasmād gurumūrtistham īśvaram /	mokza-arTam pUjayet tasmAt guru-mUrti-sTam ISvaram /
   gurubhaktyā labhej jñānaṃ jñānān muktim avāpnuyāt // 7.74 //	guru-BaktyA laBet jQAnam jQAnAt muktim avApnuyAt // 7.74 //
   sarvaparvasu yatnena hy eṣu saṃpūjayec chivam /	sarva-parvasu yatnena hi ezu saMpUjayet Sivam /
   kuryād āyatane śobhāṃ gurusthāneṣu sarvataḥ // 7.75 //	kuryAt Ayatane SoBAm guru-sTAnezu sarvatas // 7.75 //
   naradvayocchrite pīṭhe sarvaśobhāsamanvite /	nara-dvaya-ucCrite pIWe sarva-SoBA-samanvite /
   saṃsthāpya maṇijaṃ liṅgaṃ sthāne kuryāj jagaddhitam // 7.76 //	saMsTApya maNijam liFgam sTAne kuryAt jagat-hitam // 7.76 //
   annapānaviśeṣaiś ca naivedyam upakalpayet /	anna-pAna-viSezEH ca nEvedyam upakalpayet /
   bhojayed vratinaś cātra svaguruṃ ca viśeṣataḥ // 7.77 //	Bojayet vratinaH ca-atra sva-gurum ca viSezataH // 7.77 //
   pūjayec ca śivajñānaṃ vācayīta ca parvasu /	pUjayet ca Siva-jQAnam vAcayIta ca parvasu /
   darśayec chivabhaktebhyaḥ satpūjāṃ parikalpitām // 7.78 //	darSayet Siva-BakteByaH sat-pUjAm parikalpitAm // 7.78 //
   priyaṃ brūyāt sadā tebhyaḥ pradeyaṃ cāpi śaktitaḥ /	priyam brUyAt sadA teByaH pradeyam ca-api Saktitas /
   evaṃ kṛte viśeṣeṇa prasīdati maheśvaraḥ // 7.79 //	evam kRte viSezeNa prasIdati maheSvaraH // 7.79 //
   chinnaṃ bhinnaṃ mṛtaṃ naṣṭaṃ vardhate nāsti kevalam /	Cinnam Binnam mRtam nazwam varDate na-asti kevalam /
   ity ādyān na vadec chabdān sākṣād brūyāt tu maṅgalam // 7.80 //	iti AdyAt na vadet SabdAn sAkzAt brUyAt tu maFgalam // 7.80 //
   adhenuṃ dhenum ity eva brūyād bhadram abhadrakam /	aDenum Denum iti eva brUyAt Badram aBadrakam /
   kapālaṃ ca bhagālaṃ syāt paramaṃ maṅgalaṃ vadet // 7.81 //	kapAlam ca BagAlam syAt paramam maFgalam vadet // 7.81 //
   aindraṃ dhanur maṇidhanur dāhakāṣṭhādi candanam /	Endram DanuH maNiDanuH dAha-kAzWa-Adi candanam /
   svaryātaṃ ca mṛtaṃ brūyāc chivībhūtaṃ ca yoginam // 7.82 //	svaryAtam ca mRtam brUyAt SivIBUtam ca yoginam // 7.82 //
   dvidhābhūtaṃ vadec chinnaṃ bhinnaṃ ca bahudhā sthitam /	dviDA-BUtam vadet Cinnam Binnam ca bahuDA sTitam /
   naṣṭam anveṣaṇīyaṃ ca riktaṃ pūrṇābhivardhitam // 7.83 //	nazwam anvezaNIyam ca riktam pUrNa-aBivarDitam // 7.83 //
   nāstīti śobhanaṃ sarvam ādyam aṅgābhivardhanam /	na-asti-iti SoBanam sarvam Adyam aFga-aBivarDanam /
   siddhimad brūhi gacchantaṃ suptaṃ brūyāt pravardhitam // 7.84 //	sidDimat brUhi gacCantam suptam brUyAt pravarDitam // 7.84 //
   na mlecchamūrkhapatitaiḥ krūraiḥ saṃtāpavedibhiḥ /	na mlecCa-mUrKa-patitEH krUrEH saMtApa-vediBiH /
   durjanair avaliptaiś ca kṣudraiḥ saha na saṃvadet // 7.85 //	durjanEH avaliptEH ca kzudrEH saha na saMvadet // 7.85 //
   nādhārmikanṛpākrānte na daṃśamaśakāvṛte /	na-aDArmika-nRpa-AkrAnte na daMSa-maSaka-AvRte /
   nātiśītajalākīrṇe deśe rogaprade vaset // 7.86 //	na-ati-SIta-jala-AkIrNe deSe roga-prade vaset // 7.86 //
   nāsanaṃ śayanaṃ pānaṃ namaskārābhivādanam /	na-Asanam Sayanam pAnam namaskAra-aBivAdanam /
   sopānatkaḥ prakurvīta śivapustakavācanam // 7.87 //	sa-upAnatkaH prakurvIta Siva-pustaka-vAcanam // 7.87 //
   ācāryaṃ daivataṃ tīrtham uddhūtodaṃ mṛdaṃ dadhi /	AcAryam dEvatam tIrTam udDUta-udam mRdam daDi /
   vaṭam aśvatthakapilāṃ dīkṣitodadhisaṃgamam // 7.88 //	vawam aSvatTa-kapilAm dIkzita-udaDi-saMgamam // 7.88 //
   yāni caiṣāṃ prakārāṇi maṅgalānīha kānicit /	yAni ca-ezAm prakArANi maFgalAni-iha kAnicid /
   śivāyeti namaskṛtvā proktam etat pradakṣiṇam // 7.89 //	SivAya-iti namaskRtvA proktam etat pradakziNam // 7.89 //
   upānacchattravastrāṇi pavitraṃ karakaṃ srajam /	upAnat-Cattra-vastrANi pavitram karakam srajam /
   āsanaṃ śayanaṃ pānaṃ dhṛtam anyair na dhārayet // 7.90 //	Asanam Sayanam pAnam DRtam anyEH na DArayet // 7.90 //
   pālāśam āsanaṃ śayyāṃ pāduke dantadhāvanam /	pAlASam Asanam SayyAm pAduke dantaDAvanam /
   varjayec cāpi niryāsaṃ raktaṃ na tu samudbhavam // 7.91 //	varjayet ca-api niryAsam raktam na tu samudBavam // 7.91 //
   saṃdhyām upāsya kurvīta nityaṃ dehaprasādhanam /	saMDyAm upAsya kurvIta nityam deha-prasADanam /
   spṛśed vandec ca kapilāṃ pradadyāc ca gavāṃ hitam // 7.92 //	spRSet vandet ca kapilAm pradadyAt ca gavAm hitam // 7.92 //
   yaḥ pradadyād gavāṃ samyak phalāni ca viśeṣataḥ /	yaH pradadyAt gavAm samyak PalAni ca viSezataH /
   kṣetram uddāmayec cāpi tasya puṇyaphalaṃ śṛṇu // 7.93 //	kzetram uddAmayet ca-api tasya puNya-Palam SRNu // 7.93 //
   yāvat tatpattrakusuma- kandamūlaphalāni ca /	yAvat tad-pattra-kusuma kanda-mUla-PalAni ca /
   tāvadvarṣasahasrāṇi śivaloke mahīyate // 7.94 //	tAvat-varza-sahasrANi Siva-loke mahIyate // 7.94 //
   kṛśarogārtavṛddhānāṃ tyaktānāṃ nirjane vane /	kRSa-roga-Arta-vRdDAnAm tyaktAnAm nirjane vane /
   kṣutpipāsāturāṇāṃ ca gavāṃ vihvalacetasām // 7.95 //	kzuD-pipAsA-AturANAm ca gavAm vihvala-cetasAm // 7.95 //
   nītvā yas tṛṇatoyāni vane yatnāt prayacchati /	nItvA yaH tRNa-toyAni vane yatnAt prayacCati /
   karoti ca paritrāṇaṃ tasya puṇyaphalaṃ śṛṇu // 7.96 //	karoti ca paritrANam tasya puNya-Palam SRNu // 7.96 //
   kulaikaviṃśakopetaḥ patnīputrādisaṃyutaḥ /	kula-ekaviMSaka-upetaH patnI-putra-Adi-saMyutaH /
   mitrabhṛtyair upetaś ca śrīmacchivapuraṃ vrajet // 7.97 //	mitra-BRtyEH upetaH ca SrImat-Siva-puram vrajet // 7.97 //
   tatra bhuktvā mahābhogān vimānaiḥ sārvakāmikaiḥ /	tatra BuktvA mahA-BogAn vimAnEH sArvakAmikEH /
   sa mahāpralayaṃ yāvat tadante muktim āpnuyāt // 7.98 //	sa mahApralayam yAvat tad-ante muktim ApnuyAt // 7.98 //
   gobrāhmaṇaparitrāṇaṃ sakṛt kṛtvā prayatnataḥ /	go-brAhmaNa-paritrANam sakRt kRtvA prayatnataH /
   mucyate pañcabhir ghorair mahadbhiḥ pātakair drutam // 7.99 //	mucyate paQcaBiH GorEH mahadBiH pAtakEH drutam // 7.99 //
   ahiṃsā satyam asteyaṃ brahmacaryam akalkatā /	ahiMsA satyam asteyam brahmacaryam akalka-tA /
   akrodho guruśuśrūṣā śaucaṃ saṃtoṣam ārjavam // 7.100 //	akroDaH guru-SuSrUzA SOcam saMtozam Arjavam // 7.100 //
   ahiṃsādyā yamāḥ pañca yatīnāṃ parikīrtitāḥ /	ahiMsA-AdyAH yamAH paQca yatInAm parikIrtitAH /
   akrodhādyāś ca niyamāḥ siddhivṛddhikarāḥ smṛtāḥ // 7.101 //	akroDa-AdyAH ca niyamAH sidDi-vRdDi-karAH smRtAH // 7.101 //
   daśalākṣaṇiko dharmaḥ śivācāraḥ prakīrtitaḥ /	daSalAkzaNikaH DarmaH Siva-AcAraH prakIrtitaH /
   yogīndrāṇāṃ viśeṣeṇa śivayogaprasiddhaye // 7.102 //	yogi-indrANAm viSezeNa Siva-yoga-prasidDaye // 7.102 //
   na vindati naro yogaṃ putradārādisaṃgataḥ /	na vindati naraH yogam putra-dAra-Adi-saMgataH /
   nibaddhaḥ snehapāśena mohastambhabalīyasā // 7.103 //	nibadDaH sneha-pASena moha-stamBa-balIyasA // 7.103 //
   mohāt kuṭumbasaṃsaktas tṛṣṇayā śṛṅkhalīkṛtaḥ /	mohAt kuwumba-saMsaktaH tRzNayA SRFKalIkRtaH /
   bālair baddhas tu loko 'yaṃ musalenābhihanyate // 7.104 //	bAlEH badDaH tu lokaH ayam musalena-aBihanyate // 7.104 //
   ime bālāḥ kathaṃ tyājyā jīviṣyanti mayā vinā /	ime bAlAH kaTam tyAjyAH jIvizyanti mayA vinA /
   mohād dhi cintayaty evaṃ paramārthau na paśyati // 7.105 //	mohAt Di cintayati evam parama-arTO na paSyati // 7.105 //
   saṃparkād udare nyastaḥ śukrabindur acetanaḥ /	saMparkAt udare nyastaH Sukra-binduH acetanaH /
   sa pitrā kena yatnena garbhasthaḥ paripālitaḥ // 7.106 //	sa pitrA kena yatnena garBa-sTaH paripAlitaH // 7.106 //
   karkaśāḥ kaṭhinā bhakṣā jīryante yatra bhakṣitāḥ /	karkaSAH kaWinAH BakzAH jIryante yatra BakzitAH /
   tasminn evodare śukraṃ kiṃ na jīryati bhakṣyavat // 7.107 //	tasmin eva-udare Sukram kim na jIryati Bakzya-vat // 7.107 //
   yenaitad yojitaṃ garbhe yena caiva vivardhitam /	yena-etat yojitam garBe yena ca-eva vivarDitam /
   tenaiva nirgatṃ bhūyaḥ karmaṇā svena pālyate // 7.108 //	tena-eva nirgatm BUyas karmaNA svena pAlyate // 7.108 //
   na kaścit kasyacit putraḥ pitā mātā na kasyacit /	na kaScid kasyacid putraH pitA mAtA na kasyacid /
   yat svayaṃ prāktanaṃ karma pitā māteti tat smṛtam // 7.109 //	yat svayam prAktanam karma pitA mAtA-iti tat smRtam // 7.109 //
   yena yatra kṛtaṃ karma sa tatraiva prajāyate /	yena yatra kRtam karma sa tatra-eva prajAyate /
   pitarau cāsya dāsatvaṃ kurutas tatpracoditau // 7.110 //	pitarO ca-asya dAsa-tvam kurutaH tad-pracoditO // 7.110 //
   na kaścit kasyacic chaktaḥ kartuṃ duḥkhaṃ sukhāni ca /	na kaScid kasyacid SaktaH kartum duHKam suKAni ca /
   karoti prāktanaṃ karma mohāl lokasya kevalam // 7.111 //	karoti prAktanam karma mohAt lokasya kevalam // 7.111 //
   karmadāyādasaṃbandhād upakāraḥ parasparam /	karma-dAyAda-saMbanDAt upakAraH parasparam /
   dṛśyate nāpakāraś ca mohenātmani manyate // 7.112 //	dRSyate na-apakAraH ca mohena-Atmani manyate // 7.112 //
   īśvarādhiṣṭhitaṃ karma phalatīha śubhāśubham /	ISvara-aDizWitam karma Palati-iha SuBa-aSuBam /
   grāmasvāmiprasādena sukṛtaṃ karṣaṇaṃ yathā // 7.113 //	grAma-svAmi-prasAdena sukRtam karzaNam yaTA // 7.113 //
   dvayaṃ devatvamokṣāya mameti na mameti ca /	dvayam deva-tva-mokzAya mama-iti na mama-iti ca /
   mameti badhyate jantur na mameti vimucyate // 7.114 //	mama-iti baDyate jantuH na mama-iti vimucyate // 7.114 //
   dvyakṣaraṃ ca bhaven mṛtyus tryakṣaraṃ brahma śāśvatam /	dvi-akzaram ca Bavet mRtyuH tri-akzaram brahma SASvatam /
   mameti dvyakṣaraṃ mṛtyus tryakṣaraṃ na mameti ca // 7.115 //	mama-iti dvi-akzaram mRtyuH tri-akzaram na mama-iti ca // 7.115 //
   tasmād ātmany ahaṃkāram utsṛjya pravicārataḥ /	tasmAt Atmani ahaMkAram utsRjya pravicArataH /
   vidhūyāśeṣasaṅgāṃś ca mokṣopāyaṃ vicintayet // 7.116 //	viDUya-aSeza-saFgAn ca mokza-upAyam vicintayet // 7.116 //
   jñānād yogaparikleśaṃ kuprāvaraṇabhojanam /	jQAnAt yoga-parikleSam ku-prAvaraNa-Bojanam /
   kucaryāṃ kunivāsaṃ ca mokṣārthī na vicintayet // 7.117 //	kucaryAm kunivAsam ca mokza-arTI na vicintayet // 7.117 //
   na duḥkhena vinā saukhyaṃ dṛśyate sarvadehinām /	na duHKena vinA sOKyam dRSyate sarva-dehinAm /
   duḥkhaṃ tanmātrakaṃ jñeyaṃ sukham ānantyam uttamam // 7.118 //	duHKam tanmAtrakam jQeyam suKam Anantyam uttamam // 7.118 //
   sevāyāṃ pāśupālye ca vānijye kṛṣikarmaṇi /	sevAyAm pASupAlye ca vAnijye kRzi-karmaNi /
   tulye sati parikleśe varaṃ kleśo vimuktaye // 7.119 //	tulye sati parikleSe varam kleSaH vimuktaye // 7.119 //
   svargāpavargayor ekaṃ yaḥ śīghraṃ na prasādhayet /	svarga-apavargayoH ekam yaH SIGram na prasADayet /
   yāti tenaiva dehena sa mṛtas tapyate ciram // 7.120 //	yAti tena-eva dehena sa mRtaH tapyate ciram // 7.120 //
   yad avaśyaṃ parādhīnais tyajanīyaṃ śarīrakam /	yat avaSyam para-aDInEH tyajanIyam SarIrakam /
   kasmāt tena vimūḍhātmā na sādhayati śāśvatam // 7.121 //	kasmAt tena vimUXa-AtmA na sADayati SASvatam // 7.121 //
   yauvanasthā gṛhasthāś ca prāsādasthāś ca ye nṛpāḥ /	yOvana-sTAH gRhasTAH ca prAsAda-sTAH ca ye nRpAH /
   sarva eva viśīryante śuṣkasnigdhānnabhojanāḥ // 7.122 //	sarve eva viSIryante Suzka-snigDa-anna-BojanAH // 7.122 //
   anekadoṣaduṣṭasya dehasyaiko mahān guṇah /	aneka-doza-duzwasya dehasya-ekaH mahAn guNah /
   yāṃ yām avasthām āpnoti tāṃ tām evānuvartate // 7.123 //	yAm yAm avasTAm Apnoti tAm tAm eva-anuvartate // 7.123 //
   mandaṃ pariharan karma svadeham anupālayet /	mandam pariharan karma sva-deham anupAlayet /
   varṣāsu jīrṇakaṭavat tiṣṭhann apy avasīdati // 7.124 //	varzAsu jIrNa-kawa-vat tizWan api avasIdati // 7.124 //
   na te 'tra dehinaḥ santi ye tiṣṭhanti suniścalāḥ /	na te atra dehinaH santi ye tizWanti su-niScalAH /
   sarve kurvanti karmāṇi vikṛśāḥ pūrvakarmabhiḥ // 7.125 //	sarve kurvanti karmANi vikRSAH pUrva-karmaBiH // 7.125 //
   tulye saty api kartavye varaṃ karma kṛtaṃ param /	tulye sati api kartavye varam karma kRtam param /
   yaḥ kṛtvā na punaḥ kuryān nānākarma śubhāśubham // 7.126 //	yaH kRtvA na punar kuryAt nAnA-karma SuBa-aSuBam // 7.126 //
   tasmād antarbahiścintām anekākārasaṃsthitām /	tasmAt antar-bahis-cintAm aneka-AkAra-saMsTitAm /
   saṃtyajyātmahitārthāya svādhyāyadhyānam abhyaset // 7.127 //	saMtyajya-Atma-hita-arTAya svADyAya-DyAnam aByaset // 7.127 //
   vivikte vijane ramye puṣpāśramavibhūṣite /	vivikte vijane ramye puzpa-ASrama-viBUzite /
   sthānaṃ kṛtvā śivasthāne dhyāyec chāntaṃ paraṃ śivam // 7.128 //	sTAnam kRtvA Siva-sTAne DyAyet SAntam param Sivam // 7.128 //
   ye 'tiramyāṇy araṇyāni sujalāni śivāni tu /	ye ati-ramyANi araNyAni su-jalAni SivAni tu /
   vihāyābhiratā grāme prāyas te daivamohitāḥ // 7.129 //	vihAya-aBiratAH grAme prAyas te dEva-mohitAH // 7.129 //
   vivekinaḥ praśāntasya yat sukhaṃ dhyāyataḥ śivam /	vivekinaH praSAntasya yat suKam DyAyataH Sivam /
   na tat sukhaṃ mahendrasya brahmaṇaḥ keśavasya vā // 7.130 //	na tat suKam mahA-indrasya brahmaNaH keSavasya vA // 7.130 //
   iti nāmāmṛtaṃ divyaṃ mahākālād avāptavān /	iti nAma-amRtam divyam mahAkAlAt avAptavAn /
   vistareṇānupūrvāc ca ṛṣyātreyaḥ(?) suniścitam // 7.131 //	vistareNa-AnupUrvAt ca RzyAtreyaH(?) su-niScitam // 7.131 //
   prajñām athā vinirmathya(?) śivajñānamahodadhim /	prajQAm aTAH vinirmaTya(?) Siva-jQAna-mahA-udaDim /
   ṛṣyātreyaḥ samuddhṛtya prāhedam aṇumātrakam // 7.132 //	RzyAtreyaH samudDRtya prAha-idam aNu-mAtrakam // 7.132 //
   śivadharme mahāśāstre śivadharmasya cottare /	Siva-Darme mahA-SAstre Siva-Darmasya ca-uttare /
   yad anuktaṃ bhavet kiṃcit tad atra parikīrtitam // 7.133 //	yat anuktam Bavet kiMcid tat atra parikIrtitam // 7.133 //
   tridaivatyam idaṃ śāstraṃ munīndrātreyabhāṣitam /	tri-dEvatyam idam SAstram muni-indra-Atreya-BAzitam /
   tiryaṅmanujadevānāṃ sarveṣāṃ ca vimuktidam // 7.134 //	tiryak-manuja-devAnAm sarvezAm ca vimukti-dam // 7.134 //
   nandiskandamahākālās trayo devāḥ prakīrtitāḥ /	nandi-skanda-mahAkAlAH trayaH devAH prakIrtitAH /
   candrātreyas tathātriś ca ṛṣy ātreyo munitrayam // 7.135 //	candra-AtreyaH taTA-atriH ca Rzi AtreyaH muni-trayam // 7.135 //
   etair mahātmabiḥ proktāḥ śivadharmāḥ samāsataḥ /	etEH mahAtmabiH proktAH Siva-DarmAH samAsatas /
   sarvalokopakārārthaṃ namas tebhyaḥ sadā namaḥ // 7.136 //	sarva-loka-upakAra-arTam namaH teByaH sadA namaH // 7.136 //
   teṣāṃ śiṣyapraśiṣyaiś ca śivadharmapravaktṛbhiḥ /	tezAm Sizya-praSizyEH ca Siva-Darma-pravaktRBiH /
   vyāptaṃ jñānasaraḥ śārvaṃ vikacair iva paṅkajaiḥ // 7.137 //	vyAptam jQAna-saraH SArvam vikacEH iva paFkajEH // 7.137 //
   ye śrāvayanti satataṃ śivadharmaṃ śivārthinām /	ye SrAvayanti satatam Siva-Darmam Siva-arTinAm /
   te rudrās te munīndrāś ca te namasyāḥ svabhaktitaḥ // 7.138 //	te rudrAH te muni-indrAH ca te namasyAH sva-BaktitaH // 7.138 //
   ye samutthāya śṛṇvanti śivadharmaṃ dine dine /	ye samutTAya SRNvanti Siva-Darmam dine dine /
   te rudrā rudralokeśā na te prakṛtimānuṣāḥ // 7.139 //	te rudrAH rudra-loka-ISAH na te prakRti-mAnuzAH // 7.139 //
   śivopaniṣadaṃ hy etad adhyāyaiḥ saptabhiḥ smṛtam /	Siva-upanizadam hi etat aDyAyEH saptaBiH smRtam /
   ṛṣyātreyasagotreṇa muninā hitakāmyayā // 7.140 //	RzyAtreya-sagotreNa muninA hita-kAmyayA // 7.140 //
   // iti śivopaniṣadi śivācārādhyāyaḥ saptamaḥ //	// iti Siva-upanizadi Siva-AcAra-aDyAyaH saptamaH //
   // iti śivopaniṣat samāptā //	// iti Siva-upanizad samAptAH //
