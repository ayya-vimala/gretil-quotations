   atha pañcamaṃ pūraṇam	aTa paQcamam pUraNam
   kaṃsa-vadha-kathā	kaMsa-vaDa--kaTA
   [1] atha śrī-kṛṣṇena bhāsamānāyāṃ śrī-vraja-rāja-sabhāyāṃ punaḥ	[1] aTa SrI--kRzNena BAsamAnAyAm SrI--vraja-rAja--saBAyAm punar-
   prātaḥ-kathā, yathā-	prAtaH--kaTA, yaTA-
   [2] snigdhakaṇṭha uvāca,- atha rajanir ajani; prajātāyāṃ ca yasyāṃ bahu-	[2] snigDa-kaNWaH uvAca, aTa rajaniH ajani; prajAtAyAm ca yasyAm bahu-
   śivāyamānā śivā śrī-kṛṣṇaṃ prati śivā jātā, kaṃsaṃ prati sphuṭam aśiveti	SivAyamAnA SivA SrI--kRzNam prati SivA jAtA, kaMsam prati sPuwam aSiva-iti
   sthite tasyāṃ rajanyāṃ svapna-jāgarayos tasya mahā-bhaya-jananyāṃ	sTite tasyAm rajanyAm svapna--jAgarayoH tasya mahA--Baya-jananyAm
   vyatītāyāṃ sa punar dambhī gambhīraṃ malla-līlārambhaṃ sambhṛtavān | tataś	vyatItAyAm sa punar damBI gamBIram malla--lIlA-AramBam samBRtavAn | tatas-
   cālaṅkṛtānāṃ cālaṅkṛtānāṃ ca śubhra-mañca-prapañcānām	ca-alaFkRtAnAm ca-alaFkRtAnAm ca SuBra--maQca--prapaQcAnAm
   adhimadhyam-adhyastaṃ raṅga-sthalaṃ bhrājamāna-citra-viracanaṃ babhrāje |	aDi-maDyam-aDyastam raFga-sTalam BrAjamAna--citra--viracanam baBrAje |
   vidyud-bhrājamānād abhra-śarad-abhrāṇāṃ tārakitaṃ nabha iva |	vidyut--BrAjamAnAt aBra-Sarad--aBrANAm tArakitam naBaH iva |
   [3] tatrāpy unnatatama-mañcam añcan kaṃsaḥ svayam	[3] tatra-api unnatatama-maQcam aQcan kaMsaH svayam
   akhila-durjana-rājāvataṃsati sma | tat tu rājādhipatā-garva-grastatayā	aKila--durjana--rAja-avataMsati sma | tat tu rAja-aDipatA--garva--grasta-tayA
   sambhavad api trastatāyām eva paryavasyati sma | tatra ca-	samBavat api trasta-tAyAm eva paryavasyati sma | tatra ca-
   akrūrānakadundubhī yad akṛta sve mañcake prāntayoḥ	akrUra-AnakadunduBI yat akRta sve maQcake prAntayoH
   paurīṇāṃ gaṇa-bhāji devaka-sutāṃ nandādikān dūrage |	pOrINAm gaNa-BAji devaka-sutAm nanda-AdikAn dUra-ge |
   kiṃ ca dvāri gajaṃ dadhe kuvalayāpīḍaṃ nijāgra-sthale	kim ca dvAri gajam daDe kuvalayApIxam nija-agra--sTale
   mallān kūṭatayā sa bhoja-nṛpatis tasmān na kaḥ kṣubhyati? ||GC_2,5.1||	mallAn kUwatayA sa Boja--nRpatiH tasmAt na kaH kzuByati? ||GC_2,5.1||
   (śārdūla)	(SArdUla)
   tatra ca-	tatra ca-
   kaṃsājñayāsīd yad vādyam atra malla-kalocitam |	kaMsa-AjQayA-AsIt yat vAdyam atra malla-kala-ucitam |
   tad eva maṅgalaṃ jajñe prasthāne rāma-kṛṣṇayoḥ ||GC_2,5.2|| (anuṣṭubh)	tat eva maFgalam jajQe prasTAne rAma--kRzNayoH ||GC_2,5.2|| (anuzwuB)
   [4] atha tayor nija-tad-anargalatā-vyañjanāya svayam anāgamya	[4] aTa tayoH nija--tad--anarga-latA--vyaQjanAya svayam anAgamya
   prathama-prasthāpita- sthavira-gopa-vargayoḥ kṛta-prātaḥ-kṛti-sargayor	praTama--prasTApita sTavira-gopa-vargayoH kRta--prAtaH--kRti--sargayoH-
   yadā raṅga-pura-dvāra-pura-pradeśa-praveśaḥ samajani | tadā tu	yadA raFga-pura-dvAra--pura--pradeSa--praveSaH samajani | tadA tu
   loka-kolāhalata eva sarvas tat kalayāmāsa |	loka-kola-AhalataH eva sarvaH tat kalayAmAsa |
   [5] tataś ca sadotkaṭaṃ madotkaṭaṃ galatkaṭaṃ nago vā nāgo veti	[5] tatas ca sadA-utkawam mada-utkawam galat-kawam nagaH vA nAgaH vA-iti
   nirṇinīṣatāṃ kṛta-vrīḍaṃ kuvalayāpīḍaṃ niṣpīḍayitum aṃśukam āpīḍaṃ ca	nirNinIzatAm kRta--vrIxam kuvalayApIxam nizpIxayitum aMSukam ApIxam ca
   dṛḍhīkurvann agraja-sakhi-vraja-kṛtānuvrajanaḥ suretara-mardanaḥ svayam	dRXIkurvan agraja--saKi-vraja--kRta-anuvrajanaH suretara--mardanaH svayam
   agresaratām avāpa |	agresara-tAm avApa |
   snigdhā nyaṣedhan ye tatra girā svaṃ śatravas tathā |	snigDAH nyazeDan ye tatra girA svam SatravaH taTA |
   ubhayāṃs tān smitenaiva paśyan dvipam agād dhariḥ ||GC_2,5.3|| (anuṣṭubh)	uBayAn tAn smitena-eva paSyan dvipam agAt DariH ||GC_2,5.3|| (anuzwuB)
   [6] tataś ca śrī-hariṇā-	[6] tatas ca SrI-hariNA-
   tad-vartma-prārthanaṃ tat-kupita-gajam api prārdanaṃ tan nijāṅga-	tad--vartma--prArTanam tat-kupita-gajam api prArdanam tat nija-aFga-
   syābhīkṣṇaṃ tasya śuṇḍā-rada-pada-valanaṃ tat tato mocanaṃ ca |	sya-aBIkzNam tasya SuNxa-a-rada--pada-valanam tat tatas mocanam ca |
   tat-pucchākarṣaṇaṃ tad-bhramaṇam abhimukhībhūya tat-tāḍaṇaṃ tad	tat-pucCa-AkarzaNam tad--BramaNam aBimuKIBUya tat-tAxaNam tat-
   vidrutya drāk patitvā drava-bharam anu niṣpātanaṃ saṃbhramayya	vidrutya drAk patitvA drava--Baram anu nizpAtanam saMBramayya
   ||GC_2,5.4|| (sragdharā)	||GC_2,5.4|| (sragDarA)
   tad-dadbhyāṃ vañcitābhyāṃ kṣiti-hati-valanāt kṣobhaṇaṃ tat punaś ca	tat--dadByAm vaQcitAByAm kziti-hati-valanAt kzoBaNam tat punar ca
   pratyāsadyāgra-hasta-grahaṇa-racanayā sraṃsanaṃ bhūmi-pṛṣṭhe |	pratyAsadya-agra-hasta-grahaNa--racanayA sraMsanam BUmi--pRzWe |
   tad-varṣmākramya tat-tad-daśana-vighaṭanaṃ tena tad-ghātanaṃ ca	tat--varzma-Akramya tat--tad--daSana--viGawanam tena tat--GAtanam ca
   draṣṭṝn sindhos taraṅga-pratimam anayad unmajjanaṃ majjanaṃ ca	drazwLn sinDoH taraFga--pratimam anayat unmajjanam majjanam ca
   ||GC_2,5.5|| (sragdharā)	||GC_2,5.5|| (sragDarA)
   hastinaḥ kathite ghāte hastipāṃ tat-kathā vṛthā |	hastinaH kaTite GAte hastipAm tat-kaTA vRTA |
   malle kṣuṇṇe tu tat-sthānāṃ yūkānāṃ tat kim ucyatām? ||GC_2,5.6||	malle kzuNNe tu tat-sTAnAm yUkAnAm tat kim ucyatAm? ||GC_2,5.6||
   (anuṣṭubh)	(anuzwuB)
   [7] tadā cāyaṃ viśeṣaḥ,-	[7] tadA ca-ayam viSezaH,-
   paryaṭan naṭa evāyaṃ siṃha eva sa saṃharan |	paryawan nawaH eva-ayam siMhaH eva sa saMharan |
   bhindan bhiduram eveti kariṇā harir aikṣyata ||GC_2,5.7|| (anuṣṭubh)	Bindan Biduram eva-iti kariNA hariH Ekzyate ||GC_2,5.7|| (anuzwuB)
   hatvā nāgaṃ danta-yugmaṃ gṛhītvā	hatvA nAgam danta--yugmam gRhItvA
   bhrātre prādāt kaṃsa-śatrus tad ekam |	BrAtre prAdAt kaMsa--SatruH tat ekam |
   eko nirmāty āvayor yad yaśas tad-	ekaH nirmAti AvayoH yat yaSaH tat--
   dviṣṭhaṃ diṣṭaṃ syāt samantād itīva ||GC_2,5.8|| (śālinī)	dvizWam dizwam syAt samantAt iti-iva ||GC_2,5.8|| (SAlinI)
   kuñjaraṃ harir aghātayad balo'py	kuQjaram hariH aGAtayat balaH-api-
   atra rakta-mada-bindubhiś citaḥ |	atra rakta-mada--binduBiH citaH |
   pāripārśvikatayā tad-antike	pAripArSvika-tayA tad--antike
   cchāyayeva yad asau tadābhramat ||GC_2,5.9|| (rathoddhatā)	cCAyayA-iva yat asO tadA-aBramat ||GC_2,5.9|| (raTa-udDatA)
   [8] tad evaṃ gīr-vāṇā api yad bṛṃhita-vāṇād bhayam ayamānās tata eva kila	[8] tat evam gIr-vANAH api yat bRMhita-vANAt Bayam ayamAnAH tatas eva kila
   śaśvad asvapnān nāmnāpy asvapnā jātāḥ | so'yaṃ kuvalayāpīḍaḥ karī	SaSvat asvapnAt nAmnA-api asvapnAH jAtAH | saH-ayam kuvalayApIxaH karI
   dāna-vāri-varīyān api dāna-vāri-kṛta-dānam āptavān iti te punar lekhā	dAna--vAri-varIyAn api dAna--vAri-kRta--dAnam AptavAn iti te punar leKA
   vismayena lekhā ivāsan | tatra ca sati kaṃsaṃ prati sahasā na kaścana	vismayena leKAH iva-Asan | tatra ca sati kaMsam prati sahasA na kaScana
   bhiyā śaśaṃsa |	BiyA SaSaMsa |
   [9] tad anu ca-	[9] tat anu ca-
   pūrvāha-luṇṭhita-nṛpāṃśuka-śobhitāṃśū	pUrvAha--luNWita--nRpa-aMSuka--SoBitAMSU
   sadyo-vighātita-mahā-gaja-danta-pāṇī |	sadyo-viGAti-ta--mahA--gaja--danta--pANI |
   tad-rakta-dāna-racitāṅgada-kaṅkaṇau tau	tad--rakta---dAna--racita-aFgada--kaFkaNO tO
   tādṛg-ganair viviśatur nṛpateḥ purastāt ||GC_2,5.10|| (vasanta)	tAdRS--ganEH viviSatuH nRpateH purastAt ||GC_2,5.10|| (vasanta)
   śauryam eva puruṣasya bhūṣaṇaṃ	SOryam eva puruzasya BUzaNam
   yatra heyam api yāti geyatām |	yatra heyam api yAti geya-tAm |
   danti-rakta-mada-bindavas tanuṃ	danti--rakta--mada--bindavaH tanum
   kaṃsa-saṃsadi tayor arūrucan ||GC_2,5.11|| (rathoddhatā)	kaMsa--saMsadi tayoH arUrucan ||GC_2,5.11|| (raTa-udDatA)
   dviṣanto bhīṣmāṅgaṃ dadṛśur ajitaṃ tarhi puratas	dvizantaH BIzma-aFgam dadRSuH ajitam tarhi puratas
   taṭasthā madhyasthaṃ praṇaya-manasaḥ śarma-vapuṣam |	tawa-sTAH maDya-sTam praNaya-manasaH Sarma--vapuzam |
   viśeṣaṃ tatrāpi sphuṭam adhiyayus te bahu-vidhaṃ	viSezam tatra-api sPuwam aDiyayuH te bahu-viDam
   yathā bhāvas tadvad yugapad ayam uccair vibhavati ||GC_2,5.12||	yaTA BAvaH tadvat yugapad ayam uccEs viBavati ||GC_2,5.12||
   (śikhariṇī)	(SiKariNI)
   varṇyaṃ tad vā kiyad iha bhavet tasya mādhurya-varyaṃ	varNyam tat vA kiyat iha Bavet tasya mADurya-varyam
   jīvat-kaṃse'py atha sadasi yad vanditaṃ loka-lakṣaiḥ |	jIvat--kaMse-api aTa sadasi yat vanditam loka-lakzEH |
   tejas tad vā katipayam itaḥ kathyatāṃ yatra magnaṃ	tejaH tat vA katipayam itas kaTyatAm yatra magnam
   prāṇantaṃ taṃ mṛtam iva surā menire bhoja-rājam ||GC_2,5.13||	prANantam tam mRtam iva surAH menire Boja--rAjam ||GC_2,5.13||
   (mandākrāntā)	(manda-AkrAntA)
   [10] athāgatau ca gṛhīta-mṛṇāla-nāla-hasta-hastināv iva dhṛta-danti-dantau	[10] aTa-AgatO ca gRhIta--mRNAla-nAla--hasta--hastinO iva DRta-danti--dantO
   bṛhad-urasvantau so'yam eva kim iti sāvahela-śaṃsanena kaṃsaṃ vilokya tau	bRhad-urasvantO saH-ayam eva kim iti sa-avahela--SaMsanena kaMsam vilokya tO
   ślokya-caritau taṃ pṛṣṭha-deśa-parāmṛṣṭaṃ kurvantau tata ito	Slokya--caritO tam pRzWa-deSa--parAmRzwam kurvantO tatas itas-
   dṛṣṭi-visṛṣṭiṃ cakratuḥ |	dRzwi--visRzwim cakratuH |
   [11] tataś ca parivṛtya śrī-hariḥ punar aho apaśyat tri-divasya	[11] tatas ca parivRtya SrI-hariH punar aho apaSyat tri-divasya
   vartmārdham evānu-vartamānaḥ so'yaṃ vartate, tasmāt tatra prasthāpanam	vartma-arDam eva-anu-vartamAnaH saH-ayam vartate, tasmAt tatra prasTApanam
   asya nātidūrāvasthāpanam iti hasitvā sakhibhir akhilaiḥ saha lasitvā ca	asya na-ati-dUra-avasTApanam iti hasitvA saKiBiH aKilEH saha lasitvA ca
   parasparaṃ paraṃ vṛttaṃ vartayāmāsa |	parasparam param vRttam vartayAmAsa |
   [12] atha sva-hata-gaja-rakta-raktatayā	[12] aTa sva-hata--gaja--rakta-rakta-tayA
   pralaya-kāla-kāya-vyakta-nīla-lohitāyamānatā-pātrasya gātrasya	pralaya--kAla-kAya--vyakta--nIla--lohitAyamAna-tA--pAtrasya gAtrasya
   vilokana-mātrataḥ prāpta-tejo-dhvaṃsaṃ kaṃsaṃ kav imāv iti śaṃsantaṃ	vilokana--mAtrataH prApta--tejaH---DvaMsam kaMsam kav imO iti SaMsantam
   pārśva-vartinaḥ procuḥ,- etav eva tau iti |	pArSva-vartinaH procuH, etav eva tO iti |
   [13] kaṃsa uvāca,- anayoḥ karayoḥ kiṃ dṛśyate? gātraṃ vā kena citra-pātraṃ	[13] kaMsaH uvAca, anayoH karayoH kim dRSyate? gAtram vA kena citra--pAtram
   kṛtam?	kRtam?
   [14] sarve'py ūcuḥ,- kuvalayāpīḍasya dantāv ivāvakalyete gātraṃ ca	[14] sarve-api UcuH, kuvalayApIxasya dantO iva-avakalyete gAtram ca
   tad-rakta-raktaṃ bhavet |	tad--rakta-raktam Bavet |
   [15] kaṃsaḥ sa-saṃrambha-dambham uvāca,- haṃho! aṃho-valitā dvayam api	[15] kaMsaH sa--saMramBa-damBam uvAca, haMho! aMha-u-valitAH dvayam api
   vāṅ-mātra-pātrāyamāṇam idam asambhavam |	vAF--mAtra-pAtrAyamANam idam asamBavam |
   [16] atha punar adattottareṣu bhayottareṣu ca teṣu svayam eva tayoḥ	[16] aTa punar adatta-uttarezu Baya-uttarezu ca tezu svayam eva tayoH
   prabhāvas taṃ bodhayāmāsa | yataḥ,	praBAvaH tam boDayAmAsa | yatas-,
   yadi tvaṃ re kaṃsa svayam asi balī tarhi dhig amuṃ	yadi tvam re kaMsa svayam asi balI tarhi Dik amum
   kathaṃ dvāre nāgaṃ kalayasi na tatra svaka-vapuḥ? |	kaTam dvAre nAgam kalayasi na tatra svaka-vapuH? |
   radābhyāṃ sa śreyān iti yadi tad āvām iva kathaṃ	radAByAm sa SreyAn iti yadi tat AvAm iva kaTam
   na tau gṛhnāsīti dhvanitam amukābhyāṃ sva-kalayā? ||GC_2,5.14||	na tO gRhnA-asi-iti Dvanitam amukAByAm sva--kalayA? ||GC_2,5.14||
   (śikhariṇī)	(SiKariNI)
   [17] tad evaṃ sati-	[17] tat evam sati-
   so'yaṃ pūtanikām ahan śakaṭakaṃ vyāvartayat taṃ marud-	saH-ayam pUtanikAm ahan Sakawakam vyAvartayat tam marud-
   daityaṃ prārdayad arjuna-dvayam api prārdat tad ity ādikam |	dEtyam prArdayat arjuna--dvayam api prArdat tat iti Adikam |
   śrīmad-gokula-kelim asya kalayan lokaḥ purā paśyatas	SrImat--go-kula--kelim asya kalayan lokaH purA paSyatas
   tāṃs tarhy ārdayad adya cārdayati bhoḥ paśyāparān śṛṇvataḥ ||GC_2,5.15||	tAn tarhi Ardayat adya ca-Ardayati BoH paSya-aparAn SRNvataH ||GC_2,5.15||
   (śārdūla)	(SArdUla)
   [18] tatra ca nayanayor vistāraṇayā tābhyāṃ tayoḥ sakalam api rūpaṃ	[18] tatra ca nayanayoH vistAraNayA tAByAm tayoH sakalam api rUpam
   yugapat pātum iva varṇanā-rasa-rasanāyāś cālanayā nikhilam api mādhuryaṃ	yugapad pAtum iva varNa-nA-rasa-rasanAyAH cAlanayA niKilam api mADuryam
   leḍhum iva tal-lābha-parva-garvataḥ sphuṭa-nāsā-puṭayoḥ phullanayā tābhyāṃ	leXum iva tal-lABa--parva--garvataH sPuwa-nAsA--puwayoH PullanayA tAByAm
   samastam api saurabhyam abhyantare praveśayitum iva muhur apy astābhyāṃ	samastam api sOraByam aByantare praveSayitum iva muhur api astAByAm
   hastābhyāṃ nirdeśanayā tābhyāṃ sāṅgam apy aṅgam āliṅgitum ivehamāne sukhaṃ	hastAByAm nirdeSanayA tAByAm sAFgam api aFgam AliFgitum iva-IhamAne suKam
   ca sacamāne sura-nara-sarge	ca sacamAne sura--nara--sarge
   śabdāyamāne ca citra-vāditra-varge sarveṣāṃ mukhataḥ sarva-sukhada-stutiḥ	SabdAyamAne ca citra-vAditra-varge sarvezAm muKataH sarva--suKa-da-stutiH
   prastutim avāpeti |	prastutim avApa-iti |
   [19] sa eṣa tat-prabhāva-viśeṣaḥ śaśvad bhāvanām abhibhavan vibhavati sma	[19] saH eza tat--praBAva--viSezaH SaSvat BAvanAm aBiBavan viBavati sma
   | yatra kaṃsena yuddhāya pūrvam eva preritā viparīta-vāditāyām api mallāḥ	| yatra kaMsena yudDAya pUrvam eva preritAH viparIta--vAditAyAm api mallAH
   stutāv eva paryavasitāḥ |	stutO eva paryavasitAH |
   [20] tathā hi- tad evaṃ sthite krūra-dhāmā cāṇūra-nāmā śaśaṃsa; yatra he	[20] taTA hi tat evam sTite krUra-DAmA cANUra-nAmA SaSaMsa; yatra he
   nanda-sūno! he rāmeti nirādara-pitṛ-nāmnā vinā ca tan nāmnā	nanda-sUno! he rAma-iti nirAdara--pitR-nAmnA vinA ca tat nAmnA
   sambodhana-dvayam anyathā-bodhanāya pravartitam api sarasvatyā	samboDana--dvayam anyaTA-a-boDanAya pravartitam api sarasvatyA
   tad-vāg-indriyaṃ stuty-artham eva nartitam āsīt | he pitṛ-nāmnā sva-nāmnā	tad--vAg-indriyam stuti--arTam eva nartitam AsIt | he pitR-nAmnA sva-nAmnA
   ca sucarita-samudācāra-kumāra-dvayatayā samānāvatāra! śrūyatām iti |	ca su-carita--samudAcAra--kumAra--dvaya-tayA samAna-avatAra! SrUyatAm iti |
   [21] śrī-kṛṣṇaḥ sa-smitam uvāca,- kāmam ājñāpyatām |	[21] SrI--kRzNaH sa--smitam uvAca, kAmam AjQApyatAm |
   [22] cāṇūra uvāca,- bhavator bhāga-dheyaṃ cetasi kiyad ādheyatām āpnotu |	[22] cANUraH uvAca, BavatoH BAga-Deyam cetasi kiyat ADeyatAm Apnotu |
   [23] śrī-kṛṣṇa uvāca,- kīdṛśam?	[23] SrI--kRzNaH uvAca, kIdRSam?
   [24] cāṇūra uvāca,- te'mī mahārāja-caraṇā bhavator	[24] cANUraH uvAca, te-amI mahA-rAja--caraNAH BavatoH-
   anugrahamaya-didṛkṣācaraṇā virājante iti |	anugraham-aya-didRkzA-caraNAH virAjante iti |
   [25] śrī-kṛṣṇa uvāca,- satyam, kiñcid asmat-kṛtyaṃ punar upadiśyatām |	[25] SrI--kRzNaH uvAca, satyam, kiQcid asmat-kRtyam punar upadiSyatAm |
   [26] cāṇūra uvāca,- saṅgatam evedaṃ bhavataḥ saṅgīrṇam | tathāpi yuvayor	[26] cANUraH uvAca, saFgatam eva-idam BavataH saFgIrNam | taTA-api yuvayoH-
   itaḥ śaśvat-parāṅ-mukhatā nāsmān sukhayati |	itas SaSvat--parAF--muKa-tA na-asmAn suKayati |
   [27] śrī-kṛṣṇa uvāca,- vayaṃ vanecarā narā na rāja-gaṇe gaṇeyānāṃ nītim	[27] SrI--kRzNaH uvAca, vayam vanecarAH narAH na rAja--gaNe gaNeyAnAm nItim
   unnītim ānayāmaḥ | samprati tu bhavad-upadeśam evānusarantaḥ sa-deśa-rūpam	unnItim AnayAmaH | samprati tu Bavat--upadeSam eva-anusarantaH sa-deSa-rUpam
   ācariṣyāmaḥ |	AcarizyAmaH |
   [28] cāṇūra uvāca,- samprati yuvāṃ prati rāja-varya-caraṇā yad ādiśanti,	[28] cANUraH uvAca, samprati yuvAm prati rAja-varya--caraNAH yat AdiSanti,
   tat punar ācaryatām |	tat punar AcaryatAm |
   [29] śrī-kṛṣṇḥ sa-vinayam ivāha sma,- malla-tallaja! yathā-yatham	[29] SrI--kRzNH sa-vinayam iva-Aha sma, malla--tallaja! yaTA-yaTam
   ādiśyatām |	AdiSyatAm |
   [30] cāṇūra uvāca,- asmābhiḥ saha bhavantāv atha krīḍā-sukham anubhavantāv	[30] cANUraH uvAca, asmABiH saha BavantO aTa krIxA-suKam anuBavantO=-
   iha bhavatām |	iha BavatAm |
   [31] śrī-kṛṣṇa uvāca,- bālānām asmākaṃ krīḍāvalocanaṃ rājñāṃ rocanam eva,	[31] SrI--kRzNaH uvAca, bAlAnAm asmAkam krIxA-avalocanam rAjQAm rocanam eva,
   kintu yuṣmābhir iti śocanam eva pratipadyate | tasmād bhavatām eva tad	kintu yuzmABiH iti Socanam eva pratipadyate | tasmAt BavatAm eva tat-
   idam upahāsa-prakāśanam, na tu tatra-bhavatāṃ rāja-vibhavatām upapadyate |	idam upahAsa--prakASanam, na tu tatra-BavatAm rAja--viBavatAm upapadyate |
   [32] cāṇūra uvāca,- rāja-caraṇebhya eva śape | rājñām eveyam ājñā |	[32] cANUraH uvAca, rAja--caraNeByaH eva Sape | rAjQAm eva-iyam AjQA |
   [33] śrī-kṛṣṇa uvāca,- katham iva?	[33] SrI--kRzNaH uvAca, kaTam iva?
   [34] cāṇūra uvāca,-	[34] cANUraH uvAca,-
   bālas tvaṃ na hi pūtanādi-dalanād āsīr na vāvidyathāḥ	bAlaH tvam na hi pUtanA-Adi-dalanAt AsIH na vA-avidyaTAH
   paugaṇḍaḥ kṣiti-bhṛd-vidhāraṇa-mukha-krīḍā-kula-vyāpṛte |	pOgaNxaH kziti-BRt--viDAraNa--muKa--krIxA-kula--vyApRte |
   naivāyaṃ ghaṭase kiśora iti ca pratyakṣa-dig-dantivad	na-eva-ayam Gawase kiSoraH iti ca pratyakza-diS--danti-vat-
   danti-prārdanatānta-karma-racanād rājñas tataḥ kautukam ||GC_2,5.16||	danti--prArdana-tA-anta--karma--racanAt rAjQaH tatas kOtukam ||GC_2,5.16||
   (śārdūla)	(SArdUla)
   [35] ayaṃ tu tava jyāyān pralambādyālambha-karmaṇā jyāyān eva |	[35] ayam tu tava jyAyAn pralamba-Adi-AlamBa--karmaNA jyAyAn eva |
   [36] śrī-kṛṣṇa uvāca,- vṛthāsmad dveṣād eva pāpāt teṣām anyathāpattir	[36] SrI--kRzNaH uvAca, vRTA-asmat dvezAt eva pApAt tezAm anyaTApattiH-
   jātā, parvataś ca labdha-makha-parvatayā śataparva-pāṇer	jAtA, parvataH ca labDa--maKa--parvatayA Sata-parva-pANeH-
   garva-kharvaṇārthaṃ svayam eva tathā jātaḥ | svayaṃ tu vayaṃ yathāvad eva	garva--KarvaNa-arTam svayam eva taTA jAtaH | svayam tu vayam yaTAvat eva
   sarvathā vartāmahe | dhanur api purātanatayā purā ghuṇākīrṇam iva jīrṇaṃ	sarvaTA vartAmahe | DanuH api purAtana-tayA purA GuNa-AkIrNam iva jIrNam
   vahadbhir dūrād vikīrṇatayā svayam eva dīrṇaṃ sat sparśa-mātrāt viśīrṇaṃ	vahadBiH dUrAt vikIrNa-tayA svayam eva dIrNam sat sparSa--mAtrAt viSIrNam
   jātam | kuvalayāpīḍaś ca pīḍayituṃ dravann apadravantaṃ mām anāsadya	jAtam | kuvalayApIxaH ca pIxayitum dravan apadravantam mAm anAsadya
   sadyaḥ pṛthivyantar dantāv avagāḍhāv ācaraṃs tāv ākraṣṭuṃ na śaśāka, paraṃ	sadyas pRTivI-antar dantO avagAXO Acaran tO Akrazwum na SaSAka, param
   tu praghaṭyamānatayā truṭy-antāv eva ghaṭayan sva-prāṇān api	tu praGawyamAna-tayA truwi--antO eva Gawayan sva--prANAn api
   vighaṭayāmāseti | tatra tatra śīghratāghrātālokena lokena punar aham eva	viGawayAmAsa-iti | tatra tatra SIGra-tA-GrAta-Alokena lokena punar aham eva
   tatra kāraṇatayā ghaṭayāmāse | tathā hastipā api tad adhastād dhastim	tatra kAraNa-tayA GawayAmAse | taTA hasti-pAH api tat aDastAt Dastim
   āpannā eva vipannā	ApannAH eva vipannA
   iti mānyathā manyathāḥ |	iti mA-anyaTAH manyaTAH |
   [37] cāṇūra uvāca,- bhavatānucitam eva saṅkucita-cittībhavatā tad idam	[37] cANUraH uvAca, BavatA-anucitam eva saFkucita--cittIBavatA tat idam
   apalapyate | rāja-mahāśayās tu tatra tatra na jātānuśayāḥ, pratyuta cirāya	apalapyate | rAja--mahA-ASayAH tu tatra tatra na jAta-anuSayAH, pratyuta cirAya
   nijāntika-sthāpitānāṃ garvitānāṃ garva-damanārtham eva tatra	nija-antika--sTApitAnAm garvitAnAm garva--damana-arTam eva tatra
   prasthāpitānāṃ teṣāṃ vṛthā-kṛta-pālana-viśeṣānāṃ parīvartād bhavantāv eva	prasTApitAnAm tezAm vRTA-kRta-pAlana--viSezAnAm parIvartAt BavantO eva
   kevalāv ātma-balāya kalpayitum icchanti |	kevalO Atma-balAya kalpayitum icCanti |
   [38] śrī-kṛṣṇa uvāca,- tad atīvāsmākaṃ vismāyakaṃ bhāgyam | kintv	[38] SrI--kRzNaH uvAca, tat atIva-asmAkam vismAyakam BAgyam | kintv
   ātmanātmanaḥ stutyā prastutyā lajjāmahe | yad etaṃ śrī-mahārājam	AtmanA-AtmanaH stutyA prastutyAH lajjAmahe | yat etam SrI-mahA-rAjam
   indra-padam api prāpayituṃ sevāṃ kariṣyāmaḥ | tathāpi malla-vidyāyāṃ na	indra-padam api prApayitum sevAm karizyAmaH | taTA-api malla-vidyAyAm na
   vayaṃ kṛta-vidyā iti saṅkucati cittam |	vayam kRta-vidyA iti saFkucati cittam |
   [39] cāṇūra uvāca,- etad apy apalapitaṃ vṛthā mā kṛthāḥ | yac chrutaṃ	[39] cANUraH uvAca, etat api apalapitam vRTA mA kRTAH | yat Srutam
   viśrutam idam | gopāḥ khalu go-pālanaṃ kurvantaḥ sadāsmākaṃ vidyām	viSrutam idam | gopAH Kalu go-pAlanam kurvantaH sadA-asmAkam vidyAm
   abhyasyantīti | tasmād akapaṭatayāsmābhir yuṣmābhir api rājñām ājñā	aByasyanti-iti | tasmAt akapawa-tayA-asmABiH yuzmABiH api rAjQAm AjQA
   pālanīyā, na tu cālanīyā |	pAlanIyA, na tu cAlanIyAH |
   [40] śrī-kṛṣṇa uvāca,- tathāpi vanyānām asmākaṃ na dhanyā tad vidyā	[40] SrI--kRzNaH uvAca, taTA-api vanyAnAm asmAkam na DanyA tat vidyA
   vidyata iti sadyas tāvad yuṣmac chiṣṭim ācarantaḥ svayaṃ rājñaḥ	vidyate iti sadyas tAvat yuzmat Sizwim AcarantaH svayam rAjQaH
   saṃjñapanāya ca sampatsyāmahe |	saMjQapanAya ca sampatsyAmahe |
   [41] atha tad etat paryantaṃ udantaṃ santanya danti-danta-dvayaṃ	[41] aTa tat etat paryantam udantam santanya danti-danta--dvayam
   kaṃsa-puratas tad-vakṣasīva maṅkṣu śaṅkuvan nikhanya muṣṭikena	kaMsa--puratas tat--vakzasi-iva maFkzu SaFku-vat niKanya muzwikena
   muṣṭi-prahāra-hata-pralambaś cāṇūreṇa cānūru-vihagānuja-vāhanaḥ sasañja |	muzwi--prahAra--hata--pralambaH cANUreNa ca-anUru--vihaga-anuja--vAhanaH sa-saQja |
   labdha-bala-praśastinā mahā-hastinābhinavatayā dīvyad-divya-siṃha iva |	labDa--bala--praSastinA mahA--hastinA-aBinavatayA dIvyat--divya--siMhaH iva |
   tatra ca-	tatra ca-
   hastāhasti bhujābhuji prathayator aṅghry-aṅghri cābhun mahaj-	hastAhasti Buja-aBuji praTayatoH aFGri--aFGri ca-aBut mahaj-
   jānūjānu kaṭākaṭi prathanayā krodhaḥ samudbuddhavān |	jAnUjAnu kawAkawi praTanayA kroDaH samudbudDavAn |
   muṣṭāmuṣṭi talātali prathamakaṃ yac cānyad āsīt tayor	muzwa-amuzwi tala-atali praTamakam yat ca-anyat AsIt tayoH-
   yuddhaṃ tad dhari-mallayor bahu-vidhaṃ buddhaṃ kiyat kalpatām	yudDam tat Dari-mallayoH bahu-viDam budDam kiyat kalpatAm
   ||GC_2,5.17|| (śārdūla)	||GC_2,5.17|| (SArdUla)
   kiṃ tu cāṇūrakaṃ kṛṣṇaḥ kāmapālaś ca muṣṭikam |	kim tu cANUrakam kRzNaH kAmapAlaH ca muzwikam |
   hasta-rodhaṃ dadhat kaṃse śvāsa-rodhaṃ vinirmame ||GC_2,5.18|| (anuṣṭubh)	hasta-roDam daDat kaMse SvAsa--roDam vinirmame ||GC_2,5.18|| (anuzwuB)
   ekaṃ tatra babhūva citram akhila-jñānātidūraṃ yathā	ekam tatra baBUva citram aKila--jQAna-ati-dUram yaTA
   sāṅgaṃ svāṅgam akarṣi yarhi hariṇā vinyāsi tad yarhi ca |	sAFgam sva-aFgam akarzi yarhi hariNA vinyAsi tat yarhi ca |
   vyātyāsaḥ sphurati sma tarhi balavan malle tu kiṃ cāsphurad	vyAtyAsaH sPurati sma tarhi balavat malle tu kim ca-asPurad
   dūrād apy asakṛt pari-pratinidhir ghātādikānāṃ vidhiḥ ||GC_2,5.19||	dUrAt api asakRt pari-pratiniDiH GAta-AdikAnAm viDiH ||GC_2,5.19||
   (śārdūla)	(SArdUla)
   satyaṃ prāharatāṃ mallāv api mādhava-rāmayoḥ |	satyam prAharatAm mallO api mADava-rAmayoH |
   javād bṛṃhayamānau tau na tu tal lakṣyatāṃ gatau ||GC_2,5.20|| (anuṣṭubh)	javAt bRMhayamAnO tO na tu tat lakzyatAm gatO ||GC_2,5.20|| (anuzwuB)
   [42] tad evaṃ sthite tat-prabhāvam ananubhavatām anubhavatām api kaṃsaṃ	[42] tat evam sTite tat--praBAvam ananuBavatAm anuBavatAm api kaMsam
   praty eva doṣa-śaṃsanam āsīt | tatra pūrveṣu mallānām api yathā- tatra	prati eva doza--SaMsanam AsIt | tatra pUrvezu mallAnAm api yaTA tatra
   cādau teṣāṃ bhāvaneyam,-	ca-AdO tezAm BAvanA-iyam,-
   etau syātāṃ suṣṭhu bālau baliṣṭhau	etO syAtAm suzWu bAlO balizWO
   kiṃ tu śreṣṭhāṃ malla-vidyāṃ na vittaḥ |	kim tu SrezWAm malla-vidyAm na vittaH |
   tasmāt kasmād bhūbhṛd asmān mṛdhe'smiṃs	tasmAt kasmAt BUBRt asmAt mRDe-asmin=-
   tad-vidyānāṃ pāragān vā niyuṅkte ? ||GC_2,5.21|| (śālinī)	tad--vidyAnAm pAragAn vA niyuFkte ? ||GC_2,5.21|| (SAlinI)
   [43] ante tu-	[43] ante tu-
   jñātvāpy uccais tāv imau malla-vidyā	jQAtvA-api uccEs tO imO malla-vidyA
   śāstra-jñānām ādi-vijñāna-vijñau |	SAstra-jQAnAm Adi-vijQAna-vijQO |
   hā dhiṅ mauḍhyād eva kaṃso'yam asmān	hA Dik mOXyAt eva kaMsaH-ayam asmAn
   etad yuddhe bhīruko'pi nyayuṅkta ||GC_2,5.22|| (śālinī)	etat yudDe BIrukaH-api nyayuFkte ||GC_2,5.22|| (SAlinI)
   [44] tathānyeṣām api nārī-pracurāṇām akrūrāṇāṃ kaṃsāya doṣa-śaṃsanaṃ,	[44] taTA-anyezAm api nArI--pracurANAm akrUrANAm kaMsAya doza--SaMsanaM,
   yathā-	yaTA-
   kva mallā vajrādri-pratima-vapuṣaḥ kvāti-mṛdulāv	kva mallA vajra-adri-pratima-vapuzaH kvAti-mRdulAv
   imau bālau tasmād iha yad anumantṝn dhig adhipān |	imO bAlO tasmAt iha yat anumantLn Dik aDipAn |
   kathaṃ vā te nindyā na khalu vayam asmin sadasi ye	kaTam vA te nindyAH na Kalu vayam asmin sadasi ye
   satāṃ dviṣṭe dṛṣṭiṃ sakutukam ivāmī vitanumaḥ ||GC_2,5.23|| (śikhariṇī)	satAm dvizwe dRzwim sa-kutukam iva-amI vitanumaH ||GC_2,5.23|| (SiKariNI)
   dhig asmat-puṇyaṃ yat katham api harer vīkṣaṇa-lave'	Dik asmat--puNyam yat kaTam api hareH vIkzaNa--lave-a
   py abhūd utpāto'yaṃ praṇayi-janatā-rākṣasa-nibhaḥ |	pi aBUt utpAtaH-ayam praNayi--jana-tA--rAkzasa-niBaH |
   vrajan vanyāṃ prātar vrajam api viśan sāyam amukaḥ	vrajan vanyAm prAtar vrajam api viSan sAyam amukaH
   sukhaṃ yāsāṃ strīṇāṃ vahati vara-puṇyāḥ param amūḥ ||GC_2,5.24||	suKam yAsAm strINAm vahati vara--puNyAH param amUH ||GC_2,5.24||
   (śikhariṇī)	(SiKariNI)
   dhig asmān yāḥ kaṃsād bhayam anusṛtā nāma ca hareḥ	Dik asmAn yAH kaMsAt Bayam anusRtA nAma ca hareH
   samarthā vaktuṃ na vraja-vara-dṛśas tāḥ kati numaḥ |	samarTAH vaktum na vraja-vara-dRSaH tAH kati numaH |
   sadā yā gāyanti sva-gṛha-bahu-karmaṇy api guṇāṃs	sadA yAH gAyanti sva-gRha--bahu--karmaNi api guNAn=-
   tadīyān śaśvat tad dhṛdi ca viharanti pratipadam ||GC_2,5.25|| (śikhariṇī)	tadIyAn SaSvat tat DRdi ca viharanti pratipadam ||GC_2,5.25|| (SiKariNI)
   kasyātulaṃ phalam idaṃ yad amuṣya rūpaṃ	kasya-atulam Palam idam yat amuzya rUpam
   lāvaṇya-sāram asamaṃ svata eva siddham |	lAvaNya--sAram asamam svatas eva sidDam |
   ekānta-dhāma vibhūtāyaśasoḥ samantād	ekAnta--DAma viBUta-ayaSasoH samantAt-
   dṛgbhiḥ sadā nava-navābham amūḥ pibanti ||GC_2,5.26|| (vasanta-tilaka)	dRgBiH sadA nava-nava-ABam amUH pibanti ||GC_2,5.26|| (vasanta--tilaka)
   tāsāṃ premṇaḥ parama-mahimā śakyate kena vaktuṃ	tAsAm premNaH parama--mahimA Sakyate kena vaktum
   paśyāsmākaṃ tam anugatavac cittam etad vihāya |	paSya-asmAkam tam anugata-vat cittam etat vihAya |
   yad govindaḥ śrama-maya-rucāpy eṣa sarvasya cetaḥ	yat govindaH Srama-maya--rucA-api eza sarvasya cetaH
   karṣaty arvāg api tad anugaḥ suṣṭhu saṅkarṣaṇākhyaḥ ||GC_2,5.27||	karzati arvAk api tat anugaH suzWu saFkarzaNa-AKyaH ||GC_2,5.27||
   (mandākrāntā)	(manda-AkrAntA)
   kruddhaṃ śatrum abhidravann api hariḥ smerān anābje rasol-	krudDam Satrum aBidravan api hariH smerAn anAbje rasol-
   lāsād gharma-jalaṃ dadhad vilasati svāṃ saumyatām atyajan |	lAsAt Garma--jalam daDat vilasati svAm sOmyatAm atyajan |
   yad rāmaḥ sphuṭa-śoṇa-netra-vadnas tat-kopataḥ śobhate	yat rAmaH sPuwa--SoNa--netra-vadnaH tat-kopataH SoBate
   tac cāsya prakṛtir yad eṣa sa hareḥ sākṣāt pratāpānalaḥ ||GC_2,5.28||	tat ca-asya prakRtiH yat eza sa hareH sAkzAt pratApa-analaH ||GC_2,5.28||
   (śārdūla)	(SArdUla)
   ete śrī-vasudeva-nanda-valitāḥ śrī-devakī-saṃhatāḥ	ete SrI--vasudeva--nanda-valitAH SrI--devakI--saMhatAH
   sarve sādhu-janāś ca mādṛśa-girā dīptāntara-jvālayā |	sarve sADu--janAH ca mAdRSa--girA dIpta-antara--jvAlayA |
   yasmāt tīvra-nibhālanaṃ vidadhataḥ kṣubhyanti kaṃse muhus	yasmAt tIvra-niBAlanam vidaDataH kzuByanti kaMse muhur-
   tasmād asya vināśa eva ciratā-bhānaṃ vinā setsyati ||GC_2,5.29|| (śārdūla)	tasmAt asya vinASaH eva cira-tA-BAnam vinA setsyati ||GC_2,5.29|| (SArdUla)
   [45] atha tat-prabhāvam anubhavatāṃ kaṃse doṣa-śaṃsaṇaṃ, yathā-	[45] aTa tat--praBAvam anuBavatAm kaMse doza--SaMsaNan, yaTA-
   so'yaṃ mūrkhaḥ svāntare bhīta eva	saH-ayam mUrKaH sva-antare BItaH eva
   nyāsthan mallān yaḥ purastān murāreḥ |	nyAsTan mallAn yaH purastAt murAreH |
   yadvad vyādhaḥ ko'pi saṅgopitātmā	yadvat vyADaH kaH-api saFga-upita-AtmA
   siṃhasyāgre nyasyati grāma-siṃhān ||GC_2,5.30|| (śālinī)	siMhasya-agre nyasyati grAma-siMhAn ||GC_2,5.30|| (SAlinI)
   yaḥ pūtanādi-balam asya nināya nāśaṃ	yaH pUtanA-Adi-balam asya ninAya nASam
   yaḥ śakra-garvam api kharvayati sma sarvam |	yaH Sakra-garvam api Karvayati sma sarvam |
   yaḥ sarva-sarjakam amūmuhad ūha-varjaṃ	yaH sarva-sarjakam amUmuhat Uha-varjam
   taṃ bhoja-rāḍ abhibhavan kila bāḍham īṣṭe ||GC_2,5.31|| (vasanta-tilaka)	tam Boja--rAj aBiBavan kila bAXam Izwe ||GC_2,5.31|| (vasanta--tilaka)
   kva kṛṣṇaḥ sva-prakāśātmā malla-saṅghaḥ kva tāmasaḥ |	kva kRzNaH sva--prakASa-AtmA malla--saFGaH kva tAmasaH |
   yuddhaṃ paśyānayoś citraṃ tejas timirayor iva ||GC_2,5.32|| (anuṣṭubh)	yudDam paSya-anayoH citram tejaH timirayoH iva ||GC_2,5.32|| (anuzwuB)
   saṅgharṣe'pi mithaḥ spṛṣṭir nekṣyate kṛṣṇa-mallayoḥ |	saFGarze-api miTas spRzwiH na-Ikzyate kRzNa-mallayoH |
   ādyasya śakti-vaiśiṣṭyāt tejas timirayor iva ||GC_2,5.33|| (anuṣṭubh)	Adyasya Sakti-vESizwyAt tejaH timirayoH iva ||GC_2,5.33|| (anuzwuB)
   ucchūnatvaṃ kṣatajam api na prekṣyate dveṣi-gātre	ucCUna-tvam kzatajam api na prekzyate dvezi--gAtre
   daityārāter na yad udayate kaścid auddhatya-leśaḥ |	dEtya-arAteH na yat udayate kaScid OdDati-a-leSaH |
   paśyāmuṣya dviṣad abhimukhaṃ vīrya-varyaṃ viṣābhaṃ	paSya-amuzya dvizat aBimuKam vIrya--varyam viza-ABam
   bhedaṃ bhedaṃ dviṣi nikhilakaṃ marma cūrṇaṃ cakāra ||GC_2,5.34||	Bedam Bedam dvizi niKilakam marma cUrNam cakAra ||GC_2,5.34||
   (mandākrāntā)	(manda-AkrAntA)
   sūkṣāgnis tṛṇa-maṇḍale pavir age kumbhāṅgajaḥ sāgare	sUkza-agniH tRNa--maNxale paviH age kumBa-aFga-jaH sAgare
   caṇḍāṃśus timire tathā mura-ripor nāmāpi sarvāṃhasi |	caNxAMSuH timire taTA mura-ripoH nAma-api sarva-aMhasi |
   tadvan nanda-sutaḥ sa eṣa vijayī raṅga-sthalāntar mahā-	tadvat nanda--sutaH saH eza vijayI raFga-sTala-antar mahA-
   sāra-sphāra-kadaṅga-saṅgha-balite malle puraḥ prekṣyatām ||GC_2,5.35||	sAra---sPAra--kadaFga--saFGa---balite malle puras prekzyatAm ||GS_2,5.35||
   (śārdūla)	(SArdUla)
   atra kṛṣṇasya saṃgrāme dṛśyatāṃ paramādbhutam |	atra kRzNasya saMgrAme dRSyatAm parama-adButam |
   cāṇūraḥ pīḍyate tena bukkā kaṃsasya bhidyate ||GC_2,5.36|| (anuṣṭubh)	cANUraH pIxyate tena bukkA kaMsasya Bidyate ||GC_2,5.36|| (anuzwuB)
   mūḍhas tathāpy asau vajra-muṣṭibhyāṃ harim ārdayat |	mUXaH taTA-api asO vajra--muzwiByAm harim Ardayat |
   sa tābhyāṃ hṛdi lagnābhyāṃ san-madāt pulakaṃ dadhe ||GC_2,5.37||	sa tAByAm hRdi lagnAByAm san-madAt pulakam daDe ||GC_2,5.37||
   (anuṣṭubh)	(anuzwuB)
   [46] tad evaṃ sa-paridevanaṃ sa-devanaṃ ca loke vilokamāne,-	[46] tat evam sa-paridevanam sa-devanam ca loke vilokamAne,-
   athāgrahīd dharir api taṃ sakṛd dhasann	aTa-agrahIt DariH api tam sakRt Dasan=-
   abibhraman nabhasi ca yaṃ nibhālayan |	abiBraman naBasi ca yam niBAlayan |
   uvāca dhiṅ mṛta iti vāḍha-rīḍhayāpy	uvAca Dik mRtaH iti vAXa--rIXayA-api-
   apothayad bhuvi nṛpateḥ prapaśyataḥ ||GC_2,5.38|| (rucirā)	apoTayat Buvi nRpateH prapaSyataH ||GC_2,5.38|| (rucirA)
   muṣṭikenāstayā muṣṭyā tuṣtiṃ labdhavataḥ sa ca |	muzwikena-astayA muzwyA tuztim labDavataH sa ca |
   balasya tala-ghātaṃ yan prāṇa-ghātam apadyata ||GC_2,5.39|| (anuṣṭubh)	balasya tala-GAtam yat prANa-GAtam apadyate ||GC_2,5.39|| (anuzwuB)
   agre vyagratayāṅga-saṅgham abhitaḥ samyag rayāt kampayann	agre vyagra-tayA-aFga--saFGam aBitas samyak rayAt kampayan=-
   ugrampaśyatayākṣi-yugmam asakṛt kṣiptī-kṛtaṃ kṣobhayan |	ugrampaSyatayA-akzi--yugmam asakRt kziptI-kRtam kzoBayan |
   rāma-śyāmala-nāma-kāla-dalitaḥ kaṃsasya vartmādiśan	rAma-SyAmala-nAma--kAla-dalitaH kaMsasya vartma-AdiSan
   drāṅ mallaḥ sa sa lokam anyam agamad viśvatra citraṃ diśi ||GC_2,5.40||	drAk mallaH sa sa lokam anyam agamat viSvatra citram diSi ||GC_2,5.40||
   (śārdūla)	(SArdUla)
   krīḍāṃ kṛtvātha tābhyāṃ baka-dalana-balau tatra vijñāya nāti-	krIxAm kRtvA-aTa tAByAm baka-dala-na-balO tatra vijQAya na-ati-
   pravīṇāṃ tāv avajñā-valitam akiratāṃ kṣauṇi-pṛṣṭhe yadā tu |	pravINAm tO avajQA-valitam akiratAm kzONi--pRzWe yadA tu |
   tarhy āgāt kūṭa-nāmā ya iha śala-yutas tośalo yaś ca taṃ taṃ	tarhi AgAt kUwa-nAmA yaH iha Sala--yutaH toSalaH yaH ca tam tam
   sadyo vāmāṅghri-hasta-praharaṇa-dalitī-kṛtya nṛtyaṃ vyadhattām	sadyas vAma-aFGri--hasta--praharaNa-dalitI-kRtya nRtyam vyaDattAm
   ||GC_2,5.41|| (sragdharā)	||GC_2,5.41|| (sragDarA)
   [47] athāpareṣāṃ mallānāṃ samudāyena samaṃ samam api samudāyaṃ kartuṃ	[47] aTa-aparezAm mallAnAm samudAyena samam samam api samudAyam kartum
   samudāyam eva menāte | [48] te tu,-	samudAyam eva menAte | [48] te tu,-
   hateṣu teṣu malleṣu śṛgālīm āgatāḥ pare |	hatezu tezu mallezu SRgAlIm AgatAH pare |
   paśyato hāsayāmasuḥ kṛṣṇa-rāma-pradhānakān ||GC_2,5.42|| (anuṣṭubh)	paSyataH hAsayAmasuH kRzNa-rAma--praDAnakAn ||GC_2,5.42|| (anuzwuB)
   jetuṃ prasthāpitāḥ prāk tridivam api mayā tvatka-senādhināthās	jetum prasTApitAH prAk tridivam api mayA tvad-ka-sena-aDinATAs
   tadvat prasthāpya nāgaṃ nṛpa tava racitās tat-kṛte cādya mallāḥ |	tadvat prasTApya nAgam nRpa tava racitAH tat-kRte ca-adya mallAH |
   evaṃ tad-vartma-saukhyaṃ tava viracayatā nandataḥ svīya-mitraiḥ	evam tat--vartma--sOKyam tava viracayatA nandataH svIya-mitrEH
   krīḍā kāryeti kaṃsaṃ sadasi kila diśaṃs tatra cikrīḍa kṛṣṇaḥ ||GC_2,5.43||	krIxA kAryA-iti kaMsam sadasi kila diSan tatra cikrIxa kRzNaH ||GC_2,5.43||
   (sragdharā)	(sraj-DarA)
   bhrātror vikrīḍitor mitrair madhye madhye parājayaḥ |	BrAtroH vikrIxitoH mitrEH maDye maDye parAjayaH |
   tān hatvā paśya kaṃsasya svāntaṃ saṃkrāntavān muhuḥ ||GC_2,5.44||	tAn hatvA paSya kaMsasya sva-antam saMkrAntavAn muhur ||GC_2,5.44||
   (anuṣṭubh)	(anuzwuB)
   [49] tad evaṃ maitreyikayā citrīyamāṇau dhanyena cātur-varṇyena	[49] tat evam mEtreyikayA citrIyamANO Danyena cAtur-varNyena
   nirvaṇyamānau samāna-mānau sa-vayasaḥ saṃmānayamānau rāma-rāmānuja-nāmānau	nirvaNyamAnO samAna--mAnO sa-vayasaH saMmAnayamAnO rAma-rAma-anuja--nAmAnO
   dyāv-āpṛthivy-anavadya-vādya-vidyām anuvidya-pramodād vidyotamānau	dyAv-A-pRTivI--anavat-ya--vAdya-vidyAm anuvidya--pramodAt vidyotamAnO
   divya-nṛtya-pratimallatayā labdha-malla-tālamānau tat-parvaṇaḥ sarvataḥ	divya-nRtya--pratimalla-tayA labDa--malla--tAla-mAnO tat-parvaNaH sarvatas-
   samāhṛta-vimānau sumanobhiḥ	samAhRta--vimAnO sumanoBiH
   sumanobhiḥ kṛtamānau ghaṭikām ekām akhilān ekāyanān nirmamatuḥ |	sumanoBiH kRta-mAnO GawikAm ekAm aKilAn ekAyanAt nirmamatuH |
   [50] tad asahamānaḥ sahamānaḥ kaṃsas tu draviṇa-balayor	[50] tat asahamAnaH sahamAnaH kaMsaH tu draviNa--balayoH-
   eka-paryāyatayevābhedam ālaksya	eka-paryAya-tayA-iva-aBedam Alaksya
   gopa-draviṇa-haraṇādi-lakṣaṇa-vaksyamāṇa-nija-vacaḥ-pracāraṇa-lakṣyataḥ	gopa--draviNa-haraNa-Adi--lakzaNa-vaksyamANa--nija--vacaH--pracAraNa-lakzyataH
   savya-hastasya dvi-tra-vāram astatayā sva-vāditraṃ niṣiṣedha |	savya-hastasya dvi--tra-vAram asta-tayA sva-vAditram nizizeDa |
   [51] tatra ca niṣiddhe siddheśvara-vāditre tu śuddhatayā siddhe tadīddhe	[51] tatra ca nizidDe sidDeSvara--vAditre tu SudDa-tayA sidDe tat-IdDe
   hitatayā sahitaṃ sakhi-varga-sahitatayā ca valgu yad avalgad yac ca	hita-tayA sahitam saKi-varga--sahita-tayA ca valgu yat avalgat yat ca
   vraja-devaṃ vasudevam ugrasenam apy uddiśya tasya tat tad ugraṃ vacanam	vraja-devam vasudevam ugrasenam api uddiSya tasya tat tat ugram vacanam
   aśṛṇot tad dvayam api sva-cchidra-bādhāya lakṣyaṃ vidhāya sahasā	aSRNot tat dvayam api sva--=-Cidra--bADAya lakzyam viDAya sahasA
   sahasānanatayā paryak plavamānaḥ svairī kaṃsa-vairī | tasmād akasmāt	sahasA-Anana-tayA paryak plavamAnaH svErI kaMsa--vErI | tasmAt akasmAt-
   kaṃsa-mañcopary eva paryaikṣata |	kaMsa--maQcA-upari eva paryEkzata |
   [52] yatra kaṃsena saha tena suduḥsahaṃ śrī-harer vigraha-teja eva	[52] yatra kaMsena saha tena su-duHsaham SrI--hareH vigraha-tejaH eva
   vigraha-karam āsīt | atha samupāgata-dhvaṃsaḥ kaṃsaś ca svaṃ parājayamānāt	vigraha-karam AsIt | aTa samupAgata-DvaMsaH kaMsaH ca svam parAjayamAnAt-
   tasmāt parājayamāna-manā dhairyaṃ hitvā khaḍga-carmaṇī gṛhītvā yad	tasmAt parAjayamAna--manAH DEryam hitvA Kaxga-carmaNI gRhItvA yat-
   vicacāra, tenāpi durdharṣaḥ sa-harṣa-gatiḥ sa eṣa vraja-kula-gatis	vicacAra, tena-api durDarzaH sa-harza--gatiH saH eza vraja--kula--gati-s
   tat-keśa-grāhitā-nirvāhitāṃ katham avāpa, tat khalv asāv api boddhuṃ	tat-keSa---grAhitA--nirvAhitAm kaTam avApa, tat Kalu asO api bodDum
   śaśāda-vaśatāpannaḥ śaśavan na śaśāka |	SaSAt-a-vaSata-ApannaH SaSa-vat na SaSAka |
   [53] lokas tu tad idaṃ ślokayāmāsa,-	[53] lokaH tu tat idam SlokayAmAsa,-
   śyenaḥ kapotam iva pañcamukhaḥ karīndraṃ	SyenaH kapotam iva paQcamuKaH karIndram
   vajro giriṃ vikira-rāṭ kaṭukād raveyam |	vajraH girim vikira--rAj kawukAt raveyam |
   kaṃsaṃ nigṛhya sahasā vaśayan sa eṣa	kaMsam nigRhya sahasA vaSayan saH eza
   krīḍāṃ karoti paritaḥ pṛthum añcam añcan ||GC_2,5.45|| (vasanta-tilaka)	krIxAm karoti paritas pRTum aQcam aQcan ||GC_2,5.45|| (vasanta--tilaka)
   [54] tad evaṃ loke kṛta-śloke hariṇā gṛhīta-keśaḥ sa bhojeśaḥ prāṇānām	[54] tat evam loke kRta-Sloke hariNA gRhIta-keSaH sa Boja-ISaH prANAnAm
   ardhaṃ pūrvaṃ mumoca, nijāghrātatayā mañcād avāñcaṃs tv ardham iti harir	arDam pUrvam mumoca, nija-AGra-AtatayA maQcAt avAQcan tu arDam iti hariH-
   api tac chīghratāṃ boddhuṃ yoddhu-manastā-vaśān na śaśāka |	api tat SIGra-tAm bodDum yodDu-manaH-tA--vaSAt na SaSAka |
   kaṃsasya keśā hariṇā vikṛṣṭāḥ	kaMsasya keSAH hariNAH vikRzwAH
   prāṇāś ca tan muṣṭi-gatā babhūvuḥ |	prANAH ca tat muzwi--gatAH baBUvuH |
   citraṃ na cedaṃ smara tasya bālye	citram na ca-idam smara tasya bAlye
   tat pūtanā-stanya-vikarṣaṇaṃ ca ||GC_2,5.46|| (indravajrā)	tat pUtanA--stanya--vikarzaNam ca ||GC_2,5.46|| (indra-vajrA)
   patat-khaḍga-carmā galad-ratna-varmā	patat--Kaxga--carmA galad-ratna-varmA
   bhramat-sarva-keśaḥ skhalan-mūrdha-veśaḥ |	Bramat--sarva-keSaH sKalan-mUrDa-veSaH |
   sa mañcād adhastāj janānāṃ purastād	sa maQcAt aDastAt janAnAm purastAd
   anenādhirūḍhaḥ papātātimūḍhaḥ ||GC_2,5.47|| (bhujaṅga-prayātā)	anena-aDirUXaH papAta-ati-mUXaH ||GC_2,5.47|| (BujaFga--prayAtA)
   prāg āsīt stabdha-pakṣmā bhayam anu sa yathā tadvad eva pramītaḥ	prAk AsIt stabDa--pakzmA Bayam anu sa yaTA tadvat eva pramItaH
   kaṃso'yaṃ tena mṛtyuṃ gata iti nikhilair bhīrubhir nābhyabhāṣi |	kaMsaH-ayam tena mRtyum gataH iti niKilEH BIruBiH na-aByaBAzi |
   śrī-kṛṣṇas tat-pratītaṃ sapadi viracayan hastivat siṃha-varyaḥ	SrI--kRzNaH tat--pratItam sapadi viracayan hasti-vat siMha--varyaH
   sāvajñaṃ taṃ visaṃjñaṃ sadasi tata itaḥ kṣmāṃ ca karṣaṃś cakarṣa	sa-avajQam tam visaMjQam sadasi tatas itas kzmAm ca karzan cakarza
   ||GC_2,5.48|| (sragdharā)	||GC_2,5.48|| (sragDarA)
   tato jaya-jaya-dhvani-prasita-vādya-kolāhala-	tatas jaya--jaya--Dvani--prasita--vAdya--kolAhala-
   prasūna-ghana-vṛṣṭi-yuk-stuti-divas pṛthivy-āspadaiḥ |	prasUna--Gana--vRzwi--yuk-stuti--divaH pRTivI--a-AspadEH |
   kṛta-pramada-vardhanaḥ sapadi kaṃsa-cid-vardhanaś	kRta-pramada-varDanaH sapadi kaMsa-cid--varDanaH-
   ciraṃ nija-ganārcitaḥ sthagita-buddhir āsīd asau ||GC_2,5.49|| (pṛthvī)	ciram nija--gana-arcitaH sTagita-budDiH AsIt asO ||GC_2,5.49|| (pRTvI)
   kaṃsa-dhvaṃsana-śaṃsana-prathana-bhṛd gīrvāṇa-gīr-bāndhava-	kaMsa--DvaMsana--SaMsana--praTana-BRt gIrvANa--gIr--bAnDava-
   dyovādyottama-gandha-sandha-kusumāsārārcir-abhyarcitaḥ |	dyovAdya-uttama--ganDa--sanDa--kusuma-AsAra-arciH--aByarcitaH |
   bhūmi-sthāpy atibhūmita-gatam aho bhūmā tadā bhūyasā-	BUmi--sTA-api ati-BU-mita--gatam aho BUmA tadA BUyasA-
   nanda-syanda-bhareṇa bhāvitatayā hārī harir bhāvyatām ||GC_2,5.50||	nanda--syanda--BareNa BAvita-tayA hArI hariH BAvyatAm ||GS_2,5.50||
   (śārdūla)	(SArdUla)
   tataś ca,	tatas ca,
   yadā kaṅkādayo bhrātur nirveśāyātra saṃyayuḥ |	yadA kaFka-AdayaH BrAtuH nirveSAya-atra saMyayuH |
   sāhāyyāya tadā rāmaḥ parigheṇārdati sma tān ||GC_2,5.51|| (anuṣṭubh)	sAhAyyAya tadA rAmaH pariGeNa-Ardati sma tAn ||GC_2,5.51|| (anuzwuB)
   [55] atha hari-vaṃśādi-miśrībhūta-śrī-bhāgavata-mata-prabhūtatayā kathāṃ	[55] aTa hari-vaMSa-Adi--miSrIBUta--SrI--BAgavata--mata--praBUta-tayA kaTAm
   prathayiṣyāmaḥ | [56] yathā- tad evaṃ śrīmān govindaḥ svayaṃ nanditvā	praTayizyAmaH | [56] yaTA tat evam SrImAn govindaH svayam nanditvA
   śrīman-nandarājena sākaṃ vindamānaṃ śrīmad-ānakadundubhiṃ vanditvā taṃ	SrIman-nanda-rAjena sAkam vindamAnam SrImat--AnakadunduBim vanditvA tam
   mocayitvā sarvān api rocayitvā śrī-devakīm apy anusandhāya tathā sandhāya	mocayitvA sarvAn api rocayitvA SrI--devakIm api anusanDAya taTA sanDAya
   gṛhāya bṛhan-mahilābhiḥ saha samvidhāya yathā-sandham anyān api	gRhAya bRhan-mahilABiH saha samviDAya yaTA-sanDam anyAn api
   labdha-sambandhān dhṛtānandān vidhāya kaṃsena kṛta-bandhanasya	labDa--sambanDAn DRta-AnandAn viDAya kaMsena kRta--banDanasya
   hṛta-dhanasya taj-janakasya mocanārtham api janān abhidhāya	hRta-Danasya taj-janakasya mocana-arTam api janAn aBiDAya
   mataṅgaja-vrajenāpi kraṣṭuṃ suṣṭhu-duṣkaraṃ kaṃsa-kalevaram īṣat-karatayā	mataFga-ja--vrajena-api krazwum suzWu--duzkaram kaMsa--kalevaram Izat-karatayA
   vāma-kareṇa kaca-nikare vikṛṣya tad-vartma-parikhāṃ pari parihṛṣyal	vAma-kareNa kaca--nikare vikRzya tad--vartma--pariKAm pari parihRzyal
   loka-sārthāvṛta-pitṛ-dvayānugantṛkatayā viśrānti-tīrtham anu viśrāntim	loka--sa-arTAvRta--pitR--dvaya-anugantRka-tayA viSrAnti-tIrTam anu viSrAntim
   avāpa |	avApa |
   [57] tad anu saṅkarṣaṇādayaś ca kaṅka-mukhān saṅkarṣantaḥ sarveṣāṃ harṣaṃ	[57] tat anu saFkarzaNa-AdayaH ca kaFka-muKAn saFkarzantaH sarvezAm harzam
   varṣantaḥ kṛta-karṣa-prāṇānām amitrāṇāṃ parṣadaṃ cakruḥ |	varzantaH kRta-karza--prANAnAm amitrANAm parzadam cakruH |
   [58] paraspara-pradhane nidhanaṃ gatān bhuvar-lokāt patitān kravyādān	[58] paraspara--praDane niDanam gatAn Buvar--lokAt patitAn kravyAdAn
   lokān iva yān sabhyāḥ paśyanti sma | tad evaṃ sthite sādhūnāṃ manasi ca	lokAn iva yAn saByAH paSyanti sma | tat evam sTite sADUnAm manasi ca
   susthite |	susTite |
   śrīman-nanda-mahāśayā drutataraṃ prasthāpayan yaṃ naraṃ	SrIman-nanda--mahA-ASayAH drutataram prasTApayan yam naram
   goṣṭhaṃ kaṃsa-vināśa-śaṃsana-kṛte prāgād ayaṃ tad yadā |	gozWam kaMsa--vinASa--SaMsana--kRte prAgAt ayam tat yadA |
   tasmāt tarhi na kevalāḥ sukhamayā vādya-svanās tāṃ purīm	tasmAt tarhi na kevalAH suKa-mayAH vAdya--svanAH tAm purIm
   āptāḥ kintu janāś ca kecid iha ye tad yaugapadyaṃ yayuḥ ||GC_2,5.52||	AptAH kintu janAH ca kecid iha ye tat yOgapadyam yayuH ||GC_2,5.52||
   (śārdūla)	(SArdUla)
   [59] tataś ca mṛta-priyatayānanusaṃhita-saṃhanana-kriyatām āpannāḥ	[59] tatas ca mRta-priya-tayA-ananu-saMhita--saMhanana--kriyatAm ApannAH
   kaṃsādi-striyas tatrāgatya gaty-antara-rahitāḥ sva-sva-paty-aṅgam āśliṣya	kaMsa-Adi--striyaH tatra-Agatya gati--antara--rahitAH sva-sva-pati--aFgam ASlizya
   dviṣyamāṇa-nija-prānā rodanaṃ	dvizyamANa--nija--prAnA rodanam
   kurvāṇā rodanaṃ vijahus tathā tan mātaraś ca kātaratām avāpuḥ | tatra ca-	kurvANA rodanam vijahuH taTA tat mAtaraH ca kAtara-tAm avApuH | tatra ca-
   cihnāni dayita-ghnāni nihnuvānāḥ purābhavan |	cihnAni dayita--GnAni nihnuvAnAH purA-aBavan |
   kaṃsa-striyaḥ śugārtyā tad vyaktyāmārjan hriyaṃ hareḥ ||GC_2,5.53||	kaMsa--striyaH SugArtyA tat vyaktyAm-Arjan hriyam hareH ||GC_2,5.53||
   (anuṣṭubh)	(anuzwuB)
   tathāpi-	taTA-api-
   rodanaṃ sapadi rodanaṃ tathā	rodanam sapadi rodanam taTA
   tan niśamya ca niśāmya cājitaḥ |	tat niSamya ca niSAmya ca-ajitaH |
   svaṃ sa-tāpam avamatya satya-kṛt	svam sa-tApam avamatya satya-kRt-
   tāḥ sa-sāntvam abhito'py asāntvayat ||GC_2,5.54|| (rathoddhatā)	tAH sa--sAntvam aBitas-api asAntvayat ||GC_2,5.54|| (raTa-udDatA)
   sāntvayann apy amūḥ kṛṣṇo na vipade sva-sāntvanam |	sAntvayan api amUH kRzNaH na vipade sva--sAntvanam |
   iti tatra niyujyānyān ninyus taṃ yadavaḥ puram ||GC_2,5.55|| (anuṣṭubh)	iti tatra niyujya-anyAt ninyuH tam yat-avaH puram ||GC_2,5.55|| (anuzwuB)
   [60] yatra ca puryantar-upaplavaṃ vyājam ācaritavantaḥ | yadā cākrūraṃ	[60] yatra ca puryantar--upaplavam vyAjam AcaritavantaH | yadA ca-akrUram
   sva-gṛhāya ninīṣantaṃ niṣidhyan nīti-vidhy-agraṇir nijāvaraja-gṛham eva	sva--gRhAya ninIzantam niziDyan nIti-viDy-agraNiH nija-avaraja--gRham eva
   vraja-rājaḥ sāgrajaṃ taṃ nināya, upaveśayāmāsa ca; yathā-	vraja-rAjaH sAgrajam tam ninAya, upaveSayAmAsa ca; yaTA-
   madhye kṛṣṇaṃ rāmam apy atra kṛtvā	maDye kRzNam rAmam api atra kRtvA
   pārśva-dvandve śauri-nandāvabhūtām |	pArSva-dvandve SOri-nandO=-aBUtAm |
   agre vyagrā yādava-prāgrya-lokās	agre vyagrA yAdava--prAgrya--lokAH-
   te saṅgataṃ suṣṭhu sammardam āpuḥ ||GC_2,5.56|| (anuṣṭubh)	te saFgatam suzWu sammardam ApuH ||GC_2,5.56|| (anuzwuB)
   dvayaṃ tan-melanāyāsīd aśeṣāṇāṃ tad-agrataḥ |	dvayam tan--melanAya-AsIt aSezANAm tad--agratas |
   jyāyasāṃ gopa-bhū-bhartā gāndineyaḥ kanīyasām ||GC_2,5.57|| (anuṣṭubh)	jyAyasAm gopa-BU-BartA gAndineyaH kanIyasAm ||GC_2,5.57|| (anuzwuB)
   [61] atha taṃ kaṃsa-dārādi-rodanaṃ santānataḥ santaptam eva santaṃ	[61] aTa tam kaMsa--dAra-Adi--rodanam santAnataH santaptam eva santam
   śrīmantaṃ	SrImantam
   putrāparādha-rāhu-kalita-mukha-vidhu-śri-rāhukaḥ saṅgatya	putra-aparADa--rAhu--kalita-muKa--viDu--Sri-rAhukaH saFgatya
   gaty-antara-rahitaḥ sva-	gati--antara--rahitaH sva--
   hita-sahitaḥ kanaka-daṇḍa-lakṣita-kṣitipa-maṇḍana-maṇdalam agrato nidhāya	hita--sahitaH kanaka--daNxa-lakzita--kziti-pa-maNxana--maNdalam agratas niDAya
   mūrdhānam avāgraṃ vidhāya tasthau |	mUrDAnam avAgram viDAya tasTO |
   [62] taṃ punar avadhāya śrīman-nanda-sahitānakadundubhir uttasthau |	[62] tam punar avaDAya SrIman-nanda--sahita-AnakadunduBiH uttasTO |
   utthitayoś ca tayo rāma-rāmānujāv api tādṛg-avasthau babhūvatur	utTitayoH ca tayoH rAma-rAma-anujO api tAdRS--avasTO baBUvatuH-
   anubabhūvatuś ca so'yam iti | anubhūya ca vidūya bhūya-sādareṇa sambhūya	anubaBUvatuH ca saH-ayam iti | anuBUya ca vidUya BUya--sA-AdareNa samBUya
   dareṇa dhūyamānam amūm ugrasena-nāmānaṃ praṇāma-puraḥsaratayā purata eva	dareNa DUyamAnam amUm ugrasena--nAmAnam praNAma--puraHsara-tayA puratas eva
   niveśanayā puraś cakratuḥ |	niveSanayA puras cakratuH |
   [63] sa tu suta-sutatāparādha-sambādha-saṅkocataḥ śocann idam avocata,-	[63] sa tu suta--suta-tA-parADa--sambADa--saFkocataH Socan idam avocata,-
   yadyapi mantu-vidhātuḥ	yadi-api mantu-viDAtuH
   svajanaḥ sujane'bhidhātum arhen na |	sva-janaH su-jane-aBiDAtum arhet na |
   tarhy apy ananya-gatitā	tarhi api ananya--gati-tA
   balavaty etaṃ pralāpayati ||GC_2,5.58|| (āryā)	balavatI etam pralApayati ||GS_2,5.58|| (AryA)
   [64] śrī-kṛṣṇa uvāca,- kāmam ādiśyatām |	[64] SrI--kRzNaH uvAca, kAmam AdiSyatAm |
   [65] ugrasena uvāca,-	[65] ugrasenaH uvAca,-
   sa evādhipatir bhūmyāṃ yas tāmasa-vināśanaḥ |	saH eva-aDipatiH BUmyAm yaH tAmasa--vinASanaH |
   vidhvasta-śārvarād bhānor anyaḥ kaḥ syād aharpatiḥ ? ||GC_2,5.59||	viDvasta--SArvarAt BAnoH anyaH kaH syAt aharpatiH ? ||GC_2,5.59||
   (anuṣṭubh)	(anuzwuB)
   vṛddho yaḥ sa tu vṛddhānām eva vartmānuvartatām |	vRdDaH yaH sa tu vRdDAnAm eva vartma-anuvartatAm |
   akula-kāla-javagaḥ kaḥ kuryāt pratikūlatām ? ||GC_2,5.60|| (anuṣṭubh)	akula-kAla-java-gaH kaH kuryAt pratikUla-tAm ? ||GC_2,5.60|| (anuzwuB)
   [66] tasmād idaṃ chatrādikaṃ svena satrā kriyatām iti |	[66] tasmAt idam Catra-Adikam svena satrA kriyatAm iti |
   [67] śrī-kṛṣṇa uvāca,- rājaṃs tava tanūjasya mad-vihita-vināśanatā sarvair	[67] SrI--kRzNaH uvAca, rAjan tava tanUjasya mad--vihita--vinASana-tA sarvEH-
   eva niśāmitā | katham iva tām anyathayāni ? kintu mama tan nāśanatāyām	eva niSA-mitAH | kaTam iva tAm anyaTayAni ? kintu mama tat na-aSanatAyAm
   upalakṣaṇatā paraṃ lakṣyate; yasmād bhavad-vidha-viṣayakāparādha-maya-kāla	upalakzaNa-tA param lakzyate; yasmAt Bavat--viDa--vizaya-ka-aparADa-maya-kAla
   eva tatra paraṃ kāraṇam | mayā tu labdha-buddhi-balatayā sva-vaśāyām api	eva tatra param kAraNam | mayA tu labDa---budDi-balatayA sva-vaSAyAm api
   daśāyāṃ jñātam api tad vairam avajñātam | bālya-daśāyāṃ tat kila na jñātam	daSAyAm jQAtam api tat vEram avajQAtam | bAlya-daSAyAm tat kila na jQAtam
   eva, tathāpi tena pūtanādi-yūthaṃ kramaśaḥ prasthāpitam, tādṛśa-kālenaiva	eva, taTA-api tena pUtanA-Adi--yUTam kramaSas prasTApitam, tAdRSa--kAlena-eva
   ca saṃsthāpitam | tathā hi-	ca saMsTApitam | taTA hi-
   stanyān māṃ tudatī bakī khala-marut karṣaṃś chalāt saṃharan	stanyAt mAm tudatI bakI Kala--marut karzan CalAt saMharan
   vatsākhyo nigiran bako mayaja-nirvicchedayan mitrakaiḥ |	vatsa-AKyaH nigiran bakaH mayaja--nirvicCedayat mitrakEH |
   bhuñjānaḥ sa-gaṇaṃ phaṇī hṛta-balaṃ kurvan pralambaḥ sa ca	BuQjAnaH sa--gaNam PaNI hRta-balam kurvan pralambaH sa ca
   ghnantu kṣmā-turago gilan svayam anaśyad dūṣaṇaṃ kiṃ mama? ||GC_2,5.61||	Gnantu kzmA-turagaH gilan svayam anaSyat dUzaNam kim mama? ||GC_2,5.61||
   (śārdūla)	(SArdUla)
   yo'yaṃ vā tanayas tava svayam asāv akrūrakaṃ preṣayan	yaH-ayam vA tanayaH tava svayam asO akrUrakam prezayan
   mām ānāyya nighātayan kuvalayāpīḍena mallaiḥ punaḥ |	mAm AnAyya niGAtayan kuvalaya-ApIxena mallEH punar |
   yuṣmat-kutsana-bhartsana-śravaṇa-jān mantor mayā bhīruṇā	yuzmat--kutsana--Bartsana--SravaNa--jAn mantoH mayA BIruNA
   prāyaścitta-kṛtā dhṛtaḥ kaca-taṭe tasmād akasmān mṛtaḥ ||GC_2,5.62||	prAyaScitta-kRtA DRtaH kaca--tawe tasmAt akasmAt mRtaH ||GC_2,5.62||
   (śārdūla)	(SArdUla)
   [68] tasmāt tasya sa-jātīya-vijātīya-bālaṅgilasya mātulāher māraṇam api	[68] tasmAt tasya sa-jAtIya--vijAtIya--bAlaFgilasya mAtulAheH mAraNam api
   tad-udyama-kāraṇam	tad--udyama-kAraNam
   eva jātam, na tu mad-īhāspadī-kṛtam | tathā ca sati katham iva rājyaṃ	eva jAtam, na tu mad--Iha-AspadI-kRtam | taTA ca sati kaTam iva rAjyam
   prājyatayā mahyaṃ rocatām?	prAjya-tayA mahyam rocatAm?
   [69] sa eṣa cāvyabhicāri-saṅkalpasya mama saṅkalpaḥ pratikalpaṃ	[69] saH eza ca-avyaBicAri--saFkalpasya mama saFkalpaH pratikalpam
   satya-vacasām api jalpa-	satya--vacasAm api jalpa-
   viṣayī-bhaviṣyati | yathā-	vizayI--Bavizyati | yaTA-
   ahaṃ sa eva go-madhye gopaiḥ saha vanecaraḥ |	aham saH eva go-maDye gopEH saha vanecaraH |
   prītimān vicariṣyāmi kāmacārī yathā gajaḥ ||GC_2,5.63||	prItimAn vicarizyAmi kAma-cArI yaTA gajaH ||GC_2,5.63||
   etāvac chataśopy evaṃ satyenaiva bravīmi te |	etAvat SataSopi evam satyena-eva bravImi te |
   na me kāryaṃ nṛpatvena vijñāpyaṃ kriyatām idam |	na me kAryam nRpa-tvena vijQApyam kriyatAm idam |
   bhavān mānyostu rājā me yadūnām agrajaḥ prabhuḥ [HV 78.35-37] iti	BavAn mAnyoH-tu rAjA me yadUnAm agrajaH praBuH [HV 78.35-37] iti
   ||GC_2,5.64||	||GC_2,5.64||
   [70] tad evam asya sarve'pi suśīlatām anuśīlayantas tad etan	[70] tat evam asya sarve-api suSIla-tAm anuSIlayantaH tat etat-
   mukha-mādhurya-puryamāṇa-	muKa--mADurya--puryamANa--
   salila-kalila-vilocanāḥ kṣaṇa-katipayaṃ tad-avastham eva tasthuḥ |	salila--kalila--vilocanAH kzaNa-katipayam tat--avasTam eva tasTuH |
   śrīmad-ānakadundubhy-ādayaḥ katipaye bibhyati sma | śrīman-nandādayas tu	SrImat--Anaka-dunduBi--a-AdayaH katipaye biByati sma | SrIman-nanda-AdayaH tu
   nandanti smeti sthite taṃ svataḥ parataś ca bhītam ālocayan punaḥ	nandanti sma-iti sTite tam svatas paratas ca BItam Alocayan punar-
   śrī-kṛṣṇaḥ prāha sma,- virāṭ-kulam idaṃ samprati virāḍ-jātam | tato yadi	SrI--kRzNaH prAha sma, virAw--kulam idam samprati virAj---jAtam | tatas yadi
   bhavān patitām imām urvīm urvī-patitām urīkurvīta, tadā dina-katipayaṃ	BavAn patitAm imAm urvIm urvI-patitAm urIkurvIta, tadA dina--kati-payam
   vayam api sāhāyakam āhariṣyāmaḥ | na cet sadya eva gokulaṃ prapadya	vayam api sAhAyakam AharizyAmaH | na ced sadyas eva gokulam prapadya
   tad-anavadya-sukham abhimukham ānayiṣyāmaḥ iti |	tad--anavadya--suKam aBimuKam AnayizyAmaH iti |
   [71] tad evaṃ keśavasyābhiniveśataḥ sarveṣām apy anyathā kleṣatas taṃ	[71] tat evam keSavasya-aBiniveSataH sarvezAm api anyaTA klezataH tam
   bhojeśaṃ tūṣñīkām	BojeSam tu-uzQIkAm
   eva puṣṇantaṃ śrī-gokula-prema-tṛṣṇaḥ so'yaṃ śrī-kṛṣṇaḥ svayam eva	eva puzNantam SrI--gokula--prema--tRzNaH saH-ayam SrI--kRzNaH svayam eva
   sa-nirbandhaṃ mukuṭa-bandha-bandhuraṃ karoti sma |	sa-nirbanDam mukuwa-banDa--banDuram karoti sma |
   [72] taṃ prati sarveṇa samam agarveṇa mūrdhānam ānamya svayam asāv	[72] tam prati sarveNa samam agarveNa mUrDAnam Anamya svayam asO=-
   āvedayāmāsa,-	AvedayAmAsa,-
   rājaṃs tasya vīra-gatiṃ gatasya satkāra-kāraṇaṃ bhavat-puraḥ-sarāḥ	rAjan tasya vIra--gatim gatasya satkAra--kAraNam Bavat--puraH-sarAH
   sarve'pi vayam anusarāmaḥ | śrīmat-pitarau tu labdha-śrama-visarau	sarve-api vayam anusarAmaH | SrImat--pitarO tu labDa--Srama--visarO
   nija-nijāvāsam evāsīdatām iti | śrīdāmādīn prati ca jagāda- āvāṃ tāvat	nija--nija-AvAsam eva-AsIdatAm iti | SrI-dAma-AdIn prati ca jagAda AvAm tAvat-
   krūra-karmaṇi pratiruddhāv iti bhavanta eva	krUra-karmaNi pratirudDO iti BavantaH eva
   śrīmat-pitṛ-caraṇānugatim anubhavantaḥ śakaṭāvaroha evaṃ rātriṃ kṣipantu |	SrImat--pitR-caraNa-anugatim anuBavantaH Sakawa-avarohaH evam rAtrim kzipantu |
   iti |	iti |
   [73] tatas tathā vidhāya punar viśrāntiṃ sannidhāya taraṇibhis	[73] tatas taTA viDAya punar viSrAntim sanniDAya taraNiBiH-
   taraṇi-duhitur uttara-tīre	taraNi-duhituH uttara--tIre
   mṛta-kāyān nidhāya teṣāṃ preta-kāryaṃ saṃvidhāya	mRta-kAyAn niDAya tezAm preta--kAryam saMviDAya
   śrīmad-ānakadundubhi-bhavanam	SrImat--AnakadunduBi--Bavanam
   eva saha-rāmaḥ samājagāma |	eva saha-rAmaH samAjagAma |
   [74] āgamya ca sarveṣām agamyaṃ tad-avarodham avarundhānaḥ sāvadhānam amū	[74] Agamya ca sarvezAm agamyam tat--avaroDam avarunDAnaH sa-avaDAnam amU
   mātara-	mAtara-
   pitarau namaś cakāra | kintu sva-prabhāvānubhavāl	pitarO namaH cakAra | kintu sva--praBAva-anuBavAl
   labdha-pitṛ-bhāvābhibhavāv ata	labDa--pitR-BAva-aBiBavO ata
   evāsambhavantau tatra-bhavantau tāv anubhūya dūyamāna iva tathā	eva-asamBavantO tatra-BavantO tO anuBUya dUyamAnaH iva taTA
   niveśayāmāsa |	niveSayAmAsa |
   yathāsmad vraja-rāja-dvandvavad eva nirdvandva-sadayatāmaya-hṛdayatayā taṃ	yaTA-asmat vraja-rAja--dvandva-vat eva nirdvandva--sadayatAmaya--hRdaya-tayA tam
   bala-	bala-
   valitaṃ tāv āliṅgantāv aliṅgavad bahu-samayam āsāte sma | yataḥ,	valitam tO AliFgantO aliFga-vat bahu-samayam AsAte sma | yatas-,
   rasayati na hi yāvan mādhurīm asya tāvan	rasayati na hi yAvat mADurIm asya tAvan
   nayati manasi bhaktas tīvra-bhāvaṃ prabhāvam |	nayati manasi BaktaH tIvra-BAvam praBAvam |
   sa katham itarathā vā śrī-śukaḥ śaśvad etat	sa kaTam itaraTA vA SrI-SukaH SaSvat etat-
   sphuṭa-madhurima-bhājaṃ śrī-vrajaṃ suṣṭhu nauti ||GC_2,5.65|| (mālinī)	sPuwa--maDurima--BAjam SrI-vrajam suzWu nOti ||GC_2,5.65|| (mAlinI)
   [75] atha śrīmad-ānakadundubhinā samaṃ bahir āgatya svayam evānusmṛtya	[75] aTa SrImat--Anaka-dunduBinA samam bahis Agatya svayam eva-anusmRtya
   bhṛtya-	BRtya-
   vatsalaḥ śrī-vatsa-lakṣmā didṛkṣayā nirnimiṣa-pakṣmāḥ sarva-śarmada-yaśāḥ	vatsalaH SrI-vat-sa-lakzmA didRkzayA nirnimiza--pakzmAH sarva-Sarma-da-yaSAH
   saṅkoca-	saFkoca-
   vaśāt pūrvaṃ dūrata eva labdha-nijālocana-pūram uddhava-māyād	vaSAt pUrvam dUratas eva labDa--nija-Alocana--pUram udDava--mAyAd
   anugṛhīta-jana-dvārā	anugRhIta-jana--dvArA
   sānugrahaṃ gṛhād ājuhāva | tataś ca-	sa-anugraham gRhAt AjuhAva | tatas ca-
   anyo'nyaṃ milati sma yarhy abhinavaṃ tarhi svayaṃ nāvidat	anyaH-anyam milati sma yarhi aBinavam tarhi svayam na-avidat-
   ko'haṃ kutra kadā ka eta iti sa preyān sa ca śrī-prabhuḥ |	kaH-aham kutra kadA kaH ete iti sa preyAn sa ca SrI--praBuH |
   kiṃ cādūra-gatāś ca tan na vividur yat tatra siddhāntitāṃ	kim ca-adUra--gatAH ca tat na vividuH yat tatra sidDAntitAm
   ko gacchen nija-tattvam etad anayoḥ premā paraṃ vetti hi? ||GC_2,5.66||	kaH gacCet nija--tattvam etat anayoH premA param vetti hi? ||GC_2,5.66||
   (śārdūla)	(SArdUla)
   [76] atha rāmeṇa samaṃ rāmānujaḥ sa-vyājam ānakadundubheḥ kiñcid antaritam	[76] aTa rAmeNa samam rAma-anujaH sa-vyAjam AnakadunduBeH kiQcid antaritam
   añcann	aQcan=-
   amuñca na muñcan nāsīt | añcitvā ca	amuQca na muQcan na-AsIt | aQcitvA ca
   śītalita-viraha-maya-sva-hṛdaya-vāpyākārayā nija-bāṣpa-dhārayā muhur api	SItalita-viraha-maya--sva--hRdaya-vA-api-AkArayA nija--bAzpa--DArayA muhur api
   tan mukha-nirīkṣaṇa-pūrvaka-tad-āliṅgana-parvaṇi tam	tat muKa--nirIkzaNa--pUrva-ka-tad-a-AliFgana-parvaNi tam
   antaraṅgatayābhiṣiñcann ivālokyata |	antaraFga-tayA-aBiziQcan iva-Alokyata |
   [77] atha saha-rāmoddhavaḥ śrī-śūrodbhavam anujñāpya bhoja-rāja-gṛhaṃ	[77] aTa saha-rAma-udDavaH SrI--SUra-udBavam anujQApya Boja--rAja--gRham
   prāpya kaṃsa-	prApya kaMsa-
   patnīnāṃ bāṣpaṃ nirvāpya rāja-sabhāyām ugrasenaṃ saha-yādava-senam ānāyya	patnInAm bAzpam nirvApya rAja--saBAyAm ugrasenam saha-yAdava-senam AnAyya
   tavaiva	tava-eva
   rājyaṃ nyāyyam iti pratyāyya siṃhāsanaṃ svīkārya punaḥ śrī-śūra-janikāyyam	rAjyam nyAyyam iti pratyAyya siMhAsanam svIkArya punar SrI--SUra-jani-kAyyam
   āgatavān |	AgatavAn |
   brahmāṇḍa-kotīśvaratāti-tucchā	brahmANxa-koti-ISvara-tA-ati-tucCA
   yasyekṣyate viṣṇūpadeśitā ca |	yasya-Ikzyate vizNu-upadeSitA ca |
   sā tasya goloka-mahendra-sūnoḥ	sA tasya goloka--mahA-indra--sUnoH
   kāmyā kathaṃ kaṃsaka-rājya-lakṣmīḥ? ||GC_2,5.67|| (indravajrā)	kAmyA kaTam kaMsaka-rAjya--lakzmIH? ||GC_2,5.67|| (indra-vajrA)
   [78] atha samuddhava-lasad-uddhava-sahitābhyāṃ tābhyāṃ saha	[78] aTa samudDava-la-sat--udDa-va--sahitAByAm tAByAm saha
   mahā-ratha-mūhyamāna-	mahA-raTa-mUhyamAna-
   manoratham āruhya sa punar ānakadundubhir vraja-mahī-patiṃ prati milanāya	manoraTam Aruhya sa punar AnakadunduBiH vraja--mahI--patim prati milanAya
   viśaṅkaṭaṃ tadīya-śakaṭa-vrajam ājagāma | āgamya ca gāḍhāliṅganatayā	viSaFkawam tadIya--Sakawa--vrajam AjagAma | Agamya ca gAXa-AliFgana-tayA
   saṅgamya ramya-svajana-saṃvalitena tena tena saha parasparaṃ	saFgamya ramya-sva-jana--saMvalitena tena tena saha parasparam
   labdha-dhvaṃsa-kaṃsa-kṛta-caropadrava-vārtāṃ vartayāmāsa | vartayitvā ca	labDa--DvaMsa--kaMsa-kRta--cara-upadrava--vArtAm vartayAmAsa | vartayitvA ca
   punaḥ prārthayāmāsa,- yāvat sthitis tāvad asmad-gṛha eva sva-gṛha iva	punar prArTayAmAsa, yAvat sTitiH tAvat asmad--gRhe eva sva-gRhe iva
   sarvaiḥ saha bhoktavyam iti |	sarvEH saha Boktavyam iti |
   [79] tataś ca pratidinam evaṃ nirvartamāne mahā-parvaṇi sa-rāmaḥ	[79] tatas ca pratidinam evam nirvartamAne mahA-parvaNi sa-rAmaH
   śrī-rāmānujaḥ	SrI-rAma-anujaH
   palāyita-yādava-caya-samācayana-maya-nava-rājya-prājya-sthāpana-karma-samaye	palAyita-yAdava-caya--samAcayana--maya-nava--rAjya--prAjya--sTApana--karma--samaye
   rāja-sabhāyāṃ śrī-vasudevasya sabhāyāṃ vā virājate sma | antarāntarā ca	rAja--saBAyAm SrI--vasudevasya saBAyAm vA virAjate sma | antarA-antarA ca
   śakaṭāvaroham āsādya śrīdāmādya-nija-mitraiḥ saha vicitraṃ krīḍati sma iti	Sakawa-avaroham AsAdya SrIdAma-Adi-a-nija-mitrEH saha vicitram krIxati smaH iti
   [80] atha dina-kathāṃ samāpayataḥ snigdhakaṇṭhasya vacanaṃ yathā,-	[80] aTa dina--kaTAm samApayataH snigDa-kaNWasya vacanam yaTA,-
   kaṃsaṃ nihatavān yaḥ prāk so'yaṃ kroḍa-gatas tava |	kaMsam nihatavAn yaH prAk saH-ayam kroxa--gataH tava |
   dvīpāt pratyāgataṃ vittam ivaitaṃ paśya gopate ||GC_2,5.68|| (anuṣṭubh)	dvIpAt pratyAgatam vittam iva-etam paSya gopate ||GC_2,5.68|| (anuzwuB)
   [81] atha tatra gatāyāṃ kathāyāṃ samāpta-prathāyāṃ paramānandinaḥ	[81] aTa tatra gatAyAm kaTAyAm samApta--praTAyAm parama-AnandinaH
   śrīmad-vraja-vandinas tad idaṃ paṭhanti sma,-	SrImat--vraja--vandinaH tat idam paWanti sma,-
   jaya kṛta-mathurā-praveśa-bhāvuka | māthura-janatā-subhagam bhāvuka	jaya kRta-maTurA--praveSa--BAvukaH | mATura-jana-tA-suBagam BAvuka
   ||GC_2,5.	||GC_2,5.
   nānā-vilasita-nandita-nāgara | nagara-vadhū-jana-mohana-nāgara |	nAnA--vilasita-nandita--nAgara | nagara-vaDU-jana--mohana--nAgara |
   sa-vrajaka-kaṃsaka-vasanā-dāyaka | kṛta-ruci-vāyini nija-ruci-dāyaka	sa-vrajaka--kaMsaka--vasanA--dAyaka | kRta--ruci-vAyini nija-ruci--dAyaka
   ||GC_2,5.	||GC_2,5.
   bhakta-gaṇe dhṛta-karuṇā-pūraka | mālākāra-manoratha-pūraka ||GC_2,5.	Bakta--gaNe DRta-karuNA--pUraka | mAlAkAra--manoraTa-pUrakaH ||GC_2,5.
   tanu-tata-kubjā-candana-citraka | kubjā-vakrima-hṛti-kṛta-citraka	tanu-tata-kubjA--candana--citrakaH | kubja-a-vakrima--hRti-kRta-citraka
   ||GC_2,5.	||GC_2,5.
   kaṃsa-makha-sthita-dhanur-anuyojaka | nagara-janānāṃ sukha-śata-yojaka	kaMsa--maKa--sTita-DanuH--anuyojaka | nagara-janAnAm suKa-Sata--yojaka
   ||GC_2,5.	||GC_2,5.
   kaṃsa-dhanur makha-dhanur anubhaṅgada | tad-asahanoddhata-yoddhṛṣu	kaMsa-DanuH maKa-DanuH anuBaFga-da | tad--a-sahana-udData-yodDRzu
   bhaṅgada ||GC_2,5.	BaFgadaH ||GC_2,5.
   hastipam anu nija-vartma-sa-mardaka | tasmin dhṛta-ruṣi hasti-vimardaka	hastipam anu nija-vartma-sa-mardaka | tasmin DRta-ruzi hasti-vimardaka
   ||GC_2,5.	||GC_2,5.
   bhrātrā saha kari-danta-vibhūṣaṇa | raṅgaṃ praviśan bhoja-vibhūṣaṇa	BrAtrA saha kari-danta--viBUzaNa | raFgam praviSan Boja--viBUzaNa
   ||GC_2,5.	||GC_2,5.
   gaja-raktādibhir aṅgaṃ paricita | bahu-vidha-bhāvair vividhaṃ paricita	gaja--rakta-AdiBiH aFgam paricitaH | bahu-viDa-BAvEH viviDam paricita
   ||GC_2,5.	||GC_2,5.
   jagati samantād apratimallaka | kaṃsāgre hata-tat-prati-mallaka ||GC_2,5.	jagati samantAt apratimallakaH | kaMsa-agre hata-tat--prati-mallakaH ||GC_2,5.
   sadasi samaste nāsti samohana | malla-naṭana-kṛta-viśva-vimohana ||GC_2,5.	sadasi samaste na-asti sa-mohanaH | malla-nawana--kRta-viSva-vimohana ||GC_2,5.
   kaṃsaja-guru-nindana-kampākula | dṛṣṭi-vikīrṇa-dyuti-śampākula ||GC_2,5.	kaMsa-ja--guru--nindana--kampa-Akula | dRzwi--vikIrNa--dyuti--Sampa-Akula ||GC_2,5.
   pluti-līlā-kṛta-mañca-kṣobhaka | krīḍā-vikrama-kaṃsa-kṣobhaka ||GC_2,5.	pluti--lIlA-kRta--maQca-kzoBaka | krIxA--vikrama--kaMsa-kzoBakaH ||GC_2,5.
   sahasā mañcāt kaṃsa-nipātaka | tena dhvasta-tri-jagat-pātaka ||GC_2,5.	sahasA maQcAt kaMsa-nipAtaka | tena Dvasta--tri-jagat--pAtakaH ||GC_2,5.
   akhila-janānāṃ duḥkha-vimokṣada | kaṃsasyāpi ca sahasā mokṣada ||GC_2,5.	aKila-janAnAm duHKa--vimokza-da | kaMsasya-api ca sahasA mokza-daH ||GC_2,5.
   mocita-vasudevādika-bandhaka | sādhu-sukhaṃ prati dhṛta-nirbandhaka	mocita--vasudeva-Adika-banDaka | sADu--suKam prati DRta-nirbanDaka
   ||GC_2,5.	||GC_2,5.
   viśrāntiṃ prati kaṃsākarṣaka | vyañjita-nija-bala-balayotkarṣaka ||GC_2,5.	viSrAntim prati kaMsa-AkarzakaH | vyaQjita-nija--bala--balayA-utkarzakaH ||GC_2,5.
   kaṃsa-pitari-jita-rājya-nidhāyaka | nija-yaśasākhila-śarma-vidhāyaka |	kaMsa-pitari--jita-rAjya-niDAyaka | nija--yaSasA-aKila--Sarma--viDAyaka |
   vrajataḥ poṣyākhila-nistāraka | punar api ca vraja-sukha-vistāraka	vrajataH pozya-aKila--nistAraka | punar api ca vraja--suKa-vistAraka
   ||GC_2,5.	||GC_2,5.
   jaya jaya jaya jaya jaya jaya jaya jaya | jaya jaya jaya jaya jaya jaya	jaya jaya jaya jaya jaya jaya jaya jaya | jaya jaya jaya jaya jaya jaya
   jaya jaya ||GC_2,5. vīra ||GC_2,5.69||	jaya jaya ||GC_2,5. vIra ||GC_2,5.69||
   [82] tad evaṃ kathakayoḥ kathayā vandināṃ vandana-prathayā ca	[82] tat evam kaTakayoH kaTayA vandinAm vandana--praTayA ca
   labdhāvadhāna-poṣāḥ	labDa-avaDAna---pozAH
   śrī-kṛṣṇa-lābha-santata-santoṣāḥ sarve yathāsvaṃ tad-ānukūlya-sukham	SrI-kRzNa--lABa--santata--santozAH sarve yaTAsvam tat--AnukUlya--suKam
   arjayāmāsuḥ |	arjayAmAsuH |
   [83] atha labdha-prathāyāṃ rātri-kathāyāṃ śrī-rādhā-mādhavayor agrataḥ	[83] aTa labDa-praTAyAm rAtri--kaTAyAm SrI-rADA--mADavayoH agratas-
   snigdhakaṇṭha	snigDa-kaNWa
   uvāca,- tad etat pramada-vṛtte sthite pratilavam api gokulaṃ prasthite ca	uvAca, tat etat pramada--vRtte sTite pratilavam api gokulam prasTite ca
   tat-pradeśataḥ sandeśaḥ śrīmat-keśava-sadeśam āgataḥ, tatrānyeṣāṃ	tat--pradeSataH sandeSaH SrImat--keSa-va-sa-deSam AgataH, tatra-anyezAm
   prātaḥ-prastotavyaḥ | samprati tu kaṃsa-pitari rājyārpaṇasya śravaṇataḥ	prAtaH--prastotavyaH | samprati tu kaMsa-pitari rAjya-arpaNasya SravaNataH
   kiñcid avāñcita-bhayamaya-cira-viraha-klamānāṃ	kiQcid avAQcita-Baya-maya--cira--viraha--klamAnAm
   vraja-ramāṇām ati-nibhṛta-svasti-mukha-saṃbhṛtaḥ so'yam ākarṇyatām,-	vraja-ramANAm ati-niBRta-svasti-muKa--saMBRtaH saH-ayam AkarNya-tAm,-
   virahas tava gopālīr	virahaH tava gopAlIH-
   dayita mitho yāḥ sa-patnīś ca |	dayita miTas yAH sa-patnIH ca |
   rañjayati sma samastāḥ	raQjayati sma samastAH
   prāṇāt katham ahaha tā virañjayati? ||GC_2,5.70|| (udgīti)	prANAt kaTam ahaha tAH viraQjayati? ||GC_2,5.70|| (udgIti)
   vipinaṃ sadanaṃ yāsāṃ	vipinam sadanam yAsAm
   sadanaṃ vipinaṃ babhūva gopīnām |	sadanam vipinam baBUva gopInAm |
   tāsāṃ tvad-viyujāṃ kiṃ	tAsAm tvad--viyujAm kim
   mṛti-jīvanayor viparyayo na syāt? ||GC_2,5.71|| (gīti)	mRti--jIvanayoH viparyayaH na syAt? ||GC_2,5.71|| (gIti)
   yāsāṃ candana-candra-	yAsAm candana-candra-
   prabhṛti ca vastu-pratāpanaṃ bhavati |	praBRti ca vastu--pratApanam Bavati |
   hari-rahitānāṃ tāsāṃ	hari--rahitAnAm tAsAm
   vahniḥ kiṃ bata na śītatām ayitā? ||GC_2,5.72|| (gīti)	vahniH kim bata na SIta-tAm ayitA? ||GC_2,5.72|| (gIti)
   viśleṣas tava bhadraḥ	viSlezaH tava BadraH
   kleśaṃ sa hared bhavann eva |	kleSam sa haret Bavan eva |
   āśā seyaṃ dhṛṣṭā	ASA sA-iyam DRzwA
   tvat-sṛṣṭā tatra vighnam ātanute ||GC_2,5.73|| (udgīti)	tvat-sRzwA tatra viGnam Atanute ||GC_2,5.73|| (udgIti)
   bhavatā maryādārthaṃ	BavatA maryAdA-arTam
   yaḥ khalu paryāpitaḥ kālaḥ |	yaH Kalu paryApitaH kAlaH |
   kālaḥ sa bhavann agha-hara	kAlaH sa Bavan aGa-hara
   lavaśaḥ kalpāya kalpate'smākam ||GC_2,5.74|| (udgīti) iti |	lavaSas kalpAya kalpate-asmAkam ||GC_2,5.74|| (udgIti) iti |
   [84] atra cedaṃ śrī-rādhā-sakhīnāṃ tad anupadyamānaṃ padyam,-	[84] atra ca-idam SrI-rADA--saKInAm tat anupadyamAnam padyam,-
   agha-hara viraha-vraṇatā	aGa-hara viraha-vraNa-tA
   na hi naḥ kṛcchrāya tādṛśe śrayati |	na hi naH kRcCrAya tAdRSe Srayati |
   rādhā-lavaṇim agalanaṃ	rADA-a-lavaNim agalanam
   yadi valanaṃ tatra nāpi kurvīta ||GC_2,5.75|| (gīti)	yadi valanam tatra na-api kurvIta ||GS_2,5.75|| (gIti)
   [85] tatra kāraṇam anyad anyad astu, tad idaṃ tu mahad eva duḥsaham,-	[85] tatra kAraNam anyat anyat astu, tat idam tu mahat eva duHsaham,-
   ānītaṃ ghṛta-pāyasānnam anayā kṛṣṇāya kiñcit tvayā	AnItam GRta--pAyasa-annam anayA kRzNAya kiQcid tvayA
   labdhavyaṃ śuka tan-mayā ca madhuraṃ nāmnā rutaṃ tanyatām |	labDavyam Suka tan-mayA ca maDuram nAmnA rutam tanyatAm |
   itthaṃ prātar anūdya nityam api tāṃ rādhāṃ muhuḥ śārikā	itTam prAtar anUdya nityam api tAm rADAm muhur SArikA
   vṛndāraṇya-nivāsinī madhupura-kṣmā-nātha totudyate ||GC_2,5.76|| (śārdūla)	vRnda-araNya--nivAsinI maDu-pura--kzmA-nATa totudyate ||GC_2,5.76|| (SArdUla)
   evaṃ priya-sakhī-lekhaṃ vācakasya bakī-ripoḥ |	evam priya--saKI--leKam vAcakasya bakI-ripoH |
   lumpat-kalpas tadā bāṣpaḥ sthairya-kalpam acīk pat ||GC_2,5.77||	lumpat-kalpaH tadA bAzpaH sTErya-kalpam acIk pad ||GC_2,5.77||
   (anuṣṭubh)	(anuzwuB)
   [86] tad etat kathārambha eva tāsāṃ śvāsānāṃ bahir niṣkramaṇam iva vīkṣya	[86] tat etat kaTA-AramBaH eva tAsAm SvAsAnAm bahis nizkramaNam iva vIkzya
   snigdhakaṇṭhaḥ	snigDa-kaNWaH
   sotkaṇṭhaṃ samāpayann āha sma,-	sa-utkaNWam samApayan Aha sma,-
   rādhe yo'yaṃ dayitas	rADe yaH-ayam dayitas
   tvayi dayitaḥ katham anārdratām ayitā?	tvayi dayitaH kaTam anArdra-tAm ayitA?
   tava tanu-latikām asraiḥ	tava tanu--latikAm asrEH
   siñcati paśyāmbuda-śyāmaḥ ||GC_2,5.78|| (āryā)	siQcati paSya-ambuda--SyAmaH ||GC_2,5.78|| (AryA)
   [87] tad evaṃ madhuropasaṃhāreṇa vyāhāreṇa sarvam ānandayan tāv	[87] tat evam maDura-upasaMhAreNa vyAhAreNa sarvam Anandayan tO=-
   amanda-premānanda-	amanda--prema-Ananda-
   mandiratayā vandināv amū tena saha yathā-svam āvāsaṃ vindataḥ sma,	mandira-tayA vandinO amU tena saha yaTA--svam AvAsam vindataH sma,
   śrī-rādhā-govindau ca kandarpa-mandiram iti |	SrI--rADA--govindO ca kandarpa--mandiram iti |
   iti śrī-śrīmad-uttara-gopāla-campūm anu	iti SrI--SrImat--uttara--gopAla-campUm anu
   kaṃsa-vidhvaṃsanaṃ nāma	kaMsa-viDvaMsanam nAma
   pañcamaṃ pūraṇam	paQcamam pUraNam
   atha ṣaṣṭhaṃ pūraṇam	aTa zazWam pUraNam
   śrī-nanda-visarjanam	SrI-nanda--visarjanam
   [1] atha śrī-govinda-kṛtam ahasi vrajendra-sadasi prātaḥ-kathā prathām āpa	[1] aTa SrI---govinda-kRtam ahasi vraja-indra--sadasi prAtaH--kaTA praTAm Apa
   | yatra madhukaṇṭha uvāca,-	| yatra maDu-kaNWaH uvAca,-
   [2] tad-evaṃ kaṃsa-māraṇānantaram uccāvaca-vāraṇāya yatra	[2] tat--evam kaMsa--mAraNa-anantaram uccAvaca--vAraNAya yatra
   kutracid-gata-yādava-kulākāraṇāya samudbhūta-kaṃsa-pakṣa-nirhāraṇāya ca	kutracid--gata-yAdava--kula-akAraNAya samudBUta--kaMsa--pakza--nirhAraNAya ca
   vrajāgamanāyālabdhāvasare kaṃsa-hare tat-paryanta-vṛttaṃ pratilavam api	vraja-AgamanAya-AlabDa-avasare kaMsa--hare tat--paryanta--vRttam pratilavam api
   śravasi vṛttaṃ kurvatām upanandādīnāṃ sānandānām api	Sravasi vRttam kurvatAm upananda-AdInAm sa-AnandAnAm api
   vilambāśaṅkā-śaṅku-saṅkulānāṃ sandeśaḥ praviveśa; yathā-	vilamba-ASaFkA--SaFku--saFkulAnAm sandeSaH praviveSa; yaTA-
   harer mātā bhaktaṃ tad-avadhi na bhuṅkte tad-anugās	hareH mAtA Baktam tat--avaDi na BuFkte tad--anugAH-
   tathā tasmin gopāḥ prati-muhur upāyātividhurāḥ |	taTA tasmin gopAH prati-muhur upAya-ati-viDurAH |
   kim anyad vaktavyaṃ vrajam anugataṃ yat paśu-kulaṃ	kim anyat vaktavyam vrajam anugatam yat paSu--kulam
   vanasthaṃ yad vā tan-nikhilam iha śiryad vilapati || iti || GC_2,6.1 ||	vana-sTam yat vA tan--niKilam iha Siryat vilapati || iti || GC_2,6.1 ||
   [3] atha kutaścin manaḥ-stha-saṃkocataḥ samprati prati-gamanād viramya	[3] aTa kutaScid manaH--sTa--saMkocataH samprati prati-gamanAt viramya
   bhāvi-līlā-sūcana-devarṣi-vacana-smaraṇāt tad-eva ca niyamya sahamānatāṃ	BAvi--lIlA--sUcana--deva-Rzi-vacana--smaraNAt tat--eva ca niyamya saham-Ana-tAm
   vahann api tad-evaṃ niśamya samyag-utsukatayā gamyam eveti manaḥ punaḥ	vahan api tat--evam niSamya samyak--utsuka-tayA gamyam eva-iti manaH punar-
   saṅgamya so'ayaṃ vraja-prāṇa-vrajaḥ svāgrajaṃ raho nirvyājaṃ vyājahāra,-	saFgamya saH-aayam vraja--prANa-vrajaH sva-agrajam rahaH nirvyAjam vyAjahAra,-
   æārya ! tatra-bhavatātra sāhāyyaṃ dhāryatām | ahaṃ punar vrajam eva	æArya ! tatra-BavatA-atra sAhAyyam DAryatAm | aham punar vrajam eva
   vrajāni' iti |	vrajAni-a iti |
   [4] sa punaḥ sāsram uvāca,- bhrātar bhavantaṃ vinā mama sarvaṃ vināśam	[4] sa punar sa-asram uvAca, BrAtar Bavantam vinA mama sarvam vinASam
   āyātīti na mayā kim api syāt |	AyAti-iti na mayA kim api syAt |
   [5] śrī-kṛṣṇa uvāca,- tarhi kiṃ kāryam ?	[5] SrI--kRzNaH uvAca, tarhi kim kAryam ?
   [6] sa uvāca,- yadūnugrasenānugatān vidhāya drutam ubhābhyām evāvābhyāṃ	[6] saH uvAca, yadUn-ugrasena-anugatAn viDAya drutam uBAByAm eva-AvAByAm
   gokulaṃ gantavyam | tad idaṃ mayāpi bhavyaṃ nivedayaitavyam āsit, diṣṭyā	gokulam gantavyam | tat idam mayA-api Bavyam nivedaya-etavyam Asit, dizwyA
   svayam eva diṣṭyā tad uṭṭaṅkitam |	svayam eva dizwyA tat uwwaFkitam |
   [7] atha śrī-kṛṣṇas tena sākaṃ	[7] aTa SrI--kRzNaH tena sAkam
   śrī-vasudeva-vinā-kṛta-yadu-kula-virājamāna-yadu-rāja-sahāyāṃ gatvā kṣaṇād	SrI--vasudeva-vinA--kRta-yadu-kula-virAjamAna-yadu-rAja--sahAyAm gatvA kzaNAt-
   avasaraṃ ca matvā tad idaṃ nivedana-mudrayā vedayāmāsa,- æmama kiñcid	avasaram ca matvA tat idam nivedana--mudrayA vedayAmAsa, æmama kiQcid-
   vijñaptir asti' iti |	vijQaptiH astia iti |
   [8] sarve sa-sambhramam ūcuḥ,- kāmam ājñāpyatām |	[8] sarve sa--samBramam UcuH, kAmam AjQApyatAm |
   [9] śrī-kṛṣṇa uvāca,-æsamprati bhavantaḥ sarve sva-bhavanam eva	[9] SrI--kRzNaH uvAca,-æsamprati BavantaH sarve sva-Bavanam eva
   samāgatavantaḥ, rāja-mahāśayāś ca nija-rājāsanam evāsanaṃ vidhāya	samAgatavantaH, rAja--mahA-ASayAH ca nija-rAja-Asanam eva-Asanam viDAya
   yathā-pūrvaṃ bhavatāṃ parva vitanitatāraḥ | mayā pūrvam apīdaṃ	yaTA--pUrvam BavatAm parva vitanita-tAraH | mayA pUrvam api-idam
   nivedanaṃcakre, yan-mahyaṃ rājyaṃ na rocate, kiṃ tu mama vṛndāvanam eva	nivedanaMcakre, yan--mahyam rAjyam na rocate, kim tu mama vRndAvanam eva
   sukha-vṛndāya kalpate' iti |	suKa-vRndAya kalpate-a iti |
   [10] tad evam avadhāya mukhāvalokanaṃ vyatividhāya satsu sabhāsatsu	[10] tat evam avaDAya muKa-avalokanam vyativiDAya satsu saBA-asatsu
   vikadru-nāmā yadu-bṛddhaḥ samṛddha-kṣobham ācacakṣe,- pūrvam asmākam ekaḥ	vikadru--nAmA yadu-bRdDaH samRdDa-kzoBam Acacakze, pUrvam asmAkam ekaH
   kaṃsaka eva dhvaṃsaka āsīt | tad-balād anye punar asmābhir na gaṇyeṣu	kaMsakaH eva DvaMsakaH AsIt | tad--balAt anye punar asmABiH na gaNyezu
   kṛtāḥ, bhavatā pramāpite tu tasmin pracura-pramāṇas tad-vidhā jātāḥ, yato	kRtAH, BavatA pramApite tu tasmin pracura--pramANaH tad--viDAH jAtAH, yatas-
   jarāsandhādayas tat-sambandhāhita-nirbandhāḥ koṭayaḥ	jarAsanDa-AdayaH tat-sambanDa-ahita--nirbanDAH kowayaH
   prasārita-śastra-koṭayaḥ santi | tasmād	prasArita--Sastra--kowayaH santi | tasmAt-
   bhavan-mātrāśraya-praṇayanīya-prāṇa-trāṇa-yātrā yadavaḥ svayaṃ yathāvad	Bavan--mAtra-ASraya--praNayanIya--prANa--trANa--yAtrA yat-avaH svayam yaTAvat-
   avasthāpyantāṃ saṃsthāpyantāṃ vā |	avasTA-apyantAm saMsTApyantAm vA |
   [11] kiṃ ca æasyās tvām aṣṭamo garbhaḥ' [bhā 10.1.34] iti	[11] kim ca æasyAH tvAm azwamaH garBaH-a [BA 10.1.34] iti
   gīr-vāṇa-vāṇī-sandarbha-sākṣitayā bhavān asmākam eva satyam apatyam, na tu	gIr-vANa--vANI--sandarBa--sAkzitayA BavAn asmAkam eva satyam apatyam, na tu
   go-paty-adhipānām ity asmat-pratyavasthāpanam eva bhavatā pratyham	go-paty-aDipAnAm iti asmat--pratyavasTApanam eva BavatA pratyham
   ācaraṇīyam | teṣām apakāra-kārakaś ca kaścana samprati bhātīti	AcaraNIyam | tezAm apakAra-kArakaH ca kaScana samprati BAti-iti
   yathā-bhavyaṃ syāt tathā vyavahartavyam iti kim adhikaṃ marma-vyañjanayā	yaTA-Bavyam syAt taTA vyavahartavyam iti kim aDikam marma--vyaQjanayA
   sādhūnāṃ śatrujitsu parama-dharmavitsu |	sADUnAm Satru-jitsu parama--Darma-vid-su |
   [12] atha tad etad anatikramyaṃ niśamya samyag vācaṃ saṃyamya durmanā iva	[12] aTa tat etat anatikramyam niSamya samyak vAcam saMyamya durmanAH iva
   tasmād apagamya śrī-vasudeva-devakībhyāṃ dharmyaṃ harmyam āgamya	tasmAt apagamya SrI--vasudeva--devakIByAm Darmyam harmyam Agamya
   śrī-rāmeṇa samam eva tāv anu nivedayāmāsa,-	SrI-rAmeNa samam eva tO anu nivedayAmAsa,-
   śrī-mat-pitarāv-ājñā-vitarāyāvadhānam atrādhattām |	SrI--mat--pitarO=--AjQA--vitarAya-avaDAnam atra-ADattAm |
   [13] tāv ucatuḥ,- hanta ! tat kim ?	[13] tO ucatuH, hanta ! tat kim ?
   [14] śrī-kṛṣṇa uvāca,- yad vrajalokaṃ vilokaṃ vilokam āyacchāvaḥ |	[14] SrI--kRzNaH uvAca, yat vraja-lokam vilokam vilokam AyacCAvaH |
   [15] atha tad-etad avadhārya tau tūṣñīkām evāpuṣñītām | tau hi pūrvam	[15] aTa tat--etat avaDArya tO tUzQIkAm eva-apuzQI-tAm | tO hi pUrvam
   ugrasena-mukuṭa-bandham anu tad-vacana-pravandham ākarṇya vaivarṇyam	ugrasena--mukuwa-banDam anu tad--vacana--pravanDam AkarNya vEvarNyam
   evāsannau staḥ | yaḥ khalv avyabhicāritayā vaiśampāyanādibhir api	eva-AsannO staH | yaH Kalu avyaBicAritayA vESampAyana-AdiBiH api
   hari-vaṃṣādiṣu pracārita evāsti; yathā darśitam,- æahaṃ sa eva go-madhyaḥ'	hari-vaMza-Adizu pracAritaH eva-Asti; yaTA darSitam-, æaham saH eva go-maDyaH-a
   ityādi | jānāte sma ca tāv asya manovṛttaṃ yad vraja-gamane	ityAdi | jAnAte sma ca tO asya manaH-vRttam yat vraja--gamane
   labdha-saṅgamane sarvam asau vismaratīti |	labDa--saFgamane sarvam asO vismarati-iti |
   [16] tataś cirād evam ucatuḥ,- ætataḥ parihṛtāv eva	[16] tatas cirAt evam ucatuH, ætatas parihRtO eva
   cira-labdha-śvāsa-rūpābhyāṃ yuvābhyām āvām' iti tatrākrūrasya jananyā ca	cira-labDa--SvAsa---rUpAByAm yuvAByAm AvAma iti tatra-akrUrasya jananyA ca
   vicārataḥ krūram idaṃ proktam,- æyady atra vraja-janānāṃ gamanāgamanam	vicArataH krUram idam proktam-, æyadi atra vraja--janAnAm gamana-Agamanam
   asti, tarhi vraja evāyam astīti gamanaṃ vāsya kathaṃ nirodha-viṣayīkriyate	asti, tarhi vrajaH eva-ayam asti-iti gamanam vA-asya kaTam niroDa--vizayIkriyate
   ?' iti |	?a iti |
   [17] atha sarve tasyā mukhaṃ paśyantaś ciraṃ vimṛśya tasthuḥ |	[17] aTa sarve tasyAH muKam paSyantaH ciram vimRSya tasTuH |
   [18] tad-evaṃ sati punar vivikta-mitābhyāṃ rāmājitābhyām akṣīṇam	[18] tat--evam sati punar vivikta-mitAByAm rAma-ajitAByAm akzINam
   aṣaḍa-kṣīṇam idaṃ nirṇiktaṃ viviktam,- tad idam āvābhyāṃ saralatayā param	azaxa--kzINam idam nirNiktam viviktam, tat idam AvAByAm sarala-tayA param
   anayor guru-caraṇayor niveditam | tat punar amūbhāṃ svāniṣṭaṃ vitarkya	anayoH guru-caraNayoH niveditam | tat punar amUBAm sva-anizwam vitarkya
   pratyādiṣṭaṃ gurvājñālaṃghananṃ tu na maṅgalāya kalpeta |	pratyAdizwam guru-AjQA-laMGananm tu na maFgalAya kalpeta |
   yad-ājñā-pālanāya parama-maryādaḥ sa khalu raghu-varyaḥ prājyaṃ rājyam api	yat--AjQA--pAlanAya parama--maryAdaH sa Kalu raGu-varyaH prAjyam rAjyam api
   parityajya nava-bhāryayā saha rākṣasa-caryābhīṣaṇam api vanaṃ bāḍham	parityajya nava--BAryayA saha rAkzasa--caryA-BIzaNam api vanam bAXam
   avagāḍhaṃ cakāra | tad-ājñā-laṃghanasya parāmṛśyate ca phalam-	avagAXam cakAra | tad--AjQA--laMGanasya parAmRSyate ca Palam-
   jarāsandhādayas tv asmat-sambandhena kṛtānusandhe vraje'py utpātaṃ	jarAsanDa-AdayaH tu asmat--sambanDena kRta-anusanDe vraje-api utpAtam
   pātayiṣyantīti prastutam astu tāvad aprastutam anyad anyad api, tasmāc	pAtayizyanti-iti prastutam astu tAvat aprastutam anyat anyat api, tasmAt-
   śrī-vrajeśa-caraṇa-samādhānam eva sāmprataṃ sāmpratam iti |	SrI--vraja-ISa--caraNa--samADAnam eva sAmpratam sAmpratam iti |
   [19] tad-evaṃ mantraṃ vidhāya śrī-vrajeśituranasāṃ samūha sannidhāya	[19] tat--evam mantram viDAya SrI--vraja-ISitu-ranasAm samUha sanniDAya
   tābhyāṃ tasya parisaraḥ samājagme | samāgamya ca praṇamya samyagāsanam	tAByAm tasya parisaraH samAjagme | samAgamya ca praNamya samyak-Asanam
   āsthitayos tayo rāma eva tasmin sadasi yad vṛttaṃ tat pravṛttaṃ cakre |	AsTitayoH tayoH rAmaH eva tasmin sadasi yat vRttam tat pravRttam cakre |
   [20] tatra svayaṃ kṛṣṇas tu pitṛ-pitṛvyādīn api sa-vinayaṃ paśyan kiñcid	[20] tatra svayam kRzNaH tu pitR-pitRvyAdIn api sa-vinayam paSyan kiQcid-
   vihasann iva tasya śeṣam āha sma,- hanta! kādācitkīm ākāśa-vāṇīṃ	vihasan iva tasya Sezam Aha sma, hanta! kAdAcid-kIm AkASa-vANIm
   pramāṇīkṛtya mayi nija-devakī-putratām api te sūcayanti, tad-antargataṃ	pramANIkRtya mayi nija--devakI--putra-tAm api te sUcayanti, tad--antargatam
   sva-mataṃ kāraṇaṃ tu nāvatārayanti iti |	sva-matam kAraNam tu na-avatArayanti iti |
   [21] athaitāvat kathitavati madhukaṇṭhe snigdhakaṇṭhaś cintayati sma,-	[21] aTa-etAvat kaTitavati maDu-kaNWe snigDa-kaNWaH cintayati sma,-
   vastutaḥ khalv ayam anugatācintya-śaktitayā śrī-devakyāṃ	vastutas Kalu ayam anugata-acintya--Sakti-tayA SrI--devakyAm
   catur-bhuja-rūpena śrĪ-yośodāyāṃ tu dvi-bhuja-rūpena sphurati sma æphalena	catur-Buja--rUpena SrĪ-yoSodAyAm tu dvi-Buja--rUpena sPurati sma æPalena
   phala-kāraṇam anumīyate' iti nyāyena | yadā tu	Pala-kAraNam anumIyate-a iti nyAyena | yadA tu
   kaṃsa-bhayāc-catur-bhuja-rūpācchādanāya devakīcchājāyata, tadā tu	kaMsa--Baya-ac-catur-Buja--rUpa-AcCAdanAya devakI-icCA-ajAyata, tadA tu
   śrī-yośodāyāṃ sphuritaṃ dvi-bhuja-rūpam eva catur-bhuja-rūpam antarbhūtaṃ	SrI-yoSodAyAm sPuritam dvi-Buja--rUpam eva catur-Buja--rUpam antarBUtam
   vidhāya tatrāvirbhūveti pūrva-campūm anu (3.102)	viDAya tatra-AvirBUva-iti pUrva-campUm anu (3.102)
   śrī-bhāgavatānugata-yuktibhir uktibhiḥ sthāpitam | tat tu na pūrvam	SrI--BAgavata-anugata--yuktiBiH uktiBiH sTApitam | tat tu na pUrvam
   ubhayatrāpi jñātam āsīt iti |	uBayatra-api jQAtam AsIt iti |
   [22] atha spaṣṭaṃ sa-smitam ācaṣṭa,- kathaṃ te svayam api kāraṇam	[22] aTa spazwam sa--smitam Acazwa, kaTam te svayam api kAraNam
   avatārayeyuḥ ? avatārite tu tasmin vasudevenāpahṛtāpatyasya go-paty	avatArayeyuH ? avatArite tu tasmin vasudevena-apahRta-apatyasya go-paty
   adipasya nyāyaḥ satyaḥ syād iti | bhavatu, vraja-patinā tatra kiṃ	adipasya nyAyaH satyaH syAt iti | Bavatu, vraja-patinA tatra kim
   pratipannam ?	pratipannam ?
   [23] madhukaṇṭha uvāca,- tac-chrutvā tu vraja-nṛpatir bahir avihataṃ	[23] maDukaNWaH uvAca, tac-SrutvA tu vraja--nRpatiH bahis avihatam
   vihasya tad anyathā adhyavasyati sma, æasyās tvām aṣṭamo garbho hantā yāṃ	vihasya tat anyaTA aDyavasyati sma, æasyAH tvAm azwamaH garBaH hantA yAm
   vahase'budha' [bhā 10.1.34] iti	vahase-abuDa-a [BA 10.1.34] iti
   kaṃsaṃ pratyākāśa-vāṇī-	kaMsam pratyAkASa-vANI-
   ækiṃ mayā hatayā manda jātaḥ khalu tavānta-kṛt |	ækim mayA hatayA manda jAtaH Kalu tava-anta-kRt |
   yatra kva vā pūrva-śatrur mā hiṃsīḥ kṛpanān bṛthā ||'[bhā10.4.12]	yatra kva vA pUrva-SatruH mA hiMsIH kRpanAn bRTA ||-a[BA10.4.12]
   iti devī-vāṇyā vyavicāritā | avyalīkatā-paryavasita-bhāṣiṇānakadundhubhinā	iti devI-vANyA vyavicAritA | avyalIka-tA-paryavasita-BAziNa-Anaka-dunDuBinA
   ca māṃ prati nirdvandvam ittham evoktam,	ca mAm prati nirdvandvam itTam eva-uktam,
   ædiṣṭyā bhrātaḥ pra-vayasa idānīm aprajasya te |	ædizwyA BrAtar pra-vayasaH idAnIm aprajasya te |
   prajāīśāyā nivṛttasya prajā yat samapadyata ||' [bhā 10.5.23] iti |	prajA-aISAyAH nivRttasya prajAH yat samapadyata ||-a [BA 10.5.23] iti |
   tasmān nūnaṃ æprāg ayaṃ vasudevasyakvacij jātas tavātmajaḥ' [bhā 10.8.14]	tasmAt nUnam æprAk ayam vasudevasya-kvacid jAtaH tava-AtmajaH-a [BA 10.8.14]
   iti māṃ prati vyañjita-tattva-vargasya gargasya khalv idaṃ prapañcanam	iti mAm prati vyaQjita--tattva--vargasya gargasya Kalu idam prapaQcanam
   evāntaḥ kāraṇam udañcati |	eva-antar kAraNam udaQcati |
   [24] bhavatu, pitroḥ punar idaṃ sukha-samvidam eva tanute, yan nija-putraṃ	[24] Bavatu, pitroH punar idam suKa--samvidam eva tanute, yat nija--putram
   prati dhanyāḥ putra-bhāvanām ācarantīti |	prati DanyAH putra--BAvanAm Acaranti-iti |
   [25] viśeṣataś cānakadundhubhinā mama taj-janyā ca bhavaj-jananyā na	[25] viSezataH ca-Anaka-dunDuBinA mama taj-janyA ca Bavaj-jananyAH na
   dvaitam astīti tais tad bhadram evocyate | kiṃ tu,	dvEtam asti-iti tEH tat Badram eva-ucyate | kim tu,
   yātra syād asurād bhītiḥ sā tatra viraha-jvarāt |	yA-atra syAt asurAt BItiH sA tatra viraha--jvarAt |
   bhāvad vayaṃ bhavaty evety ākulaṃ suta manmanaḥ || GC_2,6.2 ||	BAvat vayam Bavati eva-iti Akulam suta mad-manaH || GC_2,6.2 ||
   [26] bhavatu, tathāpy eṣām eva sāhāyyaṃ kāryam, yataḥ sarvajñānāṃ matam	[26] Bavatu, taTA-api ezAm eva sAhAyyam kAryam, yatas sarvajQAnAm matam
   avadhārya kāryam etad vicārya khalu mayā kaṃsa-badhāya tavāgamanaṃ na	avaDArya kAryam etat vicArya Kalu mayA kaMsa--baDAya tava-Agamanam na
   visraṃsitam | śrūyate hi - pūrvaṃ muni-hitāya daśarathenābhnava-tanayasya	visraMsitam | SrUyate hi  pUrvam muni--hitAya daSaraTena-aBna-va--tanayasya
   rākṣasa-kṣayāya prasthāpanam; yaḥ khalv anyadā tad vana-gamana-kṣaṇa eva	rAkzasa--kzayAya prasTApanam; yaH Kalu anyadA tat vana--gamana-kzaNaH eva
   kṣīṇa-prāṇatām avāpa iti kṣaṇaṃ rodanaṃ viṣṭabhya tam etaṃ bāhubhyām	kzINa--prANa-tAm avApaH iti kzaNam rodanam vizwaBya tam etam bAhuByAm
   avaṣṭabhy ca tad etan mukham īkṣāmāsa |	avazwaBi ca tat etat muKam IkzAmAsa |
   [27] tataḥ sa caiṣa tam enaṃ sacamānaḥ sa-gadgadaṃ jagāda,- tāta ! duṣṭā	[27] tatas sa ca-eza tam enam sacamAnaH sa-gadgadam jagAda, tAta ! duzwA
   naṣṭā eva bhaviṣyantīti na tatra sandihyatām | tathaiva hi daiva-phalaṃ	nazwAH eva Bavizyanti-iti na tatra sandihyatAm | taTA-eva hi dEva--Palam
   mama tāta-caraṇeṣu vargaśa eva gargaḥ prati-ñātavān asti | kadācin mayi	mama tAta--caraNezu vargaSas eva gargaH prati-QAtavAn asti | kadAcid mayi
   caikānte vanānte devarṣi-varya iti | tathā mama ca vāsas tāta-mahāśayānām	ca-ekAnte vanAnte devaRzi--varyaH iti | taTA mama ca vAsaH tAta--mahA-ASayAnAm
   upāsanamaya eva sampatsyate, tac ca gopānām upa-samājam eva, na tu	upAsana-mayaH eva sampatsyate, tat ca gopAnAm upa-samAjam eva, na tu
   yādavānām eva davīyaḥ | te khalv asmākaṃ jñātayaḥ, ete tu suhṛda iti	yAdavAnAm eva davIyaH | te Kalu asmAkam jQAtayaH, ete tu suhRdaH iti
   jñātibhiḥ suhṛdāṃ khalv etādṛśa eva bhedaḥ | suhṛtsu tad-dhitāya kadācid	jQAtiBiH suhRdAm Kalu etAdRSaH eva BedaH | suhRtsu tad--DitAya kadAcid-
   vāsaḥ sadā tu jñātiṣu tad-āloka-sukhāya bhavati iti |	vAsaH sadA tu jQAtizu tad--Aloka--suKAya Bavati iti |
   [28] evam uktavati rāmānuje rāma-nāmāpi svaṃ tat-sadṛśam eva parāmṛśann	[28] evam uktavati rAma-anuje rAma--nAma-api svam tat--sadRSam eva parAmRSan=-
   āha sma,- pitur yuvābhyāṃ snigdhābhyāṃ poṣitau jvālitau bhṛśam āvām iti	Aha sma, pituH yuvAByAm snigDAByAm pozitO jvAlitO BRSam AvAm iti
   kiṃ vaktavyam; yataḥ pitror ātmano'py abhyadhikā prītir ātmajeṣu bhavati	kim vaktavyam; yatas pitroH AtmanaH-api aByaDikA prItiH Atmajezu Bavati
   iti |	iti |
   [29] atha kṛṣṇaś ca tad eva sthāpayan prāha sma,- āstāṃ tāvan-mama	[29] aTa kRzNaH ca tat eva sTApayan prAha sma, AstAm tAvan-mama
   tanūjasya vārtā, asya ca śrī-man-mad-agrajasya bhavān eva dharmataḥ pitā;	tanUjasya vArtA, asya ca SrI-man-mad-agrajasya BavAn eva DarmataH pitA;
   yataḥ-	yatas--
   sa pitā sā ca jananī yau puṣñītāṃ sva-putravat |	sa pitA sA ca jananI yO puzQItAm sva-putra-vat |
   śiśūn bandhubhir utsṛṣṭān akalpaiḥ poṣa-rakṣaṇe || [bhā 10.45.22] iti |	SiSUn banDuBiH utsRzwAn akalpEH poza--rakzaNe || [BA 10.45.22] iti |
   [30] tasmāc-chrī-mad-āryasya cāsya bhavac-caraṇa-paricaryā paraṃ varyā;	[30] tasmAc-SrI-mad--Aryasya ca-asya Bavac--caraNa--paricaryA param varyA;
   kiṃ tu suhṛdām eṣāṃ sukham abhimukhaṃ vidhāya śrī-caraṇam āgamisyāmaḥ |	kim tu suhRdAm ezAm suKam aBimuKam viDAya SrI--caraNam AgamisyAmaH |
   [31] vraja-rāja uvāca,- vatsa ! tāvad vayam apy atra vatsyāmaḥ |	[31] vraja-rAjaH uvAca, vatsa ! tAvat vayam api atra vatsyAmaH |
   [32] śrī-kṛṣṇa uvāca,- tāta ! tathā vidheyaṃ yathā bhavad-vyatirekād	[32] SrI--kRzNaH uvAca, tAta ! taTA viDeyam yaTA Bavat--vyatirekAt-
   ekākitayā mātā mā tāpaṃ yāsīt |	ekAkitayA mAtA mA tApam yAsIt |
   [33] vraja-rāja uvāca,- tām api bhavataḥ samīpam evāpayiṣyāmaḥ |	[33] vraja-rAjaH uvAca, tAm api BavataH samIpam eva-apayizyAmaH |
   [34] śrī-kṛṣṇa uvāca,- tataḥ sarvam api gokulam utsannatām āpannaṃ syāt |	[34] SrI--kRzNaH uvAca, tatas sarvam api gokulam utsanna-tAm Apannam syAt |
   [35] vraja-rāja uvāca,- tarhi sarvam api vrajaṃ nikaṭaṃ ghaṭayiṣyāmaḥ |	[35] vraja-rAjaH uvAca, tarhi sarvam api vrajam nikawam GawayizyAmaH |
   [36] śrī-kṛṣṇa uvāca,- sampraty asmākaṃ bahulāḥ pratyahaṃ	[36] SrI--kRzNaH uvAca, samprati asmAkam bahulAH pratyaham
   saṃkhyādhikaya-pratyataḥ suṣṭhu bahulā jātāḥ | tāsām upa-nagara-vanaṃ kim	saMKyA-aDika-ya--pratyatas suzWu bahulAH jAtAH | tAsAm upa-nagara-vanam kim
   upa-jīvanaṃ syāt ? gāvaś cāsmākaṃ kula-devya iti tā eva sevyatām arhanti |	upa-jIvanam syAt ? gAvaH ca-asmAkam kula-devyaH iti tAH eva sevyatAm arhanti |
   yadi vā mad-arthaṃ sarvaṃ bhavatām, māṃ vinā tu byartham iti	yadi vA mad--arTam sarvam BavatAm, mAm vinA tu byarTam iti
   samarthanīyam, tarhi ca mat-prāṇā eva tā iti tā eva prāṇanīyāḥ |	samarTanIyam, tarhi ca mat--prANAH eva tAH iti tAH eva prANanIyAH |
   [37] kiṃ ca, yadavo'pi nāhitaṃ vyāharanti; sphuṭam	[37] kim ca, yat-avaH-api na-ahitam vyAharanti; sPuwam
   upalabdha-kaṃsa-saṃbandha-jarāsandha-nirbandhād-akṣauhiṇī-lakṣita-dur-jana-lakṣāṇi	upalabDa---kaMsa--saMbanDa--jarA-sanDa--nirbanDAt--akzOhiNI--lakzita--dur-jana--lakzANi
   mathurām avarotsyanti; tarhi garhitam eva bhavet | tatrāstām	maTurAm avarotsyanti; tarhi garhitam eva Bavet | tatra-AstAm
   asmat-sāmīpyam asmad-asāmīpyataś ca bhavad-avasthānaṃ yady	asmat--sAmIpyam asmad--asAm-IpyataH ca Bavat--avasTAnam yadi-
   asmat-saṃbandhaṃ vinā labdha-sandhaṃ bhavet tarhy eva kṛcchraṃ narcchet |	asmat--saMbanDam vinA labDa-sanDam Bavet tarhi eva kRcCram na-RcCet |
   gūḍha-puruṣa-dvāreṇa jñāte hy asmat-saṃbandhe jarāsandhādayas ta ete	gUXa--puruza--dvAreNa jQAte hi asmat--saMbanDe jarAsanDa-AdayaH te ete
   kaṃsa-van na bhayānubandhā iti chala-balam ekam ekaṃ na prasthāpayiṣyanti	kaMsa-vat na Baya-anubanDAH iti Cala-balam ekam ekam na prasTApayizyanti
   | kiṃ tv akṣauhiṇībhir dravantaḥ sarvaṃ vrajam apy upadrāvayiṣyanti |	| kim tu akzOhiNIBiH dravantaH sarvam vrajam api upadrAvayizyanti |
   tasmād asmābhir yuṣmābhiś ca gopayitavya eva gandhaś ca	tasmAt asmABiH yuzmABiH ca gopayitavyaH eva ganDaH ca
   vyati-saṃbandhasya; ete ca mayā yādavā durgāntare davayitavyāḥ; bhavantas	vyati-saMbanDasya; ete ca mayA yAdavAH durga-antare davayitavyAH; Bavanta-s
   tv asaṃkhyā na tathā kartuṃ śakyāḥ | saṃkhyām aticarantīnāṃ vanecarantīnāṃ	tu asaMKyAH na taTA kartum SakyAH | saMKyAm ati-carantInAm vanecarantInAm
   gavām āvaraṇaṃ tu sutarām eva duṣkaram; tasmāt teṣāṃ	gavAm AvaraNam tu sutarAm eva duzkaram; tasmAt tezAm
   durga-vad-asmad-audāsīnyam eva bhavatāṃ rakṣāyāṃ prāvīṇyam arhati |	durga-vat--asmad--OdAsInyam eva BavatAm rakzAyAm prAvINyam arhati |
   [38] kiṃ tu tāvad eva tad vidheyam, yāvat sarva-vipakṣa-pakṣāpakṣayaṃ	[38] kim tu tAvat eva tat viDeyam, yAvat sarva-vipakza--pakza-apakzayam
   vidhāya svayam eva śrī-mad-vrajam āvrajāmaḥ | āvrajite ca tasmin na punar	viDAya svayam eva SrI-mad--vrajam Avra-jAmaH | Avrajite ca tasmin na punar-
   anyatra vrajanam api syāt, yato	anyatra vrajanam api syAt, yatas-
   nirupadhi-sneha-vyagra-bhavad-agrima-sva-jana-varga-darśana-sukha-mātra	nirupaDi--sneha--vyagra--Bava-t--agrima--su-a--jana--varga-darSana--suKa--mAtra
   phala-pātratayā nirupādhir asau puruṣārthaḥ kathaṃ bādhitaḥ syāt ?	Pala--pAtra-tayA nirupADiH asO puruza-arTaH kaTam bADitaH syAt ?
   tad-evaṃ vyasya yan nivedutaṃ tad tad evedaṃ samasya nivedayāmi,	tat--evam vyasya yat nivedutam tat tat eva-idam samasya nivedayAmi,
   yāta yūyaṃ vrajaṃ tāta vayaṃ ca sneha-duḥkhitān |	yAta yUyam vrajam tAta vayam ca sneha--duHKitAn |
   jñātīn vo draṣṭum eṣyāmo vidhāya suhṛdāṃ sukham || [bhā 10.45.23] iti |	jQAtIn vaH drazwum ezyAmaH viDAya suhRdAm suKam || [BA 10.45.23] iti |
   [39] tad-etat-paryantaṃ madhukaṇṭhaḥ procya bhrātaram avalocya prāha sma,-	[39] tad--etat--paryantam maDukaNWaH procya BrAtaram avalocya prAha sma,-
   atra ætāta' iti nijāntaḥ-sthāpita-putratā-bhāvanāyā yogyam eva	atra ætAta-a iti nija-antaH--sTApita-putra-tA--BAvanAyAH yogyam eva
   sambodhanam; æjñātīn' iti, tatrāpi æsneha-duḥkhitān' iti snehasya	samboDanam; æjQAtIn-a iti, tatra-api æsneha--duHKitAn-a iti snehasya
   niravadhikatvāt prati-kṣaṇaṃ didṛkṣuṣu tan-mukhyeṣu teṣv evāvasthānaṃ	niravaDika-tvAt prati-kzaNam didRkzuzu tan--muKyezu tezu eva-avasTAnam
   prati-kṣaṇam eva sva-vīkṣaṇa-dānaṃ ca vivakṣitam | ævayam' iti æasmado	prati-kzaNam eva sva-vIkzaNa-dAnam ca vivakzitam | ævayam-a iti æasmadaH-
   dvayoś ca' iti pāṇinīya-smaraṇād astu tāvan mama vārtā, kiṃ tv āvāṃ dvāv	dvayoH ca-a iti pANinIya--smaraNAt astu tAvat mama vArtA, kim tu AvAm dvO=-
   apy eṣyāva iti vyañjitam | ædraṣṭum' iti teṣām ivātmano'pi	api ezyAvaH iti vyaQjitam | ædrazwum-a iti tezAm iva-AtmanaH-api
   tad-darśana-mātra-puruṣārthatā samarthitā | æathāpi bhūman mahimā guṇasya	tad--darSana--mAtra--puruza-arTa-tA samarTitA | æaTa-api BUmat mahimA guNasya
   te, viboddhum arhati' [bhā 10.14.6] ity atra bodha-viṣayī-bhavitum	te, vibodDum arhati-a [BA 10.14.6] iti atra boDa--vizayI--Bavitum
   iti-vad-darśana-viṣayī-bhavitum ity arthāntare'pi tad-vad eva	iti-vat--darSana--vizayI--Bavitum iti arTa-antare-api tad--vat eva
   siddhāntitam; æsuhṛdām' iti yadūnām ajñātitvam upakāryatva-mātraṃ ca	sidDAntitam; æsuhRdAma iti yadUnAm ajQAti-tvam upakArya-tva--mAtram ca
   dhvani-pātraṃ kṛtam | tatra ca æsukhaṃ vidhāya' iti ktvā-prayogeṇa	Dvani-pAtram kRtam | tatra ca æsuKam viDAyaa iti ktvA--prayogeNa
   sāvadhika-nirdeśāt tad-bhayādi-nāśanānataraṃ punas tad anapekṣatvam api	sO=-aDika-nirdeSAt tad--Baya-Adi-nASana-Anataram punar tat anapekza-tvam api
   lakṣitam iti |	lakzitam iti |
   [40] tatra snigdhakaṇṭhaḥ sotkaṇṭhaṃ papraccha,- atha tatra kiṃ vyavasitaṃ	[40] tatra snigDa-kaNWaH sa-utkaNWam papracCa, aTa tatra kim vyavasitam
   śrī-vrajeśa-caraṇānām ?	SrI--vraja-ISa--caraNAnAm ?
   [41] madhukaṇṭhaḥ prāha sma,- vraja-rājaś ca tadīya-vāco-yukti-racanam	[41] maDukaNWaH prAha sma, vraja-rAjaH ca tadIya-vAco-yukti--racanam
   anabhirucitam api bāḍham ucitam iti matvā manasi sva-lalāṭaṃ hatvā	anaBirucitam api bAXam ucitam iti matvA manasi sva-lalAwam hatvA
   vāṣpa-spṛṣṭam aspaṣṭam ācaṣṭa,- bhavan-mātā tu vāmā katham iyad-budhyatām	vA-azpa--spRzwam aspazwam Acazwa, Bavan-mAtA tu vAmA kaTam iyat--buDyatAm
   [42] śrī-kṛṣṇa uvāca,- tāṃ prati ca yatheṣṭa-praṇāma-pūrvakaṃ	[42] SrI--kRzNaH uvAca, tAm prati ca yaTezwa--praNAma--pUrvakam
   nijeṣṭa-dvārā mayedaṃ sandeṣṭavyam iti procya sva-hasta-lipibhis tat	nija-izwa-dvArAH mayA-idam sandezwavyam iti procya sva-hasta-lipiBiH tat-
   patraṃ virocya śrīdāma-hasta-vinyastaṃ kṛtavān |	patram virocya SrI-dAma--hasta--vinyastam kRtavAn |
   [43] śrīdāmā ca śrī-vraja-rāja-śuśrūṣāyāṃ kṛtānusandhas tan-mukhabandham	[43] SrIdAmA ca SrI--vraja-rAja--SuSrUzAyAm kRta-anusanDaH tan--muKa-banDam
   atīva tad-dīnan-manyatānubandham anusandhāya taṃ vihāya nivedyam eva	atIva tad--dInan-manyatA-anubanDam anusanDAya tam vihAya nivedyam eva
   sa-gadgadaṃ gadati sma,- yathā samprati vayaṃ duṣṭa-janāt kaṣṭam āśaṃkya	sa-gadgadam gadati sma, yaTA samprati vayam duzwa-janAt kazwam ASaMkya
   spaṣṭam eva nāyāsyāmaḥ; kiṃ tu śrīmat-pitṛ-caraṇa-paricaraṇa-prabhāvān	spazwam eva na-AyAsyAmaH; kim tu SrImat--pitR-caraNa--paricaraNa--praBAvAn
   mamāṣaḍa-kṣīṇam akṣīṇam āgamanaṃ pratyaham api vidyata eva |	mama-azaxa--kzINam akzINam Agamanam pratyaham api vidyate eva |
   tathā hi-	taTA hi-
   ādye'hni kṣīra-bhaktaṃ ghana-dadhi-valitā roṭikā tasya paścāt-	Adye-ahni kzIra-Baktam Gana-daDi-valitA rowikA tasya paScAt--
   tat-paścād-dugdha-pūpaṃ tad-anu bahuvidhānnādyam anyeṣu cānyat |	tat-paScAt--dugDa--pUpam tat--anu bahuviDa-annAdyam anyezu ca-anyat |
   mātar mahyaṃ nikāyye mahati rasayate paryaveṣi tvayā yan	mAtar mahyam nikAyye mahati rasayate paryavezi tvayA yat-
   na svapnas tan na vā tat sphuraṇa-mayam iti smaryatāṃ kiṃ tu satyam ||	na svapnaH tat na vA tat sPuraNa--mayam iti smaryatAm kim tu satyam ||
   GC_2,6.3 ||	GC_2,6.3 ||
   kiṃ ca,	kim ca,
   yavann āśnāsi mātas tvam iti niśamaye hanta nāśnāni tāvad	yavan ASnAsi mAtar tvam iti niSamaye hanta na-aSnAni tAvat-
   yady aśnāmīva tarhy apy anubhavad asu me ye'savaḥ śoṣamīyuḥ |	yadi aSnAmI-iva tarhi api anuBavat asu me ye-asavaH Sozam-IyuH |
   goṣṭhaṃ gacchāni paśyāny api nija-jananīṃ tad-vidhām evam eva	gozWam gacCAni paSyAni api nija--jananIm tat--viDAm evam eva
   hy udyat tejaḥ-prakāśād ripu-gaṇam acirād ut-sahiṣye vijetum || iti ||	hi udyat tejaH-prakASAt ripu--gaNam acirAt ut--sahizye vijetum || iti ||
   GC_2,6.4 ||	GC_2,6.4 ||
   [44] atha tad-etan niśamya samyag- asrāvilaṃ sandeśa-haraś ca vyājahāra,-	[44] aTa tat--etat niSamya samyag asra-Avilam sandeSa--haraH ca vyAjahAra,-
   satyaṃ śrī-vrajeśvarī-caraṇāś ca svapna-vad idaṃ	satyam SrI--vrajeSvarI--caraNAH ca svapna--vat idam
   sāmprata-bhavad-bhojanādikaṃ sa-rodanaṃ vadanti sma | bhavad-duḥkham	sAmprata-Bavat--Bojana-Adikam sa-rodanam vadanti sma | Bavat--duHKam
   āśaṃkya svābhojanam api gopayanti sma iti |	ASaMkya svABojanam api gopayanti smaH iti |
   [45] atha tad-etad avadhārya sāścaryatayā sthiteṣu teṣu	[45] aTa tat--etat avaDArya sa-AScarya-tayA sTitezu tezu
   vraja-mahīkṣīd-ārdra-vīkṣitam ācacakṣe,- bhavataḥ prema-vaśyānāṃ	vraja--mahIkzId-a-Ardra--vIkzitam Acacakze, BavataH prema--vaSyAnAm
   vayasyānām eṣāṃ vartane kā vārtā ?	vayasyAnAm ezAm vartane kA vArtA ?
   [46] śrī-kṛṣṇa uvāca,- śrīman-mātṛvad eva te cāmī mamepsita-sakhi-janā	[46] SrI--kRzNaH uvAca, SrIman-mAtR-vat eva te ca-amI mama-Ipsita-saKi-janA
   vīkṣyayā mām upalapsyante; kiṃ tu mātur-vatsalatā-svabhāvatayā kadācid	vIkzyayA mAm upalapsyante; kim tu mAtuH--vatsala-tA--svaBAva-tayA kadAcid-
   anyathā-prathā bhāsiṣyate, na punar amīṣāṃ praṇaya-bhājām iti |	anyaTA-praTA BAsizyate, na punar amIzAm praNaya--BAjAm iti |
   [47] vrajeśvara uvāca,- prathamatas tāvad eta iva gāvaḥ katham etāvatīṃ	[47] vrajeSvaraH uvAca, praTamatas tAvat ete iva gAvaH kaTam etAvatIm
   prakriyāṃ śrāvaṇīṃ kurvantu ?	prakriyAm SrAvaNIm kurvantu ?
   [48] śrī-kṛṣṇa uvāca,- yady api tāsv api mama tathā-sphūrtir-jūrtim	[48] SrI--kRzNaH uvAca, yadi api tAsu api mama taTA-sPUrtir-jUrtim
   apanayet tathāpi prakārāntaram api bahir-vṛtti-samādhānāya vidhāsyāmi |	apanayet taTA-api prakAra-antaram api bahis--vRtti--samADAnAya viDAsyAmi |
   yathā- tāsāṃ gandhānu-sandhānam eva pradhānaṃ rava-gaṇa-śravaṇaṃ ca;	yaTA tAsAm ganDa-anu-sanDAnam eva praDAnam rava--gaNa--SravaNam ca;
   rūpa-nirūpanaṃ tu tat-pradhānakam eva | tasmāt stoka-kṛṣṇo'yaṃ	rUpa-nirUpanam tu tat--praDAnakam eva | tasmAt stoka--kRzNaH-ayam
   tad-abhyasta-mada-stoka-saurabhya-parirabhyamāṇa-vastra-saṃvastraṇayā	tad--aByasta-mada--stoka--sOraBya--pariraByamANa-vastra--saMvastraNayA
   kṛta-man-muralī-khuralīkatayā ca tathā subalaś cāyaṃ	kRta-man-muralI--Kura-lIka-tayA ca taTA subalaH ca-ayam
   bala-vasanāvalambatayā tadīya-śṛṃga-saṃgitayā ca tāsāṃ madyham adhyāsitaṃ	bala-vasana-avalamba-tayA tadIya--SRMga--saMgitayA ca tAsAm madyham aDyAsitam
   kurutām | tataś ca mamākhila-guṇa-nidhaya ete sarve'py anayoḥ	kurutAm | tatas ca mama-aKila--guNa--niDayaH ete sarve-api anayoH
   prati-nidhayaḥ syur yatra vanyāś ca te dhanyāḥ sarvābhi-vādyā mṛga-nagādyā	prati-niDayaH syuH yatra vanyAH ca te DanyAH sarva-aBi-vAdyA mRga-naga-AdyA
   mat-sphūrti-pūrtim āgaccheyur iti sarvam eva samañjasaṃ bhavitā iti |	mat--sPUrti--pUrtim AgacCeyuH iti sarvam eva samaQjasam BavitA iti |
   [49] atha nija-paricārakān śūdrābhīra-kumārakān hata-vicārakān niśāmya	[49] aTa nija--paricArakAn SUdra-ABIra--kumArakAn hata--vicArakAn niSAmya
   vaivaśyād vaiśyābhīra-rāji śāmyad-vacana-śaktibhāji svayam eva so'yam	vEvaSyAt vESya-ABIra--rAji SAmyad-vacana--Sakti-BAji svayam eva saH-ayam
   asra-toya-dharaḥ prāha sma, ( mama sakhīyamānānām eṣām akhilānāṃ teṣām iva	asra-toya--DaraH prAha sma, ( mama saKIyamAnAnAm ezAm aKilAnAm tezAm iva
   yadyapi gatis tathāpi tātānugatis tu viśeṣataḥ stutim āsīdati iti |	yadi-api gatiH taTA-api tAta-anugatiH tu viSezataH stutim AsIt-ati iti |
   [50] atha madhumaṅgalam api tad idaṃ sneha-saṅgatam āha,( hanta! Bhavantaś	[50] aTa maDu-maFgalam api tat idam sneha--saFgatam Aha,( hanta! BhavantaS
   ca tatra yāntu | yad-bhagavatī-sevāṃ man-maṅgalāya mat-pratinidhitayā	ca tatra yAntu | yat--BagavatI--sevAm man-maFgalAya mat--pratiniDi-tayA
   kurvāṇāḥ punas tad-apūrva-jananāt pūrvavat tad-akharva-parvaṇe	kurvANAH punar tad--a-pUrva--jananAt pUrvavat tad--a-Karva--parvaNe
   sampatsyante iti |	sampatsyante iti |
   [51] tad-evaṃ visrambhya tat-tat-aṅga-saurabhya-parirabhyamāṇa-vasanādinā	[51] tat--evam visramBya tat-tat-aFga--sOraBya--pariraByamANa--vasana-AdinA
   tau stoka-kṛṣṇa-subalau viśeṣatas tat-tad-guṇa-vāsitau vidhāyānyān api	tO stoka--kRzNa--su-balO viSezataH tat-tat--guNa-vAsitO viDAya-anyAn api
   yathā-nyāyaṃ nijālaṃkaraṇādinālaṃkṛtya sevādikāriṇaṃ ca yathāvad ādṛtya	yaTA-nyAyam nija-alaMkaraNa-AdinA-alaMkRtya sevA-Adi-kAriNam ca yaTAvat AdRtya
   kṛtya-viśeṣān śrī-mat-pitṛ-caraṇeṣu gocaratāṃ nināya; nītvā ca tad-anujñāṃ	kRtya--viSezAn SrI--mat--pitR-caraNezu gocaratAm ninAya; nItvA ca tad--anujQAm
   gṛhītvā svayaṃ tatraiva sthitvā mantra-sadanād-bahiḥ sthitān	gRhItvA svayam tatra-eva sTitvA mantra--sadanAd--bahis sTitAn
   māthura-vipra-janān antar-nitvā tad-dvārā sarvānn eva yadūn vjñāpayāmāsa,(	mATura--vipra-janAn antar-nitvA tad--dvArA sarvAn eva yadUn vjQApayAmAsa,(
   ta ete vrajāya vrajiṣyanti iti |	te ete vrajAya vrajizyanti iti |
   [52] te ca śrī-vasudeva-naradeva-pramukhās tatraiva sukhād āgatāḥ, āgamya	[52] te ca SrI--vasudeva--naradeva--pramuKAH tatra-eva suKAt AgatAH, Agamya
   ca ramya-paricchadādinā tān abhyarcya cānuvrajya ca	ca ramya--paricCada-AdinA tAn aByarcya ca-anuvrajya ca
   carcyamāna-tad-bhadratayā puramayāmāsuḥ |	carcyamAna--tad--Badra-tayA puramayAmAsuH |
   [53] sa tu yaśasvī svayam asvīkṛta-rājyatayā kim api tatratyaṃ tān	[53] sa tu yaSasvI svayam asvIkRta--rAjya-tayA kim api tatratyam tAn
   praty-anapavarjya	praty-anapavarjya
   kiṃ tu prāg-vali-valita-bali-kaṃsa-hṛta-dhṛta-kupya-bhājanāni yāni tāny	kim tu prAk--vali-valita-bali--kaMsa--hRta--DRta--kupya--BAjanAni yAni tAni-
   eva visarjya keśavaḥ kevalatāyāṃ mithaḥ kṣubhitatā-bhītas tair eva saha	eva visarjya keSavaH kevala-tAyAm miTas kzuBita-tA-BItaH tEH eva saha
   śrī-vrajam ahanīyān anujñāpya manasi kayāpy avasthayā vyāpyamānaḥ puram	SrI--vrajam ahanIyAn anujQApya manasi kayA-api avasTayA vyApyamAnaH puram
   ājagāma, rāmas tu tān dūram anu-vavrāja |	AjagAma, rAmaH tu tAn dUram anu-vavrAja |
   {54} vrajeśvaras tu pralīna-manastāyām api jīvan-mukta-vad eva	{54} vrajeSvaraH tu pralIna-manaH-tAyAm api jIvan-mukta-vat eva
   saṃskāra-vaśād idaṃ jagāda,( vatsa! nijānuja-vatsala ! sa kevalatayā	saMskAra--vaSAt idam jagAda,( vatsa! nija-anuja--vatsala ! sa kevala-tayA
   manobalaṃ hāsyati; tasmād anujaṃ tam evānuyāhi iti |	manaH-balam hAsyati; tasmAt anujam tam eva-anuyAhi iti |
   [55] atha sva-sambandhād adhika-duḥkhānubandhād āśaṃkamānaḥ saṃkarṣaṇaḥ	[55] aTa sva--sambanDAt aDika--duHKa-anubanDAt ASaMkamAnaH saMkarzaNaH
   sa-dhairyaṃ sarvān anujñāpya śīghra-gatyā sva-bhrātaraṃ prāpya kvacid	sa-DEryam sarvAn anujQApya SIGra--gatyA sva--BrAtaram prApya kvacid-
   ekāntam anuyāpya nija-nija-bāhubhyāṃ parasparaṃ grīvāṃ paridhāpya tena	ekAntam anuyApya nija--nija--bAhuByAm parasparam grIvAm pariDApya tena
   saha ruroda | tad alam ati-vistareṇa |	saha ruroda | tat alam ati--vistareNa |
   yataḥ-	yatas--
   kaṃsasya dhvaṃsanānte vraja-vasati-gane gacchati svīya-gehaṃ	kaMsasya DvaMsana-ante vraja-vasati--gane gacCati svIya--geham
   taṃ kṛṣṇaṃ taṃ ca rāmaṃ tam api paśupati-ksmā-patiṃ tāṃś ca gopān |	tam kRzNam tam ca rAmam tam api paSupati--ksmA--patim tAn ca gopAn |
   śrīdāmādyāṃś ca tāṃs tān api ca tad-anugān navya-viccheda-bhīter	SrI-dAma-AdyAn ca tAn tAn api ca tad--anugAt navya--vicCeda--BIteH-
   antaḥ smṛtvā mad-antar-virasa-vaśatayā sarvam arvāg jahāti || GC_2,6.5 ||	antar smRtvA mad--antar-virasa--vaSa-tayA sarvam arvAk jahAti || GC_2,6.5 ||
   [56} tad-evam uṭṭṃkayan-madhukaṇṭhaḥ śrī-vrajādhipādīnām ādhim avadhāya	[56} tat--evam uwwMkayan--maDukaNWaH SrI-vraja-aDipa-AdInAm ADim avaDAya
   punar abhidadhe,(	punar aBidaDe,(
   yaḥ svāṃ kṛṣṇaḥ purā tṛṣṇāṃ vardhayāmāsa dhṛṣṇajam |	yaH svAm kRzNaH purA tRzNAm varDayAmAsa DRzNajam |
   sa sākṣād bhavatām aṃke svaṃ keliṃ vahati prabho || GC_2,6.6 ||	sa sAkzAt BavatAm aMke svam kelim vahati praBo || GC_2,6.6 ||
   [57] atha śrī-kṛṣṇaś ca tac-caraṇāravindaṃ śirasā vindan sa-nirvedaṃ	[57] aTa SrI-kRzNaH ca tac-caraNa-aravindam SirasA vindan sa-nirvedam
   niveditavān,(	niveditavAn-,(
   ahaha vahalamantuṃ jantur eṣa pralāpī	ahaha vahala-mantum jantuH eza pralApI
   racitamacita-tātaḥ kṣantum arhas tvam eva |	racitam-acita--tAtaH kzantum arhaH tvam eva |
   katham api nijam aṅgaṃ vyādhinā duḥkhadaṃ syat	kaTam api nijam aFgam vyADinA duHKa-dam syat-
   tad api na hi tad-aṅgī tyaktum icchet kadāpi || GC_2,6.7 ||	tat api na hi tad--aFgI tyaktum icCet kadApi || GC_2,6.7 ||
   tataś ca,	tatas ca,
   āliṅgyata vrajeśitrā pitrā sa-pulakaṃ sutaḥ |	AliFgyata vrajeSitrA pitrA sa-pulakam sutaH |
   sarvaiś cānanda-garveṇa roma-parveha sandadhe || GC_2,6.8 ||	sarvEH ca-Ananda--garveNa roma--parva-iha sandaDe || GC_2,6.8 ||
   [58] tad-evaṃ prātaḥ-kathāṃ madhukaṇṭhaḥ samāpya śrī-mādhava-pada-sīmni	[58] tat--evam prAtaH--kaTAm maDukaNWaH samApya SrI-mADava--pada--sImni
   rādhikā-sadasi kathayāmāsa,(	rADikA--sadasi kaTayAmAsa,(
   [59] ye khalu tasya vrajāvrajanāya vyañjitā vighnās te sarve	[59] ye Kalu tasya vraja-avrajanAya vyaQjitAH viGnAH te sarve
   prāg-ukta-lajjā-nighnā eva mantavyāḥ | tad-eva purastād vyañjayan	prAk--ukta--lajjA--niGnAH eva mantavyAH | tat--eva purastAt vyaQjayan
   mathurāyāś calantaṃ subalaṃ balānujaḥ sva-vallabhārocaka-vācika-valitaṃ	maTurAyAH calantam subalam bala-anujaH sva--vallaBa-arocaka--vAcika-valitam
   cakāra | yathā(	cakAra | yaTA(
   satyaṃ santyajya yuṣmān niyata-mad-anuga-prāṇanā niṣpramāṇā	satyam santyajya yuzmAn niyata-mad--anuga--prANanA nizpramANA
   dharmyaṃ me nāsti kiṃcit tad api sa-vayasaḥ śrūyatāṃ man-nivedyam |	Darmyam me na-asti kiMcid tat api sa-vayasaH SrUyatAm man-nivedyam |
   yuṣmākaṃ yātisetur mayi ratir atulā sā tu māṃ hrepayantī	yuzmAkam yAti-setuH mayi ratiH atulA sA tu mAm hrepayantI
   tat-tulyāsakti-riktaṃ hnuta-tanum akaron nāsmi dūraḥ kadāpi || GC_2,6.9 ||	tat--tulya-Asakti--riktam hnuta--tanum akarot na-asmi dUraH kadApi || GC_2,6.9 ||
   puryām asyāṃ yad asmi prakaṭam api hi taṃ hanta kuryāṃ kathaṃ tat	puryAm asyAm yat asmi prakawam api hi tam hanta kuryAm kaTam tat-
   kiṃ tu cchāyā-sadṛkṣaḥ sphuṭam iha viharet tatra tu svena nityam |	kim tu cCAyA-a-sadRkzaH sPuwam iha viharet tatra tu svena nityam |
   āveśo yatra yasya sphurati sa niyataṃ tatra bhāti svayaṃ yat	AveSaH yatra yasya sPurati sa niyatam tatra BAti svayam yat-
   sphūrtiṃ svāṃ so'yam asmīty anubhajati yathā tena nānyena tad-vat ||	sPUrtim svAm saH-ayam asmi-iti anuBajati yaTA tena na-anyena tat--vat ||
   GC_2,6.10 ||	GC_2,6.10 ||
   somābhe darśa-rātrāv api nija-rucibhiḥ pūrṇimā-bhrāntitas tvaṃ	soma-ABe darSa--rAtrO api nija--ruciBiH pUrNimA--Bra-antitaH tvam
   mad-viśleṣa-jvarārti-prathi-navama-daśā durvaśāṅgī yad-asīḥ |	mad--viSleza--jvara-Arti-praTi-nava-ma-daSA durvaSa-aFgI yat--asIH |
   tarhi tvām aṅga-kānti-sphurad asita-maṇi-śrī-caya-vyāpta-sarvaḥ	tarhi tvAm aFga-kAnti--sPurat asita-maNi--SrI--caya--vyApta--sarvaH
   so'haṃ śiśleṣa tat-tad-vinimita-daśayā yatra citraṃ jagastha || GC_2,6.11	saH-aham SiSleza tat--tad--vinimita-daSayA yatra citram jagasTa || GC_2,6.11
   somābhe mānam aicchaḥ pratipadi lalite mām ayāsr vanānte	soma-ABe mAnam EcCaH pratipadi lalite mAm ayAsH vanAnte
   pālyāsīr vāsa-sajjā paricarasi purā rādhayā mām viśākhe |	pAlyAsIH vAsa--sajjA paricarasi purA rADayA mAm viSAKe |
   etad diṃ-mātram uktaṃ bhavad-avagataye jñeyam anyat kathaṃ vā	etat diM--mAtram uktam Bavat--avagataye jQeyam anyat kaTam vA
   svapnaṃ tat tat viditvā glapayatha nijakaṃ mānasaṃ mām apīha ? ||	svapnam tat tat viditvA glapayaTa nijakam mAnasam mAm api-iha ? ||
   GC_2,6.12 ||	GC_2,6.12 ||
   padme bhadre sa-śaivye tritayam api bhavad-rūpam udbhrānta-cittaṃ	padme Badre sa-SEvye tritayam api Bavat--rUpam udBrAnta--cittam
   mad-viśleṣāt tamālaṃ pari viluṭhitavad yatra tatrāham āsam |	mad--viSlezAt tamAlam pari viluWita-vat yatra tatra-aham Asam |
   āliṅgan yuṣmad-aṅgāny udanamayam aho yāvad abhyasya tāvat	AliFgan yuzmad--aFgAni udanam-ayam aho yAvat aByasya tAvat-
   Kruddhā bṛddhāḥ kutaścid vata yad-upagatās tan na me yāti duḥkham ||	KrudDAH bRdDAH kutaScid vata yat--upagatAH tat na me yAti duHKam ||
   GC_2,6.13 ||	GC_2,6.13 ||
   ānyedyuḥ śrīla-rādhe mama pura-gamana-sphūrti-sañjāta-mūrtiṃ	Anyedyus SrIla-rADe mama pura-gamana--sPUrti--saQjAta-mUrtim
   tvām āliṅgyānucu mban giri-vanam anayaṃ tat kathaṃ vyasmaras tvaṃ ?	tvAm AliFgya-anucu mban giri-vanam anayam tat kaTam vyasmaraH tvam ?
   tatrāgamyātha sarvāḥ kala-kala-virutaṃ yarhi cakrus tadānīṃ	tatra-agamya-aTa sarvAH kala-kala--virutam yarhi cakruH tadAnIm
   tatrāvāṃ hā yathāsvaṃ pṛthakad apagatau na smarasy eva tac ca || GC_2,6.14	tatra-AvAm hA yaTAsvam pRTakat apagatO na smarasi eva tat ca || GC_2,6.14
   svapne yad rādhike tvaṃ mama śayanam ihāpy āśritā rāja-puryāṃ	svapne yat rADike tvam mama Sayanam iha-api ASritAH rAja--puryAm
   svapnas tan nasti nūnaṃ parimalitam abhūd yat-tvayā tasya vāsaḥ |	svapnaH tat nasti nUnam parimalitam aBUt yat-tvayA tasya vAsaH |
   āstāṃ tat spaṣṭam adyāpy anu mad avayavaṃ padminī-ratna-gandhaṃ	AstAm tat spazwam adya-api anu mat avayavam padminI--ratna-ganDam
   Vindann andho'pi lokaḥ smita-śavala-mukhaḥ śīrṣam īṣad dhunīte ||	Vindan anDaH-api lokaH smita--Savala-muKaH SIrzam Izat DunIte ||
   GC_2,6.15 ||	GC_2,6.15 ||
   āstāṃ prāg adya sadya-stana-śaśi-kalayālaṃkṛta-śrī-rasau yad-	AstAm prAk adya sadya--stana-Sa-Si-kalayA-alaMkRta--SrI--rasO yat--
   vṛttaṃ tad-yuṣmākābhiḥ sa-śapatham abhitaḥ pṛcchyatāṃ śyāmalaiva |	vRttam tat--yuzmAkABiH sa-SapaTam aBitas pRcCyatAm SyAmalA-eva |
   yady apy evaṃ tathāpi sphuṭa-gatim acirād āgatiṃ cen-madīyām	yadi api evam taTA-api sPuwa--gatim acirAt Agatim ced--madIyAm
   īhadhve sarva-vighna-praśamana-racanā syād yadā tarhi kuryām || GC_2,6.16	IhaDve sarva-viGna--praSamana--racanA syAt yadA tarhi kuryAm || GC_2,6.16
   [60] tad-eva etāvat-prathām eva kathāṃ samāpya punar madhukaṇṭhaḥ	[60] tat--eva etAvat-praTAm eva kaTAm samApya punar maDukaNWaH
   provāca,(	provAca,(
   rādhe so'yaṃ satyavādī tvām alaṃkṛtya śobhate |	rADe saH-ayam satya-vAdI tvAm alaMkRtya SoBate |
   tvad-gandha-bandhanaḥ puṣpandhayaḥ svarṇābjinīm iva || GC_2,6.17 ||	tvad--ganDa--banDanaH puzpanDayaH svarNa-abjinIm iva || GC_2,6.17 ||
   ūṣā-niruddha-vad rādhe yayoḥ svāpnaś ca saṅgamaḥ |	UzA--nirudDa-vat rADe yayoH svApnaH ca saFgamaH |
   ṣākṣād āsīt tayor vā kiṃ viśleṣaḥ sthātum arhati ? || GC_2,6.18 ||	zAkzAt AsIt tayoH vA kim viSlezaH sTAtum arhati ? || GC_2,6.18 ||
   iti visṛmarasāndrānandaśas taṃ samastaṃ	iti visRmarasAndra-AnandaSas tam samastam
   sapadi kathaka-varyau tāv anujñāpya yātau |	sapadi kaTaka-varyO tO anujQApya yAtO |
   harir api nija-kāntā-saṅga-sarvāṅga-śobhaḥ	hariH api nija--kAntA--saFga--sarva-aFga-SoBaH
   subhaga-śayana-lakṣmīm añjasālaṃ cakāra || GC_2,6.19 ||	suBaga--Sayana--lakzmIm aQjasAlam cakAra || GC_2,6.19 ||
   iti śrī-śrī-mad-uttara-gopāla-campūm anu vraja-pati-visarjana-kaṣṭaṃ	iti SrI--SrI-mat--uttara--gopAla--campUm anu vraja-pati--visarjana--kazwam
   nāma ṣaṣṭhaṃ pūraṇam || 6 ||	nAma zazWam pUraNam || 6 ||
