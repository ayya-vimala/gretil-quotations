   oṃ namo bhāratyai ||	om namaH BAratyE ||
        karabadarasadṛśam alikhaṃ bhuvanatalaṃ yatprasādataḥ kavayaḥ /	karabadara-sadRSam aliKam Buvana-talam yat-prasAdataH kavayaH /
        paśyanti sūkṣmamatayaḥ sā jayati sarasvatī devī // SuVas_1 //	paSyanti sUkzma-matayaH sA jayati sarasvatI devI // SuVaH-_1 //
        khinno 'si muñca śailaṃ bibhṛmo vayam iti vadatsu śithilabhujaḥ /	KinnaH asi muQca SElam biBRmaH vayam iti vadatsu SiTila-BujaH /
        bharabhugnavitatabāhuṣu gopeṣu hasan harir jayati // SuVas_2 //	Bara-Bugna-vitata-bAhuzu gopezu hasan hariH jayati // SuVaH-_2 //
        kaṭhinataradāmaveṣṭanalekhāsandehadāyino yasya /	kaWinatara-dAma-vezwana-leKA-sandeha-dAyinaH yasya /
        rājanti valivibhaṅgāḥ sa pātu dāmodaro bhavataḥ // SuVas_3 //	rAjanti vali-viBaFgAH sa pAtu dAmodaraH BavataH // SuVaH-_3 //
        sa jayati himakaralekhā cakāsti yasyotsukomayā nihitā /	sa jayati himakara-leKA cakAsti yasya-utsukomayA nihitAH /
        nayanapratīpakajjalajighṛkṣayā śirasi rajataśuktir iva // SuVas_4 //	nayana-pratIpa-kajjala-jiGRkzayA Sirasi rajata-SuktiH iva // SuVaH-_4 //
        bhavati subhagatvam adhikaṃ vistāritaparaguṇasya sujanasya /	Bavati suBaga-tvam aDikam vistArita-para-guNasya su-janasya /
        vahati vikāsitakumudo dviguṇaruciṃ himakarodyotaḥ // SuVas_5 //	vahati vikAsita-kumudaH dviguNa-rucim hima-kara-udyotaH // SuVaH-_5 //
        viṣadharato 'py ativiṣamaḥ khala iti na mṛṣā vadanti vidvāṃsaḥ /	vizaDarataH api ati-vizamaH KalaH iti na mRzA vadanti vidvAMsaH /
        yad ayaṃ nakuladveṣī sa kuladveṣī punaḥ piśunaḥ // SuVas_6 //	yat ayam nakula-dvezI sa kula-dvezI punar piSunaH // SuVaH-_6 //
        atimaline kartavye bhavati khalānām atīva nipuṇā dhīḥ /	ati-maline kartavye Bavati KalAnAm atIva nipuNAH DIH /
        timire hi kauśikānāṃ rūpaṃ pratipadyate dṛṣṭiḥ // SuVas_7 //	timire hi kOSikAnAm rUpam pratipadyate dRzwiH // SuVaH-_7 //
        hasta iva bhūtimalino laṅghayati yathā yathā khalaḥ sujanam /	hastaH iva BUti-malinaH laFGayati yaTA yaTA KalaH su-janam /
        darpaṇam iva taṃ kurute tathā tathā nirmalacchāyam // SuVas_8 //	darpaNam iva tam kurute taTA taTA nirmala=-CAyam // SuVaH-_8 //
        vidhvastaparaguṇānāṃ bhavati khalānām atīva malinatvam /	viDvasta-para-guNAnAm Bavati KalAnAm atIva malina-tvam /
        antaritaśaśirucām api salilamucāṃ malinim ābhyadhikaḥ // SuVas_9 //	antarita-SaSi-rucAm api salila-mucAm malinim AByaDikaH // SuVaH-_9 //
        sā rasavattā nihatā navakā vilasanti carati no kaṅkaḥ /	sA rasavat-tA nihatAH navakAH vilasanti carati no kaFkaH /
        sarasīva kīrtiśeṣaṃ gatavati bhuvi vikramāditye // SuVas_10 //	sarasi-iva kIrti-Sezam gatavati Buvi vikrama-Aditye // SuVaH-_10 //
        aviditaguṇāpi satkavibhaṇitiḥ karṇeṣu vamati madhudhārām /	avidita-guNA-api sat-kaviBaNitiH karNezu vamati maDu-DArAm /
        anadhigataparimalāpi hi harati dṛśaṃ mālatīmālā // SuVas_11 //	anaDigata-parimalA-api hi harati dRSam mAlatI-mAlA // SuVaH-_11 //
        guṇinām api nijarūpapratipattiḥ parata eva saṃbhavati /	guNinAm api nija-rUpa-pratipattiH paratas eva saMBavati /
        svamahimadarśanam akṣṇor mukuratale jāyate yasmāt // SuVas_12 //	sva-mahima-darSanam akzNoH mukura-tale jAyate yasmAt // SuVaH-_12 //
        sarasvatīdattavaraprasādaś cakre subandhuḥ sujanaikabandhuḥ /	sarasvatI-datta-vara-prasAdaH cakre subanDuH su-jana-eka-banDuH /
        pratyakṣaraśleṣamayaprabandhaṃ vinyāsavaidagdhyanidhir nibandham //	pratyakzara-Sleza-maya-prabanDam vinyAsa-vEdagDya-niDiH nibanDam //
   SuVas_13 //	SuVaH-_13 //
   1) abhūd abhūtapūrvaḥ,	1) aBUt aBUta-pUrvaH,
   sarvorvīpaticakracūḍāmaṇiśreṇīśāṇakoṇakaṣaṇanirmalīkṛtacaraṇanakhamaṇiḥ,	sarva-urvI-pati-cakra-cUxAmaNi-SreNI-SANa-koNa-kazaNa-nirmalIkRta-caraNa-naKa-maNiH,
   ṇṛsiṃha iva darśitakaśipukṣetradānavismayaḥ, kṛṣṇa iva	NRsiMhaH iva darSita-kaSipu-kzetra-dAna-vismayaH, kRzNaH iva
   kṛtavasudevatarpaṇaḥ, nārāyaṇa iva saukaryasamāsāditadharaṇīmaṇḍalaḥ,	kRta-vasudeva-tarpaNaH, nArAyaNaH iva sOkarya-samAsAdita-DaraNI-maNxalaH,
   kaṃsārātir iva janitayaśodānandasamṛddhiḥ, ānakadundubhir iva	kaMsArAtiH iva janita-yaSodAnanda-samRdDiH, AnakadunduBiH iva
   kṛtakāvyādaraḥ, sāgaraśāyīvānantabhogīcūḍāmaṇirañjitapādaḥ, varuṇa	kRta-kAvya-AdaraH, sAgara-SAyI-iva-ananta-BogI-cUxAmaNi-raQjita-pAdaH, varuNa
   ivāśāntarakṣaṇaḥ, agastya iva dakṣiṇāśāprasādhakaḥ, jalanidhir iva	iva-ASAnta-rakzaNaH, agastyaH iva dakziNa-ASa-aprasADakaH, jalaniDiH iva
   vāhinīśatanāyakaḥ samakarapracāraś ca, hara iva mahāsenānuyāto	vAhinI-Sata-nAyakaH sa-makara-pracAraH ca, haraH iva mahA-sena-anuyAtaH-
   nirjitamāraś ca, merur iva vibudhālayo viśvakarmāśrayaś ca, ravir iva	nirjita-mAraH ca, meruH iva vibuDa-AlayaH viSvakarma-ASrayaH ca, raviH iva
   kṣaṇadānapriyaś cchāyāsantāpaharaś ca, kusumaketur iva	kzaNa-dAna-priyaH cCAyA-santApa-haraH ca, kusumaketuH iva
   janitāniruddhasaṃpad ratisukhapradaś ca, vidyādharo 'pi sumanāḥ,	janita-anirudDa-saMpad rati-suKa-pradaH ca, vidyADaraH api sumanAH,
   dhṛtarāṣṭro 'pi guṇapriyaḥ, kṣamānugato 'pi sudharmāśritaḥ,	DRtarAzwraH api guNa-priyaH, kzamA-anugataH api suDarma-ASritaH,
   bṛhannalānubhāvo 'py antaḥsaralaḥ, mahiṣīsaṃbhavo 'pi vṛṣotpādī, ataralo	bRhannala-anuBAvaH api antaHsaralaH, mahizI-saMBavaH api vRza-utpAdI, ataralaH-
   'pi mahānāyakaḥ rājā Cintāmaṇir nāma |	api mahAnAyakaH rAjA CintAmaNiH nAma |
   2) yatra ca śāsati dharaṇimaṇḍalaṃ chalanigrahaprayogā vādeṣu, nāstikatā	2) yatra ca SAsati DaraNi-maNxalam Cala-nigraha-prayogA vAdezu, nAstika-tA
   cārvākeṣu, kaṇṭakayogo niyogeṣu, parīvādo vīṇāsu, khalasaṃyogaḥ śāliṣu,	cArvAka-izu, kaNwaka-yogaH niyoga-izu, parIvAdaH vINAsu, Kala-saMyogaH SAlizu,
   dvijihvasaṅgṛhītir āhituṇḍikeṣu, kara[cchedaḥ kḷptakara]grahaṇeṣu,	dvi-jihva-saFgRhItiH AhituNxikezu, kara[=-CedaH k?pta-kara]-grahaNezu,
   netrotpāṭanaṃ munīnāṃ, rājaviruddhatā paṅkajānāṃ, sarvabhaumayogo	netra-utpAwanam munInAM, rAja-virudDa-tA paFkajAnAM, sarva-BOma-yogaH-
   diggajānāṃ, śūlasaṃyogo yuvatiprasave, agnitulāśuddhiḥ suvarṇānāṃ,	diggajAnAM, SUla-saMyogaH yuvati-prasave, agni-tulA-SudDiH suvarNAnAM,
   duḥśāsanadarśanaṃ bhārate, karapatradāraṇaṃ jalajānāṃ, param evaṃ	duHSAsana-darSanam BArate, kara-patra-dAraNam jala-jAnAM, param evam
   vyavasthitam | mahāvarāho gotroddharaṇapravṛtto 'pi gotroddalanam akarot |	vyavasTitam | mahAvarAhaH gotra-udDaraNa-pravRttaH api gotra-uddalanam akarot |
   rāghavaḥ pariharann api janakabhuvaṃ janakabhuvā saha vanaṃ viveśa |	rAGavaH pariharan api janaka-Buvam janaka-BuvA saha vanam viveSa |
   bharato 'pi rāmadarśitabhaktir api rājye virāmam akarot | nalasya	BarataH api rAma-darSita-BaktiH api rAjye virAmam akarot | nalasya
   damayantyā militasyāpi punar bhūparigraho jātaḥ | pṛthur api	damayantyA militasya-api punar BU-parigrahaH jAtaH | pRTuH api
   gotrasamutsāraṇād vistāritabhūmaṇḍalaḥ | itthaṃ nāsti vāgavasaraḥ	gotra-samutsAraNAt vistArita-BU-maNxalaH | itTam na-asti vAc-avasaraH
   pūrvatararājeṣu |	pUrvatara-rAjezu |
   3) sa punar anya eva tyaktasarvapūrvorvīpaticaritaḥ | tathā hi | sarvataḥ	3) sa punar anyaH eva tyakta-sarva-pUrva-urvIpati-caritaH | taTA hi | sarvatas-
   kaṭakasaṃcāriṇo gandharvān darśitaśṛṅgonnatiḥ sukhayan na virarāma | sa	kawaka-saMcAriNaH ganDarvAn darSita-SRFga-unnatiH suKayan na virarAma | sa
   himālayo nāvaśyāyocchalitaḥ no māyājanmane hitaś ca | asau hi mānī giri	himAlayaH na-avaSyAya-ucCalitaH naH mAyA-janmane hitaH ca | asO hi mAnI giri
   sthito vṛṣadhvajaś ca | [asau] sadgatiḥ, avadhūtākhilakāntāraḥ,	sTitaH vRzaDvajaH ca | [asO] sat-gatiH, avaDUta-aKila-kAntAraH,
   pāvakāgresaraḥ, na bhogotsukaḥ sumanoharaḥ[ś ca] | sa ratnākaro	pAvaka-agresaraH, na Boga-utsukaH su-manoharaH[H ca] | sa ratnAkaraH-
   'nahimayaḥ, katham agādhaḥ, samaryādaḥ, nodreko 'py asya vismayaḥ,	anahimayaH, kaTam agADaH, sa-maryAdaH, na-udrekaH api asya vismayaH,
   himakarāśrayo 'mṛtamayaḥ, satpātraḥ, tasyācalo na krodhaḥ, mahānadīnaḥ,	himakara-ASrayaH amRta-mayaH, sat-pAtraH, tasya-acalaH na kroDaH, mahAnadInaH,
   sapotaḥ sa samudraḥ | [sa candra iva] kṣaṇadānandakaraḥ,	sapotaH sa samudraH | [sa candraH iva] kzaNadA-Ananda-karaH,
   kumudavanabandhuḥ, sakalakalākulagṛhaṃ, natārātibalaḥ | [sa samudro]	kumuda-vana-banDuH, sakala-kalA-Akula-gRhan, natAra-atibalaH | [sa samudraH-]
   mitrodayahetuḥ, kāñcana śobhāṃ bibhrat, acalādhikalakṣmīḥ sumerur iva |	mitra-udaya-hetuH, kAQcana SoBAm biBrat, acala-aDika-lakzmIH sumeruH iva |
   yasya ca ripuvargaḥ sadā pārtho 'pi na mahābhārataraṇayogyaḥ, bhīṣmo 'py	yasya ca ripu-vargaH sadA pArTaH api na mahABAra-taraNa-yogyaH, BIzmaH api-
   aśāntanave hitaḥ, sānucaro 'pi na gotrabhūṣitaḥ | api ca sa triśaṅkur iva	aSAntanave hitaH, sa-anucaraH api na gotra-BUzitaH | api ca sa triSaFkuH iva
   nakṣatrapathasthalitaḥ, śaṅkaro 'pi na viṣādī, pāvako 'pi na kṛṣṇavartmā,	nakzatra-paTa-sTalitaH, SaFkaraH api na viza-AdI, pAvakaH api na kRzNavartmA,
   āśrayāśo ['pi] na dahanaḥ, nāntaka ivākasmād apahṛtajīvanaḥ, na rāhur	ASraya-ASaH [-api] na dahanaH, na-antakaH iva-akasmAt apahRta-jIvanaH, na rAhuH-
   mitramaṇḍalagrahaṇavardhitaruciḥ, na nala iva kalivilasitavinaṭitaḥ, na	mitra-maNxala-grahaNa-varDita-ruciH, na nalaH iva kali-vilasita-vinawitaH, na
   cakrīva śṛgālavadhastutisamullasitaḥ, nandagopa iva yaśodayānvitaḥ,	cakrI-iva SRgAla-vaDa-stuti-samullasitaH, nanda-gopaH iva yaSodaya-anvitaH,
   jarāsandha iva ghaṭitasandhivigrahaḥ, bhārgava iva sadānabhogaḥ, daśaratha	jarAsanDaH iva Gawita-sanDi-vigrahaH, BArgavaH iva sadAna-BogaH, daSaraTa
   iva sumitropetaḥ sumantrādhiṣṭhitaś ca, dilīpa iva sudakṣiṇānugato	iva sumitra-upetaH sumantra-aDizWitaH ca, dilIpaH iva su-dakziNa-anugataH-
   rakṣitaguś ca, rāma iva janitakuśalavayo rūpocchrāyaḥ | tasya ca pārijāta	rakzitaguH ca, rAmaH iva janita-kuSala-vayoH rUpa-ucCrAyaH | tasya ca pArijAta
   ivāśritanandanaḥ, himālaya iva janitaśivaḥ, mandara iva bhogibhogāṅkitaḥ,	iva-ASrita-nandanaH, himAlayaH iva janita-SivaH, mandaraH iva Bogi-Boga-aFkitaH,
   kailāsa iva maheśvaropabhuktakoṭiḥ, madhur iva nānārāmānandakaraḥ,	kElAsaH iva maheSvara-upaBukta-kowiH, maDuH iva nAnA-ArAma-Ananda-karaH,
   kṣīrodamathanodyatamandara iva mukharitabhuvanaḥ, rāgarajjur	kzIroda-maTana-udyata-mandaraH iva muKarita-BuvanaH, rAga-rajjuH-
   ivollāsitaratiḥ, īśānabhūtisañcaya iva sandhyocchalitaḥ, śaranmegha	iva-ullAsita-ratiH, ISAna-BUti-saQcayaH iva sanDyA-ucCalitaH, Sarad-meGa
   ivāvadātahṛdayo viṣṇupadāvalambī ca, pārtha iva samarasāhasocitaḥ, kaṃsa	iva-avadAta-hRdayaH vizNu-pada-avalambI ca, pArTaH iva samara-sAhasa-ucitaH, kaMsa
   iva kuvalayāpīḍabhūṣitaḥ, tārkṣya iva [vinatānandakaraḥ] sumukhanandana[ś	iva kuvalaya-ApIxa-BUzitaH, tArkzyaH iva [vinata-Ananda-karaH] sumuKa-nandana[H-
   ca], viṣṇur iva kroḍīkṛtasutanuḥ, śāntanava iva	ca], vizNuH iva kroxIkRta-su-tanuH, SAntanavaH iva
   svavaśasthāpitakāladharmaḥ, kauravavyūha iva suśarmādhiṣṭhitaḥ, subāhur	sva-vaSa-sTApita-kAla-DarmaH, kOrava-vyUhaH iva suSarma-aDizWitaH, subAhuH-
   api rāmānandī, samadṛṣṭir api maheśvaro, muktāmayo 'py ataralamadhyo,	api rAma-AnandI, sama-dRzwiH api maheSvaro, muktA-mayaH api atarala-maDyo,
   jalada iva vimalataravāridhārātrāsitarājahaṃsaḥ, vaṃśapradīpo 'py	jaladaH iva vimalatara-vAriDA-rAtrAsita-rAjahaMsaH, vaMSa-pradIpaH api-
   akṣatadaśaḥ, tanayaḥ Kandarpaketur nāma |	akzatadaSaH, tanayaH KandarpaketuH nAma |
   4) yena ca candreṇeva sakalakalākulagṛheṇa, śarvarītihāriṇā,	4) yena ca candreNa-iva sakala-kalA-Akula-gRheNa, Sarva-rIti-hAriNA,
   kumudavanabandhunā, prasāditāśena, vilokitā jaladhaya ivollasitagotrāḥ,	kumuda-vana-banDunA, prasAdita-ASena, vilokitAH jalaDayaH iva-ullasita-gotrAH,
   sudūravartitajīvanāḥ, prasannasattvāḥ santaḥ parām ṛddhim avāpuḥ	su-dUra-vartita-jIvanAH, prasanna-sattvAH santaH parAm RdDim avApuH
   prajālokāḥ | yasya ca janitāniruddhalīlasya, ratipriyasya,	prajA-lokAH | yasya ca janita-anirudDa-lIlasya, rati-priyasya,
   kusumaśarāsanasya, makaraketor iva darśanena vanitājanasya hṛdayam	kusuma-Sara-Asanasya, makaraketoH iva darSanena vanitA-janasya hRdayam
   ullalāsa | yasmai cānugatadakṣiṇasadāgataye,	ullalAsa | yasmE ca-anugata-dakziNa-sadAgataye,
   netraśrutisukhadakomalakokilarutāya, vikāsitapallavāya,	netra-Sruti-suKa-da-komala-kokila-ruta-aya, vikAsita-pallavAya,
   kṛtakāntārataraṅgāya, surabhisumano'bhirāmāya, sarvajanasulabhapadmāya,	kRta-kAntAra-taraFgAya, suraBi-sumanaH-aBirAmAya, sarva-jana-sulaBa-padmAya,
   vistṛtakarasaṃpade, atikrāntadamanakāya vasantāyeva, vanalatā	vistRta-kara-saMpade, atikrAnta-damanakAya vasantAya-iva, vanalatA
   ivotkalikāsahasrasaṃkulāḥ, bhramarasaṅgatāḥ, pravālahāriṇyaḥ,	iva-utkalikA-sahasra-saMkulAH, Bramara-saFgatAH, pravAla-hAriNyaH,
   vilasadvayasas taruṇyaḥ spṛhayāṃcakruḥ | yasya [ca] samarabhuvi	vilasat-vayasaH taruNyaH spRhayAMcakruH | yasya [ca] samara-Buvi
   bhujadaṇḍena kodaṇḍaṃ, kodaṇḍena bāṇāḥ, bānai ripuśiraḥ, tenāpi	Buja-daNxena kodaNxan, kodaNxena bANAH, bAnEH ripu-SiraH, tena-api
   bhūmaṇḍalaṃ, tena cānanubhūtapūrvo nāyakaḥ, nāyakena ca kīrtiḥ, kīrtyā ca	BU-maNxalaM, tena ca-ananuBUta-pUrvaH nAyakaH, nAyakena ca kIrtiH, kIrtyA ca
   saptasāgarāḥ, sāgaraiḥ kṛtayugādi rājacaritasmaraṇaṃ, anena ca sthairyaṃ,	sapta-sAgarAH, sAgarEH kRta-yuga-Adi rAja-carita-smaraNan, anena ca sTEryaM,
   amunā ca pratikṣaṇam āścaryam āsāditam | yasya ca pratāpānaladagdhānāṃ	amunA ca pratikzaNam AScaryam AsAditam | yasya ca pratApa-anala-dagDAnAm
   ripusundarīṇāṃ karatalatāḍanabhītair iva muktāhāraiḥ payodharaparisaro	ripu-sundarINAm kara-tala-tAxana-BItEH iva muktA-hArEH payoDara-parisaraH-
   muktaḥ | yasya ca	muktaH | yasya ca
   nihitanārācajarjaritamattamātaṅgakumbhasthalavigalitamuktāphaladanturitaparisare,	nihita-nArAca-jarjarita-matta-mAtaFga-kumBa-sTala-vigalita-muktAPala-danturita-parisare,
   taratpatrarathe,	tarat-patraraTe,
   raktavārisaṃcaratkarikacchapotphullapuṇḍarīkaśatasamākule, nṛtyatkabandhe,	rakta-vAri-saMcarat-kari-kacSapa-utPulla-puNxarIka-Sata-samAkule, nRtyat-kabanDe,
   surasundarīsaṃgamotsukacārabhaṭāhaṅkārasaṃbhārabhīṣaṇe, samarasarasi,	sura-sundarI-saMgama-utsuka-cAra-Bawa-ahaFkAra-saMBAra-BIzaNe, samara-sarasi,
   bhinnapadātikarituragarudhirārdro jayalakṣmīpādālaktakarāgarañjita iva	Binna-padAti-karitu-raga-ruDira-ArdraH jaya-lakzmI-pAda-alaktaka-rAga-raQjitaH iva
   khaḍgo rarāja |	KaxgaH rarAja |
   5) atha sa kadācid avasannāyāṃ yāmavatyāṃ dadhidhavale kālakṣapaṇakapiṇḍa	5) aTa sa kadAcid avasannAyAm yAmavatyAm daDi-Davale kAla-kzapaNa-kapiNxa
   iva niśāyamunāphenastabake, menakānakhamarjanaśilāśakala iva	iva niSA-yamunA-Pena-stabake, menakA-naKamarjana-SilA-SakalaH iva
   madhucchatracchāyamaṇḍalodare, paścimācalopadhānasukhanilīnaśirasaḥ,	maDu=-Catra=-CAya-maNxala-udare, paScimAcala-upaDAna-suKa-nilIna-SirasaH,
   tāḍaṅka iva śeṣamadhubhāji, caṣaka iva vibhāvarīvadhvāḥ,	tAxaFkaH iva Seza-maDu-BAji, cazakaH iva viBAvarI-vaDvAH,
   aparajalanidhipayasi śaṅkhakāntikāmuke nimajjati kumudinīnāyake,	apara-jala-niDi-payasi SaFKa-kAnti-kAmuke nimajjati kumudinI-nAyake,
   śiśirakardamitakumudaparāgamadhyabaddhacaraṇeṣu, ṣaṭcaraṇeṣu,	SiSira-kart-amita-kumuda-parAga-maDya-badDa-caraNa-izu, zawcaraNezu,
   kalapralāpabodhitacakitābhisārikāsu sārikāsu, prabuddhādhyāpakakarmaṭheṣu	kala-pralApa-boDita-cakita-aBisArikAsu sArikAsu, prabudDa-aDyApaka-karmaWezu
   maṭheṣu, bhāsarāgamukharakārpaṭikopagīyamānakāvyakathāsu rathyāsu,	maWa-izu, BAsa-rAga-muKara-kArpawikA-upagIyamAna-kAvya-kaTAsu raTyAsu,
   sakalanipītaniśātimirasaṃghātam atitanīyastayā soḍhum asamartheṣv iva	sakala-nipIta-niSA-timira-saMGAtam atitanIyaH-tayA soXum asamarTezu iva
   kajjalavyājād udvamatsu, kāmimithunanidhuvanalīlādarśanārtham	kajjala-vyAjAt udvamatsu, kAmi-miTuna-niDuvana-lIlA-darSana-arTam
   ivodgrīvikāśatadānakhinneṣu,	iva-udgrIvikA-Sata-dAna-Kinna-izu,
   vividhabudhāśrayabhavanavicitrasuratakrīḍāsākṣiṣu, śaraṇāgatam	viviDa-buDa-ASraya-Bavana-vicitra-surata-krIxA-sAkzizu, SaraNa-Agatam
   ivādhonilīnaṃ timiram avatsu, durjanavacaneṣv iva dagdhasnehatayā	iva-aDonilInam timiram avatsu, durjana-vacanezu iva dagDa-sneha-tayA
   mandimānam upagateṣu, ativṛddheṣv iva daśāntam upagateṣu,	mandimAnam upagata-izu, ati-vRdDezu iva daSAntam upagatezu,
   vipannasadīśvareṣv iva pātramātraśeṣeṣu, dānaveṣv iva niśāntapathacāriṣu,	vipanna-sadISvarezu iva pAtra-mAtra-Seza-izu, dAnavezu iva niSAnta-paTa-cArizu,
   astagiriśikhareṣv iva patitapataṅgeṣu, prdīpeṣu,	asta-giri-SiKarezu iva patita-pataFga-izu, prdIpezu,
   anavaratamakarandabindusaṃdohamohamukharamadhukaranikurumbahuṃkāramukhariteṣu,	anavarata-makaranda-bindu-saMdoha-moha-muKara-maDukara-nikurumba-huMkAra-muKarita-izu,
   mlānimānam upagacchatsu vāsāgārakusumopahāreṣu, vigalitakundair alakaiḥ	mlAni-mAnam upagacCatsu vAsa-AgAra-kusuma-upahAra-izu, vigalita-kundEH alakEH
   priyavirahaśokād bāṣpabindūn utsṛjadbhir iva priyatamagamananiṣedham iva	priya-viraha-SokAt bAzpa-bindUn utsRjadBiH iva priyatama-gamana-nizeDam iva
   kurvatīṣu vācālatulākoṭibhiś caraṇapallavair vilasitāsu,	kurvatIzu vAcAla-tulA-kowiBiH caraNa-pallavEH vilasitAsu,
   rajaniśeṣasuratapariśramavigalitakeśapāśadaradalitamālatīmālāparimalalubdhamukharamadhukaranikurumbapakṣānilapītanidāghajalaśīkarakaṇāsu,	raja-ni-Seza-surata-pariSrama-vigalita-keSa-pASa-dara-dalita-mAlatI-mAlA-parimala-lubDa-muKara-maDukara-nikurumba-pakza-anila-pIta-nidAGa-jala-SIkarak
   udvelladbhujavallījhaṇatkārasubhagāsu,	udvellat-Buja-vallI-JaNatkAra-suBagAsu,
   [nava]nakhapadadaṣṭakeśanirmokavedanākṛtasītkāravinirgatadugdhamugdhadaśanakiraṇacchaṭādhavalitabhogavāsāsu,	[nava]naKa-pada-dazwa-keSa-nirmoka-vedanA-kRta-sItkAra-vinirgata-dugDa-mugDa-daSana-kiraNa=-CawA-Davalita-Boga-vAsa-asu,
   punardarśanapṛcchāvidhurasakhījanānukṣaṇavīkṣyamāṇapriyatamāsu,	punar-darSana-pRcCA-viDura-saKI-jana-anukzaNa-vIkzyamANa-priyatamAsu,
   kṣaṇadāgatasuratavaiyātyavacanaśatasaṃsmārakagṛhaśukacāṭuvyāhṛtikṣaṇajanitamandākṣāsu,	kzaNadA-gata-surata-vEyAtya-vacana-Sata-saMsmAraka-gRha-Suka-cAwu-vyAhRti-kzaNa-janita-mandAkzAsu,
   śaradvāsaralakṣmīṣv iva nakhālaṅkṛtapayodharāsu, āsannamaraṇāsv iva	Sarad-vAsara-lakzmIzu iva naKa-alaFkRta-payoDarAsu, Asanna-maraNAsu iva
   jīviteśapurābhimukhīṣu, vasantavanarājiṣv ivotkalikābahulāsu, priyair	jIvita-ISa-pura-aBimuKIzu, vasantavana-rAjizu iva-utkalikA-bahulAsu, priyEH-
   āliṅgyamānāsu kāminīṣu, āndolitakusumakesare,	AliFgyamAnAsu kAminIzu, Andolita-kusuma-kesare,
   keśareṇumuṣiraṇitamadhukaramaṇīnāṃ ramaṇīnāṃ, vikacakumudākare mudākare	keSa-reNu-muzi-raNita-maDukaramaNInAm ramaNInAM, vikaca-kumudAkare mudAkare
   saṅgabhāji, priyavirahitāsu rahitāsu sukhena murmuram iva varṣati samantād	saFga-BAji, priya-virahitAsu rahitAsu suKena murmuram iva varzati samantAt-
   arpake darpakeṣu dahanasya, dūraprasāritakokapriyatamārute mārute vahati,	arpake darpakezu dahanasya, dUra-prasArita-koka-priyata-mArute mArute vahati,
   jaghanamadananagaratoraṇena, manmathamahānidhimandirakanakaprākāreṇa,	jaGana-madana-nagara-toraNena, manmaTa-mahA-niDi-mandira-kanaka-prAkAreNa,
   romalatālavālavalayena, gaganacandramaṇḍalapariveṣeṇa,	romala-tAla-vAla-valayena, gagana-candra-maNxala-parivezeNa,
   tribhuvanavijayapraśastiromāvalīkanakapatreṇa,	triBuvana-vijaya-praSasti-roma-AvalI-kanaka-patreNa,
   sakalajanahṛdayabandīnivāsaparikhāvalayena,	sakala-jana-hRdaya-bandI-nivAsa-pariKA-Avalayena,
   jagallocanavilāsaśalākāguṇeneva mekhalādāmnā parikalitajaghanasthalām,	jagat-locana-vilAsa-SalAkA-guNena-iva meKalA-dAmnA parikalita-jaGana-sTalAm,
   unnatapayodharabhārāntaritamukhadarśanāprāptikhedeneva	unnata-payoDara-BAra-antarita-muKa-darSana-aprApti-Kedena-iva
   gurunitambapayodharakumbhapīḍājanitāyāseneva, payodharakalaśayoḥ kathaṃ	guru-nitamba-payoDara-kumBa-pIxA-janita-AyAsena-iva, payoDara-kalaSayoH kaTam
   mayy eva pāto bhaviṣyatīti cintayeva, gṛhītagurukalatrānuśayeneva,	mayi eva pAtaH Bavizyati-iti cintayA-iva, gRhIta-guru-kalatra-anuSayena-iva,
   vidhātur atipīḍayato hastaparāmarśajanitaparikleśeneva kṣīṇataratām	viDAtuH atipIxayataH hasta-parAmarSa-janita-parikleSena-iva kzINatara-tAm
   upagatena madhyabhāgenālaṅkṛtām, anurāgaratnamayakanakaparuvakābhyāṃ	upagatena maDya-BAgena-alaFkRtAm, anurAga-ratna-maya-kanaka-paruvakAByAm
   cūcuka[mudrā]sanāthābhyām, atigurupariṇāhatayā patanabhayakhillitābhyām	cUcuka[mudrA]sanATAByAm, ati-guru-pariNAha-tayA patana-Baya-KillitAByAm
   iva cūcukacchalena vidhinā iva kīlitābhyāṃ,	iva cUcuka=-Calena viDinA iva kIlitAByAM,
   sakalāvayavaniṣiktaśeṣalāvaṇyayuktābhyāṃ, [hṛdaya]taṭākakamalābhyāṃ [iva]	sakala-avayava-nizikta-Seza-lAvaNya-yuktAByAn, [hRdaya]-tawAka-kamalAByAm [iva]
   hṛcchayacāturikāvibhramābhyāṃ, romāvalīlatāphalābhyāṃ,	hRcCaya-cAturikA-viBramAByAM, romAvalI-latA-PalAByAM,
   kandarpadarpavardhanavaśīkaraṇacūrṇapūrṇasamudrābhyāṃ,	kandarpa-darpa-varDana-vaSIkaraNa-cUrNa-pUrNa-samudrAByAM,
   aśeṣajanahṛdayapatanasañjātagauravābhyāṃ, saṃsāramahātaruphalābhyāṃ,	aSeza-jana-hRdaya-patana-saQjAta-gOravAByAn, saMsAra-mahA-taru-PalAByAM,
   yauvanamahāpādapaprasavābhyāṃ, hāralatāmṛṇālalobhanīyacakracākābhyāṃ,	yOvana-mahA-pAdapa-prasavAByAn, hAra-latA-mRNAla-loBanIya-cakra-cAkAByAM,
   hāralatāromāvalīsaṅgamavyājaprayāgataruphalābhyāṃ,	hAra-latA-roma-AvalI-saFgama-vyAja-prayAga-taru-PalAByAM,
   tribhuvanavijayapariśramakhinnasya makaraketor vijanavāsagṛhābhyām	triBuvana-vijaya-pariSrama-Kinnasya makara-ketoH vijana-vAsa-gRhAByAm
   udbhāsamānāṃ stanabhyāṃ, mukhacandrasaṃtatasaṃnihitasandhyārāgeṇa,	udBAsamAnAm stanaByAM, muKa-candra-saMtata-saMnihita-sanDyA-rAgeNa,
   dantamaṇirakṣāsinduramudrānukāriṇā, niḥsaratā hṛdayānurāgeṇeva rañjitena,	danta-maNi-rakzA-sindura-mudrA-anukAriNA, niHsaratA hRdaya-anurAgeNa-iva raQjitena,
   rāgasāgaravidrumaśakalenevādharapallavenopaśobhamānāṃ,	rAga-sAgara-vidruma-Sakalena-iva-aDara-pallavena-upaSoBamAnAM,
   taruṇaketakadaladrāghīyasā pakṣmalacaṭulālasena hṛdayāvāsagṛhāvasthitasya	taruNa-ketaka-dala-drAGIyasA pakzmala-cawu-lAlasena hRdaya-AvAsa-gRha-avasTitasya
   hṛcchayavilāsino gavākṣaśaṅkām upajanayatā, sarāgeṇāpi nirvāṇaṃ janayatā,	hRd-Caya-vilAsinaH gavAkza-SaFkAm upajanayatA, sa-rAgeNa-api nirvANam janayatA,
   gatiprasararodhakaśravaṇakṛtakopenevopāntalohitena dhavalayateva	gati-prasara-roDaka-SravaNa-kRta-kopena-iva-upAnta-lohitena DavalayatA-iva
   jagadaśeṣaṃ, utphullakamalakānanasanātham iva gaganaṃ kurvatā,	jagat-aSezan, utPulla-kamala-kAnana-sanATam iva gaganam kurvatA,
   dugdhāmbhonidhisahasrāṇīvodvamatā, kundalīlotpalamālatīmālālakṣmīm	dugDa-amBaH-niDi-sahasrANi-iva-udvamatA, kunda-lIla-utpala-mAlatI-mAlA-lakzmIm
   upahasatā nayanayugalena vibhūṣitāṃ, daśanaratnatulādaṇḍena	upahasatA nayana-yugalena viBUzitAn, daSana-ratna-tulA-daNxena
   nayanasetusamuddhatabandhena yauvanamanmathavāraṇavaraṇḍakeneva	nayana-setu-samudData-banDena yOvana-manmaTa-vAraNa-varaNxakena-iva
   nāsāvaṃśena pariṣkṛtā, vilocanakuvalayabhramarapaṅktibhyāṃ	nAsA-=-aMSena parizkRtA, vilocana-kuvalaya-Bramara-paFktiByAm
   mukhamadanamandiratoraṇābhyāṃ, rāgasāgaraveṇikābhyāṃ,	muKa-madana-mandira-toraNAByAn, rAga-sAgara-veNikAByAM,
   yauvananartakalāsikābhyāṃ bhrūlatābhyāṃ virājitāṃ, ghanasamayākāśalakṣmīm	yOvana-nartaka-lAsikAByAm BrU-latAByAm virAjitAn, Gana-samaya-AkASa-lakzmIm
   ivollasaccārupayodharāṃ, jayaghoṣaṇāpannajanatām	iva-ullasat-cAru-payoDarAn, jaya-GozaNa-Apanna-janatAm
   ivollasattulākoṭipratiṣṭhitāṃ, suyodhanadhṛtim iva karṇaviśrāntalocanāṃ,	iva-ullasat-tulA-kowi-pratizWitAM, suyoDana-DRtim iva karNa-viSrAnta-locanAM,
   vāmanalīlām iva darśitavalibhaṅgāṃ, vṛścikaravisthitim	vAmana-lIlAm iva darSita-vali-BaFgAM, vRScikara-visTitim
   ivātikrāntakanyātulāṃ, uṣām ivāniruddhadarśanasukhāṃ, śacīm iva	iva-atikrAnta-kanyA-tulAM, uzAm iva-anirudDa-darSana-suKAM, SacIm iva
   vandanekṣaṇaruciṃ, paśupatitāṇḍavalīlām ivollasaccakṣuḥśravasaṃ, aṭavīm	vandana-IkzaNa-ruciM, paSupati-tANxava-lIlAm iva-ullasat-cakzuH-Srava-saM, awavIm
   ivottuṅgaśyāmalakucāṃ, vānarasenām iva sugrīvāṅgaśobhitāṃ, śanaiś careṇa	iva-uttuFga-SyAma-lakucAM, vAnara-senAm iva sugrIva-aFga-SoBitAn, SanEs careNa
   pādena saumyena darśanena guruṇā nitambena, lohitenādhareṇa vikacena	pAdena sOmyena darSanena guruNA nitambena, lohitena-aDareNa vikacena
   vilocanena bhāsvatālaṅkāreṇa, grahamayīm iva saṃsārabhitticitralekhām iva	vilocanena BAsvata-alaFkAreNa, graha-mayIm iva saMsAra-Bitti-citra-leKAm iva
   trailokyasaundaryasaṅketabhūmim iva rasāñjanasiddhim iva yauvanasya,	trElokya-sOndarya-saFketa-BUmim iva rasAQjana-sidDim iva yOvanasya,
   saṃkalpavṛttim iva śṛṅgārasya, nidhānam iva kautukasya, vijayapatākām iva	saMkalpa-vRttim iva SRFgArasya, niDAnam iva kOtukasya, vijaya-patAkAm iva
   makaradhvajasya, abhibhūtim iva madanakāntābhyāḥ, saṅketabhūmim iva	makaraDvajasya, aBiBUtim iva madana-kAntAByAH, saFketa-BUmim iva
   lāvaṇyasya, staṃbhanacūrṇam ivendriyāṇāṃ, mohanaśaktim iva manmathasya,	lAvaNyasya, staMBana-cUrNam iva-indriyANAn, mohana-Saktim iva manmaTasya,
   vihārasthalīm iva saundaryasya, ekāyatanaśālām iva saubhāgyasya,	vihAra-sTalIm iva sOndaryasya, eka-Ayatana-SAlAm iva sOBAgyasya,
   utpattisthānam iva kānteḥ, [ākarṣaṇamantrasiddhi]m iva manasaḥ,	utpatti-sTAnam iva kAnteH, [a-AkarzaNa-mantra-sidDi]m iva manasaH,
   cakṣurbandhanamahauṣadhim iva manmathendrajālinaḥ,	cakzuH-banDana-mahOzaDim iva manmaTa-indrajAlinaH,
   tribhuvanavilocanamṛṣṭim iva prajāpateḥ kanyakām aṣṭādaśavarṣadeśīyām	triBuvana-vilocanam-Rzwim iva prajApateH kanyakAm azwAdaSa-varza-deSIyAm
   apaśyat svapne |	apaSyat svapne |
   6) atha tāṃ prītivistāritena pibann iva cakṣuṣā, janiterṣyayeva nidrayā	6) aTa tAm prIti-vistAritena piban iva cakzuzA, janita-IrzyayA-iva nidrayA
   cirasevitayā mumuce | vibuddhas tu viṣasarasīva durjanavacasīva nimagnam	cira-sevitayA mumuce | vibudDaH tu viza-sarasi-iva durjana-vacasi-iva nimagnam
   ātmānam avadhārayituṃ na śaśāka | tathā hi kṣaṇam ākāśatalāliṅganārthaṃ	AtmAnam avaDArayitum na SaSAkaH | taTA hi kzaNam AkASa-tala-AliFgana-arTam
   prasāritabāhuyugalaḥ "ehy ehi priyatame, mā gaccha mā gaccheti" dikṣu	prasArita-bAhu-yugalaH "ehi ehi priyatame, mA gacCa mA gacCa-iti" dikzu
   vidikṣu ca vilikhitām ivotkīrṇām iva cakṣuṣi nikhātām iva hṛdaye priyām	vidikzu ca viliKitAm iva-utkIrNAm iva cakzuzi niKAtAm iva hRdaye priyAm
   ājuhāva | tatas tatraiva śayyātale nilīno niṣiddhāśeṣaparijanadarśano	AjuhAva | tatas tatra-eva SayyA-tale nilInaH nizidDa-aSeza-parijana-darSanaH-
   dattakapāṭaḥ parihṛtatāmbūlāhārādisakalopabhogas taṃ divasam anayat |	dattakapAwaH parihRta-tAmbUla-AhAra-Adi-sakala-upaBogaH tam divasam anayat |
   tathāiva niśām api svapnasamāgamecchābhir anaiṣīt |	taTA-aiva niSAm api svapna-samAgama-icCABiH anEzIt |
   7) atha tasya priyasakho Makarando nāma katham api labdhapraveśaḥ	7) aTa tasya priya-saKaH MakarandaH nAma kaTam api labDa-praveSaH
   kandarpasāyakaprahāravivaśaṃ Kandarpaketum uvāca | "sakhe, kim idam	kandarpa-sAyaka-prahAra-vivaSam Kandarpa-ketum uvAca | "saKe, kim idam
   asāmpratam asādhujanocitacaritam āśrito 'si? tavaitad ālokya [caritaṃ]	asAmpratam asADu-jana-ucita-caritam ASritaH asi? tava-etat Alokya [caritaM]
   vitarkadolāsu nivasanti santaḥ | khalā(ḥ) punas tat tad aniṣṭam anucitam	vitarka-dolAsu nivasanti santaH | KalA(H) punar tat tat anizwam anucitam
   evāvadhārayanti | aniṣṭodbhāvanarasāntaraṃ khalahṛdayaṃ bhavati | ko	eva-avaDArayanti | anizwa-udBAvana-rasa-antaram Kala-hRdayam Bavati | kaH-
   nāmāsya tattvanirūpaṇe samarthaḥ | tathā hi bhīmo 'pi na bakadveṣī,	nAma-asya tattva-nirUpaNe samarTaH | taTA hi BImaH api na baka-dvezI,
   āśrayāśo 'pi mātariśvā, atikaṭur api mahārasaḥ, sarṣapasneha iva	ASraya-ASaH api mAtariSvA, ati-kawuH api mahArasaH, sarzapa-snehaH iva
   karayugalālito 'pi śirasā dhṛto 'pi na kāṭavaṃ jahāti | tālaphalarasa	kara-yuga-lAlitaH api SirasA DRtaH api na kAwavam jahAti | tAla-Pala-rasa
   ivāpātamadhuraḥ pariṇāmavirasas tiktaś ca | pādaparāga ivādhūto 'pi	iva-ApAta-maDuraH pariNAma-virasaH tiktaH ca | pAdapa-rAgaH iva-ADUtaH api
   mūrdhānāṃ kaṣāyayati | viṣataruprasava iva yathā yathānubhūyate tathā	mUrDAnAm kazAyayati | vizataru-prasavaH iva yaTA yaTA-anuBUyate taTA
   tathā moham eva draḍhayati | na vāriviraho 'sya jāyate nīcadeśasyeva |	taTA moham eva draXayati | na vAri-virahaH asya jAyate nIca-deSasya-iva |
   nidāghadivasa iva matsaro vahati saṃtāpaṃ sumanasām | andhakāra iva	nidAGa-divasaH iva matsaraH vahati saMtApam sumanasAm | anDakAraH iva
   doṣānubandhacaturaḥ viśvakarmāvalopanodyataḥ | virūpākṣo 'pi cakradharaḥ,	doza-anubanDa-caturaH viSvakarma-avalopana-udyataH | virUpAkzaH api cakraDaraH,
   śakraś ca ivoccaiḥśravāḥ nadeśajapraśaṃsī ca | śarasyeva nirbhinnasyāpi	SakraH ca iva-uccEHSravAH nadeSa-ja-praSaMsI ca | Sarasya-iva nirBinnasya-api
   sataḥ snehaṃ darśayati | takrāṭa iva hṛdayaṃ viloḍayati | yakṣabalir	sataH sneham darSayati | takrAwaH iva hRdayam viloxayati | yakza-baliH-
   ivātmaghoṣamukharo maṇḍalabhramaṇakathakaś ca | mattamātaṅga iva	iva-Atma-Goza-muKaraH maNxala-BramaNa-kaTakaH ca | matta-mAtaFgaH iva
   svavaśālolamukho 'dharīkṛtadānaś ca | vṛṣabha iva surabhiyānavikalaḥ	sva-vaSa-Alola-muKaH aDarIkRta-dAnaH ca | vRzaBaH iva suraBi-yAna-vikalaH
   kāmīva gotraskhalanavidhuro vāmādhvānuraktaś ca | ajīrṇavikāra iva	kAmI-iva gotra-sKalana-viDuraH vAma-aDva-anuraktaH ca | ajIrNa-vikAraH iva
   kalevare 'pi vacasi mandimānam āvahati | vañcaka iva raktaḥ kaṭukaphalena	kalevare api vacasi mandimAnam Avahati | vaQcakaH iva raktaH kawuka-Palena
   vibhāvarīraktaś ca | pareta iva bandhutāpadarśanaḥ | paraśur iva	viBAvarI-raktaH ca | paretaH iva banDu-tApa-darSanaH | paraSuH iva
   bhadraśriyam api khaṇḍayati | kuddāla iva dalitagotraḥ kṣamābhājaḥ prāṇino	BadraSriyam api KaNxayati | kuddAlaH iva dalita-gotraH kzamA-BAjaH prANinaH-
   nikṛntati | ratakīla iva jaghanyakarmalagno 'pi hrepayati sādhūn |	nikRntati | rata-kIlaH iva jaGanya-karma-lagnaH api hrepayati sADUn |
   duṣṭaśūrpaśrutir iva kānanarucir anugatam api yavasaṃ tataṃ nānumodate |	duzwa-SUrpa-SrutiH iva kAnana-ruciH anugatam api yavasam tatam na-anumodate |
   abījād eva jāyante 'kāṇḍāt prasaranti khalavyasanāṅkurāḥ durucchedāś ca	abIjAt eva jAyante akANxAt prasaranti Kala-vyasana-aFkurAH durucCedAH ca
   bhavanti | asatāṃ hṛdi praviṣṭo hi doṣalavaḥ karālāyate, satāṃ na viśaty	Bavanti | asatAm hRdi pravizwaH hi doza-lavaH karAla-Ayate, satAm na viSati-
   eva hṛdayam, bhūyo yadi katham api viśati tadā pārada iva kṣaṇamātraṃ na	eva hRdayam, BUyas yadi kaTam api viSati tadA pAradaH iva kzaNa-mAtram na
   tiṣṭhati | mṛgā iva [vinoda]bindoḥ śramagāḥ bhavanti sādhavaḥ | sukhaṃ	tizWati | mRgAH iva [vinoda]-bindoH SramagAH Bavanti sADavaH | suKam
   janā hi bhavādṛśāḥ śaratsamayā iva haranti na ca mitrasya sacetanā	janAH hi BavAdRSAH Sarad-samayAH iva haranti na ca mitrasya sa-cetanA
   visadṛśam upadiśanti | acetanānām api maitrī samucitapakṣanikṣiptā |	visadRSam upadiSanti | acetanAnAm api mEtrI samucita-pakza-nikziptA |
   [tathā hi] mādhuryaśaityaśucitvatāpaśāntibhiḥ payaḥ paya iti nimittatām	[taTA hi] mADurya-SEtya-Suci-tva-tApa-SAntiBiH payaH payaH iti nimitta-tAm
   upagatasya dugdhasya matsamāgamād vardhitasya kvāthe puro mamaiva kṣayo	upagatasya dugDasya mad-samAgamAt varDitasya kvATe puras mama-eva kzayaH-
   yukta iti vicintyeva vāriṇāpi kṣīyate | tad idam asāṃpratam ācaritam |	yuktaH iti vicintya-iva vAriNA-api kzIyate | tat idam asAMpratam Acaritam |
   sakhe gṛhāṇa sādhujanocitam adhvānam | sādhavo hi mohāt param	saKe gRhANa sADu-jana-ucitam aDvAnam | sADavaH hi mohAt param
   utpathapravṛttā bhavantītyādi" vadati tasmin katham api	utpaTa-pravRttAH Bavanti-ityAdi" vadati tasmin kaTam api
   smaraprahāraparavaśaḥ parimitākṣaram uvāca [Kandarpaketuḥ] | "vayasya,	smara-prahAra-paravaSaH parimita-akzaram uvAca [KandarpaketuH] | "vayasya,
   ditir iva śatamanyusamākulā bhavati sajjanacittavṛttiḥ | nāyam	ditiH iva Sata-manyu-samAkulA Bavati sat-jana-citta-vRttiH | na-ayam
   upadeśakālaḥ | pacyanta ivāṅgāni kvathyanta ivendriyāṇi | bhidyanta iva	upadeSa-kAlaH | pacyante iva-aFgAni kvaTyantaH iva-indriyANi | BidyantaH iva
   marmāṇi | niḥsarantīva prāṇāḥ | unmūlyanta iva vivekāḥ | naṣṭeva smṛtiḥ |	marmANi | niHsaranti-iva prANAH | unmUlyante iva vivekAH | nazwA-iva smRtiH |
   tad adhunā yadi tvaṃ sahapāṃsukṛīḍitasamaduḥkhasukho 'si tadā mām	tat aDunA yadi tvam saha-pAMsu-kRIxita-sama-duHKa-suKaH asi tadA mAm
   anugacchety" uktvā parijanālakṣitas tena sahaiva purān nirjagāma |	anugacCa-ity" uktvA parijana-AlakzitaH tena saha-eva purAt nirjagAma |
   8) anantaraṃ katipayanalvaśatam adhvānaṃ	8) anantaram katipayanalva-Satam aDvAnam
   gatvāgastyavacanasamāhṛtabrahmāṇḍagataśikharasahasraḥ,	gatvA-agastya-vacana-samAhRta-brahmANxa-gata-SiKara-sahasraH,
   kandarāntaralatāgṛhasukhaprasuptavidyādharamithunagītākarṇanasukhitacamarīgaṇamāraṇotsukitaśabaraśatasaṃbādhakakṣataṭaḥ,	kandara-antara-latA-gRha-suKa-prasupta-vidyADara-miTuna-gIta-AkarNana-suKita-camarI-gaNa-mAraNa-utsukita-Sabara-Sata-saMbADa-kakza-tawaH,
   kaṭakakarikarākṛṣṭabhagnasyandamānaharicandanāmodavāhigandhavāhasurabhitaśilātalaḥ,	kawaka-kari-kara-AkRzwa-Bagna-syandamAna-haricandana-Amoda-vAhi-ganDa-vAha-suraBita-SilA-talaH,
   sudūrapatanabhagnatālaphalarasārdrakaratalāsvādasotsukaśākhāmṛgakadambakaḥ,	su-dUra-patana-Bagna-tAla-Pala-rasa-Ardra-kara-tala-AsvAda-sa-utsuka-SAKAmRga-kadambakaH,
   pralambamānanirjharavarasavidhopaviṣṭajīvaṃjīvakamithunalihyamānavividhaphalarasāmodasurabhitaparisaraḥ,	pralambamAna-nirJara-vara-saviDa-upavizwa-jIvaMjIvaka-miTuna-lihyamAna-viviDa-Pala-rasa-Amoda-suraBita-parisaraH,
   sarabhasakesarisahasrakharanakharadhārāvidāritamattamātaṅgakumbhasthalagalitamuktāphalaśabalaśikharatayā	saraBasa-kesari-sahasra-Kara-naKara-DArA-vidArita-matta-mAtaFga-kumBa-sTala-galita-muktAPala-Sabala-SiKara-tayA
   śirolagnaṃ tārāgaṇam ivodvahan, sugrīva iva	SiraH-lagnam tArA-gaNam iva-udvahan, sugrIvaH iva
   ṛkṣagavayaśarabhakesarikumudasevyamānapādacchāyaḥ, paśupatir iva	Rkza-gavaya-SaraBakesari-kumuda-sevyamAna-pAda=-CAyaH, paSupatiH iva
   nāganiḥśvāsasamutkṣiptabhūtiḥ, janārdana iva vicitravanamālaḥ,	nAga-niHSvAsa-samutkzipta-BUtiH, janArdanaH iva vicitra-vanamAlaH,
   sahasrakiraṇa iva saptapatrasyandanopetaḥ, virūpākṣa iva sannihitaguhaḥ	sahasra-kiraNaH iva sapta-patra-syandana-upetaH, virUpAkzaH iva sannihita-guhaH
   śivānugataś ca, kāmīva kāntāroṣarasānugataḥ samadanaś ca, śrīparvataḥ iva	Siva-anugataH ca, kAmI-iva kAntA-roza-rasa-anugataH sa-madanaH ca, SrIparvataH iva
   sannihitamallikārjunaḥ, naravāhanadatta iva priyaṅguśyāmāsanāthaḥ, śiśur	sannihita-mallikA-arjunaH, naravAhanadattaH iva priyaFgu-SyAmAsanATaH, SiSuH-
   iva kṛtadhātrīdhṛtiḥ, vāsarārambha ivāruṇaprabhāpāṭalitapatravanarājiḥ,	iva kRta-DAtrI-DRtiH, vAsara-AramBaH iva-aruNa-praBA-pAwalita-patra-vana-rAjiH,
   kṛṣṇapakṣa iva bahulatāgahanaḥ, karṇa ivānubhūtaśatakoṭidānaḥ, bhīṣma iva	kRzNa-pakzaH iva bahu-latA-gahanaH, karNaH iva-anuBUta-Sata-kowi-dAnaH, BIzmaH iva
   śikhaṇḍimuktair ardhacandrai rācitaḥ, kāmasūtravinyāsa iva	SiKaNxi-muktEH arDacandrEH rAcitaH, kAmasUtra-vinyAsaH iva
   mallanāgaghaṭitakāntārasāmoditaḥ, hiraṇyakaśipur iva śambarakulāśrayaḥ,	malla-nAga-Gawita-kAntAra-sAma-uditaH, hiraNyakaSipuH iva Sambara-kula-ASrayaH,
   gairikarāgavyājād upariravirathamārgamārgaṇārtham ivāruṇenopāsyamānaḥ,	gErika-rAga-vyAjAt upari-ravi-raTa-mArga-mArgaNa-arTam iva-aruNena-upAsyamAnaH,
   śikharagatasūryācandramastayā vistāritavilocano 'gastyamārgam	SiKara-gata-sUryAcandramaH-tayA vistArita-vilocanaH agastya-mArgam
   ivodvīkṣamāṇaḥ, srastāntranāla iva jaradajagarabhogaiḥ, kumbhakarṇa iva	iva-udvIkzamANaH, srasta-antra-nAlaH iva jarada-jagara-BogEH, kumBakarNaH iva
   dantāntarālagatavānaravyūhaḥ,	danta-antarAla-gata-vAnara-vyUhaH,
   piṇḍālaktakāṅkitapadapaṅktisūcitasañcaritaśacīpativāravilāsinīsaṅketaketakīmaṇḍapaḥ,	piNxa-alaktaka-aFkita-pada-paFkti-sUcita-saQcarita-SacIpati-vAra-vilAsinI-saFketaketakI-maNxapaH,
   akulīno 'pi sadvaṃśabhūṣitaḥ, darśitābhayo 'pi mṛtyuphaladāyī, saprastho	akulInaH api sat-vaMSa-BUzitaH, darSita-aBayaH api mRtyu-Pala-dAyI, sa-prasTaH-
   'py aparimāṇaḥ, sanado 'pi niḥśabdaḥ, bhīmo 'pi kīcakasuhṛt, pihitāmbaro	api aparimANaH, sanadaH api niHSabdaH, BImaH api kIcaka-suhRt, pihita-ambaraH-
   'py ullasadaṃśuko Vindhyo nāma mahāgirir adṛśyata |	api ullasa-daMSukaH VinDyaH nAma mahA-giriH adRSyata |
   9) yaś ca pravṛddhagulmatayaiveha dṛśyamānabahudhātuvikāraḥ, sādhur iva	9) yaH ca pravRdDa-gulma-tayA-eva-iha dRSyamAna-bahu-DAtu-vikAraH, sADuH iva
   sānugrahapracāraprakaṭitamahimā, mīmāṃsānyāya iva pihitadigambaradarśanaḥ	sa-anugraha-pracAra-prakawita-mahimA, mImAMsA-nyAyaH iva pihita-digambara-darSanaH
   | yaś ca harivaṃśair iva puṣkaraprādurbhāvaramaṇīyaiḥ, rāśibhir iva	| yaH ca hari-vaMSEH iva puzkara-prAdurBAva-ramaNIyEH, rASiBiH iva
   mīnamithunakulīrasaṅgataiḥ, karaṇair iva śakunināgabhadrabālabakulopetaiḥ	mIna-miTuna-kulIra-saFgatEH, karaNEH iva Sakuni-nAga-Badra-bAla-bakula-upetEH
   khātakair upaśobhitopāntaḥ | yaś ca kusumavicitrābhiḥ,	KAtakEH upaSoBita-upAntaH | yaH ca kusuma-vicitrABiH,
   vaṃśapatrapatitābhiḥ, sukumāralalitābhiḥ puṣpitāgrābhiḥ śikhariṇībhiḥ	vaMSa-patra-patitABiH, sukumAra-lalitABiH puzpita-agrABiH SiKariNIBiH
   praharṣiṇībhir latābhir darśitānekavṛttavilāsaḥ | yaś ca	praharziNIBiH latABiH darSita-aneka-vRtta-vilAsaH | yaH ca
   samadakalahaṃsasārasarasitodbhrāntabhākūṭavikaṭapucchakacchavyādhūtavikacakamalakhaṇḍavigalitamakarandabindusandohasurabhitasalilayā,	samada-kalahaMsa-sArasa-rasita-udBrAnta-BAkUwa-vikawa-pucCa-kacCa-vyADUta-vikaca-kamala-KaNxa-vigalita-makaranda-bindu-sandoha-suraBita-salilayA,
   sāyantanasamayonmajjadrājasundarinābhimaṇḍalanipītasalilayā,	sAyantana-samaya-unmajjat-rAja-sundari-nABi-maNxala-nipIta-salilayA,
   madamukhararājahaṃsakulakolāhalamukharitakūlapulinayā,	mada-muKara-rAjahaMsa-kula-kolAhala-muKarita-kUla-pulinayA,
   taṭanikaṭamattamātaṅgagaṇḍapiṇḍanirgatamadadhārāstabakitasalilayā,	tawa-nikawa-matta-mAtaFga-gaNxa-piNxa-nirgata-mada-DArA-astabakita-salilayA,
   tīraprarūḍhaketakīkānananipatitadhūlīnikurumbajātasaikatasukhopaviṣṭataruṇasuramithunanidhuvanalīlāparimalasākṣikūlopavanayā,	tIra-prarUXa-ketakI-kAnana-nipatita-DUlI-nikurumba-jAta-sEkata-suKa-upavizwa-taruNa-sura-miTuna-niDuvana-lIlA-parimala-sAkzi-kUla-upavanayA,
   taṭāvaṭanikaṭanipatitajambūkhaṇḍamaṇḍapāvasthitajaladevatāvagāhyamānapayasā,	tawa-avawa-nikawa-nipatita-jambU-KaNxa-maNxapa-avasTita-jala-devatA-avagAhyamAna-payasA,
   tīraprarūḍhavetasalatābhyantaranilīnadātyūhavyūhamadakalakuhakuhārāvakautukākṛṣṭasuramithunasaṃskriyamāṇopabhogayā,	tIra-prarUXa-vetasa-latA-aByantara-nilIna-dAtyUha-vyUha-mada-kala-kuha-kuha-ArAva-kOtuka-AkRzwa-sura-miTuna-saMskriyamANa-upaBogayA,
   upakūlasañjātakulālakukkuṭaghaṭāghūtkāratīrayā,	upakUla-saQjAta-kulAla-kukkuwa-GawAGu-utkAra-tIrayA,
   jalamānuṣamṛditasukumārapulinayā, upavanavātāndolitataralataraṅgayā,	jala-mAnuza-mRdita-sukumAra-pulinayA, upavana-vAta-andolita-tarala-taraFgayA,
   nalanikuñjapuñjaniviṣṭabakoṭakakuṭumbinīnirīkṣyamāṇārddhaśapharayā,	nala-nikuQja-puQja-nivizwa-bakowaka-kuwumbinI-nirIkzyamANa-ardDa-SaParayA,
   potādhānalubdhakakoyaṣṭikaskabhanabhīmavetasavanayā,	pota-ADAna-lubDaka-koyazwika-skaBana-BIma-vetasa-vanayA,
   taraṅgamālāsantaraduddaṇḍapāladarśanadhāvadaticapalarājilarājirājitopakūlasalilayā,	taraFga-mAlA-santara-duddaNxapAla-darSana-DAvat-ati-capala-rAjila-rAji-rAjita-upakUla-salilayA,
   khañjarīṭakaṇāṭīnamithunamaithunopajātanidhigrahaṇakautukakirātaśatakhanyamānatīrayā,	KaQjarIwa-kaNA-AwIna-miTuna-mETuna-upajAta-niDi-grahaNa-kOtuka-kirAta-Sata-KanyamAna-tIrayA,
   kruddhayeva darśitamukhbhaṅgayā, mattayeva skhaladgatyā,	krudDayA-iva darSita-muKBaFgayA, mattayA-iva sKalat-gatyA,
   dinārambhalakṣmyeva vardhamānavelayā, bhāratasamarabhūmyeva	dina-AramBa-lakzmyA-iva varDamAna-velayA, BArata-samara-BUmi-eva
   nṛtyatkabandhayā, prāvṛṣeva vijṛmbhamāṇaśatapatrapihitaviṣadharayā,	nRtyat-kabanDayA, prAvRzA-iva vijRmBamANa-Satapatra-pihita-viza-DarayA,
   dhanakāmayeva kṛtabhūbhṛtsevayā revayā priyatamayeva	Dana-kAmayA-iva kRta-BUBRt-sevayA revayA priyatamayA-iva
   prasāritavīcihastopagūḍhaḥ | yaś ca	prasArita-vIci-hasta-upagUXaH | yaH ca
        harikharanakharavidāritakumbhasthalavikalavāraṇadhvānaiḥ /	hari-Kara-naKara-vidArita-kumBa-sTala-vikala-vAraNa-DvAnEH /
        adyāpi kumbhasambhavam āhvayatīvoccatālabhujaḥ // SuVas_14 //	adya-api kumBasamBavam Ahvayati-iva-ucca-tAla-BujaH // SuVaH-_14 //
   tato Makarandas tam uvāca:	tatas MakarandaH tam uvAca:
        paśyodañcadavāñcadañcitavapuḥpaścārdhapūrvārdhabhāk	paSya-udaQcada-vAQca-daQcita-vapuH-paSca-arDa-pUrva-arDa-BAj-
   stabdhottānitapṛṣṭhaniṣṭhitamanāgbhugnāgralāṅgūlabhṛt /	stabDa-uttAnita-pRzWa-nizWita-manAk-Bugna-agra-lAFgUla-BRt /
        daṃṣṭrākoṭivisaṅkaṭāsyakuharaḥ kurvan saṭām utkaṭām utkarṇaḥ kurute	daMzwrA-kowi-visaFkawa-Asya-kuharaH kurvan sawAm utkawAm utkarNaH kurute
   kramaṃ karipatau krūrākṛtiḥ kesarī // SuVas_15 //	kramam karipatO krUra-AkRtiH kesarI // SuVaH-_15 //
   api ca	api ca
        utkarṇo 'yam akāṇḍacaṇḍimakuṭaḥ sphāratsphuratkesaraḥ	utkarNaH ayam akANxa-caNximakuwaH sPArat-sPurat-kesaraH
   krūrākārakarālakāyavikaṭaḥ stabdhordhvalāṅgūlabhṛt /	krUra-AkAra-karAla-kAya-vikawaH stabDa-UrDva-lAFgUla-BRt /
        citreṇāpi na śakyate vilikhituṃ sarvāṅgasaṅkocabhāk	citreNa-api na Sakyate viliKitum sarva-aFga-saFkoca-BAj-
   cītkurvadgirikuñjakuñjaraśiraḥ kumbhasthalastho hariḥ // SuVas_16 //	cItkurvat-giri-kuQja-kuQjara-SiraH kumBasTala-sTaH hariH // SuVaH-_16 //
   10) anantaraṃ ca nīcadeśanadyeva nyagrodhopacitayā,	10) anantaram ca nIca-deSa-nadI-eva nyagroDa-upacitayA,
   uttaragograhaṇasamarabhūmyeva vijṛmbhitabṛhannalayā,	uttara-go-grahaNa-samara-BUmi-eva vijRmBita-bRhat-nalayA,
   marudeśaṭakkayātrayeva ghanasārasārthavāhinyā, vidagdhamadhugoṣṭhyeva	maru-deSa-wakka-yAtrayA-iva Gana-sAra-sa-arTavAhinyA, vidagDa-maDugozWI-eva
   nānāviṭapītāsavayā, nalakūbaracittavṛttyeva satatadhṛtarambhayā,	nAnA-viwa-pItA-savayA, nalakUbara-citta-vRttyA-iva satata-DRta-ramBayA,
   mattamātaṅgagatyeva ghaṇṭāravaviditamārgayā, sadīśvarasevayeva	matta-mAtaFga-gati-eva GaNwA-rava-vidita-mArgayA, sat-ISvara-sevayA-iva
   dūrodgatabahuphalayā, virāṭalakṣmyeva ānanditakīcakaśatayā Vindhyāṭavyā	dUra-udgata-bahu-PalayA, virAwa-lakzmI-eva Anandita-kIcaka-SatayA VinDya-awavyA
   katipayapadaṃ gatvā, kāmina iva madanaśalākāṅkitasya, vikartanasyeva	katipaya-padam gatvA, kAminaH iva madana-SalAkA-aFkitasya, vikartanasya-iva
   snigdhacchāyasya, vaikuṇṭhasyeva lakṣmībhṛtaḥ, yātrodyatanṛpater iva	snigDa=-CAyasya, vEkuNWasya-iva lakzmIBRtaH, yAtrA-udyata-nRpateH iva
   ghanapatraśobhitasya, vedasyeva bhūriśākhālaṅkṛtasya,	Gana-patra-SoBitasya, vedasya-iva BUri-SAKA-alaFkRtasya,
   gāṇikyasyevānekapallavojjvalasya, jambūvṛkṣasya talacchāyāyāṃ viśaśrāma |	gANikyasya-iva-aneka-pallava-ujjvalasya, jambU-vRkzasya tala=-CAyAyAm viSaSrAma |
   11) atrāntare bhagavān api marīcimālī	11) atra-antare BagavAn api marIci-mAlI
   ātapaklāntamattamahiṣalocanapāṭalamaṇḍalaś caramācalaśṛṅgam āruroha |	Atapa-klAnta-matta-mahiza-locana-pAwala-maNxalaH caramAcala-SRFgam Aruroha |
   12) tato Makarandaḥ phalamūlāny ādāya katham api tam	12) tatas MakarandaH Pala-mUlAni AdAya kaTam api tam
   abhininditāhāraparicayam akārṣīt | svayaṃ ca tadupabhuktaśeṣam aśanam	aBinindita-AhAra-paricayam akArzIt | svayam ca tad-upaBukta-Sezam aSanam
   akarot | atha tām eva priyatamāṃ ḥṛdayaphalake saṃkalpatūlikayā likhitām	akarot | aTa tAm eva priyatamAm HRdaya-Palake saMkalpa-tUlikayA liKitAm
   avalokayan niṣyandakaraṇagrāmaḥ Kandarpaketur	avalokayat nizyanda-karaNa-grAmaH KandarpaketuH-
   Makarandaviracitapallavaśayane suṣvāpa | athārdhayāmamātrakhaṇḍitāyāṃ	Makaranda-viracita-pallava-Sayane suzvApa | aTa-arDa-yAma-mAtra-KaNxitAyAm
   vibhāvaryāṃ tatra jambūtaruśikhare mithaḥ kalahāyamānayoḥ śukaśārikayoḥ	viBAvaryAm tatra jambU-taru-SiKare miTas kalahAyamAnayoH Suka-SArikayoH
   kalakalaṃ śrutvā, Kandarpaketur Makarandam uvāca | "vayasya śruṇuvas tāvad	kalakalam SrutvA, Kandarpa-ketuH Makarandam uvAca | "vayasya SruNuvaH tAvat-
   etayor ālāpam" iti | tataḥ sārikā prakopataralākṣaram uvāca | "kitava	etayoH AlApam" iti | tatas sArikA prakopa-tarala-akzaram uvAca | "kitava
   śārikāntaram anviṣya samāgato 'si, katham itarathā rātrir iyatī taveti" |	SArika-antaram anvizya samAgataH asi, kaTam itaraTA rAtriH iyatI tava-iti" |
   tac chrutvā śukas tām abravīt | "bhadre 'pūrvā mayā kathā śrutā" | atha	tat SrutvA SukaH tAm abravIt | "Badre apUrvA mayA kaTA SrutA" | aTa
   samupajātakutūhalayānubadhyamānaḥ sa kathayitum ārebhe |	samupajAta-kutUhalaya-anubaDyamAnaH sa kaTayitum AreBe |
   13) asti praśastasudhādhavalaiḥ bṛhatkathālambair iva	13) asti praSasta-suDA-DavalEH bRhat-kaTA-AlambEH iva
   śālabhañjikopaśobhitaiḥ, vṛttair iva samāṇavakakrīḍitaiḥ, kariyūthair iva	SAlaBaQjikA-upaSoBitEH, vRttEH iva samANavaka-krIxitEH, kari-yUTEH iva
   samattavāraṇaiḥ, sugrīvasainyair iva sagavākṣaiḥ, balibhavanair iva	sa-matta-vAraNEH, sugrIva-sEnyEH iva sa-gavAkzEH, bali-BavanEH iva
   sutalasanniveśair veśmabhir udbhāsitaṃ, dhanadenāpi pracetasā,	sutala-sanniveSEH veSmaBiH udBAsitaM, Danadena-api pracetasA,
   prajāpālenāpi rāmeṇa, priyaṃvadenāpi puṣpaketunā, bharatenāpi śatrughnena,	prajApAlena-api rAmeNa, priyaMvadena-api puzpaketunA, Baratena-api SatruGnena,
   tithipareṇāpy atithisatkārapravaṇena, asaṅkhyenāpi saṅkhyāvatā,	tiTi-pareNa-api atiTi-satkAra-pravaNena, asaFKyena-api saFKyA-avatA,
   marmabhedenāpi vīratareṇa, apatitenāpi nānāsavāsaktena, sudarśanenāpy	marma-Bedena-api vIratareNa, apatitena-api nAnA-sa-va-Asaktena, sudarSanena-api-
   acakreṇa, ajñātamadenāpi supratīkena, apakṣapātināpi haṃsena,	acakreNa, ajQAta-madena-api supratIkena, apakzapAtinA-api haMsena,
   aviditasnehakṣayeṇāpi kulapradīpena, agraheṇāpi kāvyajīvajñena,	avidita-sneha-kzayeNa-api kula-pradIpena, agraheNa-api kAvya-jIva-jQena,
   nidāghadivaseneva vṛṣavardhitarucinā, māghavirāmadivaseneva	nidAGa-divasena-iva vRza-varDita-rucinA, mAGa-virAma-divaseneva
   tapasyārambhinā, nabhasvateva satpathagāminā, vivasvateva gopatinā,	tapasi-AramBinA, naBasvatA-iva sat-paTa-gAminA, vivasvatA-iva gopatinA,
   maheśvareṇeva candraṃ dadhatā nivāsijanenānugataṃ, ghanāghaneneva	maheSvareNa-iva candram daDatA nivAsi-janena-anugataM, GanAGanena-iva
   pravālamaṇimaṇḍalena, devāṅganājanenevendrāṇīparicitavidagdhena,	pravAla-maNi-maNxalena, deva-aFganA-janena-iva-indrANI-paricita-vidagDena,
   vanagajeneva navapallavapallavitarucinā, kokileneva parapuṣṭena,	vana-gajena-iva nava-pallava-pallavita-rucinA, kokilena-iva parapuzwena,
   bhramareṇeva kusumeṣu lālitena, jalaukeneva raktākṛṣṭinipuṇena,	BramareNa-iva kusumezu lAlitena, jalOkena-iva rakta-AkRzwi-nipuNena,
   yāyajūkeneva suratārthinā, mahānaṭabāhuneva baddhabhujaṅgena, garuḍeneva	yAyajUkena-iva surata-arTinA, mahAnawa-bAhunA-iva badDa-BujaFgena, garuxena-iva
   vilāsihṛdayatāpakāriṇā, andhāsureṇeva śūlānām uparigatena	vilAsi-hRdaya-tApa-kAriNA, anDa-asureNa-iva SUlAnAm upari-gatena
   veśyājanenādhiṣṭhitaṃ Kusumapuraṃ nāma nagaram |	veSyA-janena-aDizWitam Kusumapuram nAma nagaram |
   14) yatra ca surāsuramaulimaṇimālālālitacaraṇāravindā,	14) yatra ca sura-asura-mOli-maNi-mAlA-lAlita-caraNa-aravindA,
   śumbhaniśumbhabalamahāvanadāvānalajvālā, mahiṣamahāsuragirivaravajradhārā,	SumBa-niSumBa-bala-mahA-vana-dAva-anala-jvAlA, mahiza-mahA-asura-giri-vara-vajra-DArA,
   praṇayapraṇatagaṅgādharajaṭājūṭaskhalitajāhnavījaladhārādhautapādapadmā	praNaya-praNata-gaFgADara-jawA-jUwa-sKalita-jAhnavI-jala-DArA-DOta-pAda-padmA
   bhagavatī Kātyāyanī Caṇḍābhidhānā svayaṃ nivasati | yasya parisare	BagavatI KAtyAyanI CaNxa-aBiDAnA svayam nivasati | yasya parisare
   surāsuramukuṭakusumarajorājiparimalavāhinī,	sura-asura-mukuwa-kusuma-rajaH-rAji-parimala-vAhinI,
   prajāpatikamaṇḍaludharmadravadhārā,	prajApatika-maNxalu-Darma-drava-DArA,
   dharātalagatasagarasutaśatasuranagarasamārohaṇapuṇyarajjuḥ,	DarA-tala-gata-sagara-suta-Sata-suranagara-samArohaNa-puNya-rajjuH,
   airāvaṇakaṭakamaṭhakampitataṭā, haricandanasyandanasurabhitasalilā	ErAvaNa-kawaka-maWa-kampita-tawA, haricandana-syandana-suraBita-salilA
   salīlasurasundarīnitambabimbāhatitaralitataraṅgā,	sa-lIla-sura-sundarI-nitamba-bimba-Ahati-taralita-taraFgA,
   snānāvatīrṇasaptarṣimālāvimalajaṭāṭavīparimalapuṇyaveṇiḥ,	snAna-avatIrNa-saptarzi-mAlA-vimala-jawA-awavI-parimala-puNya-veNiH,
   eṇatilakamukuṭajaṭājūṭakuharabhrāntijanitasaṃskāratayaiva kuṭilāvartā,	eNa-tilaka-mukuwa-jawA-jUwa-kuhara-BrAnti-janita-saMskAra-tayA-eva kuwila-AvartA,
   dharaṇīva sārvabhaumakarasparśopabhogakṣamā, jaladakālasarasīva	DaraNI-iva sArvaBOma-kara-sparSa-upaBoga-kzamA, jalada-kAla-sarasI-iva
   gandhāndhoparibhramadbhramaramālānumīyamānajalamagnakumudapuṇḍarīkā,	ganDa-anDa-upariBramat-Bramara-mAlA-numIyamAna-jalamagna-kumuda-puNxarIkA,
   chandovicitir iva mālinīsanāthā, grahapaṅktir iva sūryātmajopaśobhitā	CandovicitiH iva mAlinIsa-nATA, graha-paFktiH iva sUrya-Atmaja-upaSoBitA
   sarājahaṃsā ca, śaratkāladinaśrīr ivojjvalatkokanadā prabuddhapuṇḍarīkākṣā	sa-rAjahaMsA ca, Sarad-kAla-dina-SrIH iva-ujjvalat-kokanadA prabudDa-puNxarIkAkzA
   ca, hatāndhatamasāpi tamasānvitā, [vīcikalitāpy avīcidurgamā] bhagavatī	ca, hata-anDatamasA-api tamasA-anvitA, [vIci-kalitA-api avIci-durgamA] BagavatI
   Bhāgarathī pravahati |	BhAgaraTI pravahati |
   15) [yac ca] diśi diśi kusumanikaram iva tārāgaṇam udvahadbhiḥ,	15) [yat ca] diSi diSi kusuma-nikaram iva tArA-gaNam udvahadBiH,
   uttambhitajaladaiḥ,	uttamBita-jaladEH,
   anūrukaśābhighātaparavaśaravirathaturagagrāsaviṣamitapallavaiḥ,	anUru-kaSa-aBiGAta-parava-Sara-viraTa-turaga-grAsa-viza-mita-pallavEH,
   candracamūruruciracaraṇasaṅkrāntāmṛtakaṇanikarasekasañjātabahalasukumāranavakisalayasahasrakalitākālasandhyāvibhramaiḥ,	candra-camU-ru-rucira-caraNa-saFkrAnta-amRta-kaNa-nikara-seka-saQjAta-bahala-sukumAra-nava-kisalaya-sahasra-kalitA-kAla-sanDyA-viBramEH,
   bharatacaritair iva sadārāmāśritaiḥ, mahāvīrair iva nārikeladharaiḥ,	Barata-caritEH iva sadArAm-a-ASritEH, mahA-vIrEH iva nArikela-DarEH,
   asaṃskṛtataruṇair iva dūraprasāritākṣaiḥ, tapasvibhir iva japāsaktaiḥ,	asaMskRta-taruNEH iva dUra-prasArita-akzEH, tapasviBiH iva japa-AsaktEH,
   prasādhitair iva mālopaśobhitaiḥ, mātaṅgakumbhasthaladāraṇodyatasiṃhair	prasADitEH iva mAlA-upaSoBitEH, mAtaFga-kumBa-sTala-dAraNa-udyata-siMhEH-
   ivotkarṇakesaraiḥ, sāriṣṭair api cirajīvibhiḥ, muniyutair api	iva-utkarNa-kesarEH, sa-arizwEH api cira-jIviBiH, muni-yutEH api
   madanādhiṣṭhitaiḥ, upavanapādapair upaśobhitaṃ, aditijaṭharam	madana-aDizWitEH, upavana-pAdapEH upaSoBitaM, aditi-jaWaram
   ivānekadevakulādhyāsitaṃ, pātālam iva mahābaliśobhitaṃ bhujaṅgādhiṣṭhitaṃ	iva-aneka-devakula-aDyAsitaM, pAtAlam iva mahA-bali-SoBitam BujaFga-aDizWitam
   ca, surālayair api pavitraṃ, bhogibhir api nirupadrutam |	ca, surAlayEH api pavitraM, BogiBiH api nirupadrutam |
   16) tatra ca	16) tatra ca
   suratabharakhinnasuptasīmantinīratnatāṭaṅkamudrāṅkitabāhudaṇḍaḥ,	surata-Bara-Kinna-supta-sImantinI-ratna-tA-waFka-mudrA-aFkita-bAhu-daNxaH,
   pracaṇḍapratipakṣalakṣmīkeśapāśakusumamālāmodasurabhitakarakamalaḥ,	pracaNxa-pratipakza-lakzmI-keSa-pASa-kusuma-mAlA-Amoda-suraBita-kara-kamalaH,
   praśastakedāra iva bahudhānyakāryasaṃpādakaḥ, pārtha iva subhadrānvitaḥ	praSasta-kedAraH iva bahu-DAnya-kArya-saMpAdakaH, pArTaH iva suBadrA-anvitaH
   sabhīmasenaś ca, kṛṣṇa iva satyabhāmopetaḥ Śṛṅgāraśekharo nāma rājā	sa-BImasenaH ca, kRzNaH iva satyaBAmA-upetaH ŚRFgAraSeKaraH nAma rAjA
   prativasati | yo balabhit pāvako dharmarāṇ nirṛtiḥ pracetāḥ sadāgatir	prativasati | yaH balaBid pAvakaH DarmarAj nirRtiH pracetAH sadAgatiH-
   dhanadaḥ śaṅkara ity aṣṭamūrtir apy anaṣṭamūrtiḥ |	DanadaH SaFkaraH iti azwamUrtiH api anazwamUrtiH |
        surāṇāṃ pātāsau sa punar atipuṇyaikahṛdayo grahas tasyāsthāne	surANAm pAtAsO sa punar ati-puNya-eka-hRdayaH grahaH tasya-AsTAne
   gururucitamārge sa nirataḥ /	guru-rucita-mArge sa nirataH /
        karas tasyātyarthaṃ vahati śatakoṭipraṇayitāṃ sa sarvasvaṃ dātā tṛṇam	karaH tasya-atyarTam vahati Sata-kowi-praNayitAm sa sarva-svam dAtA tRNam
   iva sureśaṃ vijayate // SuVas_17 //	iva sureSam vijayate // SuVaH-_17 //
        jīvākṛṣṭiṃ sa cakre mṛdhabhuvi dhanuṣaḥ śatrur āsīd gatāsur lakṣāptir	jIvAkRzwim sa cakre mRDa-Buvi DanuzaH SatruH AsIt gatAsuH lakza-AptiH-
   mārgaṇānām abhavad aribale tad yaśas tena labdham /	mArgaNAnAm aBavat ari-bale tat yaSaH tena labDam /
        muktā tena kṣameti tvaritam arigaṇair uttamāṅgaiḥ pratīṣṭo pañcatvaṃ	muktA tena kzamA-iti tvaritam ari-gaNEH uttamAFgEH pratIzwaH paQcatvam
   dveṣisainye sthitam avanipatir nāpa saṅkhyāntaraṃ saḥ // SuVas_18 //	dvezi-sEnye sTitam avanipatiH na-apa saFKyA-antaram saH // SuVaH-_18 //
   17) yatra ca rājanīticature caturambudhimekhalāyā bhuvo nāyake śāsati	17) yatra ca rAjanIti-cature catur-ambuDi-meKalAyAH BuvaH nAyake SAsati
   vasumatīṃ pitṛkārye vṛṣotsargaḥ, śaśinaḥ kanyātulārohaḥ, yogeṣu	vasumatIm pitR-kArye vRzotsargaH, SaSinaH kanyA-tulA-ArohaH, yogezu
   śūlaghātādicintā, dakṣiṇavāmakaraṇaṃ digviniścayeṣu, śarabhedo dadhiṣu,	SUla-GAta-Adi-cintA, dakziNa-vAma-karaNam diS-viniScayezu, SaraBedaH daDizu,
   śṛṅkhalābandho varṇagrathanāsu, utprekṣāṣepaḥ kāvyālaṅkāreṣu,	SRFKalA-banDaH varNa-graTa-nAsu, utprekzAzepaH kAvya-alaFkArezu,
   lakṣadānacyutiḥ sāyakānāṃ, kvipāṃ sarvavināśaḥ, kośasaṅkocaḥ kamalākareṣu,	lakza-dAna-cyutiH sAyakAnAn, kvipAm sarva-vinASaH, koSa-saFkocaH kamala-Akarezu,
   jātihīnatā duṣkuleṣu na puṣpamālāsu, śṛṅgārahānir jaratkariṣu na janeṣu,	jAti-hIna-tA duzkulezu na puzpa-mAlA-asu, SRFgAra-hAniH jaratkarizu na janezu,
   durvarṇayogaḥ kambikādiṣu na kāminīkāntiṣu, gāndhāravicchedo rāgeṣu na	durvarNa-yogaH kambikA-Adizu na kAminI-kAntizu, gAnDAra-vicCedaH rAgezu na
   pauravanitāsu, mūrcchādhigamo gāneṣu, kharmābhāvo nīcasevakeṣu na	pOra-vanitAsu, mUrcCA-aDigamaH gAnezu, Karma-aBAvaH nIca-sevakezu na
   paridhāneṣu, malināmbaratvaṃ niśāsu na janeṣu, calarāgatā gīteṣu na	pariDAna-izu, malina-ambara-tvam niSAsu na janezu, calara-AgatA gItezu na
   vidagdhajaneṣu, vṛṣahāniḥ nidhuvanalīlāsu na paureṣu, bhaṅguratvaṃ	vidagDa-jana-izu, vRza-hAniH niDuvana-lIlAsu na pOrezu, BaFgura-tvam
   rāgavikṛtiṣu na citteṣu, anaṅgatā kāmadeve na parijane, mārāgamo	rAga-vikRtizu na citta-izu, anaFga-tA kAmadeve na parijane, mAra-AgamaH-
   yauvanodayeṣu na prakṛtiṣu, dvijaghātaḥ surateṣu na prajāsu, raśanābandho	yOvana-udayezu na prakRtizu, dvijaGAtaH suratezu na prajAsu, raSanA-banDo
   ratikalaheṣu na dānānumatiṣu, adhararāgatā taruṇīṣu na parijaneṣu,	rati-kalahezu na dAna-anumatizu, aDara-ra-AgatA taruNIzu na parijanezu,
   kartanam alakabhrūṣu na purandhrīṣu, nistriṃśatvam asīnāṃ, karavālanāśo	kartanam alaka-BrUzu na puranDrIzu, nistriMSa-tvam asInAM, karavAla-nASaH-
   yodhānāṃ paraṃ vyavasthitaḥ |	yoDAnAm param vyavasTitaH |
   18) tasya ca mahiṣī diggajamadalekhevānanditālimālā, pārvatīva sukumārā	18) tasya ca mahizI diggaja-mada-leKA-iva-Anandita-ali-mAlA, pArvatI-iva sukumArA
   candralekhālaṅkṛtā ca, vanarājir iva navamālikodbhāsitā sacitrakā ca,	candra-leKA-alaFkRtA ca, vana-rAjiH iva navamAlikA-udBAsitA sa-citrakA ca,
   apsarassaṃhatir iva saṃhatasukeśī samañjughoṣā ca,	apsara-ssaMhatiH iva saMhata-sukeSI sa-maQjuGozA ca,
   sarvāntaḥpurapradhānabhūtā Anaṅgavatī nāma | tayoś ca madhyamopāntavayasi	sarva-antaHpura-praDAna-BUtA AnaFgavatI nAma | tayoH ca maDyama-upAnta-vayasi
   vartamānayoḥ katham api daiva(va)śāt tribhuvanavilobhanīyākṛtiḥ,	vartamAnayoH kaTam api dEva(va)SAt triBuvana-viloBanIya-AkRtiH,
   pulomatanayevānanditasahasranetrā Vāsavadattā nāma [tanayā] babhūva | atha	puloma-tanayA-iva-Anandita-sahasra-netrA VAsavadattA nAma [tanayA] baBUva | aTa
   sā rāvaṇabhujavana ivollāsitagotreva pariṇāmam upayāty api yauvanabhāve	sA rAvaNa-Buja-vanaH iva-ullAsita-gotrA-iva pariNAmam upayAti api yOvana-BAve
   pariṇayaparaṅmukhī tasthau |	pariNaya-paraFmuKI tasTO |
   19) athaikadā tu	19) aTa-ekadA tu
   vijṛmbhamāṇasahakārakorakanikurumbanipatitamadhukaramālāmadahuṅkārajanitapathikasaṃjvaraḥ,	vijRmBamANa-sahakAra-koraka-nikurumba-nipatita-maDukaramAlAmada-huFkAra-janita-paTika-saMjvaraH,
   komalamalayamārutodbhūtacūtaprasavasarasāsvādakaṣāyakaṇṭhakalakaṇṭhakuharitabharitasakaladiṅmukhaḥ,	komala-malaya-mAruta-udBUta-cUta-prasava-sarasa-AsvAda-kazAya-kaNWa-kala-kaNWa-kuharita-Barita-sakala-diFmuKaH,
   vikacakamalakhaṇḍalīyamānamattakalahaṃsakulakolāhalamukharitakamalasarovaraḥ,	vikaca-kamala-KaNxalIyamAna-matta-kalahaMsa-kula-kolAhala-muKarita-kamala-sarovaraH,
   parabhṛtanakhakoṭipāṭitapāṭalakuḍmalavivaravinirgatamadhudhārāsāraśīkarakaṇanikarasamārabdhadakṣiṇasamīrabāṇadurvraṇitapathikavadhūhṛdayaḥ,	para-BRta-naKa-kowi-pAwita-pAwala-kuxmala-vivara-vinirgata-maDu-DArA-sAra-SIkara-kaNa-nikara-samArabDa-dakziNa-samIra-bANa-durvraNita-paTika-vaDU-hRd
   madhumadamuditakāminīgaṇḍūṣasīdhusekapulakitabakulaḥ,	maDu-mada-mudita-kAminI-gaNxUza-sIDu-seka-pulakita-bakulaH,
   madanarayaparavaśavikāsinītulākoṭivikaṭacaṭulacaraṇāravindāmandaprahārahṛṣṭakaṅkeliśataḥ,	madanaraya-para-vaSa-vikAsinI-tulA-kowi-vikawa-cawula-caraNa-aravinda-amanda-prahAra-hRzwa-kaFkeli-SataH,
   pratidiśam	pratidiSam
   aślīlaprāyagīyamānaśravaṇotsukakhiṅgajanaprāyaprārabdhacarcarīgītākarṇanamuhyadanekapathikaśataḥ,	aSlIla-prAya-gIyamAna-SravaNa-utsuka-KiFga-jana-prAya-prArabDa-carcarI-gIta-AkarNana-muhyat-aneka-paTika-SataH,
   durjana iva satāmarasaḥ, duṣkula iva jātihīnaḥ, rāvaṇa	durjanaH iva sa-tAmarasaH, duzkulaH iva jAti-hInaH, rAvaNa
   ivāpītalohitapalāśaśatasevitaḥ, mahāśṛṅgārīva sugandhavahaḥ, surājeva	iva-apIta-lohita-palASa-Sata-sevitaH, mahA-SRFgArI-iva suganDa-vahaH, surAjA-iva
   samṛddhakuvalayaḥ, vāstavika iva vardhitasukhāśaḥ, satkavikāvyabandha	samRdDa-kuvalayaH, vAstavikaH iva varDita-suKa-ASaH, sat-kavi-kAvya-banDa
   ivābaddhatuhīnaḥ, satpuruṣa iva doṣānubandharahitaḥ, kaivarta iva	iva-AbadDatu-hInaH, sat-puruzaH iva doza-anubanDa-rahitaH, kEvartaH iva
   baddharājīvotpalamālaḥ, samṛddhakāsāraśakunisārtha iva ninditamaruvakaḥ,	badDa-rAjIva-utpala-mAlaH, samRdDa-ka-AsAra-Sakuni-sArTaH iva ninditam-aruvakaH,
   śakra ivendrāṇīrucitaḥ, mahāvīra ivādharīkṛtadamanakaḥ, khiṅga	SakraH iva-indrANI-rucitaH, mahA-vIraH iva-aDarIkRta-damanakaH, KiFga
   ivāmlānasubhago vasantakāla ājagāma |	iva-amlAna-suBagaH vasanta-kAle AjagAma |
   20) atidūrapravṛddhena madhunā jagati ko vā na vikriyate yad atimukto 'pi	20) ati-dUra-pravRdDena maDunA jagati kaH vA na vikriyate yat atimuktaH api
   munir api vicakāsa | kusumaśarasya navacūtaśaramūlanilīnamadhukarāvali	muniH api vicakAsa | kusuma-Sarasya nava-cUta-Sara-mUla-nilIna-maDukara-Avali
   patreṇeva reje | vṛntanirgatavicakilavivare guñjanmadhukaro makaraketos	patreNa-iva reje | vRnta-nirgata-vicakila-vivare guQjat-maDukaraH makaraketoH-
   tribhuvanavijayaśaṅkhadhvanim iva cakāra |	triBuvana-vijaya-SaFKa-Dvanim iva cakAra |
   navayāvakapaṅkapallavitasanūpurataruṇīcaraṇaprahārānurāgavaśān	nava-yAvaka-paFka-pallavita-sanUpura-taruNI-caraNa-prahAra-anurAga-vaSAn
   navakisalayacchalena tam eva rāgam udavahad aśokapādapaḥ |	nava-kisalaya=-Calena tam eva rAgam udavahat aSoka-pAdapaH |
   madhuramadhudhvanitakāminīmukhakamalasaṅgānurāgād iva tadrasam	maDura-maDu-Dvanita-kAminI-muKa-kamala-saFga-anurAgAt iva tad-rasam
   ātmakusumeṣu bibhrad bakulatarū rarājata |	Atma-kusumezu biBrat bakula-taruH rarAjata |
   antarāntarānipatitamadhukaranikarakirmīraḥ kaṅkeliguccho	antarA-antarA-nipatita-maDukara-nikara-kirmIraH kaFkeli-gucCo
   'rdhanirvāṇamanobhavacitācakrānukārī pathikajanadāham uvāha |	arDa-nirvANa-manaH-Bava-citA-cakra-anukArI paTika-jana-dAham uvAha |
   vikacavicakilarājir alikulaśabalendranīlamuktāvalīva madhuśriyo ruruce |	vikaca-vicakila-rAjiH ali-kula-Sabala-indranIla-muktA-AvalI-iva maDu-SriyaH ruruce |
   virahiṇīhṛdayamathanāya kusumaśarasya cakram iva nāgakesarakusumam	virahiNI-hRdaya-maTanAya kusuma-Sarasya cakram iva nAgakesara-kusumam
   aśobhata | pathikahṛdayam astyaṃ grahītuṃ makaraketoḥ palāva iva	aSoBata | paTika-hRdayam astyam grahItum makaraketoH palAvaH iva
   pāṭalipuṣpam adaśyata |	pAwalipuzpam adaSyata |
   kandarpakelisaṃpallampaṭalāṭīlalāṭataṭavikaṭadhammilamalanamilitaparimalasamṛddhamadhurimaguṇaḥ,	kandarpa-keli-saMpad-lampawalAwI-lalAwa-tawa-vikawa-Dammila-malana-milita-parimala-samRdDa-maDurima-guNaH,
   kāmakalākalāpacārusundarīsundarastanakalaśaghusṛṇadhūliparimalāmodavāhī,	kAma-kalA-kala-apacAru-sundarI-sundara-stana-kalaSa-Gu-sRNa-DUli-parimala-Amoda-vAhI,
   raṇaraṇakarasitakāntakuntalīkuntalollāsanasaṅkrāntaparimalamilitālimālā	raNa-raNaka-rasita-kAnta-kuntalI-kuntala-ullAsana-saFkrAnta-parimala-milita-ali-mAlA
   madhuratarajhaṅkāramukharitanabhastalaḥ,	maDuratara-JaFkAra-muKarita-naBaH-talaH,
   navayauvanarāgataralakeralīkapolapālipatrāvalīparicayacaturaḥ,	nava-yOvana-rAga-taralakeralI-kapola-pAli-patrAvalI-paricaya-caturaH,
   catuḥṣaṣṭikalākalāpavidagdhamukhamālavīnitambabimbasaṃvāhakuśalaḥ,	catuHzazwi-kalA-kalApa-vidagDa-muKa-mAla-vI-nitamba-bimba-saMvAha-kuSalaH,
   surataśramavaśāṅghrīnīrandhrapīnapayodharabhāranidāghakaṇaśiśirito	surata-Srama-vaSa-aFGrI-nIranDra-pIna-payoDara-BAra-nidAGa-kaNa-SiSiritaH-
   malayānilo vavau |	malaya-anilaH vavO |
   22) atrāntare Vāsavadattāsakhījanād viditābhiprāyaḥ Śṛṅgāraśekharaḥ	22) atra-antare VAsava-datta-asaKI-janAt vidita-aBiprAyaH ŚRFgAra-SeKaraH
   svasutāsvayaṃvarārtham aśeṣadharaṇitalabhājāṃ bhūbhujāṃ saṅgatam akarot |	sva-sutA-svayaMvara-arTam aSeza-DaraNi-tala-BAjAm BUBujAm saFgatam akarot |
   tato	tatas-
   dagdhakṛṣṇāguruparimalāmoditamadhuvratamālābahalagumagumāyitamukharitaṃ,	dagDa-kRzNa-aguru-parimala-Amodita-maDu-vratam-AlA-bahala-guma-gu-mAyita-muKaritaM,
   atirabhasahāsacchaṭādīdhitiparimilitaṃ,	ati-raBasa-hAsa=-CawA-Adi-IDiti-parimilitaM,
   anekakathālāpavidagdhaśṛṅgāramayajanasamākulaṃ,	aneka-kaTA-AlApa-vidagDa-SRFgAra-maya-jana-samAkulaM,
   dahyamānasugandhasaurabhākṛṣṭapuropavanaṣaṭpadakulasamākulaṃ,	dahyamAna-suganDa-sOraBa-AkRzwa-pura-upavana-zawpada-kula-samAkulaM,
   arjunasamaram iva nandighoṣamukharitadigantaṃ mañcam āruroha Vāsavadattā |	arjuna-samaram iva nandi-Goza-muKarita-diS-antam maQcam Aruroha VAsavadattA |
   23) tatra kecit kalāṅkurā iva vijitanagaramaṇḍanāḥ, apare pāṇḍavā iva	23) tatra kecid kalA-aFkurAH iva vijita-nagara-maNxanAH, apare pANxavAH iva
   divyacakṣuḥkṛṣṇāguruparimilitāḥ, anye śaraddivasā iva dūrapravṛddhāśāḥ,	divya-cakzuH-kRzNa-aguru-parimilitAH, anye Sarad-divasAH iva dUra-pravRdDa-ASAH,
   itare py āhartum udyatā iva svabalārthinaḥ, kecid vyādhā iva	itare pi Ahartum udyatAH iva sva-bala-arTinaH, kecid vyADAH iva
   śakunaśrāvakāḥ, kecid ākheṭina iva rūpānusārapravṛttāḥ, kecij	Sakuna-SrAvakAH, kecid AKewinaH iva rUpa-anusAra-pravRttAH, kecid-
   jaiminimataśrāviṇa iva tathāgata[mata]dhvaṃsinaḥ, kecit khañjanā iva	jEmini-mata-SrAviNaH iva taTAgata-[m-ata]-DvaMsinaH, kecid KaQjanAH iva
   sāṃvatsaraphaladarśinaḥ, kecit sumeruparisarā iva kārtasvaramayāḥ, kecit	sAMvatsara-Pala-darSinaH, kecid sumeru-parisarAH iva kArtasvara-mayAH, kecid-
   kumudākarā iva bhāsvaddarśananimīlitāḥ, kecid dhārtarāṣṭrā iva	kumuda-AkarAH iva BAsvat-darSana-nimIlitAH, kecid DArtarAzwrAH iva
   viśvarūpāvalokanajanitendrajālodbhūtapratyayāḥ, kecid ātmanivāraṇabuddhyā	viSva-rUpa-avalokana-janita-indrajAla-udBUta-pratyayAH, kecid Atma-nivAraNa-budDyA
   balavanto 'pi suvāhāḥ, kecit pāṇigrahaṇārthino 'py asukaraṃ manyamānāḥ,	balavantaH api suvAhAH, kecid pANigrahaNa-arTinaH api asukaram manyamAnAH,
   kecid adharībhūtā (a)pi sthirāḥ, kecit pāṇḍuputrā	kecid aDarIBUtAH (a)pi sTirAH, kecid pANxu-putrA
   ivā[kṣahṛdayā]jñānahṛtakṣamāḥ, kecid bṛhatkathābandhino guṇāḍhyāḥ, kecit	iva-a[kza-hRdayA]-jQAna-hRta-kzamAH, kecid bRhat-kaTA-banDinaH guNa-AXyAH, kecid-
   tiryaggatayo gandhavāhāḥ, kecit kauravasainikā iva droṇāśāsūcakāḥ, kecit	tiryak-gatayaH ganDa-vAhAH, kecid kOrava-sEnikAH iva droNa-ASA-sUcakAH, kecid-
   kumudākarā ivāsoḍhabhāsaḥ kṣaṇam evaṃ sthitā rājaputrāḥ | sā ca	kumuda-AkarAH iva-AsoXa-BAsaH kzaNam evam sTitAH rAja-putrAH | sA ca
   kṣaṇenaikaikaśaḥ samavalokya kumārikā ta(s)māt karṇīrathād avatatāra |	kzaNena-eka-ekaSas samavalokya kumArikA ta(-s)mAt karNIraTAt avatatAra |
   24) atha sā tasyām eva rātrau svapne vālinam ivāṅgadopaśobhitaṃ,	24) aTa sA tasyAm eva rAtrO svapne vAlinam iva-aFgada-upaSoBitaM,
   kuhūmukham iva hārikaṇṭhaṃ, kanakamṛgam iva rāmākarṣaṇanipuṇaṃ, jayantam	kuhUmuKam iva hAri-kaNWaM, kanaka-mRgam iva rAma-AkarzaNa-nipuNaM, jayantam
   iva vacanāmṛtānanditavṛddhaśravasaṃ, kṛṣṇam iva kaṃ saharṣaṃ na kurvantaṃ,	iva vacana-amRta-Anandita-vRdDa-SravasaM, kRzNam iva kam sa-harzam na kurvantaM,
   mahāmegham iva vilasatkarakaṃ, [samudram iva] mahāsattvaṃ, mālinyā	mahA-meGam iva vilasat-karakaM, [samudram iva] mahAsattvan, mAlinyA
   kabarikayā, tuṅgabhadrayā nāsikayā, śoṇenādhareṇa, narmadayā vācā, godayā	kabarikayA, tuFgaBadrayA nAsikayA, SoNena-aDareNa, narmadayA vAcA, godayA
   bhujayā svarvāhinyā kīrtyā ca puṇyamayam iva, ādikandaṃ śṛṅgārapādapasya,	BujayA svarvAhinyA kIrtyA ca puNya-mayam iva, Adi-kandam SRFgAra-pAdapasya,
   rohaṇagiriṃ sakalaguṇaratnasamūhasya, prabhavaśailaṃ sundarakathānadīnāṃ,	rohaNa-girim sakala-guNa-ratna-samUhasya, praBava-SElam sundara-kaTA-nadInAM,
   surabhimāsaṃ vaidagdhyasahakārasya, ādarśatalaṃ saujanyamukhasya,	suraBi-mAsam vEdagDya-sahakArasya, AdarSa-talam sOjanya-muKasya,
   ādikandaṃ vidyālatānāṃ, svayaṃvarapatiṃ sarasvatyāḥ, spardhāgṛhaṃ	Adi-kandam vidyA-latAnAM, svayaMvara-patim sarasvatyAH, sparDA-gRham
   kīrtilakṣmyoḥ, ādigṛhaṃ śīlasaṃpadāṃ, kośam iva mahāsaundaryasya	kIrti-lakzmyoH, Adi-gRham SIla-saMpadAM, koSam iva mahA-sOndaryasya
   tribhuvanalobhanīyākṛtiṃ yuvānaṃ dadarśa |	triBuvana-loBanIya-AkRtim yuvAnam dadarSa |
   25) "sa Cintāmaṇināmno rājñas tanayaḥ Kandarpaketur nāmeti" sā svapna eva	25) "sa CintAmaNi-nAmnaH rAjQaH tanayaH KandarpaketuH nAma-iti" sA svapne eva
   nāmādikam aśrauṣīt | anantaraṃ "aho prajāpate rūpanirmāṇakauśalam idaṃ,	nAma-Adikam aSrOzIt | anantaram "aho prajApate rUpa-nirmANa-kOSalam idaM,
   manye svasyaiva naipuṇyasya saundaryadarśanotsukamanasā kamalabhuvā	manye svasya-eva nEpuNyasya sOndarya-darSana-utsuka-manasA kamala-BuvA
   jagattrayasamavāye rūpaparamāṇūn ādādya viracito 'yam anyathā katham ayam	jagattraya-samavAye rUpa-paramANUn AdAdya viracitaH ayam anyaTA kaTam ayam
   asya kāntiviśeṣa" iti, "vṛthaiva damayantī nalasya kṛte vana[vāsa]vaiśasam	asya kAnti-viSeza" iti, "vRTA-eva damayantI nalasya kRte vana[vAsa]-vESasam
   avāpa, mudhaivendumatī mahiṣy apy ajānurāgiṇī babhūva, aphalam iva	avApa, muDA-eva-indumatI mahizI api aja-anurAgiNI baBUva, aPalam iva
   duṣyantasya kṛte śakuntalāpi durvāsasaḥ śāpam anubabhūva, nirarthakam iva	duzyantasya kRte SakuntalA-api durvAsasaH SApam anubaBUva, nirarTakam iva
   madanamañjukā naravāhanadattaṃ cakame, niṣkāraṇam	madanamaQjukAH naravAhanadattam cakame, nizkAraNam
   evorugarimanirjitarambhā[rambhā] nalakūbaram acīkamata, viphalam eva	eva-uru-j-arima-nirjita-ramBA[ramBA] nalakUbaram acIkamata, viPalam eva
   dhūmorṇā svayaṃvarārthagatadevagrahagandharvasahasreṣu dharmarājam	DUmorNA svayaMvara-arTa-gata-deva-graha-ganDarva-sahasrezu DarmarAjam
   akāṅkṣateti" bahudhiyā cintayantī virahamurmuramadhyam ārūḍheva	akAFkzata-iti" bahu-DiyA cintayantI viraham-urmura-maDyam ArUXA-iva
   vāḍavāgniśikhā[kavaliteva], kālāgnirudrapāvakagrasteva,	vAxava-agni-SiKA[ka-valitA-iva], kAlAgni-rudra-pAvaka-graH-teva,
   pātālaguhāpraviṣṭeva, [śūnyakaraṇa]grāmālikhitam iva, utkīrṇam iva,	pAtAla-guhA-pravizwA-iva, [SUnya-karaNa-]grAma-AliKitam iva, utkIrNam iva,
   nigalitam iva, vajralepaghaṭitam iva, astipañjarapraviṣṭam iva,	nigalitam iva, vajra-lepa-Gawitam iva, asti-paQjara-pravizwam iva,
   marmāntarāsthitam iva, [majjārasaśabalitam iva], prāṇaparītam iva,	marma-antara-AsTitam iva, [majjA-rasa-Sabalitam iva], prANa-parItam iva,
   antarātmānam adhiṣṭhitam iva, rudhirāśayadravībhūtam iva,	antarAtmAnam aDizWitam iva, ruDira-ASaya-dravIBUtam iva,
   palalasaṃvibhaktam iva Kandarpaketuṃ manyamānā, unmatteva, badhireva,	palala-saMviBaktam iva Kandarpa-ketum manyamAnA, unmattA-iva, baDirA-iva,
   mūkeva, śūnyeva, nirastakaraṇagrāmeva, mūrcchāgṛhīteva, grahagrasteva,	mUkA-iva, SUni-eva, nirasta-karaNa-grAmA-iva, mUrcCA-gRhIta-iva, graha-grastA-iva,
   yauvanasāgarataraṅgaparamparāparigateva, rāgarajjubhir apavāriteva,	yOvana-sAgara-taraFga-paramparA-parigatA-iva, rAga-rajjuBiH apavAritA-iva,
   kandarpakusumabāṇaiḥ kīliteva, śṛṅgāraviṣaghūrṇiteva,	kandarpa-kusuma-bANEH kIlitA-iva, SRFgAra-viza-GUrNitA-iva,
   rūpaparibhāvanaśalyakhilliteva, malayānilāhatajīviteva "priyasakhy	rUpa-pariBAvana-Salya-KillitA-iva, malaya-anila-Ahata-jIvitA-iva "priya-saKy
   Anaṅgalekhe vitara[me] hṛdaye pāṇipādaṃ duḥsaho virahasantāpaḥ, mugdhe	AnaFga-leKe vitara[me] hRdaye pANi-pAdam duHsahaH viraha-santApaH, mugDe
   Madanamañjari siñca candanodakena, sarale Vasantasene saṃvṛṇu	MadanamaQjari siQca candana-udakena, sarale Vasantasene saMvRNu
   keśakalāpapāśam, tarale Lavaṅgavati vikira ketakadhūliṃ, Mālini alaṃ	keSa-kalApa-pASam, tarale La-vaFgavati vikira ketaka-DUliM, MAlini alam
   śaivaladalena, capale Citralekhe likha citre cittacoraṃ janaṃ, bhāmini	SEvala-dalena, capale Citra-leKe liKa citre citta-coram janaM, BAmini
   Vilāsavati vikṣipa muktācūrṇanikaram, rāgiṇi Rāgalekhe sthagaya	VilAsavati vikzipa muktA-cUrNa-nikaram, rAgiNi RAga-leKe sTagaya
   nalinīdalasamūhena payodharabharam, sukānte Kāntimati mandaṃ mandam	nalinI-dala-samUhena payoDara-Baram, sukAnte KAntimati mandam mandam
   apanaya bāṣpabindūn, yū(thi)kālaṅkṛte Yū(thi)ke sañcāraya	apanaya bAzpa-bindUn, yU(Ti)ka-alaFkRte YU(Ti)ke saQcAraya
   nalinīdalārdravātān, ehi bhagavati nidre anugṛhāṇa mām, dhig indriyair	nalinI-dala-Ardra-vAtAn, ehi Bagavati nidre anugRhANa mAm, Dik indriyEH-
   aparaiḥ, kim iti locanamayāni mamāṅgāni vidhinā na kṛtāni, bhagavan	aparEH, kim iti locana-mayAni mama-aFgAni viDinA na kRtAni, Bagavan
   kusumāyudha tavāyam añjalir anucaro, bhava bhāvavati tādṛśe jane,	kusumAyuDa tava-ayam aQjaliH anucaro, Bava BAvavati tAdRSe jane,
   [malayānila] suratotkaṇṭhadīkṣāguro vaha yatheccham" iti bahuvidhaṃ	[malayA-anila] surata-utkaNWa-dIkzA-guro vaha yaTecCam" iti bahuviDam
   bhāṣamāṇā Vāsavadattā sakhījanena samaṃ mumūrccha |	BAzamANA VAsavadattA saKI-janena samam mumUrcCa |
   26) anantaraṃ parijanaprayatnocchvāsitajīvitā ca, kṣanam	26) anantaram parijana-prayatna-ucCvAsita-jIvitA ca, kzanam
   atiśiśiraghanasārarajonimnagākūlapuline, kṣanam atituhinajaḍamalayarajasaḥ	ati-SiSira-GanasAra-rajaH-nimnagA-kUla-puline, kzanam ati-tuhina-jaxa-malaya-rajasaH
   saritparisare, kṣaṇam aravindakānanaparivāritasarastaṭaviṭapacchāyāsu,	sarit-parisare, kzaNam aravinda-kAnana-parivArita-saraH-tawa-viwapa=-CAyAsu,
   kṣaṇam anilollāsitadaleṣu kadalīkānaneṣu, kṣaṇaṃ kusumaśayyāsu, kṣaṇaṃ	kzaNam anila-ullAsita-dalezu kadalI-kAnanezu, kzaNam kusuma-SayyA-asu, kzaNam
   nalinīdalasrastareṣu, kṣaṇaṃ tuṣārasaṃghātaśiśiritaśilātaleṣu parijanena	nalinI-dala-srastarezu, kzaNam tuzAra-saMGAta-SiSirita-SilA-talezu parijanena
   nīyamānā, pralayakāloditadvādaśaravikiraṇakalāpatīvravirahāgnidahyamānā	nIyamAnA, pralaya-kAla-udita-dvAdaSa-ra-vikiraNa-kalApa-tIvra-viraha-agni-dahyamAnA
   satī, atikṛśāṃ viprāṇām iva tanuṃ bibhratī,	satI, ati-kRSAm viprANAm iva tanum biBratI,
   pracaladamandamandarāndolitaduḥkhasindhutaralatarataraṅgacchaṭādhavalahāsacchuritādharapallavaṃ	pracalat-amanda-mandara-andolita-duHKa-sinDu-taralatara-taraFga=-CawA-Dava-la-hAsa=-Curita-aDara-pallavam
   tanmukhāravindaṃ, dvijakulam iva śrutipraṇayi tadīkṣaṇayugalaṃ,	tad-muKa-aravindan, dvija-kulam iva Sruti-praNayi tad-IkzaNa-yugalaM,
   sahajasurabhimukhaparimalāmodam āghrātukāmā sudūranirgatanāsāvaṃśalakṣmīḥ,	sahaja-suraBi-muKa-parimala-Amodam AGrAtu-kAmA sudUra-nirgata-nAsA-vaMSa-lakzmIH,
   kalaṅkamuktendukalākomalā, pīyūṣaphenapaṭalapāṇdurāsyadvijapaṅktiḥ,	kalaFka-muktA-indu-kalA-komalA, pIyUza-Pena-pawala-pANdurAsya-dvija-paFktiH,
   tadadṛṣṭacaram anaṅgam atiśayānaṃ rūpaṃ, dhanyāni tāni [sthānāni] te ca	tat-adRzwa-caram anaFgam atiSayAnam rUpaM, DanyAni tAni [sTAna-ani] te ca
   janapadāḥ, puṇyanāmākṣarāṇi ca tāni sukṛtabhāñji yāny amunā pariṣkṛtānīti	janapadAH, puNya-nAma-akzarANi ca tAni su-kRta-BAQji yAni amunA parizkRtAni-iti
   muhur muhuḥ paribhāvayantī, dikṣu vilikhitam iva, nabhasy utkīrṇam iva,	muhur muhur pariBAvayantI, dikzu viliKitam iva, naBasi utkIrNam iva,
   locane pratibimbitam iva, citrapaṭalikhitam iva, puro darśitam ivetas tato	locane pratibimbitam iva, citra-pawaliKitam iva, puras darSitam iva-itas tatas-
   vilokayantī vyatiṣṭhata |	vilokayantI vyatizWata |
   27) atha tasyāḥ sārikā Tamālikā nāma tatsakhībhiḥ sahālocya Kandarpaketor	27) aTa tasyAH sArikA TamAlikA nAma tad-saKIBiH saha-Alocya Kandarpa-ketoH-
   bhāvam ākalayituṃ [pra]sthitā | āgatā ca mayaiva sārdham atraiva taror	BAvam Akalayitum [pra]sTitA | AgatA ca mayA-eva sArDam atra-eva taroH-
   adhas tiṣṭhatīty" uktvā virarāma |	aDas tizWati-iti-" uktvA virarAma |
   28) atha saharṣam utthāya Makarando viditavṛttāntāṃ Tamālikām akarot | sā	28) aTa saharzam utTAya MakarandaH vidita-vRttAntAm Ta-mAlikAm akarot | sA
   ca kṛtapraṇāmā Kandarpaketave patrikām upānayata | atha sa tāṃ svayam	ca kRta-praNAmA Kandarpa-ketave patrikAm upAnayata | aTa sa tAm svayam
   avācayata |	avAcayata |
        pratyakṣadṛṣṭabhāvāpy asthirahṛdayā hi kāminī bhavati /	pratyakza-dRzwa-BAvA-api asTira-hRdayA hi kAminI Bavati /
        svapnānubhūtabhāvā draḍhayati na pratyayaṃ yuvatiḥ // SuVas_19 //	svapna-anuBUta-BAvA draXayati na pratyayam yuvatiH // SuVaH-_19 //
   29) tac chrutvā Kandarpaketur amṛtārṇavamagnam iva sarvānandānām upari	29) tat SrutvA Kandarpa-ketuH amRta-arNava-magnam iva sarva-AnandAnAm upari
   vartamāno mandaṃ mandam utthāya prasāritabāhuyugalas tām āliliṅga | atha	vartamAnaH mandam mandam utTAya prasArita-bAhu-yugalaH tAm AliliFga | aTa
   tayaiva sārdhaṃ samāsīnaḥ "kiṃ vadati, kiṃ karoti, katham āsta" ityādi	tayA-eva sArDam samAsInaH "kim vadati, kim karoti, kaTam Asta" ityAdi
   sakalaṃ vṛttāntaṃ pṛcchaṃs tāṃ niśāṃ dinam apy ativāhya cacāla	sakalam vRttAntam pRcCan tAm niSAm dinam api ativAhya cacAla
   Kandarpaketuḥ | atrāntare bhagavān api marīcimālī enaṃ vṛttāntam iva	KandarpaketuH | atra-antare BagavAn api marIci-mAlI enam vRttAntam iva
   kathayituṃ madhyamaṃ lokam avātarat |	kaTayitum maDyamam lokam avAtarat |
   30) atha vāsaratāmracūḍacakrākāraḥ cakravākacakrasaṅkramitasantāpatayeva	30) aTa vAsara-tAmra-cUxa-cakra-AkAraH cakravAka-cakra-saFkramita-santApatayA-iva
   mandimānam udvahanmandārastabakasundaraḥ,	mandimAnam udvahan-mandAra-stabakasundaraH,
   sindūrāhatasuragajakumbhavibhramaṃ bibhrāṇaḥ,	sindUra-Ahata-suragaja-kumBa-viBramam biBrANaH,
   tāṇḍavacaṇḍavegocchalitadhūrjaṭijaṭājūṭakūṭabandhabandhuravikaṭavāsukibhogamaṇitāṭaṅkasaṅkāśanābhimaṇḍalaḥ,	tANxava-caNxa-vega-ucCalita-DUrjawi-jawA-jUwa-kUwa-banDa-banDura-vikawa-vAsuki-Boga-maNita-AwaFka-saFkASa-nABi-maNxalaH,
   sandhyāsandhinīsarasayāvakapaṭacāruḥ, vāruṇivāravilāsinīmaṇikuntalakāntiḥ,	sanDyA-sanDinI-sarasa-yAvaka-pawa-cAruH, vAruNi-vAra-vilAsinI-maNi-kuntala-kAntiH,
   dinakaracchinnavāsarakabandhacakrākaraḥ, madhupūrṇakapāla iva	dinakara=-Cinna-vAsaraka-banDa-cakra-AkaraH, maDu-pUrNa-kapAlaH iva
   kālakapālinaḥ, amlānakusumastabaka iva śriyaḥ, gaganāśokatarustabakaḥ	kAlakapAlinaH, amlAna-kusuma-stabakaH iva SriyaH, gagana-aSoka-taru-stabakaH
   [iva], kanakadarpaṇa iva pratīcīvilāsinyāḥ, balabhadra iva vāruṇīsaṅgataḥ	[iva], kanaka-darpaNaH iva pratIcIvilAsinyAH, balaBadraH iva vAruNI-saFgataH
   sarāgaś ca, durvidha iva parityaktavasuḥ saviṣādaś ca, śā(kya) iva	sa-rAgaH ca, durviDaH iva parityakta-vasuH sa-vizAdaH ca, SA(kya) iva
   raktāṃśukadharaḥ, saṃjñopeto bhagavān caramārṇavapayasi	rakta-aMSuka-DaraH, saMjQA-upetaH BagavAn carama-arNava-payasi
   taralataraṅgavegocchalitavidrumavikaṭākṛtir mamajja |	tarala-taraFga-vega-ucCalita-vidruma-vikawa-AkRtiH mamajja |
   31) krameṇa ca	31) krameNa ca
   rajoluṭhitotthitakulāyārthikalahavikalakalaviṅkakulakalakalavācālitaśikhareṣu	rajaH-luWita-utTita-kulAya-arTi-kalaha-vikala-kalaviFka-kula-kala-kalava-AcAlita-SiKarezu
   śikhariṣu, vasatisākāṅkṣeṣu dhvāṅkṣeṣu,	SiKarizu, vasati-sAkAFkzezu DvAFkzezu,
   anavaratadahyamānakālāgurudhūpaparimalodgāreṣu vāsāgāreṣu,	anavarata-dahyamAna-kAlAguru-DUpa-parimala-udgArezu vAsa-AgArezu,
   dūrvānvitataṭinībaddhagoṣṭhīkavidagdhajanaprastūyamānakathāśravaṇotsukaśiśujanakalakalanivāraṇakupitaśraddheṣu	dUrvA-anvita-tawinI-badDa-gozWIka-vidagDa-jana-prastUyamAna-kaTA-SravaNa-utsuka-SiSujana-kalakala-nivAraNa-kupita-SradDezu
   vṛddheṣu, ālolikātaralarasanābhiḥ kathitakathābhir jaratībhir	vRdDa-izu, AlolikA-tarala-rasa-nABiH kaTita-kaTABiH jaratIBiH-
   atilaghukaratāḍanajanitasukhe, śiśayiṣamāṇaśiśujane,	ati-laGu-kara-tAxana-janita-suKe, SiSayizamANa-SiSu-jane,
   viracitakandarpamudrāsu kṣudrāsu,	viracita-kandarpa-mudrAsu kzudrAsu,
   kāmukajanānubaddhyamānadāsījanavividhāślīlavacanaśrutivirasīkṛtasandhyāvandanopaviṣṭeṣu	kAmuka-jana-anubadDyamAna-dAsI-jana-viviDa-aSlIla-vacana-Sruti-virasIkRta-sanDyA-vandana-upavizwezu
   śiṣṭeṣu,	Sizwa-izu,
   romanthamantharakuraṅgakuṭumbakādhyāsyamānamradiṣṭhagauṣṭhīnapṛṣṭhāsv	romanTa-manTara-kuraFga-kuwumbaka-aDyAsya-mAnamra-dizWa-gOzWIna-pRzWAsu-
   araṇyasthalīṣu, nidrāvinidrāṇadroṇakulakalitakulāyeṣv ārāmataruṣu,	araNya-sTalIzu, nidrA-vinidrANa-droNa-kula-kalita-kulAyezu ArAma-taruzu,
   nirjigamiṣati jarattarukoṭarakuṭīrakuṭumbini kauśikakule,	nirjigamizati jarat-taru-kowara-kuwIra-kuwumbini kOSika-kule,
   timiratarjananirgatāsu dahanapraviṣṭadinakarakiraṇāsv iva sphurantīṣu	timira-tarjana-nirgatAsu dahana-pravizwa-dinakara-kiraNAsu iva sPurantIzu
   dīpalekhāsu, mukharitadhanuṣi varṣati śaranikaram anavaratam	dIpa-leKA-asu, muKarita-Danuzi varzati Sara-nikaram anavaratam
   aśeṣasaṃsāraśemuṣīmuṣi makaradhvaje, suratārambhākalpaśobhini,	aSeza-saMsAra-SemuzI-muzi makaraDvaje, surata-AramBa-Akalpa-SoBini,
   śambhalībhāṣitabhāji bhajati bhuṣāṃ bhujiṣyajane,	SamBalI-BAzita-BAji Bajati BuzAm Bujizyajane,
   sairandhrībadhyamānaraśanājālajalpākajaghanāsu janīṣu,	sEranDrI-baDyamAna-raSanA-jAla-jalpAka-jaGanAsu janIzu,
   viśrāntakathānubandhatayā pravartamānakathakajanagṛhagamanatvareṣu	viSrAnta-kaTA-anubanDa-tayA pravartamAna-kaTaka-jana-gRha-gamana-tvarezu
   catvareṣu, samāvāsitakukk(u)ṭeṣu niṣkuṭeṣu, kṛtayaṣṭisamārohaṇeṣu	catvara-izu, samAvAsita-kukk(u)wezu nizkuwezu, kRta-yazwi-samArohaNezu
   barhiṇeṣu, vihitasandhyāsamayavyavasthiteṣu gṛhasthaleṣu,	barhiNezu, vihita-sanDyA-samaya-vyavasTitezu gRhasTalezu,
   saṅkocodañcaduccakesarakoṭisaṅkaṭakuśeśayakośakoṭarakuṭhīraśāyini	saFkoca-udaQcat-ucca-kesara-kowi-saFkawa-kuSeSaya-koSa-kowara-kuWIra-SAyini
   ṣaṭcaraṇacakre, athānena pravartatā [vartmanā] bhagavatā bhānunā	zaz-caraNa-cakre, aTa-anena pravartatA [vartmanA] BagavatA BAnunA
   [ā]gantavyam iti sarvapaṭṭamayair vasanair iva maṇikuṭṭimābhir	[A]gantavyam iti sarva-pawwa-mayEH vasanEH iva maNi-kuwwimABiH-
   viracitavaruṇena, bhagavatā kālena kṛttasya divasamahiṣasya	viracita-varuNena, BagavatA kAlena kRttasya divasa-mahizasya
   rudhi(ra)dhāreva, vidrumalatevāmbaramahārṇavasya, raktakamalinīva	ruDi(ra)DArA-iva, vidrumala-tA-iva-ambara-mahA-arNavasya, rakta-kamalinI-iva
   gaganataḍākasya, kāñcanasetur iva kandarpasya, mañjiṣṭhārāgāruṇapatākeva	gagana-taxAkasya, kAQcana-setuH iva kandarpasya, maQjizWA-rAga-aruNa-patAkA-iva
   gaganaharmyatalasya, lakṣmīr iva svayaṃvaragṛhītapītāmbarasya, bhikṣukīva	gagana-harmya-talasya, lakzmIH iva svayaMvara-gRhIta-pIta-ambarasya, BikzukI-iva
   tārānurāgaraktā, raktāmbaradhāriṇīva bhagavatī sandhyā samadṛśyata |	tAra-anurAga-raktA, rakta-ambara-DAriNI-iva BagavatI sanDyA samadRSyata |
   32) kṣaṇena ca kṣaṇadārāgaracanācaturāsu sandhyāśiṣyāsv iva veśyāsu	32) kzaNena ca kzaNadA-rAga-racanA-caturAsu sanDyA-SizyAsu iva veSyAsu
   tulādhāraśūnyāyāṃ paṇyavīthyām iva divi, ghanaghanāyamānadalapuṭāsu	tulADAra-SUnyAyAm paNya-vITyAm iva divi, Gana-GanAyamAna-dala-puwAsu
   puṭakinīṣu, timirapratihasteṣv iva tata itaḥ (pa)ribhramatsu kamalasarasi	puwakinIzu, timira-pratihastezu iva tatas itas (pa)riBramatsu kamala-sarasi
   madhukareṣu, vikalakurarīrutacchalena ravivirahavidhurāsu vilapantīṣv iva	maDukarezu, vikala-kurarIruta=-Calena ravi-viraha-viDurAsu vilapantIzu iva
   sarojinīṣu, kamalinīsandhyārāgarajyamānasalilasthitāsu pativināśahṛtpīḍyā	sarojinIzu, kamalinI-sanDyA-rAga-rajyamAna-salila-sTitAsu pati-vinASa-hRt-pIxyA
   dahanapraviṣṭāsv iva kamalinīṣu, gaṇaka iva nakṣatrasūcake pradoṣasamaye,	dahana-pravizwAsu iva kamalinIzu, gaNakaH iva nakzatra-sUcake pradoza-samaye,
   harakaṇṭhakāṇḍakālimasanābhi, daityabalam iva prakaṭatārakaṃ,	hara-kaNWa-kANxa-ka-ali-masanABi, dEtya-balam iva prakawa-tArakaM,
   bhāratasamaram iva vardhamānolūkakalakalaṃ, dhṛṣṭadyumnavīryam iva	BArata-samaram iva varDamAna-ulUka-kalakalaM, DRzwadyumna-vIryam iva
   kuṇṭhitadroṇaprabhāvaṃ, nandanavanam iva saṃcaratkauśikaṃ,	kuNWita-droNa-praBAvan, nandana-vanam iva saMcarat-kOSikaM,
   kṛṣṇavartmevākhilakāṣṭhāpahārakaṃ, sagarbham iva ghanatarapāṣāṇakarkaśāsu	kRzNavartmA-iva-aKila-kAzWa-apahArakaM, sa-garBam iva Ganatara-pAzANa-karkaSAsu
   giritaṭīṣu, sacakṣur iva suptasiṃhanayanacchavicchaṭākapilikeṣu sānuṣu,	giri-tawIzu, sa-cakzuH iva supta-siMha-nayana=-Cavi=-CawA-kapilikezu sAnuzu,
   sajīvam iva tamomaṇibhiḥ, saṃvardhitam ivāgnihotradhūmalekhābhir māsalitam	sa-jIvam iva tamaH-maNiBiH, saMvarDitam iva-agnihotra-DUma-leKABiH mAsalitam
   iva kāminīkeśapāśasaṃskāradhūpapaṭalaiḥ, uddīpitam iva	iva kAminI-keSa-pASa-saMskAra-DUpa-pawalEH, uddIpitam iva
   ghanataralīnamadhukarapaṭalamecakitapecakikapolataladānadhārāśīkaraiḥ,	Gana-tara-lIna-maDukara-pawala-mecakita-pecaki-kapola-tala-dAna-DArA-SIkarEH,
   puñjīkṛtam iva vitatamālatamālakānanacchāyāsu, līyamānam iva	puQjIkRtam iva vitatamAla-tamAlakAnana=-CAyAsu, lIyamAnam iva
   kajjalarasaśyāmabhogibhogeṣu, prāvaraṇam iva rajanīpāṃsulāyāḥ,	kajjala-rasa-SyAma-Bogi-Boga-izu, prAvaraNam iva rajanI-pAMsulAyAH,
   palitauṣadham iva vṛddhavārayoṣitām, apatyam iva rajanyāḥ, suhṛd iva	palita-OzaDam iva vRdDa-vAra-yozitAm, apatyam iva rajanyAH, suhRd iva
   kalikālasya, mitram iva durjanahṛdayānāṃ, bauddhasiddhāntam iva	kalikA-Alasya, mitram iva durjana-hRdayAnAM, bOdDa-sidDAntam iva
   pratyakṣadravyam apahnuvānaṃ timiram ajṛmbhata |	pratyakza-dravyam apahnuvAnam timiram ajRmBata |
   33) muditam ivātimattamātaṅgamaṇḍalamanoharagaṇḍamaṇḍale, phalitam	33) muditam iva-ati-matta-mAtaFga-maNxala-manohara-gaNxa-maNxale, Palitam
   ivātisāndrabahalacchadavitatatamālakānane, sphuritam	iva-ati-sAndra-bahala=-Cada-vitata-tamAlaka-Anane, sPuritam
   ivātikāntakāntājanaghanatarakeśasaṃhatau, malitam	iva-atikAnta-kAntA-jana-Ganatara-keSa-saMhatO, malitam
   ivendranīlamaṇiraśmibhiḥ, atiśayamāṃsalaṃ tamo 'vaṭataṭāṭavīṣu, sāṭopam	iva-indranIla-maNi-raSmiBiH, atiSaya-mAMsalam tamaH avawa-tawa-awavIzu, sa-Awopam
   atisphuṭapāṭavotkaṭaprakaṭaviśaṅkaṭaikaviṭapotkaṭavinaṭitaṣaṭpadāliṣu,	ati-sPuwa-pAwava-utkawa-prakawa-viSaFkawa-eka-viwapa-utkawa-vinawita-zawpadAlizu,
   ghanataraghoraṃ, atighasmaraviṣadharabhogabhāsuraṃ,	Ganatara-GoraM, ati-Ga-smara-viza-Dara-Boga-BAsuraM,
   madabharamattadantidantadyutitarjanajarjaram | tato niśākarārambhasamaya	mada-Bara-matta-d-anti-danta-dyuti-tarjana-jarjaram | tatas niSAkara-AramBa-samaya
   iva saṃkucatkuvalayavyājaviracitāñjalipuṭe namati tamitimire, kṣaṇena ca	iva saMkucat-kuvalaya-vyAja-viracita-aQjali-puwe namati tam-itimire, kzaNena ca
   sandhyātāṇḍavaḍambarocchalitamahānaṭajaṭājūṭakūṭakuṭilavivaravartijahanukanyāvāridhārābindava	sanDyA-tANxava-xambara-ucCalita-mahA-nawa-jawA-jUwa-kUwa-kuwila-vivara-varti-ja-hanu-kanyA-vAri-DArA-bindava
   iva vikīrṇāḥ,	iva vikIrNAH,
   durdharadharaṇibhārabhugnabhīmadiṅmātaṅgamaṇḍalāmuktaśīkaracchaṭā	durDara-DaraNi-BAra-Bugna-BIma-diS-mAtaFga-maNxala-amukta-SIkara=-CawA
   ivātitatāḥ,	iva-atitatAH,
   atidavīyonabhastalabhramaṇakhinnadinakaraturagavisaravāntaphenastabakā iva	atidavIyaH-naBastala-BramaNa-Kinna-dinakara-turaga-visara-va-anta-Pena-stabakAH iva
   [vistīrṇāḥ], gaganamahāsaraḥkumudakānanasandehadāyinaḥ, viśvaṃ	[vistIrNAH], gagana-mahA-saraH-kumuda-kAnana-sandeha-dAyinaH, viSvam
   gaṇayatovidhātuḥ śaśikamaṭhinīkhaṇḍena tamomaṣīśyāme 'jina iva viyati	gaNayataH-viDAtuH SaSika-maWinI-KaNxena tamaH-mazI-SyAme ajinaH iva viyati
   saṃsārasyātiśūnyatvāc chūnyabindava iva vitatāḥ,	saMsArasya-ati-SUnya-tvAt SUnya-bindavaH iva vitatAH,
   jagattrayavijayanirgatasya kusumaketo ratikaratalavikīrṇalājā iva,	jagattraya-vijaya-nirgatasya kusumaketaH rati-kara-tala-vikIrNa-lAjAH iva,
   gulikāstragulikā iva puṣpadhanuṣaḥ, viyadamburāśiphenastabakā iva,	gulikA-astra-gulikAH iva puzpa-DanuzaH, viyat-amburASi-Pena-stabakAH iva,
   rativiracitā gaganāṅgaṇe ātarpaṇapañcāṅgulaya iva,	rati-viracitAH gagana-aFgaNe AtarpaNa-paQcAFgulayaH iva,
   vyomalakṣmīhāramuktānikarā iva, candracitācakrād vātyāvegavyastāḥ	vyoma-lakzmIhAra-muktA-nikarAH iva, candra-citA-cakrAt vAtya-avega-vyastAH
   kāmakīkasakhaṇḍā iva,	kAma-kIka-sa-KaNxAH iva,
   timirodgamadhūmadhūmalasandhyāmalāhitagaganamahāsthalīmahākaṭāhabhṛjjyamānasphuṭitalājānukārās	timira-udgama-DUma-DUmala-sanDyA-amalAhita-gagana-mahA-sTalI-mahA-kawAha-BRt-jyamAna-sPuwita-lAjA-anukAra-as
   tārā vyarājanta | tābhiś ca śvitrīva viyad aśobhata |	tArAH vyarAjanta | tABiH ca SvitrI-iva viyat aSoBata |
   34) tato dīrghocchvāsaracanākuśalaṃ saśleṣabahughaṭanāpaṭu	34) tatas dIrGa-ucCvAsa-racanA-kuSalam sa-Sleza-bahu-GawanA-pawu
   satkaviviracanam iva, cakravākamithunam atīvākhidyata |	sat-kavi-viracanam iva, cakravAka-miTunam atIva-aKidyata |
   kamalinīsañcaraṇalagnamakarandabindulavamadhukaramālāśabalagātraṃ,	kamalinI-saQcaraNa-lagna-makaranda-bindu-lava-maDukarama-AlASa-bala-gAtraM,
   kālapāśeneva mūrtarāmaśāpenākṛṣyamāṇaṃ cakravākamithunam vijaghaṭe |	kAla-pASena-iva mUrta-rAma-SApena-AkRzyamANam cakravAka-miTunam vijaGawe |
   ravivirahavidhurāyāḥ kamalinyā hṛdayam iva dvidhā papāṭa cakravākamithunam	ravi-viraha-viDurAyAH kamalinyAH hRdayam iva dviDA papAwa cakravAka-miTunam
   | āgamiṣyato himakaradayitasya pārśve saṃcarantī kumudinyā bhramaramālā	| AgamizyataH himakara-dayitasya pArSve saMcarantI kumudinyA Bramara-mAlA
   dūtīvālakṣyata | tārakāvyājād astaṅgatasya divākarasya śokād iva kakubho	dUtI-ivAlakzyate | tArakA-vyAjAt astaFgatasya divAkarasya SokAt iva kakuBo
   vyarudan | bhāsvato nijadayitasya virahād abhinavakiñjalkarāśivyājena	vyarudan | BAsvataH nija-dayitasya virahAt aBinava-kiQjalka-rASi-vyAjena
   murmura iva nalinīkośahṛdaye jajvāla | raviraśmibhasmitanabhovanamaṣīrāśir	murmuraH iva nalinI-koSa-hRdaye jajvAla | ravi-raSmi-Basmita-na-BaH-vana-mazIrA-Sir
   iva, śrutivacanam iva kṣatadigambaradarśanaṃ, kṛṣṇarūpam api	iva, Sruti-vacanam iva kzata-digambara-darSanaM, kRzNa-rUpam api
   tiraskṛtaviśvarūpabhāvaṃ, sadyodrāvitarājatapaṭṭasamudrapravāha iva	tiraskRta-viSva-rUpa-BAvaM, sadyodrAvita-rAjata-pawwa-samudra-pravAhaH iva
   śārvaram andhakāram ajṛmbhata |	SArvaram anDakAram ajRmBata |
   35) kṣaṇena ca kṣaṇadārājakanyākanduka iva, kandarpakanakadarpaṇa iva,	35) kzaNena ca kzaNadA-rAja-kanyA-kandukaH iva, kandarpa-kanaka-darpaNaH iva,
   udayagiribālamandārastabakākṛtiḥ, prācīlalāṭakusumacakrākāraḥ, kuṇḍalam	udaya-giri-bAla-mandAra-stabaka-AkRtiH, prAcI-lalAwa-kusuma-cakra-AkAraH, kuNxalam
   iva nabhaśriyaḥ, divyavadhūprasādhikāhastasrastālaktapaṭa iva,	iva naBa-SriyaH, divya-vaDU-prasADikA-hasta-srasta-alakta-pawaH iva,
   gaganasaudhakanakakumbha iva, prasthānakalaśa iva	gagana-sODa-kanaka-kumBaH iva, prasTAna-kalaSaH iva
   tribhuvanavijayanirgatasya makaraketoḥ,	triBuvana-vijaya-nirgatasya makaraketoH,
   kandarpakārtasvaratūṇamukhacakrakāntitaskaraḥ,	kandarpa-kArta-svara-tUNa-muKa-cakra-kAnti-taskaraH,
   prākśailaśikharāgraprarūḍhajavātarukusumacchaviḥ,	prAc-SEla-SiKara-agra-prarUXa-javAtaru-kusuma=-CaviH,
   acchakuṅkumapiṇḍapūrṇasthita[pātra] iva niśāvilāsinyāḥ	acCa-kuFkuma-piNxa-pUrNa-sTita[pAtra] iva niSA-AvilAsinyAH
   kuṅkumāruṇaśveta[stana]kalaśa iva cākhaṇḍalāśāyāḥ, udayāruṇamaṇḍalo	kuFkuma-aruNa-Sveta[-stana]-kalaSaH iva ca-aKaNxalASAyAH, udaya-aruNa-maNxalaH-
   rajanīpatir abhyudayam āsasāda |	rajanI-patiH aByudayam AsasAda |
   36) tataḥ kāminīhṛdayasaṅkrāmita iva cakorāṅganānetrapuṭapāṭita iva	36) tatas kAminI-hRdaya-saFkrAmitaH iva cakora-aFganA-netra-puwa-pAwitaH iva
   raktakumudakośakīṭa iva kṣīṇatāṃ jagāma kṣaṇadākṛto rāgaḥ |	rakta-kumuda-koSa-kIwaH iva kzINa-tAm jagAma kzaNadA-kRtaH rAgaH |
   37) anantaraṃ śarvarīvrajāṅganāniṣṭhyūtanavanītasvastika iva, kusumaketor	37) anantaram SarvarI-vraja-aFganA-nizWyUta-navanIta-svastikaH iva, kusumaketoH-
   mukhacchāyāmudrita iva, śvetātapatram iva makaraketoḥ, dantapālicakra iva	muKa=-CAyA-mudritaH iva, Sveta-Atapatram iva makaraketoH, dantapAli-cakraH iva
   viyanmahāseḥ, śvetacāmara iva madanamahārājasya, bālapulinam iva	viyat-mahAseH, Sveta-cAmaraH iva madana-mahA-rAjasya, bAla-pulinam iva
   niśāyamunāyāḥ, sphuṭikaliṅgam iva gaganatāpasasya, aṇḍam iva kāloragasya,	niSA-yamunAyAH, sPuwika-liFgam iva gagana-tApa-sasya, aNxam iva kAla-uragasya,
   kambur iva nabhomahārṇavasya, caityam iva madanāridagdhasya makaraketoḥ,	kambuH iva naBaH-mahA-arNavasya, cEtyam iva madanAri-dagDasya makaraketoH,
   citācakram iva kalaṅkāṅgāraśabalaṃ saṅkalpajanmanaḥ, gaganagāmipuṇḍarīkam	citA-cakram iva kalaFka-aFgAra-Sabalam saFkalpa-janmanaH, gagana-gAmi-puNxarIkam
   iva, ambaramahārṇavaphenapuñja iva, pāradapiṇḍa iva [kāladhātuvādinaḥ],	iva, ambara-mahA-arNava-Pena-puQjaH iva, pArada-piNxaH iva [kAla-DAtu-vAdinaH],
   rājatakalaśa iva dūrvāpravālaśabalaḥ, kandarparathacakracāruḥ,	rAjata-kalaSaH iva dUrvA-pravAla-SabalaH, kandarpa-raTa-cakra-cAruH,
   udayācalacūḍāmaṇiḥ, ambaramahāprāsādapārāvataḥ, airāvatakumbhasthalam iva,	udaya-acala-cUxAmaNiH, ambara-mahA-prAsAda-pArAvataH, ErAvata-kumBa-sTalam iva,
   bhagnaśṛṅgapurāṇagomuṇḍa iva, tārakāśvetagodhūmaśālino nabhaḥkṣetrasya,	Bagna-SRFga-purANa-gomuNxaH iva, tArakA-Sveta-goDUma-SAlinaH naBaH-kzetrasya,
   pāṇḍurarājatapātram iva siddhāṅganāhastasrasto grahapatir ujjagāma | yaś	pANxura-rAjata-pAtram iva sidDa-aFganA-hastasrastaH grahapatiH ujjagAma | yaH-
   ca puṇḍarīkaṃ locanamadhukarāṇāṃ, śayanīyasaikataṃ cittahaṃsānāṃ,	ca puNxarIkam locana-maDukarANAM, SayanIya-sEkatam citta-haMsAnAM,
   sphaṭikavyajanaṃ virahavahnīnām |	sPawika-vyajanam viraha-vahnInAm |
   38) atrāntare 'bhisārikāsārthapreṣitānāṃ priyatamān prati dūtīnāṃ	38) atra-antare aBisArikA-sArTa-prezitAnAm priyatamAn prati dUtInAm
   dvyarthāḥ saprapañcāḥ vikārabhaṅgurāḥ pravādā babhūvuḥ | tathā hi |	dvi-arTAH sa-prapaQcAH vikAra-BaFgurAH pravAdAH baBUvuH | taTA hi |
   "avastrīkṛtam ātmānaṃ nākalayasi tattvataḥ | prastara iva krūro 'si | na	"avastrI-kRtam AtmAnam na-akalayasi tattvataH | prastaraH iva krUraH asi | na
   cākarṣakacumbakadrāvakeṣv eko 'py asi, bhrāmako 'si paraṃ kitava |	ca-Akarzaka-cumbaka-drAvakezu ekaH api asi, BrAmakaH asi param kitava |
   dhamārthāny aprayuktaḥ kṣepaṇika iva mudhā vāhitataravāris tvam asi |	Dama-arTAni aprayuktaH kzepaNikaH iva muDA vAhitatara-vAriH tvam asi |
   sakhedam iva manasā cintayasi durlabhām | sattvasāracarito	saKA-idam iva manasA cintayasi durlaBAm | sattva-sAra-caritaH-
   ripumaṇḍalāgrato nirvṛtim upetya tiṣṭhati | sa khalu vīraḥ pratipakṣasya	ripu-maNxala-agratas nirvRtim upetya tizWati | sa Kalu vIraH pratipakzasya
   yaḥ samprahārataḥ kuñjarān nayati | dhṛtorukaravālasañcayo 'pi paramakāṇḍa	yaH samprahArataH kuQjarAn nayati | DRta-Uru-kara-vAla-saQcayaH api parama-kANxa
   eva etan mahāpadaṃ vigraheṇa labhate | rājasena rahito rājase na rahito	eva etat mahA-padam vigraheNa laBate | rAjasena rahitaH rAjase na rahitaH-
   dhruvam | viśāradā viśāradābhraviśadā viśadātmanīnamahimānam	Druvam | viSAradA viSArada-aBra-viSadA viSada-AtmanIna-mahimAnam
   ahimānarakṣaṇakṣamā kṣamātilaka te vīratā vīratā manasi bhūtatā bhūtatā	ahi-mAna-rakzaNa-kzamA kzamA-tilaka te vIra-tA vIra-tA manasi BUtatA BUta-tA
   vacasi | sāhasena sā hasena kamalā kamalālayā jitā, sā tvadarpaṇā	vacasi | sAhasena sA hasena kamalA kamala-AlayA jitA, sA tvad-arpaNA
   darpaṇākāravimalāśayā śayābjanirjitakisalayā salayāṅgulir iva vibhrameṇa	darpaNa-AkAra-vimala-ASayA Saya-abja-nirjita-kisalayA salayA-aFguliH iva viBrameNa
   vibhrameṇa gavākṣaśalākāvivaraṃ prati vilokayantī vilokayantī vināśāpam	viBrameNa gavAkza-SalAkA-vivaram prati vilokayantI vilokayantI vinA-ASApam
   anubhavati duḥkhāni | jīvanāyaka jīvanāya ka iha nāśrayati subhagam |	anuBavati duHKAni | jIvanAyaka jIvanAya kaH iha na-ASrayati suBagam |
   anyās tāvad āsatāṃ dāsatāṃ purato 'ham eva bhajāmi, maitry ato maitryato	anyAH tAvat AsatAm dAsa-tAm puratas aham eva BajAmi, mEtrI atas mEtrI-atas-
   'stu | añjasārataḥ sārataḥ kim api kandarpakaṃ darpakaṃ na tanoṣi viśeṣato	astu | aQjasA-rataH sArataH kim api kandarpakam darpakam na tanozi viSezataH-
   'śeṣataḥ sthitam eva maraṇam | śaṭḥadhiyāṃ śodhana yaśodhana	aSezatas sTitam eva maraNam | SawHa-DiyAm SoDana yaSaH-Dana
   premahāryāmahāryā samotkaṭākṣaiḥ kaṭākṣair āvirbhūtadāsyās tadāsyāḥ	prema-hAryA-m-ahAryA sama-utkawAkzEH kawAkzEH AvirBUta-dAsyAH tadA-asyAH
   parijanāḥ | kamalākṛtinārīṇāṃ kamalākṛtinārīṇāṃ bhavatā mukhaṃ malinitam |	parijanAH | kamala-AkRti-nArINAm kamala-AkRti-nArINAm BavatA muKam malinitam |
   viśvasya viśvasya vyavasthāṃ samāsādya samāsād yam anekakālaṃ saṅgītasaṅgī	viSvasya viSvasya vyavasTAm samAsAdya samAsAt yam aneka-kAlam saFgIta-saFgI
   tanuṣe 'tanuṣekam anaṅgapuṣpeṣu puṣpeṣurujā tarasā jātarasā mandākṣamandā	tanuze atanuzekam anaFga-puzpezu puzpezu-rujA tarasA jAta-rasAH manda-akza-mandA
   kṣaṇaṃ bhramantī muhyati | kāmadhurādhareṇa kā madhurādhareṇa yuktā	kzaNam BramantI muhyati | kAmaDura-aDareNa kA maDura-aDareNa yuktA
   rajorājiviśeṣakeṇa saviśeṣakeṇa mukhendunā tava hṛdi lagnā mradimākareṇa	rajaH-rAji-viSezakeNa sa-viSezakeNa muKa-indunA tava hRdi lagnA mradimAkareNa
   kareṇa svedabindupayodhareṇa payodhareṇa vakṣaḥphalakāñcanena	kareNa sveda-bindu-payoDareNa payoDareNa vakzaH-Pala-kAQcanena
   jitānāvilakāñcanena | kāmadāruṇa madāruṇanetrā smaramayaṃ ramayantaṃ tvām	jita-an-Avila-kAQcanena | kAma-dAruNa mada-aruNa-netrA smara-mayam ramayantam tvAm
   adayaṃ madayantī paramakamitāraṃ vāñchati hāriṇā hāriṇā stanakumbhena	adayam madayantI parama-kamitAram vAQCati hAriNA hAriNA stana-kumBena
   hāriṇākṣirucihāriṇā cakṣuṣā hāriṇā | anantaraṃ dugdhārṇavapraviṣṭam iva,	hAriNa-akzi-ruci-hAriNA cakzuzA hAriNA | anantaram dugDa-arNava-pravizwam iva,
   sphaṭikagṛhapraviṣṭam iva śvetadvīpanivāsasukham anubhavad iva jagad	sPawika-gRha-pravizwam iva SvetadvIpa-nivAsa-suKam anuBavat iva jagad
   āmumude |	Amu-mude |
   39) krameṇa ca	39) krameNa ca
   vighaṭamānadalapuṭakumudakānanakośamakarandabindusandohadohadamadhukarakulakalarutamukharitadigante,	viGawa-mAna-dala-puwa-kumuda-kAnana-koSa-makaranda-bindu-sandoha-dohada-maDukara-kula-kalaruta-muKarita-diS-ante,
   candrikāpānabharālasacakorakāminībhir abhininditāgamane,	candrikA-pAna-Bara-alasa-cakora-kAminIBiH aBinindita-Agamane,
   suratabharakhinnapulindasundarīsvedajalakaṇikāpahāriṇi prativāti sāyantane	surata-Bara-Kinna-pulinda-sundarI-sveda-jala-kaNikA-apahAriNi prativAti sAyantane
   tanīyasi niśāniḥśvāsanibhe nabhasvati Kandarpaketus	tanIyasi niSA-niHSvAsa-niBe naBasvati Kandarpaketu-H-
   TamālikāMakarandasahāyo Vāsavadattājanakanagarīm ayāsīt |	Ta-mAli-kAMakaranda-sahAyaH VAsavadattA-janaka-nagarIm ayAsIt |
   40) anantaraṃ	40) anantaram
   kaṭakaikadeśaviracitaikāntanihitamuktāmakarandapadmarāgaśakalena	kawaka-eka-deSa-viracita-ekAnta-nihita-muktA-makaranda-padmarAga-Sakalena
   Vāsavadattādarśanārtham āsthitena devatāgaṇeneva jātavalayena parigatam,	Va-Asavadatta-adarSana-arTam AsTitena devatA-gaNena-iva jAta-valayena parigatam,
   anilollāsitābhir nabhastarumañjarībhir iva tarjayantībhir iva	anila-ullAsitABiH naBaH-taru-maQjarIBiH iva tarjayantIBiH iva
   gaganapuraśriyaṃ patākābhir upaśobhamānaṃ, paṭṭāṅkaṇaprasṛtābhiḥ	gaganapura-Sriyam patAkABiH upaSoBamAnan, pawwa-aFkaNa-prasRtABiH
   karpūracandanakuṅkumailāgandhodakarasaparimalavāhinībhir vāhinībhis	karpUra-candana-kuFkuma-elA-ganDa-udaka-rasa-parimala-vAhinIBiH vAhinIBiH-
   taṭasphaṭikapaṭṭasukhaniṣaṇṇanidrāyamāṇājñātaprāsādapārāvatālibhiḥ	tawa-sPawika-pawwa-suKa-nizaNNa-nidrAyamANa-ajQAta-prAsAda-pArAvata-aliBiH
   prabhraśyattaṭaviṭapakusumastabakitasalilābhir	praBraSyat-tawa-viwapa-kusuma-stabakita-salilABiH-
   anavaratamajjadunmadayuvatijanajaghanāsphālanocchvasitaśīkaranikarasnapitavedikābhiḥ,	anavarata-majjadunmada-yuvati-jana-jaGana-AsPAlana-ucCvasita-SIkara-nikara-snapita-vedikABiH,
   karpūrapūraviracitapulinatalaniṣaṇṇaninadānumīyamānarājahaṃsībhiḥ,	karpUra-pUra-viracita-pulina-tala-nizaNNa-ninada-anumIyamAna-rAjahaMsIBiH,
   vikacanīlotpalakānanadarśitākāṇḍacakravākatimiraśaṅkābhiḥ, yuvatībhir iva	vikaca-nIlotpala-kAnana-darSitA-kANxa-cakravAka-timira-SaFkABiH, yuvatIBiH iva
   supayodharābhiḥ, sugrīvayuddhakalābhir iva kīlālasnapitakumbhakarṇābhiḥ,	su-payoDarABiH, sugrIva-yudDa-kalABiH iva kIlAla-snapita-kumBa-karNABiH,
   sāgarakūlabhūmibhir iva sundarīpādaparāgaśabalābhiḥ,	sAgara-kUla-BUmiBiH iva sundarI-pAdapa-rAga-SabalABiH,
   navanṛpaticittavṛttibhir iva kulyāyamānakariṇībhiḥ,	nava-nRpati-citta-vRttiBiH iva kulyAyamAna-kariNIBiH,
   śikharagatamuktājālavyājena yuvatijanadarśanāgataṃ tārāgaṇam udvahadbhiḥ,	SiKara-gata-muktA-jAla-vyAjena yuvati-jana-darSana-Agatam tArA-gaNam udvahadBiH,
   kācakalaśākṛtim udvahantībhiḥ śikhisaṃhatibhir udbhāsitaiḥ prāsādair	kAca-kalaSa-AkRtim udvahantIBiH SiKi-saMhatiBiH udBAsitEH prAsAdEH-
   upaśobhitaṃ, kālāgarudhūpapaṭalair darśitākālajaladonnāham,	upaSoBitaM, kAla-agaru-DUpa-pawalEH darSita-akAla-jalada-unnAham,
   kvacidgambhīramurajaravāhūtamandamandanartitanīlakaṇṭhaṃ, sāyaṃsamayam iva	kvacid-gamBIram-uraja-rava-AhUta-manda-manda-nartita-nIla-kaNWan, sAyaMsa-mayam iva
   nipatitalokalocanaṃ, janakayajñasthānam iva dārotsukitarāmaṃ, mānuṣam	nipatita-loka-locanan, janaka-yajQa-sTAnam iva dAra-utsukita-rAman, mAnuzam
   ivābhinanditasurataṃ, nidhānam iva kautukasya, āvāsam iva śṛṅgārasya,	iva-aBinandita-surataM, niDAnam iva kOtukasya, AvAsam iva SRFgArasya,
   kulagṛham iva vibhramasya, saṅketasthānam iva saundaryasya,	kula-gRham iva viBramasya, saFketa-sTAnam iva sOndaryasya,
   Vāsavadattābhavanaṃ bhavanandanaprabhāvo dadarśa |	VAsavadattA-Bavanam Bava-nandana-praBAvaH dadarSa |
   41) "dravasi dravasindhuto nigalite capalā capalāyate kim eṣā | stabakas	41) "dravasi drava-sinDutaH nigalite capalA capalAyate kim ezA | stabakas
   tava karṇataḥ patito 'yam | Surekhe surayā surayācanocitaśrīs tvam asi |	tava karNataH patitaH ayam | SureKe surayA sura-yAcana-ucita-SrIH tvam asi |
   mattā kalahe kalahemadāmakāñcīdāmakvaṇitaiḥ smaram ivāhvayasi | Malaye	mattA kalahe kala-hema-dAma-kAQcI-dAma-kvaNitEH smaram iva-Ahvayasi | Malaye
   malayepsitaṃ dṛśaivādhigatāsi | Kalike kaliketum imāṃ mukharāṃ muñca	malaya-Ipsitam dRSA-eva-aDigatA-asi | Kalike kali-ketum imAm muKarAm muQca
   mekhalāṃ śṛṇuvaḥ kalavallakīvirutam | mekhalā me khalā na bhavati, tvam	meKalAm SRNuvaH kalavallakI-virutam | meKalA me KalA na Bavati, tvam
   eva tv ameva mukharatayā mukharatayā ca | trapate 'tra pated iyam	eva tu ameva muKara-tayA muKara-tayA ca | trapate atra patet iyam
   avantisenākusumopahāre mugdhā tava kaitavakairalaṃ, Lavaṅgike vepathur	avantisenA-kusuma-upahAre mugDA tava kEtavakEH-alan, LavaFgike vepaTuH-
   evāśayaṃ vyanakti | vahatīva hatīr Anaṅgalekhe smarasāyakānāṃ tava vapur	eva-ASayam vyanakti | vahati-iva hatIH AnaFga-leKe smara-sAyakAnAm tava vapuH-
   alasam | pihitā 'pi hitāyate | Utkalike tavotkalikā mahormiḥ | vadane vada	alasam | pihitA api hitAyate | u-utkalike tava-utkalikA mahA-UrmiH | vadane vada
   netrapeyakāntau kim upamānam indur apy upayāti | vasatīva satīvrate tava	netra-peya-kAntO kim upamAnam induH api upayAti | vasati-iva satIvrate tava
   hṛdaye ko 'pi | śatadhā śatadhārasārā vācas tavānubhūtaḥ | Kerali	hRdaye kaH api | SataDA Sata-DArasArAH vAcaH tava-anuBUtaH | Kerali
   karakākarakālameghakhaṇḍatulām ayam ullasitotphullamallikāmālabhārī [tava	kara-ka-Akara-kAla-meGa-KaNxa-tulAm ayam ullasita-utPulla-mallikA-mAla-BArI [tava
   yāti] kuntalakalāpaḥ | Kuntalike puragopuragocarāḥ śrūyante gītadhvanayaḥ	yAti] kuntala-kalApaH | Kuntalike pura-gopura-gocarAH SrUyante gIta-DvanayaH
   | kim atra kalpayasi kṣaṇam īkṣaṇamīlanāt | api caṭulaṃ caṭulampaṭaṃ	| kim atra kalpayasi kzaNam IkzaNa-mIlanAt | api cawulam cawu-lampawam
   sakhījanam āyāsayasi | Murale stanatā stanatāḍaneṣu yat saukhyaṃ labdhaṃ	saKI-janam AyAsayasi | Murale stana-tA stana-tAxanezu yat sOKyam labDam
   smaratā smaratāpanodanaṃ tad iyaṃ tena viyuktā kiṃ muhyasi | hatamohatamo	smaratA smaratA-apanodanam tat iyam tena viyuktA kim muhyasi | hata-moha-tamaH-
   dayitaḥ smarati sma ratipriyaṃ tava kauśalaṃ | nakharāṇāṃ vraṇaḥ	dayitaH smarati sma rati-priyam tava kOSalam | naKarANAm vraNaH
   smarajanyāṃ sma rajanyāṃ kurute rujaṃ na te | kiṃ locanābhyāṃ locanābhyāṃ	smara-janyAm sma rajanyAm kurute rujam na te | kim locanAByAm locanAByAm
   prīṇitākhila janekṣaṇadeśaḥ kṣaṇadeśaḥ kiṃ na pīyate | priyasakhi	prINita-aKila jana-IkzaNa-deSaH kzaNa-deSaH kim na pIyate | priya-saKi
   madanamālini mālini bimbādharasaṅgatyāgecchayā virāmaṃ kuru |	madanamAlini mAlini bimba-aDara-saFga-tyAga-icCayA virAmam kuru |
   madhumadāruṇamālavīkapolatalasamāno 'bhrāntasamāno raktamaṇḍalatayā tvayā	maDumada-aruNa-mAlavI-kapola-tala-samAnaH aBra-anta-samAnaH rakta-maNxala-tayA tvayA
   ko viśeṣaḥ | Kuraṅgike kalpaya kuraṅgaśāvakebhyaḥ śaṣpāṅkuram | Kiśorike	kaH viSezaH | KuraFgike kalpaya kuraFga-SAvakeByaH Sazpa-aFkuram | KiSorike
   kāraya kiśorakapratyavekṣām | Taralike taralaya gurusāndradhūpapaṭalam |	kAraya kiSoraka-pratyavekzAm | Taralike taralaya guru-sAndra-DUpa-pawalam |
   Karpūrike pāṇḍuraya karpūradhūlibhiḥ payodharabhāram | Mātaṅgike mānaya	KarpUrike pANxuraya karpUra-DUliBiH payoDara-BAram | MAtaFgike mAnaya
   mātaṅgaśiśuyācanām | Śaśilekhe likha lalāṭapaṭṭe śaśilekhām | Ketakike	mAtaFga-SiSu-yAcanAm | ŚaSileKe liKa lalAwa-pawwe SaSi-leKAm | Ketakike
   saṅketaya ketakīmaṇḍapasya dohadam | Śakunike dehi krīḍāśakunibhya āhāram	saFketaya ketakI-maNxapasya dohadam | Śakunike dehi krIxA-SakuniByaH AhAram
   | Madanamañjari mañjaraya sabhāmaṇḍapakadalīgṛham | Śṛṅgāramañjari	| MadanamaQjari maQjaraya saBA-maNxapa-kadalI-gRham | ŚRFgAramaQjari
   saṅkalpaya śṛṅgāraracanām | Sañjīvanike vitara jīvajjīvakamithunāya	saFkalpaya SRFgAra-racanAm | SaQjIvanike vitara jIvat-jIvaka-miTunAya
   maricapallavam | Pallavike pallavaya karpūradhūlibhiḥ kṛtrimaketakakānanam	marica-pallavam | Pallavike pallavaya karpUra-DUliBiH kRtrima-ketaka-kAnanam
   | Sahakāramañjari sañjanaya sahakārasaurabhaṃ vyajanavāteṣu | Madanalekhe	| SahakAramaQjari san-janaya sahakAra-sOraBam vyajana-vAtezu | Madana-leKe
   lekhaya madanalekhaṃ malayānilasya | Makarike dehi mṛṇālāṅkuraṃ	leKaya madana-leKam malaya-anilasya | Makarike dehi mRNAla-aFkuram
   rājahaṃsaśāvakebhyaḥ | Vilāsavati vilāsaya mayūrakiśorakam | Tamālike	rAjahaMsa-SAvakeByaH | VilAsavati vilAsaya mayUraki-Sorakam | TamAlike
   [pari]malaya malayajarasena bhavanavāṭam | Kāñcanike vikira kastūridravaṃ	[pari]malaya malayaja-rasena Bavana-vAwam | KAQcanike vikira kastUri-dravam
   kāñcanamaṇḍapikāyām | Pravālike secaya ghusṛṇarasena bālapravālakānanam"	kAQcana-maNxapikAyAm | PravAlike secaya GusRNa-rasena bAla-pravAla-kAnanam"
   ity anyonyapraṇayapeśalāḥ pramadānām ālāpakathāḥ śṛṇvan Kandarpaketur	iti anyonya-praNaya-peSalAH pramadAnAm AlApa-kaTAH SRNvan KandarpaketuH-
   Makarandena samaṃ vismayam akaron manasi "aho bhavanānām atiśāyi	Makarandena samam vismayam akarot manasi "ahaH BavanAnAm atiSAyi
   saundaryam | aho śṛṅgāraracanākauśalam | tathā hi	sOndaryam | aho SRFgAra-racanA-kOSalam | taTA hi
   tatkālalīlādalitamālavīdaśanakāṇtikomalakāntadantaghaṭito maṇḍapaḥ | asāv	tad-kAla-lIlA-dalita-mAlavI-daSana-kANti-komala-kAnta-danta-GawitaH maNxapaH | asO=-
   api karpūraśalākānirmitayantrapañjarasaṃyataḥ krīḍāśuka" ityādi	api karpUra-SalAkA-nirmita-yantra-paQjara-saMyataH krIxA-Suka" ityAdi
   paricintayan praviśya vyākaraṇeneva saraktapādena, bhāraten(ev)a	paricintayan praviSya vyAkaraNena-iva sa-rakta-pAdena, BAraten(ev)a
   suparvaṇā, rāmāyaṇeneva sundarakāṇḍacāruṇā jaṅghāyugalena virājamānāṃ,	suparvaNA, rAmAyaNena-iva sundara-kANxa-cAruNA jaFGA-yugalena virAjamAnAM,
   chandovicitir iva bhrājamānatanumadhyāṃ, nakṣatravidyām iva	CandaH-vicitiH iva BrAjamAna-tanu-maDyAn, nakzatra-vidyAm iva
   gaṇanīyahastaśravaṇāṃ, nyāyasthitim ivodyotakarasvarūpāṃ, bauddhasaṅgītim	gaNanIya-hasta-SravaNAn, nyAya-sTitim iva-udyota-kara-svarUpAM, bOdDa-saFgItim
   ivālaṅkāraprasādhitāṃ, upaniṣadam iva sānandātmakam udyotayantīṃ,	iva-alaFkAra-prasADitAM, upanizadam iva sa-Ananda-Atmakam udyotayantIM,
   dvijakulasthitim iva cārucaraṇāṃ, vindhyagiriśriyam iva sunitambāṃ, tārām	dvija-kula-sTitim iva cAru-caraNAM, vinDya-giri-Sriyam iva su-nitambAn, tArAm
   iva gurukalatropaśobhitāṃ, śatakoṭimūrtim iva muṣṭigrāhyamadhyāṃ,	iva guru-kalatra-upaSoBitAM, Sata-kowi-mUrtim iva muzwi-grAhya-maDyAM,
   priyaṅguśyāmāsakhīm iva priyadarśanāṃ, brahmadattamahiṣīm iva somaprabhāṃ,	priyaFguSyAma-asaKIm iva priya-darSanAM, brahma-datta-mahizIm iva soma-praBAM,
   diggajakareṇukām ivānupamāṃ, velām iva tamālapatrasādhitāṃ, aśvatarakanyām	diggaja-kareNukAm iva-anupamAM, velAm iva tamAla-patra-sADitAM, aSvatara-kanyAm
   iva madālasāṃ Vāsavadattāṃ dadarśa |	iva mada-alasAm VAsavadattAm dadarSa |
   42) atha prītivisphāritena cakṣuṣā pibataḥ Kandarpaketor jahāra cetanāṃ	42) aTa prIti-visPAritena cakzuzA pibataH Kandarpa-ketoH jahAra cetanAm
   mūrcchāvegaḥ | tam api paśyantī Vāsavadattā mumūrccha | atha	mUrcCA-vegaH | tam api paSyantI VAsavadattA mumUrcCa | aTa
   Makarandasakhījanaprayatnalabdhasaṃjñau tau ekāsanam alaṃcakratuḥ | tato	Makaranda-saKI-jana-prayatna-labDa-saMjQO tO eka-Asanam alaMcakratuH | tatas-
   Vāsavadattāyāḥ prāṇebhyo 'pi garīyasī sarvavisrambhapātraṃ Kalāvatī nāma	VAsavadattAyAH prANeByaH api garIyasI sarva-visramBa-pAtram KalAvatI nAma
   Kandarpaketum uvāca | "āryaputra nāyaṃ visrambhakathānām avasaraḥ | ato	Kandarpa-ketum uvAca | "Arya-putra na-ayam visramBa-kaTAnAm avasaraH | atas-
   laghutaram evābhidhīyate | tvatkṛte yānayā vedanānubhūtā sā yadi nabhaḥ	laGutaram eva-aBiDIyate | tvad-kRte yAnayA vedanA-anuBUtA sA yadi naBaH
   patrāyate sāgaro lolāyate brahmā lipikarāyate bhujagapatir vākkathakaḥ	patrAyate sAgaraH lolAyate brahmA lipikarAyate Bujaga-patiH vAc-kaTakaH
   tadā kim api katham apy ekaikair yugasahasrair abhilikhyate kathyate vā |	tadA kim api kaTam api ekEkEH yuga-sahasrEH aBiliKyate kaTyate vA |
   tvayā ca rājyam ujjhitam | kiṃ bahunātmā saṅkaṭe samāropitaḥ |	tvayA ca rAjyam ujJitam | kim bahunA-AtmA saFkawe samAropitaH |
   eṣāsmatsvāmiduhitā prabhātāyāṃ rajanyāṃ pitrā yauvanātikramadoṣaśaṅkinā	ezA-asmad-svAmi-duhitA praBAtAyAm rajanyAm pitrA yOvana-atikrama-doza-SaFkinA
   bhayena vidyādharacakravartino Vijayaketoḥ putrāya Puṣpaketave	Bayena vidyADara-cakravartinaH Vijaya-ketoH putrAya Puzpa-ketave
   pāṇigrahaṇāya dātavyā | anayāpy ālocitam adya yadi taṃ janam ādāya	pANigrahaNAya dAtavyA | anayA-api Alocitam adya yadi tam janam AdAya
   nāgacchati Tamālikā, tadāvaśyam eva mayā hutavahe śayitavyam" iti | tad	na-AgacCati Ta-mAlikA, tadA-avaSyam eva mayA hutavahe Sayitavyam" iti | tat-
   asyāḥ sukṛtavaśena mahābhāgaḥ imāṃ bhūmim anuprāptaḥ | atha Kandarpaketur	asyAH su-kRta-vaSena mahABAgaH imAm BUmim anuprAptaH | aTa KandarpaketuH-
   bhītabhītaḥ sapraṇayam ānandāmṛtasāgaroddāmataraṅgalaharībhir āpluta iva	BIta-BItaH sa-praNayam Ananda-amRta-sAgara-uddAma-taraFgala-harIBiH AplutaH iva
   Vāsavadattāyā sahāmantrya Makarandaṃ vārtānveṣaṇāya tatraiva nagare	Va-AsavadattAyA saha-Amantrya Makarandam vArtA-anvezaNAya tatra-eva nagare
   niyujya, bhujageneva sadāgatyabhimukhena Manojavanāmnā turagena tayā saha	niyujya, Bujagena-iva sadAgati-aBimuKena Manojava-nAmnA turagena tayA saha
   nagarān niragāt |	nagarAt niragAt |
   43.1) krameṇa ca jāṅgalakavalābhilāṣamilitaniḥśaṅkaśakunikulasaṅkulena	43.1) krameNa ca jAFgala-kavala-aBilAza-milita-niHSaFka-Sakuni-kula-saFkulena
   ardhadagdhacitācakrasimisimāyamānavikaṭakaṭatṛṣṇācaṭulakaṭapūtanottālavetālaravabhīṣaṇena,	arDa-dagDa-citA-cakra-simi-si-mAyamAna-vikawa-kawa-tRzNA-cawula-kawa-pUtanA-uttAla-vetAla-rava-BIzaNena,
   śūlaśikharāropitaśaṅkitavarṇakarṇanāsikācchedarudhirapaṭalapatitabhāṅkāribhambharālīsambhārabharitabhūmibhāgabībhatsena,	SUla-SiKara-Aropita-SaFkita-varNa-karNa-nAsikA-AcCeda-ruDira-pawala-patita-BAFkAri-BamBarA-AlI-samBAra-Barita-BUmi-BAga-bIBatsena,
   kaṭāgnidahyamānapaṭucaṭannṛkaroṭiṭaṅkārabhairavaraveṇa, śūlapāṇineva	kawAgni-dahyamAna-pawu-cawat-nRka-rowi-waFkAraBErava-raveNa, SUlapANinA-iva
   kapālabalibhasmaśivāvahnibhūtibhujagāvaruddhadehena,	kapAla-bali-Basma-SivA-vahni-BUti-Bujaga-avarudDa-dehena,
   puruṣātiśayenevānekamaṇḍalakṛtasevena śmaśānavāṭena gatvā, nimeṣamātrād	puruza-atiSayena-iva-aneka-maNxala-kRta-sevena SmaSAna-vAwena gatvA, nimeza-mAtrAd
   ivānekaśatayojanaṃ, pralayakālavelām iva samuditārkasamūhāṃ,	iva-aneka-Sata-yojanan, pralaya-kAla-velAm iva samudita-arka-samUha-aM,
   nāgarājyasthitim ivānantamūlāṃ, sudharmām iva svacchandasthitakauśikāṃ,	nAga-rAjya-sTitim iva-ananta-mUlAM, suDarmAm iva svacCanda-sTita-kOSikAM,
   satpuruṣasevām iva śrīphalāḍhyāṃ, bhāratasamarabhūmim iva	sat-puruza-sevAm iva SrIPala-AXyAn, BArata-samara-BUmim iva
   dūraprarūḍhārjunāṃ, pulomakulasthitim iva sahasranetrocitendrāṇikāṃ,	dUra-prarUXa-arjunAn, puloma-kula-sTitim iva sahasra-netra-ucita-indrANikAM,
   śūrapālacittavṛttim iva kalitagaṇikārikāṃ, sajjanasampadam iva	SUrapAla-citta-vRttim iva kalita-gaNi-kArikAM, sat-jana-sampadam iva
   vikasitāśokasaralapunnāgāṃ, śiśujanalīlām iva kṛtadhātrīdhṛtiṃ, kvacid	vikasita-aSoka-sarala-punnAgAn, SiSu-jana-lIlAm iva kRta-DAtrI-DRtiM, kvacid-
   rāghavacittavṛttim iva vaidehīmayīṃ, kvacit kṣīrasamudramathanavelām	rAGava-citta-vRttim iva vEdehI-mayIM, kvacid kzIra-samudra-maTana-velAm
   ivojjṛmbhamānāmṛtāṃ, kvacin nārāyaṇaśaktim iva svacchandāparājitāṃ, kvacid	iva-ujjRmBamAna-amRtAM, kvacid nArAyaNa-Saktim iva svacCanda-aparAjitAM, kvacid-
   vālmīkisarasvatīm iva darśitekṣvākuvaṃśāṃ, laṅkām iva bahupalāśaśobhitāṃ,	vAlmIki-sarasvatIm iva darSita-ikzvAku-vaMSAM, laFkAm iva bahu-palASa-SoBitAM,
   dhārtarāṣṭrasenām ivārjunaśaranikaraparivāritāṃ, nārāyaṇamūrtim iva	DArtarAzwra-senAm iva-arjuna-Sara-nikara-parivAritAn, nArAyaNa-mUrtim iva
   bahurūpāṃ, sugrīvasenām iva panasacandananalakumudasevitāṃ, kvacid	bahu-rUpAn, sugrIva-senAm iva panasa-candana-nala-kumuda-sevitAM, kvacid-
   vidhavām iva sindūratilakabhūṣitāṃ pravālābharaṇāṃ ca, kvacit kurusenām	viDavAm iva sindUra-tilaka-BUzitAm pravAla-ABaraNAm ca, kvacid kuru-senAm
   ivolūkadroṇaśakunisanāthāṃ dhārtarāṣṭrānvitāṃ ca, amlānajātivibhūṣitām api	iva-ulUka-droNa-Sakuni-sanATAm DArtarAzwra-anvitAm ca, amlAna-jAti-viBUzitAm api
   viruddhavaṃśāṃ, darśitābhayām api bhīṣaṇāṃ, satatahitapathyām api	virudDa-vaMSAn, darSita-aBayAm api BIzaNAM, satata-hita-paTyAm api
   pravṛddhagulmāṃ, ṣaṭpadavyāptām api dvipadānākulāṃ, dvijakulabhūṣitām apy	pravRdDa-gulmAn, zawpada-vyAptAm api dvipada-anAkulAM, dvija-kula-BUzitAm api-
   akulīnavaṃśāṃ vindhyāṭavīṃ viveśa | atrāntare bhagavaty api niśā tayor	akulIna-vaMSAm vinDya-awavIm viveSa | atra-antare Bagavati api niSA tayoH-
   nidrām ādāya jagāma |	nidrAm AdAya jagAma |
   43.2) krameṇa kālakaivartakena tamisrānāyaṃ prakṣipya gaganamahāsarasi	43.2) krameNa kAlakEvartakena tamisrAn-Ayam prakzipya gagana-mahA-sarasi
   sajīvaśapharanikara ivāpahriyamāṇe tārāgaṇe, raktāṃśuke	sa-jIva-SaPara-nikaraH iva-apahriyamANe tArA-gaNe, rakta-aMSuke
   viṣamaprarūḍhabisalatāśarayantrānugataśatapatrapustakasanāthe	vizama-prarUXa-bisa-latA-Sara-yantra-anugata-Satapatra-pustaka-sanATe
   makarandabindusandohanirbharapānamattamadhukaramandramuktasvanaiḥ	makaranda-bindu-sandoha-nirBara-pAna-matta-maDukara-mandra-mukta-svanEH
   sadvarṇam iva paṭhati vikace kamalākare, bhikṣukṛṣīvaleneva kālena	sat-varNam iva paWati vikace kamalAkare, Bikzu-kRzIvalena-iva kAlena
   timirabījeṣv iva madhukareṣu madhurasakardamitakesarapaṅkeṣu	timira-bIjezu iva maDukarezu maDura-sakarda-mita-kesara-paFkezu
   ghanaghaṭamānadalapuṭeṣu,	Gana-GawamAna-dala-puwa-izu,
   rajomurmurasanāthamadhukarapaṭalānugatoddaṇḍapuṇḍarīkavyājād dhūpam iva	rajaH-m-urmu-rasa-nATa-maDukara-pawala-anugata-uddaNxa-puNxarIka-vyAjAt DUpam iva
   bhagavate kiraṇamāline prayacchantyāṃ kamalinyāṃ,	Bagavate kiraNa-mAline prayacCantyAm kamalinyAM,
   rajanīvadhūkaradvayocchalitapatanmusalāhatikṣatāntara ulūkhala iva candre,	rajanI-vaDU-kara-dvaya-ucCalita-patat-musala-Ahati-kzata-antaraH ulUKalaH iva candre,
   kaṇḍanavikīrṇeṣu taṇḍuleṣv iva tārāgaṇeṣūnmīlatsu, sandhyātāmramukhena	kaNxana-vikIrNezu taNxulezu iva tArA-gaNezu-unmIlatsu, sanDyA-tAmra-muKena
   vāsaravānareṇa nabhastarum ārohatā, śākhābhya iva kampitābhyo digbhyo	vAsara-vAnareNa naBaH-tarum ArohatA, SAKAByaH iva kampitAByaH digByaH-
   vikacaprasūna iva tārāgaṇe indumaṇḍalaphale ca patati, tārātaṇḍulaśabalaṃ	vikaca-prasUnaH iva tArA-gaNe indu-maNxala-Pale ca patati, tArA-taNxula-Sabalam
   nabho 'ṅgaṇaṃ sphuradaruṇataruṇacūḍācāruvadane vāsarakṛkavākau caritum	naBaH aFgaNam sPurat-aruNa-taruNa-cUxA-cAru-vadane vAsarakRka-vAkO caritum
   avatarati, "matsaṅgatiprasiddho vāruṇīsamāgamād dvijapatir eṣa	avatarati, "mad-saFgati-prasidDaH vAruNI-samAgamAt dvija-patiH eza
   patiṣyatīti" hasantyām ivākhaṇḍalakakubhi,	patizyati-iti" hasantyAm iva-AKaNxala-kakuBi,
   karāghātanihatāndhakārakarīndrarudhiradhārābhir	kara-AGAta-nihata-anDakAra-karIndra-ruDira-DArABiH-
   ivodayagiriśikharanirjharadhautadhāturāgair iva,	iva-udaya-giri-SiKara-nirJara-DOta-DAtu-rAgEH iva,
   tvaṅgatturaṅgakharakhurapuṭapāṭitapadmarāgacchāyābhir iva,	tvaFgatturaFga-Kara-Kura-puwa-pAwita-padmarAga=-CAyABiH iva,
   kesarikaratalāhatamattamātaṅgottamāṅgasaṅgaladasrasāraṇībhir iva,	kesari-kara-talAhata-matta-mAtaFga-uttamAFga-saFgala-dasra-sAraNIBiH iva,
   tribhuvanakāryasampādanaprabhāvānurāgarasair iva raktamaṇḍale,	triBuvana-kArya-sampAdana-praBAva-anurAga-rasEH iva rakta-maNxale,
   tārākumudavanagrahaṇāya prasāritahasta iva kuṅkumarāgāruṇe,	tArA-kumuda-vana-grahaNAya prasArita-hastaH iva kuFkuma-rAga-aruNe,
   prācīvilāsinyāḥ pūrvācalabhogīndraphaṇārpaṇe,	prAcIvilAsinyAH pUrva-acala-Bogi-indra-PaNa-arpaNe,
   gaganendranīlakanakakisalaye, nabhonagaraprācīkāñcanadīnāracakrakumbhe,	gagana-indranIla-kanaka-kisalaye, naBaH-nagara-prAcI-kAQca-nadInAra-cakra-kumBe,
   prācīlalāṭataṭakuṅkumārdrabindau, sandhyābālalataikakusume,	prAcI-lalAwa-tawa-kuFkuma-Ardra-bindO, sanDyA-bAla-latA-eka-kusume,
   mañjiṣṭhāruṇapaṭṭasūtrasadṛśe, sandhyāruṇagumphite,	maQjizWA-aruNa-pawwasUtra-sadRSe, sanDyA-aruNa-gumPite,
   pracīkāñcanadīnāracakra iva vāsaravidyādharasiddhagulike,	pracIkAQcana-dInAra-cakraH iva vAsara-vidyADara-sidDa-gulike,
   dhāturāgāruṇadiggajapādatalānukāriṇi vibhāvarītimirataskare bhagavati	DAtu-rAga-aruNa-diggaja-pAda-tala-anukAriNi viBAvarI-timira-taskare Bagavati
   bhāskare samudayam ārohati, mañjiṣṭhācāmara iva diggajeṣu,	BAskare samudayam Arohati, maQjizWA-cAmaraH iva diggajezu,
   mahābhāratasamararudhirodgāra iva kurukṣetreṣu, śakradhanuḥkāntilepa iva	mahABArata-samara-ruDira-udgAraH iva kurukzetra-izu, SakraDanuH-kAnti-lepaH iva
   jaladacchedeṣu, kāṣāyapaṭa iva śākyāśramamaṭhikāsu, kausumbharāga iva	jalada=-Cedezu, kAzAya-pawaH iva SAkya-ASrama-maWikA-asu, kOsumBa-rAgaH iva
   dhvajapaṭapallaveṣu, phalapāka iva karkandhuṣu, kuṅkumacchaṭārasa iva	Dvaja-pawa-pallava-izu, Pala-pAkaH iva karkanDuzu, kuFkuma=-CawA-rasaH iva
   vyomasaudhāṅgaṇasya, sañcaradaruṇayavanikāpaṭa iva kālasya,	vyoma-sODAFgaNasya, saQcarat-aruNa-yava-nikApawaH iva kAlasya,
   bālapravālabhaṅgāruṇe prasaraty ātape, kṣaṇena ca	bAla-pravAla-BaFga-aruNe prasarati Atape, kzaNena ca
   cakravākacakravālahṛdayaśokasantāpaharaṇād iva, dahanasamanupraveśād iva,	cakravAka-cakravAla-hRdaya-Soka-santApa-haraNAt iva, dahana-samanupraveSAt iva,
   dinanāthakāntopalasaṅgamād iva, uttiṣṭhamānam uṣnam uṣṇaraśmer āśrayati	dina-nATa-kAnta-upala-saFgamAt iva, uttizWamAnam uznam uzNa-raSmeH ASrayati
   raśmisañcaye Kandarpaketuḥ sarvarātrajāgaraparavaśa āhāraśūnyaśarīratayā	raSmi-saQcaye KandarpaketuH sarva-rAtra-jAgara-para-vaSaH AhAra-SUnya-SarIra-tayA
   niścetanaḥ, anekayojanaśatabhramaṇakhinnaḥ, Vāsavadattayāpy evaṃvidhayā	niScetanaH, aneka-yojana-Sata-BramaNa-KinnaH, VAsavadattayA-api evaMviDayA
   saha latāgṛhe	saha latA-gRhe
   mandamārutāndolitakusumaparimalalubdhamukharaparibhramadbhramarajhaṅkāramanohare	manda-mAruta-andolita-kusuma-parimala-lubDa-muKara-pariBramat-Bramara-JaFkAra-manohare
   tatkālasulabhayā nidrayā gṛhīto niṣpandakaraṇagrāmaḥ suṣvāpa |	tad-kAla-sulaBayA nidrayA gRhItaH nizpanda-karaNa-grAmaH suzvApa |
   44) tato vaṇijīva prasāritāmbare mahādāvānala iva sakalakāṣṭhādīpini	44) tatas vaNijI-iva prasArita-ambare mahA-dAva-analaH iva sakala-kAzWa-AdIpini
   pataṅgamaṇḍale madhyaṃdinam āruḍhe Kandarpaketuḥ priyayā vinā latāgṛham	pataFga-maNxale maDyaMdinam AruXe Kandarpa-ketuH priyayA vinA latA-gRham
   avalokyotthāya tata ito dattadṛṣṭiḥ kṣaṇaṃ viṭapeṣu, kṣaṇaṃ taruśikhareṣu,	avalokya-utTAya tatas itas datta-dRzwiH kzaNam viwapezu, kzaNam taru-SiKarezu,
   kṣaṇam andhakūpeṣu, kṣaṇaṃ śuṣkapatrarāśiṣu, kṣaṇam ākāśe, kṣaṇaṃ dikṣu,	kzaNam anDakUpezu, kzaNam Suzka-patra-rASizu, kzaNam AkASe, kzaNam dikzu,
   kṣaṇaṃ vidikṣu bhramann anavaratadahyamānahṛdayo vilalāpa |	kzaNam vidikzu Braman anavarata-dahyamAna-hRdayaH vilalApa |
   45) "hā priye Vāsavadatte dehi me darśanam | kiṃ parihāsenāntarhitāsi |	45) "hA priye VAsavadatte dehi me darSanam | kim parihAsena-antarhitA-asi |
   tvatkṛte mayā yāni duḥkhāny anubhūtāni, teṣāṃ tvam eva pramāṇam |	tvad-kRte mayA yAni duHKAni anuBUta-ani, tezAm tvam eva pramANam |
   priyasakhe Makaranda paśya me daivadurvilasitam | kiṃ mayā na kṛtam	priya-saKe Makaranda paSya me dEva-durvilasitam | kim mayA na kRtam
   avadātaṃ karma | durvipākā niyatiḥ | duratikramā duḥkālagatiḥ | aho	avadAtam karma | durvipAkA niyatiH | duratikramA duHkAla-gatiH | aho
   grahāṇām atikaṭu kaṭākṣapātanam | aho visadṛśaphalatā gurujanāśiṣām | aho	grahANAm ati-kawu kawAkza-pAtanam | aho visadRSa-Pala-tA guru-jana-ASizAm | aho
   duḥsvapnānāṃ durnimittānāṃ ca phalitam | sarvathā na kaścid agocaro	duHsvapnAnAm durnimittAnAm ca Palitam | sarvaTA na kaScid agocaraH-
   bhavitavyatānām | kiṃ na samyagāgamitā vidyāḥ | kiṃ yathāvan nārādhitā	BavitavyatAnAm | kim na samyak-Aga-mitAH vidyAH | kim yaTAvat na-ArADitA
   guravaḥ | kiṃ nopāsitā vahnayaḥ | kiṃ nābhyarcitā devatāḥ | kim	guravaH | kim na-upAsitAH vahnayaH | kim na-aByarcitAH devatAH | kim
   adhikṣiptāḥ bhūmidevatāḥ | kim apradakṣiṇīkṛtāḥ surabhayaḥ | kiṃ na kṛtaḥ	aDikziptAH BUmi-devatAH | kim apradakziNIkRtAH sura-BayaH | kim na kRtaH
   śaraṇecchurabhaya" iti bahuvidhaṃ vilapan dakṣiṇena kānanaṃ nirgatya	SaraNet-Sura-Baya" iti bahuviDam vilapan dakziNena kAnanam nirgatya
   navyanalanaladanalinīniculapiculaviḍudabahulena,	navya-nala-nalada-nalinI-nicula-picula-vixuda-bahulena,
   pracuraciribilvabilvoṭajakuṭajaruddhopakaṇṭhena,	pracura-ciri-bilva-bilva-uwaja-kuwaja-rudDa-upakaNWena,
   sotkaṇṭhabhṛṅgarājarasitasundarasundarīvanena,	sa-utkaNWa-BRFgarAja-rasita-sundara-sundarI-vanena,
   vitatavetravratativrātāvaraṇataruṇavaruṇataruskandhasamunnaddhabhṛṅgagolakena,	vitata-vetra-vrata-tivrAta-AvaraNa-taruNa-varuNa-taru-skanDa-samunnadDa-BRFga-golakena,
   golāṅgūlabhagnagalanmadhupaṭalarasāsārasiktatarutalena,	golAFgUla-Bagna-galat-maDu-pawala-rasa-AsAra-sikta-taru-talena,
   tālahintālapūgapunnāganāgakesaraghanena,	tAla-hintAla-pUga-punnAga-nAga-kesara-Ganena,
   ghanasāramallikāketakakovidāramandārabījapūrakajambīrajambūgulmagahanena,	GanasAra-mallikA-ketaka-kovidAra-mandAra-bIjapUraka-jambIra-jambU-gulma-gahanena,
   pratyūhadātyūhavyūhakuharitabharitanandīnalanikuñjena,	pratyUha-dAtyUha-vyUha-kuharita-Barita-nandI-nala-nikuQjena,
   puñjitākuṇṭhakaṇṭhakalakaṇṭhādhyāsitoddāmasahakārapallavena,	puQjitA-kuNWa-kaNWa-kala-kaNWa-aDyAsita-uddAma-sahakAra-pallavena,
   capalakulāyakukkuṭakuṭumbasaṃvāhitotkaṭavikaṭena,	capala-kulAya-kukkuwa-kuwumba-saMvAhita-utkawa-vikawena,
   korakanikurumbaromāñcitakurabakarājinā,	koraka-nikurumba-romAQcita-kurabaka-rAjinA,
   raktāśokapallavalāvaṇyavilipyamānadaśadiśā,	rakta-aSoka-pallava-lAvaNya-vilipyamAna-daSa-diSA,
   pravikasitakesararajovisaravardhamānavāsaradhūsarimabhāreṇa,	pravikasita-kesara-rajaH-visara-varDamAna-vAsara-DU-sarima-BAreNa,
   parāgapiñjaramañjarīyujyamānamadhupamañjuśiñjitajanitajanamudā,	parAga-piQjara-maQjarIyujyamAna-maDupa-maQju-SiQjita-janita-jana-mudA,
   madajalamecakitamucukundaskandhakāṇḍamathyamānaniḥśaṅkakarikaraṭakaṇḍūtinā,	mada-jala-mecakita-mucukunda-skanDa-kANxa-maTyamAna-niHSaFka-kari-karawa-kaNxUtinA,
   katipayadivasaprasūtakukkuṭīkṛtakuṭajakoṭareṇa,	katipaya-divasa-prasUta-kukkuwI-kRta-kuwaja-kowareNa,
   caṭakasañcāryamāṇacaturavācāṭacāṭakair akriyamāṇacāṭunā,	cawaka-saQcAryamANa-caturavAcAwa-cAwakEH akriyamANa-cAwunA,
   sahacarīcāraṇacañcuracakoracuñcunā,	sahacarI-cAraNa-caQcuH-acakora-cuQcunA,
   śaileyasukumāraśilātalasukhaśayitaśaśaśiśunā,	SEleya-sukumAra-SilA-tala-suKa-Sayita-SaSa-SiSunA,
   śephālikāśiphāvivaravisrabdhavartamānagaudherarāśinā, nirātaṅkaraṅkuṇā,	SePAlika-aSiPA-vivara-visrabDa-vartamAna-gODera-rASinA, nirAtaFka-raFkuNA,
   nirākulanakulakelinā, kalakokilakulakavalitasahakārakalikodgamena,	nirAkula-nakula-kelinA, kala-kokila-kula-kavalita-sahakAra-kalikA-udgamena,
   sahakārārāmaromanthāyamānacamarayūthena,	sahakAra-ArAma-romanTAyamAna-camara-yUTena,
   śravaṇahārisanīḍagirinitambanirjharaninādanidrānandamandāyamānakarikulakarṇatāladundubhinā,	SravaNa-hAri-sa-nIxa-giri-nitamba-nirJara-ninAda-nidrA-Ananda-mandAya-mAna-karikula-karNa-tAla-dunduBinA,
   samāsannakinnarīgītaravaramamāṇaruruvisareṇa,	samAsanna-kinnarI-gItara-vara-mamANa-ruru-visareNa,
   kṣataharitaharidrādravarajyamānavarāhapotapotrapālinā,	kzata-harita-haridrA-drava-rajyamAna-varAha-potapotra-pAlinA,
   guñjāpuñjaguñjajjāhakajātena,	guQjA-puQja-guQjat-jAhaka-jAtena,
   daśanakupitakapipotapuṭakapāṭitapāṭalakīṭapuṭasaṅkaṭena,	daSana-kupitakapipota-puwaka-pAwita-pAwala-kIwa-puwa-saFkawena,
   kuliśaśikharakharanakharapracayapracaṇḍacapeṭapāṭitamattamātaṅgaraktacchaṭācchuritacārukesarabhāsurakesarikadambakena	kuliSa-SiKara-Kara-naKara-pracaya-pracaNxa-capewa-pAwita-matta-mAtaFga-rakta=-CawA-AcCurita-cAru-kesaraBAsura-kesari-ka-dambakena
   mahāsāgarakacchaprāntena katipayadūraṃ gatvā, aticapalavīcipracayatayā	mahA-sAgara-kacCa-prAntena katipaya-dUram gatvA, ati-capala-vIci-pracaya-tayA
   tāṇḍavoddaṇḍadoḥṣaṇḍakhaṇḍaparaśuviḍambanāpaṇḍitaṃ, vāruṇīvijayapatākābhir	tANxava-uddaNxa-dos-zaNxa-KaNxa-paraSu-vixambanA-paNxitaM, vAruNI-vijaya-patAkABiH-
   iva śeṣakulanirmokamañjarībhir iva śaśāṅkapariśeṣaparamāṇusantatibhir iva	iva Seza-kula-nirmoka-maQjarIBiH iva SaSAFka-pariSeza-paramANu-santatiBiH iva
   phenarājibhir upāntarāmaṇīyakaṃ, aparam iva gaganaṃ avanītalam avatīrṇam	Pena-rAjiBiH upAnta-rAmaNIyakaM, aparam iva gaganam avanI-talam avatIrNam
   acchārṇavacchalād ucchalacchīkarakaṇanikaranibhena nabhaścarān	acCa-arNavat-CalAt ucCalat-SIkara-kaNa-nikara-niBena naBaH-carAn
   muktāphalair iva vilobhayantam,	muktAPalEH iva viloBayantam,
   abhayābhyarthanāgatānekapakṣakṣitidharabharitakukṣibhāgaṃ,	aBayA-aByarTana-AgatAneka-pakza-kzitiDara-Barita-kukzi-BAgaM,
   sagarasutakhātakam, utkhātapārijātam, abhijātamaṇiratnākaraṃ,	sagara-suta-KAta-kam, utKAta-pArijAtam, aBijAta-maNi-ratna-AkaraM,
   karimakarakulasaṅkulaṃ, śakulakavalābhilāṣi, sañcarannakracakram,	kari-makara-kula-saFkulaM, Sakula-kavala-aBilAzi, saQcaran-nakra-cakram,
   astamitatimiṅgilakulakandalīvalayāvalīvilulitalavalīlavaṅgamātuluṅgagulmam,	astamita-timiFgila-kula-kanda-lI-valaya-AvalI-vilulita-lava-lIla-vaFga-mAtuluFga-gulmam,
   ūrmimārutamarmaritataralatarottālatālītaralataralitajalamānuṣamithunamṛditatalapulinabālaśaivālaṃ,	Urmi-mAruta-marmarita-taralatara-uttAla-tAlI-tarala-taralita-jala-mAnuza-miTuna-mRdita-tala-pulina-bAla-SEvAlaM,
   pravālāṅkurakoṭipāṭitamukhakhinnaśaṅkanakhakharanakharaśilālikhitataṭalekhaṃ,	pravAla-aFkura-kowi-pAwita-muKa-Kinna-SaFka-naKa-Kara-naKara-SilA-liKita-tawa-leKaM,
   khageśvaragotrapatrarathapaṭalakalilasalilam, adyāpy	KageSvara-gotra-patra-raTa-pawala-kalila-salilam, adya-api-
   anirmuktamandaramathanasaṃskāram ivāvartabhrāntibhiḥ, sāpasāram iva	anirmukta-mandara-maTana-saMskAram iva-Avarta-BrAntiBiH, sa-apasAram iva
   phenaiḥ, sasurāmodam iva velābakulagandhaiḥ, saroṣam iva garjitaiḥ,	PenEH, sa-sura-Amodam iva velA-bakula-ganDEH, sa-rozam iva garjitEH,
   sakhedam iva niḥśvasitaiḥ, sabhrūkuṭībandham iva taraṅgaiḥ, ālānastambham	saKA-idam iva niHSvasitEH, sa-BrU-kuwI-banDam iva taraFgEH, AlAna-stamBam
   iva rāmasetunā, kumbhīnasīkukṣim iva lavaṇotpattisthānaṃ, vyākaraṇam iva	iva rAma-setunA, kumBInasI-kukzim iva lavaNa-utpatti-sTAnaM, vyAkaraNam iva
   vitatastrīnadīkṛtyabahulaṃ, rājakulam iva dṛśyamānamahāpātraṃ,	vitata-strI-nadIkRtya-bahulaM, rAja-kulam iva dRSyamAna-mahApAtraM,
   hastibandham iva vārigatānekanāgamucyamānaśūtkāraṃ, viśvāmitraputravargam	hastibanDam iva vAri-gata-aneka-nAgam-ucyamAna-SUtkAraM, viSvAmitra-putra-vargam
   ivāmbhojacārumatsyopaśobhitaṃ, satpuruṣam iva gotrāśrayaṃ sādhum	iva-amBoja-cAru-matsya-upaSoBitaM, sat-puruzam iva gotra-ASrayam sADum
   ivācyutasthitiramaṇīyaṃ, sanṛpam iva sajjanakramakaraṃ, kṛtamanyum iva	iva-acyuta-sTiti-ramaNIyaM, sa-nRpam iva sat-jana-krama-karaM, kRta-manyum iva
   karatoyāplutamukhaṃ, virahiṇam iva candanodakasiktaṃ, vilāsinam iva	karatoya-Apluta-muKaM, virahiNam iva candana-udaka-siktaM, vilAsinam iva
   narmadāvagataṃ, uddhṛtakālakūṭam api prakaṭitaviśarāśiṃ, ativṛddham api	narmadA-avagataM, udDRta-kAlakUwam api prakawita-viSara-ASiM, ativRdDam api
   sundarīparigatakaṇṭhaṃ, surotpattisthānam apy asurādhiṣṭhānaṃ jalanidhim	sundarI-parigata-kaNWaM, sura-utpatti-sTAnam api asura-aDizWAnam jalaniDim
   apaśyat |	apaSyat |
   46) acintayac ca "aho me kṛtāpakāreṇāpi vidhinopakṛtir eva kṛtā yad ayaṃ	46) acintayat ca "ahaH me kRta-apakAreNa-api viDinA-upakRtiH eva kRtA yat ayam
   locanagocaratāṃ nītaḥ samudraḥ | tad atra deham utsṛjya priyāvirahāgniṃ	locana-gocara-tAm nItaH samudraH | tat atra deham utsRjya priyA-viraha-agnim
   nirvāpayāmi | yady apy anāturasyātmatyāgo na vihitas tathāpi kāryaḥ | na	nirvApayAmi | yadi api anAturasya-Atma-tyAgaH na vihitaH taTA-api kAryaH | na
   khalu sarvaḥ sarvaṃ kāryam akāryaṃ vā karoti | asāre saṃsāre kena kiṃ nāma	Kalu sarvaH sarvam kAryam akAryam vA karoti | asAre saMsAre kena kim nAma
   na kṛtam | tathā hi | gurudāraharaṇaṃ dvijarājo 'karot | purūravā	na kRtam | taTA hi | guru-dAra-haraNam dvija-rAjaH akarot | purUravA
   brāhmaṇadhanatṛṣṇayā vinanāśa | nahuṣaḥ parakalatradohadī mahābhujaga āsīt	brAhmaNa-Dana-tRzNayA vinanASaH | nahuzaH para-kalatra-dohadI mahA-BujagaH AsIt-
   | yayātir āhitapāṇigrahaṇaḥ papāta | sudyumnaḥ strīmaya ivābhavat |	| yayAtiH Ahita-pANigrahaNaH papAta | sudyumnaH strI-mayaH iva-aBavat |
   somasya prakhyātā jantuvadhanirghṛṇatā | purukutsaḥ kutsita ivāsīt |	somasya praKyAtAH jantu-vaDa-nirGRNa-tA | purukutsaH kutsitaH iva-AsIt |
   kuvalayāśvo nāśvatarakanyām api parijahāra | nṛgaḥ kṛkalāsatām agamat |	kuvalayASvaH na-aSvatara-kanyAm api parijahAraH | nRgaH kRkalAsa-tAm agamat |
   nalaṃ kalir abhibhūtavān | saṃvaraṇo mitraduhitari viklavatām agāt |	nalam kaliH aBiBUtavAn | saMvaraNaH mitra-duhitari viklava-tAm agAt |
   daśaratha iṣṭarāmonmādena mṛtyum avāpa | kārtavīryo gobrāhmaṇapīḍayā	daSaraTaH izwa-rAma-unmAdena mRtyum avApa | kArtavIryaH go-brAhmaNa-pIxayA
   pañcatvam ayāsīt | manuḥ suvarṇavyasanī nanāśa | śantanur ativyasanād	paQcatvam ayAsIt | manuH suvarNa-vyasanI nanASa | SantanuH ati-vyasanAt-
   vipine vilalāpa | yudhiṣṭhiraḥ samaraśirasi satyam utsasarja | nāsty	vipine vilalApa | yuDizWiraH samara-Sirasi satyam utsasarja | na-asti-
   akalaṅkaḥ ko 'pi prāyaḥ | dehatyāge na kalaṅkī bhavāmīti" vicintya	akalaFkaH kaH api prAyas | dehatyAge na kalaFkI BavAmi-iti" vicintya
   kurarakharanakharaśikharakhaṇḍitapṛthulapṛthuromāvilam,	kurara-Kara-naKara-SiKara-KaNxita-pRTula-pRTuH-oma-Avilam,
   aviralaśakulaśalkasaṅkulajalanakulakuloccāraṃ,	avirala-Sakula-Salka-saFkula-jala-nakula-kula-uccAraM,
   kroṣṭukulocchiṣṭhavikaṭakarkaṭakarparaparamparāparigataprāntam,	krozwu-kula-ucCizWa-vikawa-karkawa-karpara-paramparA-parigata-prAntam,
   atitaralatarajalarayalulitacaṭulaśapharakulakavalanakṛtam,	ati-tara-latara-jala-raya-lulita-cawula-SaPara-kula-kavalana-kRtam,
   atinibhṛtabakaśakuninivahadhavalitaparisaram,	ati-niBRta-baka-Sakuni-nivaha-Davalita-parisaram,
   aticapalajalakapikulaviharaṇalulitasalilakaṇanikarajaḍitaparimalitaśiśiritam,	ati-capala-jala-kapikula-viharaNa-lulita-salila-kaNa-nikara-jaxita-parimalita-SiSiritam,
   anudivasanipatadatitaruṇavanamahiṣaśṛṅgaśikharalikhitaviṣamataṭam,	anudivasa-nipatat-ati-taruNa-vana-mahiza-SRFga-SiKara-liKita-vizama-tawam,
   anavaratacaradasitamukhacaraṇavihaganivahamadhuraninadamukharitam,	anavarata-cara-dasita-muKa-caraNa-vihaga-nivaha-maDura-ninada-muKaritam,
   ahimakarakiraṇarucijalamanujaśayanamṛditajaladharaṇītalam,	ahi-makara-kiraNa-ruci-jala-manuja-Sayana-mRdita-jala-DaraNI-talam,
   atibahalamadajalaśabalakaraṭataṭakarivaraśatanipatitamadhukaranikaramadhuravirutaratakaram,	ati-bahala-mada-jala-Sabala-karawa-tawa-karivara-Sata-nipatita-maDukara-nikara-maDura-viruta-rata-karam,
   atijavanapavanavidhutajalavinaṭananipatitamaṇigaṇaparigataparisaraṃ,	ati-javana-pavana-viDuta-jala-vinawana-nipatita-maNi-gaNa-parigata-parisaraM,
   jalanidhibhujaganirmuktanirmokapaṭṭam iva, darpaṇam iva vasundharāyāḥ,	jalaniDi-Bujaga-nirmukta-nirmoka-pawwam iva, darpaNam iva vasunDarAyAH,
   sphaṭikakuṭṭimam iva varuṇasya pulinatalam āsasāda |	sPawika-kuwwimam iva varuNasya pulina-talam AsasAda |
   47) tataḥ kṛtasnānādir jalam avataritum ārebhe śarīratyāgāya |	47) tatas kRta-snAna-AdiH jalam avataritum AreBe SarIra-tyAgAya |
   48) atha sānugraheṣu grāheṣu, nirmatsareṣumatsyeṣu, akṣudreṣu kṣudreṣu,	48) aTa sa-anugrahezu grAha-izu, nirmatsara-izu-matsya-izu, akzudrezu kzudra-izu,
   vatsaleṣu kacchapeṣu, akrūreṣu nakreṣu, abhayaṅkareṣu makareṣu, amāreṣu	vatsalezu kacCapezu, akrUrezu nakrezu, aBayaFkarezu makarezu, amArezu
   śiśumāreṣu, ākāśāt Sarasvatī samudacarat | "ārya Kandarpaketo punar api	SiSumArezu, AkASAt SarasvatI samudacarat | "Arya Kandarpaketo punar api
   tava priyayā saṃgamo bhaviṣyatīty acireṇa | tad virama maraṇavyavasāyād"	tava priyayA saMgamaH Bavizyati-iti acireNa | tat virama maraNa-vyavasAyAt-"
   iti | tad upaśrutya maraṇārambhād virarāma | punaḥ priyayā samāgamāśayā	iti | tat upaSrutya maraNa-AramBAt virarAma | punar priyayA samAgama-ASayA
   saṃsthitihetubhūtam aśanaṃ cikīrṣuḥ kacchopāntabhuvaṃ jagāma | tatra tata	saMsTiti-hetu-BUtam aSanam cikIrzuH kacCa-upAnta-Buvam jagAma | tatra tata
   itaḥ paribhraman phalamūlādinā vane vartayan kālaṃ nināya |	itas pariBraman Pala-mUla-AdinA vane vartayan kAlam ninAya |
   49) ekadā tu katipayamāsāpagame kākalīgāyana iva samṛddhanimnagānadaḥ,	49) ekadA tu katipaya-mAsa-apagame kAkalI-gAyanaH iva samRdDa-nimna-gAnadaH,
   sandhyāsamaya iva nartitanīlakaṇṭhaḥ, kumāramayūra iva samūḍhaśarajanmā,	sanDyA-samayaH iva nartita-nIla-kaNWaH, kumAra-mayUraH iva sa-mUXa-Sara-janmA,
   mahātapasvīva praśamitarajaḥprasaraḥ, tāpasa iva dhṛtajaladakarakaḥ,	mahA-tapasvI-iva praSamita-rajaH-prasaraH, tApasaH iva DRta-jalada-karakaH,
   pralayakāla iva darśitānekataraṇivibhramaḥ, nirupadravakānanoddeśa iva	pralaya-kAle iva darSita-aneka-taraNi-viBramaH, nirupadrava-kAnana-uddeSaH iva
   ghanotsukitasāraṅgaḥ, revatīkarapallava iva halidhṛtakaraḥ ājagāma	Gana-utsukita-sAraFgaH, revatIkara-pallavaH iva hali-DRta-karaH AjagAma
   varṣāsamayaḥ |	varzA-samayaH |
   50) nirbhinnameghanīlotpalakānane krīḍāsarasīva nabhasi smarasya	50) nirBinna-meGa-nIlotpala-kAnane krIxA-sarasi-iva naBasi smarasya
   ratnanaukeva, kulaṭalakṣmīmātaṅgakanyānartanacalarajjur iva,	ratna-nOkeva, kulawa-lakzmI-mAtaFga-kanyA-nartana-cala-rajjuH iva,
   nabhaḥsaudhatoraṇamālikeva, pravasatānidāghena divaḥpayodhare smaraṇāya	naBaH-sODa-toraNa-mAlikA-iva, pravasatA-nidAGena divaH-payoDare smaraNAya
   kṣatā nakhapadāvalir iva, gaganalakṣmīratnaraśanāmāleva,	kzatA naKa-pada-AvaliH iva, gagana-lakzmI-ratna-raSanAma-Aleva,
   nabhomandārakusumamañjarīva, ratinakhamārjanaratnaśalākeva, ratnaśuktir	naBaH-mandAra-kusuma-maQjarI-iva, rati-naKa-mArjana-ratna-SalAkeva, ratna-SuktiH-
   iva kusumaketor indradhanurlatā rarāja |	iva kusumaketoH indraDanuH-latA rarAja |
   51) ativeganipītajaladhiśaṅkhamālām iva balākācchalād udvamann ivādṛśyata	51) ati-vega-nipIta-jalaDi-SaFKa-mAlAm iva balAkA=-CalAt udvaman iva-adRSyata
   jaladharanikaraḥ | āpītaharitaiḥ kṛṣṇāsu kedārikākoṣṭhikāsu	jalaDara-nikaraH | ApIta-haritEH kRzNAsu kedArikA-kozWikAsu
   samutphaladbhir jātuśabalair iva dardurair vidyutā samaṃ cikrīḍa	samutPaladBiH jAtu-SabalEH iva dardurEH vidyutA samam cikrIxa
   varṣākālaḥ | ravidīpakajjalanicayanikaṣopala iva meghe	varzA-kAlaH | ravi-dIpa-kajjala-nicaya-nikaza-upalaH iva meGe
   samayasuvarṇakāranikaṣitasuvarṇalekheva taḍid aśobhata | virahiṇāṃ hṛdayaṃ	samaya-suvarNakAra-nikazita-suvarNa-leKA-iva taxit aSoBata | virahiNAm hRdayam
   vidārayituṃ karapatram iva kusumāyudhasya krakacacchadam aśobhata |	vidArayitum kara-patram iva kusumAyuDasya krakaca=-Cadam aSoBata |
   jaladadāruṇi lolataḍillatāpatranipātavidārite vegadhūtāś cūrṇacayā iva	jalada-dAruNi lola-taxit-la-tA-patra-nipAta-vidArite vega-DUtAH cUrNa-cayAH iva
   jalareṇavo babhuḥ | vicchinnadigvadhūhāramukta iva	jala-reNavaH baBuH | vicCinna-diS-vaDU-hAra-muktaH iva
   kharapavanavegabhramitaghanagharaghaṭṭanasañcūrṇitās tārānikarā iva	Kara-pavana-vega-Bramita-Gana-Gara-Gawwana-saQcUrNitAH tArA-nikarAH iva
   bhuvanavijigīṣor makaradhvajasya prasthānalājāñjalaya iva karakā	Buvana-vijigIzoH makaraDvajasya prasTAna-lAja-aQjalayaH iva karakA
   vyarājanta |	vyarAjanta |
   52) anantaram akhañjakhañjarīṭe 'kuñcitakrauñcasañcāre,	52) anantaram aKaQja-KaQjarIwe akuQcita-krOQca-saQcAre,
   nirbharabharadvājadvijavācāṭaviṭape, pātrabhrāntaśukakalamakedāre,	nirBara-BaradvAja-dvija-vAcAwa-viwape, pAtra-BrAnta-Suka-kalama-kedAre,
   praveśitāveśikarājahaṃse, kaṃsāridehadyutidyutale,	praveSita-AveSika-rAjahaMse, kaMsAri-deha-dyuti-dyutale,
   haṃsatūlatulitarājajjalamuci, sāndrīkṛtendumahākāmukamudi,	haMsa-tUla-tulita-rAjat-jala-muci, sAndrIkRta-indu-mahA-kAmuka-mudi,
   madhuramadhutṛṇavīrudhi, sarasasārasarasitasārakāsāre,	maDura-maDu-tRNa-vIruDi, sarasa-sArasa-rasita-sAraka-AsAre,
   kaśerukandalubdhapotripotapautrotkhātataṭataḍāgasañcaranmāṣaputrikāpatrīpaṭalamadhurasādhvanivihitamudi,	kaSeru-kanda-lubDa-potri-pota-pOtra-utKAta-tawa-taxAga-saQcarat-mAza-putrikApatrI-pawala-maDu-ra-sADvanivihita-mudi,
   kadarthitakadambe kambudviṣi, prasṛtabisaprasūne, cakitacātake,	kadarTita-kadambe kambu-dvizi, prasRta-bisa-prasUne, cakita-cAtake,
   viralavāride, tārataratārake, vāruṇīcārucandramasi, svādurasasalile,	virala-vAri-de, tAratara-tArake, vAruNI-cAru-candram-asi, svAdu-rasa-salile,
   sphuritaśapharatarkubakoṭe, ghūkamaṇḍūkamaṇḍale, saṅkocitakañcukini,	sPurita-SaPara-tarku-bakowe, GUka-maNxUka-maNxale, saFkocita-kaQcukini,
   kāñcanacchedagauraśālini, krośadutkrośe,	kAQcana=-Ceda-gOra-SAlini, kroSat-utkroSe,
   surabhigandhisaugandhikagandhahārihariṇāśve kumudāmodini kaumudīkṛtamudi,	suraBi-ganDi-sOganDika-ganDa-hArihariNa-aSve kumuda-Amodini kOmudIkRta-mudi,
   nibarhabarhiṇi, kūjatkoyaṣṭike, dhṛtadhārtarāṣṭre,	nibarha-barhiNi, kUjat-koyazwike, DRta-DArtarAzwre,
   hṛṣṭakalamagopikāgītasukhitamṛgayūthe, kathākṛtakiṃśuke,	hRzwa-kalama-gopikA-gIta-suKita-mRga-yUTe, kaTA-kRta-kiMSuke,
   mlāpitamālatīlatāmukule, bandhūkabāndhave, sañjātakamuñjānake,	mlApita-mAla-tIla-tA-mukule, banDUka-bAnDave, saQjAtaka-muQjAnake,
   visūtritasautrāmaṇadhanuṣi, smerakāśmīrarajaḥpiñjaritadiśi, vikasvarasare	visUtrita-sOtrAmaNa-Danuzi, smera-kASmIra-rajaH-piQjarita-diSi, vikasvarasare
   śaratsamayārambhe Kandarpaketuḥ paribhraman śilāmayīṃ putrikāṃ kautukena,	Sarad-samaya-AramBe Kandarpa-ketuH pariBraman SilA-mayIm putrikAm kOtukena,
   mohena, śokena, vegena svapriyānukāriṇīti hastena pasparśa |	mohena, Sokena, vegena sva-priya-anukAriNI-iti hastena pasparSaH |
   53) anantaraṃ spṛṣṭamātrā sā śilāmayīṃ mūrtim utsṛjya, punar Vāsavadattā	53) anantaram spRzwa-mAtrA sA SilA-mayIm mUrtim utsRjya, punar VAsavadattA
   svarūpam āpede | tām avalokya Kandarpaketur amṛtārṇavamagna iva suciram	sva-rUpam Apede | tAm avalokya Kandarpa-ketuH amRta-arNava-magnaH iva su-ciram
   āliṅgya papraccha | "priye kathaya kim idaṃ vṛttāntam" |	AliFgya papracCa | "priye kaTaya kim idam vRttAntam" |
   54) sā tu dīrgham uṣṇaṃ ca niḥśvasya kathayitum ārebhe | "āryaputrāpuṇyāyā	54) sA tu dIrGam uzNam ca niHSvasya kaTayitum AreBe | "Arya-putra-apuNyAyA
   mama mandabhāginyāḥ "kṛte mahābhāga ujjhitarājya" iti ekākī jana iva	mama mandaBAginyAH "kRte mahABAgaH ujJita-rAjya" iti ekAkI janaH iva
   vāṅmanasayor agocaraṃ duḥkham anubhūtavān | anekadivasān āhāraśūnyatayā	vAc-manasayoH agocaram duHKam anuBUtavAn | aneka-divasAn AhAra-SUnyatayA
   kṛśataro nidrānte yadi kadācit phalamūlādikaṃ milati, tadā śarīrasthitiṃ	kRSataraH nidrA-ante yadi kadAcid Pala-mUla-Adikam milati, tadA SarIra-sTitim
   karotīti vicintya phalānveṣaṇāyopavanatarūn avalokayantī	karoti-iti vicintya Pala-anvezaNAya-upavana-tarUn avalokayantI
   katipayanalvagocaram agaccham |	katipayanalva-gocaram agacCam |
   55) krameṇa ca gulmāntaritakriyamāṇakāyamānikaṃ, viracyamāneśvaragṛhaṃ,	55) krameNa ca gulma-antarita-kriyamANa-kAya-mAnikaM, viracyamAneSvara-gRhaM,
   avatāryamāṇakaṇṭhālakaṃ, ārabhyamāṇapaṭukaṭukaṃ,	avatAryamANa-kaNWa-alakaM, AraByamANa-pawu-kawukaM,
   vyavasthāpyamānaveśyāsaṃniveśaṃ, śrūyamāṇaturagaheṣāravaṃ,	vyavasTApyamAna-veSyA-saMniveSaM, SrUyamANa-turaga-heza-AravaM,
   vādyamānaviśrāmaḍhakkāpuṣkaraṃ, anviṣyamāṇasvādusalilāśayaṃ,	vAdyamAna-viSrAma-XakkA-puzkaraM, anvizyamANa-svAdu-salila-ASayaM,
   uddiśyamānavipaṇiketuvāṃśaṃ senāsanniveśam apaśyam | tam avalokyāham	uddiSya-mAna-vipaNi-ketuva-aMSam senA-AsanniveSam apaSyam | tam avalokya-aham
   acintayam | "kim ayaṃ mamānveṣaṇāya tātasya vyūha āhosvid āryaputrasya	acintayam | "kim ayam mama-anvezaNAya tAtasya vyUhaH Ahosvit Arya-putrasya
   vāhinīsambhāra" iti cintayantyāṃ mayi paricārakakathitodanto mām uddiśya	vAhinI-samBAra" iti cintayantyAm mayi paricAraka-kaTita-udantaH mAm uddiSya
   senāpatir dhāvitaḥ | tato 'nantaraṃ kirātasainyasenāpatis tādṛśa eva	senApatiH DAvitaH | tatas anantaram kirAta-sEnya-senApatiH tAdRSaH eva
   senāsamanvito mṛgayāvyājenāgataḥ so 'pi dāvitaḥ |	senA-samanvitaH mRgayA-vyAjena-AgataH saH api dAvitaH |
   56) anantaraṃ cintitaṃ mayā | "yady aham āryaputrāya kathayāmi tadaikāky	56) anantaram cintitam mayA | "yadi aham Arya-putrAya kaTayAmi tad-EkAky
   ebhir avaśyam eva hantavyaḥ | atha na kathayāmi tadāham evaibhir	eBiH avaSyam eva hantavyaH | aTa na kaTayAmi tadA-aham eva-eBiH-
   hantavyeti" cintākṣaṇa eva dvayoḥ sainyayor yuddham abhūd	hanta-vyA-iti" cintA-akzaNaH eva dvayoH sEnyayoH yudDam aBUt-
   ekāmiṣābhiyuktayor gṛdhrayor iva | tataḥ	eka-Amiza-aBiyuktayoH gRDrayoH iva | tatas-
   pravṛttapratiśarāsāradurdinahṛtadinakarakiraṇe,	pravRtta-pratiSara-AsAra-durdina-hRta-dinakara-kiraNe,
   rathakarmaviśāradadviradakaradūrotkṣiptakhaḍgadharasubhaṭaśliṣyamāṇavidyādharavibhrame,	raTakarma-viSArada-dvirada-kara-dUra-utkzipta-Kaxga-Dara-su-Bawa-SlizyamANa-vidyADara-viBrame,
   samaradarśanasañcaradanekanabhaścaracāraṇacakravāle,	samara-darSana-saQcarat-aneka-naBaH-cara-cAraNa-cakravAle,
   vetālasamākrāntaskandhakabandhacakrakriyamāṇacārupracāre,	vetAla-samAkrAnta-skanDaka-banDa-cakra-kriyamANa-cAru-pracAre,
   cārabhaṭakhaḍgakhaṇḍitadviradapādasamāptapiśācīkarṇolūkhalābharaṇakautuke,	cAra-Bawa-Kaxga-KaNxita-dvirada-pAda-samApta-piSAcI-karNa-ulU-Kala-ABaraNa-kOtuke,
   samutphullaphalakini, nadannāndīke, kāndiśīkabhīruṇi raṇakhale,	samutPulla-Pala-kini, nadannAndIke, kAndiSIka-BIruNi raNa-Kale,
   sṛgālīprārthanīyeṣv āmiṣapiṇḍeṣv iva vatsadantakṣateṣu tṛṇeṣv iva,	sRgAlI-prArTanIyezu Amiza-piNxezu iva vatsadanta-kzatezu tRNezu iva,
   jihmagadaṣṭeṣv iva śarīreṣv anāsthāṃ kalayantaḥ samaṃ dviṣāṃ dhanuṣāṃ ca	jihma-gadazwezu iva SarIrezu anAsTAm kalayantaH samam dvizAm DanuzAm ca
   jīvākarṣaṇaṃ cakruḥ |	jIvAkarzaNam cakruH |
   57) tyāgina iva dānavanto mārgaṇasantāpam asahantaḥ mahāmṛgā utkupitā iva	57) tyAginaH iva dAnavantaH mArgaNa-santApam asahantaH mahA-mRgAH utkupitAH iva
   kṣamāṃ muñcantas turagā rejuḥ | karṇābhyāṃ	kzamAm muQcantaH turagAH rejuH | karNAByAm
   paraparivādaśravaṇakutūhalibhyāṃ, netrābhyām ālokitasādhuvipattibhyāṃ,	para-parivAda-SravaNa-kutUhaliByAM, netrAByAm Alokita-sADu-vipattiByAM,
   mūrdhnā cāsthāne praṇamatā "tyakto 'ham" iti harṣād eva nanarta ciraṃ	mUrDnA ca-AsTAne praNamatA "tyaktaH aham" iti harzAt eva nanarta ciram
   kabandhaḥ |	kabanDaH |
   58) tataḥ parihāseneva cakṣuṣī pidadhatā parāpavādaśravaṇāruṇeva	58) tatas parihAsena-iva cakzuzI pidaDatA para-apavAda-SravaNa-aruNA-iva
   śrotravṛttiṃ sthagayatā, sonmādeneva vāyuvegavikṣiptena, palitaṅkaraṇeneva	Srotra-vRttim sTagayatA, sa-unmAdena-iva vAyu-vega-vikziptena, palitaFkaraNena-iva
   surayoṣitāṃ, andhaṃkaraṇeneva yodhānāṃ, timireṇeva samarapradoṣasya,	sura-yozitAM, anDaMkaraNena-iva yoDAnAn, timireNa-iva samara-pradozasya,
   patiteneva vimuktagotreṇa, mīmāṃsakadarśaneneva	patitena-iva vimukta-gotreNa, mImAMsaka-darSanena-iva
   tiraskṛtadigambaradarśanena, satpuruṣeṇeva viṣṇupadāvalambinā samarajena	tiraskRta-digambara-darSanena, sat-puruzeNa-iva vizNu-pada-avalambinA samarajena
   rajasā jajṛmbhe |	rajasA jajRmBe |
   tatra samarasambhāre kaścid āśaṅkitorubhaṅgaḥ suyodhana iva yodhaḥ payasi	tatra samara-samBAre kaScid ASaFkita-uru-BaFgaH suyoDanaH iva yoDaH payasi
   viveśa | kaścic charatalpaśayo bhīṣma iva cirāya śvasann āsīt | kaścit	viveSa | kaScid Sara-talpa-SayaH BIzmaH iva cirAya Svasan AsIt | kaScid-
   karṇa iva viklavībhūtasarvāṅgaḥ śaktimokṣaṇam akarot | tato	karNaH iva viklavIBUta-sarva-aFgaH Sakti-mokzaNam akarot | tatas-
   vidhvastadhvajapaṭaṃ patatpatākaṃ cyutacāpacāmarāpīḍaṃ	viDvasta-Dvaja-pawam patat-patAkam cyuta-cApa-cAmara-ApIxam
   skhalatkhaḍgadhenukaṃ tatsamastasainyam anyonyaṃ nidhanam avāpa |	sKalat-Kaxga-Denukam tad-samasta-sEnyam anyonyam niDanam avApa |
   59) anantaraṃ yasyāśramas tena muninā puṣpādikam ādāyāgatena	59) anantaram yasya-ASramaH tena muninA puzpa-Adikam AdAya-Agatena
   pratipannasarvavṛttāntena "mamāyam āśramo bhagna iti śilāmayī bhaveti"	pratipanna-sarva-vRttAntena "mama-ayam ASramaH BagnaH iti SilA-mayI Bava-iti"
   śaptāham | anantaraṃ "varākī bahuduḥkham anubhavatīti" karuṇayāryaputrasya	SaptA-aham | anantaram "varAkI bahu-duHKam anuBavati-iti" karuNayA-Arya-putrasya
   sparśāvadhi śāpāntam akarot |"	sparSa-avaDi SApa-antam akarot |"
   60) tataḥ Kandarpaketuḥ samāgatena Makarandena Vāsavadattayā saha svapuraṃ	60) tatas Kandarpa-ketuH samAgatena Makarandena VAsavadattayA saha sva-puram
   gatvā hṛdayābhilaṣitāni tāni tāni suratasukhāny anubhavan kālaṃ nināya ||	gatvA hRdaya-aBilazitAni tAni tAni surata-suKAni anuBavan kAlam ninAya ||
   iti mahākavi-Subandhu-viracitā Vāsavadattā nāma kathā samāptā |	iti mahA-kavi-SubanDu--viracitA VAsavadattA nAma kaTA samAptAH |
