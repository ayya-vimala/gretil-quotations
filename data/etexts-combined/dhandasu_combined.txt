   daśarūpakam /	daSa-rUpakam /
   [pariccheda 1]	[paricCeda 1]
   namastasmai gaṇeśāya yatkaṇṭhaḥ puṣkarāyate /	namaH-tasmE gaNeSAya yat-kaNWaH puzkarAyate /
   madābhegaghanadhvāno nīlakaṇṭhasya tāṇd.ave // DhDaś_1.1 //	mada-aBega-Gana-DvAnaH nIlakaNWasya tANd.ave // DhDaH-_1.1 //
   daśarūpānukāreṇa mādyanti bhāvakaḥ /	daSa-rUpa-anukAreNa mAdyanti BAvakaH /
   namaḥ sarvavide tasmai viṣṇave bharatāya ca // DhDaś_1.2 //	namaH sarva-vide tasmE vizNave BaratAya ca // DhDaH-_1.2 //
   kasyacideva kadācid dayayā viṣayaṃ sarasvatī viduṣaḥ /	kasyacid-eva kadAcid dayayA vizayam sarasvatI viduzaH /
   ghaṭayati kamapi tamanyo jajati jano yena vaidagdhīm // DhDaś_1.3 //	Gawayati kam-api tam-anyaH jajati janaH yena vEdagDIm // DhDaH-_1.3 //
   uddhṛtyoddhṛtya sāraṃ yamakhilanigamān nāṭyavedaṃ viriñciś	udDRtya-udDRtya sAram yam-aKila-nigamAt nAwya-vedam viriQci-H-
   cakre yasya prayogaṃ munirapi bharatastāṇḍavaṃ nīlakaṇṭhaḥ /	cakre yasya prayogam muniH-api BarataH-tANxavam nIlakaNWaH /
   śarvāṇī lāsyamasya pratipadamaparaṃ lakṣma kaḥ kartumīṣṭe	SarvANI lAsyam-asya pratipadam-aparam lakzma kaH kartum-Izwe
   nāṭyānāṃ kintu kiñcit praguṇaracanayā lakṣaṇaṃ saṅkṣipāmi // DhDaś_1.4 //	nAwyAnAm kintu kiQcid praguNa-racanayA lakzaNam saFkzipAmi // DhDaH-_1.4 //
   vyākīrṇe mandabuddhīnāṃ jāyate mativibhramaḥ /	vyAkIrNe manda-budDInAm jAyate mati-viBramaH /
   tasyārthastatpadaistena saṅkṣipya kriyate 'ñjasā // DhDaś_1.5 //	tasya-arTaH-tad-padEH-tena saFkzipya kriyate aQjasA // DhDaH-_1.5 //
   ānandanisyandiṣu rūpakeṣu	Ananda-nisyandizu rUpakezu
   vyutpattimātraṃ phalamalpabuddhiḥ /	vyutpatti-mAtram Palam-alpa-budDiH /
   yo'pītihāsādivadāha sādhus	yaH-api-itihAsa-Adi-vat-Aha sADu-H-
   tasmai namaḥ svāduparāṅmukhāya // DhDaś_1.6 //	tasmE namaH svAdu-parAFmuKAya // DhDaH-_1.6 //
   avasthānukṛtirnāṭyaṃ rūpaṃ dṛśyatayocyate /	avasTA-anukRtiH-nAwyam rUpam dRSyatayA-ucyate /
   rūpakaṃ tat samāropād daśadhaiva rasāśrayam // DhDaś_1.7 //	rUpakam tat samAropAt daSaDA-eva rasa-ASrayam // DhDas-_1.7 //
   nāṭakaṃ saprakaraṇaṃ bhāṇaḥ prahasanaṃ ḍimaḥ /	nAwakam sa-prakaraNam BANaH prahasanam ximaH /
   vyāyogasamavakārau vīthyaṅkehāmṛgā iti // DhDaś_1.8 //	vyAyoga-samavakArO vITi-aFkeha-amRgAH iti // DhDaH-_1.8 //
   anyada bhāvāśrayaṃ nṛtyaṃ nṛttaṃ tālalayāśrayam /	anyada BAva-ASrayam nRtyam nRttam tAla-laya-ASrayam /
   ādyaṃ padārthābhinayo mārgo deśo tathā param // DhDaś_1.9 //	Adyam padArTa-aBinayaH mArgaH deSaH taTA param // DhDaH-_1.9 //
   madhuroddhatabhedena tad dvayaṃ dvividhaṃ punaḥ /	maDura-udData-Bedena tat dvayam dviviDam punar /
   lāsyatāṇḍavarūpeṇa nāṭakādyupakārakam // DhDaś_1.10 //	lAsya-tANxava-rUpeNa nAwaka-Adi-upakArakam // DhDaH-_1.10 //
   vastu netā rasasteṣāṃ bhedako vastu ca dvidhā /	vastu netA rasaH-tezAm BedakaH vastu ca dviDA /
   tatrādhikārikaṃ mukhyamaṅgaṃ prāsaṅgikaṃ viduḥ // DhDaś_1.11 //	tatra-ADikArikam muKyam-aFgam prAsaFgikam viduH // DhDaH-_1.11 //
   adhikāraḥ phalasvāmyamadhikāro ca tatprabhuḥ /	aDikAraH Pala-svAmyam-aDikAraH ca tat-praBuH /
   tanniravartyamabhivyāpi vṛttaṃ syādādhikārikam // DhDaś_1.12 //	tat-niravartyam-aBivyApi vRttam syAt-ADikArikam // DhDaH-_1.12 //
   prāsaṅgikaṃ parārthasya svārtho yasya prasaṅgataḥ /	prAsaFgikam para-arTasya sva-arTaH yasya prasaFgataH /
   sānubandhaṃ patākākhyaṃ prakarī ca pradeśabhāk // DhDaś_1.13 //	sa-anubanDam patAkA-AKyam prakarI ca pradeSa-BAj // DhDas-_1.13 //
   prāsaṅgikaṃ parārthasya svārtho yasya prasaṅgataḥ /	prAsaFgikam para-arTasya sva-arTaH yasya prasaFgataH /
   sānubandhaṃ tulyasaṃvidhānaviśeṣaṇam // DhDaś_1.14 //	sa-anubanDam tulya-saMviDAna-viSezaNam // DhDaH-_1.14 //
   prakhyātotpādyamiśratvabhedāt tredhāpi tat tridhā /	praKyAta-utpAdya-miSra-tva-BedAt treDA-api tat triDA /
   prakhyātamitihāsāderutpādyaṃ kavikalpitam /	praKyAtam-itihAsa-AdeH-utpAdyam kavi-kalpitam /
   miśraṃ ca saṅkarāt tābhyāṃ divyanartyādibhedataḥ // DhDaś_1.15 //	miSram ca saFkarAt tAByAm divya-narti-Adi-BedataH // DhDaH-_1.15 //
   kāryaṃ trivargastat śuddhamekānekānubandhi ca /	kAryam trivargaH-tat SudDam-ekAn-eka-anubanDi ca /
   svalpoddiṣṭastu taddheturbījaṃ vistāryanekadhā /	su-alpa-uddizwaH-tu tad-hetuH-bIjam vistAri-anekaDA /
   avāntarārthavicchede binduracchedakāraṇam // DhDaś_1.16 //	avAntara-arTa-vicCede binduH-acCedakAraNam // DhDaH-_1.16 //
   bījabindupatākākhyaprakarokāryalakṣaṇāḥ /	bIja-bindu-patAkA-AKya-prakara-ukArya-lakzaNAH /
   arthaprakṛtayaḥ pañca tā etāḥ parikīrtitāḥ // DhDaś_1.17 //	arTa-prakRtayaH paQca tAH etAH parikIrtitAH // DhDas-_1.17 //
   avasthāḥ pañca kāryasya prārabdhasya phalārthibhiḥ /	avasTAH paQca kAryasya prArabDasya Pala-arTiBiH /
   ārambhayatnaprāptyāśāniyatāptiphalāgamāḥ // DhDaś_1.18 //	AramBa-yatna-prApti-ASAniyata-Apti-Pala-AgamAH // DhDas-_1.18 //
   autsukyamātramārambhaḥ phalalābhāya bhūyase /	Otsukya-mAtram-AramBaH Pala-lABAya BUyase /
   prayatnastu tadaprāptau vyāpāro'titvarānvitaḥ // DhDaś_1.19 //	prayatnaH-tu tad-aprAptO vyApAraH-ati-tvara-anvitaH // DhDas-_1.19 //
   upāyāpāyaśaṅkābhyāṃ prāptyāśā prāptisambhavaḥ /	upAya-apAya-SaFkAByAm prApti-ASA prApti-samBavaH /
   apāyābhāvataḥ prāptirniyatāptiḥ suniścitā /	apAya-aBAvataH prAptiH-niyata-AptiH su-niScitAH /
   samagraphalasampattiḥ phalayogo yathoditaḥ // DhDaś_1.20 //	samagra-Pala-sampattiH Pala-yogaH yaTA-uditaH // DhDas-_1.20 //
   arthaprakṛtayaḥ pañca pañcāvasthāsamanvitāḥ /	arTa-prakRtayaH paQca paQca-avasTA-samanvitAH /
   yathāsaṅkhyena jāyante mukhādyāḥ pañca sandhayaḥ // DhDaś_1.21 //	yaTA-saFKyena jAyante muKa-AdyAH paQca sanDayaH // DhDas-_1.21 //
   antaraikārthasambandhaḥ sandhirekānvaye sati /	antarA-eka-arTa-sambanDaH sanDiH-eka-anvaye sati /
   mukhapratimukhe garbhaḥ sāvamarśopasaṃhṛtiḥ // DhDaś_1.22 //	muKa-pratimuKe garBaH sAvamarSa-upasaMhRtiH // DhDas-_1.22 //
   mukhaṃ bījasamutpattirnānārtharasasambhavā /	muKam bIja-samutpattiH-nAnA-arTa-rasa-samBavA /
   aṅgāni dvādaśaitasya bījārambhasamanvayāt // DhDaś_1.23 //	aFgAni dvAdaSA-etasya bIja-AramBa-samanvayAt // DhDaH-_1.23 //
   upakṣepaḥ parikaraḥ parinyāso vilobhanam /	upakzepaH parikaraH parinyAsaH viloBanam /
   yuktiḥ prāptiḥ samādhānaṃ vidhānaṃ paribhāvanā /	yuktiH prAptiH samADAnam viDAnam pariBAvanA /
   udbhedabhedakaraṇānyanvarthānyatha lakṣaṇam // DhDaś_1.24 //	udBeda-Beda-karaNAni-anvarTAni-aTa lakzaNam // DhDaH-_1.24 //
   bījanyāsas upakṣepaḥ tadbāhulyaṃ parikriyā /	bIja-nyAsaH upakzepaH tat-bAhulyam parikriyA /
   tannniṣpattiḥ parinyāso guṇākhyānād vilobhanam // DhDaś_1.25 //	tat-t-nizpattiH parinyAsaH guNa-AKyAnAt viloBanam // DhDaH-_1.25 //
   sampradhāraṇamarthānāṃ yuktiḥ prāptiḥ sukhāgamaḥ /	sampraDAraNam-arTAnAm yuktiH prAptiH suKa-AgamaH /
   bījāgamaḥ samādhānaṃ vidhānaṃ sukhaduḥkhakṛt // DhDaś_1.26 //	bIja-AgamaH samADAnam viDAnam suKa-duHKa-kRt // DhDaH-_1.26 //
   paribhāvodbhutāveśa udbhedo gūḍhabhedanam /	pariBAva-udButa-AveSaH udBedaH gUXa-Bedanam /
   karaṇaṃ prakṛtārambho bhedaḥ protsāhanā matā // DhDaś_1.27 //	karaNam prakRta-AramBaH BedaH protsAhanAH matAH // DhDas-_1.27 //
   lakṣyālakṣya ivodbhedastasya pratimukhaṃ bhavet /	lakzya-AlakzyaH iva-udBedaH-tasya pratimuKam Bavet /
   binduprayatnānugamādaṅgānyasya trayodaśa // DhDaś_1.28 //	bindu-prayatna-anugamAt-aFgAni-asya trayodaSa // DhDaH-_1.28 //
   vilāsaḥ parisarpaśca vidhūtaṃ śamanarmaṇo /	vilAsaH parisarpaH-ca viDUtam Sama-narmaNaH /
   narmadyutiḥ pragayaṇaṃ nirodhaḥ paryupāsanam // DhDaś_1.29 //	narma-dyutiH pragayaNam niroDaH paryupAsanam // DhDaH-_1.29 //
   vajraṃ puṣpamupanyāpto varṇa saṃhāra ityapi /	vajram puzpam-upanyAptaH varNa saMhAraH iti-api /
   ratyarthehā vilāsaḥ syād dṛṣṭanaṣṭānusarpaṇam /	rati-arTa-IhAH vilAsaH syAt dRzwa-nazwa-anusarpaNam /
   parisarpā vidhūtaṃ syādaratistacchamaḥ śamaḥ // DhDaś_1.30 //	parisarpA viDUtam syAt-aratiH-tad-SamaH SamaH // DhDas-_1.30 //
   parihāsavatto narma dhṛtistajjā dyutirmatā /	parihAsa-vattaH narma DRtiH-tad-jA dyutiH-matA /
   uttarā vāk pragayaṇaṃ hitarodho nirodhanam // DhDaś_1.31 //	uttarA vAc pragayaNam hita-roDaH niroDanam // DhDaH-_1.31 //
   paryupāstiranunayaḥ puṣpaṃ vākyaṃ viśeṣavat /	paryupAstiH-anunayaH puzpam vAkyam viSeza-vat /
   upanyāsastu sopāyaṃ vajraṃ pratyakṣaniṣṭhuram /	upanyAsaH-tu sa-upAyam vajram pratyakza-nizWuram /
   cāturvarṇopagamanaṃ varṇasaṃhāra iṣyate // DhDaś_1.32 //	cAturvarNa-upagamanam varNa-saMhAraH izyate // DhDaH-_1.32 //
   garbhastu dṛṣṭanaṣṭasya bījasyānveṣaṇaṃ muhuḥ /	garBaH-tu dRzwa-nazwasya bIjasya-anvezaNam muhur /
   dvādaśāṅgaḥ patākā syān na vā syāt prāptisambhavaḥ // DhDaś_1.33 //	dvAdaSa-aFgaH patAkA syAt na vA syAt prApti-samBavaH // DhDas-_1.33 //
   abhūtāharaṇaṃ mārgā rūpodāharaṇe kramaḥ /	aBUta-AharaNam mArgAH rUpa-udAharaNe kramaH /
   saṅgahaścānumānaṃ ca toṭakādhivale tathā // DhDaś_1.34 //	saFgahaH-ca-anumAnam ca towakA-Divale taTA // DhDas-_1.34 //
   udvegasambhramākṣepā lakṣaṇaṃ ca praṇīyate /	udvega-samBrama-AkzepAH lakzaNam ca praNIyate /
   abhūtāharaṇaṃ chadma mārgastattvārthakīrtanam // DhDaś_1.35 //	aBUta-AharaNam Cadma mArgaH-tattva-arTa-kIrtanam // DhDaH-_1.35 //
   rūpaṃ vitarkavad vākyaṃ sotkarṣaṃ syādudāhṛtiḥ /	rUpam vitarka-vat vAkyam sa-utkarzam syAt-udAhRtiH /
   kramaḥ sañcintyamānāptir bhāvajñānamathāpare // DhDaś_1.36 //	kramaH saQcintyamAna-AptiH BAva-jQAnam-aTa-apare // DhDas-_1.36 //
   saṅgrahaḥ sāmadānoktir abhyūho liṅgato'numā /	saFgrahaH sAma-dAna-uktiH aByUhaH liFgataH-anumA /
   adhivalamabhisandhiḥ saṃrabdhaṃ toṭakaṃ vacaḥ // DhDaś_1.37 //	aDivalam-aBisanDiH saMrabDam towakam vacaH // DhDas-_1.37 //
   udvego'richa(?)tā bhītiḥ śaṅkātrāsau ca sambhramaḥ /	udvegaH-ariCa(?)tA BItiH SaFkA-trAsO ca samBramaH /
   garbhabījasamudbhedādākṣepaḥ parikīrtitaḥ // DhDaś_1.38 //	garBa-bIja-samudBedAt-AkzepaH parikIrtitaH // DhDas-_1.38 //
   krodhenāvamṛśed yatra vyasanād yā vilobhanāt /	kroDena-avamRSet yatra vyasanAt yA viloBanAt /
   garbhanirbhinnabījārthaḥ so'vamarśo'ṅgasaṅgahaḥ // DhDaś_1.39 //	garBa-nirBinna-bIja-arTaH saH-avamarSaH-aFga-saFga-haH // DhDas-_1.39 //
   tatrāpavādasampheṭau vidravadravaśaktayaḥ /	tatra-apavAda-samPewO vidrava-drava-SaktayaH /
   dyutiḥ prasaṅgaśchalanaṃ vyavasāyo virodhanam /	dyutiH prasaFgaH-Calanam vyavasAyaH viroDanam /
   prayocanā vicalanamādānaṃ ca taryodaśa // DhDaś_1.40 //	prayocanA vicalanam-AdAnam ca taryodaSa // DhDaH-_1.40 //
   doṣaprakhyāpavādaḥ syāt sampheṭo roṣabhāṣaṇam /	doza-praKyA-apavAdaH syAt samPewaH roza-BAzaNam /
   vidravo vadhabandhādir dravo gurutiraskṛtiḥ // DhDaś_1.41 //	vidravaH vaDa-banDa-AdiH dravaH guru-tiraskRtiH // DhDas-_1.41 //
   virodhaśamanaṃ śaktistarjanodvejane dyutiḥ /	viroDa-Samanam SaktiH-tarjana-udvejane dyutiH /
   gurukīrtanaṃ prasaṅgaśchalanaṃ cāvamānanam // DhDaś_1.42 //	guru-kIrtanam prasaFgaH-Calanam ca-avamAnanam // DhDaH-_1.42 //
   vyavasāyaḥ khaśaktyuktiḥ saṃrabdhānāṃ virodhanam /	vyavasAyaH Ka-Sakti-uktiH saMrabDAnAm viroDanam /
   siddhāmantraṇato bhāvidarśikā syāt prayocanā /	sidDAmantraNataH BAvidarSikA syAt prayocanA /
   vikatthanā vicalanam ādānaṃ kāryasaṅgrahaḥ // DhDaś_1.43 //	vikatTanA vicalanam AdAnam kArya-saFgrahaH // DhDas-_1.43 //
   bījavanto mukhādyarthā viprakīrṇā yathāyatham /	bIjavantaH muKa-Adi-arTAH viprakIrNA yaTAyaTam /
   aikārthyamupanīyante yatra nirvahaṇaṃ hi tat // DhDaś_1.44 //	EkArTyam-upanIyante yatra nirvahaNam hi tat // DhDaH-_1.44 //
   sandhirvibodho grathanaṃ nirṇayaḥ paribhāṣaṇam /	sanDiH-viboDaH graTanam nirNayaH pariBAzaNam /
   prasādānandasamayāḥ kṛtibhāṣopagūhanāḥ /	prasAda-Ananda-samayAH kRti-BAzA-upagUhanAH /
   pūrvabhāvopasaṃhārau praśastiśca caturdaśa // DhDaś_1.45 //	pUrva-BAva-upasaMhArO praSastiH-ca caturdaSa // DhDaH-_1.45 //
   sandhirbījopagamanaṃ vibodhaḥ kāryamārgaṇam /	sanDiH-bIja-upagamanam viboDaH kArya-mArgaNam /
   grathanaṃ tadupakṣepo 'nubhūtākhyā tu nirṇayaḥ // DhDaś_1.46 //	graTanam tat-upakzepaH anuBUta-AKyA tu nirNayaH // DhDas-_1.46 //
   paribhāṣā mitho jalpaḥ prasādaḥ paryupāsanam /	pariBAzA miTas jalpaH prasAdaH paryupAsanam /
   ānando vāñchitāvāptiḥ samayo duḥkhanirgamaḥ // DhDaś_1.47 //	AnandaH vAQCita-avAptiH samayaH duHKa-nirgamaH // DhDas-_1.47 //
   kṛtirlabdhārthaśamanaṃ mānādyāptiśca bhāṣaṇam /	kRtiH-labDa-arTa-Samanam mAna-Adya-AptiH-ca BAzaNam /
   kāryadṛṣṭyadbhutaprāpto pūrvabhāvopagūhane /	kArya-dRzwi-adButa-prAptaH pUrva-BAva-upagUhane /
   varāptiḥ kāvyasaṃhāraḥ praśastiḥ śubhaśaṃsanam // DhDaś_1.48 //	vara-AptiH kAvya-saMhAraH praSastiH SuBa-SaMsanam // DhDaH-_1.48 //
   iṣṭasyārthasya racanā gopyaguptiḥ prakāśanam /	izwasya-arTasya racanA gopya-guptiH prakASanam /
   rāgaḥ prayogasyāścaryaṃ vṛttāntasyānupakṣayaḥ // DhDaś_1.49 //	rAgaH prayogasya-AScaryam vRttAntasya-anupakzayaH // DhDas-_1.49 //
   dvedhā vibhāgaḥ kartavyaḥ sarvasyāpoha vastunaḥ /	dveDA viBAgaH kartavyaH sarvasya-apoha vastunaH /
   sūcyameva bhavet kiñcid dṛśyaśravyamathāparam // DhDaś_1.50 //	sUcyam-eva Bavet kiQcid dRSya-Sravyam-aTa-aparam // DhDaH-_1.50 //
   nīraso'nucitastatra saṃsūcyo vastuvistaraḥ /	nIrasaH-anucitaH-tatra saMsUcyaH vastu-vistaraH /
   dṛśyastu madhurodāttarasabhāvanirantaraḥ // DhDaś_1.51 //	dRSyaH-tu maDura-udAtta-rasa-BAva-nirantaraH // DhDas-_1.51 //
   arthopakṣepakaiḥ sūcyaṃ pañcabhiḥ pratipādayet /	arTa-upakzepakEH sUcyam paQcaBiH pratipAdayet /
   viṣkambhacūlikāṅgāsyāṅkāvatārapraveśakaiḥ // DhDaś_1.52 //	vizkamBa-cUlikA-aFga-Asya-aFka-avatAra-praveSakEH // DhDas-_1.52 //
   vṛttavartiṣyamāṇānāṃ kathāṃśānāṃ nidarśakaḥ /	vRttavartizyamANAnAm kaTA-aMSAnAm nidarSakaH /
   saṅkṣepārthastu viṣkambho madhyapātraprayojitaḥ /	saFkzepa-arTaH-tu vizkamBaH maDya-pAtra-prayojitaH /
   ekānekakṛtaḥ śuddhaḥ saṅkīrṇo nīcamadhyamaiḥ // DhDaś_1.53 //	eka-aneka-kRtaH SudDaH saFkIrNaH nIca-maDyamEH // DhDas-_1.53 //
   tadvadevānudāttoktyā nīcapātraprayojitaḥ /	tat-vat-eva-anudAtta-uktyA nIca-pAtra-prayojitaH /
   praveśo'ṅkadvayasyāntaḥ śeṣārthasyopasūcakaḥ // DhDaś_1.54 //	praveSaH-aFka-dvayasya-antar Seza-arTasya-upasUcakaH // DhDas-_1.54 //
   antaryavanikāsaṃsthaiścūlikārthasya sūcanā /	antaryavanikA-saMsTEH-cUlikA-arTasya sUcanA /
   aṅkāntapātrairaṅkāsyaṃ chinnāṅkasyārthasūcanāt // DhDaś_1.55 //	aFka-anta-pAtrEH-aFkAsyam Cinna-aFkasya-arTa-sUcanAt // DhDaH-_1.55 //
   aṅkāvatārastvaṅkānte pāto'ṅkasyāvibhāgataḥ /	aFka-avatAraH-tu-aFka-ante pAtaH-aFkasya-aviBAgataH /
   ebhiḥ saṃsūcayet sūcyaṃ dṛśyamaṅkaiḥ pradarśayet // DhDaś_1.56 //	eBiH saMsUcayet sUcyam dRSyam-aFkEH pradarSayet // DhDaH-_1.56 //
   nāṭyadharmamapekṣyaitat punarvastu tridheṣyate /	nAwya-Darmam-apekzya-etat punar-vastu triDA-izyate /
   sarveṣāṃ niyatasyaiva śrāvyamaśrāvyameva ca // DhDaś_1.57 //	sarvezAm niyatasya-eva SrAvyam-aSrAvyam-eva ca // DhDaH-_1.57 //
   sarvaśrāvyaṃ prakāśaṃ syādaśrāvyaṃ svagataṃ matam /	sarva-SrAvyam prakASam syAt-aSrAvyam sva-gatam matam /
   dvidhānyan nāṭyadharmākhyaṃ janāntamapavāritam // DhDaś_1.58 //	dviDA-anyat nAwya-Darma-AKyam jana-antam-apavAritam // DhDaH-_1.58 //
   tripatākākareṇānyānapavāryāntarā kathām /	tri-patAkA-kareNa-anya-anapavArya-antarA kaTAm /
   anyonyāmantraṇaṃ yat syāj janānte taj janāntikam /	anyonya-AmantraNam yat syAt jana-ante tat jana-antikam /
   rahasyaṃ kathyate 'nyasya parāvṛttyāpavāritam // DhDaś_1.59 //	rahasyam kaTyate anyasya parAvRttyA-apavAritam // DhDas-_1.59 //
   kiṃ bravīṣyevamityādi vinā pātraṃ bravīti yat /	kim bravIzi-evam-ityAdi vinA pAtram bravIti yat /
   śrutvevānaktamapyekastat syādākāśamāpitam // DhDaś_1.60 //	SrutvA-iva-anaktam-api-ekaH-tat syAt-AkASam-Apitam // DhDaH-_1.60 //
   ityādyaśeṣamiha vastuvibhedajātaṃ	ityAdi-aSezam-iha vastu-viBeda-jAtam
   rāmāyaṇādi ca vibhāvya bṛhatkathāṃ ca /	rAmAyaNa-Adi ca viBAvya bRhat-kaTAm ca /
   āsūtrayet tadanu netṛrasānuguṇyāc	AsUtrayet tadanu netR-rasa-anuguNyAt-
   citrāṃ kathāmucitacāruvacaḥprapañcaiḥ // DhDaś_1.61 //	citrAm kaTAm-ucita-cAru-vacaH-prapaQcEH // DhDas-_1.61 //
   [pariccheda 2]	[paricCeda 2]
   netā vinīto madhurastyāgī dakṣaḥ priyagvadaḥ /	netA vinItaH maDuraH-tyAgI dakzaH priyagvadaH /
   raktalokaḥ śucirvāṅmī rūḍhavaṃśaḥ sthiro yuvā // DhDaś_2.1 //	rakta-lokaH SuciH-vAc-mI rUXa-vaMSaH sTiraH yuvA // DhDaH-_2.1 //
   buddhyutsāhasmṛtiprajñākalāmānasamanvitaḥ /	budDi-utsAha-smRti-prajQA-kalA-mAna-samanvitaH /
   śūro dṛḍhaśca tejasvī śāstracakṣuśca dhārmikaḥ /	SUraH dRXaH-ca tejasvI SAstra-cakzuH-ca DArmikaH /
   bhedaiścaturdhā lalitaśāntodāttoddhatairayam // DhDaś_2.2 //	BedEH-caturDA lalita-SAnta-udAtta-udDatEH-ayam // DhDaH-_2.2 //
   niścinto dhīralalitaḥ kalāsaktaḥ sukhī mṛduḥ /	niScintaH DIra-lalitaH kalA-AsaktaH suKI mRduH /
   sāmānyagu.ayuktastu dhīraśānto dvijādikaḥ // DhDaś_2.3 //	sAmAnya-gu.a-yuktaH-tu DIra-SAntaH dvija-AdikaH // DhDaH-_2.3 //
   mahāsattvo'tigambhīraḥ kṣamāvānavikatthanaḥ /	mahAsattvaH-atigamBIraH kzamAvAna-vikatTanaH /
   sthiro nigūḍhāhaṅkāro dhīrodātto dṛḍhavrataḥ // DhDaś_2.4 //	sTiraH nigUXa-ahaFkAraH DIra-udAttaH dRXa-vrataH // DhDas-_2.4 //
   darpamātsaryabhūyiṣṭho māyāchadmaparāyaṇaḥ /	darpa-mAtsarya-BUyizWaH mAyA-Cadma-parAyaNaH /
   dhīroddhatastvahaṅkāro calaścaṇḍo vikattthanaḥ // DhDaś_2.5 //	DIra-udDataH-tu-ahaFkAraH calaH-caNxaH vikattTanaH // DhDas-_2.5 //
   sa dakṣiṇaḥ śaṭho dhṛṣṭaḥ pūrvāṃ pratyanyayā hṛtaḥ /	sa dakziNaH SaWaH DRzwaH pUrvAm pratyanyayA hRtaH /
   dakṣiṇo'syāṃ sahṛdayaḥ gūḍhavipriyakṛt śaṭhaḥ /	dakziNaH-asyAm sahRdayaH gUXa-vipriyakRt SaWaH /
   vyaktāṅgavaikṛto dhṛṣṭo'nukūlastvekanāyikaḥ // DhDaś_2.6 //	vyakta-aFga-vEkRtaH DRzwaH-anukUlaH-tu-ekanAyikaH // DhDas-_2.6 //
   patākānāyakastvanyaḥ pīṭhamardo vicakṣaṇaḥ /	patAkA-nAyakaH-tu-anyaH pIWamardaH vicakzaNaH /
   tasyaivānucaro bhaktaḥ kiñcidūnaśca tadguṇaiḥ // DhDaś_2.7 //	tasya-eva-anucaraH BaktaH kiQcidUnaH-ca tad-guNEH // DhDaH-_2.7 //
   ekavidyo viṭaścānyo hāsyakṛc ca vidūṣakaḥ /	eka-vidyaH viwaH-ca-anyaH hAsya-kRt ca vidUzakaH /
   lubdho dhīroddhatastabdhaḥ(?) pāpakṛd vyasanī ripuḥ // DhDaś_2.8 //	lubDaH DIra-udData-stabDaH(?) pApa-kRt vyasanI ripuH // DhDas-_2.8 //
   śobhā vilāso mādhuryaṃ gāmbhīryaṃ dhairyatejasī /	SoBA vilAsaH mADuryam gAmBIryam DErya-tejasI /
   lalitaudāryamityaṣṭau sattvajāḥ pauruṣā guṇāḥ // DhDaś_2.9 //	lalita-OdAryam-iti-azwO sattva-jAH pOruzAH guNAH // DhDas-_2.9 //
   nīce dhṛṇādhike spardhā śobhāyāṃ śauryadakṣate /	nIce DRNA-aDike sparDA SoBAyAm SOrya-dakzate /
   gatiḥ sadhairyā dṛṣṭiśca vilāse sammitaṃ vacaḥ // DhDaś_2.10 //	gatiH sa-DEryA dRzwiH-ca vilAse sammitam vacaH // DhDas-_2.10 //
   ślakṣṇo vikāro mādhuryaṃ saṅkṣobhe sumahatyapi /	SlakzNaH vikAraH mADuryam saFkzoBe su-mahati-api /
   gāmbhīryaṃ yatprabhāvena vikāro nopalakṣyate // DhDaś_2.11 //	gAmBIryam yad-praBAvena vikAraH na-upalakzyate // DhDaH-_2.11 //
   vyavasāyādacalanaṃ sthairyaṃ vighnakulādapi /	vyavasAyAt-acalanam sTEryam viGna-kulAt-api /
   adhikṣepādyasahanaṃ tejaḥ prāṇātyayeṣvapi // DhDaś_2.12 //	aDikzepa-Adya-sahanam tejaH prANa-atyayezu-api // DhDaH-_2.12 //
   śṛṅgārākāraceṣṭātvaṃ sahajaṃ lalitaṃ mṛdu /	SRFgAra-AkAra-cezwA-tvam sahajam lalitam mRdu /
   priyoktyājīvitād dānamaudāryaṃ sadupagrahaḥ // DhDaś_2.13 //	priya-uktyAjIvitAt dAnam-OdAryam sat-upagrahaH // DhDas-_2.13 //
   svānyā sādhāraṇastrīti tadguṇā nāyikā tridhā /	svA-anyA sADAraNa-strI-iti tad-guNA nAyikA triDA /
   mugdhā madhyā pragalbheti svīyā śīlārjavādiyuk // DhDaś_2.14 //	mugDA maDyA pragalBA-iti svIyA SIla-Arjava-Adi-yuj // DhDaH-_2.14 //
   mugdhā navavayaḥkāmā ratau vāmā mṛduḥ krudhi /	mugDA nava-vayaH-kAmAH ratO vAmAH mRduH kruDi /
   madhyodyadyāvanānaṅgā mohāntasuratakṣamā // DhDaś_2.15 //	maDya-udyat-yAvana-anaFgAH moha-anta-surata-kzamAH // DhDaH-_2.15 //
   dhīrā sotprāsavakroktyā madhyā sāśru kṛtāgamam /	DIrA sa-utprAsa-vakroktyA maDyA sa-aSru kRta-Agamam /
   khedayed dayitaṃ kopādadhīrā paruṣākṣaram // DhDaś_2.16 //	Kedayet dayitam kopAt-aDIrA paruza-akzaram // DhDas-_2.16 //
   yauvanāndhā smaronmattā pragalbhā dayitāṅgake /	yOvana-anDA smara-unmattA pragalBA dayitA-aFgake /
   vilīyamānevānandād ratārambhe'pyacetanā // DhDaś_2.17 //	vilIyamAnA-iva-AnandAt rata-AramBe-api-acetanAH // DhDaH-_2.17 //
   sāvahitthādarodāste ratau dhīretarā krudhā /	sAvahitTAdara-udAste ratO DIra-itarA kruDA /
   santarjya tāḍayen madhyā madhyādhīreva taṃ vadet /	santarjya tAxayet maDyAH maDya-aDIH-eva tam vadet /
   dvedhā jyeṣṭhā kaniṣṭā cetyamugdhā dvādaśoditāḥ // DhDaś_2.18 //	dveDA jyezWA kanizwA ca-iti-amugDAH dvAdaSa-uditAH // DhDaH-_2.18 //
   anyastrī kanyakoḍhā ca nānyoḍhāṅgirase kvacit /	anya-strI kanya-koXA ca na-anyoXa-aFgirase kvacid /
   kanyānurāgamicchātaḥ kuryādaṅgāṅgisaṃśrayam // DhDaś_2.19 //	kanyA-anurAgam-icCAtaH kuryAt-aFgAFgi-saMSrayam // DhDas-_2.19 //
   sādhāraṇastrī gaṇikā kalāprāgalbhyadhaurtyayuk /	sADAraNa-strI gaNikA kalA-prAgalBya-DOrtya-yuj /
   channakāmasukhārthājñasvatantrāhaṃyupaṇḍakān // DhDaś_2.20 //	CannakAma-suKa-arTa-AjQa-svatantra-ahaMyupaNxakAn // DhDas-_2.20 //
   rakteva rañjayedāḍhyān niḥsvān mātrā vivāsayet /	raktA-iva raQjayet-AXyAt niHsvAn mAtrA vivAsayet /
   raktaiva tvaprahasane naiṣā divyanṛpāśraye // DhDaś_2.21 //	rakta-eva tu-aprahasane na-ezA divya-nRpa-ASraye // DhDas-_2.21 //
   āsāmaṣṭāvavasthāḥ syuḥ svādhīnapatikādikāḥ /	AsAm-azwO=-avasTAH syuH svADIna-patika-AdikAH /
   āsannāyattaramaṇā hṛṣṭā svādhīnabhartṛkā // DhDaś_2.22 //	Asanna-Ayattara-maNA hRzwA svADIna-BartRkAH // DhDas-_2.22 //
   mudā vāsakasajjā svaṃ maṇḍayatyeṣyati priye /	mudA vAsaka-sajjA svam maNxayati-ezyati priye /
   cirayatyavyalīke tu virahotkaṇṭhitonmanāḥ // DhDaś_2.23 //	cirayati-avyalIke tu viraha-utkaNWita-unmanAH // DhDas-_2.23 //
   jñāte'nyāsaṅgavivṛte khaṇḍterṣyākaṣāyitā /	jQAte-anya-AsaFga-vivRte KaNxta-IrzyA-kazAyitA /
   kalahāntaritāmarṣād vidhūte'nuśayārtiyuk // DhDaś_2.24 //	kalaha-antarita-amarzAt viDUte-anuSaya-Arti-yuj // DhDaH-_2.24 //
   vipralabdhoktasamayamaprāpte'tivimānitā /	vipralabDa-ukta-samayam-aprApte-ati-vimAnitA /
   dūradeśābtarasthe tu kāryataḥ proṣitapriyā /	dUra-deSa-abtara-sTe tu kAryataH prozita-priyA /
   kāmārtābhisaret kāntaṃ sārayed vābhisārikā // DhDaś_2.25 //	kAma-Arta-aBisaret kAntam sArayet vA-aBisArikAH // DhDas-_2.25 //
   cintāniḥśvāsakhedāśruvaivarṇyaglānyabhūṣaṇaiḥ /	cintA-niHSvAsa-Keda-aSru-vEvarNya-glAnyaBUzaNEH /
   yuktāḥ ṣaḍantyā dve cādye kroḍaujjvalyapraharṣitaiḥ // DhDaś_2.26 //	yuktAH zaw-antyA dve ca-Adye kroxa-Ojjvalya-praharzitEH // DhDas-_2.26 //
   dūtyo dāsī sakhī kārūrdhātreyī prativeśikā /	dUtyaH dAsI saKI kArUrDA-AtreyI prativeSikAH /
   liṅginī śilpinī svaṃ ca netṛmitraguṇānvitāḥ // DhDaś_2.27 //	liFginI SilpinI svam ca netR-mitra-guNa-anvitAH // DhDas-_2.27 //
   yauvane sattvajāḥ strīṇāmalaṅkārāstu viṃśatiḥ /	yOvane sattva-jAH strINAm-alaFkArAH-tu viMSatiH /
   bhāvo hāvaśca helā ca trayastatra śarīrajāḥ // DhDaś_2.28 //	BAvaH hAvaH-ca helA ca trayaH-tatra SarIra-jAH // DhDas-_2.28 //
   śobhā kāntiśca dīptiśca mādhuryaṃ ca pragalbhatā /	SoBA kAntiH-ca dIptiH-ca mADuryam ca pragalBa-tA /
   audāryaṃ dhairyamityete sapta bhāvā ayatnajāḥ // DhDaś_2.29 //	OdAryam DEryam-iti-ete sapta BAvAH ayatna-jAH // DhDas-_2.29 //
   līlā vilāso vicchittirvibhramaḥ kilakiñcitam /	lIlA vilAsaH vicCittiH-viBramaH kila-kiQcitam /
   moṭṭāyitaṃ kuṭṭamitaṃ bibboko lalitaṃ tathā /	mowwAyitam kuwwa-mitam bibbokaH lalitam taTA /
   vihṛtaṃ ceti vijñeyā daśa bhāvāḥ svabhāvajāḥ // DhDaś_2.30 //	vihRtam ca-iti vijQeyAH daSa BAvAH svaBAva-jAH // DhDas-_2.30 //
   nirvikārātmakāt sattvād bhāvastatrādyavikriyā /	nirvikAra-AtmakAt sattvAt BAvaH-tatra-Adya-vikriyA /
   hevākasastu śṛṅgāro hāvo'kṣibhrūvikārakṛt // DhDaś_2.31 //	hevAkasaH-tu SRFgAraH hAvaH-akzi-BrU-vikAra-kRt // DhDaH-_2.31 //
   sa eva helā suvyaktaśṛṅgārarasasūcikā /	saH eva helA su-vyakta-SRFgAra-rasa-sUcikA /
   rūpopabhogatāruṇyaiḥ śobhāṅgānāṃ vibhūṣaṇam // DhDaś_2.32 //	rUpa-upaBoga-tAruNyEH SoBA-aFgAnAm viBUzaNam // DhDas-_2.32 //
   manmathāvāpitacchāyā saiva kāntiriti smṛtā /	manmaTA-vApita=-CAyA sA-eva kAntiH-iti smRtA /
   anulabaṇatvaṃ mādhuryaṃ dīptiḥ kāntestu vistaraḥ // DhDaś_2.33 //	anula-baNa-tvam mADuryam dIptiH kAnteH-tu vistaraH // DhDas-_2.33 //
   niḥsādhvasatvaṃ prāgalbhyaṃ audāryaṃ praśrayaḥ sadā /	niHsADva-satvam prAgalByam OdAryam praSrayaH sadA /
   cāpalāvihatā dhairyaṃ cidvṛttiravikatthanā // DhDaś_2.34 //	cApalA-vihatA DEryam cit-vRttiH-avikatTanA // DhDaH-_2.34 //
   priyānukaraṇaṃ līlā madhurāṅgaviceṣṭitaiḥ /	priya-anukaraNam lIlA maDura-aFga-vicezwitEH /
   tātkāliko viśeṣastu vilāso'ṅgakriyādiṣu // DhDaś_2.35 //	tAtkAlikaH viSezaH-tu vilAsaH-aFga-kriyA-Adizu // DhDaH-_2.35 //
   ākalparacanālpāpi vicchittiḥ kāntipopa(?)kṛt /	Akalpa-racanA-alpA-api vicCittiH kAnti-popa(?)kRt /
   vibhramastvarayā kāle bhūṣāsthānaviparyayaḥ // DhDaś_2.36 //	viBramaH-tvarayA kAle BUzA-sTAna-viparyayaH // DhDas-_2.36 //
   krodhāśruharṣabhītyādeḥ saṅkaraḥ kilakiñcitam /	kroDa-aSruha-rza-Bi-iti-AdeH saFkaraH kila-kiQcitam /
   moṭṭāyitaṃ tu tadbhāvabhāvaneṣṭakathādiṣu // DhDaś_2.37 //	mowwAyitam tu tad-BAva-BAvanezwa-kaTA-Adizu // DhDaH-_2.37 //
   sānandāntaḥ kuṭṭamitaṃ kupyet keśādharagrahe /	sa-Ananda-antar kuwwa-mitam kupyet keSa-aDara-grahe /
   garvābhimānādiṣṭe'pi bibboko'nādarakriyā // DhDaś_2.38 //	garva-aBimAna-At-izwe-api bibbokaH-anAdara-kriyAH // DhDas-_2.38 //
   sukumārāṅgavinyāso masṛṇo lalitaṃ bhavet /	sukumAra-aFga-vinyAsaH masRNaH lalitam Bavet /
   prāptakālaṃ na yad brūyād vrīḍayā vihṛtaṃ hi tat // DhDaś_2.39 //	prApta-kAlam na yat brUyAt vrIxayA vihRtam hi tat // DhDaH-_2.39 //
   mantrī svaṃ vobhayaṃ vāpi sakhā tasyārthacintane /	mantrI svam vA-uBayam vA-api saKA tasya-arTa-cintane /
   mantriṇā lalitaḥ śeṣāḥ mantrisvāyattasiddhayaḥ // DhDaś_2.40 //	mantriNA lalitaH SezAH mantri-svAyatta-sidDayaH // DhDas-_2.40 //
   ṛtvikpurohitau dharme tapasvibrahmavādinaḥ /	Rtvij-purohitO Darme tapasvi-brahma-vAdinaH /
   suhṛtkumārāṭavikā daṇḍe sāmantasainikāḥ // DhDaś_2.41 //	suhRd-kumAra-AwavikAH daNxe sAmanta-sEnikAH // DhDas-_2.41 //
   antaḥpure varṣavarāḥ kirātā mūkavāmanāḥ /	antaHpure varza-varAH kirAtAH mUka-vAmanAH /
   mlecchābhīraśakārādyāḥ svasvakāryopayoginaḥ // DhDaś_2.42 //	mlecCa-ABIra-SakAra-AdyAH sva-sva-kArya-upayoginaH // DhDas-_2.42 //
   jyeṣṭhamadhyādhamatvena sarveṣāṃ ca trirūpatā /	jyezWa-maDya-aDama-tvena sarvezAm ca tri-rUpa-tA /
   tāratamyād yathoktānāṃ guṇānāṃ cottamāditā /	tAratamyAt yaTA-uktAnAm guNAnAm ca-uttama-AditA /
   evaṃ nāṭye vidhātavyo nāyakaḥ saparicchadaḥ // DhDaś_2.43 //	evam nAwye viDAtavyaH nAyakaH sa-paricCadaH // DhDas-_2.43 //
   tadvyāpārātmikā vṛttiścaturdhā tatra kaiśikī /	tad-vyApAra-AtmikA vRttiH-caturDA tatra kESikI /
   gatinṛtyavilāsādyairmṛduḥ śṛṅgāraceṣṭitaiḥ /	gati-nRtya-vilAsa-AdyEH-mRduH SRFgAra-cezwitEH /
   narmataisphiñjatatsphoṭatadgaibhaiścaturaṅgikā // DhDaś_2.44 //	narma-tA-esPiQjatat-sPowa-tadgEBEH-caturaFgikAH // DhDas-_2.44 //
   vaidagdhyakrīḍitaṃ narma priyopacchandanātmakam /	vEdagDya-krIxitam narma priyopacCandana-Atmakam /
   hāsyenaiva saśṛṅgārabhayena vihitaṃ tridhā // DhDaś_2.45 //	hAsyena-eva sa-SRFgAra-Bayena vihitam triDA // DhDas-_2.45 //
   ātmopakṣepasambhogamānaiḥ śṛṅgāryapi tridhā /	Atma-upakzepa-samBoga-mAnEH SRFgArI-api triDA /
   śuddhamaṅgaṃ bhayaṃ dvedhā vāgveṣaceṣṭitaiḥ /	SudDam-aFgam Bayam dveDA vAc-veza-cezwitEH /
   sarvaṃ sahāsyamityevaṃ narmāsṭādaśadhoditam // DhDaś_2.46 //	sarvam saha-Asyam-iti-evam narma-AswAdaSaDA-uditam // DhDaH-_2.46 //
   narmasphiñjaḥ sukhārambho bhayānto navasaṅgame /	narma-sPiQjaH suKa-AramBaH Baya-antaH nava-saFgame /
   narmasphoṭastu bhāvānāṃ sūcito'lparaso lavaiḥ // DhDaś_2.47 //	narmasPowaH-tu BAvAnAm sUcitaH-alpa-rasaH lavEH // DhDas-_2.47 //
   channanetrapratīcāro narmagarbho'rthahetave /	Canna-netra-pratIcAraH narmagarBaH-arTa-hetave /
   aṅgaiḥ sahāsyanirhāsyairebhireṣātra kaiśikī // DhDaś_2.48 //	aFgEH saha-Asya-nirhAsyEH-eBiH-ezA-atra kESikI // DhDaH-_2.48 //
   viśokā sāttvatī sattvaśauryatyāgadayājavaiḥ /	viSokA sAttvatI sattva-SOrya-tyAga-dayA-javEH /
   saṃlāpotthāpakāvasyāṃ sāṅghātyaḥ parivartakaḥ // DhDaś_2.49 //	saMlApa-utTApa-kA=-asyAm sa-aFGAtyaH parivartakaH // DhDas-_2.49 //
   saṃlāpako gabhīroktirnānābhāvarasā mithaḥ /	saMlApakaH gaBIra-uktiH-nAnA-BAva-rasAH miTas /
   utthāpakastu yatrādau yuddhāyotthāpayet param // DhDaś_2.50 //	utTApakaH-tu yatra-AdO yudDAya-utTApayet param // DhDaH-_2.50 //
   mantrārthadaivaśaktyādeḥ sāṅghātyaḥ saṅghabhedanam /	mantra-arTa-dEva-Sakti-AdeH sa-aFGAtyaH saFGa-Bedanam /
   prārabdhotthānakāryānyakaraṇāt parivartakaḥ // DhDaś_2.51 //	prArabDa-utTAna-kArya-ani-akaraNAt parivartakaH // DhDas-_2.51 //
   ebhiraṅgaiścaturdheyaṃ sāttvatyārabhaṭī punaḥ /	eBiH-aFgEH-caturDA-iyam sAttva-tyAraBawI punar /
   māyendrajālasaṅgrāmakrodhodbhrāntādiceṣṭitaiḥ /	mAyA-indra-jAla-saFgrAma-kroDa-udBrAnta-Adi-cezwitEH /
   saṅkṣiptikā syāt sampheṭo vastūtthānāvapātane // DhDaś_2.52 //	saFkziptikA syAt samPewaH vastu-utTAna-avapAtane // DhDaH-_2.52 //
   saṅkṣiptavasturacanā saṅkṣiptiḥ śilpayogataḥ /	saFkzipta-vastu-racanA saFkziptiH Silpa-yogataH /
   pūrvanetṛnivṛttyānye netrantaraparigrahaḥ // DhDaś_2.53 //	pUrva-netR-nivRttyA-anye netR-antara-parigrahaH // DhDas-_2.53 //
   sampheṭastu samāghātaḥ kruddhasaṃrabdhayordvayoḥ /	samPewaH-tu samAGAtaH krudDa-saMrabDayoH-dvayoH /
   māyādyutthāpitaṃ vastu vastūtthāpanamiṣyate /	mAyA-Adi-utTApitam vastu vastu-utTApanam-izyate /
   avapātastu niṣkrāmapraveśatrāsavidravaiḥ // DhDaś_2.54 //	avapAtaH-tu nizkrAma-praveSa-trAsa-vidravEH // DhDaH-_2.54 //
   ebhiraṅgaiścaturdheyaṃ nārthavṛttirataḥ parā /	eBiH-aFgEH-caturDeyam na-arTa-vRttiH-atas parA /
   caturthī bhāratī sāpi vācyā nāṭakalakṣaṇe // DhDaś_2.55 //	caturTI BAratI sA-api vAcyAH nAwaka-lakzaNe // DhDas-_2.55 //
   kaiśikīṃ sāttvatīṃ cārthavṛttimārabhaṭīmiti /	kESikIm sAttvatIm ca-arTa-vRttim-AraBawIm-iti /
   paṭhantaḥ pañcamīṃ vṛttimaudbhaṭāḥ pratijānate // DhDaś_2.56 //	paWantaH paQcamIm vRttim-OdBawAH pratijAnate // DhDas-_2.56 //
   śṛṅgāre kauśikī vīre sāttvatyārabhaṭī punaḥ /	SRFgAre kOSikI vIre sAttva-tyAraBawI punar /
   rase raudre ca bībhatse vṛttiḥ sarvatra bhāratī // DhDaś_2.57 //	rase rOdre ca bIBatse vRttiH sarvatra BAratI // DhDas-_2.57 //
   deśabhāṣākriyāveṣalakṣaṇāḥ syuḥ pravṛttayaḥ /	deSa-BAzA-kriyA-veza-lakzaNAH syuH pravRttayaH /
   lokādevāvagamyaitā yathaucityaṃ prayojayet // DhDaś_2.58 //	lokAt-eva-avagamyA-etAH yaTA-Ocityam prayojayet // DhDaH-_2.58 //
   pādyaṃ tu saṃskṛtaṃ nṝṇāmanīcānāṃ kṛtātmanām /	pAdyam tu saMskRtam nLNAm-anIcAnAm kRtAtmanAm /
   liṅginīnāṃ mahādevyā mantrijāveśyayoḥ kvacit // DhDaś_2.59 //	liFginInAm mahAdevyA mantrija-AveSyayoH kvacid // DhDaH-_2.59 //
   strīṇāṃ tu prākṛtaṃ prāyaḥ śūrasenyadhameṣu ca /	strINAm tu prAkRtam prAyas SUrasenya-Damezu ca /
   piśācātyantanīcādau paiśācaṃ māgadhaṃ tathā // DhDaś_2.60 //	piSAca-atyanta-nIca-AdO pESAcam mAgaDam taTA // DhDas-_2.60 //
   yaddeśaṃ nīcapātraṃ yat taddeśaṃ tasya bhāṣitam /	yat-deSam nIca-pAtram yat tad-deSam tasya BAzitam /
   kāryataścottamādīnāṃ kāryo bhāṣāvyatikramaḥ // DhDaś_2.61 //	kAryataH-ca-uttama-AdInAm kAryaH BAzA-vyatikramaH // DhDas-_2.61 //
   bhagavanto varairvācyā vidvaddevarṣiliṅginaḥ /	BagavantaH varEH-vAcyAH vidvat-deva-Rzi-liFginaH /
   viprāmātyāgrajāścāryā naṭīsūtramṛtau mithaḥ // DhDaś_2.62 //	vipra-amAtya-agrajAH-ca-AryA nawI-sUtram-RtO miTas // DhDas-_2.62 //
   rathī sūtena cāyuṣmān pūjyaiḥ śiṣyātmajānujāḥ /	raTI sUtena ca-AyuzmAn pUjyEH Sizya-Atmaja-anujAH /
   vatseti tātaḥ pūjyo'pi sugṛhītābhidhastu taiḥ // DhDaś_2.63 //	vatsa-iti tAtaH pUjyaH-api su-gRhIta-aBiDaH-tu tEH // DhDaH-_2.63 //
   bhāvo'nugena sūtrī ca mārṣetyetena so'pi ca /	BAvaH-anugena sUtrI ca mArza-iti-etena saH-api ca /
   devaḥ svāmīti nṛpatirbhṛtyairbhaṭṭeti cādhamaiḥ // DhDaś_2.64 //	devaH svAmI-iti nRpatiH-BRtyEH-Bawwa-iti ca-aDamEH // DhDas-_2.64 //
   āmantraṇīyāḥ pativaj jyeṣṭhamadhyādhamaiḥ striyaḥ /	AmantraNIyAH pati-vat jyezWa-maDya-aDamEH striyaH /
   samā haleti praṣyā ca hañje veśyājjukā tathā // DhDaś_2.65 //	samA hala-iti prazyA ca haQje veSyAt-jukA taTA // DhDas-_2.65 //
   kuṭṭinyamvetyanugataiḥ pūjyā vā jaratī janaiḥ /	kuwwinyam-va-iti-anugatEH pUjyA vA jaratI janEH /
   vidūṣakeṇa bhavatī rājñī ceṭīti śabdyate // DhDaś_2.66 //	vidUzakeNa BavatI rAjQI cewI-iti Sabdyate // DhDaH-_2.66 //
   ceṣṭāguṇodāhṛtisattvabhāvān	cezwA-guNa-udAhRti-sattva-BAvAn
   aśeṣato netṛdaśāvibhinnān /	aSezatas netR-daSa-aviBinnAn /
   ko vaktumīśo bharato na yo vā	kaH vaktum-ISaH BarataH na yaH vA
   yo vā na devaḥ śaśikhaṇḍamauliḥ // DhDaś_2.67 //	yaH vA na devaH SaSi-KaNxa-mOliH // DhDaH-_2.67 //
   [pariccheda 3]	[paricCeda 3]
   prakṛtitvādathānyeṣāṃ bhūyorasaparigrahāt /	prakRti-tvAt-aTa-anyezAm BUya-urasa-parigrahAt /
   sampūrṇalakṣaṇatvāc ca pūrvaṃ nāṭakamucyate // DhDaś_3.1 //	sampUrNa-lakzaNa-tvAt ca pUrvam nAwakam-ucyate // DhDaH-_3.1 //
   pūrvaraṅgaṃ vidhāyādau sūtradhāre vinirgate /	pUrva-raFgam viDAya-AdO sUtra-DAre vinirgate /
   praviśya tadvadaparaḥ kāvyamāsthāpayen naṭaḥ // DhDaś_3.2 //	praviSya tadvat-aparaH kAvyam-AsTApayet nawaH // DhDas-_3.2 //
   divyamartye sa tadrūpo miśramanyatarastayoḥ /	divya-martye sa tad-rUpaH miSram-anyataraH-tayoH /
   sūcayed vastu bījaṃ vā mukhaṃ pātramathāpi vā // DhDaś_3.3 //	sUcayet vastu bIjam vA muKam pAtram-aTa-api vA // DhDaH-_3.3 //
   raṅgaṃ prasādya madhuraiḥ ślokaiḥ kāvyārthasūcakaiḥ /	raFgam prasAdya maDurEH SlokEH kAvya-arTa-sUcakEH /
   ṛtuṃ kañcidupādāya bhāratīṃ vṛttimāśrayet // DhDaś_3.4 //	Rtum kaQcid-upAdAya BAratIm vRttim-ASrayet // DhDaH-_3.4 //
   bhāratī saṃskṛtaprāyo vāgvyāpāro naṭāśrayaḥ /	BAratI saMskRta-prAyaH vAc-vyApAraH nawa-ASrayaH /
   bhedaiḥ prarocanāyuktairvīrthīprahasanāmukhaiḥ // DhDaś_3.5 //	BedEH prarocanA-yuktEH-vIrTI-prahasanA-muKEH // DhDas-_3.5 //
   unmukhīkaraṇaṃ tatra praśaṃsātaḥ prarocanā /	unmuKIkaraNam tatra praSaMsAtaH prarocanA /
   vīthī prahasanaṃ cāpi svaprasaṅge'bhidhāsyate /	vITI prahasanam ca-api sva-prasaFge-aBiDAsyate /
   vīthyaṅgāvyāmukhāṅgatvāducyante'traiva tat punaḥ // DhDaś_3.6 //	vITi-aFga-avyAmuKa-aFga-tvAt-ucyante-atra-eva tat punar // DhDas-_3.6 //
   sūtradhāro naṭīṃ brūte mārṣaṃ vātha vidūṣakam /	sUtra-DAraH nawIm brUte mArzam vA-aTa vidUzakam /
   svakāryaṃ prastutākṣepi citroktyā yat tadāmukham // DhDaś_3.7 //	sva-kAryam prastuta-akzepi citra-uktyA yat tadAmuKam // DhDaH-_3.7 //
   prastāvanā vā tatra syuḥ kathādghātaḥ pravṛttakam /	prastAvanA vA tatra syuH kaTAt-GAtaH pravRttakam /
   prayogātiśayaścātha vīthyaṅgāni trayodaśa // DhDaś_3.8 //	prayoga-atiSayaH-ca-aTa vITI-aFgAni trayodaSa // DhDaH-_3.8 //
   svetivṛttasamaṃ vākyamarthaṃ vā yatra sūtriṇaḥ /	sva-iti-vRtta-samam vAkyam-arTam vA yatra sUtriNaH /
   gṛhītvā praviśet pātraṃ kathodghāto dvidhaiva saḥ // DhDaś_3.9 //	gRhItvA praviSet pAtram kaTA-udGAtaH dviDA-eva saH // DhDas-_3.9 //
   kālasāmyasamākṣiptapraveśaḥ syāt pravṛttakam /	kAla-sAmya-samAkzipta-praveSaH syAt pravRttakam /
   eṣo'yamityupakṣepāt sūtradhāraprayogataḥ /	ezaH-ayam-iti-upakzepAt sUtra-DAra-prayogataH /
   pātrapraveśo yatraiṣa prayogātiśayo mataḥ // DhDaś_3.10 //	pAtra-praveSaH yatra-eza prayoga-atiSayaH mataH // DhDas-_3.10 //
   udghātyakāvalagite prapañcatrigate chalam /	udGAtya-ka-avala-gite prapaQca-trigate Calam /
   vākkelyadhivale gaṇḍamavasyanditanālike /	vAc-kelya-Divale gaNxam-avasyandita-nAlike /
   asatpralāpavyāhāramṛdavāni trayodaśa // DhDaś_3.11 //	asat-pralApa-vyAhAra-mRdavAni trayodaSa // DhDaH-_3.11 //
   gūḍhārthapadaparyāyamālā praśnottarasya vā /	gUXa-arTa-pada-paryAya-mAlA praSna-uttarasya vA /
   yatrānyonyaṃ samālāpo dvedhodghātyaṃ taducyate // DhDaś_3.12 //	yatra-anyonyam samAlApaH dveDA-udGAtyam tat-ucyate // DhDaH-_3.12 //
   yatraikatra samāveśāt kāryamanyat prasādhyate /	yatra-ekatra samAveSAt kAryam-anyat prasADyate /
   prastute'nyatra vānyat syāt ta(?) cāvalagitaṃ dvidhā // DhDaś_3.13 //	prastute-anyatra vA-anyat syAt ta(?) ca-avalagitam dviDA // DhDas-_3.13 //
   asadbhūtamithaḥstotraṃ prapañco hāsyakṛn mataḥ /	asat-BUta-miTas-stotram prapaQcaH hAsya-kRt mataH /
   śrutisāmyādanekārthayojanaṃ trigataṃ tviha /	Sruti-sAmyAt-aneka-arTa-yojanam tri-gatam tu-iha /
   naṭāditritayālāpaḥ pūrvaraṅge tadiṣyate // DhDaś_3.14 //	nawa-Adi-tritaya-AlApaH pUrva-raFge tat-izyate // DhDaH-_3.14 //
   priyābhairapriyairvākyairvilobhya chalanā chalam /	priya-ABEH-apriyEH-vAkyEH-viloBya CalanA Calam /
   vinivṛttyāsya vākkelī dvistriḥ pratyuktito'pi vā // DhDaś_3.15 //	vinivRttya-asya vAc-kelI dvis-tris pratyuktitaH-api vE // DhDaH-_3.15 //
   anyonyavākyādhikyoktiḥ spardhayādhivalaṃ bhavet /	anyonya-vAkya-ADikyoktiH sparDayA-ADivalam Bavet /
   gaṇḍaḥ prastutasambandhibhinnārthaṃ sahasoditam // DhDaś_3.16 //	gaNxaH prastuta-sambanDi-Binna-arTam sahasA-uditam // DhDaH-_3.16 //
   rasoktasyānyathā vyākhyā yatrāvasyandita hi tat /	rasa-uktasya-anyaTA vyAKyA yatra-avasyandita hi tat /
   sopahāsā nigūḍhārthā nālikaiva prahelikā // DhDaś_3.17 //	sa-upahAsAH nigUXa-arTAH nAlikA-eva prahelikAH // DhDas-_3.17 //
   asambaddhakathāprāyo'satpralāpo yathottaraḥ /	asambadDa-kaTA-prAyaH-asat-pralApaH yaTottaraH /
   anyārthameva vyāhāro hāsyalāsyakaraṃ vacaḥ /	anya-arTam-eva vyAhAraH hAsya-lAsya-karam vacaH /
   doṣā guṇā guṇā doṣā yatra syurmṛdavaṃ hi tat // DhDaś_3.18 //	dozAH guNAH guNAH dozAH yatra syuH-mRdavam hi tat // DhDaH-_3.18 //
   eṣāmanyatamenārthaṃ pātraṃ cākṣipya sūtrabhṛt /	ezAm-anyatamena-arTam pAtram ca-Akzipya sUtraBRt /
   prastāvanānte nirgacchet tato vastu prapañcayet // DhDaś_3.19 //	prastAvana-ante nirgacCet tatas vastu prapaQcayet // DhDaH-_3.19 //
   abhigamyaguṇairyukto dhīrodāttaḥ pratāpavān /	aBigamya-guNEH-yuktaH DIra-udAttaH pratApavAn /
   kīrtikāmo mahotsāhastrayyāstrātā mahīpatiḥ // DhDaś_3.20 //	kIrti-kAmaH mahA-utsAhaH-trayyAH-trAtA mahIpatiH // DhDaH-_3.20 //
   prakhyātavaṃśo rājarṣirdivyo vā yatra nāyakaḥ /	praKyAta-vaMSaH rAjarziH-divyaH vA yatra nAyakaH /
   tatprakhyātaṃ vidhātavyaṃ vṛttamatrādhikārikam // DhDaś_3.21 //	tad-praKyAtam viDAtavyam vRttam-atra-ADikArikam // DhDaH-_3.21 //
   yat tatrānucitaṃ kiñcin nāyakasya rasasya vā /	yat tatra-anucitam kiQcid nAyakasya rasasya vA /
   viruddhaṃ tat parityājyamanyathā vā prakalpayet // DhDaś_3.22 //	virudDam tat parityAjyam-anyaTA vA prakalpayet // DhDaH-_3.22 //
   ādyantamevaṃ niścitya pañcadhā tad vibhajya ca /	Adi-antam-evam niScitya paQcaDA tat viBajya ca /
   khaṇḍaśaḥ sandhisañjñāṃśca vibhāgānapi khaṇḍayet // DhDaś_3.23 //	KaNxaSas sanDi-saQjQAn=-ca viBAgAn-api KaNxayet // DhDaH-_3.23 //
   catuḥṣaṣṭistu tāni syuraṅgānītyaparaṃ tathā /	catuHzazwiH-tu tAni syuH-aFgAni-iti-aparam taTA /
   patākāvṛttamapyūnamekādyairanusandhibhiḥ /	patAkA-vRttam-api-Unam-eka-AdyEH-anusanDiBiH /
   aṅgānyatra yathālābhamasandhiṃ prakarīṃ nyaset // DhDaś_3.24 //	aFgAni-atra yaTAlABam-asanDim prakarIm nyaset // DhDaH-_3.24 //
   ādau viṣkambhakaṃ kuryādaṅkaṃ vā kāryayuktitaḥ /	AdO vizkamBakam kuryAt-aFkam vA kArya-yuktitaH /
   apekṣitaṃ parityajya nīrasaṃ vastuvistaram /	apekzitam parityajya nIrasam vastu-vistaram /
   yadā sandarśayet śeṣaṃ kuryād viṣkambhakaṃ tadā // DhDaś_3.25 //	yadA sandarSayet Sezam kuryAt vizkamBakam tadA // DhDas-_3.25 //
   yadā tu sarasaṃ vastu mūlādeva pravartate /	yadA tu sarasam vastu mUlAt-eva pravartate /
   ādāveva tadāṅkaḥ syādāmukhākṣepasaṃśrayaḥ // DhDaś_3.26 //	AdO=-eva tadA-aFkaH syAt-AmuKa-Akzepa-saMSrayaH // DhDas-_3.26 //
   pratyakṣanetṛcarito binduvyāptipuraskṛtaḥ /	pratyakza-netR-caritaH bindu-vyApti-puraskRtaH /
   aṅko nānāprakārārthasaṃvidhānarasāśrayaḥ // DhDaś_3.27 //	aFkaH nAnA-prakAra-arTa-saMviDAna-rasa-ASrayaH // DhDas-_3.27 //
   anubhāvavibhāvābhyāṃ sthāyinā vyabhicāribhiḥ /	anuBAva-viBAvAByAm sTAyinA vyaBicAriBiH /
   gṛhītamuktaiḥ kartavyamaṅginaḥ paripoṣaṇaṃ // DhDaś_3.28 //	gRhIta-muktEH kartavyam-aFginaH paripozaNam // DhDas-_3.28 //
   na cātirasato vastu dūraṃ vicchinnatāṃ nayet /	na ca-ati-rasataH vastu dUram vicCinna-tAm nayet /
   rasaṃ vā na tirodadhyād vastvalaṅkāralakṣaṇaiḥ // DhDaś_3.29 //	rasam vA na tirodaDyAt vastu-alaFkAra-lakzaNEH // DhDas-_3.29 //
   eko raso'ṅgīkartavyo vīraḥ śṛṅgāra eva vā /	ekaH rasaH-aFgIkartavyaH vIraH SRFgAraH eva vA /
   aṅgamanye rasāḥ sarve kuryān nirvahaṇe'dbhutam // DhDaś_3.30 //	aFgamanye rasAH sarve kuryAt nirvahaNe-adButam // DhDaH-_3.30 //
   dūrādhvānaṃ vadhaṃ yuddhaṃ rājyadeśādiviplavam /	dUra-aDvAnam vaDam yudDam rAjya-deSa-Adi-viplavam /
   saṃrodhaṃ bhojanaṃ snānaṃ surataṃ cānulepanam // DhDaś_3.31 //	saMroDam Bojanam snAnam suratam ca-anulepanam // DhDas-_3.31 //
   ambaragrahaṇādīni pratyakṣāṇi na nirdiśet /	ambara-grahaNa-AdIni pratyakzANi na nirdiSet /
   nādhikārivadhaṃ kvāpi tyājyamāvaśyakaṃ na ca // DhDaś_3.32 //	na-aDi-kAri-vaDam kvApi tyAjyam-AvaSyakam na ca // DhDaH-_3.32 //
   ekāhācaritaikārthamitthamāsannanāyakam /	eka-Aha-AcaritA-ekArTam-itTam-Asanna-nAyakam /
   pātraistricaturairaṅkaṃ teṣāmante'sya nirgamaḥ // DhDaś_3.33 //	pAtrEH-tricaturEH-aFkam tezAm-ante-asya nirgamaH // DhDas-_3.33 //
   patākāsthānakānyatra bindurante ca bījavat /	patAkA-sTAnakAni-atra binduH-ante ca bIja-vat /
   evamaṅkāḥ prakartavyāḥ praveśādipuraskṛtāḥ /	evam-aFkAH prakartavyAH praveSa-Adi-puraskRtAH /
   pañcāṅkametadavaraṃ daśāṅkaṃ nāṭakaṃ param // DhDaś_3.34 //	paQcAFkam-etat-avaram daSa-aFkam nAwakam param // DhDaH-_3.34 //
   atha prakaraṇe vṛttamutpādyaṃ lokasaṃśrayam /	aTa prakaraNe vRttam-utpAdyam loka-saMSrayam /
   amātyavipravaṇijāmekaṃ kuryāc ca nāyakam // DhDaś_3.35 //	amAtya-vipravaNijAm-ekam kuryAt ca nAyakam // DhDaH-_3.35 //
   dhīrapraśāntaṃ sāpāyaṃ dharmakāmārthatatparam /	DIra-praSAntam sa-apAyam Darma-kAma-arTa-tatparam /
   śepaṃ nāṭakavat sandhipraveśakarasādikam // DhDaś_3.36 //	Sepam nAwaka-vat sanDi-praveSa-ka-rasa-Adikam // DhDaH-_3.36 //
   nāyikā tu dvidhā netuḥ kulastrī gaṇikā tathā /	nAyikA tu dviDA netuH kula-strI gaNikA taTA /
   kvacidekaiva kulajā kvāpi dvayaṃ kvacit // DhDaś_3.37 //	kvacid-ekA-eva kula-jA kvApi dvayam kvacid // DhDaH-_3.37 //
   kulajābhyantarā bāhyā veśyā nātikramo'nayoḥ /	kula-ja-aByantarA bAhyA veSyA na-atikramaH-anayoH /
   ābhiḥ prakaraṇaṃ tredhā saṅkīrṇaṃ dhūrtasaṅkulam // DhDaś_3.38 //	ABiH prakaraNam treDA saFkIrNam DUrta-saFkulam // DhDaH-_3.38 //
   lakṣyate nāṭikāpyatra saṅkīrṇānyanivṛttaye /	lakzyate nAwikA-api-atra saFkIrNa-ani-anivRttaye /
   tatra vastu prakaraṇān nāṭakān nāyako nṛpaḥ /	tatra vastu prakaraNAt nAwakAn nAyakaH nRpaH /
   prakhyāto dhīralalitaḥ śṛṅgāro'ṅgī salakṣaṇaḥ // DhDaś_3.39 //	praKyAtaH DIra-lalitaH SRFgAraH-aFgI sa-lakzaNaH // DhDas-_3.39 //
   strīprāyacaturaṅkādibhedakaṃ yadi ceṣyate /	strI-prAya-caturaFka-Adi-Bedakam yadi ca-izyate /
   ekadvitryaṅkapātrādibhedenānantarūpatā // DhDaś_3.40 //	eka-dvi-tri-aFka-pAtra-Adi-Bedena-ananta-rUpa-tA // DhDas-_3.40 //
   devī tatra bhavej jyeṣṭhā pragalbhā nṛpavaṃśajā /	devI tatra Bavet jyezWA pragalBA nRpa-vaMSa-jAH /
   gambhīrā māninī kṛcchāt tadvaśān netṛsaṅgamaḥ // DhDaś_3.41 //	gamBIrA mAninI kRcCAt tad-vaSAt netR-saFgamaH // DhDas-_3.41 //
   nāyikā tādṛśī mugdhā divyā cātimanoharā /	nAyikA tAdRSI mugDA divyA ca-ati-manoharAH /
   antaḥpurādisambandhādāsannā śrutidarśanaiḥ // DhDaś_3.42 //	antaHpura-Adi-sambanDAt-AsannA Sruti-darSanEH // DhDas-_3.42 //
   anurāgo navāvastho netustasyāṃ yathottaram /	anurAgaH nava-avasTaH netuH-tasyAm yaTottaram /
   netā tatra pravarteta devītrāsena śaṅkitaḥ /	netA tatra pravarteta devI-trAsena SaFkitaH /
   kaiśikyaṅgaiścaturbhiśca yaktāṅkairiva nāṭikā // DhDaś_3.43 //	kESikI-aFgEH-caturBiH-ca yakta-aFkEH-iva nAwikAH // DhDas-_3.43 //
   bhāṇastu dhūrtacaritaṃ svānubhūtaṃ pareṇa vā /	BANaH-tu DUrta-caritam sva-anuBUtam pareNa vA /
   yatropavarṇayedeko nipuṇaḥ paṇḍito viṭaḥ // DhDaś_3.44 //	yatra-upavarNayet-ekaH nipuNaH paNxitaH viwaH // DhDaH-_3.44 //
   sambodhanoktipratyuktī kuryādākāśabhāpitaiḥ /	samboDana-ukti-pratyuktI kuryAt-AkASa-BApitEH /
   sūcayed vīraśṛṅgārau śauryasaubhāgyasaṃstavaiḥ // DhDaś_3.45 //	sUcayet vIra-SRFgArO SOrya-sOBAgya-saMstavEH // DhDas-_3.45 //
   bhūyasā bhāratī vṛttirekāṅkaṃ vastu kalpitam /	BUyasA BAratI vRttiH-eka-aFkam vastu kalpitam /
   mukhanirvahaṇe sāṅge lāsyāṅgāni daśāpi ca // DhDaś_3.46 //	muKa-nirvahaNe sa-aFge lAsya-aFgAni daSA-api ca // DhDaH-_3.46 //
   geyaṃ padaṃ sthitaṃ pādyamāsīnaṃ puṣpagaṇḍikā /	geyam padam sTitam pAdyam-AsInam puzpa-gaNxikAH /
   pracchedakastrigūḍhaṃ ca saindhavākhyaṃ dvigūḍhakam // DhDaś_3.47 //	pracCedakaH-tri-gUXam ca sEnDava-AKyam dvi-gUXakam // DhDaH-_3.47 //
   uttamottamakaṃ caiva uktapratyuktameva ca /	uttama-uttamakam ca-eva ukta-pratyuktam-eva ca /
   lāsye daśavidhaṃ hyetadaṅganirdeśakalpanam // DhDaś_3.48 //	lAsye daSaviDam hi-etat-aFga-nirdeSa-kalpanam // DhDaH-_3.48 //
   tadvat prahasanaṃ tredhā śuddhavaikṛtasaṅkaraiḥ /	tadvat prahasanam treDA SudDa-vEkRta-saFkarEH /
   pākhaṇḍivipraprabhṛticeṭaceṭīviṭākulam /	pAKaNxi-vipra-praBRti-cewa-cewI-viwa-Akulam /
   ceṣṭitaṃ vepabhāṣābhiḥ śuddhaṃ hāsyavaconvitam // DhDaś_3.49 //	cezwitam vepa-BAzABiH SudDam hAsi-avacA-unvitam // DhDaH-_3.49 //
   kāmukādivaciveṣaiḥ ṣaṇḍhakañcukitāpasaiḥ /	kAmuka-Adi-vaci-vezEH zaNXa-kaQcuki-tApasEH /
   vikṛtaṃ saṅkarād vīthyā saṅkīrṇaṃ dhūrtasaṅkulam /	vikRtam saFkarAt vITyA saFkIrNam DUrta-saFkulam /
   rasastu bhūyasā kāryaḥ ṣaḍvidho hāsya eva tu // DhDaś_3.50 //	rasaH-tu BUyasA kAryaH zaxviDaH hAsyaH eva tu // DhDaH-_3.50 //
   ḍime vastu prasiddhaṃ syād vṛttayaḥ kaiśikīṃ vinā /	xime vastu prasidDam syAt vRttayaH kESikIm vinA /
   netāro devagandharvayakṣarakṣomahoragāḥ /	netAraH deva-ganDarva-yakza-rakzaH-mahA-uragAH /
   bhūtapretapiśācādyāḥ ṣoḍaśātyantamuddhatāḥ // DhDaś_3.51 //	BUta-preta-piSAca-AdyAH zoxaSa-atyantam-udDatAH // DhDas-_3.51 //
   rasairahāsyaśṛṅgāraiḥ ṣaḍbhirdīptaiḥ samanvitaḥ /	rasEH-ahAsya-SRFgArEH zaxBiH-dIptEH samanvitaH /
   māyendrajālasaṅgrāmakrodhodbhrāntādiceṣṭitaiḥ // DhDaś_3.52 //	mAyA-indra-jAla-saFgrAma-kroDa-udBrAnta-Adi-cezwitEH // DhDas-_3.52 //
   candrasūryoparāgaiśca nyāyye raudrarase'ṅgini /	candra-sUrya-uparAgEH-ca nyAyye rOdra-rase-aFgini /
   caturaṅkaścatuḥsandhirnirvimarśo ḍimaḥ smṛtaḥ // DhDaś_3.53 //	catur-aFkaH-catuHsanDiH-nirvimarSaH ximaH smRtaH // DhDas-_3.53 //
   khyātetivṛtto vyāyogaḥ khyātoddhatanarāśrayaḥ /	KyAtA-iti-vRttaH vyAyogaH KyAta-udData-nara-ASrayaH /
   hīno garbhavimarśābhyāṃ dīptāḥ syurḍimavad rasāḥ // DhDaś_3.54 //	hInaH garBa-vimarSAByAm dIptAH syuH-xima-vat rasAH // DhDas-_3.54 //
   astrīnimittasaṅgrāmo jāmadagnyajaye yathā /	astrI-nimitta-saFgrAmaH jAmadagnya-jaye yaTA /
   ekāhācaritaikāṅko vyāyogo bahubhirnaraiḥ // DhDaś_3.55 //	eka-Aha-AcaritA-ekAFkaH vyAyogaH bahuBiH-narEH // DhDas-_3.55 //
   kāryaṃ samavakāre'pi āmukhaṃ nāṭakādivat /	kAryam samavakAre-api AmuKam nAwaka-Adi-vat /
   khyātaṃ devāsuraṃ vastu nirvimarśāstu sandhayaḥ // DhDaś_3.56 //	KyAtam devAsuram vastu nirvimarSAH-tu sanDayaH // DhDas-_3.56 //
   vṛttayo mandakaiśikyo netāro devadānavāḥ /	vRttayaH manda-kESikyaH netAraH deva-dAnavAH /
   dvādaśodāttavikhyātāḥ phalaṃ teṣāṃ pṛthak pṛthak // DhDaś_3.57 //	dvAdaSa-udAtta-viKyAtAH Palam tezAm pRTak pRTak // DhDaH-_3.57 //
   bahuvīrarasāḥ sarve yadvadambhodhimanthane /	bahu-vIra-rasAH sarve yadvat-amBoDi-manTane /
   aṅkaiḥstribhistrikapaṭastriśṛṅgārastrividravaḥ // DhDaś_3.58 //	aFkEHH-triBiH-trikapawaH-triSRFgAraH-trividravaH // DhDas-_3.58 //
   dvisandhiraṅkaḥ prathamaḥ kāryo dvādaśanālikaḥ /	dvi-sanDiH-aFkaH praTamaH kAryaH dvAdaSa-nAlikaH /
   caturdvinālikāvantyau nālikā ghaṭikādvayam // DhDaś_3.59 //	catur-dvi-nAlikA-AvantyO nAlikA GawikA-dvayam // DhDaH-_3.59 //
   vastusvabhāvadaivārikṛtāḥ syuḥ kapaṭāstrayaḥ /	vastu-svaBAva-dEva-ari-kRtAH syuH kapawAH-trayaH /
   nagaroparodhayuddhe vātāgnyādikavidravāḥ // DhDaś_3.60 //	nagara-uparoDa-yudDe vAta-agni-Adika-vi-dravAH // DhDas-_3.60 //
   dharmārthakāmaiḥ śṛṅgāro nātra vindupraveśakau /	Darma-arTa-kAmEH SRFgAraH na-atra vindu-praveSakO /
   vīthyaṅgāni yathālābhaṃ kuryāt prahasane yathā // DhDaś_3.61 //	vITi-aFgAni yaTAlABam kuryAt prahasane yaTA // DhDas-_3.61 //
   vīthī tu kaiśikīvṛttau sandhyaṅgāṅkaistu bhāṇavat /	vITI tu kESikI-vRttO sanDi-aFga-aFkEH-tu BANa-vat /
   rasaḥ sūcyastu śṛṅgāraḥ spṛśedapi rasāntaram // DhDaś_3.62 //	rasaH sUcyaH-tu SRFgAraH spRSet-api rasa-antaram // DhDas-_3.62 //
   yuktā prastāvanākhyātairaṅgairudghātyakādibhiḥ /	yuktA prastAvana-AKyAtEH-aFgEH-udGAtyaka-AdiBiH /
   evaṃ vīthī vidhātavyā dvyekapātraprayojitā // DhDaś_3.63 //	evam vITI viDAtavyAH dvi-eka-pAtra-prayojitAH // DhDaH-_3.63 //
   utsṛṣṭikāṅke prakhyātaṃ vṛttaṃ buddhyā prapañcayet /	utsRzwikA-aFke praKyAtam vRttam budDyA prapaQcayet /
   rasastu karuṇaḥ sthāyī netāraḥ prākṛtā narāḥ // DhDaś_3.64 //	rasaH-tu karuNaH sTAyI netAraH prAkRtAH narAH // DhDas-_3.64 //
   bhāṇavat sandhivṛttyaṅgairyuktaḥ strīparidevitaiḥ /	BANa-vat sanDi-vRtti-aFgEH-yuktaH strI-paridevitEH /
   vācā yuddhaṃ vidhātavyaṃ tathā jayaparājayau // DhDaś_3.65 //	vAcA yudDam viDAtavyam taTA jaya-parAjayO // DhDaH-_3.65 //
   miśramohāmṛge vṛttaṃ caturaṅkaṃ trisandhimat /	miSra-mohAmRge vRttam catur-aFkam tri-sanDimat /
   naradivyāvaniyamān nāyakapratināyakau // DhDaś_3.66 //	nara-divyO=-aniyamAt nAyaka-pratinAyakO // DhDaH-_3.66 //
   khyātau dhīroddhatāvantyo viparyāsādayuktakṛt /	KyAtO DIra-udData-AvantyaH viparyAsAt-ayukta-kRt /
   divyastriyamanicchantīmapahārādinecchataḥ // DhDaś_3.67 //	divya-striyam-anicCantIm-apahAra-AdinA-icCataH // DhDas-_3.67 //
   śṛṅgārābhāsamapyasya kiñcit kiñcit pradarśayet /	SRFgAra-ABAsam-api-asya kiQcid kiQcid pradarSayet /
   saṃrambhaṃ paramānīya yuddhaṃ vyājān nivārayet /	saMramBam parama-AnIya yudDam vyAjAn nivArayet /
   vadhaprāptasya kurvīta vadhaṃ naiva mahātmanaḥ // DhDaś_3.68 //	vaDa-prAptasya kurvIta vaDam na-eva mahAtmanaH // DhDas-_3.68 //
   itthaṃ vicintya daśarūpakalakṣmamārgam	itTam vicintya daSa-rUpaka-lakzma-mArgam
   ālokya vastu paribhāvya kaviprabandhān /	Alokya vastu pariBAvya kavi-prabanDAn /
   kuryādayatnavadalaṅkṛtibhiḥ prabandhaṃ	kuryAt-ayatna-vat-alaFkRtiBiH prabanDam
   vākyairudāramadhuraiḥ sphuṭamandavṛttaiḥ // DhDaś_3.69 //	vAkyEH-udAra-maDurEH sPuwa-manda-vRttEH // DhDas-_3.69 //
   [pariccheda 4]	[paricCeda 4]
   vibhāvairanubhāvaiśca sāttvikairvyabhicāribhiḥ /	viBAvEH-anuBAvEH-ca sAttvikEH-vyaBicAriBiH /
   ānīyamānaḥ svādyatvaṃ sthāyī bhāvo rasaḥ smṛtaḥ // DhDaś_4.1 //	AnIyamAnaH svAdya-tvam sTAyI BAvaH rasaH smRtaH // DhDas-_4.1 //
   jñāyamānatayā tatra vibhāvo bhāvapoṣakṛt /	jQAyamAna-tayA tatra viBAvaH BAva-poza-kRt /
   ālambanoddīpanatvaprabhedena sa ca dvidhā // DhDaś_4.2 //	Alambana-uddIpana-tva-praBedena sa ca dviDA // DhDaH-_4.2 //
   anubhāvo vikārastu bhāvasaṃsūcanātmakaḥ /	anuBAvaH vikAraH-tu BAva-saMsUcana-AtmakaH /
   hetukāryātmanoḥ siddhistayoḥ saṃvyavahārataḥ // DhDaś_4.3 //	hetu-kArya-AtmanoH sidDiH-tayoH saMvyavahArataH // DhDas-_4.3 //
   sukhaduḥkhādikairbhāvairbhāvastadbhāvabhāvanam /	suKa-duHKa-AdikEH-BAvEH-BAvaH-tad-BAva-BAvanam /
   pṛthag bhāvā bhavantyanye'nubhāvatve'pi sāttvikāḥ /	pRTak BAvAH Bavanti-anye-anuBAva-tve-api sAttvikAH /
   sattvādeva samutpattestac ca tadbhāvabhāvanam // DhDaś_4.4 //	sattvAt-eva samutpatteH-tat ca tad-BAva-BAvanam // DhDaH-_4.4 //
   stambhapralayaromāñcāḥ svedo vaivarṇyavepathū /	stamBa-pralaya-romAQcAH svedaH vEvarNya-vepaTU /
   aśruvaisvaryamityaṣṭau stambho'smin niṣkriyāṅgatā /	aSru-vEsvaryam-iti-azwO stamBaH-asmin nizkriya-aFga-tA /
   pralayo naṣṭasañjñatvaṃ śeṣāḥ suvyaktalakṣaṇāḥ // DhDaś_4.5 //	pralayaH nazwa-saQjQa-tvam SezAH su-vyakta-lakzaNAH // DhDas-_4.5 //
   viśeṣādābhimukhyena caranto vyabhicāriṇaḥ /	viSezAt-ABimuKyena carantaH vyaBicAriNaH /
   sthāyinyunmagnanirmagnāḥ kallolā iva vāridhau // DhDaś_4.6 //	sTAyinI-unmagna-nirmagnAH kallolAH iva vAriDO // DhDaH-_4.6 //
   nirvedaglāniśaṅkāśramadhṛtijaḍatāharṣadainyaugryacintās	nirveda-glAni-SaFkA-Srama-DRti-jaxa-tA-harza-dEnyOgrya-cintA-s
   trāserṣyāmarṣagarvāḥ smṛtimaraṇamadāḥ suptanidrāvibodhāḥ /	trAsa-IrzyA-amarza-garvAH smRti-maraNa-madAH supta-nidrA-viboDAH /
   vrīḍāpasmāramohāḥ samatiralasatāvegatarkāvahitthā	vrIxA-apasmAra-mohAH samatirala-satA-vega-tarka-avahitTA
   vyādhyunmādau vipādotsukacapalayutāstriṃśadete trayaśca // DhDaś_4.7 //	vyADi-unmAdO vipAda-utsuka-capala-yutAH-triMSat-ete trayaH-ca // DhDas-_4.7 //
   tattvajñānāpadīrṣyādernirvedaḥ svāvamānanam /	tattva-jQAna-apadIrzya-AdeH-nirvedaH sva-avamAnanam /
   tatra cintāśruniḥśvāsavaiavarṇyocchvāsadīnatāḥ // DhDaś_4.8 //	tatra cintA-aSru-niHSvAsa-vEavarNya-ucCvAsa-dIna-tAH // DhDas-_4.8 //
   ratyādyāyāsatṛṭkṣudbhirglānirniṣprāṇateha ca /	rati-Adi-AyAsa-tRz-kzudBiH-glAniH-nizprANatA-iha ca /
   vaivarṇyakampānutsāhakṣāmāṅgavacanakriyāḥ // DhDaś_4.9 //	vEvarNya-kampAn-utsAha-kzAma-aFga-vacana-kriyAH // DhDas-_4.9 //
   anarthapratibhā śaṅkā parakrauryāt svadurnayāt /	anarTa-pratiBA SaFkA para-krOryAt sva-durnayAt /
   kampaśoṣābhivīkṣādiratra varṇasvarānyatā // DhDaś_4.10 //	kampa-Soza-aBivIkzA-AdiH-atra varNa-svara-anyatA // DhDas-_4.10 //
   śramaḥ khedo'dhvaratyādeḥ svedo'smin mardanādayaḥ /	SramaH KedaH-aDvarati-AdeH svedaH-asmin mardana-AdayaH /
   santoṣo jñānaśaktyāderdhṛtiravyagrabhogakṛt // DhDaś_4.11 //	santozaH jQAna-Sakti-AdeH-DRtiH-avyagra-Boga-kRt // DhDaH-_4.11 //
   apratipattirjaḍatā syādiṣṭāniṣṭadarśanaśrutibhiḥ /	apratipattiH-jaxatA syAt-izwa-anizwa-darSana-SrutiBiH /
   animiṣanayananirīkṣaṇatūṣṇīmbhāvādayastatra // DhDaś_4.12 //	animiza-nayana-nirIkzaNa-tUzNImBA=-AdayaH-tatra // DhDaH-_4.12 //
   prasattirutsavādibhyo harṣo'śrusvedagadgadāḥ /	prasattiH-utsava-AdiByaH harzaH-aSru-sveda-gadgadAH /
   daurgatyādyairanaujasyaṃ dainyaṃ kārṣṇyābhṛjādimat // DhDaś_4.13 //	dOrgatya-AdyEH-anOjasyam dEnyam kArzNya-aBRja-Adimat // DhDaH-_4.13 //
   duṣṭe'parādhadaurmukhyakrauryaiścaṇḍatvamugratā /	duzwe-aparADa-dOrmuKya-krOryEH-caNxa-tvam-ugra-tA /
   tatra svedaśiraḥkampatarjanātāḍanādayaḥ // DhDaś_4.14 //	tatra sveda-SiraH-kampa-tarjanA-tAxana-AdayaH // DhDas-_4.14 //
   dhyānaṃ cintehitānāpteḥ śūnyatāśvāsatāpakṛt /	DyAnam cintehita-anApteH SUnyatA-SvAsa-tApa-kRt /
   garjitādermanaḥkṣobhastrāso'trotkampitādayaḥ // DhDaś_4.15 //	garjita-AdeH-manaH-kzoBaH-trAsaH-atra-utkampita-AdayaH // DhDas-_4.15 //
   parotkarṣākṣamāsūyā garvadaurjanyamanyujā /	para-utkarza-akzamA-asUyAH garva-dOrjanya-manyu-jA /
   doṣoktyavajñe srukuṭimanyukrodheṅgitāni ca // DhDaś_4.16 //	doza-ukti-avajQe srukuwi-manyu-kroDa-iFgitAni ca // DhDaH-_4.16 //
   adhikṣepāpamānāderamarṣo'bhiniviṣṭatā /	aDikzepa-apamAna-Aderam-arzaH-aBinivizwa-tA /
   tatra khedaśiraḥkampatarjanātāḍanādayaḥ // DhDaś_4.17 //	tatra Keda-SiraH-kampa-tarjanA-tAxana-AdayaH // DhDas-_4.17 //
   garvo'bhijanalāvaṇyabalaiśvaryādibhirmadaḥ /	garvaH-aBijana-lAvaNya-bala-ESvarya-AdiBiH-madaH /
   karmāṇyādharpaṇāvajñā savilāsāṅgavīkṣaṇam // DhDaś_4.18 //	karmANi-ADarpaNa-avajQA sa-vilAsa-aFga-vIkzaNam // DhDaH-_4.18 //
   sadṛśajñānacintādyaiḥ saṃskārāt smṛtiratra ca /	sadRSa-jQAna-cintA-AdyEH saMskArAt smRtiH-atra ca /
   jñātatvenārthabhāsinyāṃ bhrūsamunnayanādayaḥ /	jQAta-tvena-arTa-BAsinyAm BrU-samunnayana-AdayaH /
   maraṇaṃ suprasiddhatvādanarthatvāc ca nocyate // DhDaś_4.19 //	maraNam su-prasidDa-tvAt-anarTa-tvAt ca na-ucyate // DhDaH-_4.19 //
   harṣotkarṣo madaḥ pānāt skhaladaṅgavacogatiḥ /	harza-utkarzaH madaH pAnAt sKalat-aFga-vacaH-gatiH /
   nidrā hāso'tra ruditaṃ jyeṣṭhamadhyādhamādiṣu /	nidrA hAsaH-atra ruditam jyezWa-maDya-aDama-Adizu /
   suptaṃ nidrodbhavaṃ tatra śvāsocchāsakriyā param // DhDaś_4.20 //	suptam nidrA-udBavam tatra SvAsa-ucCAsa-kriyA param // DhDaH-_4.20 //
   manaḥsammīlanaṃ nidrā cintālasyaklamādibhiḥ /	manaH-sammIlanam nidrA cintA-Alasya-klama-AdiBiH /
   tatra jṛmbhāṅgabhaṅgākṣimīlanotsvapnatādayaḥ /	tatra jRmBA-aFga-BaFga-akzi-mIlana-utsvapna-tA-AdayaH /
   vivodhaḥ pariṇāmādestatra jṛmbhākṣimardane // DhDaś_4.21 //	vivoDaH pariNAma-AdeH-tatra jRmBA-akzi-mardane // DhDaH-_4.21 //
   durācārādibhirvrīḍā dhārṣṭyābhāvastamunnayet /	durAcAra-AdiBiH-vrIxA DArzwya-aBAvaH-tam-unnayet /
   sācīkṛtāṅgāvaraṇavaivarṇyādhomukhādibhiḥ // DhDaś_4.22 //	sAcIkRta-aFga-AvaraNa-vEvarNya-aDomuKa-AdiBiH // DhDaH-_4.22 //
   āveśo grahaduḥkhādyairapasmāro yathāvidhiḥ /	AveSaH graha-duHKa-AdyEH-apasmAraH yaTAviDiH /
   bhūpātakampaprakhedalālāphenodgamādayaḥ // DhDaś_4.23 //	BUpAta-kampa-praKeda-lAlA-Pena-udgama-AdayaH // DhDaH-_4.23 //
   moho vicittatā bhītiduḥkhāveśānucintanaiḥ /	mohaH vicitta-tA BIti-duHKa-AveSa-anucintanEH /
   tatrājñānabhramāghātaghūrṇanādarśanādayaḥ // DhDaś_4.24 //	tatra-ajQAna-Brama-AGAta-GUrNanA-darSana-AdayaH // DhDas-_4.24 //
   bhrānticchedopadeśābhyāṃ śāstrādestattvadhīrmatiḥ /	BrAnti=-Ceda-upadeSAByAm SAstra-AdeH-tattva-DIH-matiH /
   ālasyaṃ śramagarbhādejahyajṛmbhāsitādimat // DhDaś_4.25 //	Alasyam Srama-garBA-dejahi-ajRmBAsita-Adimat // DhDaH-_4.25 //
   āvegaḥ samgramo'sminnabhisarajanite śastranāgābhiyogo	AvegaH samgramaH-asmin=-aBisara-janite Sastra-nAga-aBiyogaH-
   vātāt pāṃsūpadigdhastvaritapadagatirvarṣaje piṇḍitāṅgaḥ /	vAtAt pAMsu-upadigDaH-tvarita-pada-gatiH-varza-je piNxita-aFgaH /
   utpātāt srastatāṅgeṣvahitahitakṛte śokaharṣānubhāvā	utpAtAt srasta-tA-aFgezu-ahita-hita-kRte Soka-harza-anuBAvA
   vahnerdhūmākulāsyaḥ karijamanubhayastammakampāpasārāḥ // DhDaś_4.26 //	vahneH-DUma-Akula-AsyaH karijam-anuBayaH-tammakampa-apasArAH // DhDas-_4.26 //
   tarko vicāraḥ sandehād bhrūśiroṅgulinartakaḥ /	tarkaH vicAraH sandehAt BrU-SiroFguli-nartakaH /
   lajjādyairvikriyāguptāvavahitthāṅgavikriyā /	lajjA-AdyEH-vikriyAguptO=-avahitTa-aFga-vikriyA /
   vyādhayaḥ sannipātādyāsteṣāmanyatra vistaraḥ // DhDaś_4.27 //	vyADayaH sannipAta-AdyAH-tezAm-anyatra vistaraH // DhDas-_4.27 //
   aprekṣākāritonmādaḥ sannipātagrahādibhiḥ /	aprekzA-kArita-unmAdaH sannipAta-graha-AdiBiH /
   assminnavasthā ruditagītahāsāsitādayaḥ // DhDaś_4.28 //	assmin=-avasTAH rudita-gIta-hAsa-asita-AdayaH // DhDas-_4.28 //
   prārabdhakāryāsiddhyāderviṣādaḥ sattvasaṅkṣayaḥ /	prArabDa-kArya-asidDi-AdeH-vizAdaH sattva-saFkzayaH /
   niḥśvāsocchvāsahṛttāpasahāyānveṣaṇādikṛt // DhDaś_4.29 //	niHSvAsa-ucCvAsa-hRttApa-sahAya-anvezaNa-Adi-kRt // DhDaH-_4.29 //
   kālākṣamatvamautmukyaṃ ramyecchāratisamgramaiḥ /	kAla-akzam-atvam-Otmukyam ramya-icCA-arati-samgramEH /
   tatrocchvāsatvaniḥśvāsahṛttāpasvedavibhramāḥ // DhDaś_4.30 //	tatra-ucCvAsa-tva-niHSvAsa-hRtta-apa-sveda-viBramAH // DhDas-_4.30 //
   mātsaryadveṣarāgādeścāpalaṃ tvanavasthitiḥ /	mAtsarya-dveza-rAga-AdeH-cApalam tu-anavasTitiH /
   tatra bhartsanapāruṣyasvacchandācaraṇādayaḥ // DhDaś_4.31 //	tatra Bartsana-pAruzya-svacCanda-AcaraNa-AdayaH // DhDaH-_4.31 //
   viruddhairaviruddhairvā bhāvairvicchidyate /	virudDEH-avirudDEH-vA BAvEH-vicCidyate /
   ātmabhāvaṃ nayatyanyān sa sthāyī lavaṇākaraḥ // DhDaś_4.32 //	Atma-BAvam nayati-anyAn sa sTAyI lavaNa-AkaraH // DhDas-_4.32 //
   ratyutsāhajgupsāḥ krodho hāsaḥ smayo bhayaṃ śokaḥ /	rati-utsAhajgupsAH kroDaH hAsaH smayaH Bayam SokaH /
   śamamapi kecit prāhuḥ puṣṭirnāṭyeṣu naitasya // DhDaś_4.33 //	Samam-api kecid prAhuH puzwiH-nAwyezu na-etasya // DhDaH-_4.33 //
   nirvedādiratādrūpyādasthāyī svadate katham /	nirveda-Adi-ratAdrUpyAt-asTAyI svadate kaTam /
   vairasyāyaiva tatpoṣastenāṣṭau sthāyino matāḥ // DhDaś_4.34 //	vErasyAya-eva tad-pozaH-tena-azwO sTAyinaH matAH // DhDas-_4.34 //
   vācyā prakaraṇādibhyo buddhisthā vā yathā kriyā /	vAcyA prakaraNa-AdiByaH budDi-sTAH vA yaTA kriyA /
   vākyārthaḥ kārakairyuktā sthāyī bhāvastathetaraiḥ // DhDaś_4.35 //	vAkya-arTaH kArakEH-yuktA sTAyI BAvaH-taTA-itarEH // DhDas-_4.35 //
   rasaḥ sa eva svādvyatvād rasikasyaiva vartanāt /	rasaH saH eva svAdvya-tvAt rasikasya-eva vartanAt /
   nānukāryasya vṛttatvāt kāvyasyātatparatvataḥ // DhDaś_4.36 //	na-anukAryasya vRtta-tvAt kAvyasya-atat-paratvataH // DhDas-_4.36 //
   draṣṭuḥ pratītirvrīḍerṣyārāgadveṣaprasaṅgataḥ /	drazwuH pratItiH-vrIxA-IrzyA-rAga-dveza-prasaFgataH /
   laukikasya svaramaṇīsaṃyuktasyeva darśanāt // DhDaś_4.37 //	lOkikasya sva-ramaNI-saMyuktasya-iva darSanAt // DhDaH-_4.37 //
   dhīrodāttādyavasthānāṃ rāmādiḥ pratipādakaḥ /	DIrodAtta-Adi-avasTAnAm rAma-AdiH pratipAdakaH /
   vibhāvayati ratyādīn svadante rasikasya te // DhDaś_4.38 //	viBAvayati rati-AdIn svadante rasikasya te // DhDaH-_4.38 //
   krīḍatāṃ mṛnmayairyadvad bālānāṃ dviradādibhiḥ /	krIxatAm mRd-mayEH-yadvat bAlAnAm dvirada-AdiBiH /
   svotsāhaḥ svadate tadvacchrotṛṇāmarjunādibhiḥ // DhDaś_4.39 //	sva-utsAhaH svadate tadvat-SrotRNAm-arjuna-AdiBiH // DhDaH-_4.39 //
   kāvyārthabhāvanāsvādo nartakasya na vāryate /	kAvya-arTa-BAvanA-AsvAdaH nartakasya na vAryate /
   svādaḥ kāvyārthasambhedānātmānandasamudbhavaḥ // DhDaś_4.40 //	svAdaH kAvya-arTa-samBedAn-Atma-Ananda-samudBavaH // DhDas-_4.40 //
   vikāśavistarakṣobhavikṣepaiḥ sa caturbidhaḥ /	vikASa-vistara-kzoBa-vikzepEH sa caturbiDaH /
   śṛṅgāravīrabībhatsaraudreṣu manasaḥ kramāt // DhDaś_4.41 //	SRFgAra-vIra-bIBatsa-rOdrezu manasaH kramAt // DhDaH-_4.41 //
   hāsyādbhutabhayotkarṣakaruṇānāṃ ta eva hi /	hAsya-adButa-Baya-utkarza-karuNAnAm te eva hi /
   atastajjanyatā teṣāmata evāvadhāraṇam // DhDaś_4.42 //	atas-tat-janyatA tezAm-atas eva-avaDAraNam // DhDaH-_4.42 //
   śamaprakarṣo nirvācyo muditādestadātmatā /	Sama-prakarzaH nirvAcyaH mudita-AdeH-tad-Atma-tA /
   padārthairindunirvedaromāñcādisvarūpakaiḥ /	padArTEH-indu-nirveda-romAQca-Adi-svarUpakEH /
   kāvyād vibhāvasañcāryanubhāvaprakhyatāṃ gataiḥ // DhDaś_4.43 //	kAvyAt viBAva-saQcAri-anuBAva-praKya-tAm gatEH // DhDas-_4.43 //
   bhāvitaḥ svadate sthāyī rasaḥ sa parikīrtitaḥ /	BAvitaH svadate sTAyI rasaH sa parikIrtitaH /
   lakṣaṇaikyaṃ vibhāvaikyādabhedād rasabhāvayoḥ // DhDaś_4.44 //	lakzaNa-Ekyam viBAva-EkyAt-aBedAt rasa-BAvayoH // DhDas-_4.44 //
   ramyadeśakalākālaveṣabhogādisevanaiḥ /	ramya-deSa-kalA-kAla-veza-Boga-Adi-sevanEH /
   pramodātmā ratiḥ saiva yūnoranyonyaraktayoḥ /	pramoda-AtmA ratiH sA-eva yUnoH-anyonya-raktayoH /
   prahṛṣyamāṇā śṛṅgāro madhurāṅgaviceṣṭitaiḥ // DhDaś_4.45 //	prahRzyamANA SRFgAraH maDura-aFga-vicezwitEH // DhDas-_4.45 //
   ye sattvajāḥ sthāyin eva cāṣṭau	ye sattva-jAH sTAyin eva ca-azwO
   triṃśat trayo ye vyabhicāriṇaśca /	triMSat trayaH ye vyaBicAriNaH-ca /
   ekonapañcāśadamī hi bhāvāḥ	ekonapaQcASat-amI hi BAvAH
   yuktyā nibaddhāḥ paripoṣayanti /	yuktyA nibadDAH paripozayanti /
   ālasyamaugryaṃ maraṇaṃ jugupsā	Alasyam-Ogryam maraNam jugupsA
   tasyāśrayādvaitaviruddhamiṣṭam // DhDaś_4.46 //	tasya-ASraya-advEta-virudDam-izwam // DhDaH-_4.46 //
   tatrāyogo'nurāge'pi navayorekacittayoḥ /	tatra-ayogaH-anurAge-api navayoH-eka-cittayoH /
   pāratantryeṇa daivād vā viprakarṣādasaṅgamaḥ // DhDaś_4.47 //	pAratantryeNa dEvAt vA viprakarzAt-asaFgamaH // DhDas-_4.47 //
   daśāvasthaḥ sa tatrādāvabhilāṣo'tha cintanam /	daSa-avasTaH sa tatra-AdO=-aBilAzaH-aTa cintanam /
   smṛtirguṇakathodvegapralāponmādasañjvarāḥ /	smRtiH-guNa-kaTA-udvega-pralApa-unmAda-saQjvarAH /
   jaḍatā maraṇaṃ ceti duravasthaṃ yathottaram // DhDaś_4.48 //	jaxatA maraNam ca-iti duravasTam yaTottaram // DhDas-_4.48 //
   abhilāpaḥ spṛhā tatra kānte sarvāṅgasundare /	aBilApaH spRhA tatra kAnte sarva-aFga-sundare /
   dṛṣṭe śrute vā tatrāpi vismayānandasādhvasāḥ // DhDaś_4.49 //	dRzwe Srute vA tatra-api vismaya-Ananda-sADvasAH // DhDas-_4.49 //
   sākṣāt pratikṛtisvapnacchāyāmāyāsu darśanam /	sAkzAt pratikRti-svapna=-CAyA-mAyAsu darSanam /
   śrutirvyājāt sakhīgītamāgadhādiguṇastuteḥ // DhDaś_4.50 //	SrutiH-vyAjAt saKI-gIta-mAgaDa-Adi-guNa-stuteH // DhDaH-_4.50 //
   sānubhāvavibhāvāstu cintādyāḥ pūrvadarśitāḥ /	sa-anuBAva-viBAvAH-tu cintA-AdyAH pUrva-darSitAH /
   daśāvasthatvamācāryaiḥ prāyo vṛtyā nidarśitam /	daSa-avasTa-tvam-AcAryEH prAyas vRtyA nidarSitam /
   mahākaviprabandheṣu dṛśyate tadanantatā // DhDaś_4.51 //	mahAkavi-prabanDezu dRSyate tad-ananta-tA // DhDaH-_4.51 //
   dṛṣṭe śrute'bhilāṣāc ca kiṃ nautsukyaṃ prajāyate /	dRzwe Srute-aBilAzAt ca kim na-Otsukyam prajAyate /
   aprāptau kiṃ na nirvedo glāniḥ kiṃ nāticintanāt // DhDaś_4.52 //	aprAptO kim na nirvedaH glAniH kim na-ati-cintanAt // DhDaH-_4.52 //
   viprayogastu viśleṣo rūḍhavibhrambhayordvidhā /	viprayogaH-tu viSlezaH rUXa-viBramBayoH-dviDA /
   mānapravāsabhedena māno'pi praṇayerṣyayoḥ // DhDaś_4.53 //	mAna-pravAsa-Bedena mAnaH-api praNaya-IrzyayoH // DhDas-_4.53 //
   tatra praṇayamānaḥ syāt kopāvasitayordvayoḥ /	tatra praNayamAnaH syAt kopa-avasitayoH-dvayoH /
   strīṇāmīrṣyākṛto mānaḥ kopo'nyāsaṅgini priye /	strINAm-IrzyA-kRtaH mAnaH kopaH-anya-asaFgini priye /
   śrute vānumite dṛṣṭe śrutistatra sakhīmukhāt // DhDaś_4.54 //	Srute vA-anumite dRzwe SrutiH-tatra saKI-muKAt // DhDas-_4.54 //
   utsvapnāyitabhogāṅkagotraskhalanakalpitaḥ /	utsvapnAyita-Boga-aFka-gotra-sKalana-kalpitaH /
   tridhānumāniko dṛṣṭaḥ sākṣādindriyagocaraḥ // DhDaś_4.55 //	triDA-anumAnikaH dRzwaH sAkzAt-indriya-gocaraH // DhDas-_4.55 //
   yathottaraṃ guruḥ ṣaḍbhirupāyaistamupācaret /	yaTottaram guruH zaxBiH-upAyEH-tam-upAcaret /
   sāmnā bhedena dānena natyupekṣārasāntaraiḥ // DhDaś_4.56 //	sAmnA Bedena dAnena nati-upekzA-rasa-antarEH // DhDas-_4.56 //
   tatra oriyavacaḥ sāma bhedastatsakhyupārjanam /	tatra oriya-vacaH sAma BedaH-tad-saKyupArjanam /
   dānaṃ vyājena bhūṣādeḥ pādayoḥ patanaṃ natiḥ // DhDaś_4.57 //	dAnam vyAjena BUzA-AdeH pAdayoH patanam natiH // DhDaH-_4.57 //
   sāmādau tu parikṣīṇe syādupekṣāvadhīraṇam /	sAma-AdO tu parikzINe syAt-upekzA-avaDIraNam /
   rabhasatrāsaharṣādeḥ kopabhraṃśo rasāntaram /	raBasa-trAsa-harza-AdeH kopa-BraMSaH rasa-antaram /
   kopaceṣṭāśca nārīṇāṃ prāgeva pratipāditāḥ // DhDaś_4.58 //	kopa-cezwAH-ca nArINAm prAk-eva pratipAditAH // DhDas-_4.58 //
   kāryataḥ sambhramācchāpāt pravāso bhinnadeśatā /	kAryataH samBramAt-SApAt pravAsaH Binna-deSa-tA /
   dvayostatrāśruniḥśvāsakārśyalambālakāditā // DhDaś_4.59 //	dvayoH-tatra-aSru-niHSvAsa-kArSya-lamba-alaka-AditAH // DhDaH-_4.59 //
   dvitīyaḥ sahasotpanno divyamānupaviplavāt /	dvitIyaH sahasA-utpannaH divyamAnupaviplavAt /
   svarūpānyatvakaraṇācchāpajaḥ sannidhāvapi // DhDaś_4.60 //	svarUpa-anyatva-karaNAt-SApa-jaH sanniDO=-api // DhDaH-_4.60 //
   mṛte tvekatra yatrānyaḥ pralapecchoka eva saḥ /	mRte tu-ekatra yatra-anyaH pralapet-SokaH eva saH /
   vyāśrayatvān na śṛṅgāraḥ pratyāpanne tu netaraḥ // DhDaś_4.61 //	vyASraya-tvAt na SRFgAraH pratyApanne tu na-itaraH // DhDas-_4.61 //
   praṇayāyogayorutkā pravāse proṣitapriyā /	praNaya-ayogayoH-utkA pravAse prozita-priyA /
   kalahāntariterṣyāyāṃ vipralavdhā ca khaṇḍitā // DhDaś_4.62 //	kalaha-antarita-IrzyAyAm vipralavDA ca KaNxitAH // DhDas-_4.62 //
   anukūlau niṣevete yatrānyonyaṃ vilāsinau /	anukUlO nizevete yatra-anyonyam vilAsinO /
   darśanasparśanādīni sa sambhogo mudānvitaḥ // DhDaś_4.63 //	darSana-sparSana-AdIni sa samBogaH mudA-anvitaH // DhDas-_4.63 //
   ceṣṭāstatra pravartante līlādyā daśa yoṣitām /	cezwAH-tatra pravartante lIlA-AdyAH daSa yozitAm /
   dākṣiṇyamārdavapremṇāmanurūpāḥ priyaṃ prati // DhDaś_4.64 //	dAkziNya-mArdava-premNAm-anurUpAH priyam prati // DhDaH-_4.64 //
   ramayec cāṭukṛt kāntaḥ kalākrīḍādibhiśca tām /	ramayet cAwu-kRt kAntaH kalA-krIxA-AdiBiH-ca tAm /
   na grāmyamācaret kiñcin narmabhraṃśakaraṃ na ca // DhDaś_4.65 //	na grAmyam-Acaret kiQcid narma-BraMSa-karam na ca // DhDaH-_4.65 //
   vīraḥ pratāpavinayādhyavasāyasattva-	vIraH pratApa-vinaya-aDyavasAya-sattva-
   mohāviṣādanayavismayavikramādyaiḥ /	moha-avizAt-a-naya-vismaya-vikrama-AdyEH /
   utsāhabhūḥ sa ca dayāraṇadānayogāt	utsAha-BUH sa ca dayA-raNa-dAna-yogAt
   tredhā kilātra matigarvadhṛtipraharṣāḥ // DhDaś_4.66 //	treDA kila-atra mati-garva-DRti-praharzAH // DhDas-_4.66 //
   bībhatsaḥ kṛmipūtigandhivamathuprāyairjugupsaikabhūr	bIBatsaH kRmi-pUti-ganDi-vamaTu-prAyEH-jugupsa-eka-BUr
   udvego rudhirāntrakīkasavasāmāṃsādibhiḥ kṣobhaṇaḥ /	udvegaH ruDira-antrakIka-savasA-mAMsa-AdiBiH kzoBaNaH /
   vairāgyāj jaghanastanādiṣu ghṛṇāśuddho'nubhāvairvṛto	vErAgyAt jaGana-stana-Adizu GRNA-aSudDaH-anuBAvEH-vRtaH-
   nāsāvaktravikūṇanādibhirihāvegārtiśaṅkādayaḥ // DhDaś_4.67 //	nAsA-=-aktra-vikUNana-AdiBiH-iha-Avega-Arti-SaFkA-AdayaH // DhDas-_4.67 //
   krodho matsaravairivaikṛtamayaiḥ poṣo'sya raudro'nujaḥ	kroDaH mad-sara-vEri-vEkRta-mayEH pozaH-asya rOdraH-anujaH
   kṣobhaḥ khādharadaṃśakampabhrukuṭisvedāsyarāgairyutaḥ /	kzoBaH KADara-daMSa-kampa-Bru-kuwi-sveda-Asya-rAgEH-yutaH /
   śatrollāsavikatthamāṃsadharaṇīghātapratijñāgrahair	Satra-ullAsa-vikatTa-mAMsa-DaraNI-GAta-pratijQA-grahEH-
   atrāmarṣamadau smṛtiścapalatāsūyāgryavegādayaḥ // DhDaś_4.68 //	atra-amarza-madO smRtiH-capalatA-asUya-agrya-vega-AdayaH // DhDas-_4.68 //
   vikṛtākṛtivāgveṣairātmano'tha parasya vā /	vikRta-AkRti-vAc-vezEH-AtmanaH-aTa parasya vA /
   hāsaḥ syāt paripoṣo'sya hāsyastriprakṛtiḥ smṛtaḥ // DhDaś_4.69 //	hAsaH syAt paripozaH-asya hAsyaH-tri-prakRtiH smRtaH // DhDas-_4.69 //
   smitamiha vikāsinayanaṃ kiñcillakṣyadvijaṃ tu hasitaṃ syāt /	smitam-iha vikAsi-nayanam kiQcid-lakzya-dvijam tu hasitam syAt /
   madhurasvaraṃ vihasitaṃ saśiraḥkampamidamupahasitam // DhDaś_4.70 //	maDura-svaram vihasitam sa-SiraH-kampam-idam-upahasitam // DhDaH-_4.70 //
   apahasitaṃ sāsrākṣaṃ vikṣiptāṅgaṃ bhavatyatihasitam /	apahasitam sa-asrAkzam vikzipta-aFgam Bavati-ati-hasitam /
   dve dve hasite caiṣāṃ jyeṣṭhe madhye'dhame kramaśaḥ // DhDaś_4.71 //	dve dve hasite ca-ezAm jyezWe maDye-aDame kramaSas // DhDas-_4.71 //
   nidrālasyaśramaglānimūrchāśca sahacāriṇaḥ /	nidrA-Alasya-Srama-glAni-mUrCAH-ca sahacAriNaH /
   atilokaiḥ padārthaiḥ syād vismayātmā raso'dbhutaḥ // DhDaś_4.72 //	ati-lokEH padArTEH syAt vismaya-AtmA rasaH-adButaH // DhDas-_4.72 //
   karmāsya sādhuvādāśruvepathusvedagadgadāḥ /	karma-asya sADu-vAda-aSru-vepaTu-sveda-gadgadAH /
   harṣāvegadhṛtiprāyā bhavanti vyabhicāriṇaḥ // DhDaś_4.73 //	harza-Avega-DRti-prAyAH Bavanti vyaBicAriNaH // DhDas-_4.73 //
   vikṛtasvarasattvāderbhayabhāvo bhayānakaḥ /	vikRta-svara-sattva-AdeH-Baya-BAvaH BayAnakaH /
   sarvāṅgavepathusvedaśoṣavaicittyalakṣaṇaḥ /	sarva-aFga-vepaTu-sveda-Soza-vEcittya-lakzaNaH /
   dainyasambhramasammohatrāsādistatsahodaraḥ // DhDaś_4.74 //	dEnya-samBrama-sammoha-trAsa-AdiH-tad-sahodaraH // DhDas-_4.74 //
   iṣṭanāśādaniṣṭāptau śokātmā karuṇo'nu tam /	izwa-nASAt-anizwa-AptO Soka-AtmA karuNaH-anu tam /
   niḥśvāsocchvāsaruditastambhapralapitādayaḥ // DhDaś_4.75 //	niHSvAsa-ucCvAsa-rudita-stamBa-pralapita-AdayaH // DhDas-_4.75 //
   svāpāpasmāradainyādhimaraṇālasyasambhramāḥ /	svApa-apasmAra-dEnya-aDimaraNa-Alasya-samBramAH /
   viṣādajaḍayonmādacintādyā vyabhicāriṇaḥ // DhDaś_4.76 //	vizAda-jaxayA-unmAda-cintA-AdyAH vyaBicAriNaH // DhDas-_4.76 //
   prītibhaktyādayo bhāvā mṛgayākṣādayo rasāḥ /	prIti-Bakti-AdayaH BAvAH mRgayAkza-AdayaH rasAH /
   harṣotsāhādiṣu spaṣṭamantarbhāvān na kīrtitāḥ // DhDaś_4.77 //	harza-utsAha-Adizu spazwam-antarBAvAt na kIrtitAH // DhDas-_4.77 //
   ṣaṭtriṃśadbhūṣaṇādīni sāmādīnyekaviṃśatiḥ /	zawtriMSat-BUzaNa-AdIni sAma-AdIni-ekaviMSatiH /
   lakṣyasandhyantarāṅgāni sālaṅkāreṣu teṣu ca // DhDaś_4.78 //	lakzya-sanDi-antara-aFgAni sa-alaFkArezu tezu ca // DhDaH-_4.78 //
   ramyaṃ jugupsitamudāramathāpi nīcam	ramyam jugupsitam-udAram-aTa-api nIcam
   ugraṃ prasādi gahanaṃ vikṛtaṃ ca vastu /	ugram prasAdi gahanam vikRtam ca vastu /
   yadvāpyavastu kavibhāvakabhāvyamānaṃ	yat-vA-api-avastu kavi-BAvaka-BAvyamAnam
   tan nāsti yan na rasabhāvamupaiti loke // DhDaś_4.79 //	tat na-asti yat na rasa-BAvam-upEti loke // DhDaH-_4.79 //
   viṣṇoḥ sutenāpi dhanañjayena	vizNoH sutena-api DanaQjayena
   vidvanmanorāganibandhahetuḥ /	vidvan-manaH-rAga-nibanDa-hetuH /
   āviṣkṛṭaṃ muñjamahīśagoṣṭhī-	AvizkRwam muQja-mahISa-gozWI-
   vaidagdhyabhājā daśarūpametat // DhDaś_4.80 //	vEdagDya-BAjAH daSa-rUpam-etat // DhDaH-_4.80 //
