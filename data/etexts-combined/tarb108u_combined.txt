   Āryatārābhaṭṭārikānāmāṣṭottaraśatakastotra	Ārya-tArA-BawwArikA-nAma-azwa-uttaraSataka-stotra
   oṃ namaḥ śrīmadāryatārāyai	om namaH SrImat-Arya-tArAyE
   śrīmatpotalake ramye nānādhātuvirājite /	SrImat-potalake ramye nAnA-DAtu-virAjite /
   nānādrumalatākīrṇe nānāpakṣinikūjite // Tbh_1	nAnA-druma-latA-AkIrNe nAnA-pakzi-nikUjite // TB_1
   nānānirjharajhaṃkāre nānāmṛgasamākule /	nAnA-nirJara-JaMkAre nAnA-mRga-samAkule /
   nānākusumajātībhiḥ samantād adhivāsite // Tbh_2	nAnA-kusuma-jAtIBiH samantAt aDivAsite // TB_2
   nānāhṛdayaphalopete ṣaṭpadodgītanisvane /	nAnA-hRdaya-Pala-upete zawpada-udgIta-nisvane /
   kinnarair madhurair gītair mattavāraṇasaṃkule // Tbh_3	kinnarEH maDurEH gItEH matta-vAraNa-saMkule // TB_3
   siddhavidyādhāragaṇaiḥ gandharvaiś ca ninādite /	sidDa-vidyADAra-gaNEH ganDarvEH ca ninAdite /
   munibhir vītarāgaiś ca satataṃ saṃniṣevite // Tbh_4	muniBiH vIta-rAgEH ca satatam saMnizevite // TB_4
   bodhisatvagaṇaiś cānyaiḥ daśabhūmīśvarair api /	boDisatva-gaNEH ca-anyEH daSa-BUmi-ISvarEH api /
   āyatārādibhir devīvidyārājñīsahasrakaiḥ // Tbh_5	AyatAra-AdiBiH devI-vidyA-rAjQI-sahasrakEH // TB_5
   krodharājagaṇaiś cānyaiḥ hayagrīvādibhir vṛte /	kroDa-rAja-gaNEH ca-anyEH hayagrIvA-AdiBiH vRte /
   sarvasatvahitodyukto bhagavān avalokitaḥ // Tbh_6	sarva-satva-hita-udyuktaH BagavAn avalokitaH // TB_6
   vijahāra tataḥ śrīmān padmagarbhāsane sthitaḥ /	vijahAra tatas SrImAn padma-garBa-Asane sTitaH /
   mahatā tapasā yukto maitryā ca kṛpayānvitaḥ // Tbh_7	mahatA tapasA yuktaH mEtryA ca kRpayA-anvitaH // TB_7
   dharmaṃ dideśa tasyāṃ sa mahatyāṃ devaparṣadi /	Darmam dideSa tasyAm sa mahatyAm deva-parzadi /
   tatropaviṣṭam āgamya vajrapāṇir mahābalaḥ // Tbh_8	tatra-upavizwam Agamya vajrapANiH mahA-balaH // TB_8
   paramakṛpayā yuktaḥ papracchety avalokitam /	parama-kRpayA yuktaH papracCa-iti avalokitam /
   taskaroragasiṃhāgnigajavyāghrāmbusaṃkaṭe // Tbh_9	taskara-uraga-siMha-agni-gaja-vyAGra-ambu-saMkawe // TB_9
   sīdanty amī mune satvā magnāḥ saṃsārasāgare /	sIdanti amI mune satvAH magnAH saMsAra-sAgare /
   baddhāḥ saṃsārakaiḥ pāśai rāgadveṣatamopahaiḥ // Tbh_10	badDAH saMsArakEH pASEH rAga-dveza-tama-upahEH // TB_10
   mucyante yena saṃsārāt tan me brūhi mahāmune /	mucyante yena saMsArAt tat me brUhi mahA-mune /
   evam ukte jagannāthaḥ sa śrīmān avalokitaḥ // Tbh_10bis	evam ukte jagannATaH sa SrImAn avalokitaH // TB_10bis
   uvāca madhurāṃ vāṇīṃ vajrapāṇiṃ prabodhinam /	uvAca maDurAm vANIm vajrapANim praboDinam /
   śṛṇu guhyakarājendra amitābhasya tāyinaḥ // Tbh_11	SRNu guhyaka-rAja-indra amita-ABasya tAyinaH // TB_11
   praṇidhānavaśotpannā mamājñā lokamātaraḥ /	praNiDAna-vaSa-utpannA mama-AjQA loka-mAtaraH /
   mahākaruṇayopetā jagaduddharaṇoddhṛtāḥ // Tbh_12	mahA-karuNayA-upetAH jagat-udDaraNa-udDRtAH // TB_12
   uditādityasaṃkāśāḥ pūrṇenduvadanaprabhāḥ /	udita-Aditya-saMkASAH pUrNa-indu-vadana-praBAH /
   bhāsayanti drumāṃs tārāḥ sadevāsuramānuṣān // Tbh_13	BAsayanti drumAn tArAH sa-deva-asura-mAnuzAn // TB_13
   kampayanti trayo lokān trāsyantī yakṣarākṣasān /	kampayanti trayaH lokAn trAsyantI yakza-rAkzasAn /
   nīlotpalakarā devī mā bhair mā bhair iti bruvan // Tbh_14	nIlotpala-karA devI mA BEH mA BEH iti bruvan // TB_14
   jagatsaṃrakṣaṇārthāya aham utpāditā jinaiḥ /	jagat-saMrakzaNa-arTAya aham utpAditAH jinEH /
   kāntāre śastrasaṃparke nānābhayasamākule // Tbh_15	kAntAre Sastra-saMparke nAnA-Baya-samAkule // TB_15
   smaraṇād eva nāmāni satvān rakṣāmy ahaṃ sadā /	smaraNAt eva nAmAni satvAn rakzAmi aham sadA /
   tārayiṣyāmy ahaṃ nātha nānābhayamahārṇavāt // Tbh_16	tArayizyAmi aham nATa nAnA-Baya-mahA-arNavAt // TB_16
   tena tāreti maṃ loke gāyanti munipuṃgavāḥ /	tena tArA-iti mam loke gAyanti muni-puMgavAH /
   kṛtāñjalipuṭā bhūtvā tataḥ sādarasādhvasāḥ // Tbh_17	kRta-aQjali-puwAH BUtvA tatas sa-Adara-sADvasAH // TB_17
   jvalatīryantarīkṣestha idaṃ vacanam abravīt /	jvalatIryantarIkzesTaH idam vacanam abravIt /
   nāmāṣṭaśatakaṃ brūhi yat purā kīrtitaṃ jinaiḥ // Tbh_18	nAma-azwaSatakam brUhi yat purA kIrtitam jinEH // TB_18
   dāśabhūmīśvarair nāthair bodhisatvair maharddhikaiḥ /	dASa-BUm-i-ISvarEH nATEH boDisatvEH mahardDikEH /
   sarvapāpaharaṃ puṇyaṃ māṅgalyaṃ kīrtivardhanam // Tbh_19	sarva-pApa-haram puNyam mAFgalyam kIrti-varDanam // TB_19
   dhanahānyakaraṃ caiva ārogyapuṣṭivardhanam /	Dana-hAni-akaram ca-eva Arogya-puzwi-varDanam /
   maitrīm ālambya satvānāṃ tat kīrtaya mahāmune // Tbh_20	mEtrIm Alambya satvAnAm tat kIrtaya mahA-mune // TB_20
   evam ukte 'tha bhagavān prahasann avalokitaḥ /	evam ukte aTa BagavAn prahasan avalokitaH /
   vyavalokya diśaḥ sarvā maitryā sphuraṇayā dṛśā // Tbh_21	vyavalokya diSaH sarvA mEtryA sPuraNayA dRSA // TB_21
   dakṣiṇakaram uddhṛtya puṇyalakṣaṇamaṇḍitam /	dakziNa-karam udDRtya puNya-lakzaNa-maNxitam /
   tam uvāca mahāprājñaḥ sādhu sādhu mahātapaḥ // Tbh_22	tam uvAca mahA-prAjQaH sADu sADu mahA-tapaH // TB_22
   nāmāni śṛṇu mahābhāga sarvasatvaikavatsalaḥ /	nAmAni SRNu mahABAga sarva-satva-eka-vatsalaH /
   yāni saṃkīrtya manujāḥ samyak te syur dhaneśvarāḥ // Tbh_23	yAni saMkIrtya manujAH samyak te syuH DaneSvarAH // TB_23
   sarvavyādhivinirmuktāḥ sarvaiśvaryaguṇānvitāḥ /	sarva-vyADi-vinirmuktAH sarva-ESvarya-guNa-anvitAH /
   akālamṛtyunirdagdhāś cyutā yānti sukhāvatīm // Tbh_24	akAla-mRtyu-nirdagDAH cyutAH yAnti suKAvatIm // TB_24
   tāny ahaṃ saṃpravakṣyāmi devasaṃghāḥ śṛṇudhva me	tAni aham saMpravakzyAmi deva-saMGAH SRNuDva me
   anumodeta saddharme bhaviṣyadhvaṃ sunirvṛtāḥ // Tbh_25	anumodeta sadDarme BavizyaDvam su-nirvRtAH // TB_25
   oṃ locane sulocane tāre tārotsave sarvasatvānukampini /	om locane su-locane tAre tAra-utsave sarva-satva-anukampini /
   sarvasatvottāriṇi sahasrabhuje sahasranetre // Tbh_26	sarva-satva-uttAriNi sahasra-Buje sahasra-netre // TB_26
   oṃ namo bhagavate 'valokya āvalokyā /	om namaH Bagavate avalokya AvalokyAH /
   sarvasatvānāṃ cāhaṃ phuṭ svāhā // Tbh_27	sarva-satvAnAm ca-aham Puw svAhA // TB_27
   oṃ śuddhe viśuddhe śodhanaviśodhani /	om SudDe viSudDe SoDana-viSoDani /
   sugatātmaje maitrīhṛdaye nirmale śyāme śyāmarūpiṇi // Tbh_28	sugata-Atmaje mEtrI-hRdaye nirmale SyAme SyAma-rUpiNi // TB_28
   mahāprājñe pravare pravarabhūṣite parājite /	mahA-prAjQe pravare pravara-BUzite parAjite /
   mahāraudri viśvarūpi mahāyaśa // Tbh_29	mahA-rOdri viSvarUpi mahA-yaSaH // TB_29
   kalpāgnimahātejā lokadhātrīmahāyaśā /	kalpa-agni-mahA-tejAH loka-DAtrI-mahA-yaSA /
   sarasvatī viśālākṣī prajñāśrībuddhivardhanī // Tbh_30	sarasvatI viSAla-akzI prajQA-SrI-budDi-varDanI // TB_30
   oṃ dhṛtidā puṣṭidā svāhā oṃkārā kāmarūpiṇī /	om DRti-dA puzwi-dA svAhA oMkArA kAmarUpiNI /
   sarvasatvahitodyuktā saṃgrāme tāraṇī jayā // Tbh_31	sarva-satva-hita-udyuktA saMgrAme tAraNI jayAH // TB_31
   prajñāpāramitādevī āryātārā manoramā /	prajQApAramitA-devI AryAtArA manoramA /
   dundubhisakhinī pūrṇavidyārājñī priyaṃvadā // Tbh_32	dunduBi-saKinI pUrNa-vidyA-rAjQI priyaMvadA // TB_32
   candrānanā mahāgaurī ajitā pītavāsasā /	candrAnanA mahAgOrI ajitA pIta-vAsasA /
   mahāmāyā mahāśvetā mahābalaparākramā // Tbh_33	mahAmAyA mahASvetAH mahA-bala-parAkramAH // TB_33
   mahāraudrī mahācaṇḍī duṣṭasatvanisūdanī /	mahArOdrI mahAcaNxI duzwa-satva-nisUdanI /
   praśāntā śāntarūpā ca vijayā jvalanaprabhā // Tbh_34	praSAntA SAnta-rUpA ca vijayA jvalana-praBA // TB_34
   vidyunmālī dhvajī khaḍgī cakrī cāpayutāyudhā /	vidyunmAlI DvajI KaxgI cakrI cApa-yuta-AyuDAH /
   jambhanī stambhanī kālī kālarātrī niśācarī // Tbh_35	jamBanI stamBanI kAlI kAlarAtrI niSAcarI // TB_35
   rakṣaṇī mohinī śāntā kāntā vibhāvinī śubhā /	rakzaNI mohinI SAntA kAntA viBAvinI SuBA /
   brāhmaṇī vedamātā ca guhā ca guhavāsinī // Tbh_36	brAhmaNI vedamAtA ca guhA ca guhavAsinI // TB_36
   māṅgalyā śaṅkarī saumyā jātavedā manojavā /	mAFgalyA SaFkarI sOmyAH jAtavedAH manojavAH /
   kāpālinī mahābhāgā saṃdhyā satyāparājitā // Tbh_37	kApAlinI mahABAgA saMDyA satya-aparAjitA // TB_37
   sārthavāhā kṛpadṛṣṭī naṣṭamārgapradarśanī /	sArTavAhA kRpa-dRzwI nazwa-mArga-pradarSanI /
   varadā śāsanī śāstrī strīrūpāmitavikramā // Tbh_38	vara-dA SAsanI SAstrI strI-rUpa-amita-vikramAH // TB_38
   śavalī yoginī siddhā cāṇḍālī cāmṛtā dhruvā /	SavalI yoginI sidDA cANxAlI ca-amRtA DruvA /
   dhanyā puṇyā mahābhāgā subhāgā priyadarśanī // Tbh_39	DanyA puNyA mahABAgA suBAgA priyadarSanI // TB_39
   kṛtāntatrāsanī bhīmā ugrā ugramahātapā /	kRtAnta-trAsanI BImAH ugrAH ugra-mahA-tapAH /
   jagadekahitodyuktā śaraṇya bhaktivatsalā // Tbh_40	jagat-eka-hita-udyuktA SaraNya Bakti-vatsalA // TB_40
   vāgīśvarī śivā sūkṣmā nityā sarvārthamātṛkā /	vAgISvarI SivA sUkzmA nityA sarva-arTa-mAtRkA /
   sarvārthasādhanī bhadrā goptrī dhātrī dhanaṃjayā // Tbh_41	sarva-arTa-sADanI BadrA goptrI DAtrI DanaMjayAH // TB_41
   abhayā gautamī puṇyā śrīmallokeśvarātmajā /	aBayA gOtamI puNyA SrImat-loka-ISvara-AtmajA /
   tārā nāmaguṇānantā sarvāśāparipūraṇī // Tbh_42	tArA nAma-guNa-anantA sarva-ASA-paripUraNI // TB_42
   nāmāṣṭottaraśatakaṃ tat kīrtitaṃ hitena vaḥ /	nAma-azwottaraSatakam tat kIrtitam hitena vaH /
   rahasyam adbhutaṃ guhyaṃ devānām api durlabham / 43	rahasyam adButam guhyam devAnAm api durlaBam / 43
   saubhāgyaṃ bhāgyakaraṇaṃ sarvakīlbiṣanāśanam /	sOBAgyam BAgya-karaNam sarva-kIlbiza-nASanam /
   sarvavyādhipraśamanaṃ sarvasatvasukhāvaham // Tbh_44	sarva-vyADi-praSamanam sarva-satva-suKa-Avaham // TB_44
   trikāraṃ yaḥ paṭhed dhīmān śuciḥ snānasamāhitaḥ /	trikAram yaH paWet DImAn SuciH snAna-samAhitaH /
   acireṇaiva kālena rājyaśriyam avāpnuyāt // Tbh_45	acireNa-eva kAlena rAjya-Sriyam avApnuyAt // TB_45
   duḥkhitaḥ syāt sukhī nityadaridro dhanavān bhavet /	duHKitaH syAt suKI nitya-daridraH DanavAn Bavet /
   jaḍo bhaven mahāprājño medhāvī ca na saṃśayaḥ // Tbh_46	jaxaH Bavet mahA-prAjQaH meDAvI ca na saMSayaH // TB_46
   bandhanān mucyate baddho vyavahāre jayo bhavet /	banDanAt mucyate badDaH vyavahAre jayaH Bavet /
   śatravo mitratāṃ yānti śṛṅgiṇaś cātha daṃṣṭriṇaḥ // Tbh_47	SatravaH mitra-tAm yAnti SRFgiNaH ca-aTa daMzwriNaH // TB_47
   saṃgrāme saṃkaṭe durge nānābhayasamākule /	saMgrAme saMkawe durge nAnA-Baya-samAkule /
   smaraṇād eva nāmāni sarvapāpāny apohati // Tbh_48	smaraNAt eva nAmAni sarva-pApAni apohati // TB_48
   nākālamṛtyur bhavati prāpnoti vipulāṃ śriyam /	na-akAla-mRtyuH Bavati prApnoti vipulAm Sriyam /
   mānuśyaṃ saphalaṃ janma yasya kasya mahātmanaḥ // Tbh_49	mA-anuSyam saPalam janma yasya kasya mahAtmanaH // TB_49
   yaś cedaṃ prātar utthāya mānavaḥ kīrtayiṣyati /	yaH ca-idam prAtar utTAya mAnavaH kIrtayizyati /
   sa dīrghakālam āyuṣmān śriyaṃ ca labhate naraḥ // Tbh_50	sa dIrGa-kAlam AyuzmAn Sriyam ca laBate naraH // TB_50
   devā nāgās tathā yakṣā gandharvāḥ kaṭapūtanāḥ /	devAH nAgAH taTA yakzAH ganDarvAH kawa-pUtanAH /
   piśācarākṣasā bhūtā mātaro raudratejasaḥ // Tbh_51	piSAca-rAkzasA BUtAH mAtaraH rOdra-tejasaH // TB_51
   kṣayāpasmārakārakaś caiva kṣatakākhorḍakādayaḥ /	kzaya-apasmAra-kArakaH ca-eva kzata-kAKorxaka-AdayaH /
   ḍākinyās tārakā pretāḥ skandā mārā mahāgrahāḥ // Tbh_52	xAkinyAH tArakA pretAH skandAH mArAH mahA-grahAH // TB_52
   chāyām api na laṅghante kiṃ punas tasya vigrahaḥ /	CAyAm api na laFGante kim punar tasya vigrahaH /
   duṣṭasatvā na vādhante vyādhayo nākramanti ca // Tbh_53	duzwa-satvAH na vA-aDante vyADayaH na-Akramanti ca // TB_53
   devāsuram api saṃgrāmam anubhavanti maharddhikāḥ /	deva-asuram api saMgrAmam anuBavanti mahardDikAH /
   sarvaiśvaryaguṇair yuktaḥ putrapautraiś ca vardhate // Tbh_54	sarva-ESvarya-guNEH yuktaH putra-pOtrEH ca varDate // TB_54
   jātismaro bhaved dhīmān kulīnaḥ priyadarśanaḥ // Tbh_55	jAtismaraH Bavet DImAn kulInaH priya-darSanaH // TB_55
   prītimāṃś ca mahāvāgmī sarvaśāstraviśāradaḥ // Tbh_56	prItimAn ca mahA-vAgmI sarva-SAstra-viSAradaH // TB_56
   kalyāṇamitrasaṃsevī bodhicittavibhūṣitaḥ /	kalyANa-mitra-saMsevI boDi-citta-viBUzitaH /
   sadāvirahito buddhair yatra yatropapadyate // Tbh_57	sadA-virahitaH budDEH yatra yatra-upapadyate // TB_57
   ity āryatārābhaṭṭārikāyā nāmāṣṭottaraśatakaṃ buddhabhāṣitaṃ samāptam /	iti Arya-tArA-BawwArikAyAH nAma-azwottaraSatakam budDa-BAzitam samAptam /
   // śubham //	// SuBam //
