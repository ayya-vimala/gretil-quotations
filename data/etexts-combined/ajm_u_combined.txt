   Āryaśūra: Jātakamālā 1-15, revised text	Ārya-SUra: JAtaka-mAlA 1-15, reviset text-
     1. Vyāghrījātakam	1. VyAGrI-jAtakam
     2. Śibijātakam	2. ŚibijAtakam
     3. Kulmāṣapiṇḍījātakam	3. KulmAza-piNxI-jAtakam
     4. Śreṣṭhijātakam	4. ŚrezWi-jAtakam
     5. Aviṣahyaśreṣṭhijātakam	5. Avizahya-SrezWi-jAtakam
     6. Śaśajātakam	6. ŚaSa-jAtakam
     7. Agastyajātakam	7. Agastya-jAtakam
     8. Maitrībalajātakam	8. MEtrI-bala-jAtakam
     9. Viśvaṃtarajātakam	9. ViSvaMtara-jAtakam
     10. Yajñajātakam	10. YajQa-jAtakam
     11. Śakrajātakam	11. Śakra-jAtakam
     12. Brāhmaṇajātakam	12. BrAhmaNa-jAtakam
     13. Unmādayantījātakam	13. UnmAdayantI-jAtakam
     14. Supāragajātakam	14. SupAra-gajAtakam
     15. Matsyajātakam	15. Matsya-jAtakam
   namo buddhāya //	namaH budDAya //
   śrīmanti sadguṇaparigrahamaṅgalāni kīrtyāspadāny anavagītamanoharāṇi /	SrImanti sat-guNa-parigraha-maFgalAni kIrti-AspadAni anavagIta-manoharANi /
   pūrveṣu janmasu muneś caritādbhutāni bhaktyā svakāvyakusumāñjalinārcayiṣye	pUrvezu janmasu muneH carita-adButAni BaktyA sva-kAvya-kusuma-aQjalinA-arcayizye
   // AJm_1.1 //	// AJm_1.1 //
   ślāghyair amībhir abhilakṣitacihnabhūtair ādeśito bhavati yat	SlAGyEH amIBiH aBilakzita-cihna-BUtEH AdeSitaH Bavati yat-
   sugatatvamārgaḥ /	sugata-tva-mArgaH /
   syād eva rūkṣamanasām api ca prasādo dharmyāḥ kathāś ca ramaṇīyataratvam	syAt eva rUkza-manasAm api ca prasAdaH DarmyAH kaTAH ca ramaNIyatara-tvam
   īyuḥ // AJm_1.2 //	IyuH // AJm_1.2 //
   lokārtham ity abhisamīkṣya kariṣyate 'yaṃ śrutyārṣayuktyaviguṇena pathā	loka-arTam iti aBisamIkzya karizyate ayam Sruti-Arza-yukti-aviguNena paTA
   prayatnaḥ /	prayatnaH /
   lokottamasya caritātiśayapradeśaiḥ svaṃ prātibhaṃ gamayituṃ	loka-uttamasya carita-atiSaya-pradeSEH svam prAtiBam gamayitum
   śrutivallabhatvam // AJm_1.3 //	Sruti-vallaBa-tvam // AJm_1.3 //
   svārthodyatair api parārthacarasya yasya naivānvagamyata	sva-arTa-udyatEH api para-arTa-carasya yasya na-eva-anvagamyata
   guṇapratipattiśobhā /	guNa-pratipatti-SoBA /
   sarvajña ity avitathākṣaradīptakīrtiṃ mūrdhnā name tam asamaṃ	sarvajQaH iti avitaTa-akzara-dIpta-kIrtim mUrDnA name tam asamam
   sahadharmasaṅgham // AJm_1.4 //	sahaDarma-saFGam // AJm_1.4 //
   1. Vyāghrījātakam	1. VyAGrI-jAtakam
   sarvasattveṣv akāraṇaparamavatsalasvabhāvaḥ sarvabhūtātmabhūtaḥ	sarva-sattvezu akAraNa-parama-vatsala-svaBAvaH sarva-BUta-Atma-BUtaH
   pūrvajanmasv api sa bhagavān iti buddhe bhagavati paraḥ prasādaḥ kāryaḥ //	pUrva-janmasu api sa BagavAn iti budDe Bagavati paraH prasAdaH kAryaH //
   tadyathānuśrūyate ratnatrayagurubhiḥ pratipattiguṇābhirādhitagurubhir	tat-yaTA-anuSrUyate ratna-traya-guruBiH pratipatti-guNa-aBirADita-guruBiH-
   guṇapracayagurubhir asmadgurubhiḥ parikīrtyamānam idaṃ bhagavataḥ	guNa-pracaya-guruBiH asmad-guruBiH parikIrtyamAnam idam BagavataH
   pūrvajanmāvadānam / bodhisattvaḥ kila pratijñātiśayasadṛśair	pUrva-janma-avadAnam / boDisattvaH kila pratijQA-atiSaya-sadRSEH-
   dānapriyavacanārthacaryāprabhṛtibhiḥ prajñāparigrahaniravadyaiḥ	dAna-priya-vacana-arTa-caryA-praBRtiBiH prajQA-parigraha-niravadyEH
   kāruṇyanisyandair lokam anugṛhṇan svadharmābhiratyupanataśucivṛttiny	kAruNya-nisyandEH lokam anugRhNan svaDarmABiH-ati-upanata-Suci-vRttini-
   uditodite mahati brāhmaṇakule janmaparigrahaṃ cakāra // sa	udita-udite mahati brAhmaNa-kule janma-parigraham cakAra // sa
   kṛtasaṃskārakramo jātakarmādibhir abhivardhamānaḥ prakṛtimedhāvitvāt	kRta-saMskAra-kramaH jAtakarma-AdiBiH aBivarDamAnaH prakRti-meDOvi-tvAt
   sānāthyaviśeṣāj jñānakautūhalād akausīdyāc ca nacireṇaivāṣṭādaśasu	sAnATya-viSezAt jQAna-kOtUhalAt akOsIdyAt ca nacireNa-eva-azwAdaSasu
   vidyāsthāneṣu svakulakramāviruddhāsu ca sakalāsu kalāsv ācāryakaṃ param	vidyA-sTAnezu sva-kula-krama-avirudDAsu ca sakalAsu kalAsu AcAryakam param
   avāpa /	avApa /
   sa brahmavad brahmavidāṃ babhūva rājeva rājñāṃ bahumānapātram /	sa brahma-vat brahma-vidAm baBUva rAjA-iva rAjQAm bahu-mAna-pAtram /
   sākṣāt sahasrākṣa iva prajānāṃ jñānārthinām arthacaraḥ piteva // AJm_1.5	sAkzAt sahasrAkzaH iva prajAnAm jQAna-arTinAm arTa-caraH pitA-iva // AJm_1.5
   tasya bhāgyaguṇātiśayasamāvarjito mahālābhasatkārayaśoviśeṣaḥ prādurabhūt/	tasya BAgya-guNa-atiSaya-samAvarjitaH mahA-lABa-satkAra-yaSaH-viSezaH prAduraBUt/
   dharmābhyāsabhāvitamatiḥ kṛtapravrajyāparicayas tu bodhisattvo na	Darma-aByAsa-BAvita-matiH kRta-pravrajyA-paricayaH tu boDisattvaH na
   tenābhireme /	tena-aBireme /
   sa pūrvacaryāpariśuddhabuddhiḥ kāmeṣu dṛṣṭvā bahudoṣajātam /	sa pUrva-caryA-pariSudDa-budDiH kAmezu dRzwvA bahu-doza-jAtam /
   gārhasthyam asvāsthyam ivāvadhūya kaṃ cid vanaprastham alaṃcakāra //	gArhasTyam asvAsTyam iva-AvaDUya kam cit vana-prasTam alaMcakAraH //
   AJm_1.6 //	AJm_1.6 //
   sa tatra niḥsaṅgatayā tayā ca prajñāvadātena śamena caiva /	sa tatra niHsaFga-tayA tayA ca prajQA-avadAtena Samena ca-eva /
   pratyādideśeva kukāryasaṅgād viśliṣṭaśiṣṭopaśamaṃ nṛlokam // AJm_1.7 //	pratyAdideSA-iva ku-kArya-saFgAt viSlizwa-Sizwa-upaSamam nR-lokam // AJm_1.7 //
   maitrīmayena praśamena tasya visyandinevānuparītacittāḥ /	mEtrI-mayena praSamena tasya visyan-dinA-iva-anuparIta-cittAH /
   parasparadrohanivṛttabhāvās tapasvivad vyāḍamṛgā viceruḥ // AJm_1.8 //	paraspara-droha-nivRtta-BAvAH tapasvi-vat vyAxa-mRgAH viceruH // AJm_1.8 //
   ācāraśuddhyā nibhṛtendriyatvāt saṃtoṣayogāt karuṇāguṇāc ca /	AcAra-SudDyA niBRta-indriya-tvAt saMtoza-yogAt karuNA-guNAt ca /
   asaṃstutasyāpi janasya loke so 'bhūt priyas tasya yathaiva lokaḥ //	asaMstutasya-api janasya loke saH aBUt priyaH tasya yaTA-eva lokaH //
   AJm_1.9 //	AJm_1.9 //
   alpecchabhāvāt kuhanānabhijñas tyaktaspṛho lābhayaśaḥsukhebhyaḥ /	alpa-icCa-BAvAt kuhana-anaBijQaH tyakta-spRhaH lABa-yaSaH-suKeByaH /
   sa devatānām api mānasāni prasādabhaktipravaṇāni cakre // AJm_1.10 //	sa devatAnAm api mAnasAni prasAda-Bakti-pravaNAni cakre // AJm_1.10 //
   śrutvātha taṃ pravrajitaṃ manuṣyā guṇais tadīyair avabaddhacittāḥ /	SrutvA-aTa tam pravrajitam manuzyAH guNEH tadIyEH avabadDa-cittAH /
   vihāya bandhūṃś ca parigrahāṃś ca tacchiṣyatāṃ siddhim ivopajagmuḥ //	vihAya banDUn ca parigrahAn ca tat-SizyatAm sidDim iva-upajagmuH //
   AJm_1.11 //	AJm_1.11 //
   śīle śucāv indriyabhāvanāyāṃ smṛtyapramoṣe praviviktatāyām /	SIle SucO indriya-BAvanAyAm smRtyapramoze praviviktatAyAm /
   maitryādike caiva manaḥsamādhau yathābalaṃ so 'nuśaśāsa śiṣyān // AJm_1.12	mEtrI-Adike ca-eva manaH-samADO yaTAbalam saH anuSaSAsa SizyAn // AJm_1.12
   atha kadā cit sa mahātmā pariniṣpannabhūyiṣṭhe pṛthūbhūte śiṣyagaṇe	aTa kadA cit sa mahAtmA parinizpanna-BUyizWe pRTUBUte Sizya-gaNe
   pratiṣṭhāpite 'smin kalyāṇe vartmany avatārite naiṣkramyasatpathaṃ loke	pratizWApite asmin kalyANe vartmani avatArite nEzkramya-sat-paTam loke
   saṃvṛteṣv ivāpāyadvāreṣu rājamārgīkṛteṣv iva sugatimārgeṣu	saMvRtezu iva-apAya-dvArezu rAjamArgIkRtezu iva sugati-mArgezu
   dṛṣṭadharmasukhavihārārthaṃ tatkālaśiṣyeṇājitenānugamyamāno yogānukūlān	dRzwa-Darma-suKa-vihAra-arTam tad-kAla-SizyeNa-ajitena-anugamyamAnaH yoga-anukUlAn
   parvatadarīnikuñjān anuvicacāra //	parvata-darI-nikuQjAn anuvicacAra //
   athātra vyāghravanitāṃ dadarśa girigahvare /	aTa-atra vyAGra-vanitAm dadarSa giri-gahvare /
   prasūtikleśadoṣeṇa gatāṃ vispandamandatām // AJm_1.13 //	prasUti-kleSa-dozeNa gatAm vispanda-manda-tAm // AJm_1.13 //
   parikṣāmekṣaṇayugāṃ kṣudhā cchātatarodarīm /	parikzAma-IkzaNa-yugAm kzuDA cSAtatara-udarIm /
   āhāram iva paśyantīṃ bālān svatanayān api // AJm_1.14 //	AhAram iva paSyantIm bAlAn sva-tanayAn api // AJm_1.14 //
   stanyatarṣād upasṛtān mātṛviśrambhanirvyathān /	stanya-tarzAt upasRtAn mAtR-viSramBa-nirvyaTAn /
   rorūyitaravaiḥ krūrair bhartsayantīṃ parān iva // AJm_1.15 //	rorUyita-ravEH krUrEH BartsayantIm parAn iva // AJm_1.15 //
   bodhisattvas tu tāṃ dṛṣṭvā dhīro 'pi karuṇāvaśāt /	boDisattvaH tu tAm dRzwvA DIraH api karuNA-vaSAt /
   cakampe paraduḥkhena mahīkampād ivādrirāṭ // AJm_1.16 //	cakampe para-duHKena mahIkampAt iva-adrirAj // AJm_1.16 //
   mahatsv api svaduḥkheṣu vyaktadhairyāḥ kṛpātmakāḥ /	mahatsu api sva-duHKezu vyakta-DEryAH kRpA-AtmakAH /
   mṛdunāpy anyaduḥkhena kampante yat tad adbhutam // AJm_1.17 //	mRdunA-api anya-duHKena kampante yat tat adButam // AJm_1.17 //
   atha bodhisattvaḥ sasaṃbhramāmreḍitapadaṃ svabhāvātiśayavyañjakaṃ	aTa boDisattvaH sa-saMBramAmrexita-padam svaBAva-atiSaya-vyaQjakam
   karuṇābalasamāhitākṣaraṃ śiṣyam uvāca / vatsa vatsa /	karuNA-bala-samAhita-akzaram Sizyam uvAca / vatsa vatsa /
   paśya saṃsāranairguṇyaṃ mṛgy eṣā svasutān api /	paSya saMsAra-nErguNyam mRgI ezA sva-sutAn api /
   laṅghitasnehamaryādā bhoktum anvicchati kṣudhā // AJm_1.18 //	laFGita-sneha-maryAdA Boktum anvicCati kzuDA // AJm_1.18 //
   aho batātikaṣṭeyam ātmasnehasya raudratā /	aho bata-ati-kazwA-iyam Atma-snehasya rOdra-tA /
   yena mātāpi tanayān āhārayitum icchati // AJm_1.19 //	yena mAtA-api tanayAn AhArayitum icCati // AJm_1.19 //
   ātmasnehamayaṃ śatruṃ ko vardhayitum arhati /	Atma-sneha-mayam Satrum kaH varDayitum arhati /
   yena kuryāt padanyāsam īdṛśeṣv api karmasu // AJm_1.20 //	yena kuryAt pada-nyAsam IdRSezu api karmasu // AJm_1.20 //
   tac chīghram anviṣyatāṃ tāvat kutaś cid asyāḥ kṣudduḥkhapratīkārahetur	tat SIGram anvizyatAm tAvat kutas cit asyAH kzuD-duHKa-pratIkAra-hetuH-
   yāvan na tanayān ātmānaṃ copahanti / aham api caināṃ prayatiṣye sāhasād	yAvat na tanayAn AtmAnam ca-upahanti / aham api ca-enAm prayatizye sAhasAd
   asmād vārayitum / sa tathety asmai pratiśrutya tadāhārānveṣaṇaparo babhūva	asmAt vArayitum / sa taTA-iti asmE pratiSrutya tad-AhAra-anvezaNa-paraH baBUva
   // atha bodhisattvas taṃ śiṣyaṃ savyapadeśam ativāhya cintām āpede /	// aTa boDisattvaH tam Sizyam sa-vyapadeSam ativAhya cintAm Apede /
   saṃvidyamāne sakale śarīre kasmāt parasmān mṛgayāmi māṃsam /	saMvidyamAne sakale SarIre kasmAt parasmAt mRgayAmi mAMsam /
   yādṛcchikī tasya hi lābhasaṃpat kāryātyayaḥ syāc ca tathā mamāyam //	yAdRcCikI tasya hi lABa-saMpad kArya-atyayaH syAt ca taTA mama-ayam //
   AJm_1.21 //	AJm_1.21 //
   api ca /	api ca /
   nirātmake bhedini sārahīne duḥkhe kṛtaghne satatāśucau ca /	nirAtmake Bedini sAra-hIne duHKe kRtaGne satata-aSucO ca /
   dehe parasmāy upayujyamāne na prītimān yo na vicakṣaṇaḥ saḥ // AJm_1.22 //	dehe parasmAy upayujyamAne na prItimAn yaH na vicakzaNaH saH // AJm_1.22 //
   svasaukhyasaṅgena parasya duḥkham upekṣyate śaktiparikṣayād vā /	sva-sOKya-saFgena parasya duHKam upekzyate Sakti-parikzayAt vA /
   na cānyaduḥkhe sati me 'sti saukhyaṃ satyāṃ ca śaktau kim upekṣakaḥ syām	na ca-anya-duHKe sati me asti sOKyam satyAm ca SaktO kim upekzakaH syAm
   // AJm_1.23 //	// AJm_1.23 //
   satyāṃ ca śaktau mama yady upekṣā syād ātatāyiny api duḥkhamagne /	satyAm ca SaktO mama yadi upekzA syAt AtatAyini api duHKam-agne /
   kṛtveva pāpaṃ mama tena cittaṃ dahyeta kakṣaṃ mahatāgnineva // AJm_1.24 //	kRtvA-iva pApam mama tena cittam dahyeta kakzam mahatA-agninA-iva // AJm_1.24 //
   tasmāt kariṣyāmi śarīrakeṇa taṭaprapātodgatajīvitena /	tasmAt karizyAmi SarIrakeNa tawa-prapAta-udgata-jIvitena /
   saṃrakṣaṇaṃ putravadhāc ca mṛgyā mṛgyāḥ sakāśāc ca tadātmajānām //	saMrakzaNam putra-vaDAt ca mRgyAH mRgyAH sakASAt ca tad-AtmajAnAm //
   AJm_1.25 //	AJm_1.25 //
   kiṃ ca bhūyaḥ /	kim ca BUyas /
   saṃdarśanaṃ lokahitotsukānām uttejanaṃ mandaparākramāṇām /	saMdarSanam loka-hita-utsukAnAm uttejanam manda-parAkramANAm /
   saṃharṣaṇaṃ tyāgaviśāradānām ākarṣaṇaṃ sajjanamānasānām // AJm_1.26 //	saMharzaNam tyAga-viSAradAnAm AkarzaNam sat-jana-mAnasAnAm // AJm_1.26 //
   viṣādanaṃ māramahācamūnāṃ prasādanaṃ buddhaguṇapriyāṇām /	vizAdanam mAra-mahA-camUnAm prasAdanam budDa-guNa-priyANAm /
   vrīḍodayaṃ svārthaparāyaṇānāṃ mātsaryalobhopahatātmanāṃ ca // AJm_1.27 //	vrIxA-udayam sva-arTa-parAyaNAnAm mAtsarya-loBa-upahata-AtmanAm ca // AJm_1.27 //
   śraddhāpanaṃ yānavarāśritānāṃ vismāpanaṃ tyāgakṛtasmayānām /	SradDApanam yAna-vara-ASritAnAm vismApanam tyAga-kRta-smayAnAm /
   viśodhanaṃ svargamahāpathasya tyāgapriyāṇām anumodinṝṇām // AJm_1.28 //	viSoDanam svarga-mahApaTasya tyAga-priyANAm anumodinLNAm // AJm_1.28 //
   kadā nu gātrair api nāma kuryāṃ hitaṃ pareṣām iti yaś ca me 'bhūt /	kadA nu gAtrEH api nAma kuryAm hitam parezAm iti yaH ca me aBUt /
   manorathas taṃ saphalīkriyāsaṃ saṃbodhim agryām api cāvidūre // AJm_1.29	manoraTaH tam saPalI-kriyAsam saMboDim agryAm api ca-avidUre // AJm_1.29
   na spardhayā naiva yaśo'bhilāṣān na svargalobhān na ca rājyahetoḥ /	na sparDayA na-eva yaSaH-aBilAzAt na svarga-loBAt na ca rAjya-hetoH /
   nātyantike 'py ātmasukhe yathāyaṃ mamādaro 'nyatra parārthasiddheḥ //	na-Atyantike api Atma-suKe yaTA-ayam mama-AdaraH anyatra para-arTa-sidDeH //
   AJm_1.30 //	AJm_1.30 //
   tathā mamānena samānakālaṃ lokasya duḥkhaṃ ca sukhodayaṃ ca /	taTA mama-anena samAna-kAlam lokasya duHKam ca suKa-udayam ca /
   hartuṃ ca kartuṃ ca sadāstu śaktis tamaḥ prakāśaṃ ca yathaiva bhānoḥ //	hartum ca kartum ca sadA-astu SaktiH tamaH prakASam ca yaTA-eva BAnoH //
   AJm_1.31 //	AJm_1.31 //
   dṛṣṭaḥ śruto 'nusmṛtim āgato vā spṛṣṭaḥ kathāyogam upāgato vā /	dRzwaH SrutaH anusmRtim AgataH vA spRzwaH kaTA-yogam upAgataH vA /
   sarvaprakāraṃ jagato hitāni kuryām ajasraṃ sukhasaṃhitāni // AJm_1.32 //	sarva-prakAram jagataH hitAni kuryAm ajasram suKa-saMhitAni // AJm_1.32 //
   evaṃ sa niścitya parārthasiddhyai prāṇātyaye 'py āpatitapramodaḥ /	evam sa niScitya para-arTa-sidDyE prANa-atyaye api Apatita-pramodaH /
   manāṃsi dhīrāṇy api devatānāṃ vismāpayan svāṃ tanum utsasarja // AJm_1.33	manAMsi DIrANi api devatAnAm vismApayan svAm tanum utsasarja // AJm_1.33
   atha sā vyāghrī tena bodhisattvasya śarīranipātaśabdena	aTa sA vyAGrI tena boDisattvasya SarIra-nipAta-Sabdena
   samutthāpitakautūhalāmarṣā viramya svatanayavaiśasodyamāt tato nayane	samutTApita-kOtUhala-AmarzAH viramya sva-tanaya-vESasa-udyamAt tatas nayane
   vicikṣepa / dṛṣṭvaiva ca tad bodhisattvaśarīram udgataprāṇaṃ	vicikzepa / dRzwvA-eva ca tat boDisattva-SarIram udgata-prANam
   sahasābhisṛtya bhakṣayitum upacakrame / atha sa tasya śiṣyo māṃsam	sahasA-aBisRtya Bakzayitum upacakrame / aTa sa tasya SizyaH mAMsam
   anāsādyaiva pratinivṛttaḥ kutropādhyāya iti vilokayaṃs tad	anAsAdya-eva pratinivRttaH kutra-upADyAyaH iti vilokayan tat-
   bodhisattvaśarīram udgataprāṇaṃ tayā vyāghrayuvatyā bhakṣyamāṇaṃ dadarśa /	boDisattva-SarIram udgata-prANam tayA vyAGrayuvatyA BakzyamANam dadarSa /
   sa tatkarmātiśayavismayāt prativyūḍhaśokaduḥkhāvegas tadguṇāśrayabahumānam	sa tad-karma-atiSaya-vismayAt prativyUXa-Soka-duHKa-AvegaH tad-guNa-ASraya-bahu-mAnam
   ivodgirann idam ātmagataṃ bruvāṇaḥ śobheta /	iva-udgiran idam Atma-gatam bruvANaH SoBeta /
   aho dayāsya vyasanāture jane svasaukhyanaiḥsaṅgyam aho mahātmanaḥ /	aho dayA-asya vyasana-Ature jane sva-sOKya-nEH-saFgyam aho mahAtmanaH /
   aho prakarṣaṃ gamitā sthitiḥ satām aho pareṣāṃ mṛditā yaśaḥśriyaḥ //	aho prakarzam gamitA sTitiH satAm aho parezAm mRditAH yaSaH-SriyaH //
   AJm_1.34 //	AJm_1.34 //
   aho parākrāntam apetasādhvasaṃ guṇāśrayaṃ prema paraṃ vidarśitam /	aho parAkrAntam apeta-sADvasam guNa-ASrayam prema param vidarSitam /
   aho namaskāraviśeṣapātratāṃ prasahya nītā svaguṇātanus tanuḥ // AJm_1.35	aho namaskAra-viSeza-pAtra-tAm prasahya nItA sva-guNa-atanuH tanuH // AJm_1.35
   nisargasaumyasya vasuṃdharādhṛter aho pareṣāṃ vyasaneṣv amarṣitā /	nisarga-sOmyasya vasuMDarA-DRteH aho parezAm vyasanezu amarzitA /
   aho madīyā gamitā prakāśatāṃ khaṭuṅkatā vikramasaṃpadānayā // AJm_1.36 //	aho madIyA gamitA prakASa-tAm KawuFka-tA vikrama-saMpadAnayA // AJm_1.36 //
   anena nāthena sanāthatāṃ gataṃ na śocitavyaṃ khalu sāṃprataṃ jagat /	anena nATena sanATa-tAm gatam na Socitavyam Kalu sAMpratam jagat /
   parājayāśaṅkitajātasaṃbhramo dhruvaṃ viniśvāsaparo 'dya manmathaḥ //	parAjaya-ASaFkita-jAta-saMBramaH Druvam viniSvAsa-paraH adya manmaTaH //
   AJm_1.37 //	AJm_1.37 //
   sarvathā namo 'stv asmai mahābhāgāya	sarvaTA namaH astu asmE mahABAgAya
   sarvabhūtaśaraṇyāyātivipulakāruṇyāyāprameyasattvāya	sarva-BUta-SaraNyAya-ati-vipula-kAruNyAya-aprameya-sattvAya
   bhūtārthabodhisattvāyeti // atha sa tam arthaṃ sabrahmacāribhyo nivedayām	BUta-arTa-boDisattvAya-iti // aTa sa tam arTam sa-brahmacAriByaH nivedayAm
   āsa /	Asa /
   tatkarmavismitamukhair atha tasya śiṣyair gandharvayakṣabhujagais	tad-karma-vismita-muKEH aTa tasya SizyEH ganDarva-yakza-BujagEH-
   tridaśādhipaiś ca /	tridaSADipEH ca /
   mālyāmbarābharaṇacandanacūrṇavarṣaiś channā tadasthivasudhā vasudhā	mAlya-ambara-ABaraNa-candana-cUrNa-varzEH CannA tad-asTi-vasuDA vasuDA
   babhūva // AJm_1.38 //	baBUva // AJm_1.38 //
   tad evaṃ sarvasattveṣv akāraṇaparamavatsalasvabhāvaḥ sarvabhūtātmabhūtaḥ	tat evam sarva-sattvezu akAraNa-parama-vatsala-svaBAvaH sarva-BUta-Atma-BUtaH
   pūrvajanmasv api sa bhagavān iti buddhe bhagavati paraḥ prasādaḥ kāryaḥ /	pUrva-janmasu api sa BagavAn iti budDe Bagavati paraH prasAdaH kAryaH /
   jātaprasādaiś ca buddhe bhagavati prītir utpādayitavyā / evam āyatanagato	jAta-prasAdEH ca budDe Bagavati prItiH utpAdayitavyA / evam Ayatana-gataH-
   naḥ prasāda ity evam apy upaneyam / tathā satkṛtya dharmaḥ śrotavyaḥ /	naH prasAdaH iti evam api upaneyam / taTA satkRtya DarmaH SrotavyaH /
   evaṃ duṣkaraśatasamudānītatvāt karuṇāvarṇe 'pi vācyam evaṃ	evam duzkara-Sata-samudAnIta-tvAt karuNA-varNe api vAcyam evam
   svabhāvātiśayaniṣpādikā parānugrahapravṛttihetuḥ karuṇeti //	svaBAva-atiSaya-nizpAdikA para-anugraha-pravRtti-hetuH karuNA-iti //
   bodhisattvāvadānamālāyāṃ vyāghrījātakaṃ prathamam //	boDisattva-avadAna-mAlAyAm vyAGrI-jAtakam praTamam //
   2. Śibijātakam	2. ŚibijAtakam
   duṣkaraśatasamudānīto 'yam asmadarthaṃ tena bhagavatā saddharma iti	duzkara-Sata-samudAnItaH ayam asmad-arTam tena BagavatA sat-DarmaH iti
   satkṛtya śrotavyaḥ //	satkRtya SrotavyaH //
   tadyathānuśrūyate / bodhisattvabhūtaḥ kilāyaṃ bhagavān	tat-yaTA-anuSrUyate / boDisattva-BUtaH kila-ayam BagavAn
   aparimitakālābhyāsāt sātmībhūtopacitapuṇyakarmā kadā cic chibīnāṃ rājā	aparimita-kAla-aByAsAt sa-AtmIBUta-upacita-puNya-karmA kadA cit SibInAm rAjA
   babhūva / sa bālyāt prabhṛty eva vṛddhopāsanaratir vinayānurakto	baBUva / sa bAlyAt praBRti eva vRdDa-upAsana-ratiH vinaya-anuraktaH-
   'nuraktaprakṛtiḥ prakṛtimedhāvitvād anekavidyādhigamavimalataramatir	anurakta-prakRtiH prakRti-meDAvi-tvAt aneka-vidyA-aDigama-vimalatara-matiH-
   utsāhamantraprabhāvaśaktidaivasaṃpannaḥ svā iva prajāḥ prajāḥ pālayati sma	utsAha-mantra-praBAva-Sakti-dEva-saMpannaH svAH iva prajAH prajAH pAlayati sma
   tasmiṃs trivargānuguṇā guṇaughāḥ saṃharṣayogād iva saṃniviṣṭāḥ /	tasmin trivarga-anuguNAH guNa-oGAH saMharza-yogAt iva saMnivizwAH /
   samastarūpā vibabhur na cāsur virodhasaṃkṣobhavipannaśobhāḥ // AJm_2.1 //	samasta-rUpAH vibaBuH na ca-asuH viroDa-saMkzoBa-vipanna-SoBAH // AJm_2.1 //
   viḍambanevāvinayoddhatānāṃ durmedhasām āpad ivātikaṣṭā /	vixambanA-iva-avinaya-udDatAnAm durmeDasAm Apad iva-ati-kazwAH /
   alpātmanāṃ yā madireva lakṣmīr babhūva sā tatra yathārthanāmā // AJm_2.2	alpa-AtmanAm yA madirA-iva lakzmIH baBUva sA tatra yaTArTa-nAmA // AJm_2.2
   udārabhāvāt karuṇāguṇāc ca vittādhipatyāc ca sa rājavaryaḥ /	udAra-BAvAt karuNA-guNAt ca vitta-ADipatyAt ca sa rAja-varyaH /
   reme 'rthinām īpsitasiddhiharṣād akliṣṭaśobhāni mukhāni paśyan // AJm_2.3	reme arTinAm Ipsita-sidDi-harzAt aklizwa-SoBAni muKAni paSyan // AJm_2.3
   atha sa rājā dānapriyatvāt samantato nagarasya	aTa sa rAjA dAna-priya-tvAt samantataH nagarasya
   sarvopakaraṇadhanadhānyasamṛddhā dānaśālāḥ kārayitvā svamāhātmyānurūpaṃ	sarva-upakaraNa-Dana-DAnya-samRdDAH dAna-SAlAH kArayitvA sva-mAhAtmya-anurUpam
   yathābhiprāyasaṃpāditaṃ sopacāramanoharam anatikrāntakālasubhagaṃ	yaTA-aBiprAya-saMpAditam sa-upacAra-manoharam anatikrAnta-kAla-suBagam
   dānavarṣaṃ kṛtayugamegha iva vavarṣa / annam annārthibhyaḥ pānaṃ	dAna-varzam kRta-yuga-meGaH iva vavarza / annam anna-arTiByaH pAnam
   pānārthibhyaḥ śayanāsanavasanabhojanagandhamālyasuvarṇarajatādi	pAna-arTiByaH Sayana-Asana-vasana-Bojana-ganDa-mAlya-suvarNa-rajata-Adi
   tattadarthibhyaḥ // atha tasya rājñaḥ pradānaudāryaśravaṇād	tad-tad-arTiByaH // aTa tasya rAjQaH pradAna-OdArya-SravaNAt-
   vismitapramuditahṛdayā nānādigabhilakṣitadeśanivāsinaḥ puruṣās taṃ deśam	vismita-pramudita-hRdayAH nAnA-diS-aBilakzita-deSa-nivAsinaH puruzAH tam deSam
   abhijagmuḥ /	aBijagmuH /
   parītya kṛtsnaṃ manasā nṛlokam anyeṣv alabdhapraṇayāvakāśāḥ /	parItya kRtsnam manasA nR-lokam anyezu alabDa-praNaya-avakASAH /
   tam arthinaḥ prītimukhāḥ samīyur mahāhradaṃ vanyagajā yathaiva // AJm_2.4	tam arTinaH prIti-muKAH samIyuH mahAhradam vanya-gajAH yaTA-eva // AJm_2.4
   atha sa rājā samantataḥ samāpatato lābhāśāpramuditamanasaḥ	aTa sa rAjA samantataH samApatataH lABASA-pramudita-manasaH
   pathikanepathyapracchāditaśobhasya vanīpakajanasya	paTika-nepaTya-pracCAdita-SoBasya vanIpaka-janasya
   viproṣitasyeva suhṛjjanasya saṃdarśanāt prītivijṛmbhitākṣaḥ /	viprozitasya-iva suhRd-janasya saMdarSanAt prIti-vijRmBita-akzaH /
   yācñāṃ priyākhyānam ivābhyanandad dattvā ca tuṣṭyārthijanaṃ jigāya //	yAcQAm priya-AKyAnam iva-aByanandat dattvA ca tuzwyA-arTi-janam jigAya //
   AJm_2.5 //	AJm_2.5 //
   dānodbhavaḥ kīrtimayaḥ sa gandhas tasyārthināṃ vāganilaprakīrṇaḥ /	dAna-udBavaH kIrti-mayaH sa ganDaH tasya-arTinAm vAc-anila-prakIrNaH /
   madaṃ jahārānyanarādhipānāṃ gandhadvipasyeva paradvipānām // AJm_2.6 //	madam jahAra-anyanarADipAnAm ganDa-dvipasya-iva para-dvipAnAm // AJm_2.6 //
   atha kadā cit sa rājā dānaśālāḥ samanuvicaraṃs tṛptatvād arthijanasya	aTa kadA cit sa rAjA dAna-SAlAH samanuvicaran tRpta-tvAt arTi-janasya
   praviralaṃ yācanakajanasaṃpātam abhisamīkṣya dānadharmasyānutsarpaṇān na	praviralam yAcanaka-jana-saMpAtam aBisamIkzya dAna-Darmasya-anutsarpaNAt na
   tuṣṭim upajagāma /	tuzwim upajagAma /
   tarṣaṃ vininye 'rthijanas tam etya na tv arthinaḥ prāpya sa dānaśauṇḍaḥ /	tarzam vininye arTi-janaH tam etya na tu arTinaH prApya sa dAna-SONxaH /
   na hy asya dānavyavasāyam arthī yācñāpramāṇena śaśāka jetum // AJm_2.7 //	na hi asya dAna-vyavasAyam arTI yAcQA-pramANena SaSAka jetum // AJm_2.7 //
   tasya buddhir abhavat / atisabhāgyās te satpuruṣaviśeṣā ye	tasya budDiH aBavat / ati-saBAgyAH te sat-puruza-viSezAH ye
   viśrambhaniryantraṇapraṇayam arthibhiḥ svagātrāṇy api yācyante / mama	viSramBa-niryantraNa-praNayam arTiBiH sva-gAtrANi api yAcyante / mama
   punaḥ pratyākhyānarūkṣākṣaravacanasaṃtarjita ivārthijano dhanamātrake 'py	punar pratyAKyAna-rUkza-akzara-vacana-saMtarjitaH iva-arTi-janaH Dana-mAtrake api-
   apragalbhapraṇayaḥ saṃvṛtta iti //	apragalBa-praNayaH saMvRttaH iti //
   atha kṣitīśasya tam atyudāraṃ gātreṣv api sveṣu nivṛttasaṅgam /	aTa kzitISasya tam ati-udAram gAtrezu api svezu nivRtta-saFgam /
   vijñāya dānāśrayiṇaṃ vitarkaṃ patipriyā strīva mahī cakampe // AJm_2.8 //	vijQAya dAna-ASrayiNam vitarkam patipriyA strI-iva mahI cakampe // AJm_2.8 //
   atha śakro devānām indraḥ kṣititalacalanād ākampite	aTa SakraH devAnAm indraH kziti-tala-calanAt Akampite
   vividharatnaprabhodbhāsini sumerau parvatarāje kim idam iti	viviDa-ratna-praBA-udBAsini sumerO parvata-rAje kim idam iti
   samutpatitavitarkas tasya rājña imaṃ vitarkātiśayaṃ dharaṇicalananimittam	samutpatita-vitarkaH tasya rAjQaH imam vitarka-atiSayam DaraNi-calana-nimittam
   avetya vismayāvarjitahṛdayaś cintām āpede /	avetya vismaya-Avarjita-hRdayaH cintAm Apede /
   dānātiharṣoddhatamānasena vitarkitaṃ kiṃ svid idaṃ nṛpeṇa /	dAna-ati-harza-udData-mAnasena vitarkitam kim svid idam nRpeNa /
   ābadhya dānavyavasāyakakṣyāṃ svagātradānasthiraniścayena // AJm_2.9 //	AbaDya dAna-vyavasAya-kakzyAm sva-gAtra-dAna-sTira-niScayena // AJm_2.9 //
   tan mīmāṃsiṣye tāvad enam iti // atha tasya rājñaḥ pariṣadi	tat mImAMsizye tAvat enam iti // aTa tasya rAjQaH parizadi
   niṣannasyāmātyagaṇaparivṛtasya samucitāyāṃ kṛtāyām arthijanasya kaḥ kim	nizannasya-amAtya-gaNa-parivRtasya samucitAyAm kRtAyAm arTi-janasya kaH kim
   icchatīty āhvānaghoṣaṇāyāṃ samudghāṭyamāneṣu kośādhyakṣādhiṣṭhiteṣu	icCati-iti AhvAna-GozaNAyAm samudGAwyamAnezu koSa-aDyakza-aDizWitezu
   maṇikanakarajatadhananicayeṣu viśliṣyamāṇapuṭāsu	maNi-kanaka-rajata-Dana-nicayezu viSlizyamANa-puwAsu
   vividhavasanaparipūrṇagarbhāsu vastrapeḍāsu samupavartyamāneṣu	viviDa-vasana-paripUrNa-garBAsu vastra-pexAsu samupavartyamAnezu
   vinītavividhavāhanaskandhapratiṣṭhitayugeṣu vicitreṣu yānaviśeṣeṣu	vinIta-viviDa-vAhana-skanDa-pratizWita-yugezu vicitrezu yAna-viSezezu
   pravṛtte 'rthijanasaṃpāte śakro devānām indro vṛddham andhaṃ brāhmaṇarūpam	pravRtte arTi-jana-saMpAte SakraH devAnAm indraH vRdDam anDam brAhmaNa-rUpam
   abhinirmāya rājñaś cakṣuḥpathe prādurabhavat / atha sa rājñā	aBinirmAya rAjQaH cakzuH-paTe prAduraBavat / aTa sa rAjQA
   kāruṇyamaitrīparibhāvitayā dhīraprasannasaumyayā pratyudgata iva	kAruNya-mEtrI-pariBAvitayA DIra-prasanna-sOmyayA pratyudgataH iva
   pariṣvakta iva ca dṛṣṭyā kenārtha ity upanimantryamāṇaḥ kṣitipānucarair	parizvaktaH iva ca dRzwyA kena-arTaH iti upanimantryamANaH kziti-pa-anucarEH-
   nṛpatisamīpam upetya jayāśīrvacanapuraḥsaraṃ rājānam ity uvāca /	nRpati-samIpam upetya jaya-ASIH-vacana-puraHsaram rAjAnam iti uvAca /
   dūrād apaśyan sthaviro 'bhyupetas tvaccakṣuṣo 'rthī kṣitipapradhāna /	dUrAt apaSyan sTaviraH aByupetaH tvad-cakzuzaH arTI kzitipa-praDAnaH /
   ekekṣaṇenāpi hi paṅkajākṣa gamyeta lokādhipa lokayātrā // AJm_2.10 //	eka-IkzaNena-api hi paFkaja-akza gamyeta loka-aDipa lokayAtrA // AJm_2.10 //
   atha bodhisattvaḥ samabhilaṣitamanorathaprasiddhyā paraṃ prītyutsavam	aTa boDisattvaH samaBilazita-manoraTa-prasidDyA param prIti-utsavam
   anubhavan kiṃ svid idaṃ satyam evoktaṃ brāhmaṇena syād uta vikalpābhyāsān	anuBavan kim svid idam satyam eva-uktam brAhmaNena syAt uta vikalpa-aByAsAn
   mayaivam upadhāritam iti jātapratyavamarśaś	mayA-evam upaDAritam iti jAta-pratyavamarSaH-
   cakṣuryācñāpriyavacanaśravaṇatṛṣitamatis taṃ cakṣuryācanakam uvāca /	cakzuH-yAcQA-priya-vacana-SravaNa-tRzita-matiH tam cakzuH-yAcanakam uvAca /
   kenānuśiṣṭas tvam ihābhyupeto māṃ yācituṃ brāhmaṇamukhya cakṣuḥ /	kena-anuSizwaH tvam iha-aByupetaH mAm yAcitum brAhmaNa-muKya cakzuH /
   sudustyajaṃ cakṣur iti pravādasaṃbhāvanā kasya mayi vyatītā // AJm_2.11 //	su-dustyajam cakzuH iti pravAda-saMBAvanA kasya mayi vyatItAH // AJm_2.11 //
   atha sa brāhmaṇaveṣadhārī śakras tasya rājña āśayaṃ viditvovāca /	aTa sa brAhmaNa-veza-DArI SakraH tasya rAjQaH ASayam viditvA-uvAca /
   śakrasya śakrapratimānuśiṣṭyā tvāṃ yācituṃ cakṣur ihāgato 'smi /	Sakrasya Sakra-pratimA-anuSizwyA tvAm yAcitum cakzuH iha-AgataH asmi /
   saṃbhāvanāṃ tasya mamāpi cāśāṃ cakṣuḥpradānāt saphalīkuruṣva // AJm_2.12	saMBAvanAm tasya mama-api ca-ASAm cakzuH-pradAnAt saPalIkuruzva // AJm_2.12
   atha sa rājā śakrasaṃkīrtanān nūnam asya brāhmaṇasya bhavitrī	aTa sa rAjA Sakra-saMkIrtanAt nUnam asya brAhmaNasya BavitrI
   devatānubhāvād anena vidhinā cakṣuḥsaṃpad iti matvā pramodaviśadākṣaram	devatA-anuBAvAt anena viDinA cakzuH-saMpad iti matvA pramoda-viSada-akzaram
   enam uvāca /	enam uvAca /
   yenābhyupeto 'si manorathena tam eṣa te brāhmaṇa pūrayāmi /	yena-aByupetaH asi manoraTena tam eza te brAhmaNa pUrayAmi /
   ākāṅkṣamāṇāya mad ekam akṣi dadāmi cakṣurdvayam apy ahaṃ te // AJm_2.13 //	AkAFkzamANAya mat ekam akzi dadAmi cakzuH-dvayam api aham te // AJm_2.13 //
   sa tvaṃ vibuddhanayanotpalaśobhitāsyaḥ saṃpaśyato vraja yathābhimataṃ	sa tvam vibudDa-nayana-utpala-SoBita-AsyaH saMpaSyataH vraja yaTA-aBimatam
   janasya /	janasya /
   syāt kiṃ nu so 'yam uta neti vicāradolālolasya so 'yam iti	syAt kim nu saH ayam uta na-iti vicAra-dolA-lolasya saH ayam iti
   cotthitavismayasya // AJm_2.14 //	ca-utTita-vismayasya // AJm_2.14 //
   atha tasya rājño 'mātyāś cakṣuḥpradānavyavasāyam avetya	aTa tasya rAjQaH amAtyAH cakzuH-pradAna-vyavasAyam avetya
   sasaṃbhramāvegaviṣādavyathitamanaso rājānam ūcuḥ /	sa-saMBrama-Avega-vizAda-vyaTita-manasaH rAjAnam UcuH /
   dānātiharṣād anayam asamīkṣyāhitodayam /	dAna-ati-harzAt anayam asamIkzya-ahita-udayam /
   prasīda deva mā maivaṃ na cakṣur dātum arhasi // AJm_2.15 //	prasIda deva mA mA-evam na cakzuH dAtum arhasi // AJm_2.15 //
   ekasyārthe dvijasyāsya mā naḥ sarvān parākṛthāḥ /	ekasya-arTe dvijasya-asya mA naH sarvAn parAkRTAH /
   alaṃ śokāgninā dagdhuṃ sukhasaṃvardhitāḥ prajāḥ // AJm_2.16 //	alam Soka-agninA dagDum suKa-saMvarDitAH prajAH // AJm_2.16 //
   dhanāni lakṣmīpratibodhanāni śrīmanti ratnāni payasvinīr gāḥ /	DanAni lakzmI-pratiboDanAni SrImanti ratnAni payasvinIH gAH /
   rathān vinītāśvayujaḥ prayaccha madorjitaśrīlalitān dvipāṃś ca // AJm_2.17	raTAn vinIta-aSva-yujaH prayacCa mada-Urjita-SrI-lalitAn dvipAn ca // AJm_2.17
   samuccarannūpuranisvanāni śaratpayodābhyadhikadyutīni /	samuccarat-nUpura-nisvanAni Sarad-payoda-aByaDika-dyutIni /
   gṛhāṇi sarvartusukhāni dehi mā dāḥ svacakṣur jagadekacakṣuḥ // AJm_2.18 //	gRhANi sarva-Rtu-suKAni dehi mA dAH sva-cakzuH jagat-ekacakzuH // AJm_2.18 //
   vimṛśyatām api ca tāvan mahārāja /	vimRSyatAm api ca tAvat mahA-rAja /
   anyadīyaṃ kathaṃ nāma cakṣur anyatra yojyate /	anyadIyam kaTam nAma cakzuH anyatra yojyate /
   atha daivaprabhāvo 'yaṃ tvaccakṣuḥ kim apekṣate // AJm_2.19 //	aTa dEva-praBAvaH ayam tvad-cakzuH kim apekzate // AJm_2.19 //
   api ca deva /	api ca deva /
   cakṣuṣā kiṃ daridrasya parābhyudayasākṣiṇā /	cakzuzA kim daridrasya para-aByudaya-sAkziNA /
   dhanam eva yato dehi deva mā sāhasaṃ kṛthāḥ // AJm_2.20 //	Danam eva yatas dehi deva mA sAhasam kRTAH // AJm_2.20 //
   atha sa rājā tān amātyān sānunayamadhurākṣaram ity uvāca /	aTa sa rAjA tAn amAtyAn sa-anunaya-maDura-akzaram iti uvAca /
   adāne kurute buddhiṃ dāsyāmīty abhidhāya yaḥ /	adAne kurute budDim dAsyAmi-iti aBiDAya yaH /
   sa lobhapāśaṃ prabhraṣṭam ātmani pratimuñcati // AJm_2.21 //	sa loBa-pASam praBrazwam Atmani pratimuQcati // AJm_2.21 //
   dāsyāmīti pratijñāya yo 'nyathā kurute manaḥ /	dAsyAmi-iti pratijQAya yaH anyaTA kurute manaH /
   kārpaṇyāniścitamateḥ kaḥ syāt pāpataras tataḥ // AJm_2.22 //	kArpaNya-aniScita-mateH kaH syAt pApataraH tatas // AJm_2.22 //
   sthirīkṛtyārthinām āśāṃ dāsyāmīti pratijñayā /	sTirIkRtya-arTinAm ASAm dAsyAmi-iti pratijQayA /
   visaṃvādanarūkṣasya vacaso nāsti niṣkrayaḥ // AJm_2.23 //	visaMvAdana-rUkzasya vacasaH na-asti nizkrayaH // AJm_2.23 //
   yad api coktaṃ devatānubhāvād eva cakṣur asya kiṃ na saṃbhavatīty atrāpi	yat api ca-uktam devatA-anuBAvAt eva cakzuH asya kim na saMBavati-iti atra-api
   śrūyatām /	SrUyatAm /
   naikakāraṇasādhyatvaṃ kāryāṇāṃ nanu dṛśyate /	na-eka-kAraNa-sADya-tvam kAryANAm nanu dRSyate /
   kāraṇāntarasāpekṣaḥ syād daivo 'pi vidhir yataḥ // AJm_2.24 //	kAraNa-antara-sApekzaH syAt dEvaH api viDiH yatas // AJm_2.24 //
   tan me dānātiśayavighnāya vyāyantuṃ nārhanti bhavanta iti // amātyā ūcuḥ /	tat me dAna-atiSaya-viGnAya vyAyantum na-arhanti BavantaH iti // amAtyAH UcuH /
   dhanadhānyaratnādi devo dātum arhati na svacakṣur iti vijñāpitam asmābhiḥ	Dana-DAnya-ratna-Adi devaH dAtum arhati na sva-cakzuH iti vijQApitam asmABiH
   / tan na devaṃ vayam atīrthe pratārayāmaḥ // rājovāca /	/ tat na devam vayam atIrTe pratArayAmaH // rAjA-uvAca /
   yad eva yācyeta tad eva dadyān nānīpsitaṃ prīṇayatīha dattam /	yat eva yAcyeta tat eva dadyAt na-anIpsitam prINayati-iha dattam /
   kim uhyamānasya jalena toyair dāsyāmy ataḥ prārthitam artham asmai //	kim uhyamAnasya jalena toyEH dAsyAmi atas prArTitam arTam asmE //
   AJm_2.25 //	AJm_2.25 //
   atha tasya rājño rūḍhataraviśrambhapraṇayaḥ snehāvegād anapekṣitopacāro	aTa tasya rAjQaH rUXatara-viSramBa-praNayaH sneha-AvegAt anapekzita-upacAraH-
   'mātyamukhyas taṃ rājānam ity uvāca / mā tāvad bhoḥ /	amAtya-muKyaH tam rAjAnam iti uvAca / mA tAvat BoH /
   yā nālpena tapaḥsamādhividhinā saṃprāpyate kena cid yām āsādya ca	yA na-alpena tapaH-samADi-viDinA saMprApyate kena cit yAm AsAdya ca
   bhūribhir makhaśataiḥ kīrtiṃ divaṃ cāpnuyāt /	BUriBiH maKa-SatEH kIrtim divam ca-ApnuyAt /
   saṃprāptām atipatya tāṃ nṛpatitāṃ śakrarddhivispardhinīṃ kiṃ dṛṣṭvā nayane	saMprAptAm atipatya tAm nRpatitAm Sakra-RdDi-visparDinIm kim dRzwvA nayane
   praditsati bhavān ko 'yaṃ kutastyo vidhiḥ // AJm_2.26 //	praditsati BavAn kaH ayam kutastyaH viDiH // AJm_2.26 //
   labdhāvakāśas tridaśeṣu yajñaiḥ kīrtyā samantād avabhāsamānaḥ /	labDa-avakASaH tridaSezu yajQEH kIrtyA samantAt avaBAsamAnaH /
   narendracūḍādyutirañjitāṅghriḥ kiṃ lipsamāno nu dadāsi cakṣuḥ // AJm_2.27	narendra-cUxA-dyuti-raQjita-aFGriH kim lipsamAnaH nu dadAsi cakzuH // AJm_2.27
   atha sa rājā tam amātyaṃ sānunayam ity uvāca /	aTa sa rAjA tam amAtyam sa-anunayam iti uvAca /
   nāyaṃ yatnaḥ sārvabhaumatvam āptuṃ naiva svargaṃ nāpavargaṃ na kīrtim /	na-ayam yatnaH sArvaBOma-tvam Aptum na-eva svargam na-apavargam na kIrtim /
   trātuṃ lokān ity ayaṃ tv ādaro me yācñākleśo mā ca bhūd asya moghaḥ //	trAtum lokAn iti ayam tu AdaraH me yAcQA-kleSaH mA ca BUt asya moGaH //
   AJm_2.28 //	AJm_2.28 //
   atha sa rājā nīlotpaladalarucirakānti nayanam ekaṃ vaidyaparidṛṣṭena	aTa sa rAjA nIlotpala-dala-rucira-kAnti nayanam ekam vEdya-paridRzwena
   vidhinā śanakair akṣatam utpāṭya parayā prītyā cakṣuryācanakāya prāyacchat	viDinA SanakEs akzatam utpAwya parayA prItyA cakzuH-yAcanakAya prAyacCat-
   / atha śakro devendras tādṛśam ṛddhyabhisaṃskāraṃ cakre yathā dadarśa sa	/ aTa SakraH deva-indraH tAdRSam RdDi-aBisaMskAram cakre yaTA dadarSa sa
   rājā saparijanas tat tasya cakṣuś cakṣuḥsthāne pratiṣṭhitam /	rAjA sa-parijanaH tat tasya cakzuH cakzuH-sTAne pratizWitam /
   athonmiṣitaikacakṣuṣaṃ cakṣuryācanakam abhisamīkṣya sa rājā parameṇa	aTa-unmizita-eka-cakzuzam cakzuH-yAcanakam aBisamIkzya sa rAjA parameNa
   harṣeṇāpūryamāṇahṛdayo dvitīyam apy asmai nayanaṃ prāyacchat //	harzeNa-ApUryamANa-hRdayaH dvitIyam api asmE nayanam prAyacCat //
   tataḥ sa rājā nayane pradāya vipadmapadmākaratulyavaktraḥ /	tatas sa rAjA nayane pradAya vipadma-padma-Akara-tulya-vaktraH /
   paurair asādhāraṇatuṣṭir āsīt samagracakṣur dadṛśe dvijaś ca // AJm_2.29	pOrEH asADAraNa-tuzwiH AsIt samagra-cakzuH dadRSe dvijaH ca // AJm_2.29
   antaḥpure 'tha manujādhipateḥ pure ca śokāśrubhir vasumatī siṣice samantāt	antaHpure aTa manuja-aDipateH pure ca Soka-aSruBiH vasumatI sizice samantAt-
   śakras tu vismayam avāpa parāṃ ca tuṣṭiṃ saṃbodhaye nṛpam akampyamatiṃ	SakraH tu vismayam avApa parAm ca tuzwim saMboDaye nRpam akampya-matim
   samīkṣya // AJm_2.30 //	samIkzya // AJm_2.30 //
   atha śakrasya vismayāvarjitahṛdayasyaitad ity abhavat /	aTa Sakrasya vismaya-Avarjita-hRdayasya-etat iti aBavat /
   aho dhṛtir aho sattvam aho sattvahitaiṣitā /	aho DRtiH aho sattvam aho sattva-hita-ezitA /
   pratyakṣam api karmedaṃ karotīva vicāraṇām // AJm_2.31 //	pratyakzam api karma-idam karoti-iva vicAraNAm // AJm_2.31 //
   tan nāyam āścaryasattvaś ciram imaṃ parikleśam anubhavitum arhati yataḥ	tat na-ayam AScarya-sattvaH ciram imam parikleSam anuBavitum arhati yatas-
   prayatiṣye cakṣur asyopāyapradarśanād upapādayitum // atha tasya rājñaḥ	prayatizye cakzuH asya-upAya-pradarSanAt upapAdayitum // aTa tasya rAjQaH
   kramāt	kramAt-
   saṃrūḍhanayanavraṇasyāvagītapratanūbhūtāntaḥpurapaurajānapadaśokasya	saMrUXa-nayana-vraNasya-avagIta-pratanU-BUta-antaHpura-pOra-jAnapada-Sokasya
   pravivekakāmatvād udyānapuṣkariṇyās tīre kusumabhārānatataruvaranicite	praviveka-kAma-tvAt udyAna-puzkariNyAH tIre kusuma-BAra-Anata-taru-vara-nicite
   mṛdusurabhiśiśirasukhapavane madhukaragaṇopakūjite paryaṅkeṇa niṣaṇṇasya	mRdu-suraBi-SiSira-suKa-pavane maDukara-gaNa-upakUjite paryaFkeNa nizaNNasya
   śakro devendraḥ purastāt prādurabhavat / ka eṣa iti ca rājñā paryanuyukto	SakraH deva-indraH purastAt prAduraBavat / kaH ezaH iti ca rAjQA paryanuyuktaH-
   'bravīt /	abravIt /
   śakro 'ham asmi devendras tvatsamīpam upāgataḥ /	SakraH aham asmi deva-indraH tvad-samIpam upAgataH /
   svāgatam / ājñāpyatāṃ kenārtha iti / sa upacārapuraḥsaram ukto rājānaṃ	svAgatam / AjQApyatAm kena-arTaH iti / saH upacAra-puraHsaram uktaH rAjAnam
   punar uvāca /	punar uvAca /
   varaṃ vṛṇīṣva rājarṣe yad icchasi tad ucyatām // AJm_2.32 //	varam vRNIzva rAjarze yat icCasi tat ucyatAm // AJm_2.32 //
   atha sa rājā pradānasamucitatvād anabhyastayācñākārpaṇyamārgo	aTa sa rAjA pradAna-samucita-tvAt anaByasta-yAcQA-kArpaNya-mArgaH-
   dhṛtyāvismayaśauṭīryam uvāca /	DRtyA-vismaya-SOwIH-yam uvAca /
   prabhūtaṃ me dhanaṃ śakra śaktimac ca mahad balam /	praBUtam me Danam Sakra Saktimat ca mahat balam /
   andhabhāvāt tv idānīṃ me mṛtyur evābhirocate // AJm_2.33 //	anDa-BAvAt tu idAnIm me mRtyuH eva-aBirocate // AJm_2.33 //
   kṛtvāpi paryāptamanorathānāṃ prītiprasādādhikalocanāni /	kRtvA-api paryApta-manoraTAnAm prIti-prasAda-aDika-locanAni /
   mukhāni paśyāmi na yācakānāṃ yat tena mṛtyur dayito mamendra // AJm_2.34	muKAni paSyAmi na yAcakAnAm yat tena mRtyuH dayitaH mama-indra // AJm_2.34
   śakra uvāca / alam anena te vyavasāyena / satpuruṣā evedṛśāny	SakraH uvAca / alam anena te vyavasAyena / sat-puruzAH eva-IdRSAni-
   anuprāpnuvanti/ api ca pṛcchāmi tāvad bhavantam /	anuprApnuvanti/ api ca pRcCAmi tAvat Bavantam /
   imām avasthāṃ gamitasya yācakaiḥ kathaṃ nu te saṃprati teṣu mānasam /	imAm avasTAm gamitasya yAcakEH kaTam nu te saMprati tezu mAnasam /
   pracakṣva tat tāvad alaṃ nigūhituṃ vrajec ca saṃpratyayanīyatāṃ yathā //	pracakzva tat tAvat alam nigUhitum vrajet ca saMpratyaya-nIya-tAm yaTA //
   AJm_2.35 //	AJm_2.35 //
   rājovāca / ko 'yam asmān vikatthayitum atrabhavato nirbandhaḥ / api ca	rAjA-uvAca / kaH ayam asmAn vikatTayitum atraBavataH nirbanDaH / api ca
   devendra śrūyatām /	deva-indra SrUyatAm /
   tadaiva caitarhi ca yācakānāṃ vacāṃsi yācñāniyatākṣarāṇi /	tadA-eva ca-etarhi ca yAcakAnAm vacAMsi yAcQA-niyata-akzarANi /
   āśīrmayāṇīva mama priyāṇi yathā tathodetu mamaikam akṣi // AJm_2.36 //	ASIrmayANi-iva mama priyANi yaTA taTA-udetu mama-ekam akzi // AJm_2.36 //
   atha tasya rājñaḥ satyādhiṣṭhānabalāt puṇyopacayaviśeṣāc ca	aTa tasya rAjQaH satya-aDizWAna-balAt puNya-upacaya-viSezAt ca
   vacanasamanantaram evendranīlaśakalākrāntamadhyam iva nīlotpaladalasadṛśam	vacana-samanantaram eva-indranIla-Sakala-AkrAnta-maDyam iva nIlotpala-dala-sadRSam
   ekaṃ cakṣuḥ prādurabhūt / prādurbhūte ca tasmin nayanāścarye	ekam cakzuH prAduraBUt / prAdurBUte ca tasmin nayana-AScarye
   pramuditamanāḥ sa rājā punar api śakram uvāca /	pramudita-manAH sa rAjA punar api Sakram uvAca /
   yaś cāpi māṃ cakṣur ayācataikaṃ tasmai mudā dve nayane pradāya /	yaH ca-api mAm cakzuH ayAcata-ekam tasmE mudA dve nayane pradAya /
   prītyutsavaikāgramatir yathāsaṃ dvitīyam apy akṣi tathā mamāstu //	prIti-utsava-ekAgra-matiH yaTA-Asam dvitIyam api akzi taTA mama-astu //
   AJm_2.37 //	AJm_2.37 //
   athābhivyāhārasamanantaram eva tasya rājño vispardhamānam iva tena	aTa-aBivyAhAra-samanantaram eva tasya rAjQaH visparDamAnam iva tena
   nayanena dvitīyaṃ cakṣuḥ prādurabhūt /	nayanena dvitIyam cakzuH prAduraBUt /
   tataś cakampe sadharādharā dharā vyatītya velāṃ prasasāra sāgaraḥ /	tatas cakampe sa-DarADarA DarA vyatItya velAm prasasAra sAgaraH /
   prasaktagambhīramanojñanisvanāḥ prasasvanur dundubhayo divaukasām //	prasakta-gamBIra-manojQa-nisvanAH prasasvanuH dunduBayaH divOkasAm //
   AJm_2.38 //	AJm_2.38 //
   prasādaramyaṃ dadṛśe vapur diśāṃ rarāja śuddhyā śaradīva bhāskaraḥ /	prasAda-ramyam dadRSe vapuH diSAm rarAja SudDyA Saradi-iva BAskaraH /
   paribhramac candanacūrṇarañjitaṃ papāta citraṃ kusumaṃ nabhastalāt //	pariBramat candana-cUrNa-raQjitam papAta citram kusumam naBastalAt //
   AJm_2.39 //	AJm_2.39 //
   samāyayur vismayaphullalocanā divaukasas tatra sahāpsarogaṇāḥ /	samAyayuH vismaya-Pulla-locanAH divOkasaH tatra saha-apsaraH-gaNAH /
   vavau manojñātmaguṇaḥ samīraṇo manaḥsu harṣo jagatāṃ vyajṛmbhata //	vavO manojQa-Atma-guNaH samIraNaH manaHsu harzaH jagatAm vyajRmBata //
   AJm_2.40 //	AJm_2.40 //
   udīritā harṣaparītamānasair maharddhibhir bhūtagaṇaiḥ savismayaiḥ /	udIritAH harza-parIta-mAnasEH mahA-RdDiBiH BUta-gaNEH sa-vismayEH /
   nṛpasya karmātiśayastavāśrayāḥ samantataḥ śuśruvire giraḥ śubhāḥ //	nRpasya karma-atiSayaH-tava-ASrayAH samantataH SuSruvire giraH SuBAH //
   AJm_2.41 //	AJm_2.41 //
   aho bataudāryam aho kṛpālutā viśuddhatā paśya yathāsya cetasaḥ /	aho bata-OdAryam aho kRpAlu-tA viSudDa-tA paSya yaTA-asya cetasaH /
   aho svasaukhyeṣu nirutsukā matir namo 'stu te 'tyadbhutadhairyavikrama //	aho sva-sOKyezu nirutsukA matiH namaH astu te ati-adButa-DErya-vikrama //
   AJm_2.42 //	AJm_2.42 //
   sanāthatāṃ sādhu jagad gataṃ tvayā punar vibuddhekṣaṇapaṅkajaśriyā /	sanATa-tAm sADu jagat gatam tvayA punar vibudDa-IkzaNa-paFkaja-SriyA /
   amogharūpā bata puṇyasaṃcayāś cirasya dharmeṇa khalūrjitaṃ jitam //	amoGa-rUpAH bata puNya-saMcayAH cirasya DarmeNa Kalu-Urjitam jitam //
   AJm_2.43 //	AJm_2.43 //
   atha śakraḥ sādhu sādhv ity enam abhisaṃrādhya punar uvāca /	aTa SakraH sADu sADu iti enam aBisaMrADya punar uvAca /
   na no na vidito rājaṃs tava śuddhāśayāśayaḥ /	na naH na viditaH rAjan tava SudDa-ASaya-ASayaH /
   evaṃ tu pratidatte te mayeme nayane nṛpa // AJm_2.44 //	evam tu pratidatte te mayA-ime nayane nRpa // AJm_2.44 //
   samantād yojanaśataṃ śailair api tiraskṛtam /	samantAt yojana-Satam SElEH api tiraskRtam /
   draṣṭum avyāhatā śaktir bhaviṣyaty anayoś ca te // AJm_2.45 //	drazwum avyAhatA SaktiH Bavizyati anayoH ca te // AJm_2.45 //
   ity uktvā śakras tatraivāntardadhe // atha bodhisattvo	iti uktvA SakraH tatra-eva-antardaDe // aTa boDisattvaH-
   vismayapraharṣāpūrṇamanobhir mandamandanimeṣapravikasitanayanair amātyair	vismaya-praharza-ApUrNa-manoBiH manda-manda-nimeza-pravikasita-nayanEH amAtyEH-
   anuyātaiḥ pauraiś cābhivīkṣyamāṇo jayāśīrvacanapuraḥsaraiś ca brāhmaṇair	anuyAtEH pOrEH ca-aBivIkzyamANaH jaya-ASIH-vacana-puraHsarEH ca brAhmaNEH-
   abhinandyamānaḥ puravaram ucchritadhvajavicitrapatākaṃ	aBinandyamAnaH pura-varam ucCrita-Dvaja-vicitra-patAkam
   pravitanyamānābhyudayaśobham abhigamya parṣadi niṣaṇṇaḥ sabhājanārtham	pravitanyamAna-aByudaya-SoBam aBigamya parzadi nizaNNaH saBAjana-arTam
   abhigatasyāmātyapramukhyasya brāhmaṇavṛddhapaurajanasyaivam ātmopanāyikaṃ	aBigatasya-amAtya-pramuKyasya brAhmaNa-vRdDa-pOra-janasya-evam AtmA-upanAyikam
   dharmaṃ deśayām āsa /	Darmam deSayAm Asa /
   ko nāma loke śithilādaraḥ syāt kartuṃ dhanair arthijanapriyāṇi /	kaH nAma loke SiTila-AdaraH syAt kartum DanEH arTi-jana-priyANi /
   divyaprabhāve nayane mameme pradānapuṇyopanate samīkṣya // AJm_2.46 //	divya-praBAve nayane mama-ime pradAna-puNya-upanate samIkzya // AJm_2.46 //
   anekaśailāntaritaṃ yojanānāṃ śatād api /	aneka-SEla-antaritam yojanAnAm SatAt api /
   adūrasthitavispaṣṭaṃ dṛśyaṃ paśyāmi sarvataḥ // AJm_2.47 //	adUra-sTita-vispazwam dRSyam paSyAmi sarvatas // AJm_2.47 //
   parānukampāvinayābhijātād dānāt paraḥ ko 'bhyudayābhyupāyaḥ /	para-anukampA-vinaya-aBijAtAt dAnAt paraH kaH aByudaya-aByupAyaH /
   yan mānuṣaṃ cakṣur ihaiva dattvā prāptaṃ mayāmānuṣadivyacakṣuḥ // AJm_2.48	yat mAnuzam cakzuH iha-eva dattvA prAptam mayA-mAnuza-divya-cakzuH // AJm_2.48
   etad viditvā śibayaḥ pradānair bhogena cārthān saphalīkurudhvam /	etat viditvA SibayaH pradAnEH Bogena ca-arTAn saPalIkuruDvam /
   loke parasminn iha caiṣa panthāḥ kīrtipradhānasya sukhodayasya // AJm_2.49	loke parasmin iha ca-eza panTAH kIrti-praDAnasya suKa-udayasya // AJm_2.49
   dhanasya niḥsāralaghoḥ sa sāro yad dīyate lokahitonmukhena /	Danasya niHsAra-laGoH sa sAraH yat dIyate loka-hita-unmuKena /
   nidhānatāṃ yāti hi dīyamānam adīyamānaṃ nidhanaikaniṣṭham // AJm_2.50 //	niDAna-tAm yAti hi dIyamAnam adIyamAnam niDana-eka-nizWam // AJm_2.50 //
   tad evaṃ duṣkaraśatasamudānīto 'yam asmadarthaṃ tena bhagavatā saddharma	tat evam duzkara-Sata-samudAnItaH ayam asmad-arTam tena BagavatA sadDarma
   iti satkṛtya śrotavyaḥ /	iti satkRtya SrotavyaH /
   tathāgatamāhātmye pūrvavac ca karuṇāvarṇe 'pi vācyam ihaiva	taTAgata-mAhAtmye pUrvavat ca karuNA-varNe api vAcyam iha-eva
   puṇyaphalapradarśane caivaṃ satkṛtyopacitāni puṇyānīhaiva puṣpamātram	puNya-Pala-pradarSane ca-evam satkRtya-upacitAni puNyAni-iha-eva puzpa-mAtram
   ātmaprabhāvasya kīrtisaṃtatimanoharaṃ pradarśayantīti //	Atma-praBAvasya kIrti-saMtati-manoharam pradarSayanti-iti //
   śibijātakaṃ dvitīyam //	Sibi-jAtakam dvitIyam //
   3. Kulmāṣapiṇḍījātakam	3. KulmAza-piNxI-jAtakam
   cittaprasādodgataṃ pātrātiśayapratipāditaṃ ca nālpakaṃ nāma dānam asti	citta-prasAda-udgatam pAtra-atiSaya-pratipAditam ca na-alpakam nAma dAnam asti
   vipākamahattvāt //	vipAka-mahat-tvAt //
   tadyathānuśrūyate / bodhisattvabhūtaḥ kilāyaṃ bhagavān kośalādhipatir	tat-yaTA-anuSrUyate / boDisattva-BUtaH kila-ayam BagavAn koSala-aDipatiH-
   babhūva / tasyotsāhamantraprabhāvaśaktisaṃpatprabhṛtīnāṃ prakarṣiṇām api	baBUva / tasya-utsAha-mantra-praBAva-Sakti-saMpad-praBRtInAm prakarziNAm api
   rājaguṇānāṃ vibhūtim atiśiśye daivasaṃpadguṇaśobhā /	rAja-guNAnAm viBUtim ati-SiSye dEva-saMpad-guNa-SoBA /
   guṇās tasyādhikaṃ rejur daivasaṃpadvibhūṣaṇāḥ /	guNAH tasya-aDikam rejuH dEva-saMpad-viBUzaNAH /
   kiraṇā iva candrasya śaradunmīlitaśriyaḥ // AJm_3.1 //	kiraNAH iva candrasya Sarad-unmIlita-SriyaH // AJm_3.1 //
   tatyāja dṛptān api tasya śatrūn rakteva reme tadapāśriteṣu /	tatyAja dRptAn api tasya SatrUn raktA-iva reme tad-apASritezu /
   ity āsa tasyānyanarādhipeṣu kopaprasādānuvidhāyinī śrīḥ // AJm_3.2 //	iti Asa tasya-anya-nara-aDipezu kopa-prasAda-anuviDAyinI SrIH // AJm_3.2 //
   dharmātmakatvān na ca nāma tasya paropatāpāśivam āsa cetaḥ /	Darma-Atmaka-tvAt na ca nAma tasya para-upatApa-aSivam Asa cetaH /
   bhṛtyānurāgas tu tathā jajṛmbhe dviṣatsu lakṣmīr na yathāsya reme //	BRtya-anurAgaH tu taTA jajRmBe dvizatsu lakzmIH na yaTA-asya reme //
   AJm_3.3 //	AJm_3.3 //
   so 'nantarātītāṃ svāṃ jātim anusasmāra / tadanusmaraṇāc ca	saH anantara-atItAm svAm jAtim anusasmAraH / tad-anusmaraNAt ca
   samupajātasaṃvego viśeṣavattaraṃ śramaṇabrāhmaṇakṛpaṇavanīpakebhyaḥ	samupajAta-saMvegaH viSezavattaram SramaNa-brAhmaNa-kRpaNa-vanIpakeByaH
   sukhahetunidānaṃ dānam adāt / śīlasaṃvaraṃ cānavaraṃ poṣadhaniyamaṃ ca	suKa-hetunidAnam dAnam adAt / SIla-saMvaram ca-anavaram pozaDa-ni-yamam ca
   parvadivaseṣu samādade / abhīkṣṇaṃ ca rājaparṣadi svasmiṃś cāntaḥpure	parva-divasezu samAdade / aBIkzNam ca rAja-parzadi svasmin ca-antaHpure
   puṇyaprabhāvodbhāvanāl lokaṃ śreyasi niyoktukāmaḥ pratītahṛdayo	puNya-praBAva-udBAvanAt lokam Sreyasi niyoktu-kAmaH pratIta-hRdayaH-
   gāthādvayam iti niyatārthaṃ babhāṣe /	gATA-dvayam iti niyata-arTam baBAze /
   na sugataparicaryā vidyate svalpikāpi pratanuphalavibhūtir yac chrutaṃ	na sugata-paricaryA vidyate svalpikA-api pratanu-Pala-viBUtiH yat Srutam
   kevalaṃ prāk /	kevalam prAk /
   tad idam alavaṇāyāḥ śuṣkarūkṣāruṇāyāḥ phalavibhavamahattvaṃ paśya	tat idam alavaNAyAH Suzka-rUkza-aruNAyAH Pala-viBava-mahat-tvam paSya
   kulmāṣapiṇḍyāḥ // AJm_3.4 //	kulmAza-piNxyAH // AJm_3.4 //
   rathaturagavicitraṃ mattanāgendralīlaṃ balam akṛśam idaṃ me medinī kevalā	raTa-turaga-vicitram matta-nAga-indra-lIlam balam akRSam idam me medinI kevalA
   ca /	ca /
   bahu dhanam anuraktā śrīr udārāś ca dārāḥ phalasamudayaśobhāṃ paśya	bahu Danam anuraktA SrIH udArAH ca dArAH Pala-samudaya-SoBAm paSya
   kulmāṣapiṇḍyāḥ // AJm_3.5 //	kulmAza-piNxyAH // AJm_3.5 //
   tam amātyā brāhmaṇavṛddhāḥ pauramukhyāś ca kautūhalāpūrṇamanaso 'pi na	tam amAtyAH brAhmaNa-vRdDAH pOra-muKyAH ca kOtUhala-ApUrNa-manasaH api na
   prasahante sma paryanuyoktuṃ kim abhisamīkṣya mahārājo gāthādvayam idam	prasahante sma paryanuyoktum kim aBisamIkzya mahA-rAjaH gATA-dvayam idam
   abhīkṣṇaṃ bhāṣata iti // atha tasya rājño vāllabhyād	aBIkzNam BAzate iti // aTa tasya rAjQaH vAllaByAt-
   avyāhatataraviśrambhapraṇayaprasādā devī samutpannakautūhalā	avyAhatatara-viSramBa-praNaya-prasAdA devI samutpanna-kOtUhalA
   saṃkathāprastāvāgataṃ parṣadi paryapṛcchad enam /	saMkaTA-prastAva-Agatam parzadi paryapRcCat enam /
   niyatam iti narendra bhāṣase hṛdayagatāṃ mudam udgirann iva /	niyatam iti narendra BAzase hRdaya-gatAm mudam udgiran iva /
   bhavati mama kutūhalākulaṃ hṛdayam idaṃ kathitena tena te // AJm_3.6 //	Bavati mama kutUhala-Akulam hRdayam idam kaTitena tena te // AJm_3.6 //
   tad arhati śrotum ayaṃ jano yadi pracakṣva tat kiṃ nv iti bhāṣase nṛpa /	tat arhati Srotum ayam janaH yadi pracakzva tat kim nu iti BAzase nRpa /
   rahasyam evaṃ ca na kīrtyate kva cit prakāśam asmāc ca mayāpi pṛcchyate //	rahasyam evam ca na kIrtyate kva cit prakASam asmAt ca mayA-api pRcCyate //
   AJm_3.7 //	AJm_3.7 //
   atha sa rājā prītyatisnigdhayā dṛṣṭyā samavekṣya devīṃ	aTa sa rAjA prIti-ati-snigDayA dRzwyA samavekzya devIm
   smitapravikasitavadana uvāca //	smita-pravikasita-vadanaH uvAca //
   avibhāvyanimittārthaṃ śrutvodgāram imaṃ mama /	aviBAvya-nimitta-arTam SrutvA-udgAram imam mama /
   na kevalaṃ tavaivātra kautūhalacalaṃ manaḥ // AJm_3.8 //	na kevalam tava-eva-atra kOtUhala-calam manaH // AJm_3.8 //
   samagram apy etad amātyamaṇḍalaṃ kutūhalāghūrṇitalolamānasam /	samagram api etat amAtya-maNxalam kutUhala-AGUrNita-lola-mAnasam /
   puraṃ ca sāntaḥpuram atra tena me niśamyatāṃ yena mayaivam ucyate //	puram ca sa-antaHpuram atra tena me niSamyatAm yena mayA-evam ucyate //
   AJm_3.9 //	AJm_3.9 //
   svapnaprabuddha iva jātim anusmarāmi yasyām ihaiva nagare bhṛtako 'ham	svapna-prabudDaH iva jAtim anusmarAmi yasyAm iha-eva nagare BRtakaH aham
   āsam /	Asam /
   śīlānvito 'pi dhanamātrasamucchritebhyaḥ	SIla-anvitaH api Dana-mAtra-samucCriteByaH
   karmābhirādhanasamārjitadīnavṛttiḥ // AJm_3.10 //	karma-aBirADana-samArjita-dIna-vRttiH // AJm_3.10 //
   so 'haṃ bhṛtiṃ paribhavaśramadainyaśālāṃ trāṇāśayā svayam avṛttibhayād	saH aham BRtim pariBava-Srama-dEnya-SAlAm trANa-ASayA svayam avRtti-BayAt-
   vivikṣuḥ /	vivikzuH /
   bhikṣārthinaś ca caturaḥ śramaṇān apaśyaṃ vaśyendriyān anugatān iva	BikzA-arTinaH ca caturaH SramaNAn apaSyam vaSya-indriyAn anugatAn iva
   bhikṣulakṣmyā // AJm_3.11 //	Bikzu-lakzmyA // AJm_3.11 //
   tebhyaḥ prasādamṛdunā manasā praṇamya kulmāṣamātrakam adāṃ prayataḥ	teByaH prasAda-mRdunA manasA praNamya kulmAza-mAtrakam adAm prayataH
   svagehe /	sva-gehe /
   tasyāṅkurodaya ivaiṣa yad anyarājacūḍāprabhāś caraṇareṇuṣu me niṣiktāḥ //	tasya-aFkura-udayaH iva-eza yat anya-rAja-cUxA-praBAH caraNa-reNuzu me niziktAH //
   AJm_3.12 //	AJm_3.12 //
   tad etad abhisaṃdhāya mayaivaṃ devi kathyate /	tat etat aBisaMDAya mayA-evam devi kaTyate /
   puṇyair na ca labhe tṛptim arhatāṃ darśanena ca // AJm_3.13 //	puNyEH na ca laBe tRptim arhatAm darSanena ca // AJm_3.13 //
   atha devī praharṣavismayaviśālatarākṣī sabahumānam udīkṣamāṇā rājānam	aTa devI praharza-vismaya-viSAlatara-akzI sa-bahu-mAnam udIkzamANAH rAjAnam
   uvāca / upapannarūpaḥ puṇyānām ayam evaṃvidho vipākābhyudayaviśeṣaḥ /	uvAca / upapanna-rUpaH puNyAnAm ayam evaMviDaH vipAka-aByudaya-viSezaH /
   puṇyaphalapratyakṣiṇaś ca mahārājasya yad ayaṃ puṇyeṣv ādaraḥ / tad evam	puNya-Pala-pratyakziNaH ca mahA-rAjasya yat ayam puNyezu AdaraH / tat evam
   eva pāpapravṛttivimukhaḥ piteva prajānāṃ samyakparipālanasumukhaḥ	eva pApa-pravRtti-vimuKaH pitA-iva prajAnAm samyak-paripAlana-su-muKaH
   puṇyaguṇārjanābhimukhaḥ /	puNya-guNa-arjana-aBimuKaH /
   yaśaḥśriyā dānasamṛddhayā jvalan pratiṣṭhitājñaḥ pratirājamūrdhasu /	yaSaH-SriyA dAna-samRdDayA jvalan pratizWita-ajQaH pratirAja-mUrDasu /
   samīraṇākuñcitasāgarāmbarāṃ ciraṃ mahīṃ dharmanayena pālaya // AJm_3.14 //	samIraNa-AkuQcita-sAgara-ambarAm ciram mahIm Darma-nayena pAlaya // AJm_3.14 //
   rājovāca / kiṃ hy etad devi na syāt /	rAjA-uvAca / kim hi etat devi na syAt /
   so 'haṃ tam eva punar āśrayituṃ yatiṣye śreyaḥpathaṃ	saH aham tam eva punar ASrayitum yatizye SreyaH-paTam
   samabhilakṣitaramyacihnam /	samaBilakzita-ramya-cihnam /
   lokaḥ praditsati hi dānaphalaṃ niśamya dāsyāmy ahaṃ kim iti nātmagataṃ	lokaH praditsati hi dAna-Palam niSamya dAsyAmi aham kim iti na-Atma-gatam
   niśāmya // AJm_3.15 //	niSAmya // AJm_3.15 //
   atha sa rājā devīṃ devīm iva śriyā jvalantīm atisnigdham avekṣya	aTa sa rAjA devIm devIm iva SriyA jvalantIm ati-snigDam avekzya
   śrīsaṃpattihetukutūhalahṛdayaḥ punar uvāca /	SrI-saMpatti-hetu-kutUhala-hRdayaH punar uvAca /
   candralekheva tārāṇāṃ strīṇāṃ madhye virājase /	candra-leKA-iva tArANAm strINAm maDye virAjase /
   akṛthāḥ kiṃ nu kalyāṇi karmātimadhurodayam // AJm_3.16 //	akRTAH kim nu kalyANi karma-ati-maDura-udayam // AJm_3.16 //
   devy uvāca / asti deva kiṃ cid aham api pūrvajanmavṛttam anusmarāmīti/	devI uvAca / asti deva kim cit aham api pUrva-janma-vRttam anusmarAmi-iti/
   kathaya kathayedānīm iti ca sādaraṃ rājñā paryanuyuktovāca /	kaTaya kaTaya-idAnIm iti ca sa-Adaram rAjQA paryanuyuktA-uvAca /
   bālye 'nubhūtam iva tat samanusmarāmi dāsī satī yad aham uddhṛtabhaktam	bAlye anuBUtam iva tat samanusmarAmi dAsI satI yat aham udDRta-Baktam
   ekam /	ekam /
   kṣīṇāsravāya munaye vinayena dattvā supteva tatra samavāpam iha prabodham	kzINa-AsravAya munaye vinayena dattvA suptA-iva tatra samavApam iha praboDam
   // AJm_3.17 //	// AJm_3.17 //
   etat smarāmi kuśalaṃ naradeva yena tvannāthatām upagatāsmi samaṃ pṛthivyā	etat smarAmi kuSalam naradeva yena tvad-nATa-tAm upagatA-asmi samam pRTivyAH-
   kṣīṇāsraveṣu na kṛtaṃ tanu nāma kiṃ cid ity uktavān asi yathaiva munis	kzINa-Asravezu na kRtam tanu nAma kim cit iti uktavAn asi yaTA-eva muni-s
   tathaiva // AJm_3.18 //	taTA-eva // AJm_3.18 //
   atha sa rājā puṇyaphalapradarśanāt puṇyeṣu samutpāditabahumānām	aTa sa rAjA puNya-Pala-pradarSanAt puNyezu samutpAdita-bahu-mAnAm
   abhiprasannamanasaṃ pariṣadaṃ vismayaikāgrām avetya niyatam īdṛśaṃ kiṃ cit	aBiprasanna-manasam parizadam vismaya-ekAgrAm avetya niyatam IdRSam kim cit-
   samanuśaśāsa /	samanuSaSAsa /
   alpasyāpi śubhasya vistaram imaṃ dṛṣṭvā vipākaśriyaḥ syāt ko nāma na	alpasya-api SuBasya vistaram imam dRzwvA vipAka-SriyaH syAt kaH nAma na
   dānaśīlavidhinā puṇyakriyātatparaḥ /	dAna-SIla-viDinA puNya-kriyA-tatparaH /
   naivaṃ draṣṭum api kṣamaḥ sa puruṣaḥ paryāptavitto 'pi san yaḥ	na-evam drazwum api kzamaH sa puruzaH paryApta-vittaH api san yaH
   kārpaṇyatamisrayāvṛtamatir nāpnoti dānair yaśaḥ // AJm_3.19 //	kArpaNyatami-srayA-AvRta-matiH na-Apnoti dAnEH yaSaH // AJm_3.19 //
   tyaktavyaṃ vivaśena yan na ca tathā kasmai cid arthāya yat tan nyāyena	tyaktavyam vivaSena yat na ca taTA kasmE cit arTAya yat tat nyAyena
   dhanaṃ tyajan yadi guṇaṃ kaṃ cit samudbhāvayet /	Danam tyajan yadi guNam kam cit samudBAvayet /
   ko 'sau tatra bhajeta matsarapathaṃ jānan guṇānāṃ rasaṃ prītyādyā vividhāś	kaH asO tatra Bajeta matsara-paTam jAnan guNAnAm rasam prIti-AdyAH viviDAH-
   ca kīrtyanusṛtā dānapratiṣṭhā guṇāḥ // AJm_3.20 //	ca kIrti-anusRtAH dAna-pratizWAH guNAH // AJm_3.20 //
   dānaṃ nāma mahānidhānam anugaṃ caurādyasādhāraṇaṃ dānaṃ	dAnam nAma mahA-niDAnam anugam cOra-AdyasADAraNam dAnam
   matsaralobhadoṣarajasaḥ prakṣālanaṃ cetasaḥ /	matsara-loBa-doza-rajasaH prakzAlanam cetasaH /
   saṃsārādhvapariśramāpanayanaṃ dānaṃ sukhaṃ vāhanaṃ dānaṃ	saMsAra-aDva-pariSrama-apanayanam dAnam suKam vAhanam dAnam
   naikasukhopadhānasumukhaṃ sanmitram ātyantikam // AJm_3.21 //	na-eka-suKa-upaDAna-su-muKam sat-mitram Atyantikam // AJm_3.21 //
   vibhavasamudayaṃ vā dīptam ājñāguṇaṃ vā tridaśapuranivāsaṃ rūpaśobhāguṇaṃ	viBava-samudayam vA dIptam AjQA-guNam vA tridaSa-pura-nivAsam rUpa-SoBA-guNam
   vā /	vA /
   yad abhilaṣati sarvaṃ tat samāpnoti dānād iti parigaṇitārthaḥ ko na dānāni	yat aBilazati sarvam tat samApnoti dAnAt iti parigaNita-arTaH kaH na dAnAni
   dadyāt // AJm_3.22 //	dadyAt // AJm_3.22 //
   sārādānaṃ dānam āhur dhanānām aiśvaryāṇāṃ dānam āhur nidānam /	sArAdAnam dAnam AhuH DanAnAm ESvaryANAm dAnam AhuH nidAnam /
   dānaṃ śrīmat sajjanatvāvadānaṃ nālpaprajñaiḥ pāṃsudānaṃ sudānam //	dAnam SrImat sat-jana-tva-avadAnam na-alpa-prajQEH pAMsu-dAnam sudAnam //
   AJm_3.23 //	AJm_3.23 //
   atha sā parṣat tasya rājñas tadgrāhakaṃ vacanaṃ sabahumānam abhinandya	aTa sA parzad tasya rAjQaH tad-grAhakam vacanam sa-bahu-mAnam aBinandya
   pradānādiguṇapratipattyabhimukhī babhūva //	pradAna-Adi-guNa-pratipatti-aBimuKI baBUva //
   tad evaṃ cittaprasādodgataṃ pātrātiśayapratipāditaṃ ca nālpakaṃ nāma dānam	tat evam citta-prasAda-udgatam pAtra-atiSaya-pratipAditam ca na-alpakam nAma dAnam
   asti vipākamahattvād iti	asti vipAka-mahat-tvAt iti
   prasannacittenānuttare puṇyakṣetra āryasaṃghe dānaṃ dadatā parā prītir	prasanna-cittena-anuttare puNya-kzetre Arya-saMGe dAnam dadatA parA prItiH-
   utpādyā / adūre mamāpy evaṃvidhā ato viśiṣṭataraś ca saṃpattaya iti //	utpAdyAH / adUre mama-api evaMviDAH atas viSizwataraH ca saMpattayaH iti //
   kulmāṣapiṇḍījātakaṃ tṛtīyam //	kulmAza-piNxI-jAtakam tRtIyam //
   4. Śreṣṭhijātakam	4. ŚrezWi-jAtakam
   atyayam apy avigaṇayya ditsanti satpuruṣāḥ /	atyayam api avigaNayya ditsanti sat-puruzAH /
   kena nāma svasthena na dātavyaṃ syāt //	kena nAma svasTena na dAtavyam syAt //
   tadyathānuśrūyate / bodhisattvabhūtaḥ kilāyaṃ bhagavān bhāgyātiśayaguṇād	tat-yaTA-anuSrUyate / boDisattva-BUtaH kila-ayam BagavAn BAgya-atiSaya-guNAt-
   utthānasaṃpadā cādhigatavipuladhanasamṛddhir aviṣamavyavahāraśīlatvāl	utTAna-saMpadA ca-aDigata-vipula-Dana-samRdDiH avizama-vyavahAra-SIla-tvAl
   lokabahumānaniketabhūta udārābhijanavān	loka-bahu-mAna-niketa-BUtaH udAra-aBijanavAn
   anekavidyākalāvikalpādhigamavimalataramatir guṇamāhātmyād rājñā	aneka-vidyA-kalA-vikalpa-aDigama-vimalatara-matiH guNa-mAhAtmyAt rAjQA
   samupahṛtasaṃmānaḥ pradānaśīlatvāl lokasādhāraṇavibhavaḥ śreṣṭhī babhūva /	samupahRta-saMmAnaH pradAna-SIla-tvAt loka-sADAraNa-viBavaH SrezWI baBUva /
   arthibhiḥ prītahṛdayaiḥ kīrtyamānam itas tataḥ /	arTiBiH prIta-hRdayEH kIrtyamAnam itas tatas /
   tyāgaśauryonnataṃ nāma tasya vyāpa diśo daśa // AJm_4.1 //	tyAga-SOrya-unnatam nAma tasya vyApa diSaH daSa // AJm_4.1 //
   dadyān na dadyād iti tatra nāsīd vicāradolācalamānaso 'rthī /	dadyAt na dadyAt iti tatra na-AsIt vicAra-dolA-acala-mAnasaH arTI /
   khyātāvadāne hi babhūva tasmin viśrambhadhṛṣṭapraṇayo 'rthivargaḥ //	KyAta-avadAne hi baBUva tasmin viSramBa-DRzwa-praNayaH arTi-vargaH //
   AJm_4.2 //	AJm_4.2 //
   nāsau jugopātmasukhārtham arthaṃ na spardhayā lobhaparābhavād vā /	na-asO jugopa-Atma-suKa-arTam arTam na sparDayA loBa-parABavAt vA /
   sa tv arthiduḥkhaṃ na śaśāka soḍhuṃ nāstīti vaktuṃ ca tato jugopa //	sa tu arTi-duHKam na SaSAka soXum na-asti-iti vaktum ca tatas jugopa //
   AJm_4.3 //	AJm_4.3 //
   atha kadā cit tasya mahāsattvasya bhojanakāle snātānuliptasya	aTa kadA cit tasya mahAsattvasya Bojana-kAle snAta-anuliptasya
   kuśalasūdopakalpite samupasthite varṇagandharasasparśādiguṇasamudite	kuSala-sUda-upakalpite samupasTite varNa-ganDa-rasa-sparSa-Adi-guNa-samudite
   vicitre bhakṣyabhojyādividhau tatpuṇyasaṃbhāravivṛddhikāmo	vicitre Bakzya-Bojya-Adi-viDO tad-puNya-saMBAra-vivRdDi-kAmaH-
   jñānāgninirdagdhasarvakleśendhanaḥ pratyekabuddhas tadgṛham abhijagāma	jQAna-agni-nirdagDa-sarva-kleSa-inDanaH pratyekabudDaH tad-gRham aBijagAma
   bhikṣārthī / samupetya ca dvārakoṣṭhake vyatiṣṭhata /	BikzA-arTI / samupetya ca dvAra-kozWake vyatizWata /
   aśaṅkitācañcaladhīrasaumyam avekṣamāṇo yugamātram urvyāḥ /	aSaFkita-acaQcala-DIra-sOmyam avekzamANaH yuga-mAtram urvyAH /
   tatrāvatasthe praśamābhijātaḥ sa pātrasaṃsaktakarāgrapadmaḥ // AJm_4.4 //	tatra-avatasTe praSama-aBijAtaH sa pAtra-saMsakta-kara-agra-padmaH // AJm_4.4 //
   atha māraḥ pāpīyān bodhisattvasya tāṃ dānasaṃpadam amṛṣyamāṇas	aTa mAraH pApIyAn boDisattvasya tAm dAna-saMpadam amRzyamANa-s
   tadvighnārtham antarā ca taṃ bhadantam antarā ca dvāradehalīṃ	tad-viGna-arTam antarA ca tam Badantam antarA ca dvAra-dehalIm
   jvālākarālodaram anekapauruṣam atigambhīraṃ bhayānakadarśanaṃ	jvAlA-karAla-udaram aneka-pOruzam ati-gamBIram BayAnaka-darSanam
   pratibhayanirghoṣaṃ narakam abhinirmame visphuradbhir anekair janaśatair	pratiBaya-nirGozam narakam aBinirmame visPuradBiH anekEH jana-SatEH-
   ācitam // atha bodhisattvaḥ pratyekabuddhaṃ bhikṣārthinam abhigatam ālokya	Acitam // aTa boDisattvaH pratyekabudDam BikzA-arTinam aBigatam Alokya
   patnīm uvāca / bhadre svayam āryāya piṇḍapātaṃ dehīti / sā tathety asmai	patnIm uvAca / Badre svayam AryAya piNxa-pAtam dehi-iti / sA taTA-iti asmE
   pratiśrutya praṇītaṃ bhakṣyabhojyam ādāya prasthitā / narakam ālokya	pratiSrutya praNItam Bakzya-Bojyam AdAya prasTitA / narakam Alokya
   dvārasamīpād bhayaviṣādacañcalākṣī sahasā nyavartata / kim etad iti ca	dvAra-samIpAt Baya-vizAda-caQcala-akzI sahasA nyavartata / kim etat iti ca
   bhartrā paryanuyuktā samāpatitasādhvasāpihitakaṇṭhī tat kathaṃ cid asya	BartrA paryanuyuktA samApatita-sADvasA-pihita-kaNWI tat kaTam cit asya
   kathayām āsa // atha bodhisattvaḥ katham ayam āryo madgṛhād anavāptabhikṣa	kaTayAm Asa // aTa boDisattvaH kaTam ayam AryaH mad-gRhAt anavApta-Bikza
   eva pratiyāsyatīti sasaṃbhramas tat tasyāḥ kathitam anādṛtya svayam eva	eva pratiyAsyati-iti sa-saMBramaH tat tasyAH kaTitam anAdRtya svayam eva
   praṇītaṃ bhakṣyabhojyam ādāya tasya mahātmanaḥ piṇḍapātaṃ	praNItam Bakzya-Bojyam AdAya tasya mahAtmanaH piNxa-pAtam
   pratipādayitukāmo dvārakoṣṭhakasamīpam abhigatas tam atibhīṣaṇam antarā	pratipAdayitu-kAmaH dvAra-kozWaka-samIpam aBigataH tam ati-BIzaNam antarA
   narakaṃ dadarśa / tasya kiṃ svid idam iti samutpatitavitarkasya māraḥ	narakam dadarSa / tasya kim svid idam iti samutpatita-vitarkasya mAraH
   pāpīyān bhavanabhitter niṣpatya saṃdṛśyamānadivyādbhutavapur antarikṣe	pApIyAn Bavana-BitteH nizpatya saMdRSyamAna-divya-adButa-vapuH antarikze
   sthitvā hitakāma iva nāmābravīt / gṛhapate mahārauravo nāmāyaṃ mahānarakaḥ	sTitvA hita-kAmaH iva nAma-abravIt / gRhapate mahArOravaH nAma-ayam mahAnarakaH
   arthipraśaṃsāvacanapralubdhā hiṃsanti dānavyasanena ye 'rthān /	arTi-praSaMsA-vacana-pralubDAH hiMsanti dAna-vyasanena ye arTAn /
   śaratsahasrāṇi bahūni teṣām asmin nivāso 'sulabhapravāsaḥ // AJm_4.5 //	Sarad-sahasrANi bahUni tezAm asmin nivAsaH asulaBa-pravAsaH // AJm_4.5 //
   arthas trivargasya viśeṣahetus tasmin hate kena hato na dharmaḥ /	arTaH trivargasya viSeza-hetuH tasmin hate kena hataH na DarmaH /
   dharmaṃ ca hatvārthanibarhaṇena kathaṃ nu na syān narakapratiṣṭhaḥ //	Darmam ca hatvA-arTa-nibarhaNena kaTam nu na syAt naraka-pratizWaH //
   AJm_4.6 //	AJm_4.6 //
   dānaprasaṅgena ca dharmamūlaṃ ghnatā tvayārthaṃ yad akāri pāpam /	dAna-prasaFgena ca Darma-mUlam GnatA tvayA-arTam yat akAri pApam /
   tvām attum abhyudgatam etad asmāj jvālograjihvaṃ narakāntakāsyam //	tvAm attum aByudgatam etat asmAt jvAlA-ugra-jihvam naraka-antakAsyam //
   AJm_4.7 //	AJm_4.7 //
   tat sādhu dānād viniyaccha buddhim evaṃ hi sadyaḥ patanaṃ na te syāt /	tat sADu dAnAt viniyacCa budDim evam hi sadyas patanam na te syAt /
   viceṣṭamānaiḥ karuṇaṃ rudadbhir mā dātṛbhir gāḥ samatām amībhiḥ // AJm_4.8	vicezwamAnEH karuNam rudadBiH mA dAtRBiH gAH sama-tAm amIBiH // AJm_4.8
   pratigrahītā tu jano 'bhyupaiti nivṛttadānāpanayaḥ suratvam /	pratigrahItA tu janaH aByupEti nivRtta-dAna-apanayaH sura-tvam /
   tat svargamārgāvaraṇād viramya dānodyamāt saṃyamam āśrayasva // AJm_4.9 //	tat svarga-mArga-AvaraNAt viramya dAna-udyamAt saMyamam ASrayasva // AJm_4.9 //
   atha bodhisattvo nūnam asyaitad durātmano maddānavighnāya viceṣṭitam ity	aTa boDisattvaH nUnam asya-etat durAtmanaH mad-dAna-viGnAya vicezwitam iti-
   avagamya svasattvāvaṣṭambhadhīravinayamadhurākṣarāvicchedaṃ niyatam ity	avagamya sva-sattva-avazwamBa-DIra-vinaya-maDura-akzara-avicCedam niyatam iti-
   avocad enam /	avocat enam /
   asmaddhitāvekṣaṇadakṣiṇena vidarśito 'yaṃ bhavatāryamārgaḥ /	asmad-hita-avekzaNa-dakziNena vidarSitaH ayam BavatA-Arya-mArgaH /
   yuktā viśeṣeṇa ca daivateṣu parānukampānipuṇā pravṛttiḥ // AJm_4.10 //	yuktA viSezeNa ca dEvatezu para-anukampA-nipuNA pravRttiH // AJm_4.10 //
   doṣodayāt pūrvam anantaraṃ vā yuktaṃ tu tacchāntipathena gantum /	doza-udayAt pUrvam anantaram vA yuktam tu tad-SAnti-paTena gantum /
   gate prayāmaṃ hy apacāradoṣair vyādhau cikitsāpraṇayo vighātaḥ // AJm_4.11	gate prayAmam hi apacAra-dozEH vyADO cikitsA-praNayaH viGAtaH // AJm_4.11
   idaṃ ca dānavyasanaṃ madīyaṃ śaṅke cikitsāviṣayavyatītam /	idam ca dAna-vyasanam madIyam SaFke cikitsA-vizaya-vyatItam /
   tathā hy anādṛtya hitaiṣitāṃ te na me manaḥ saṃkucati pradānāt // AJm_4.12	taTA hi anAdRtya hita-ezitAm te na me manaH saMkucati pradAnAt // AJm_4.12
   dānād adharmaṃ ca yad ūcivāṃs tvam arthaṃ ca dharmasya viśeṣahetum /	dAnAt aDarmam ca yat UcivAn tvam arTam ca Darmasya viSeza-hetum /
   tan mānuṣī neyam avaiti buddhir dānād ṛte dharmapatho yathārthaḥ //	tat mAnuzI na-iyam avEti budDiH dAnAt Rte Darma-paTaH yaTArTaH //
   AJm_4.13 //	AJm_4.13 //
   nidhīyamānaḥ sa tu dharmahetuś cauraiḥ prasahyātha vilupyamānaḥ /	niDIyamAnaH sa tu Darma-hetuH cOrEH prasahya-aTa vilupyamAnaH /
   oghodarāntarvinimagnamūrtir hutāśanasyāśanatāṃ gato vā // AJm_4.14 //	oGa-udara-antar-vinimagna-mUrtiH hutASanasya-aSana-tAm gataH vA // AJm_4.14 //
   yac cārthadātā narakaṃ prayāti pratigrahītā tu surendralokam /	yat ca-arTa-dAtA narakam prayAti pratigrahItA tu sura-indra-lokam /
   vivardhitas tena ca me tvayāyaṃ dānodyamaḥ saṃyamayiṣyatāpi // AJm_4.15 //	vivarDitaH tena ca me tvayA-ayam dAna-udyamaH saMyamayizyata-api // AJm_4.15 //
   ananyathā cāstu vacas tavedaṃ svargaṃ ca me yācanakā vrajantu /	ananyaTA ca-astu vacaH tava-idam svargam ca me yAcanakAH vrajantu /
   dānaṃ hi me lokahitārtham iṣṭaṃ nedaṃ svasaukhyodayasādhanāya // AJm_4.16	dAnam hi me loka-hita-arTam izwam na-idam sva-sOKya-udaya-sADanAya // AJm_4.16
   atha māraḥ punar api bodhisattvaṃ hitaiṣīva dhīrahastenovāca /	aTa mAraH punar api boDisattvam hita-ezi-iva DIra-hastena-uvAca /
   hitoktim enāṃ mama cāpalaṃ vā samīkṣya yenecchasi tena gaccha /	hita-uktim enAm mama cApalam vA samIkzya yena-icCasi tena gacCa /
   sukhānvito vā bahumānapūrvaṃ smartāsi māṃ vipratisāravān vā // AJm_4.17 //	suKa-anvitaH vA bahu-mAna-pUrvam smartAsi mAm vipratisAravAn vA // AJm_4.17 //
   bodhisattva uvāca / mārṣa marṣayatu bhavān /	boDisattvaH uvAca / mArza marzayatu BavAn /
   kāmaṃ patāmi narakaṃ sphuradugravahniṃ jvālāvalīḍhaśithilāvanatena mūrdhnā	kAmam patAmi narakam sPurat-ugra-vahnim jvAlA-avalIXa-SiTila-avanatena mUrDnA
   na tv arthināṃ praṇayadarśitasauhṛdānāṃ saṃmānakālam avamānanayā hariṣye	na tu arTinAm praNaya-darSita-sOhRdAnAm saMmAna-kAlam avamAna-nayA harizye
   // AJm_4.18 //	// AJm_4.18 //
   ity uktvā bodhisattvaḥ svabhāgyabalāvaṣṭabdho jānānaś ca niratyayatāṃ	iti uktvA boDisattvaH sva-BAgya-bala-avazwabDaH jAnAnaH ca niratyaya-tAm
   dānasya nivāraṇaikarasam avadhūya svajanaparijanaṃ sādhvasānabhibhūtamatir	dAnasya nivAraNa-eka-rasam avaDUya sva-jana-parijanam sADvasa-anaBiBUta-matiH-
   abhivṛddhadānābhilāṣo narakamadhyena prāyāt /	aBivRdDa-dAna-aBilAzaH naraka-maDyena prAyAt /
   puṇyānubhāvād atha tasya tasminn apaṅkajaṃ paṅkajam udbabhūva /	puNya-anuBAvAt aTa tasya tasmin apaFkajam paFkajam udbaBUva /
   avajñayevāvajahāsa māraṃ yac chuklayā kesaradantapaṅktyā // AJm_4.19 //	avajQayA-iva-avajahAsa mAram yat SuklayA kesara-danta-paFktyA // AJm_4.19 //
   atha bodhisattvaḥ padmasaṃkrameṇa svapuṇyātiśayanirjātenābhigamya	aTa boDisattvaH padma-saMkrameNa sva-puNya-atiSaya-nirjAtena-aBigamya
   pratyekabuddhaṃ prasādasaṃharṣāpūrṇahṛdayaḥ piṇḍapātam asmai prāyacchat //	pratyekabudDam prasAda-saMharza-ApUrNa-hRdayaH piNxa-pAtam asmE prAyacCat //
   manaḥprasādapratibodhanārthaṃ tasyātha bhikṣur viyad utpapāta /	manaH-prasAda-pratiboDana-arTam tasya-aTa BikzuH viyat utpapAta /
   varṣañ jvalaṃś caiva sa tatra reje savidyududdyotapayodalakṣmyā //	varzan jvalan ca-eva sa tatra reje sa-vidyut-uddyota-payoda-lakzmyA //
   AJm_4.20 //	AJm_4.20 //
   avamṛditamanorathas tu māro dyutiparimoṣam avāpya vaimanasyāt /	avamRdita-manoraTaH tu mAraH dyuti-parimozam avApya vEmanasyAt /
   tam abhimukham udīkṣituṃ na sehe saha narakeṇa tatas tirobabhūva //	tam aBimuKam udIkzitum na sehe saha narakeNa tatas tirobaBUva //
   AJm_4.21 //	AJm_4.21 //
   tat kim idam upanītam / evam	tat kim idam upanItam / evam
   atyayam apy avigaṇayya ditsanti satpuruṣāḥ /	atyayam api avigaNayya ditsanti sat-puruzAH /
   kena nāma svasthena na dātavyaṃ syād iti	kena nAma svasTena na dAtavyam syAt iti
   na sattvavantaḥ śakyante bhayād apy agatiṃ gamayitum ity evam apy upaneyam	na sattvavantaH Sakyante BayAt api agatim gamayitum iti evam api upaneyam
   śreṣṭhijātakaṃ caturtham //	SrezWi-jAtakam caturTam //
   5. Aviṣahyaśreṣṭhijātakam	5. Avizahya-SrezWi-jAtakam
   na vibhavakṣayāśaṅkayā samṛddhyāśayā vā pradānavaidhuryam upayānti	na viBava-kzaya-ASaFkayA samRdDi-A-ASayAH vA pradAna-vEDuryam upayAnti
   satpuruṣāḥ //	sat-puruzAH //
   tadyathānuśrūyate / bodhisattvaḥ kila	tat-yaTA-anuSrUyate / boDisattvaH kila
   tyāgaśīlakulavinayaśrutajñānāvismayādiguṇasamudito dhanadāyamāno	tyAga-SIla-kula-vinaya-Sruta-jQAna-avismaya-Adi-guNa-samuditaH Dana-dAyamAnaH-
   vibhavasaṃpadā sarvātithitvād anuparatadānasattro lokahitārthapravṛtto	viBava-saMpadA sarva-atiTi-tvAt anuparata-dAna-sattraH loka-hita-arTa-pravRttaH-
   dāyakaśreṣṭhaḥ śreṣṭhī babhūva / mātsaryādidoṣāviṣahyo 'viṣahya iti	dAyaka-SrezWaH SrezWI baBUva / mAtsarya-Adi-doza-avizahyaH avizahya iti
   prakāśanāmā /	prakASa-nAmA /
   iṣṭārthasaṃpattivimarśanāśāt prītiprabodhasya viśeṣahetuḥ /	izwa-arTa-saMpatti-vimarSa-nASAt prIti-praboDasya viSeza-hetuH /
   yathārthināṃ darśanam āsa tasya tathārthināṃ darśanam āsa tasya // AJm_5.1	yaTA-arTinAm darSanam Asa tasya taTA-arTinAm darSanam Asa tasya // AJm_5.1
   dehīti yācñāniyatārtham ukto nāstīti nāsau gadituṃ śaśāka /	dehi-iti yAcQA-niyata-arTam uktaH na-asti-iti na-asO gaditum SaSAka /
   hṛtāvakāśā hi babhūva citte tasyārthasaktiḥ kṛpayā mahatyā // AJm_5.2 //	hRta-avakASAH hi baBUva citte tasya-arTa-saktiH kRpayA mahatyA // AJm_5.2 //
   tasyārthibhir nirhriyamāṇasāre gṛhe babhūvābhyadhikaḥ praharṣaḥ /	tasya-arTiBiH nirhriyamANa-sAre gRhe baBUva-aByaDikaH praharzaH /
   viveda sa hy ugraghanān anarthān akāraṇakṣipravināśino 'rthān // AJm_5.3	viveda sa hi ugra-GanAn anarTAn akAraNa-kzipra-vinASinaH arTAn // AJm_5.3
   bhavanti lokasya ca bhūyasārthā lobhāśrayā durgatimārgasārthāḥ /	Bavanti lokasya ca BUyasA-arTAH loBa-ASrayAH durgati-mArga-sArTAH /
   parātmanor abhyudayāvahatvād arthās tadīyās tu babhur yathārthāḥ //	para-AtmanoH aByudaya-Avaha-tvAt arTAH tadIyAH tu baBuH yaTArTAH //
   AJm_5.4 //	AJm_5.4 //
   atha tasya mahāsattvasya yathābhilaṣitair akliṣṭaiḥ śiṣṭopacāravibhūṣaṇair	aTa tasya mahAsattvasya yaTA-aBilazitEH aklizwEH Sizwa-upacAra-viBUzaNEH-
   vipulair arthavisargair yācanakajanaṃ samantataḥ saṃtarpayataḥ	vipulEH arTa-visargEH yAcanaka-janam samantataH saMtarpayataH
   pradānaudāryaśravaṇād vismayāvarjitamanāḥ śakro devendraḥ	pradAna-OdArya-SravaNAt vismaya-Avarjita-manAH SakraH deva-indraH
   pradānasthiraniścayatām asya jijñāsamānaḥ pratyahaṃ	pradAna-sTira-niScaya-tAm asya jijQAsamAnaH pratyaham
   dhanadhānyaratnaparicchadajātaṃ tat tad antardhāpayām āsa / api nāmāyaṃ	Dana-DAnya-ratna-paricCada-jAtam tat tat antarDApayAm Asa / api nAma-ayam
   vibhavaparikṣayāśaṅkayā mātsaryāya pratāryeteti / pradānādhimuktasya tu	viBava-parikzayA-SaFkayA mAtsaryAya pratAryeta-iti / pradAna-aDimuktasya tu
   punar mahāsattvasya	punar mahAsattvasya
   yathā yathā tasya vineśur arthāḥ sūryābhisṛṣṭā iva toyaleśāḥ /	yaTA yaTA tasya vineSuH arTAH sUrya-aBisRzwAH iva toya-leSAH /
   tathā tathaitān vipulaiḥ pradānair gṛhāt pradīptād iva nirjahāra //	taTA taTA-etAn vipulEH pradAnEH gRhAt pradIptAt iva nirjahAra //
   AJm_5.5 //	AJm_5.5 //
   atha śakro devendras tyāgaparāyaṇam eva taṃ mahāsattvam avetya	aTa SakraH deva-indraH tyAga-parAyaNam eva tam mahAsattvam avetya
   prakṣīyamāṇavibhavasāram api vismitataramatis tasyaikarātreṇa sarvaṃ	prakzIyamANa-viBava-sAram api vismitatara-matiH tasya-ekarAtreNa sarvam
   vibhavasāram antardhāpayām āsānyatra rajjukuṇḍalakād dātrāc caikasmāt //	viBava-sAram antarDApayAm AsAni-atra rajju-kuNxalakAt dAtrAt ca-ekasmAt //
   atha bodhisattvaḥ prabhātāyāṃ rajanyāṃ yathocitaṃ prativibuddhaḥ paśyati	aTa boDisattvaH praBAtAyAm rajanyAm yaTocitam prativibudDaH paSyati
   sma dhanadhānyaparicchadaparijanarddhiśūnyaṃ niṣkūjadīnaṃ svabhavanaṃ	sma Dana-DAnya-paricCada-parijana-RdDi-SUnyam nizkUja-dInam sva-Bavanam
   rākṣasair ivodvāsitam anabhirāmadarśanaṃ kim idam iti ca	rAkzasEH iva-udvAsitam anaBirAma-darSanam kim idam iti ca
   samutthitavitarkaḥ samanuvicaraṃs tad rajjukuṇḍalakaṃ dātraṃ ca kevalam	samutTita-vitarkaH samanuvicaran tat rajju-kuNxalakam dAtram ca kevalam
   atra dadarśa / tasya cintā prādurabhavat / yadi tāvat kena cid yācitum	atra dadarSa / tasya cintA prAduraBavat / yadi tAvat kena cit yAcitum
   anucitavacasā svavikramopajīvinā madgṛhe praṇaya evaṃ darśitaḥ sūpayuktā	anucita-vacasA sva-vikrama-upajIvinA mad-gRhe praNayaH evam darSitaH sUpa-yuktA
   eva me 'rthāḥ / atha tv idānīṃ madbhāgyadoṣād ucchrayam asahamānāḥ kena	eva me arTAH / aTa tu idAnIm mad-BAgya-dozAt ucCrayam asahamAnAH kena
   cid anupayuktā eva vidrutās tat kaṣṭam /	cit anupayuktAH eva vidrutAH tat kazwam /
   calaṃ sauhṛdam arthānāṃ viditaṃ pūrvam eva me /	calam sOhRdam arTAnAm viditam pUrvam eva me /
   arthinām eva pīḍā tu dahaty atra mano mama // AJm_5.6 //	arTinAm eva pIxA tu dahati atra manaH mama // AJm_5.6 //
   pradānasatkārasukhocitāś ciraṃ viviktam arthair abhigamya madgṛham /	pradAna-satkAra-suKa-ucitAH ciram viviktam arTEH aBigamya mad-gRham /
   kathaṃ bhaviṣyanti nu te mamārthinaḥ pipāsitāḥ śuṣkam ivāgatā hradam //	kaTam Bavizyanti nu te mama-arTinaH pipAsitAH Suzkam iva-AgatA hradam //
   AJm_5.7 //	AJm_5.7 //
   atha bodhisattvaḥ svadhairyāvaṣṭambhād anāsvāditaviṣādadainyas tasyām apy	aTa boDisattvaH sva-DErya-avazwamBAt anAsvAdita-viza-Ada-dEnyaH tasyAm api-
   avasthāyām anabhyastayācñākramatvāt parān yācituṃ paricitān api na prasehe	avasTAyAm anaByasta-yAcQA-krama-tvAt parAn yAcitum paricitAn api na prasehe
   / evaṃ duṣkaraṃ yācitum iti tasya bhūyasī yācanakajaneṣv anukampā	/ evam duzkaram yAcitum iti tasya BUyasI yAcanaka-janezu anukampA
   babhūva// atha sa mahātmā yācanakajanasvāgatādikriyāvekṣayā svayam eva tad	baBUva// aTa sa mahAtmA yAcanaka-jana-svAgata-Adi-kriyA-avekzayA svayam eva tat-
   rajjukuṇḍalakaṃ dātraṃ ca parigṛhya pratyahaṃ tṛṇavikrayopalabdhayā	rajju-kuNxalakam dAtram ca parigRhya pratyaham tRNa-vikraya-upalabDayA
   vibhavamātrayārthijanapraṇayasaṃmānanaṃ cakāra // atha śakro devendras	viBava-mAtrayA-arTi-jana-praNaya-saMmAnanam cakAra // aTa SakraH deva-indra-s
   tasyemām aviṣāditāṃ parame 'pi dāridrye pradānābhimukhatāṃ cāvekṣya	tasya-imAm avizAditAm parame api dAridrye pradAna-aBimuKa-tAm ca-avekzya
   savismayabahumānaḥ saṃdṛśyamānadivyādbhutavapur antarikṣe sthitvā dānād	sa-vismaya-bahu-mAnaH saMdRSyamAna-divya-adButa-vapuH antarikze sTitvA dAnAt-
   vicchandayaṃs taṃ mahāsattvam uvāca / gṛhapate /	vicCandayan tam mahAsattvam uvAca / gRhapate /
   suhṛnmanastāpakarīm avasthām imām upetas tvam atipradānaiḥ /	suhRd-manaH-tApa-karIm avasTAm imAm upetaH tvam ati-pradAnEH /
   na dasyubhir naiva jalānalābhyāṃ na rājabhiḥ saṃhriyamāṇavittaḥ // AJm_5.8	na dasyuBiH na-eva jala-analAByAm na rAjaBiH saMhriyamANa-vittaH // AJm_5.8
   tat tvā hitāvekṣitayā bravīmi niyaccha dānavyasanānurāgam /	tat tvA hita-avekzitayA bravImi niyacCa dAna-vyasana-anurAgam /
   itthaṃgataḥ sann api cen na dadyā yāyāḥ punaḥ pūrvasamṛddhiśobhām //	itTaMgataH san api ced na dadyAH yAyAH punar pUrva-samRdDi-SoBAm //
   AJm_5.9 //	AJm_5.9 //
   śaśvat kṛśenāpi parivyayeṇa kālena dṛṣṭvā kṣayam añjanānām /	SaSvat kRSena-api parivyayeNa kAlena dRzwvA kzayam aQjanAnAm /
   cayena valmīkasamucchrayāṃś ca vṛddhyarthinaḥ saṃyama eva panthāḥ //	cayena valmIka-samucCrayAn ca vRdDi-arTinaH saMyamaH eva panTAH //
   AJm_5.10 //	AJm_5.10 //
   atha bodhisattvaḥ pradānābhyāsamāhātmyaṃ vidarśayañ chakram uvāca /	aTa boDisattvaH pradAna-aByAsa-mAhAtmyam vidarSayan Cakram uvAca /
   anāryam āryeṇa sahasranetra suduṣkaraṃ suṣṭhv api durgatena /	anAryam AryeNa sahasra-netra su-duzkaram suzWu api durgatena /
   mā caiva tad bhūn mama śakra vittaṃ yatprāptihetoḥ kṛpaṇāśayaḥ syām //	mA ca-eva tat BUt mama Sakra vittam yat-prApti-hetoH kRpaNa-ASayaH syAm //
   AJm_5.11 //	AJm_5.11 //
   icchanti yācñāmaraṇena gantuṃ duḥkhasya yasya pratikāramārgam /	icCanti yAcQA-maraNena gantum duHKasya yasya pratikAra-mArgam /
   tenāturān kaḥ kulaputramānī nāstīti śuṣkāśaninābhihanyāt // AJm_5.12 //	tena-AturAn kaH kula-putra-mAnI na-asti-iti Suzka-aSaninA-aBihanyAt // AJm_5.12 //
   tan madvidhaḥ kiṃ svid upādadīta ratnaṃ dhanaṃ vā divi vāpi rājyam /	tat madviDaH kim svid upAdadIta ratnam Danam vA divi vA-api rAjyam /
   yācñābhitāpena vivarṇitāni prasādayen nārthimukhāni yena // AJm_5.13 //	yAcQA-aBitApena vivarNitAni prasAdayet na-arTi-muKAni yena // AJm_5.13 //
   mātsaryadoṣopacayāya yaḥ syān na tyāgacittaṃ paribṛṃhayed vā /	mAtsarya-doza-upacayAya yaH syAt na tyAga-cittam paribRMhayet vA /
   sa tyāgam evārhati madvidhebhyaḥ parigrahacchadmamayo vighātaḥ // AJm_5.14	sa tyAgam eva-arhati madviDeByaH parigraha=-Cadma-mayaH viGAtaH // AJm_5.14
   vidyullatānṛttacale dhane ca sādhāraṇe naikavighātahetau /	vidyut-latA-nRtta-cale Dane ca sADAraNe na-eka-viGAta-hetO /
   dāne nidāne ca sukhodayānāṃ mātsaryam āryaḥ ka ivāśrayeta // AJm_5.15 //	dAne nidAne ca suKa-udayAnAm mAtsaryam AryaH kaH iva-ASrayeta // AJm_5.15 //
   tad darśitā śakra mayi svateyaṃ hitābhidhānād anukampito 'smi /	tat darSitA Sakra mayi svatA-iyam hita-aBiDAnAt anukampitaH asmi /
   svabhyastaharṣaṃ tu manaḥ pradānais tadutpathe kena dhṛtiṃ labheta //	su-aByasta-harzam tu manaH pradAnEH tad-utpaTe kena DRtim laBeta //
   AJm_5.16 //	AJm_5.16 //
   na cātra manyor anuvṛttimārge cittaṃ bhavān arhati saṃniyoktum /	na ca-atra manyoH anuvRtti-mArge cittam BavAn arhati saMniyoktum /
   na hi svabhāvasya vipakṣadurgam āroḍhum alpena balena śakyam // AJm_5.17	na hi svaBAvasya vipakza-durgam AroXum alpena balena Sakyam // AJm_5.17
   śakra uvāca / gṛhapate / paryāptavibhavasya paripūrṇakośakoṣṭhāgārasya	SakraH uvAca / gRhapate / paryApta-viBavasya paripUrNa-koSa-kozWAgArasya
   samyakpravṛttavividhavipulakarmāntasya virūḍhāyater loke	samyak-pravRtta-viviDa-vipula-karmAntasya virUXa-AyateH loke
   vaśīkṛtaiśvaryasyāyaṃ kramo nemāṃ daśām abhiprapannasya / paśya /	vaSIkRta-ESvaryasya-ayam kramaH na-imAm daSAm aBiprapannasya / paSya /
   svabuddhivispandasamāhitena vā yaśo'nukūlena kulocitena vā /	sva-budDi-vispanda-samAhitena vA yaSaH-anukUlena kula-ucitena vA /
   samṛddhim ākṛṣya śubhena karmaṇā sapatnatejāṃsy abhibhūya bhānuvat //	samRdDim AkRzya SuBena karmaNA sapatna-tejAMsi aBiBUya BAnu-vat //
   AJm_5.18 //	AJm_5.18 //
   jane prasaṅgena vitatya saṃnatiṃ prabodhya harṣaṃ sasuhṛtsu bandhuṣu /	jane prasaFgena vitatya saMnatim praboDya harzam sa-suhRtsu banDuzu /
   avāptasaṃmānavidhir nṛpād api śriyā pariṣvakta ivābhikāmyayā // AJm_5.19	avApta-saMmAna-viDiH nRpAt api SriyA parizvaktaH iva-aBikAmyayA // AJm_5.19
   atha pradāne pravijṛmbhitakramaḥ sukheṣu vā naiti janasya vācyatām /	aTa pradAne pravijRmBita-kramaH suKezu vA na-eti janasya vAcya-tAm /
   ajātapakṣaḥ kham ivārurukṣayā vighātabhāk kevalayā tu ditsayā // AJm_5.20	ajAta-pakzaH Kam iva-ArurukzayA viGAta-BAj kevalayA tu ditsayA // AJm_5.20
   yato dhanaṃ saṃyamanaibhṛtāśrayād upārjyatāṃ tāvad alaṃ praditsayā /	yatas Danam saMyamana-eBRta-ASrayAt upArjyatAm tAvat alam praditsayA /
   anāryatāpy atra ca nāma kā bhaven na yat pradadyād vibhaveṣv abhāviṣu //	anArya-tA-api atra ca nAma kA Bavet na yat pradadyAt viBavezu aBAvizu //
   AJm_5.21 //	AJm_5.21 //
   bodhisattva uvāca / alam atinirbandhenātrabhavataḥ /	boDisattvaH uvAca / alam ati-nirbanDena-atraBavataH /
   ātmārthaḥ syād yasya garīyān parakāryāt tenāpi syād deyam anādṛtya	Atma-arTaH syAt yasya garIyAn para-kAryAt tena-api syAt deyam anAdRtya
   samṛddhim /	samRdDim /
   naiti prītiṃ tāṃ hi mahatyāpi vibhūtyā dānais tuṣṭiṃ lobhajayād yām	na-eti prItim tAm hi mahatyA-api viBUtyA dAnEH tuzwim loBa-jayAt yAm
   upabhuṅkte // AJm_5.22 //	upaBuFkte // AJm_5.22 //
   naiti svargaṃ kevalayā yac ca samṛddhyā dānenaiva khyātim avāpnoti ca	na-eti svargam kevalayA yat ca samRdDyA dAnena-eva KyAtim avApnoti ca
   puṇyām /	puNyAm /
   mātsaryādīn nābhibhavaty eva ca doṣāṃs tasyā hetor dānam ataḥ ko na	mAtsarya-AdIn na-aBiBavati eva ca dozAn tasyAH hetoH dAnam atas kaH na
   bhajeta // AJm_5.23 //	Bajeta // AJm_5.23 //
   trātuṃ lokān yas tu jarāmṛtyuparītān apy ātmānaṃ ditsati kāruṇyavaśena /	trAtum lokAn yaH tu jarA-mRtyu-parItAn api AtmAnam ditsati kAruNya-vaSena /
   yo nāsvādaṃ vetti sukhānāṃ paraduḥkhaiḥ kas tasyārthas tvadgatayā syād api	yaH na-AsvAdam vetti suKAnAm para-duHKEH kaH tasya-arTaH tvad-gatayA syAt api
   lakṣmyā // AJm_5.24 //	lakzmyA // AJm_5.24 //
   api ca devendra /	api ca deva-indra /
   saṃpattir iva vittānām adhruvā sthitir āyuṣaḥ /	saMpattiH iva vittAnAm aDruvA sTitiH AyuzaH /
   iti yācanakaṃ labdhvā na samṛddhir avekṣyate // AJm_5.25 //	iti yAcanakam labDvA na samRdDiH avekzyate // AJm_5.25 //
   eko rathaś ca bhuvi yad vidadhāti vartma tenāparo vrajati dhṛṣṭataraṃ	ekaH raTaH ca Buvi yat vidaDAti vartma tena-aparaH vrajati DRzwataram
   tathānyaḥ /	taTA-anyaH /
   kalyāṇam ādyam imam ity avadhūya mārgaṃ nāsatpathapraṇayane ramate mano me	kalyANam Adyam imam iti avaDUya mArgam na-asat-paTa-praNayane ramate manaH me
   // AJm_5.26 //	// AJm_5.26 //
   arthaś ca vistaram upaiṣyati cet punar me hartā manāṃsi niyamena sa	arTaH ca vistaram upEzyati ced punar me hartA manAMsi niyamena sa
   yācakānām /	yAcakAnAm /
   evaṃgate 'pi ca yathāvibhavaṃ pradāsye mā caiva dānaniyame pramadiṣma	evaMgate api ca yaTA-viBavam pradAsye mA ca-eva dAna-niyame pramadizma
   śakra // AJm_5.27 //	Sakra // AJm_5.27 //
   ity ukte śakro devendraḥ samabhiprasāditamanāḥ sādhu sādhv ity enam	iti ukte SakraH deva-indraH samaBiprasAdita-manAH sADu sADu iti enam
   abhisaṃrādhya sabahumānasnigdham avekṣamāṇa uvāca /	aBisaMrADya sa-bahu-mAna-snigDam avekzamANaH uvAca /
   yaśaḥsapatnair api karmabhir janaḥ samṛddhim anvicchati nīcadāruṇaiḥ /	yaSaH-sapatnEH api karmaBiH janaH samRdDim anvicCati nIca-dAruNEH /
   svasaukhyasaṅgād anapekṣitātyayaḥ pratāryamāṇaś capalena cetasā //	sva-sOKya-saFgAt anapekzita-atyayaH pratAryamANaH capalena cetasA //
   AJm_5.28 //	AJm_5.28 //
   acintayitvā tu dhanakṣayaṃ tvayā svasaukhyahāniṃ mama ca pratāraṇām /	acintayitvA tu Dana-kzayam tvayA sva-sOKya-hAnim mama ca pratAraNAm /
   parārthasaṃpādanadhīracetasā mahattvam udbhāvitam ātmasaṃpadaḥ // AJm_5.29	para-arTa-saMpAdana-DIra-cetasA mahat-tvam udBAvitam Atma-saMpadaH // AJm_5.29
   aho bataudāryaviśeṣabhāsvataḥ pramṛṣṭamātsaryatamisratā hṛdaḥ /	aho bata-OdArya-viSeza-BAsvataH pramRzwa-mAtsarya-tamisra-tA hRdaH /
   pradānasaṃkocavirūpatāṃ gataṃ dhane pranaṣṭe 'pi na yat tadāśayā //	pradAna-saMkoca-virUpa-tAm gatam Dane pranazwe api na yat tad-ASayAH //
   AJm_5.30 //	AJm_5.30 //
   na cātra citraṃ paraduḥkhaduḥkhinaḥ kṛpāvaśāl lokahitaiṣiṇas tava /	na ca-atra citram para-duHKa-duHKinaH kRpA-vaSAt loka-hita-eziNaH tava /
   himāvadātaḥ śikharīva vāyunā na yat pradānād asi kampito mayā // AJm_5.31	hima-avadAtaH SiKarI-iva vAyunA na yat pradAnAt asi kampitaH mayA // AJm_5.31
   yaśaḥ samudbhāvayituṃ parīkṣayā dhanaṃ tavedaṃ tu nigūḍhavān aham /	yaSaH samudBAvayitum parIkzayA Danam tava-idam tu nigUXavAn aham /
   maṇir hi śobhānugato 'py ato 'nyathā na saṃspṛśed ratnayaśomahārghatām //	maNiH hi SoBA-anugataH api atas anyaTA na saMspRSet ratna-yaSaH-mahA-arGa-tAm //
   AJm_5.32 //	AJm_5.32 //
   ataḥ pradānair abhivarṣa yācakān hradān mahāmegha ivābhipūrayan /	atas pradAnEH aBivarza yAcakAn hradAt mahA-meGaH iva-aBipUrayan /
   dhanakṣayaṃ nāpsyasi matparigrahād idaṃ kṣamethāś ca viceṣṭitaṃ mama //	Dana-kzayam na-Apsyasi mad-parigrahAt idam kzameTAH ca vicezwitam mama //
   AJm_5.33 //	AJm_5.33 //
   ity enam abhisaṃrādhya śakras tac cāsya vibhavasāram upasaṃhṛtya	iti enam aBisaMrADya SakraH tat ca-asya viBava-sAram upasaMhRtya
   kṣamayitvā ca tatraivāntardadhe //	kzamayitvA ca tatra-eva-antardaDe //
   tad evaṃ na vibhavakṣayāpekṣayā samṛddhyāśayā vā pradānavaidhuryam	tat evam na viBava-kzaya-apekzayA samRdDi-A-ASayAH vA pradAna-vEDuryam
   upayānti satpuruṣā iti //	upayAnti sat-puruzAH iti //
   aviṣahyaśreṣṭhijātakaṃ pañcamam //	avizahya-SrezWi-jAtakam paQcamam //
   6. Śaśajātakam	6. ŚaSa-jAtakam
   tiryaggatānām api mahāsattvānāṃ śaktyanurūpā dānapravṛttir dṛṣṭā /	tiryak-gatAnAm api mahAsattvAnAm Sakti-anurUpA dAna-pravRttiH dRzwA /
   kena nāma manuṣyabhūtena na dātavyaṃ syāt //	kena nAma manuzya-BUtena na dAtavyam syAt //
   tadyathānuśrūyate / kasmiṃś cid araṇyapradeśe manojñavīruttṛṇatarunicite	tat-yaTA-anuSrUyate / kasmin cit araNya-pradeSe manojQa-vIruttRNa-taru-nicite
   puṣpaphalavati vaiḍūryanīlaśucisalilavāhinyā saritā vibhūṣitaparyante	puzpa-Palavati vExUrya-nIla-Suci-salila-vAhinyA saritAH viBUzita-paryante
   mṛduśādvalāstaraṇasukhasaṃsparśadarśanīyadharaṇitale tapasvijanavicarite	mRdu-SAdvala-AstaraNa-suKa-saMsparSa-darSanIya-DaraNi-tale tapasvi-jana-vicarite
   bodhisattvaḥ śaśo babhūva /	boDisattvaH SaSaH baBUva /
   sa sattvayogād vapuṣaś ca saṃpadā balaprakarṣād vipulena caujasā /	sa sattva-yogAt vapuzaH ca saMpadA bala-prakarzAt vipulena ca-ojasA /
   atarkitaḥ kṣudramṛgair aśaṅkitaś cacāra tasmin mṛgarājalīlayā // AJm_6.1	atarkitaH kzudra-mRgEH aSaFkitaH cacAra tasmin mRgarAja-lIlayA // AJm_6.1
   svacarmājinasaṃvītaḥ svatanūruhavalkalaḥ /	sva-carma-ajina-saMvItaH sva-tanUruha-valkalaH /
   munivat tatra śuśubhe tuṣṭacittas tṛṇāṅkuraiḥ // AJm_6.2 //	muni-vat tatra SuSuBe tuzwa-cittaH tRNa-aFkurEH // AJm_6.2 //
   tasya maitryavadātena manovākkāyakarmaṇā /	tasya mEtrI-avadAtena manaH-vAk-kAya-karmaNA /
   āsur jihmitadaurātmyāḥ prāyaḥ śiṣyasukhā mṛgāḥ // AJm_6.3 //	AsuH jihmita-dOrAtmyAH prAyas Sizya-suKAH mRgAH // AJm_6.3 //
   tasya guṇātiśayasaṃbhṛtena snehagauraveṇa viśeṣavattaram avabaddhahṛdayās	tasya guNa-atiSaya-saMBRtena sneha-gOraveNa viSezavattaram avabadDa-hRdaya-as
   trayaḥ sahāyā babhūvur udraḥ śṛgālo vānaraś ca / te	trayaH sahAyAH baBUvuH udraH SRgAlaH vAnaraH ca / te
   parasparasaṃbandhanibaddhasnehā iva bāndhavā	paraspara-saMbanDa-nibadDa-snehAH iva bAnDavA
   anyonyapraṇayasaṃmānavirūḍhasauhṛdā iva ca suhṛdaḥ saṃmodamānās tatra	anyonya-praNaya-saMmAna-virUXa-sOhRdAH iva ca suhRdaH saMmodamAnAH tatra
   viharanti sma / tiryaksvabhāvavimukhāś ca prāṇiṣu dayānuvṛttyā	viharanti sma / tiryak-svaBAva-vimuKAH ca prANizu dayA-anuvRttyA
   laulyapraśamād vismṛtasteyapravṛttyā ca dharmānurodhinyā ca vṛttyā	lOlya-praSamAt vismRta-steya-pravRttyA ca Darma-anuroDinyA ca vRttyA
   paṭuvijñānatvād vinayaniyamadhīrayā ca ceṣṭayā devatānām api vismayanīyā	pawu-vijQAna-tvAt vinaya-niyama-DIrayA ca cezwayA devatAnAm api vismayanIyA
   babhūvuḥ /	baBUvuH /
   sukhānulome guṇabādhini krame guṇānukūle ca sukhoparodhini /	suKa-anulome guNa-bADini krame guNa-anukUle ca suKa-uparoDini /
   naro 'pi tāvad guṇapakṣasaṃśrayād virājate kiṃ bata tiryagākṛtiḥ //	naraH api tAvat guNa-pakza-saMSrayAt virAjate kim bata tiryak-AkRtiH //
   AJm_6.4 //	AJm_6.4 //
   abhūt sa teṣāṃ tu śaśākṛtiḥ kṛtī parānukampāpratipadgurur guruḥ /	aBUt sa tezAm tu SaSa-AkRtiH kRtI para-anukampA-pratipad-guruH guruH /
   svabhāvasaṃpac ca guṇakramānugā yaśo yad eṣāṃ suralokam apy agāt //	svaBAva-saMpad ca guNa-krama-anugAH yaSaH yat ezAm sura-lokam api agAt //
   AJm_6.5 //	AJm_6.5 //
   atha kadā cit sa mahātmā sāyāhnasamaye dharmaśravaṇārtham abhigataiḥ	aTa kadA cit sa mahAtmA sAyAhna-samaye Darma-SravaNa-arTam aBigatEH
   sabahumānam upāsyamānas taiḥ sahāyaiḥ paripūrṇaprāyamaṇḍalam	sa-bahu-mAnam upAsyamAnaH tEH sahAyEH paripUrNa-prAya-maNxalam
   ādityaviprakarṣād vyavadāyamānaśobhaṃ rūpyadarpaṇam iva tsaruvirahitam	Aditya-viprakarzAt vyavadAyamAna-SoBam rUpya-darpaNam iva tsaru-virahitam
   īṣatpārśvāpavṛttabimbaṃ śuklapakṣacaturdaśīcandramasamuditam abhivīkṣya	Izat-pArSva-apavRtta-bimbam Sukla-pakza-caturdaSI-candramasamuditam aBivIkzya
   sahāyān uvāca /	sahAyAn uvAca /
   asāv āpūrṇaśobhena maṇḍalena hasann iva /	asO ApUrNa-SoBena maNxalena hasan iva /
   nivedayati sādhūnāṃ candramāḥ poṣadhotsavam // AJm_6.6 //	nivedayati sADUnAm candramAH pozaDA-utsavam // AJm_6.6 //
   tad vyaktaṃ śvaḥ pañcadaśī yato bhavadbhiḥ poṣadhaniyamam	tat vyaktam Svas paQcadaSI yatas BavadBiH pozaDa-ni-yamam
   abhisaṃpādayadbhir nyāyopalabdhenāhāraviśeṣena kālopanatam atithijanaṃ	aBisaMpAdayadBiH nyAya-upalabDena-AhAra-viSezena kAla-upanatam atiTi-janam
   pratipūjya prāṇasaṃdhāraṇam anuṣṭheyam / paśyantu bhavantaḥ /	pratipUjya prANa-saMDAraNam anuzWeyam / paSyantu BavantaH /
   yat saṃprayogā virahāvasānāḥ samucchrayāḥ pātavirūpaniṣṭhāḥ /	yat saMprayogAH viraha-avasAnAH samucCrayAH pAta-virUpa-nizWAH /
   vidyullatābhaṅguralolam āyus tenaiva kāryo dṛḍham apramādaḥ // AJm_6.7 //	vidyut-latA-BaFgura-lolam AyuH tena-eva kAryaH dRXam apramAdaH // AJm_6.7 //
   dānena śīlābharaṇena tasmāt puṇyāni saṃvardhayituṃ yatadhvam /	dAnena SIla-ABaraNena tasmAt puNyAni saMvarDayitum yataDvam /
   vivartamānasya hi janmadurge lokasya puṇyāni parā pratiṣṭhā // AJm_6.8 //	vivartamAnasya hi janma-durge lokasya puNyAni parA pratizWA // AJm_6.8 //
   tārāgaṇānām abhibhūya lakṣmīṃ vibhāti yat kāntiguṇena somaḥ /	tArA-gaNAnAm aBiBUya lakzmIm viBAti yat kAnti-guNena somaH /
   jyotīṃṣi cākramya sahasraraśmir yad dīpyate puṇyaguṇocchrayaḥ saḥ //	jyotIMzi ca-Akramya sahasraraSmiH yat dIpyate puNya-guNa-ucCrayaH saH //
   AJm_6.9 //	AJm_6.9 //
   dṛptasvabhāvāḥ sacivā nṛpāś ca puṇyaprabhāvāt pṛthivīśvarāṇām /	dRpta-svaBAvAH sacivAH nRpAH ca puNya-praBAvAt pRTivI-ISvarANAm /
   sadaśvavṛttyā hatasarvagarvāḥ prītā ivājñādhuram udvahanti // AJm_6.10 //	sat-aSva-vRttyA hata-sarva-garvAH prItAH iva-AjQA-Duram udvahanti // AJm_6.10 //
   puṇyair vihīnān anuyāty alakṣmīr vispandamānān api nītimārge /	puNyEH vihInAn anuyAti alakzmIH vispandamAnAn api nIti-mArge /
   puṇyādhikaiḥ sā hy avabhartsyamānā paryety amarṣād iva tadvipakṣān //	puNya-aDikEH sA hi avaBartsyamAnA paryeti amarzAt iva tad-vipakzAn //
   AJm_6.11 //	AJm_6.11 //
   duḥkhapratiṣṭhād ayaśo'nubandhād apuṇyamārgād uparamya tasmāt /	duHKa-pratizWAt ayaSaH-anubanDAt apuNya-mArgAt uparamya tasmAt /
   śrīmatsu saukhyodayasādhaneṣu puṇyaprasaṅgeṣu matiṃ kurudhvam // AJm_6.12	SrImatsu sOKya-udaya-sADanezu puNya-prasaFgezu matim kuruDvam // AJm_6.12
   te tathety asyānuśāsanīṃ pratigṛhyābhivādya pradakṣiṇīkṛtya cainaṃ svaṃ	te taTA-iti asya-anuSAsanIm pratigRhya-aBivAdya pradakziNIkRtya ca-enam svam
   svam ālayam abhijagmuḥ / aciragateṣu ca teṣu sahāyeṣu sa mahātmā cintām	svam Alayam aBijagmuH / acira-gatezu ca tezu sahAyezu sa mahAtmA cintAm
   āpede /	Apede /
   atither abhyupetasya saṃmānaṃ yena tena vā /	atiTeH aByupetasya saMmAnam yena tena vA /
   vidhātuṃ śaktir asty eṣām atra śocyo 'ham eva tu // AJm_6.13 //	viDAtum SaktiH asti ezAm atra SocyaH aham eva tu // AJm_6.13 //
   asmaddantāgravicchinnāḥ paritiktās tṛṇāṅkurāḥ /	asmad-danta-agra-vicCinnAH paritiktAH tRNa-aFkurAH /
   śakyā nātithaye dātuṃ sarvathā dhig aśaktitām // AJm_6.14 //	SakyA na-atiTaye dAtum sarvaTA Dik aSakti-tAm // AJm_6.14 //
   ity asāmarthyadīnena ko nv artho jīvitena me /	iti asAmarTya-dInena kaH nu arTaH jIvitena me /
   ānandaḥ śokatāṃ yāyād yasyaivam atithir mama // AJm_6.15 //	AnandaH Soka-tAm yAyAt yasya-evam atiTiH mama // AJm_6.15 //
   tat kutredānīm idam atithiparicaryāvaiguṇyān niḥsāraṃ śarīrakam	tat kutra-idAnIm idam atiTi-paricaryA-vEguNyAt niHsAram SarIrakam
   utsṛjyamānaṃ kasya cid upakārāya syād iti vimṛśan sa mahātmā smṛtiṃ	utsRjyamAnam kasya cit upakArAya syAt iti vimRSan sa mahAtmA smRtim
   pratilebhe / aye /	pratileBe / aye /
   svādhīnasulabham etan niravadyaṃ vidyate mamaiva khalu /	svADIna-sulaBam etat niravadyam vidyate mama-eva Kalu /
   atithijanapratipūjanasamartharūpaṃ śarīradhanam // AJm_6.16 //	atiTi-jana-pratipUjana-samarTa-rUpam SarIra-Danam // AJm_6.16 //
   tat kim ahaṃ viṣīdāmi /	tat kim aham vizIdAmi /
   samadhigatam idaṃ mayātitheyaṃ hṛdaya vimuñca yato viṣādadainyam /	samaDigatam idam mayA-AtiTeyam hRdaya vimuQca yatas vizAda-dEnyam /
   samupanatam anena satkariṣyāmy aham atithipraṇayaṃ śarīrakeṇa // AJm_6.17	samupanatam anena satkarizyAmi aham atiTi-praNayam SarIrakeNa // AJm_6.17
   iti viniścitya sa mahāsattvaḥ param iva lābham adhigamya paramaprītamanās	iti viniScitya sa mahAsattvaH param iva lABam aDigamya parama-prIta-manAH-
   tatrāvatasthe /	tatra-avatasTe /
   vitarkātiśayas tasya hṛdi saṃpravijṛmbhitaḥ /	vitarka-atiSayaH tasya hRdi saMpravijRmBitaH /
   āviścakre prabhāvaṃ ca prasādaṃ ca divaukasām // AJm_6.18 //	AviScakre praBAvam ca prasAdam ca divOkasAm // AJm_6.18 //
   tataḥ praharṣād iva sācalā calā mahī babhūvānibhṛtārṇavāṃśukā /	tatas praharzAt iva sA-acalA calA mahI baBUva-aniBRta-arNava-aMSukAH /
   vitastaruḥ khe suradundubhisvanā diśaḥ prasādābharaṇāś cakāśire //	vitastaruH Ke sura-dunduBi-svanAH diSaH prasAda-ABaraNAH cakASire //
   AJm_6.19 //	AJm_6.19 //
   prasaktamandrastanitaprahāsinas taḍitpinaddhāś ca ghanāḥ samantataḥ /	prasakta-mandra-stanita-prahAsinaH taxit-pinadDAH ca GanAH samantataH /
   parasparāśleṣavikīrṇareṇubhiḥ prasaktam enaṃ kusumair avākiran // AJm_6.20	paraspara-ASleza-vikIrNa-reNuBiH prasaktam enam kusumEH avAkiran // AJm_6.20
   samudvahan dhīragatiḥ samīraṇaḥ sugandhi nānādrumapuṣpajaṃ rajaḥ /	samudvahan DIra-gatiH samIraNaH suganDi nAnA-druma-puzpa-jam rajaH /
   mudā pravṛddhair avibhaktabhaktibhis tam arcayām āsa kṛśāṃśukair iva //	mudA pravRdDEH aviBakta-BaktiBiH tam arcayAm Asa kRSa-aMSukEH iva //
   AJm_6.21 //	AJm_6.21 //
   tad upalabhya pramuditavismitamanobhir devatābhiḥ samantataḥ	tat upalaBya pramudita-vismita-manoBiH devatABiH samantataH
   parikīrtyamānaṃ tasya vitarkādbhutaṃ samāpūryamāṇavismayakautūhalena	parikIrtyamAnam tasya vitarka-adButam samApUryamANa-vismaya-kOtUhalena
   manasā tasya mahāsattvasya bhāvajijñāsayā dvitīye 'hani gaganatalamadhyam	manasA tasya mahAsattvasya BAva-jijQAsayA dvitIye ahani gagana-tala-maDyam
   abhilaṅghamāne paṭutarakiraṇaprabhāve savitari	aBilaFGamAne pawutara-kiraNa-praBAve savitari
   prasphuritamarīcijālavasanāsu bhāsvarātapavisarāvaguṇṭhitāsv	prasPurita-marIci-jAla-vasanAsu BAsvara-Atapa-visara-avaguNWitAsu-
   anālokanakṣamāsu dikṣu saṃkṣipyamāṇacchāyeṣv abhivṛddhacīrīvirāvonnāditeṣu	anAlokana-kzamAsu dikzu saMkzipyamANa=-CAyezu aBivRdDa-cIrI-virAva-unnAditezu
   vanāntareṣu vicchidyamānapakṣisaṃpāteṣu gharmaklamāpītotsāheṣv adhvageṣu	vana-antarezu vicCidyamAna-pakzi-saMpAtezu Garma-klama-apIta-utsAhezu aDva-gezu
   śakro devānām adhipatir brāhmaṇarūpī bhūtvā mārgapranaṣṭa ivādhvagaḥ	SakraH devAnAm aDipatiH brAhmaNa-rUpI BUtvA mArga-pranazwaH iva-aDvagaH
   kṣuttarṣaśramaviṣādadīnakaṇṭhaḥ sasvaraṃ prarudann avidūre teṣāṃ vicukrośa	kzuD-tarza-Srama-vizAda-dIna-kaNWaH sa-svaram prarudan avidUre tezAm vicukroSa
   ekaṃ sārthāt paribhraṣṭaṃ bhramantaṃ gahane vane /	ekam sArTAt pariBrazwam Bramantam gahane vane /
   kṣucchramaklāntadehaṃ māṃ trātum arhanti sādhavaḥ // AJm_6.22 //	kzuD-Srama-klAnta-deham mAm trAtum arhanti sADavaH // AJm_6.22 //
   mārgāmārgajñānaniścetanaṃ māṃ diksaṃmohāt kvāpi gacchantam ekam /	mArga-amArga-jQAna-niScetanam mAm diS-saMmohAt kvApi gacCantam ekam /
   kāntāre 'smin gharmatarṣaklamārtaṃ mābhaiḥśabdaiḥ ko 'tra māṃ hlādayeta //	kAntAre asmin Garma-tarza-klama-Artam mA-ABEH-SabdEH kaH atra mAm hlAdayeta //
   AJm_6.23 //	AJm_6.23 //
   atha te mahāsattvās tena tasyātikaruṇenākranditaśabdena samākampitahṛdayāḥ	aTa te mahAsattvAH tena tasya-ati-karuNena-Akrandita-Sabdena samAkampita-hRdayAH
   sasaṃbhramadrutataragatayas taṃ deśam abhijagmuḥ /	sa-saMBrama-drutatara-gatayaH tam deSam aBijagmuH /
   mārgapranaṣṭādhvagadīnadarśanaṃ cainam abhisamīkṣya	mArga-pranazwa-aDva-gadIna-darSanam ca-enam aBisamIkzya
   samabhigamyopacārapuraḥsaraṃ samāśvāsayanta ūcuḥ /	samaBigamya-upacAra-puraHsaram samASvAsayantaH UcuH /
   kāntāre vipranaṣṭo 'ham ity alaṃ saṃbhrameṇa te /	kAntAre vipranazwaH aham iti alam saMBrameNa te /
   svasya śiṣyagaṇasyeva samīpe vartase hi naḥ // AJm_6.24 //	svasya Sizya-gaNasya-iva samIpe vartase hi naH // AJm_6.24 //
   tad adya tāvad asmākaṃ paricaryāpratigrahāt /	tat adya tAvat asmAkam paricaryA-pratigrahAt /
   vidhāyānugrahaṃ saumya śvo gantāsi yathepsitam // AJm_6.25 //	viDAya-anugraham sOmya Svas gantAsi yaTA-Ipsitam // AJm_6.25 //
   athodras tasya tūṣṇīṃbhāvād anumatam upanimantraṇam avetya	aTa-udraH tasya tUzNIMBAvAt anumatam upanimantraNam avetya
   harṣasaṃbhramatvaritagatiḥ sapta rohitamatsyān samupanīyāvocad enam /	harza-saMBrama-tvarita-gatiH sapta rohita-matsyAn samupanIya-avocat enam /
   mīnāribhir vismaraṇojjhitā vā trāsotplutā vā sthalam abhyupetāḥ /	mInAriBiH vismaraNa-ujJitAH vA trAsa-utplutAH vA sTalam aByupetAH /
   khedaprasuptā iva sapta matsyā labdhā mayaitān nivaseha bhuktvā //	Keda-prasuptAH iva sapta matsyAH labDA mayA-etAn nivasa-iha BuktvA //
   AJm_6.26 //	AJm_6.26 //
   atha śṛgālo 'py enaṃ yathopalabdham annajātam upahṛtya praṇāmapuraḥsaraṃ	aTa SRgAlaH api enam yaTA-upalabDam anna-jAtam upahRtya praNAma-puraHsaram
   sādaram uvāca /	sa-Adaram uvAca /
   ekāṃ ca godhāṃ dadhibhājanaṃ ca kenāpi saṃtyaktam ihādhyagaccham /	ekAm ca goDAm daDi-BAjanam ca kena-api saMtyaktam iha-aDyagacCam /
   tan me hitāvekṣitayopayujya vane 'stu te 'smin guṇavāsa vāsaḥ // AJm_6.27	tat me hita-avekzitayA-upayujya vane astu te asmin guNa-vAsa vAsaH // AJm_6.27
   ity uktvā prītamanās tad asmai samupajahāra // atha vānaraḥ paripākaguṇāt	iti uktvA prIta-manAH tat asmE samupajahAraH // aTa vAnaraH paripAka-guNAt-
   samupajātamārdavāni manaḥśilācūrṇarañjitānīvātipiñjarāṇy	samupajAta-mArdavAni manaHSilA-cUrNa-raQjitAni-iva-ati-piQjarANi-
   atiraktabandhanamūlāni piṇḍīkṛtāny āmraphalāny ādāya sāñjalipragraham enam	ati-rakta-banDana-mUlAni piNxIkRtAni Amra-PalAni AdAya sa-aQjali-pragraham enam
   uvāca /	uvAca /
   āmrāṇi pakvāny udakaṃ manojñaṃ chāyāś ca satsaṃgamasaukhyaśītāḥ /	AmrANi pakvAni udakam manojQam CAyAH ca sat-saMgama-sOKya-SItAH /
   ity asti me brahmavidāṃ variṣṭha bhuktvaitad atraiva tavāstu vāsaḥ //	iti asti me brahma-vidAm varizWa BuktvA-etat atra-eva tava-astu vAsaH //
   AJm_6.28 //	AJm_6.28 //
   atha śaśo 'bhisṛtyainam upacārakriyānantaraṃ sabahumānam udīkṣamāṇaḥ svena	aTa SaSaH aBisRtya-enam upacAra-kriyA-anantaram sa-bahu-mAnam udIkzamANaH svena
   śarīreṇopanimantrayām āsa /	SarIreNa-upanimantrayAm Asa /
   na santi mudgā na tilā na taṇḍulā vane 'bhivṛddhasya śaśasya ke ca na /	na santi mudgAH na tilAH na taNxulAH vane aBivRdDasya SaSasya ke ca na /
   śarīram etat tv analābhisaṃskṛtaṃ mamopayujyādya tapovane vasa // AJm_6.29	SarIram etat tu anala-aBisaMskRtam mama-upayujya-adya tapaH-vane vasa // AJm_6.29
   yad asti yasyepsitasādhanaṃ dhanaṃ sa tan niyuṅkte 'rthijanāgamotsave /	yat asti yasya-Ipsita-sADanam Danam sa tat niyuFkte arTi-jana-Agama-utsave /
   na cāsti dehād adhikaṃ ca me dhanaṃ pratīccha sarvasvam idaṃ yato mama //	na ca-asti dehAt aDikam ca me Danam pratIcCa sarva-svam idam yatas mama //
   AJm_6.30 //	AJm_6.30 //
   śakra uvāca /	SakraH uvAca /
   anyasyāpi vadhaṃ tāvat kuryād asmadvidhaḥ katham /	anyasya-api vaDam tAvat kuryAt asmadviDaH kaTam /
   iti darśitasauhārde kathā kaiva bhavadvidhe // AJm_6.31 //	iti darSita-sOhArde kaTA kA-eva BavadviDe // AJm_6.31 //
   śaśa uvāca / upapannarūpam idam āsannānukrośe brāhmaṇye / tad ihaiva tāvad	SaSaH uvAca / upapanna-rUpam idam Asanna-anukroSe brAhmaNye / tat iha-eva tAvat-
   bhavān āstām asmadanugrahāpekṣayā yāvat kutaś cid ātmānugrahopāyam	BavAn AstAm asmad-anugraha-apekzayA yAvat kutas cit Atma-anugraha-upAyam
   āsādayāmīti // atha śakro devānām indras tasya bhāvam avetya	AsAdayAmi-iti // aTa SakraH devAnAm indraH tasya BAvam avetya
   taptatapanīyavarṇaṃ sphuratpratanujvālaṃ vikīryamāṇavisphuliṅgaprakaraṃ	tapta-tapanIya-varNam sPurat-pratanu-jvAlam vikIryamANa-visPuliFga-prakaram
   nirdhūmam aṅgārarāśim abhinirmame // atha śaśaḥ samantato vilokayaṃs tam	nirDUmam aFgAra-rASim aBinirmame // aTa SaSaH samantataH vilokayan tam
   agniskandhaṃ dadarśa / dṛṣṭvā ca prītamanāḥ śakram uvāca / samadhigato	agni-skanDam dadarSa / dRzwvA ca prIta-manAH Sakram uvAca / samaDigataH-
   'yaṃ mayātmānugrahopāyaḥ / tad asmaccharīropabhogāt saphalām anugrahāśāṃ	ayam mayA-Atma-anugraha-upAyaH / tat asmad-SarIra-upaBogAt sa-PalAm anugraha-ASAm
   me kartum arhasi / paśya mahābrāhmaṇa /	me kartum arhasi / paSya mahA-brAhmaNa /
   deyaṃ ca ditsāpravaṇaṃ ca cittaṃ bhavadvidhenātithinā ca yogaḥ /	deyam ca ditsA-pravaNam ca cittam BavadviDena-atiTinA ca yogaH /
   nāvāptum etad dhi sukhena śakyaṃ tat syād amoghaṃ bhavadāśrayān me //	na-avAptum etat Di suKena Sakyam tat syAt amoGam Bavat-ASrayAt me //
   AJm_6.32 //	AJm_6.32 //
   ity anunīya saṃmānanādarātithipriyatayā cainam abhivādya /	iti anunIya saMmAnana-Adara-atiTi-priya-tayA ca-enam aBivAdya /
   tataḥ sa taṃ vahnim abhijvalantaṃ nidhiṃ dhanārthī sahaseva dṛṣṭvā /	tatas sa tam vahnim aBijvalantam niDim Dana-arTI sahasA-iva dRzwvA /
   pareṇa harṣeṇa samāruroha toyaṃ hasatpadmam ivaikahaṃsaḥ // AJm_6.33 //	pareNa harzeNa samAruroha toyam hasat-padmam iva-eka-haMsaH // AJm_6.33 //
   tad dṛṣṭvā paramavismayāvarjitamatir devānām adhipatiḥ svam eva vapur	tat dRzwvA parama-vismaya-Avarjita-matiH devAnAm aDipatiH svam eva vapuH-
   āsthāya divyakusumavarṣapuraḥsarībhir manaḥśrutisukhābhir vāgbhir	AsTAya divya-kusuma-varza-puraHsarIBiH manaH-Sruti-suKABiH vAgBiH-
   abhipūjya taṃ mahāsattvaṃ kamalapalāśalakṣmīsamṛddhābhyāṃ	aBipUjya tam mahAsattvam kamala-palASa-lakzmI-samRdDAByAm
   bhāsurāṅgulivibhūṣaṇālaṃkṛtābhyāṃ pāṇibhyāṃ svayam eva cainaṃ parigṛhya	BAsura-aFguli-viBUzaNa-alaMkRtAByAm pANiByAm svayam eva ca-enam parigRhya
   tridaśebhyaḥ saṃdarśayām āsa / paśyantv atrabhavantas tridaśālayanivāsino	tridaSeByaH saMdarSayAm Asa / paSyantu atraBavantaH tridaSAlaya-nivAsinaH-
   devāḥ samanumodantāṃ cedam ativismayanīyaṃ karmāvadānam asya mahāsattvasya	devAH samanumodantAm ca-idam ati-vismayanIyam karma-avadAnam asya mahAsattvasya
   tyaktaṃ batānena yathā śarīraṃ niḥsaṅgam adyātithivatsalena /	tyaktam bata-anena yaTA SarIram niHsaFgam adya-atiTi-vatsalena /
   nirmālyam apy evam akampamānā nālaṃ parityaktum adhīrasattvāḥ // AJm_6.34	nirmAlyam api evam akampamAnAH na-alam parityaktum aDIra-sattvAH // AJm_6.34
   jātiḥ kveyaṃ tadvirodhi kva cedaṃ tyāgaudāryaṃ cetasaḥ pāṭavaṃ ca /	jAtiH kva-iyam tat-viroDi kva ca-idam tyAga-OdAryam cetasaH pAwavam ca /
   vispaṣṭo 'yaṃ puṇyamandādarāṇāṃ pratyādeśo devatānāṃ nṛṇāṃ ca // AJm_6.35	vispazwaH ayam puNya-manda-AdarANAm pratyAdeSaH devatAnAm nRNAm ca // AJm_6.35
   aho bata guṇābhyāsavāsitāsya yathā matiḥ /	aho bata guNa-aByAsa-vAsitA-asya yaTA matiH /
   aho sadvṛttavātsalyaṃ kriyaudāryeṇa darśitam // AJm_6.36 //	aho sat-vRtta-vAtsalyam kriyA-OdAryeNa darSitam // AJm_6.36 //
   atha śakras tatkarmātiśayavikhyāpanārthaṃ lokahitāvekṣī śaśabimbalakṣaṇena	aTa SakraH tad-karma-atiSaya-viKyApana-arTam loka-hita-avekzI SaSabimba-lakzaNena
   vaijayantasya prāsādavarasya sudharmāyāś ca devasabhāyāḥ kūṭāgārakarṇike	vEjayantasya prAsAda-varasya suDarmAyAH ca deva-saBAyAH kUwAgAra-karNike
   candramaṇḍalaṃ cābhyalaṃcakāra /	candra-maNxalam ca-aByalaMcakAra /
   saṃpūrṇe 'dyāpi tad idaṃ śaśabimbaṃ niśākare /	saMpUrNe adya-api tat idam SaSabimbam niSAkare /
   chāyāmayam ivādarśe rājate 'bhivirājate // AJm_6.37 //	CAyA-mayam iva-AdarSe rAjate aBivirAjate // AJm_6.37 //
   tataḥ prabhṛti lokena kumudākarahāsanaḥ /	tatas praBRti lokena kumudAka-rahAsanaH /
   kṣaṇadātilakaś candraḥ śaśāṅka iti kīrtyate // AJm_6.38 //	kzaNadA-tilakaH candraH SaSAFkaH iti kIrtyate // AJm_6.38 //
   tad evaṃ tiryaggatānām api mahāsattvānāṃ śaktyanurūpā dānapravṛttir dṛṣṭā	tat evam tiryak-gatAnAm api mahAsattvAnAm Sakti-anurUpA dAna-pravRttiH dRzwA
   / kena nāma manuṣyabhūtena na dātavyaṃ syāt //	/ kena nAma manuzya-BUtena na dAtavyam syAt //
   tathā tiryaggatā api guṇavātsalyāt saṃpūjyante sadbhir iti guṇeṣv ādaraḥ	taTA tiryak-gatAH api guNa-vAtsalyAt saMpUjyante sadBiH iti guNezu AdaraH
   kārya ity evam apy upaneyam //	kAryaH iti evam api upaneyam //
   śaśajātakaṃ ṣaṣṭham //	SaSa-jAtakam zazWam //
   7. Agastyajātakam	7. Agastya-jAtakam
   tapovanasthānām apy alaṃkāras tyāgaśauryaṃ prāg eva gṛhasthānām //	tapaH-vana-sTAnAm api alaMkAraH tyAga-SOryam prAk eva gRhasTAnAm //
   tadyathānuśrūyate / bodhisattvabhūtaḥ kilāyaṃ bhagavāṃl lokahitārthaṃ	tat-yaTA-anuSrUyate / boDisattva-BUtaH kila-ayam BagavAn loka-hita-arTam
   saṃsārādhvani vartamānaś cāritraguṇaviśuddhyabhilakṣitaṃ	saMsAra-aDvani vartamAnaH cAritra-guNa-viSudDi-aBilakzitam
   kṣititalatilakabhūtam anyatamaṃ mahad brāhmaṇakulaṃ gaganatalam iva	kziti-tala-tilaka-BUtam anyatamam mahat brAhmaNa-kulam gagana-talam iva
   śaradamalaparipūrṇamaṇḍalaś candramāḥ samudyann evābhyalaṃcakāra / sa	Sarad-amala-paripUrNa-maNxalaH candramAH samudyan eva-aByalaMcakAra / sa
   yathākramaṃ śrutismṛtivihitān avāpya jātakarmādīn saṃskārān adhītya sāṅgān	yaTAkramam Sruti-smRti-vihitAn avApya jAtakarma-AdIn saMskArAn aDItya sa-aFgAn
   vedān kṛtsnaṃ vyāpya vidvadyaśasā manuṣyalokaṃ guṇapriyair dātṛbhir	vedAn kRtsnam vyApya vidvat-yaSasA manuzya-lokam guNa-priyEH dAtRBiH-
   abhyarthya pratigrāhyamāṇavibhavatvāt parāṃ dhanasamṛddhim adhijagāma /	aByarTya pratigrAhyamANa-viBava-tvAt parAm Dana-samRdDim aDijagAma /
   sa bandhumitrāśritadīnavargaṃ saṃmānanīyān atithīn gurūṃś ca /	sa banDu-mitra-ASrita-dIna-vargam saMmAnanIyAn atiTIn gurUn ca /
   prahlādayām āsa tayā samṛddhyā deśān mahāmegha ivābhivarṣan // AJm_7.1 //	prahlAdayAm Asa tayA samRdDyA deSAn mahA-meGaH iva-aBivarzan // AJm_7.1 //
   vidvattayā tasya yaśaḥ prakāśaṃ tat tyāgaśauryād adhikaṃ cakāśe /	vidvat-tayA tasya yaSaH prakASam tat tyAga-SOryAt aDikam cakASe /
   niśākarasyeva śaradviśuddhaṃ samagrabhāvād adhikānti bimbam // AJm_7.2 //	niSAkarasya-iva Sarad-viSudDam samagra-BAvAt aDikAnti bimbam // AJm_7.2 //
   atha sa mahātmā kukāryavyāsaṅgadoṣasaṃbādhaṃ pramādāspadabhūtaṃ	aTa sa mahAtmA ku-kArya-vyAsaFga-doza-saMbADam pramAda-Aspada-BUtam
   dhanārjanarakṣaṇaprasaṅgavyākulam upaśamavirodhi	Dana-arjana-rakzaNa-prasaFga-vyAkulam upaSama-viroDi
   vyasanaśaraśatalakṣyabhūtam aparyantakarmāntānuṣṭhānapariśramam	vyasana-Sara-Sata-lakzya-BUtam aparyanta-karmAnta-anuzWAna-pariSramam
   atṛptijanakaṃ kṛśāsvādaṃ gārhasthyam avetya taddoṣaviviktasukhāṃ ca	atRpti-janakam kRSa-AsvAdam gArhasTyam avetya tad-doza-vivikta-suKAm ca
   dharmapratipattyanukūlāṃ mokṣadharmārambhādhiṣṭhānabhūtāṃ pravrajyām	Darma-pratipatti-anukUlAm mokza-Darma-AramBa-aDizWAna-BUtAm pravrajyAm
   anupaśyan mahatīm api tāṃ dhanasamṛddhim aparikleśādhigatāṃ	anupaSyat mahatIm api tAm Dana-samRdDim aparikleSa-aDigatAm
   lokasaṃnatimanoharāṃ tṛṇavad apāsya tāpasapravrajyāvinayaniyamaparo	loka-saMnati-manoharAm tRNa-vat apAsya tApasa-pravrajyA-vinaya-niyama-paraH-
   babhūva / pravrajitam api taṃ mahāsattvaṃ yaśaḥprakāśatvāt	baBUva / pravrajitam api tam mahAsattvam yaSaH-prakASa-tvAt-
   pūrvasaṃstavānusmaraṇāt saṃbhāvitaguṇatvāt praśamābhilakṣitatvāc ca	pUrva-saMstava-anusmaraNAt saMBAvita-guNa-tvAt praSama-aBilakzita-tvAt ca
   śreyo'rthī janas tadguṇagaṇāvarjitamatis tathaivābhijagāma / sa taṃ	SreyaH-arTI janaH tad-guNa-gaNa-Avarjita-matiH taTA-eva-aBijagAma / sa tam
   gṛhijanasaṃsargaṃ pravivekasukhapramāthinaṃ vyāsaṅgavikṣepāntarāyakaram	gRhi-jana-saMsargam praviveka-suKa-pramATinam vyAsaFga-vikzepa-antarAya-karam
   abahumanyamānaḥ pravivekābhirāmatayā dakṣiṇasamudramadhyāvagāḍham	abahumanyamAnaH praviveka-aBirAma-tayA dakziNa-samudra-maDya-avagAXam
   indranīlabhedābhinīlavarṇair anilabalākalitair ūrmimālāvilāsair	indranIla-Beda-aBinIla-varNEH anila-balA-kalitEH Urmi-mAlA-vilAsEH-
   ācchuritaparyantaṃ sitasikatāstīrṇabhūmibhāgaṃ	AcCurita-paryantam sita-sikatA-AstIrNa-BUmi-BAgam
   puṣpaphalapallavālaṃkṛtaviṭapair nānātarubhir upaśobhitaṃ	puzpa-Pala-pallava-alaMkRta-viwapEH nAnA-taruBiH upaSoBitam
   vimalasalilāśayapratīraṃ kārādvīpam adhyāsanād āśramapadaśriyā saṃyojayām	vimala-salila-ASaya-pratIram kArAdvIpam aDyAsanAt ASrama-pada-SriyA saMyojayAm
   āsa /	Asa /
   sutanus tapasā tatra sa reje tapasātanuḥ /	sutanuH tapasA tatra sa reje tapasA-tanuH /
   navaś candra iva vyomni kāntatvenākṛśaḥ kṛśaḥ // AJm_7.3 //	navaH candraH iva vyomni kAnta-tvena-akRSaH kRSaH // AJm_7.3 //
   praśamanibhṛtaceṣṭitendriyo vrataniyamaikaraso vane vasan /	praSama-niBRta-cezwita-indriyaH vrata-niyama-eka-rasaH vane vasan /
   munir iti tanubuddhiśaktibhir mṛgavihagair api so 'nvagamyata // AJm_7.4	muniH iti tanu-budDi-SaktiBiH mRga-vihagEH api saH anvagamyata // AJm_7.4
   atha sa mahātmā pradānocitatvāt tapovane 'pi nivasan kālopanatam	aTa sa mahAtmA pradAna-ucita-tvAt tapaH-vane api nivasan kAla-upanatam
   atithijanaṃ yathāsaṃnihitena mūlaphalena śucinā salilena hṛdyābhiś ca	atiTi-janam yaTA-saMnihitena mUla-Palena SucinA salilena hRdyABiH ca
   svāgatāśīrvādapeśalābhis tapasvijanayogyābhir vāgbhiḥ saṃpūjayati sma /	svAgata-ASIrvAda-peSalABiH tapasvi-jana-yogyABiH vAgBiH saMpUjayati sma /
   atithijanopayuktaśeṣeṇa ca yātrāmātrārtham abhyavahṛtena vanyenāhāreṇa	atiTi-jana-upayukta-SezeNa ca yAtrA-mAtra-arTam aByavahRtena vanyena-AhAreNa
   vartayām āsa // tasya tapaḥprakarṣāt pravisṛtena yaśasā samāvarjitahṛdayaḥ	vartayAm Asa // tasya tapaH-prakarzAt pravisRtena yaSasA samAvarjita-hRdayaH
   śakro devānām indraḥ sthairyajijñāsayā tasya mahāsattvasya tasminn	SakraH devAnAm indraH sTErya-jijQAsayA tasya mahAsattvasya tasmin=-
   araṇyāyatane tāpasajanopabhogayogyaṃ mūlaphalam anupūrveṇa sarvam	araNya-Ayatane tApasa-jana-upaBoga-yogyam mUla-Palam anupUrveNa sarvam
   antardhāpayām āsa / bodhisattvo 'pi dhyānaprasṛtamānasatayā	antar-DApayAm Asa / boDisattvaH api DyAna-prasRta-mAna-satayA
   saṃtoṣaparicayād anadhimūrchitatvād āhāre śarīre cānabhiṣvaṅgān na	saMtoza-paricayAt anaDi-mUrCita-tvAt AhAre SarIre ca-anaBizvaFgAt na
   tadantardhānahetuṃ manasi cakāra / sa taruṇāni tarupallavāny adhiśrāya	tad-antarDAna-hetum manasi cakAra / sa taruNAni taru-pallavAni aDiSrAya
   tair āhāraprayojanam abhiniṣpādyāparitṛṣyamāṇa āhāraviśeṣānutsukaḥ	tEH AhAra-prayojanam aBinizpAdya-aparitRzyamANaH AhAra-viSezAn-utsukaH
   svasthamatis tathaiva vijahāra /	svasTa-matiH taTA-eva vijahAra /
   na kva cid durlabhā vṛttiḥ saṃtoṣaniyatātmanām /	na kva cit durlaBA vRttiH saMtoza-niyata-AtmanAm /
   kutra nāma na vidyante tṛṇaparṇajalāśayāḥ // AJm_7.5 //	kutra nAma na vidyante tRNa-parNa-jala-ASayAH // AJm_7.5 //
   vismitataramanās tu śakro devendras tasya tenāvasthānena	vismitatara-manAH tu SakraH deva-indraH tasya tena-avasTAnena
   sthirataraguṇasaṃbhāvanas tatparīkṣānimittaṃ tasminn araṇyavanapradeśe	sTiratara-guNa-saMBAvanaH tad-parIkzA-nimittam tasmin araNya-vana-pradeSe
   nidāghakālānila iva samagraṃ vīruttṛṇatarugaṇaṃ parṇasamṛddhyā viyojayām	nidAGa-kAla-anilaH iva samagram vIruD-tRNa-taru-gaNam parNa-samRdDyA viyojayAm
   āsa // atha bodhisattvaḥ pratyārdratarāṇi śīrṇaparṇāni samāhṛtya tair	Asa // aTa boDisattvaH pratyArdratarANi SIrNa-parNAni samAhRtya tEH-
   udakasvinnair anutkaṇṭhitamatir vartayamāno dhyānasukhaprīṇitamanās	udaka-svinnEH anutkaNWita-matiH vartayamAnaH DyAna-suKa-prINita-manAH-
   tatrāmṛtatṛpta iva vijahāra /	tatra-amRta-tRptaH iva vijahAra /
   avismayaḥ śrutavatāṃ samṛddhānām amatsaraḥ /	avismayaH SrutavatAm samRdDAnAm amatsaraH /
   saṃtoṣaś ca vanasthānāṃ guṇaśobhāvidhiḥ paraḥ // AJm_7.6 //	saMtozaH ca vanasTAnAm guNa-SoBA-viDiH paraH // AJm_7.6 //
   atha śakras tena tasyādbhutarūpeṇa saṃtoṣasthairyeṇa samabhivṛddhavismayaḥ	aTa SakraH tena tasya-adButa-rUpeNa saMtoza-sTEryeNa samaBivRdDa-vismayaH
   sāmarṣa iva tasya mahāsattvasya vratakāle hutāgnihotrasya	sa-amarzaH iva tasya mahAsattvasya vrata-kAle huta-agni-hotrasya
   parisamāptajapasyātithijanadidṛkṣayā diśo vyavalokayato brāhmaṇarūpam	parisamApta-japasyA-atiTi-jana-didRkzayA diSaH vyavalokayataH brAhmaNa-rUpam
   āsthāyātithir iva nāma purastāt prādurabhūt / prītamanāḥ samabhigamya	AsTAya-atiTiH iva nAma purastAt prAduraBUt / prIta-manAH samaBigamya
   cainaṃ bodhisattvaḥ	ca-enam boDisattvaH
   svāgatādipriyavacanapuraḥsareṇāhārakālanivedanenopanimantrayām āsa /	svAgata-Adi-priya-vacana-puraHsareNa-AhAra-kAla-nivedanena-upanimantrayAm Asa /
   tūṣṇīṃbhāvāt tu tasyānumatam upanimantraṇam avetya sa mahātmā	tUzNIMBAvAt tu tasya-anumatam upanimantraNam avetya sa mahAtmA
   ditsāprakarṣavikasannayanāsyaśobhaḥ snigdhair manaḥśrutiharair abhinandya	ditsA-prakarza-vikasat-nayana-Asya-SoBaH snigDEH manaH-Sruti-harEH aBinandya
   vākyaiḥ /	vAkyEH /
   kṛcchropalabdham api tac chrapaṇaṃ samastaṃ tasmai dadau svayam abhūc ca	kRcCra-upalabDam api tat SrapaNam samastam tasmE dadO svayam aBUt ca
   mudaiva tṛptaḥ // AJm_7.7 //	mudA-eva tRptaH // AJm_7.7 //
   sa tathaiva praviśya dhyānāgāraṃ tenaiva prītiprāmodyena tad ahorātram	sa taTA-eva praviSya DyAna-AgAram tena-eva prIti-prAmodyena tat ahorAtram
   atināmayām āsa // atha śakras tasya dvitīye tṛtīye cāhani tathaiva	ati-nAmayAm Asa // aTa SakraH tasya dvitIye tRtIye ca-ahani taTA-eva
   vratakāle purataḥ prādurabhūt / so 'pi cainaṃ pramuditataramanās tathaiva	vrata-kAle puratas prAduraBUt / saH api ca-enam pramuditatara-manAH taTA-eva
   pratipūjayām āsa/	pratipUjayAm Asa/
   dānābhilāṣaḥ sādhūnāṃ kṛpābhyāsavivardhitaḥ /	dAna-aBilAzaH sADUnAm kRpA-aByAsa-vivarDitaH /
   naiti saṃkocadīnatvaṃ duḥkhaiḥ prāṇāntikair api // AJm_7.8 //	na-eti saMkoca-dIna-tvam duHKEH prANAntikEH api // AJm_7.8 //
   atha śakraḥ paramavismayāviṣṭahṛdayas tapaḥprakarṣād asya	aTa SakraH parama-vismaya-Avizwa-hRdayaH tapaH-prakarzAt asya
   prārthanāmātrāpekṣaṃ tridaśapatilakṣmīsaṃparkam avagamya	prArTanA-mAtra-apekzam tridaSa-pati-lakzmI-saMparkam avagamya
   samutpatitabhayāśaṅkaḥ svam eva vapur divyādbhutaśobham abhiprapadya	samutpatita-Baya-ASaFkaH svam eva vapuH divya-adButa-SoBam aBiprapadya
   tapaḥprayojanam enaṃ paryapṛcchat /	tapaH-prayojanam enam paryapRcCat /
   bandhūn priyān aśrumukhān vihāya parigrahān saukhyaparigrahāṃś ca /	banDUn priyAn aSru-muKAn vihAya parigrahAn sOKya-parigrahAn ca /
   āśāṅkuśaṃ nu vyavasṛjya kutra tapaḥparikleśam imaṃ śrito 'si // AJm_7.9 //	ASA-aFkuSam nu vyavasRjya kutra tapaH-parikleSam imam SritaH asi // AJm_7.9 //
   sukhopapannān paribhūya bhogāñ chokāturaṃ bandhujanaṃ ca kṛtvā /	suKa-upapannAn pariBUya BogAn Coka-Aturam banDu-janam ca kRtvA /
   na hetunālpena hi yānti dhīrāḥ sukhoparodhīni tapovanāni // AJm_7.10 //	na hetunA-alpena hi yAnti DIrAH suKa-uparoDIni tapaH-vanAni // AJm_7.10 //
   vaktavyam etan mayi manyase cet kautūhalaṃ no 'rhasi tad vinetum /	vaktavyam etat mayi manyase ced kOtUhalam naH arhasi tat vinetum /
   kiṃ nāma tad yasya guṇaśraveṇa vaśīkṛtaivaṃ bhavato 'pi buddhiḥ //	kim nAma tat yasya guNa-SraveNa vaSIkRtA-evam BavataH api budDiH //
   AJm_7.11 //	AJm_7.11 //
   bodhisattva uvāca / śrūyatāṃ mārṣa yannimitto 'yaṃ mama prayatnaḥ /	boDisattvaH uvAca / SrUyatAm mArza yad-nimittaH ayam mama prayatnaH /
   punaḥpunarjātir atīva duḥkhaṃ jarā vipad vyādhivirūpatā ca /	punar-punar-jAtiH atIva duHKam jarA vipad vyADi-virUpa-tA ca /
   martavyam ity ākulatā ca buddher lokān atas trātum iha sthito 'smi //	martavyam iti Akula-tA ca budDeH lokAn atas trAtum iha sTitaH asmi //
   AJm_7.12 //	AJm_7.12 //
   atha śakro nāyam asmadgatāṃ śriyaṃ kāmayata iti samāśvāsitahṛdayaḥ	aTa SakraH na-ayam asmad-gatAm Sriyam kAmayate iti samASvAsita-hRdayaH
   subhāṣitena tena cābhiprasāditamatir yuktam ity abhipūjya tad asya vacanaṃ	su-BAzitena tena ca-aBiprasAdita-matiH yuktam iti aBipUjya tat asya vacanam
   varapradānena bodhisattvam upanimantrayām āsa /	vara-pradAnena boDisattvam upanimantrayAm Asa /
   atra te tāpasajanapratirūpe subhāṣite /	atra te tApasa-jana-pratirUpe su-BAzite /
   dadāmi kāśyapa varaṃ tad vṛṇīṣva yad icchasi // AJm_7.13 //	dadAmi kASyapa varam tat vRNIzva yat icCasi // AJm_7.13 //
   atha bodhisattvo bhavasukheṣv anāsthaḥ prārthanām eva duḥkham avagacchan	aTa boDisattvaH Bava-suKezu anAsTaH prArTanAm eva duHKam avagacCan
   sātmībhūtasaṃtoṣaḥ śakram uvāca /	sA-AtmIBUta-saMtozaH Sakram uvAca /
   dātum icchasi cen mahyam anugrahakaraṃ varam /	dAtum icCasi ced mahyam anugraha-karam varam /
   vṛṇe tasmād aham imaṃ devānāṃ pravaraṃ varam // AJm_7.14 //	vRNe tasmAt aham imam devAnAm pravaram varam // AJm_7.14 //
   dārān mano'bhilaṣitāṃs tanayān prabhutvam arthān abhīpsitaviśālatarāṃś ca	dArAn manaH-aBilazitAn tanayAn praBu-tvam arTAn aBIpsita-viSAlatarAn ca
   labdhvā /	labDvA /
   yenābhitaptamatir eti na jātu tṛptiṃ lobhānalaḥ sa hṛdayaṃ mama	yena-aBitapta-matiH eti na jAtu tRptim loBa-analaH sa hRdayam mama
   nābhyupeyāt // AJm_7.15 //	na-aByupeyAt // AJm_7.15 //
   atha śakras tasya tayā saṃtoṣapravaṇamānasatayā subhāṣitābhivyañjitayā	aTa SakraH tasya tayA saMtoza-pravaNa-mAnasatayA su-BAzita-aBivyaQjitayA
   bhūyasyā mātrayā saṃprasāditamatiḥ punar bodhisattvaṃ sādhu sādhv iti	BUyasyA mAtrayA saMprasAdita-matiH punar boDisattvam sADu sADu iti
   praśasya vareṇopacchandayām āsa /	praSasya vareNa-upacCandayAm Asa /
   atrāpi te munijanapratirūpe subhāṣite /	atra-api te muni-jana-pratirUpe su-BAzite /
   pratiprābhṛtavat prītyā prayacchāmy aparaṃ varam // AJm_7.16 //	pratiprABRta-vat prItyA prayacCAmi aparam varam // AJm_7.16 //
   atha bodhisattvaḥ kleśaviyogasyaiva durlabhatām asya pradarśayan	aTa boDisattvaH kleSa-viyogasya-eva durlaBa-tAm asya pradarSayan
   varayācñāpadeśena punar apy asmai dharmaṃ deśayām āsa /	varayAcQA-apadeSena punar api asmE Darmam deSayAm Asa /
   dadāsi me yadi varaṃ sadguṇāvāsa vāsava /	dadAsi me yadi varam sat-guNa-AvAsa vAsava /
   vṛṇe tenedam aparaṃ devendrānavaraṃ varam // AJm_7.17 //	vRNe tena-idam aparam deva-indrAn-avaram varam // AJm_7.17 //
   arthād api bhraṃśam avāpnuvanti varṇaprasādād yaśasaḥ sukhāc ca /	arTAt api BraMSam avApnuvanti varNa-prasAdAt yaSasaH suKAt ca /
   yenābhibhūtā dviṣateva sattvāḥ sa dveṣavahnir mama dūrataḥ syāt //	yena-aBiBUtAH dvizatA-iva sattvAH sa dveza-vahniH mama dUratas syAt //
   AJm_7.18 //	AJm_7.18 //
   tac chrutvā śakro devānām adhipatir vismayavaśāt sādhv ity enaṃ	tat SrutvA SakraH devAnAm aDipatiH vismaya-vaSAt sADu iti enam
   sabahumānam abhipraśasya punar uvāca /	sa-bahu-mAnam aBipraSasya punar uvAca /
   sthāne pravrajitān kīrtir anurakteva sevate /	sTAne pravrajitAn kIrtiH anuraktA-iva sevate /
   tad varaṃ pratigṛhṇīṣva mad atrāpi subhāṣite // AJm_7.19 //	tat varam pratigRhNIzva mat atra-api su-BAzite // AJm_7.19 //
   atha bodhisattvaḥ kleśaprātikūlyāt kliṣṭasattvasaṃparkavigarhāṃ	aTa boDisattvaH kleSa-prAtikUlyAt klizwa-sattva-saMparka-vigarhAn
   varasaṃpratigrahāpadeśena kurvann ity uvāca /	vara-saMpratigraha-apadeSena kurvan iti uvAca /
   śṛṇuyām api naiva jātu bālaṃ na ca vīkṣeya na cainam ālapeyam /	SRNuyAm api na-eva jAtu bAlam na ca vIkzeya na ca-enam Alapeyam /
   na ca tena nivāsakhedaduḥkhaṃ samupeyāṃ varam ity ahaṃ vṛṇe tvām //	na ca tena nivAsa-Keda-duHKam samupeyAm varam iti aham vRNe tvAm //
   AJm_7.20 //	AJm_7.20 //
   śakra uvāca /	SakraH uvAca /
   anukampyo viśeṣeṇa satām āpadgato nanu /	anukampyaH viSezeNa satAm Apad-gataH nanu /
   āpadāṃ mūlabhūtatvād bālyaṃ cādhamam iṣyate // AJm_7.21 //	ApadAm mUla-BUta-tvAt bAlyam ca-aDamam izyate // AJm_7.21 //
   karuṇāśrayabhūtasya bālasyāsya viśeṣataḥ /	karuNA-ASraya-BUtasya bAlasya-asya viSezataH /
   kṛpālur api san kasmān na darśanam apīcchasi // AJm_7.22 //	kRpAluH api san kasmAt na darSanam api-icCasi // AJm_7.22 //
   bodhisattva uvāca / agatyā mārṣa / paśyatv atrabhavān /	boDisattvaH uvAca / agatyAH mArza / paSyatu atraBavAn /
   kathaṃ cid api śakyeta yadi bālaś cikitsitum /	kaTam cit api Sakyeta yadi bAlaH cikitsitum /
   taddhitodyoganiryatnaḥ kathaṃ syād iti madvidhaḥ // AJm_7.23 //	tat-hita-udyoga-niryatnaH kaTam syAt iti madviDaH // AJm_7.23 //
   itthaṃ caiṣa cikitsāprayogasyāpātram iti gṛhyatām /	itTam ca-eza cikitsA-prayogasya-apAtram iti gRhyatAm /
   sunayavad anayaṃ nayaty ayaṃ param api cātra niyoktum icchati /	su-naya-vat anayam nayati ayam param api ca-atra niyoktum icCati /
   anucitavinayārjavakramo hitam api cābhihitaḥ prakupyati // AJm_7.24 //	anucita-vinaya-Arjava-kramaH hitam api ca-aBihitaH prakupyati // AJm_7.24 //
   iti paṇḍitamānamohadagdhe hitavādiṣv api roṣarūkṣabhāve /	iti paNxita-mAna-moha-dagDe hita-vAdizu api roza-rUkza-BAve /
   rabhase vinayābhiyogamāndyād vada kas tatra hitārpaṇābhyupāyaḥ // AJm_7.25	raBase vinaya-aBiyoga-mAndyAt vada kaH tatra hita-arpaNa-aByupAyaH // AJm_7.25
   ity agatyā suraśreṣṭha karuṇāpravaṇair api /	iti agatyA suraSrezWa karuNA-pravaNEH api /
   bālyād adravyabhūtasya na darśanam apīṣyate // AJm_7.26 //	bAlyAt adravya-BUtasya na darSanam api-izyate // AJm_7.26 //
   tac chrutvā śakraḥ sādhu sādhv ity enam abhinandya	tat SrutvA SakraH sADu sADu iti enam aBinandya
   subhāṣitaparitoṣitamatiḥ punar uvāca /	su-BAzita-paritozita-matiH punar uvAca /
   na subhāṣitaratnānām arghaḥ kaś ca na vidyate /	na su-BAzita-ratnAnAm arGaH kaH ca na vidyate /
   kusumāñjalivat prītyā dadāmy atra tu te varam // AJm_7.27 //	kusuma-aQjali-vat prItyA dadAmi atra tu te varam // AJm_7.27 //
   atha bodhisattvaḥ sarvāvasthasukhatāṃ sajjanasya pradarśayañ chakram	aTa boDisattvaH sarva-avasTa-suKa-tAm sat-janasya pradarSayan Cakram
   uvāca/	uvAca/
   vīkṣeya dhīraṃ śṛṇuyāṃ ca dhīraṃ syān me nivāsaḥ saha tena śakra /	vIkzeya DIram SRNuyAm ca DIram syAt me nivAsaH saha tena SakraH /
   saṃbhāṣaṇaṃ tena sahaiva bhūyād etad varaṃ devavara prayaccha // AJm_7.28	saMBAzaNam tena saha-eva BUyAt etat varam deva-vara prayacCa // AJm_7.28
   śakra uvāca / atipakṣapāta iva khalu te dhīraṃ prati / tad ucyatām /	SakraH uvAca / ati-pakzapAtaH iva Kalu te DIram prati / tat ucyatAm /
   kiṃ nu dhīras tavākārṣīd vada kāśyapa kāraṇam /	kim nu DIraH tava-akArzIt vada kASyapa kAraNam /
   adhīra iva yenāsi dhīradarśanalālasaḥ // AJm_7.29 //	aDIraH iva yena-asi DIra-darSana-lAlasaH // AJm_7.29 //
   atha bodhisattvaḥ sajjanamāhātmyam asya pradarśayann uvāca / śrūyatāṃ	aTa boDisattvaH sat-jana-mAhAtmyam asya pradarSayan uvAca / SrUyatAm
   mārṣa yena me dhīradarśanam evābhilaṣati matiḥ /	mArza yena me DIra-darSanam eva-aBilazati matiH /
   vrajati guṇapathena ca svayaṃ nayati parān api tena vartmanā /	vrajati guNa-paTena ca svayam nayati parAn api tena vartmanA /
   vacanam api na rūkṣam akṣamāṃ janayati tasya hitopasaṃhitam // AJm_7.30 //	vacanam api na rUkzam akzamAm janayati tasya hita-upasaMhitam // AJm_7.30 //
   aśaṭhavinayabhūṣaṇaḥ sadā hitam iti lambhayituṃ sa śakyate /	aSaWa-vinaya-BUzaNaH sadA hitam iti lamBayitum sa Sakyate /
   iti mama guṇapakṣapātinī namati matir guṇapakṣapātini // AJm_7.31 //	iti mama guNa-pakzapAtinI namati matiH guNa-pakzapAtini // AJm_7.31 //
   athainaṃ śakraḥ sādhūpapannarūpam idam iti cābhinandya	aTa-enam SakraH sADu-upapanna-rUpam idam iti ca-aBinandya
   samabhivṛddhaprasādaḥ punar vareṇopanimantrayām āsa /	samaBivRdDa-prasAdaH punar vareNa-upanimantrayAm Asa /
   kāmaṃ saṃtoṣasātmatvāt sarvatra kṛtam eva te /	kAmam saMtoza-sAtma-tvAt sarvatra kRtam eva te /
   madanugrahabuddhyā tu grahītuṃ varam arhasi // AJm_7.32 //	mad-anugraha-budDyA tu grahItum varam arhasi // AJm_7.32 //
   upakārāśayā bhaktyā śaktyā caiva samastayā /	upakAra-ASayA BaktyA SaktyA ca-eva samastayA /
   prayuktasyātiduḥkho hi praṇayasyāpratigrahaḥ // AJm_7.33 //	prayuktasya-ati-duHKaH hi praNayasya-apratigrahaH // AJm_7.33 //
   atha tasya parām upakartukāmatām avetya bodhisattvas tatpriyahitakāmyayā	aTa tasya parAm upakartu-kAma-tAm avetya boDisattvaH tad-priya-hita-kAmyayA
   pradānānutarṣaprābalyam asmai prakāśayann uvāca /	pradAna-anutarza-prAbalyam asmE prakASayan uvAca /
   tvadīyam annaṃ kṣayadoṣavarjitaṃ manaś ca ditsāparitoṣapeśalam /	tvadIyam annam kzaya-doza-varjitam manaH ca ditsA-paritoza-peSalam /
   viśuddhaśīlābharaṇāś ca yācakā mama syur etāṃ varasaṃpadaṃ vṛṇe //	viSudDa-SIla-ABaraNAH ca yAcakAH mama syuH etAm vara-saMpadam vRNe //
   AJm_7.34 //	AJm_7.34 //
   śakra uvāca / subhāṣitaratnākaraḥ khalv atrabhavān / api ca /	SakraH uvAca / su-BAzita-ratna-AkaraH Kalu atraBavAn / api ca /
   yad abhiprārthitaṃ sarvaṃ tat tathaiva bhaviṣyati /	yat aBiprArTitam sarvam tat taTA-eva Bavizyati /
   dadāmi ca punas tubhyaṃ varam asmin subhāṣite // AJm_7.35 //	dadAmi ca punar tuByam varam asmin su-BAzite // AJm_7.35 //
   bodhisattva uvāca /	boDisattvaH uvAca /
   varaṃ mamānugrahasaṃpadākaraṃ dadāsi cet sarvadivaukasāṃ vara /	varam mama-anugraha-saMpad-Akaram dadAsi ced sarva-divOkasAm vara /
   na mābhyupeyāḥ punar ity abhijvalann imaṃ varaṃ daityanisūdanaṃ vṛṇe //	na mA-aByupeyAH punar iti aBijvalan imam varam dEtya-nisUdanam vRNe //
   AJm_7.36 //	AJm_7.36 //
   atha śakraḥ sāmarṣavad enam ativismayamāna uvāca / mā tāvad bhoḥ /	aTa SakraH sa-amarza-vat enam ati-vismayamAnaH uvAca / mA tAvat BoH /
   japavratejyāvidhinā tapaḥśramair jano 'yam anvicchati darśanaṃ mama /	japa-vratA-ijyA-viDinA tapaH-SramEH janaH ayam anvicCati darSanam mama /
   bhavān punar necchati kena hetunā varapraditsābhigatasya me sataḥ //	BavAn punar na-icCati kena hetunA vara-praditsA-aBigatasya me sataH //
   AJm_7.37 //	AJm_7.37 //
   bodhisattva uvāca / alaṃ te manyupraṇayena / samanuneṣyāmy aham	boDisattvaH uvAca / alam te manyu-praNayena / samanunezyAmi aham
   atrabhavantaṃ devarājam / na hy asāv adākṣiṇyānuvṛttir nāpy	atraBavantam devarAjam / na hi asO adAkziNya-anuvRttiH na-api-
   abahumānaviceṣṭitam asamavadhānakāmyatā vā bhavataḥ / kiṃ tu	abahu-mAna-vicezwitam asamavaDAna-kAmyatA vA BavataH / kim tu
   nirīkṣya te rūpam amānuṣādbhutaṃ prasannakānti jvalitaṃ ca tejasā /	nirIkzya te rUpam amAnuza-adButam prasanna-kAnti jvalitam ca tejasA /
   bhavet pramādas tapasīti me bhayaṃ prasādasaumyād api darśanāt tava //	Bavet pramAdaH tapasi-iti me Bayam prasAda-sOmyAt api darSanAt tava //
   AJm_7.38 //	AJm_7.38 //
   atha śakraḥ praṇamya pradakṣiṇīkṛtya cainaṃ tatraivāntardadhe /	aTa SakraH praNamya pradakziNIkRtya ca-enam tatra-eva-antardaDe /
   prabhātāyāṃ ca rajanyāṃ bodhisattvaḥ śakraprabhāvopahṛtaṃ prabhūtaṃ divyam	praBAtAyAm ca rajanyAm boDisattvaH Sakra-praBAva-upahRtam praBUtam divyam
   annapānaṃ dadarśa / śakropanimantraṇāhūtāni cānekāni pratyekabuddhaśatāni	anna-pAnam dadarSa / Sakra-upanimantraNa-AhUtAni ca-anekAni pratyekabudDa-SatAni
   vyāyatābaddhaparikarāṃś ca pariveṣaṇasajjān anekān devakumārān /	vyAyatA-badDa-parikarAn ca parivezaNa-sajjAn anekAn devakumArAn /
   tenānnapānavidhinā sa munir maharṣīn saṃtarpayan mudam udāratamām avāpa /	tena-anna-pAna-viDinA sa muniH mahA-RzIn saMtarpayat mudam udAratamAm avApa /
   vṛttyā ca tāpasajanocitayābhireme dhyānāpramāṇaniyamena śamena caiva //	vRttyA ca tApasa-jana-ucitayA-aBireme DyAna-apramANa-niyamena Samena ca-eva //
   AJm_7.39 //	AJm_7.39 //
   tad evaṃ tapovanasthānām apy alaṃkāras tyāgaśauryaṃ prāg eva gṛhasthānām	tat evam tapaH-vana-sTAnAm api alaMkAraH tyAga-SOryam prAk eva gRhasTAnAm
   iti	iti
   tyāgaśauryeṇālaṃkartavya evātmā satpuruṣeṇeti dānapatisaṃvarṇanāyām	tyAga-SOryeNa-alaMkartavyaH eva-AtmA sat-puruzeNa-iti dAnapati-saMvarNanAyAm
   upaneyaṃ lobhadveṣabālavigarhāyāṃ kalyāṇamitrasaṃparkaguṇe saṃtoṣakathāyāṃ	upaneyam loBa-dveza-bAla-vigarhAyAm kalyANa-mitra-saMparka-guNe saMtoza-kaTAyAm
   tathāgatamāhātmye caivaṃ pūrvajanmasv api subhāṣitaratnātiśayākaraḥ sa	taTAgata-mAhAtmye ca-evam pUrva-janmasu api su-BAzita-ratna-atiSaya-AkaraH sa
   bhagavān prāg evābhisaṃbuddha iti //	BagavAn prAk eva-aBisaMbudDaH iti //
   agastyajātakaṃ saptamam //	agastya-jAtakam saptamam //
   8. Maitrībalajātakam	8. MEtrI-bala-jAtakam
   na paraduḥkhāturāḥ svasukham avekṣante mahākāruṇikāḥ //	na para-duHKa-AturAH sva-suKam avekzante mahA-kAruNikAH //
   tadyathānuśrūyate / bodhisattvaḥ kila	tat-yaTA-anuSrUyate / boDisattvaH kila
   svamāhātmyakāruṇyābhiprapannajagatparitrāṇādhyāśayaḥ	sva-mAhAtmya-kAruNya-aBiprapanna-jagat-paritrANa-aDyASayaH
   pradānadamasaṃyamasauratyādibhir lokānugrahānukūlair guṇātiśayair	pradAna-dama-saMyama-sOrati-AdiBiH loka-anugraha-anukUlEH guNa-atiSayEH-
   abhivardhamānaḥ sarvasattvamaitramanā maitrībalo nāma rājā babhūva /	aBivarDamAnaH sarva-sattva-mEtra-manAH mEtrI-balaH nAma rAjA baBUva /
   duḥkhaṃ sukhaṃ vā yad abhūt prajānāṃ tasyāpi rājñas tad abhūt tathaiva /	duHKam suKam vA yat aBUt prajAnAm tasya-api rAjQaH tat aBUt taTA-eva /
   ataḥ prajārakṣaṇadakṣiṇo 'sau śastraṃ ca śāstraṃ ca parāmamarśa // AJm_8.1	atas prajA-rakzaNa-dakziNaH asO Sastram ca SAstram ca parAmamarSaH // AJm_8.1
   narendracūḍādhṛtaśāsanasya tasya tv alaṃkāravad āsa śastram /	narendra-cUxA-DRta-SAsanasya tasya tu alaMkAra-vat Asa Sastram /
   vispaṣṭarūpaṃ dadṛśe ca śāstraṃ nayeṣu lokasya hitodayeṣu // AJm_8.2 //	vispazwa-rUpam dadRSe ca SAstram nayezu lokasya hita-udayezu // AJm_8.2 //
   vinigrahapragrahayoḥ pravṛttir dharmoparodhaṃ na cakāra tasya /	vinigraha-pragrahayoH pravRttiH Darma-uparoDam na cakAra tasya /
   hitāśayatvān nayanaipuṇāc ca parīkṣakasyeva pituḥ prajāsu // AJm_8.3 //	hita-ASaya-tvAt naya-nEpuNAt ca parIkzakasya-iva pituH prajAsu // AJm_8.3 //
   tasyaivaṃ dharmeṇa prajāḥ pālayataḥ satyatyāgopaśamaprajñādibhiś ca	tasya-evam DarmeNa prajAH pAlayataH satya-tyAga-upaSama-prajQA-AdiBiH ca
   parahitapariṇāmanāt saviśeṣodāttakramair bodhisaṃbhāravidhibhir	para-hita-pariNAmanAt sa-viSeza-udAtta-kramEH boDi-saMBAra-viDiBiH-
   abhivardhamānasya kadā cit kasmiṃś cid aparādhe yakṣāṇām adhipatinā	aBivarDamAnasya kadA cit kasmin cit aparADe yakzANAm aDipatinA
   svaviṣayāt pravrājitā ojohārāḥ pañca yakṣāḥ paravadhadakṣās tadviṣayam	sva-vizayAt pravrAjitAH ojaH-hArAH paQca yakzAH para-vaDa-dakzAH tad-vizayam
   abhijagmuḥ / vyapagatasarvopadravatvāc ca nityapravṛttavividhotsavaṃ	aBijagmuH / vyapagata-sarva-upadrava-tvAt ca nitya-pravRtta-viviDa-utsavam
   parayā saṃpadā samupetarūpaṃ pramuditatuṣṭapuṣṭajanam abhisamīkṣya taṃ	parayA saMpadA samupeta-rUpam pramudita-tuzwa-puzwa-janam aBisamIkzya tam
   viṣayaṃ tadviṣayanivāsināṃ puruṣāṇām ojāṃsy apahartum eṣām abhilāṣo	vizayam tad-vizaya-nivAsinAm puruzANAm ojAMsi apahartum ezAm aBilAzaH-
   babhūva /	baBUva /
   te pareṇāpi yatnena saṃpravṛttāḥ svakarmaṇi /	te pareNa-api yatnena saMpravRttAH sva-karmaNi /
   naiva tadviṣayasthānāṃ hartum ojaḥ prasehire // AJm_8.4 //	na-eva tad-vizaya-sTAnAm hartum ojaH prasehire // AJm_8.4 //
   tasya prabhāvātiśayān nṛpasya mameti yatraiva babhūva buddhiḥ /	tasya praBAva-atiSayAt nRpasya mama-iti yatra-eva baBUva budDiH /
   saivāsya rakṣā paramāsa tasmād ojāṃsi hartuṃ na viṣehire te // AJm_8.5 //	sA-eva-asya rakzA paramAsa tasmAt ojAMsi hartum na vizehire te // AJm_8.5 //
   yadā ca param api prayatnaṃ kurvanto naiva śaknuvanti sma kasya cit	yadA ca param api prayatnam kurvantaH na-eva Saknuvanti sma kasya cit-
   tadviṣayanivāsina ojo 'pahartum athaiṣāṃ parasparam avekṣyaitad abhūt /	tad-vizaya-nivAsinaH ojaH apahartum aTa-ezAm parasparam avekzya-etat aBUt /
   kiṃ nu khalv idaṃ mārṣāḥ /	kim nu Kalu idam mArzAH /
   asmatprabhāvapratighātayogyā vidyātapaḥsiddhimayā viśeṣāḥ /	asmad-praBAva-pratiGAta-yogyAH vidyA-tapaH-sidDi-mayAH viSezAH /
   na santi caiṣām atha cādya sarve vyarthābhidhānatvam upāgatāḥ smaḥ //	na santi ca-ezAm aTa ca-adya sarve vyarTa-aBiDAna-tvam upAgatAH smaH //
   AJm_8.6 //	AJm_8.6 //
   atha te yakṣā brāhmaṇavarṇam ātmānam abhinirmāya samanucaranto dadṛśuḥ	aTa te yakzAH brAhmaNa-varNam AtmAnam aBinirmAya samanucarantaH dadRSuH
   pratyaraṇyacaram anyatamaṃ gopālakaṃ saśādvale chāyādrumamūle sopānatkaṃ	pratyaraNya-caram anyatamam gopAlakam sa-SAdvale CAyA-druma-mUle sa-upAnat-kam
   saṃniṣaṇṇaṃ sapallavair vanatarukusumair viracitāṃ mālām udvahantaṃ	saMnizaNNam sa-pallavEH vana-taru-kusumEH viracitAm mAlAm udvahantam
   dakṣiṇato vinyastadaṇḍaparaśum ekākinaṃ rajjuvartanavyāpṛtaṃ	dakziNatas vinyasta-daNxa-paraSum ekAkinam rajju-vartana-vyApRtam
   prakṣveḍitavilāsena gāyantam āsīnaṃ samupetya cainam ūcuḥ / bho gavāṃ	prakzvexita-vilAsena gAyantam AsInam samupetya ca-enam UcuH / Bo gavAm
   saṃrakṣaṇādhikṛta / evaṃ vivikte nirjanasaṃpāte 'sminn araṇye vicarann	saMrakzaNa-aDikRtaH / evam vivikte nirjana-saMpAte asmin araNye vicaran=-
   ekākī kathaṃ na bibheṣīti // sa tān ullokyābravīt / kuto vā bhetavyam iti	ekAkI kaTam na biBezi-iti // sa tAn ullokya-abravIt / kutas vA Betavyam iti
   // yakṣā ūcuḥ / kiṃ tvayā na śrutapūrvā rakṣasāṃ piśācānāṃ vā	// yakzAH UcuH / kim tvayA na Sruta-pUrvA rakzasAm piSAcAnAm vA
   nisargaraudrā prakṛtiḥ /	nisarga-rOdrA prakRtiH /
   sahāyamadhye 'pi hi vartamāno vidyātapaḥsvastyayanair upetaḥ /	sahAya-maDye api hi vartamAnaH vidyA-tapaH-svastyayanEH upetaH /
   yebhyaḥ kathaṃ cit parimokṣam eti śauryād avajñātabhayo 'pi lokaḥ //	yeByaH kaTam cit parimokzam eti SOryAt avajQAta-BayaH api lokaH //
   AJm_8.7 //	AJm_8.7 //
   tebhyo nṛmedaḥpiśitāśanebhyaḥ kathaṃ bhayaṃ te 'sti na rākṣasebhyaḥ /	teByaH nR-medaH-piSita-aSaneByaH kaTam Bayam te asti na rAkzaseByaH /
   viviktagambhīrabhayānakeṣu sahāyahīnasya vanāntareṣu // AJm_8.8 //	vivikta-gamBIra-BayAnakezu sahAya-hInasya vana-antarezu // AJm_8.8 //
   ity ukte sa gopālakaḥ prahasyainān uvāca /	iti ukte sa gopAlakaH prahasya-enAn uvAca /
   janaḥ svastyayanenāyaṃ mahatā paripālyate /	janaH svastyayanena-ayam mahatA paripAlyate /
   devendrair apy aśakyo 'yaṃ kiṃ punaḥ piśitāśanaiḥ // AJm_8.9 //	deva-indrEH api aSakyaH ayam kim punar piSita-aSanEH // AJm_8.9 //
   tena geha ivāraṇye rātrāv api yathā divā /	tena gehaH iva-araNye rAtrO api yaTA divA /
   janānta iva caiko 'pi nirbhayo vicarāmy aham // AJm_8.10 //	jana-ante iva ca-ekaH api nirBayaH vicarAmi aham // AJm_8.10 //
   athainaṃ te yakṣāḥ kautūhalaprābalyāt sādaram upavatsayanta ivocuḥ / tat	aTa-enam te yakzAH kOtUhala-prAbalyAt sa-Adaram upavatsayantaH iva-UcuH / tat-
   kathaya kathaya tāvad bhadra kīdṛśo 'yaṃ yuṣmākaṃ svastyayanaviśeṣa iti //	kaTaya kaTaya tAvat Badra kIdRSaH ayam yuzmAkam svastyayana-viSezaH iti //
   sa tān prahasann uvāca / śrūyatāṃ yādṛśo 'smākam atyadbhutaḥ	sa tAn prahasan uvAca / SrUyatAm yAdRSaH asmAkam atyadButaH
   svastyayanaviśeṣaḥ /	svastyayana-viSezaH /
   kanakagiriśilāviśālavakṣāḥ śaradamalendumanojñavaktraśobhaḥ /	kanaka-giri-SilA-viSAla-vakzAH Sarad-a-mala-indu-manojQa-vaktra-SoBaH /
   kanakaparighapīnalambabāhur vṛṣabhanibhekṣaṇavikramo narendraḥ // AJm_8.11	kanaka-pariGa-pIna-lamba-bAhuH vRzaBa-niBa-IkzaNa-vikramaH narendraH // AJm_8.11
   īdṛśo 'smākaṃ svastyayanaviśeṣa ity uktvā sāmarṣavismayas tān yakṣān	IdRSaH asmAkam svastyayana-viSezaH iti uktvA sa-amarza-vismayaH tAn yakzAn
   avekṣamāṇaḥ punar uvāca / āścaryaṃ batedam /	avekzamANaH punar uvAca / AScaryam bata-idam /
   evaṃ prakāśo nṛpatiprabhāvaḥ kathaṃ nu vaḥ śrotrapathaṃ na yātaḥ /	evam prakASaH nRpati-praBAvaH kaTam nu vaH Srotra-paTam na yAtaH /
   atyadbhutatvād athavā śruto 'pi bhavatsu vipratyayato na rūḍhaḥ //	ati-adButa-tvAt aTavA SrutaH api Bavatsu vipratyayataH na rUXaH //
   AJm_8.12 //	AJm_8.12 //
   śaṅke guṇānveṣaṇaviklavo vā deśe jano 'sāv akutūhalo vā /	SaFke guNa-anvezaNa-viklavaH vA deSe janaH asO akutUhalaH vA /
   vivarjito bhāgyaparikṣayād vā kīrtyā narendrasya yato 'bhyupaitha //	vivarjitaH BAgya-parikzayAt vA kIrtyA narendrasya yatas aByupETa //
   AJm_8.13 //	AJm_8.13 //
   tad asti vo bhāgyaśeṣaṃ yat tādṛśād deśakāntārād ihāgatāḥ stha // yakṣā	tat asti vaH BAgya-Sezam yat tAdRSAt deSa-kAntArAt iha-AgatAH sTa // yakzA
   ūcuḥ / bhadra kiṃkṛto 'yam asya rājñaḥ prabhāvo yad asyāmānuṣā na	UcuH / Badra kiMkRtaH ayam asya rAjQaH praBAvaH yat asya-amAnuzAH na
   prasahante viṣayanivāsinaṃ janaṃ hiṃsitum iti / gopālaka uvāca /	prasahante vizaya-nivAsinam janam hiMsitum iti / gopAlakaH uvAca /
   svamāhātmyādhigataḥ prabhāvo 'yam asmākaṃ mahārājasya / paśyata brāhmaṇāḥ	sva-mAhAtmya-aDigataH praBAvaH ayam asmAkam mahA-rAjasya / paSyata brAhmaNAH
   maitrī tasya balaṃ dhvajāgraśabalaṃ tv ācāramātraṃ balaṃ nāsau vetti ruṣaṃ	mEtrI tasya balam Dvaja-agra-Sabalam tu AcAra-mAtram balam na-asO vetti ruzam
   na cāha paruṣaṃ samyak ca gāṃ rakṣati /	na ca-Aha paruzam samyak ca gAm rakzati /
   dharmas tasya nayo na nītinikṛtiḥ pūjārtham arthaḥ satām ity āścaryamayo	DarmaH tasya nayaH na nIti-nikRtiH pUjA-arTam arTaH satAm iti AScaryam-ayaH-
   'pi durjanadhanaṃ garvaṃ ca nālambate // AJm_8.14 //	api durjana-Danam garvam ca na-Alambate // AJm_8.14 //
   evamādiguṇaśatasamudito 'yam asmākaṃ svāmī / tenāsya na prasahante	evamAdi-guNa-Sata-samuditaH ayam asmAkam svAmI / tena-asya na prasahante
   viṣayanivāsinaṃ janam upadravāḥ / api ca kiyad ahaṃ vaḥ śakṣyāmi vaktum /	vizaya-nivAsinam janam upadravAH / api ca kiyat aham vaH SakzyAmi vaktum /
   nṛpatiguṇaśravaṇakutūhalais tu bhavadbhir nagaram eva yuktaṃ praveṣṭuṃ	nRpati-guNa-SravaNa-kutUhalEH tu BavadBiH nagaram eva yuktam pravezwum
   syāt / tatra hi bhavantaḥ svadharmānurāgād vyavasthitāryamaryādaṃ	syAt / tatra hi BavantaH svaDarma-anurAgAt vyavasTita-Arya-maryAdam
   nityakṣemasubhikṣatvāt pramuditasamṛddham anuddhatodāttaveṣam	nityakzema-su-Bikza-tvAt pramudita-samRdDam anudData-udAtta-vezam
   abhyāgatātithijanaviśeṣavatsalaṃ nṛpatiguṇākṣiptahṛdayaṃ tatkīrtyāśrayāḥ	aByAgata-atiTi-jana-viSeza-vatsalam nRpati-guNa-Akzipta-hRdayam tad-kIrti-ASrayAH
   stutīr maṅgalam iva svastyayanam iva ca praharṣād abhyasyantaṃ janaṃ	stutIH maFgalam iva svastyayanam iva ca praharzAt aByasyantam janam
   dṛṣṭvā rājño guṇavistaram anumāsyante / satyāṃ ca guṇabahumānodbhāvanāyāṃ	dRzwvA rAjQaH guNa-vistaram anumAsyante / satyAm ca guNa-bahu-mAna-udBAvanAyAm
   taddidṛkṣāyām avaśyaṃ tadguṇapratyakṣiṇo bhaviṣyatheti // atha te yakṣāḥ	tad-didRkzAyAm avaSyam tad-guNa-pratyakziNaH BavizyaTa-iti // aTa te yakzAH
   svaprabhāvapratīghātāt tasmin rājani sā marṣahṛdayā bhāvaprayuktayāpi	sva-praBAva-pratIGAtAt tasmin rAjani sA marza-hRdayAH BAva-prayuktayA-api
   yuktayā tayā tathyayā guṇakathayā naiva mārdavam upajagmuḥ /	yuktayA tayA taTyayA guNa-kaTayA na-eva mArdavam upajagmuH /
   prāyeṇa khalu mandānām amarṣajvalitaṃ manaḥ /	prAyeNa Kalu mandAnAm amarza-jvalitam manaH /
   yasmin vastuni tatkīrtyā tad viśeṣeṇa dahyate // AJm_8.15 //	yasmin vastuni tad-kIrtyA tat viSezeNa dahyate // AJm_8.15 //
   pradānapriyatāṃ tu samabhivīkṣya rājñas te yakṣās tadapakāracikīrṣavaḥ	pradAna-priya-tAm tu samaBivIkzya rAjQaH te yakzAH tad-apakAra-cikIrzavaH
   samabhigamya rājānaṃ saṃdarśanakāle bhojanam ayācanta // atha sa rājā	samaBigamya rAjAnam saMdarSana-kAle Bojanam ayAcanta // aTa sa rAjA
   pramuditamanās tadadhikṛtān puruṣān samādideśa / kṣipram abhirucitaṃ	pramudita-manAH tad-aDikRtAn puruzAn samAdideSa / kzipram aBirucitam
   bhojanaṃ brāhmaṇebhyo dīyatām iti // atha te yakṣāḥ samupahṛtaṃ rājārham	Bojanam brAhmaNeByaH dIyatAm iti // aTa te yakzAH samupahRtam rAja-arham
   api bhojanaṃ haritatṛṇam iva vyāghrā naiva pratyagṛhṇan naivaṃvidhaṃ	api Bojanam harita-tRNam iva vyAGrAH na-eva pratyagRhNan na-evaMviDam
   bhojanaṃ vayam aśnīma iti / tac chrutvā sa rājā samabhigamyainān abravīt /	Bojanam vayam aSnImaH iti / tat SrutvA sa rAjA samaBigamya-enAn abravIt /
   atha kīdṛśaṃ bhojanaṃ yuṣmākam upaśete / yāvat tādṛśam anviṣyatām iti //	aTa kIdRSam Bojanam yuzmAkam upaSete / yAvat tAdRSam anvizyatAm iti //
   yakṣā ūcuḥ /	yakzAH UcuH /
   atyaktoṣmāṇi māṃsāni narāṇāṃ rudhirāṇi ca /	atyakta-UzmANi mAMsAni narANAm ruDirANi ca /
   ity annapānaṃ padmākṣa yakṣānām akṣatavrata // AJm_8.16 //	iti anna-pAnam padmAkza yakzAnAm akzata-vrata // AJm_8.16 //
   ity uktvā daṃṣṭrākarālavadanāni dīptapiṅgalakekararaudranayanāni	iti uktvA daMzwrA-karAla-vadanAni dIpta-piFgala-kekara-rOdra-nayanAni
   cipiṭavirūpaghoṇāni jvaladanalakapilakeśaśmaśrūṇi	cipiwa-virUpa-GoNAni jvalat-anala-kapila-keSa-SmaSrUNi
   sajalajaladharāndhakārākārāṇi vikṛtabhīṣaṇāni svāny eva vapūṃṣi	sa-jala-jalaDara-anDakAra-AkArANi vikRta-BIzaNAni svAni eva vapUMzi
   pratyapadyanta / samavekṣya cainān sa rājā piśācāḥ khalv ime na mānuṣās	pratyapadyanta / samavekzya ca-enAn sa rAjA piSAcAH Kalu ime na mAnuzAH-
   tenāsmadīyam annapānaṃ nābhilaṣantīti niścayam upajagāma //	tena-asmadIyam anna-pAnam na-aBilazanti-iti niScayam upajagAma //
   atha tasya narendrasya prakṛtyā karuṇātmanaḥ /	aTa tasya narendrasya prakRtyA karuNA-AtmanaH /
   bhūyasī karuṇā teṣu samabhūc chuddhacetasaḥ // AJm_8.17 //	BUyasI karuNA tezu samaBUt SudDa-cetasaH // AJm_8.17 //
   karuṇaikatānahṛdayaś ca tān yakṣān anuśocan niyatam īdṛśam arthaṃ cintayām	karuNA-eka-tAna-hRdayaH ca tAn yakzAn anuSocat niyatam IdRSam arTam cintayAm
   āsa /	Asa /
   dayāvatas tāvad idam annapānaṃ sudurlabham /	dayAvataH tAvat idam anna-pAnam su-durlaBam /
   pratyahaṃ ca tad anveṣyaṃ kiṃ nu duḥkham ataḥ param // AJm_8.18 //	pratyaham ca tat anvezyam kim nu duHKam atas param // AJm_8.18 //
   nirdayasyāpy aśaktasya vighātaikarasaḥ śramaḥ /	nirdayasya-api aSaktasya viGAta-ekarasaH SramaH /
   śaktasyāpy ahitābhyāsāt kiṃ svit kaṣṭataraṃ tataḥ // AJm_8.19 //	Saktasya-api ahita-aByAsAt kim svid kazwataram tatas // AJm_8.19 //
   evaṃvidhāhāraparāyaṇānāṃ kāruṇyaśūnyāśivamānasānām /	evaMviDa-AhAra-parAyaNAnAm kAruNya-SUnya-aSiva-mAnasAnAm /
   pretyeha caiṣāṃ dahatāṃ svam arthaṃ duḥkhāni yāsyanti kadā nu nāśam //	pretya-iha ca-ezAm dahatAm svam arTam duHKAni yAsyanti kadA nu nASam //
   AJm_8.20 //	AJm_8.20 //
   tat katham idānīm aham eṣām āhārasaṃpādanād ekāham api tāvat	tat kaTam idAnIm aham ezAm AhAra-saMpAdanAt eka-aham api tAvat-
   parahiṃsāpraṇayavighātaṃ kuryām /	para-hiMsA-praNaya-viGAtam kuryAm /
   na hi smarāmy arthitayāgatānām āśāviparyāsahataprabhāṇi /	na hi smarAmi arTi-tayA-AgatAnAm ASA-viparyAsa-hata-praBANi /
   himānilamlāpitapaṅkajānāṃ samānadainyāni mukhāni kartum // AJm_8.21 //	hima-anila-mlApita-paFkajAnAm samAna-dEnyAni muKAni kartum // AJm_8.21 //
   bhavatu / dṛṣṭam /	Bavatu / dRzwam /
   svataḥ śarīrāt sthirapīvarāṇi dāsyāmi māṃsāni saśoṇitāni /	svatas SarIrAt sTira-pIvarANi dAsyAmi mAMsAni sa-SoNitAni /
   ato 'nyathā ko hi mama kramaḥ syād ity āgateṣv arthiṣu yuktarūpaḥ //	atas anyaTA kaH hi mama kramaH syAt iti Agatezu arTizu yukta-rUpaH //
   AJm_8.22 //	AJm_8.22 //
   svayaṃmṛtānāṃ hi nirūṣmakāṇi bhavanti māṃsāni viśoṇitāni /	svayaMmRtAnAm hi nirUzmakANi Bavanti mAMsAni viSoNitAni /
   priyāṇi caiṣāṃ na hi tāni samyag bubhukṣayā pīḍitavigrahāṇām // AJm_8.23	priyANi ca-ezAm na hi tAni samyak buBukzayA pIxita-vigrahANAm // AJm_8.23
   jīvato 'pi ca kuto 'ham anyasmān māṃsam ādāsye mām abhigamya caite	jIvataH api ca kutas aham anyasmAt mAMsam AdAsye mAm aBigamya ca-ete
   tathaiva kṣuttarṣaparikṣāmanayanavadanā niṣphalāśāpraṇayatvād	taTA-eva kzuD-tarza-parikzAma-nayana-vadanAH nizPala-ASA-praNaya-tvAt-
   adhikataravighātāturamanasaḥ kathaṃ nāma pratiyāsyanti / tad idam atra	aDikatara-viGAta-Atura-manasaH kaTam nAma pratiyAsyanti / tat idam atra
   prāptakālam /	prApta-kAlam /
   duṣṭavraṇasyeva sadāturasya kaḍevarasyāsya rujākarasya /	duzwavraNasya-iva sadA-Aturasya kaxevarasya-asya rujAkarasya /
   karomi kāryātiśayopayogād atyartharamyaṃ pratikārakhedam // AJm_8.24 //	karomi kArya-atiSaya-upayogAt atyarTa-ramyam pratikAra-Kedam // AJm_8.24 //
   iti viniścitya sa rājā praharṣodgamāt sphītīkṛtanayanavadanaśobhaḥ	iti viniScitya sa rAjA praharza-udgamAt sPItIkRta-nayana-vadana-SoBaH
   svaśarīram upadarśayaṃs tān yakṣān uvāca /	sva-SarIram upadarSayan tAn yakzAn uvAca /
   amūni māṃsāni saśoṇitāni dhṛtāni lokasya hitārtham eva /	amUni mAMsAni sa-SoNitAni DRtAni lokasya hita-arTam eva /
   yady ātitheyatvam upeyur adya mahodayaḥ so 'bhyudayo mama syāt // AJm_8.25	yadi AtiTeya-tvam upeyuH adya mahA-udayaH saH aByudayaH mama syAt // AJm_8.25
   atha te yakṣā jānanto 'pi rājñas tasyādhyāśayam atyadbhutatvād	aTa te yakzAH jAnantaH api rAjQaH tasya-aDyASayam ati-adButa-tvAt-
   aśraddadhānā rājānam ūcuḥ /	aSraddaDAnAH rAjAnam UcuH /
   arthinātmagate duḥkhe yācñādainyena darśite /	arTinA-Atma-gate duHKe yAcQA-dEnyena darSite /
   jñātum arhati dātaiva prāptakālam ataḥ param // AJm_8.26 //	jQAtum arhati dAtA-eva prApta-kAlam atas param // AJm_8.26 //
   atha sa rājā 'numatam idam eṣām iti pramuditamanāḥ sirāmokṣaṇārthaṃ vaidyā	aTa sa rAjA anumatam idam ezAm iti pramudita-manAH sirA-mokzaNa-arTam vEdyA
   ājñāpyantām iti samādideśa // atha tasya rājño 'mātyāḥ	AjQApyantAm iti samAdideSa // aTa tasya rAjQaH amAtyAH
   svamāṃsaśoṇitapradānavyavasāyam avetya sasaṃbhramāmarṣavyākulahṛdayā	sva-mAMsa-SoNita-pradAna-vyavasAyam avetya sa-saMBrama-amarza-vyAkula-hRdayA
   vyaktam īdṛśaṃ kaṃ cid arthaṃ snehavaśād ūcuḥ / nārhati devaḥ	vyaktam IdRSam kam cit arTam sneha-vaSAt UcuH / na-arhati devaH
   pradānaharṣātirabhasād anuraktānāṃ prajānāṃ hitāhitakramam anavekṣitum /	pradAna-harza-atiraBasAt anuraktAnAm prajAnAm hita-ahita-kramam anavekzitum /
   na caitad aviditaṃ devasya yathā	na ca-etat aviditam devasya yaTA
   yad yat prajānām ahitodayāya tat tat priyaṃ mānada rākṣasānām /	yat yat prajAnAm ahita-udayAya tat tat priyam mAnada rAkzasAnAm /
   paroparodhārjitavṛttituṣṭir evaṃsvabhāvānagha jātir eṣām // AJm_8.27 //	para-uparoDa-arjita-vRtti-tuzwiH evaMsvaBAva-anaGa jAtiH ezAm // AJm_8.27 //
   sukheṣv asaktaś ca bibharṣi deva rājyaśriyaṃ lokahitārtham eva /	suKezu asaktaH ca biBarzi deva rAjya-Sriyam loka-hita-arTam eva /
   svamāṃsadānavyavasāyam asmāt svaniścayonmārgam imaṃ vimuñca // AJm_8.28 //	sva-mAMsa-dAna-vyavasAyam asmAt sva-niScaya-unmArgam imam vimuQcaH // AJm_8.28 //
   asaṃśayaṃ na prasahanta ete tvadvīryaguptaṃ naravīra lokam /	asaMSayam na prasahante ete tvad-vIrya-guptam nara-vIra lokam /
   anarthapāṇḍityahatās tathā hi nayena vāñchanty anayaṃ prajānām // AJm_8.29	anarTa-pANxitya-hatAH taTA hi nayena vAQCanti anayam prajAnAm // AJm_8.29
   medovasādyais tridaśā makheṣu prītiṃ hutāśābhihutair vrajanti /	medaH-vasA-AdyEH tridaSAH maKezu prItim hutASa-aBihutEH vrajanti /
   satkārapūtaṃ bhavadīyam annaṃ saṃpannam eṣāṃ kila naiva rucyam // AJm_8.30	satkAra-pUtam BavadIyam annam saMpannam ezAm kila na-eva rucyam // AJm_8.30
   kāmaṃ nāsmadvidhajanādheyabuddhayo devapādāḥ svakāryānurāgas tv ayam asmān	kAmam na-asmadviDa-jana-ADeya-budDayaH deva-pAdAH sva-kArya-anurAgaH tu ayam asmAn
   evam upacārapathād bhraṃśayati / pañcānām amīṣām arthe sakalaṃ jagad	evam upacAra-paTAt BraMSayati / paQcAnAm amIzAm arTe sakalam jagad
   anāthīkartavyam iti ko 'yaṃ dharmamārgo devasya / api ca / kiṃkṛteyam	anATIkartavyam iti kaH ayam Darma-mArgaH devasya / api ca / kiMkRtA-iyam
   asmāsv evaṃ niṣpraṇayatā kena vāsmākaṃ svāmyarthe viniyojyamānāni	asmAsu evam nizpraNaya-tA kena vA-asmAkam svAmi-arTe viniyojyamAnAni
   vinigūḍhapūrvāṇi māṃsaśoṇitāni yad aparikṣīṇeṣv evāmīṣu svāni devo dātum	vinigUXa-pUrvANi mAMsa-SoNitAni yat aparikzINezu eva-amIzu svAni devaH dAtum
   icchatīti // atha sa rājā tān amātyān uvāca /	icCati-iti // aTa sa rAjA tAn amAtyAn uvAca /
   saṃvidyamānaṃ nāstīti brūyād asmadvidhaḥ katham /	saMvidyamAnam na-asti-iti brUyAt asmadviDaH kaTam /
   na dadāmīty asabhyaṃ vā vispaṣṭam api yācitaḥ // AJm_8.31 //	na dadAmi-iti asaByam vA vispazwam api yAcitaH // AJm_8.31 //
   dharmavyavasthāsu puraḥsaraḥ san svayaṃ vrajeyaṃ yadi kāpathena /	Darma-vyavasTAsu puraHsaraH san svayam vrajeyam yadi kApaTena /
   asmadgatācārapathānugānāṃ bhaved avasthā mama kā prajānām // AJm_8.32 //	asmad-gata-AcAra-paTa-anugAnAm Bavet avasTA mama kA prajAnAm // AJm_8.32 //
   yataḥ prajā eva samīkṣamāṇaḥ sāraṃ śarīrād aham uddhariṣye /	yatas prajAH eva samIkzamANaH sAram SarIrAt aham udDarizye /
   kaś ca prabhāvo jagadarthasādhur mātsaryahāryālpahṛdo mama syāt //	kaH ca praBAvaH jagat-arTa-sADuH mAtsarya-hArya-alpa-hRdaH mama syAt //
   AJm_8.33 //	AJm_8.33 //
   yad api cāsmatpremabahumānāvarjitaṃ praṇayaviśrambhagarbham abhidhīyate	yat api ca-asmad-prema-bahu-mAnO=-arjitam praNaya-viSramBa-garBam aBiDIyate
   bhavadbhiḥ kiṃkṛteyam asmāsv evaṃ niṣpraṇayatā yad aparikṣīṇeṣv eva no	BavadBiH kiMkRtA-iyam asmAsu evam nizpraNaya-tA yat aparikzINezu eva no
   māṃsaśoṇiteṣu svāni devo dātum icchatīty atra vo 'nuneṣyāmi / na khalu me	mAMsa-SoNitezu svAni devaH dAtum icCati-iti atra vaH anunezyAmi / na Kalu me
   yuṣmāsu pratihataviṣayaḥ praṇayamārgo viśrambhavirahāt	yuzmAsu pratihata-vizayaH praNaya-mArgaH viSramBa-virahAt-
   pariśaṅkāgahanaduravagāho vā / kiṃ tu	pariSaFkA-gahana-duravagAhaH vA / kim tu
   dhane tanutvaṃ kramaśo gate vā bhāgyānuvṛttyā kṣayam āgate vā /	Dane tanu-tvam kramaSas gate vA BAgya-anuvRttyA kzayam Agate vA /
   vijṛmbhamāṇapraṇayaḥ suhṛtsu śobheta na sphītadhanaḥ kṛśeṣu // AJm_8.34 //	vijRmBamANa-praNayaH suhRtsu SoBeta na sPIta-DanaH kRSezu // AJm_8.34 //
   vivardhiteṣv arthijanārtham eva saṃvidyamāneṣu ca me bṛhatsu /	vivarDitezu arTi-jana-arTam eva saMvidyamAnezu ca me bRhatsu /
   gātreṣu māṃsopacayonnateṣu yuṣmāsv api syāt praṇayo virūpaḥ // AJm_8.35 //	gAtrezu mAMsa-upacaya-unnatezu yuzmAsu api syAt praNayaH virUpaH // AJm_8.35 //
   asaṃstutānām api ca kṣameya pīḍāṃ kathaṃ kaiva kathā bhavatsu /	asaMstutAnAm api ca kzameya pIxAm kaTam kA-eva kaTA Bavatsu /
   svāny eva māṃsāni yato 'smi ditsur māṃ caiva yācanta ime na yuṣmān //	svAni eva mAMsAni yatas asmi ditsuH mAm ca-eva yAcantaH ime na yuzmAn //
   AJm_8.36 //	AJm_8.36 //
   tad alam asmadatisnehād dharmavighnaniḥsādhvasatayā / anucitaḥ khalv ayam	tat alam asmad-atisnehAt Darma-viGna-niHsADvasa-tayA / anucitaH Kalu ayam
   atrabhavatām asmadartheṣu samudācāraḥ / mīmāṃsitavyam api ca tāvad etat	atraBavatAm asmad-arTezu samudAcAraH / mImAMsitavyam api ca tAvat etat-
   syāt /	syAt /
   svārtham annādi ditsantaṃ kathaṃ syāt pratiṣedhayan /	sva-arTam annAdi ditsantam kaTam syAt pratizeDayan /
   sādhuvṛttir asādhur vā prāg evaivaṃvidhaṃ vidhim // AJm_8.37 //	sADu-vRttiH asADuH vA prAk eva-evaMviDam viDim // AJm_8.37 //
   tad alam anenātra vo nirbandhena / nyāyopaparīkṣayā kriyatām	tat alam anena-atra vaH nirbanDena / nyAya-upaparIkzayA kriyatAm
   asmatsācivyasadṛśam unmārgāvaraṇaṃ manasaḥ / anumodanānuguṇavacasaḥ khalv	asmat-sAcivya-sadRSam unmArga-AvaraNam manasaH / anumodana-anuguNa-vacasaH Kalu-
   atrabhavantaḥ śobheran naivam adhīranayanāḥ / kutaḥ /	atraBavantaH SoBeran na-evam aDIra-nayanAH / kutas /
   naikopayogasya dhanasya tāvan na pratyahaṃ yācanakā bhavanti /	na-eka-upayogasya Danasya tAvat na pratyaham yAcanakAH Bavanti /
   evaṃvidhas tv arthijano 'dhigantuṃ na daivatārādhanayāpi śakyaḥ //	evaMviDaH tu arTi-janaH aDigantum na dEvata-ArADanayA-api SakyaH //
   AJm_8.38 //	AJm_8.38 //
   evaṃvidhe cārthijane 'bhyupete dehe vināśiny asukhāspade ca /	evaMviDe ca-arTi-jane aByupete dehe vinASini asuKa-Aspade ca /
   vimarśamārgo 'py anudāttatā syān mātsaryadainyaṃ tu parā tamisrā //	vimarSa-mArgaH api anudAtta-tA syAt mAtsarya-dEnyam tu parA tamisrAH //
   AJm_8.39 //	AJm_8.39 //
   tan na māṃ vārayitum arhanty atrabhavanta ity anunīya sa rājā svāṃ	tat na mAm vArayitum arhanti atraBavantaH iti anunIya sa rAjA svAm
   parṣadam āhūya vaidyān pañca sirāḥ svaśarīre mokṣayitvā tān yakṣān uvāca /	parzadam AhUya vEdyAn paQca sirAH sva-SarIre mokzayitvA tAn yakzAn uvAca /
   dharmakarmaṇi sācivyaṃ prītiṃ ca paramāṃ mama /	Darma-karmaNi sAcivyam prItim ca paramAm mama /
   bhavantaḥ kartum arhanti dehasyāsya pratigrahāt // AJm_8.40 //	BavantaH kartum arhanti dehasya-asya pratigrahAt // AJm_8.40 //
   te tathety uktvāñjalipuṭair eva rājño raktacandanarasābhitāmraṃ rudhiraṃ	te taTA-iti uktvA-aQjali-puwEH eva rAjQaH raktacandana-rasa-aBitAmram ruDiram
   pātum upacakramire /	pAtum upacakramire /
   sa pīyamānakṣatajaḥ kṣitīśaḥ kṣapācarair hemavapuś cakāśe /	sa pIyamAna-kzata-jaH kzitISaH kzapAcarEH hema-vapuH cakASe /
   saṃdhyānuraktair jalabhāranamraiḥ payodharair merur ivopagūḍhaḥ //	saMDyA-anuraktEH jala-BAra-namrEH payoDarEH meruH iva-upagUXaH //
   AJm_8.41 //	AJm_8.41 //
   prītiprakarṣād dhṛtisaṃpadā ca vapurguṇād eva ca tasya rājñaḥ /	prIti-prakarzAt DRti-saMpadA ca vapuH-guNAt eva ca tasya rAjQaH /
   mamlau na gātraṃ na mumūrcha cetaḥ saṃcikṣiye na kṣatajaṃ kṣarad vā //	mamlO na gAtram na mumUrCa cetaH saMcikziye na kzata-jam kzarat vA //
   AJm_8.42 //	AJm_8.42 //
   vinītatarṣaklamās tu te yakṣāḥ paryāptam aneneti rājānam ūcuḥ //	vinIta-tarza-klamAH tu te yakzAH paryAptam anena-iti rAjAnam UcuH //
   anekaduḥkhāyatane śarīre sadā kṛtaghne 'pi narādhipasya /	aneka-duHKa-Ayatane SarIre sadA kRtaGne api narADipasya /
   gate 'rthisaṃmānanasādhanatvaṃ harṣānukūlaṃ grahaṇaṃ babhūva // AJm_8.43	gate arTi-saMmAnana-sADana-tvam harza-anukUlam grahaNam baBUva // AJm_8.43
   atha sa rājā praharṣaprabodhād adhikataranayanavadanaprasādo	aTa sa rAjA praharza-praboDAt aDikatara-nayana-vadana-prasAdaH-
   nīlotpaladalanīlavimalapattraṃ ratnaprabhodbhāsuraruciratsaruṃ niśitaṃ	nIlotpala-dala-nIla-vimala-pattram ratna-praBA-udBAsura-rucira-tsarum niSitam
   nistriṃśam ādāya svamāṃsāni cchittvā cchittvā tebhyaḥ prāyacchat /	nistriMSam AdAya sva-mAMsAni cCittvA cCittvA teByaH prAyacCat /
   hriyamāṇāvakāśaṃ tu dānaprītyā punaḥ punaḥ /	hriyamANa-avakASam tu dAna-prItyA punar punar /
   na prasehe manas tasya cchedaduḥkhaṃ vigāhitum // AJm_8.44 //	na prasehe manaH tasya cCeda-duHKam vigAhitum // AJm_8.44 //
   ākṛṣyamāṇaṃ śitaśastrapātaiḥ prītyā punar dūram apāsyamānam /	AkRzyamANam Sita-Sastra-pAtEH prItyA punar dUram apAsyamAnam /
   khedālasatvād iva tasya duḥkhaṃ manaḥsamutsarpaṇamandam āsīt // AJm_8.45	Keda-alasatvAt iva tasya duHKam manaH-samutsarpaNa-mandam AsIt // AJm_8.45
   sa prītimān eva niśācarāṃs tān saṃtarpayan svaiḥ piśitais tathāsa /	sa prItimAn eva niSAcarAn tAn saMtarpayan svEH piSitEH taTA-Asa /
   krūrāṇi teṣām api mānasāni yenāsur āviṣkṛtamārdavāni // AJm_8.46 //	krUrANi tezAm api mAnasAni yena-asuH AvizkRta-mArdavAni // AJm_8.46 //
   dharmapriyatvāt karuṇāvaśād vā tyajan parārthe priyam ātmadeham /	Darma-priya-tvAt karuNA-vaSAt vA tyajan para-arTe priyam Atma-deham /
   dveṣāgnidagdhāny api mānasāni prasādasāvarṇyanavāni kuryāt // AJm_8.47 //	dveza-agni-dagDAni api mAnasAni prasAda-sAvarNyanavAni kuryAt // AJm_8.47 //
   atha te yakṣās taṃ rājānaṃ svamāṃsotkartanaparaṃ	aTa te yakzAH tam rAjAnam sva-mAMsa-utkartana-param
   tathaivāskhalitavadanaprasādam avikampyamānaṃ māṃsacchedavedanābhir	taTA-eva-asKalita-vadana-prasAdam avikampyamAnam mAMsa=-Ceda-vedanABiH-
   abhivīkṣya paraṃ prasādaṃ vismayaṃ copajagmuḥ /	aBivIkzya param prasAdam vismayam ca-upajagmuH /
   āścaryam adbhutam aho bata kiṃ svid etat satyaṃ na veti	AScaryam adButam aho bata kim svid etat satyam na vA-iti
   samudīrṇavicāraharṣāḥ /	samudIrNa-vicAra-harzAH /
   rājany amarṣam upamṛdya manaḥprasādaṃ tatsaṃstutipraṇatibhiḥ prathayāṃ	rAjani amarzam upamRdya manaH-prasAdam tad-saMstuti-praNatiBiH praTayAm
   babhūvuḥ // AJm_8.48 //	baBUvuH // AJm_8.48 //
   alam alaṃ deva / viramyatāṃ svaśarīrapīḍāprasaṅgāt / saṃtarpitāḥ smas	alam alam deva / viramyatAm sva-SarIra-pIxA-prasaFgAt / saMtarpitAH smas
   tavānayātyadbhutayā yācanakajanamanoharayā pratipattyeti sasaṃbhramāḥ	tava-AnayA-ati-adButayA yAcanaka-jana-manoharayA pratipattyA-iti sa-saMBramAH
   sapraṇāmaṃ vinivārya rājānaṃ prasādāśrupariṣiktavadanāḥ sabahumānam	sa-praNAmam vinivArya rAjAnam prasAda-aSru-parizikta-vadanAH sa-bahu-mAnam
   udīkṣamāṇāḥ punar ūcuḥ /	udIkzamANAH punar UcuH /
   sthāne bhaktivaśena gacchati janas tvatkīrtivācālatāṃ sthāne śrīḥ	sTAne Bakti-vaSena gacCati janaH tvad-kIrti-vAcAlatAm sTAne SrIH
   paribhūya paṅkajavanaṃ tvatsaṃśrayaślāghinī /	pariBUya paFkaja-vanam tvad-saMSraya-SlAGinI /
   vyaktaṃ śakrasanāthatām api gatā tvadvīryaguptām imāṃ dyauḥ paśyaty	vyaktam Sakra-sanATa-tAm api gatA tvad-vIrya-guptAm imAm dyOH paSyati-
   uditaspṛhā vasumatīṃ no ced aho vañcyate // AJm_8.49 //	udita-spRhA vasumatIm no ced aho vaQcyate // AJm_8.49 //
   kiṃ bahunā / evaṃvidhajanābhyupapannaḥ sabhāgyaḥ khalu manuṣyalokaḥ /	kim bahunA / evaMviDa-jana-aByupapannaH saBAgyaH Kalu manuzya-lokaH /
   yuṣmadāyāsābhyanumodanāt tu vayam atra dagdhāḥ / bhavadvidhajanāpāśrayāc	yuzmad-AyAsa-aByanumodanAt tu vayam atra dagDAH / BavadviDa-jana-apASrayAt-
   chakya itthaṃgatair apy ātmā samuddhartum iti svaduṣkṛtapratīkārāśayā	CakyaH itTaMgatEH api AtmA samudDartum iti sva-duzkRta-pratIkAra-ASayA
   pṛcchāmaḥ /	pRcCAmaH /
   anādṛtya sukhaprāptām anuraktāṃ nṛpaśriyam /	anAdRtya suKa-prAptAm anuraktAm nRpa-Sriyam /
   kiṃ tad atyadbhutaṃ sthānaṃ pathānena yad icchasi // AJm_8.50 //	kim tat ati-adButam sTAnam paTA-anena yat icCasi // AJm_8.50 //
   sarvakṣitipatitvaṃ nu dhaneśatvam athendratām /	sarva-kzitipati-tvam nu DaneSa-tvam aTa-indra-tAm /
   brahmabhūyaṃ vimokṣaṃ vā tapasānena kāṅkṣasi // AJm_8.51 //	brahma-BUyam vimokzam vA tapasA-anena kAFkzasi // AJm_8.51 //
   asya hi vyavasāyasya na dūrataram īpsitam /	asya hi vyavasAyasya na dUrataram Ipsitam /
   śrotavyaṃ cet tad asmābhir vaktum arhati no bhavān // AJm_8.52 //	Srotavyam ced tat asmABiH vaktum arhati naH BavAn // AJm_8.52 //
   rājovāca / śrūyatāṃ yadartho 'yaṃ mamābhyudyamaḥ /	rAjA-uvAca / SrUyatAm yad-arTaH ayam mama-aByudyamaH /
   prayatnalabhyā yad ayatnanāśinī na tṛptisaukhyāya kutaḥ praśāntaye /	prayatna-laByA yat ayatna-nASinI na tRpti-sOKyAya kutas praSAntaye /
   bhavāśrayā saṃpad ato na kāmaye surendralakṣmīm api kiṃ batetarām //	Bava-ASrayA saMpad atas na kAmaye sura-indra-lakzmIm api kim bata-itarAm //
   AJm_8.53 //	AJm_8.53 //
   na cātmaduḥkhakṣayamātrakeṇa me prayāti saṃtoṣapathena mānasam /	na ca-Atma-duHKa-kzaya-mAtrakeNa me prayAti saMtoza-paTena mAnasam /
   amūn anāthān abhivīkṣya dehinaḥ prasaktatīvravyasanaśramāturān // AJm_8.54	amUn anATAn aBivIkzya dehinaH prasakta-tIvra-vyasana-Srama-AturAn // AJm_8.54
   anena puṇyena tu sarvadarśitām avāpya nirjitya ca doṣavidviṣaḥ /	anena puNyena tu sarva-darSitAm avApya nirjitya ca doza-vidvizaH /
   jarārujāmṛtyumahormisaṃkulāt samuddhareyaṃ bhavasāgarāj jagat // AJm_8.55	jarA-rujA-mRtyu-mahA-Urmi-saMkulAt samudDarA-iyam Bava-sAgarAt jagat // AJm_8.55
   atha te yakṣāḥ prasādasaṃhṛṣitatanūruhāḥ praṇamya rājānam ūcuḥ /	aTa te yakzAH prasAda-saMhRzita-tanUruhAH praNamya rAjAnam UcuH /
   upapannarūpam evaṃvidhasya vyavasāyātiśayasyedaṃ karma / tan na dūre	upapanna-rUpam evaMviDasya vyavasAya-atiSayasya-idam karma / tat na dUre
   bhavadvidhānām abhiprāyasaṃpad iti niścitamanaso vijñāpayām āsuḥ /	BavadviDAnAm aBiprAya-saMpad iti niScita-manasaH vijQApayAm AsuH /
   kāmaṃ lokahitāyaiva tava sarvo 'yam udyamaḥ /	kAmam loka-hitAya-eva tava sarvaH ayam udyamaH /
   svahitātyādaras tv eṣa smartum arhasi nas tadā // AJm_8.56 //	sva-hita-atyAdaraH tu eza smartum arhasi naH tadA // AJm_8.56 //
   ajñānāc ca yad asmābhir evam āyāsito bhavān /	ajQAnAt ca yat asmABiH evam AyAsitaH BavAn /
   svam apy artham apaśyadbhir mṛṣyatām eva tac ca naḥ // AJm_8.57 //	svam api arTam apaSyadBiH mRzyatAm eva tat ca naH // AJm_8.57 //
   ājñām api ca tāvan nas tvam anugrahapaddhatim /	AjQAm api ca tAvat naH tvam anugraha-padDatim /
   sacivānām iva sveṣāṃ viśrabdhaṃ dātum arhasi // AJm_8.58 //	sacivAnAm iva svezAm viSrabDam dAtum arhasi // AJm_8.58 //
   atha sa rājā prasādamṛdūkṛtahṛdayān matvainān uvāca / upakāraḥ khalv ayaṃ	aTa sa rAjA prasAda-mRdUkRta-hRdayAt matvA-enAn uvAca / upakAraH Kalu ayam
   nāyāso mamety alam atrākṣamāśaṅkayā / api ca /	na-AyAsaH mama-iti alam atra-akzam-ASaFkayA / api ca /
   evaṃvidhe dharmapathe sahāyān kiṃ vismariṣyāmy adhigamya bodhim /	evaMviDe Darma-paTe sahAyAn kim vismarizyAmi aDigamya boDim /
   yuṣmākam eva prathamaṃ kariṣye vimokṣadharmāmṛtasaṃvibhāgam // AJm_8.59 //	yuzmAkam eva praTamam karizye vimokza-Darma-amRta-saMviBAgam // AJm_8.59 //
   asmatpriyaṃ cābhisamīkṣamāṇair hiṃsā bhavadbhir viṣavad vivarjyā /	asmad-priyam ca-aBisamIkzamANEH hiMsA BavadBiH viza-vat vivarjyAH /
   lobhaḥ paradravyaparigraheṣu vāg garhitā madyamayaś ca pāpmā // AJm_8.60	loBaH para-dravya-parigrahezu vAc garhitAH madya-mayaH ca pApmA // AJm_8.60
   atha te yakṣās tathety asmai pratiśrutya praṇamya pradakṣiṇīkṛtya cainaṃ	aTa te yakzAH taTA-iti asmE pratiSrutya praNamya pradakziNIkRtya ca-enam
   tatraivāntardadhire / svamāṃsaśoṇitapradānaniścayasamakālam eva tu tasya	tatra-eva-antardaDire / sva-mAMsa-SoNita-pradAna-niScaya-sama-kAlam eva tu tasya
   mahāsattvasya	mahAsattvasya
   vikampamānā bahudhā vasuṃdharā vighūrṇayām āsa suvarṇaparvatam /	vikampamAnA bahuDA vasuMDarA viGUrNayAm Asa suvarNa-parvatam /
   prasasvanur dundubhayaś ca tadgatā drumāś ca puṣpaṃ sasṛjur vikampanāt //	prasasvanuH dunduBayaH ca tad-gatAH drumAH ca puzpam sasRjuH vikampanAt //
   AJm_8.61 //	AJm_8.61 //
   tad abhravad vyomani māruteritaṃ patatriseneva vitānavat kva cit /	tat aBra-vat vyomani mAruta-Iritam patatri-senA-iva vitAna-vat kva cit /
   visṛtya mālā grathiteva kutra cit samaṃ samantān nṛpater vyakīryata //	visRtya mAlA graTitA-iva kutra cit samam samantAt nRpateH vyakIryata //
   AJm_8.62 //	AJm_8.62 //
   nivārayiṣyann iva medinīpatiṃ samuddhatāvegatayā mahārṇavaḥ /	nivArayizyan iva medinIpatim samudData-Avega-tayA mahA-arNavaH /
   jalaiḥ prakṛtyabhyadhikakramasvanaiḥ prayāṇasaujaskavapur vyarocata //	jalEH prakRti-aByaDika-krama-svanEH prayANa-sOjaska-vapuH vyarocata //
   AJm_8.63 //	AJm_8.63 //
   kim etad ity āgatasaṃbhramas tataḥ surādhipas tasya vicintya kāraṇam /	kim etat iti Agata-saMBramaH tatas surADipaH tasya vicintya kAraNam /
   nṛpātyayāśaṅkitatūrṇam āyayau nṛpālayaṃ śokabhayākulākulam // AJm_8.64 //	nRpa-atyaya-ASaFkita-tUrNam AyayO nRpa-Alayam Soka-Baya-Akula-Akulam // AJm_8.64 //
   tathāgatasyāpi tu tasya bhūpater mukhaprasādāt saviśeṣavismayaḥ /	taTAgatasya-api tu tasya BUpateH muKa-prasAdAt sa-viSeza-vismayaH /
   upetya tatkarma manojñayā girā prasādasaṃharṣavaśena tuṣṭuve // AJm_8.65	upetya tat-karma manojQayA girA prasAda-saMharza-vaSena tuzwuve // AJm_8.65
   aho prakarṣo bata sajjanasthiter aho guṇābhyāsavidher udāttatā /	aho prakarzaH bata sat-jana-sTiteH aho guNa-aByAsa-viDeH udAtta-tA /
   aho parānugrahapeśalā matis tvadarpaṇān nāthavatī bata kṣitiḥ // AJm_8.66	aho para-anugraha-peSalA matiH tvad-arpaNAt nATavatI bata kzitiH // AJm_8.66
   ity abhipraśasyainaṃ śakro devendraḥ sadyaḥkṣatarohaṇasamarthair	iti aBipraSasya-enam SakraH deva-indraH sadyaHkzata-rohaNa-samarTEH-
   divyamānuṣyakair auṣadhaviśeṣair nirvedanaṃ yathāpaurāṇaṃ śarīraṃ kṛtvā	divya-mAnuzyakEH OzaDa-viSezEH nirvedanam yaTApOrANam SarIram kRtvA
   dākṣiṇyavinayopacāramadhuraṃ pratipūjitas tena rājñā svam āvāsaṃ	dAkziNya-vinaya-upacAra-maDuram pratipUjitaH tena rAjQA svam AvAsam
   pratijagāma //	pratijagAma //
   tad evaṃ paraduḥkhāturā nātmasukham avekṣante mahākāruṇikā iti	tat evam para-duHKa-AturAH na-Atma-suKam avekzante mahA-kAruNikAH iti
   ko nāma dhanamātrake 'py avekṣāṃ notsraṣṭum arhatīti	kaH nAma Dana-mAtrake api avekzAm na-utsrazwum arhati-iti
   dāyakajanasamuttejanāyāṃ vācyaṃ karuṇāvarṇe 'pi tathāgatamāhātmye satkṛtya	dAyaka-jana-samuttejanAyAm vAcyam karuNA-varNe api taTAgatamAhAtmye satkRtya
   dharmaśravaṇe ca / yac coktaṃ bhagavatā bahukarāḥ khalv ete pañcakā	Darma-SravaNe ca / yat ca-uktam BagavatA bahu-karAH Kalu ete paQcakA
   bhikṣava iti syād etad abhisaṃdhāya / tena hi samayena te pañca yakṣā	BikzavaH iti syAt etat aBisaMDAya / tena hi samayena te paQca yakzA
   babhūvuḥ / teṣāṃ bhagavatā yathāpratijñātam eva prathamaṃ	baBUvuH / tezAm BagavatA yaTApratijQAtam eva praTamam
   dharmāmṛtasaṃvibhāgaḥ kṛta iti //	Darma-amRta-saMviBAgaH kRtaH iti //
   maitrībalajātakam aṣṭamam //	mEtrI-bala-jAtakam azwamam //
   9. Viśvaṃtarajātakam	9. ViSvaMtara-jAtakam
   na bodhisattvacaritaṃ sukham anumoditum apy alpasattvaiḥ prāg evācaritum	na boDisattva-caritam suKam anumoditum api alpa-sattvEH prAk eva-Acaritum
   tadyathānuśrūyate / sātmībhūtendriyajayaḥ parākramanayavinayasaṃpadā	tat-yaTA-anuSrUyate / sA-AtmIBUta-indriya-jayaH parAkrama-naya-vinaya-saMpadA
   samadhigatavijayaśrīr vṛddhopāsananiyamāt trayyānvīkṣikyor	samaDigata-vijaya-SrIH vRdDa-upAsana-niyamAt trayyAnvIkzikyor
   upalabdhārthatattvaḥ svadharmakarmānuraktābhir anudvignasukhocitābhir	upalabDa-arTa-tattvaH svaDarma-karma-anuraktABiH anudvigna-suKa-ucitABiH-
   anuraktābhiḥ prakṛtibhiḥ prakāśyamānadaṇḍanītiśobhaḥ	anuraktABiH prakRtiBiH prakASyamAna-daNxa-nIti-SoBaH
   samyakpravṛttavārttāvidhiḥ saṃjayo nāma śibīnāṃ rājā babhūva /	samyak-pravRtta-vArttA-viDiH saMjayaH nAma SibInAm rAjA baBUva /
   guṇodayair yasya nibaddhabhāvā kulāṅganevāsa narādhipaśrīḥ /	guNa-udayEH yasya nibadDa-BAvA kula-aFganA-ivAsa narADipa-SrIH /
   atarkaṇīyānyamahīpatīnāṃ siṃhābhigupteva guhā mṛgāṇām // AJm_9.1 //	atarkaNIya-anyamahIpatInAm siMha-aBiguptA-iva guhA mRgANAm // AJm_9.1 //
   tapaḥsu vidyāsu kalāsu caiva kṛtaśramā yasya sado 'bhyupetāḥ /	tapaHsu vidyAsu kalAsu ca-eva kRta-SramAH yasya sadaH aByupetAH /
   viśeṣayuktaṃ bahumānam īyuḥ pūjābhir āviṣkriyamāṇasārāḥ // AJm_9.2 //	viSeza-yuktam bahu-mAnam IyuH pUjABiH AvizkriyamANa-sArAH // AJm_9.2 //
   tasya rājño rājyapratipattyanantaraḥ prathitaguṇagaṇanirantaro viśvaṃtaro	tasya rAjQaH rAjya-pratipatti-anantaraH praTita-guNa-gaNa-nirantaraH viSvaMtaraH-
   nāma putro yuvarājo babhūva / ayam eva sa bhagavāṃs chākyamunis tena	nAma putraH yuvarAjaH baBUva / ayam eva sa BagavAn CAkya-muniH tena
   samayena /	samayena /
   yuvāpi vṛddhopaśamābhirāmas tejasvy api kṣāntisukhasvabhāvaḥ /	yuvA-api vRdDa-upaSama-aBirAmaH tejasvI api kzAnti-suKa-svaBAvaH /
   vidvān api jñānamadānabhijñaḥ śriyā samṛddho 'py avalepaśūnyaḥ // AJm_9.3	vidvAn api jQAna-mada-anaBijQaH SriyA samRdDaH api avalepa-SUnyaH // AJm_9.3
   dṛṣṭaprayāmāsu ca dikṣu tasya vyāpte ca lokatritaye yaśobhiḥ /	dRzwa-prayAmAsu ca dikzu tasya vyApte ca loka-tritaye yaSoBiH /
   babhūva naivānyayaśolavānāṃ prasartum utsāha ivāvakāśaḥ // AJm_9.4 //	baBUva na-eva-anya-yaSaH-lavAnAm prasartum utsAhaH iva-avakASaH // AJm_9.4 //
   amṛṣyamāṇaḥ sa jagadgatānāṃ duḥkhodayānāṃ prabhutāvalepam /	amRzyamANaH sa jagat-gatAnAm duHKa-udayAnAm praBu-tA-avalepam /
   dāneṣuvarṣī karuṇorucāpas tair yuddhasaṃrambham ivājagāma // AJm_9.5 //	dAna-izu-varzI karuNA-UrucA-apaH tEH yudDa-saMramBam iva-AjagAma // AJm_9.5 //
   sa pratyaham abhigatam arthijanam abhilaṣitādhikair akliṣṭair	sa pratyaham aBigatam arTi-janam aBilazita-aDikEH aklizwEH-
   arthavisargaiḥ priyavacanopacāramanoharair atīva prahlādayām āsa /	arTa-visargEH priya-vacana-upacAra-manoharEH atIva prahlAdayAm Asa /
   parvadivaseṣu ca poṣadhaniyamapraśamavibhūṣaṇaḥ śiraḥsnātaḥ	parva-divasezu ca pozaDa-ni-yama-praSama-viBUzaNaH SiraH-snAtaH
   śuklakṣaumavāsā himagiriśikharasaṃnikāśaṃ madalekhābhyalaṃkṛtamukhaṃ	Sukla-kzOma-vAsAH himagiri-SiKara-saMnikASam mada-leKA-aByalaMkRta-muKam
   lakṣaṇavinayajavasattvasaṃpannaṃ gandhahastinaṃ samājñātam aupavāhyaṃ	lakzaNa-vinaya-java-sattva-saMpannam ganDa-hastinam samAjQAtam OpavAhyam
   dviradavaram abhiruhya samantato nagarasyābhiniviṣṭāny	dvirada-varam aBiruhya samantataH nagarasya-aBinivizwAni-
   arthijananipānabhūtāni svāni sattrāgārāṇi pratyavekṣate sma / tathā ca	arTi-jana-nipAna-BUtAni svAni sattra-AgArANi pratyavekzate sma / taTA ca
   prītiviśeṣam adhijagāma /	prIti-viSezam aDijagAma /
   na hi tāṃ kurute prītiṃ vibhūtir bhavanāśritā /	na hi tAm kurute prItim viBUtiH Bavana-ASritAH /
   saṃkrāmyamāṇārthijane saiva dānapriyasya yām // AJm_9.6 //	saMkrAmyamANa-arTi-jane sA-eva dAna-priyasya yAm // AJm_9.6 //
   atha kadā cit tasyaivaṃvidhaṃ dānaprasaṅgaṃ pramuditahṛdayair arthibhiḥ	aTa kadA cit tasya-evaMviDam dAna-prasaFgam pramudita-hRdayEH arTiBiH
   samantato vikīryamāṇam upalabhyānyatamo bhūmyanantaras tasya rājā śakyo	samantataH vikIryamANam upalaBya-anyatamaH BUmi-anantaraH tasya rAjA SakyaH-
   'yam atisaṃdhātuṃ dānānurāgavaśagatvād iti pratarkya	ayam ati-saMDAtum dAna-anurAga-vaSaga-tvAt iti pratarkya
   dviradavarāpaharaṇārthaṃ brāhmaṇāṃs tatra praṇidadhe // atha te brāhmaṇā	dvirada-vara-apaharaNa-arTam brAhmaNAn tatra praNidaDe // aTa te brAhmaNA
   viśvaṃtarasya svāni sattrāgārāṇi pratyavekṣamāṇasya pramodād	viSvaMtarasya svAni sattra-AgArANi pratyavekzamANasya pramodAt-
   adhikataranayanavadanaśobhasya jayāśīrvādamukharāḥ	aDikatara-nayana-vadana-SoBasya jaya-ASIrvAda-muKarAH
   samucchritābhiprasāritadakṣiṇāgrapāṇayaḥ purastāt samatiṣṭhanta / sa taṃ	samucCrita-aBiprasArita-dakziNa-agra-pANayaH purastAt samatizWanta / sa tam
   vinigṛhya dviradavaram upacārapuraḥsaram abhigamanaprayojanam enān	vinigRhya dvirada-varam upacAra-puraHsaram aBigamana-prayojanam enAn
   paryapṛcchad ājñāpyatāṃ kenārtha iti // brāhmaṇā ūcuḥ /	paryapRcCat AjQApyatAm kena-arTaH iti // brAhmaNAH UcuH /
   amuṣya tava nāgasya gatilīlāvilambinaḥ /	amuzya tava nAgasya gati-lIlA-vilambinaH /
   guṇair arthitvam āyātā dānaśauryāc ca te vayam // AJm_9.7 //	guNEH arTi-tvam AyAtA dAna-SOryAt ca te vayam // AJm_9.7 //
   kailāsaśikharābhasya pradānād asya dantinaḥ /	kElAsa-SiKara-ABasya pradAnAt asya dantinaH /
   kuruṣva tāval lokānāṃ vismayaikarasaṃ manaḥ // AJm_9.8 //	kuruzva tAvat lokAnAm vismaya-eka-rasam manaH // AJm_9.8 //
   ity ukte bodhisattvaḥ prītyā samāpūryamāṇahṛdayaś cintām āpede / cirasya	iti ukte boDisattvaH prItyA samApUryamANa-hRdayaH cintAm Apede / cirasya
   khalūdārapraṇayasumukham arthijanaṃ paśyāmi / kaḥ punar artha evaṃvidhena	Kalu-udAra-praNaya-sumuKam arTi-janam paSyAmi / kaH punar arTaH evaMviDena
   dviradapatinaiṣāṃ brāhmaṇānām / vyaktam ayaṃ lobherṣyādoṣaparyākulamanasaḥ	dvirada-patinA-ezAm brAhmaNAnAm / vyaktam ayam loBa-IrzyA-doza-paryAkula-manasaH
   kasyāpi rājñaḥ kārpaṇyaprayogaḥ /	kasya-api rAjQaH kArpaNya-prayogaH /
   āśāvighātadīnatvaṃ tan mā bhūd asya bhūpateḥ /	ASA-viGAta-dIna-tvam tat mA BUt asya BUpateH /
   anādṛtya yaśodharmau yo 'smaddhita ivodyataḥ // AJm_9.9 //	anAdRtya yaSaH-DarmO yaH asmad-hitaH iva-udyataH // AJm_9.9 //
   iti viniścitya sa mahātmā tvaritam avatīrya dviradavarāt pratigṛhyatām iti	iti viniScitya sa mahAtmA tvaritam avatIrya dvirada-varAt pratigRhyatAm iti
   samudyatakāñcanabhṛṅgāras teṣāṃ purato 'vatasthe //	samudyata-kAQcana-BRFgAraH tezAm puratas avatasTe //
   tataḥ sa vidvān api rājaśāstram arthānuvṛttyā gatadharmamārgam /	tatas sa vidvAn api rAja-SAstram arTa-anuvRttyA gata-Darma-mArgam /
   dharmānurāgeṇa dadau gajendraṃ nītivyalīkena na saṃcakampe // AJm_9.10 //	Darma-anurAgeNa dadO gaja-indram nIti-vyalIkena na saMcakampe // AJm_9.10 //
   taṃ hemajālarucirābharaṇaṃ gajendraṃ vidyutpinaddham iva śāradam	tam hema-jAla-rucira-ABaraNam gaja-indram vidyut-pinadDam iva SAradam
   abhrarāśim /	aBra-rASim /
   dattvā parāṃ mudam avāpa narendrasūnuḥ saṃcukṣubhe tu nagaraṃ	dattvA parAm mudam avApa narendra-sUnuH saMcukzuBe tu nagaram
   nayapakṣapātāt // AJm_9.11 //	naya-pakza-pAtAt // AJm_9.11 //
   atha dviradapatipradānaśravaṇāt samudīrṇakrodhasaṃrambhāḥ śibayo	aTa dvirada-pati-pradAna-SravaNAt samudIrNa-kroDa-saMramBAH SibayaH-
   brāhmaṇavṛddhā mantriṇo yodhāḥ pauramukhyāś ca kolāhalaṃ samupajanayantaḥ	brAhmaNa-vRdDAH mantriNaH yoDAH pOra-muKyAH ca kolAhalam samupajanayantaH
   saṃjayaṃ rājānam abhigamya sasaṃbhramāmarṣasaṃrambhāt	saMjayam rAjAnam aBigamya sa-saMBrama-amarza-saMramBAt-
   pariśithilopacārayantraṇam ūcuḥ / kim iyaṃ deva rājyaśrīr vilupyamānaivam	pariSiTila-upacAra-yantraNam UcuH / kim iyam deva rAjya-SrIH vilupyamAna-evam
   apy upekṣyate / nārhati devaḥ svarājyopaplavam evam abhivardhamānaṃ	api upekzyate / na-arhati devaH sva-rAjya-upaplavam evam aBivarDamAnam
   marṣayitum / kim etad iti ca sāvegam uktā rājñā punar enam ūcuḥ / kasmād	marzayitum / kim etat iti ca sa-Avegam uktA rAjQA punar enam UcuH / kasmAt-
   devo na jānīte /	devaH na jAnIte /
   niṣevya mattabhramaropagītaṃ yasyānanaṃ dānasugandhi vāyuḥ /	nizevya matta-Bramara-upagItam yasya-Ananam dAna-suganDi vAyuH /
   madāvalepaṃ paravāraṇānām āyāsaduḥkhena vinā pramārṣṭi // AJm_9.12 //	mada-avalepam para-vAraNAnAm AyAsa-duHKena vinA pramArzwi // AJm_9.12 //
   yattejasākrāntabalaprabhāvāḥ saṃsuptadarpā iva vidviṣas te /	yad-tejasA-AkrAnta-bala-praBAvAH saMsupta-darpAH iva vidvizaH te /
   viśvaṃtareṇaiṣa gajaḥ sa datto rūpī jayas te hriyate 'nyadeśam // AJm_9.13	viSvaMtareNa-eza gajaH sa dattaH rUpI jayaH te hriyate anya-deSam // AJm_9.13
   gāvaḥ suvarṇaṃ vasanāni bhojyam iti dvijebhyo nṛpa deyarūpam /	gAvaH suvarNam vasanAni Bojyam iti dvijeByaH nRpa deya-rUpam /
   yasmiñ jayaśrīr niyatā dvipendre deyaḥ sa nāmety atidānaśauryam //	yasmin jaya-SrIH niyatAH dvipa-indre deyaH sa nAma-iti atidAna-SOryam //
   AJm_9.14 //	AJm_9.14 //
   nayotpathenainam iti vrajantaṃ kathaṃ samanveṣyati rājalakṣmīḥ /	naya-utpaTena-enam iti vrajantam kaTam samanvezyati rAja-lakzmIH /
   nopekṣaṇaṃ deva tavātra yuktaṃ purāyam ānandayati dviṣas te // AJm_9.15 //	na-upekzaNam deva tava-atra yuktam purA-ayam Anandayati dvizaH te // AJm_9.15 //
   tac chrutvā sa rājā putrapriyatvāt kiṃ cit tān eva praty aprītamanāḥ	tat SrutvA sa rAjA putra-priya-tvAt kim cit tAn eva prati aprIta-manAH
   kāryānurodhāt sāvegavad evam ity uktvā samanuneṣyañ chibīn uvāca / jāne	kArya-anuroDAt sa-Avegavat evam iti uktvA samanunezyan CibIn uvAca / jAne
   dānaprasaṅgavyasanitāṃ nītikramānapekṣāṃ viśvaṃtarasya na caiṣa kramo	dAna-prasaFga-vyasani-tAm nIti-krama-anapekzAm viSvaMtarasya na ca-eza kramaH-
   rājyadhuri saṃniyuktasya / dattaṃ tv anena svaṃ hastinaṃ vāntakalpaṃ kaḥ	rAjya-Duri saMniyuktasya / dattam tu anena svam hastinam vAnta-kalpam kaH
   pratyāhariṣyati / api tu tathāham enaṃ kariṣye yathā dāne mātrāṃ jñāsyati	pratyAharizyati / api tu taTA-aham enam karizye yaTA dAne mAtrAm jQAsyati
   / tad alam atra vaḥ saṃrambheṇeti // śibaya ūcuḥ / na khalu mahārāja	/ tat alam atra vaH saMramBeNa-iti // SibayaH UcuH / na Kalu mahA-rAja
   paribhāṣaṇāmātrasādhyo 'sminn arthe viśvaṃtara iti // saṃjaya uvāca / atha	pariBAzaNA-mAtra-sADyaH asmin arTe viSvaMtaraH iti // saMjayaH uvAca / aTa
   kim anyad atra mayā śakyaṃ kartum /	kim anyat atra mayA Sakyam kartum /
   doṣapravṛtter vimukhasya yasya guṇaprasaṅgā vyasanīkriyante /	doza-pravRtteH vimuKasya yasya guNa-prasaFgAH vyasanIkriyante /
   bandho vadho vātmasutasya tasya kiṃ niṣkrayaḥ syād dviradasya tasya //	banDaH vaDaH vA-Atma-sutasya tasya kim nizkrayaH syAt dviradasya tasya //
   AJm_9.16 //	AJm_9.16 //
   tad alam atra vaḥ saṃrambheṇa / nivārayiṣyāmy aham ato viśvaṃtaram iti //	tat alam atra vaH saMramBeNa / nivArayizyAmi aham atas viSvaMtaram iti //
   atha śibayaḥ samudīrṇamanyavo rājānam ūcuḥ /	aTa SibayaH samudIrNa-manyavaH rAjAnam UcuH /
   ko vā vadhaṃ bandhanatāḍanaṃ vā sutasya te rocayate narendra /	kaH vA vaDam banDana-tAxanam vA sutasya te rocayate narendra /
   dharmātmakas tv eṣa na rājyabhārakṣobhasya soḍhā karuṇātmakatvāt //	Darma-AtmakaH tu eza na rAjya-BAra-kzoBasya soXA karuNA-Atmaka-tvAt //
   AJm_9.17 //	AJm_9.17 //
   siṃhāsanaṃ tejasi labdhaśabdās trivargasevānipuṇā bhajante /	siMhAsanam tejasi labDa-SabdAH trivarga-sevA-nipuNAH Bajante /
   dharmātirāgān nayanirvyapekṣas tapovanādhyāsanayogya eṣaḥ // AJm_9.18 //	Darma-atirAgAt naya-nirvyapekzaH tapaH-vana-aDyAsana-yogyaH ezaH // AJm_9.18 //
   phalanti kāmaṃ vasudhādhipānāṃ durnītidoṣās tadapāśriteṣu /	Palanti kAmam vasuDA-aDipAnAm durnIti-dozAH tad-apASritezu /
   sahyās ta eṣāṃ tu tathāpi dṛṣṭā mūloparodhān na tu pārthivānām // AJm_9.19	sahyAH te ezAm tu taTA-api dRzwAH mUla-uparoDAt na tu pArTivAnAm // AJm_9.19
   kim atra vā bahv abhidhāya niścayas tv ayaṃ śibīnāṃ tvadabhūtyamarṣiṇām /	kim atra vA bahu aBiDAya niScayaH tu ayam SibInAm tvad-aBUti-amarziNAm /
   prayātu vaṅkaṃ tapaso 'bhivṛddhaye nṛpātmajaḥ siddhaniṣevitaṃ girim //	prayAtu vaFkam tapasaH aBivRdDaye nRpa-AtmajaH sidDa-nizevitam girim //
   AJm_9.20 //	AJm_9.20 //
   atha sa rājā snehapraṇayaviśrambhavaśād anayāpāyadarśinā hitodyatena tena	aTa sa rAjA sneha-praNaya-viSramBa-vaSAt anayA-apAya-darSinA hita-udyatena tena
   janena pariniṣṭhuram ity abhidhīyamānaḥ prakṛtikopād vrīḍāvanatavadanaḥ	janena parinizWuram iti aBiDIyamAnaH prakRti-kopAt vrIxA-avanata-vadanaH
   putraviyogacintāparigatahṛdayaḥ sāyāsam abhiniśvasya śibīn uvāca / yady	putra-viyoga-cintA-parigata-hRdayaH sa-AyAsam aBiniSvasya SibIn uvAca / yadi-
   eṣa bhavatāṃ nirbandhas tad ekam api tāvad ahorātram asya mṛṣyatām /	eza BavatAm nirbanDaH tat ekam api tAvat ahorAtram asya mRzyatAm /
   prabhātāyāṃ rajanyām abhipretaṃ vo 'nuṣṭhātā viśvaṃtara iti / evam astv	praBAtAyAm rajanyAm aBipretam vaH anuzWAtA viSvaMtaraH iti / evam astu-
   iti ca pratigṛhītānunayaḥ śibibhiḥ sa rājā kṣattāram uvāca / gacchemaṃ	iti ca pratigRhIta-anunayaH SibiBiH sa rAjA kzattAram uvAca / gacCa-imam
   vṛttāntaṃ viśvaṃtarāya nivedayeti / sa tatheti pratiśrutya	vRttAntam viSvaMtarAya nivedaya-iti / sa taTA-iti pratiSrutya
   śokāśrupariṣiktavadano viśvaṃtaraṃ svabhavanagatam upetya śokaduḥkhāvegāt	Soka-aSru-parizikta-vadanaH viSvaMtaram sva-Bavana-gatam upetya Soka-duHKa-AvegAt-
   sasvaraṃ rudan pādayor asya nyapatat / api kuśalaṃ rājakulāyeti ca	sa-svaram rudan pAdayoH asya nyapatat / api kuSalam rAja-kulAya-iti ca
   sasaṃbhramaṃ viśvaṃtareṇānuyuktaḥ samavasīdann aviśadapadākṣaram enam	sa-saMBramam viSvaMtareNa-anuyuktaH samavasIdan aviSat-apada-akzaram enam
   uvāca / kuśalaṃ rājakulāyeti / atha kasmād evam adhīro 'sīti ca punar	uvAca / kuSalam rAja-kulAya-iti / aTa kasmAt evam aDIraH asi-iti ca punar-
   anuyukto viśvaṃtareṇa kṣattā bāṣpavegoparudhyamānagadgadakaṇṭhaḥ	anuyuktaH viSvaMtareNa kzattA bAzpa-vega-uparuDyamAna-gadgada-kaNWaH
   śvāsaviskhalitalulitākṣaraṃ śanair ity uvāca /	SvAsa-visKalita-lulita-akzaram SanEs iti uvAca /
   sāntvagarbhām anādṛtya nṛpājñām apy adakṣiṇāḥ /	sAntva-garBAm anAdRtya nRpa-AjQAm api adakziNAH /
   rāṣṭrāt pravrājayanti tvāṃ kupitāḥ śibayo nṛpa // AJm_9.21 //	rAzwrAt pravrAjayanti tvAm kupitAH SibayaH nRpa // AJm_9.21 //
   viśvaṃtara uvāca / māṃ śibayaḥ pravrājayanti kupitā iti kaḥ saṃbandhaḥ /	viSvaMtaraH uvAca / mAm SibayaH pravrAjayanti kupitAH iti kaH saMbanDaH /
   rame na vinayonmārge dveṣmi cāhaṃ pramāditām /	rame na vinaya-unmArge dvezmi ca-aham pramAditAm /
   kutra me śibayaḥ kruddhā yan na paśyāmi duṣkṛtam // AJm_9.22 //	kutra me SibayaH krudDAH yat na paSyAmi duzkRtam // AJm_9.22 //
   kṣattovāca / atyudāratāyām /	kzattA-uvAca / ati-udAra-tAyAm /
   alobhaśubhrā tvayi tuṣṭir āsīl lobhākulā yācakamānaseṣu /	aloBa-SuBrA tvayi tuzwiH AsIt loBa-AkulAH yAcaka-mAnasezu /
   datte tvayā mānada vāraṇendre dhairyāṇi kopas tv aharac chibīnām //	datte tvayA mAnada vAraNa-indre DEryANi kopaH tu aharat SibInAm //
   AJm_9.23 //	AJm_9.23 //
   ity atītāḥ svamaryādāṃ rabhasāḥ śibayas tvayi /	iti atItAH sva-maryAdAm raBasAH SibayaH tvayi /
   yena pravrājitā yānti pathā tena kila vraja // AJm_9.24 //	yena pravrAjitAH yAnti paTA tena kila vraja // AJm_9.24 //
   atha bodhisattvaḥ kṛpābhyāsarūḍhāṃ yācanakajanavatsalatāṃ	aTa boDisattvaH kRpA-aByAsa-rUXAm yAcanaka-jana-vatsa-latAm
   dhairyātiśayasaṃpadaṃ ca svām udbhāvayann uvāca / capalasvabhāvāḥ khalu	DErya-atiSaya-saMpadam ca svAm udBAvayan uvAca / capala-svaBAvAH Kalu
   śibayo 'nabhijñā iva cāsmatsvabhāvasya /	SibayaH anaBijQAH iva ca-asmad-svaBAvasya /
   dravyeṣu bāhyeṣu ka eva vādo dadyām ahaṃ sve nayane śiro vā /	dravyezu bAhyezu kaH eva vAdaH dadyAm aham sve nayane SiraH vA /
   imaṃ hi lokārtham ahaṃ bibharmi samucchrayaṃ kiṃ bata vastu bāhyam //	imam hi loka-arTam aham biBarmi samucCrayam kim bata vastu bAhyam //
   AJm_9.25 //	AJm_9.25 //
   yasya svagātrair api yācakānāṃ vacāṃsi saṃpūjayituṃ manīṣā /	yasya sva-gAtrEH api yAcakAnAm vacAMsi saMpUjayitum manIzA /
   bhayān na dadyāt sa iti pratarkaḥ prakāśanā bāliśacāpalasya // AJm_9.26 //	BayAt na dadyAt saH iti pratarkaH prakASanA bAliSa-cApalasya // AJm_9.26 //
   api ca / śibayas tvayaivaṃ vācyā madvacanena /	api ca / SibayaH tvayA-evam vAcyA mad-vacanena /
   naivāham etad yaśase dadāmi na bhūtim icchañ chibayo na lobhāt /	na-eva-aham etat yaSase dadAmi na BUtim icCan CibayaH na loBAt /
   nīcair anāsevita eṣa panthā dātavyam ity eva tato dadāmi // 26' //	nIcEs anAsevitaH eza panTAH dAtavyam iti eva tatas dadAmi // 26-a //
   kāmaṃ māṃ śibayaḥ sarve ghnantu pravrājayantu vā /	kAmam mAm SibayaH sarve Gnantu pravrAjayantu vA /
   na tv evāhaṃ na dāsyāmi gacchāmy eṣa tapovanam // AJm_9.27 //	na tu eva-aham na dAsyAmi gacCAmi eza tapaH-vanam // AJm_9.27 //
   atha bodhisattvo vipriyaśravaṇaviklavamukhīṃ patnīm uvāca / śruto	aTa boDisattvaH vipriya-SravaNa-viklava-muKIm patnIm uvAca / SrutaH-
   'trabhavatyā śibīnāṃ niścayaḥ // madry uvāca / śruto deva // viśvaṃtara	atraBavatyA SibInAm niScayaH // madrI uvAca / SrutaH deva // viSvaMtara
   uvāca /	uvAca /
   yad yad asti dhanaṃ kiṃ cid asmatto 'dhigataṃ tvayā /	yat yat asti Danam kim cit asmattaH aDigatam tvayA /
   nidhehi tad anindyāṅgi yac ca te paitṛkaṃ dhanam // AJm_9.28 //	niDehi tat anindya-aFgi yat ca te pEtRkam Danam // AJm_9.28 //
   madry uvāca / kutraitad deva nidadhāmīti // viśvaṃtara uvāca /	madrI uvAca / kutra-etat deva nidaDAmi-iti // viSvaMtaraH uvAca /
   śīlavadbhyaḥ sadā dadyā dānaṃ satkāraśībharam /	SIlavadByaH sadA dadyAH dAnam satkAra-SIBaram /
   tathā hi nihitaṃ dravyam ahāryam anugāmi ca // AJm_9.29 //	taTA hi nihitam dravyam ahAryam anugAmi ca // AJm_9.29 //
   priyaṃ śvaśurayoḥ kuryāḥ putrayoḥ paripālanam /	priyam SvaSurayoH kuryAH putrayoH paripAlanam /
   dharma evāpramādaṃ ca śokaṃ madvirahāt tu mā // AJm_9.30 //	DarmaH eva-apramAdam ca Sokam mad-virahAt tu mA // AJm_9.30 //
   tac chrutvā madrī saṃtaptahṛdayāpi bhartur adhṛtiparihārārtham anādṛtya	tat SrutvA madrI saMtapta-hRdayA-api BartuH aDRti-parihAra-arTam anAdRtya
   śokadainyam ity uvāca /	Soka-dEnyam iti uvAca /
   naiṣa dharmo mahārāja yad yāyā vanam ekakaḥ /	na-eza DarmaH mahA-rAja yat yAyAH vanam ekakaH /
   tenāham api yāsyāmi yena kṣatriya yāsyasi // AJm_9.31 //	tena-aham api yAsyAmi yena kzatriya yAsyasi // AJm_9.31 //
   tvadaṅkaparivartinyā mṛtyur utsava eva me /	tvad-aFka-parivartinyAH mRtyuH utsave eva me /
   mṛtyor duḥkhataraṃ tat syāj jīveyaṃ yat tvayā vinā // AJm_9.32 //	mRtyoH duHKataram tat syAt jIveyam yat tvayA vinA // AJm_9.32 //
   naiva ca khalu me deva vanavāso duḥkha iti pratibhāti / tathā hi /	na-eva ca Kalu me deva vana-vAsaH duHKaH iti pratiBAti / taTA hi /
   nirdurjanāny anupabhuktasarittarūṇi nānāvihaṃgavirutāni mṛgākulāni /	nirdurjanAni anupaBukta-sarit-tarUNi nAnA-vihaMga-virutAni mRga-AkulAni /
   vaiḍūryakuṭṭimamanoharaśādvalāni krīḍāvanādhikasukhāni tapovanāni //	vExUrya-kuwwima-manohara-SAdvalAni krIxA-vana-aDika-suKAni tapaH-vanAni //
   AJm_9.33 //	AJm_9.33 //
   api ca deva /	api ca deva /
   alaṃkrtāv imau paśyan kumārau mālabhāriṇau /	alaMkrtO imO paSyan kumArO mAla-BAriNO /
   krīḍantau vanagulmeṣu na rājyasya smariṣyasi // AJm_9.34 //	krIxantO vana-gulmezu na rAjyasya smarizyasi // AJm_9.34 //
   ṛtuprayatnaracitā vanaśobhā navā navā /	Rtu-prayatna-racitA vana-SoBA navAH navAH /
   vane tvāṃ ramayiṣyanti saritkuñjāś ca sodakāḥ // AJm_9.35 //	vane tvAm ramayizyanti sarit-kuQjAH ca sa-udakAH // AJm_9.35 //
   citraṃ virutavāditraṃ pakṣiṇāṃ ratikāṅkṣiṇām /	citram viruta-vAditram pakziNAm rati-kAFkziNAm /
   madācāryopadiṣṭāni nṛttāni ca śikhaṇḍinām // AJm_9.36 //	mad-AcArya-upadizwAni nRttAni ca SiKaNxinAm // AJm_9.36 //
   mādhuryānavagītaṃ ca gītaṃ madhupayoṣitām /	mADurya-anavagItam ca gItam maDupayozitAm /
   vaneṣu kṛtasaṃgītaṃ harṣayiṣyanti te manaḥ // AJm_9.37 //	vanezu kRta-saMgItam harzayizyanti te manaH // AJm_9.37 //
   āstīryamāṇāni ca śarvarīṣu jyotsnādukūlena śilātalāni /	AstIryamANAni ca SarvarIzu jyotsnA-dukUlena SilA-talAni /
   saṃbāhamāno vanamārutaś ca labdhādhivāsaḥ kusumadrumebhyaḥ // AJm_9.38 //	saMbAhamAnaH vanamArutaH ca labDa-aDivAsaH kusuma-drumeByaH // AJm_9.38 //
   calopalapraskhalitodakānāṃ kalā virāvāś ca saridvadhūnām /	cala-upala-prasKalita-udakAnAm kalAH virAvAH ca sarit-vaDUnAm /
   vibhūṣaṇānām iva saṃninādāḥ pramodayiṣyanti vane manas te // AJm_9.39 //	viBUzaNAnAm iva saMninAdAH pramodayizyanti vane manaH te // AJm_9.39 //
   ity anunīyamānaḥ sa dayitayā vanaprayāṇaparyutsukamatir arthijanāvekṣayā	iti anunIyamAnaH sa dayitayA vana-prayANa-paryutsuka-matiH arTi-jana-avekzayA
   mahāpradānaṃ dātum upacakrame // athemāṃ viśvaṃtarapravrājanapravṛttim	mahA-pradAnam dAtum upacakrame // aTa-imAm viSvaMtara-pravrAjana-pravRttim
   upalabhya rājakule tumula ākrandaśabdaḥ prādurabhūt / śokaduḥkhāvegān	upalaBya rAja-kule tumulaH Akranda-SabdaH prAduraBUt / Soka-duHKa-AvegAn
   mūrchāparigata iva cārthijano mattonmatta iva ca tat tad bahuvidhaṃ	mUrCA-parigataH iva ca-arTi-janaH matta-unmattaH iva ca tat tat bahuviDam
   vilalāpa/	vilalApa/
   chāyātaroḥ svāduphalapradasya cchedārtham āgūrṇaparaśvadhānām /	CAyA-taroH svAdu-Pala-pradasya cCeda-arTam AgUrNa-paraSvaDAnAm /
   dhātrī na lajjāṃ yad upaiti bhūmir vyaktaṃ tad asyā hatacetanatvam //	DAtrI na lajjAm yat upEti BUmiH vyaktam tat asyAH hata-cetana-tvam //
   AJm_9.40 //	AJm_9.40 //
   śītāmalasvādujalaṃ nipānaṃ bibhitsatām asti na cen niṣeddhā /	SIta-amala-svAdu-jalam nipAnam biBitsatAm asti na ced nizedDAH /
   vyarthābhidhānā bata lokapālā viproṣitā vā śrutimātrakaṃ vā // AJm_9.41 //	vyarTa-aBiDAnA bata lokapAlAH viprozitA vA Sruti-mAtrakam vA // AJm_9.41 //
   adharmo bata jāgarti dharmaḥ supto 'thavā mṛtaḥ /	aDarmaH bata jAgarti DarmaH suptaH aTavA mRtaH /
   yatra viśvaṃtaro rājā svasmād rājyān nirasyate // AJm_9.42 //	yatra viSvaMtaraH rAjA svasmAt rAjyAt nirasyate // AJm_9.42 //
   ko 'narthapaṭusāmarthyo yācñānūrjitavṛttiṣu /	kaH anarTa-pawu-sAmarTyaH yAcQA-anUrjita-vRttizu /
   asmāsv anaparādheṣu vadhābhyudyamaniṣṭhuraḥ // AJm_9.43 //	asmAsu anaparADezu vaDa-aByudyama-nizWuraH // AJm_9.43 //
   atha bodhisattvo naikaśatasahasrasaṃkhyaṃ maṇikanakarajataparipūrṇakośaṃ	aTa boDisattvaH na-eka-Sata-sahasra-saMKyam maNi-kanaka-rajata-paripUrNa-koSam
   vividhadhanadhānyanicayavanti kośakoṣṭhāgārāṇi	viviDa-Dana-DAnya-nicayavanti koSa-kozWAgArANi
   dāsīdāsayānavāhanavasanaparicchadādi ca sarvam arthibhyo yathārham	dAsI-dAsa-yAna-vAhana-vasana-paricCada-Adi ca sarvam arTiByaH yaTArham
   atisṛjya śokaduḥkhābhibhūtadhairyayor mātāpitroś caraṇān abhipraṇamya	atisRjya Soka-duHKa-aBiBUta-DEryayoH mAtA-pitroH caraNAn aBipraNamya
   saputradāraḥ syandanavaram abhiruhya puṇyāhaghoṣaṇayeva mahato	sa-putra-dAraH syandana-varam aBiruhya puNya-aha-GozaNayA-iva mahataH-
   janakāyasyākranditaśabdena puravarān niragacchat / anurāgavaśagam	jana-kAyasya-Akrandita-Sabdena pura-varAt niragacCat / anurAga-vaSa-gam
   anuyāyinaṃ ca janaṃ śokāśrupariklinnavadanaṃ prayatnād vinivartya svayam	anuyAyinam ca janam Soka-aSru-pariklinna-vadanam prayatnAt vinivartya svayam
   eva pragrahān parigṛhya yena vaṅkaḥ parvatas tena prāyāt / vyatītya	eva pragrahAn parigRhya yena vaFkaH parvataH tena prAyAt / vyatItya
   cāviklavamatir udyānavanaruciramālinaṃ puravaropacāram anupūrveṇa	ca-aviklava-matiH udyAna-vana-rucira-mAlinam pura-vara-upacAram anupUrveNa
   praviralacchāyādrumaṃ vicchidyamānajanasaṃpātaṃ	pravirala=-CAyA-drumam vicCidyamAna-jana-saMpAtam
   pravicaritamṛgagaṇasaṃbādham asaṃbādhadigālokaṃ cīrīvirāvonnāditam araṇyaṃ	pravicarita-mRga-gaNa-saMbADam asaMbADa-diS-Alokam cIrI-virAva-unnAditam araNyam
   pratyapadyata // athainaṃ yadṛcchayābhigatā brāhmaṇā rathavāhāṃs turagān	pratyapadyata // aTa-enam yadRcCayA-aBigatAH brAhmaNAH raTa-vAhAn turagAn
   ayācanta //	ayAcanta //
   sa vartamāno 'dhvani naikayojane sahāyahīno 'pi kalatravān api /	sa vartamAnaH aDvani na-eka-yojane sahAya-hInaH api kalatravAn api /
   pradānaharṣād anapekṣitāyatir dadau dvijebhyaś caturas turaṃgamān //	pradAna-harzAt anapekzita-AyatiH dadO dvijeByaH caturaH turaMgamAn //
   AJm_9.44 //	AJm_9.44 //
   atha bodhisattvasya svayam eva rathadhuryatām upagantukāmasya gāḍhataraṃ	aTa boDisattvasya svayam eva raTa-DuryatAm upagantu-kAmasya gAXataram
   parikaram abhisaṃyacchamānasya rohitamṛgarūpiṇaś catvāro yakṣakumārāḥ	parikaram aBisaMyacCamAnasya rohita-mRga-rUpiNaH catvAraH yakza-kumArAH
   suvinītā iva sadaśvāḥ svayam eva rathayugaṃ skandhapradeśaiḥ	su-vinItAH iva sat-aSvAH svayam eva raTa-yugam skanDa-pradeSEH
   pratyapadyanta / tāṃs tu dṛṣṭvā harṣavismayaviśālatarākṣīṃ madrīṃ	pratyapadyante / tAn tu dRzwvA harza-vismaya-viSAlatara-akzIm madrIm
   bodhisattva uvāca /	boDisattvaH uvAca /
   tapodhanādhyāsanasatkṛtānāṃ paśya prabhāvātiśayaṃ vanānām /	tapoDana-aDyAsana-satkRtAnAm paSya praBAva-atiSayam vanAnAm /
   yatraivam abhyāgatavatsalatvaṃ saṃrūḍhamūlaṃ mṛgapuṃgaveṣu // AJm_9.45 //	yatra-evam aByAgata-vatsala-tvam saMrUXa-mUlam mRga-puMgavezu // AJm_9.45 //
   madry uvāca /	madrI uvAca /
   tavaivāham imaṃ manye prabhāvam atimānuṣam /	tava-eva-aham imam manye praBAvam atimAnuzam /
   rūḍho 'pi hi guṇābhyāsaḥ sarvatra na samaḥ satām // AJm_9.46 //	rUXaH api hi guNa-aByAsaH sarvatra na samaH satAm // AJm_9.46 //
   toyeṣu tārāpratibimbaśobhā viśiṣyate yat kumudaprahāsaiḥ /	toyezu tArA-pratibimba-SoBA viSizyate yat kumuda-prahAsEH /
   kautūhalābhiprasṛtā ivendor hetutvam atrāgrakarāḥ prayānti // AJm_9.47 //	kOtUhala-aBiprasRtAH iva-indoH hetu-tvam atra-agra-karAH prayAnti // AJm_9.47 //
   iti teṣām anyonyānukūlyāt parasparaṃ priyaṃ vadatām adhvānaṃ gacchatām	iti tezAm anyonya-AnukUlyAt parasparam priyam vadatAm aDvAnam gacCatAm
   athāparo brāhmaṇaḥ samabhigamya bodhisattvaṃ rathavaram ayācata /	aTa-aparaH brAhmaNaH samaBigamya boDisattvam raTa-varam ayAcata /
   tataḥ svasukhaniḥsaṅgo yācakapriyabāndhavaḥ /	tatas sva-suKa-niHsaFgaH yAcaka-priya-bAnDavaH /
   pūrayām āsa viprasya sa rathena manoratham // AJm_9.48 //	pUrayAm Asa viprasya sa raTena manoraTam // AJm_9.48 //
   atha bodhisattvaḥ prītamanā rathād avatārya svajanaṃ niryātya rathavaraṃ	aTa boDisattvaH prIta-manAH raTAt avatArya sva-janam niryAtya raTa-varam
   brāhmaṇāya jālinaṃ kumāram aṅkenādāya padbhyām evādhvānaṃ pratyapadyata /	brAhmaNAya jAlinam kumAram aFkena-AdAya padByAm eva-aDvAnam pratyapadyata /
   avimanaskaiva ca madrī kṛṣṇājināṃ kumārīm aṅkena parigṛhya pṛṣṭhato	avimanaskA-eva ca madrI kRzNa-ajinAm kumArIm aFkena parigRhya pRzWato
   'nvagacchad enam //	anvagacCat enam //
   nimantrayām āsur iva drumās taṃ hṛdyaiḥ phalair ānamitāgraśākhāḥ /	nimantrayAm AsuH iva drumAH tam hRdyEH PalEH Anamita-agra-SAKAH /
   puṇyānubhāvād abhivīkṣamāṇāḥ śiṣyā vinītā iva ca praṇemuḥ // AJm_9.49 //	puNya-anuBAvAt aBivIkzamANAH SizyAH vinItAH iva ca praNemuH // AJm_9.49 //
   haṃsāṃsasaṃkṣobhitapaṅkajāni kiñjalkareṇusphuṭapiñjarāṇi prādurbabhūvuś ca	haMsa-aMsa-saMkzoBita-paFkajAni kiQjalka-reNu-sPuwa-piQjarANi prAdurbaBUvuH ca
   sarāṃsi tasya tatraiva yatrābhicakāṅkṣa vāri // AJm_9.50 //	sarAMsi tasya tatra-eva yatra-aBicakAFkza vAri // AJm_9.50 //
   vitānaśobhāṃ dadhire payodāḥ sukhaḥ sugandhiḥ pravavau nabhasvān /	vitAna-SoBAm daDire payodAH suKaH suganDiH pravavO naBasvAn /
   pariśramakleśam amṛṣyamāṇā yakṣāś ca saṃcikṣipur asya mārgam // AJm_9.51	pariSrama-kleSam amRzyamANAH yakzAH ca saMcikzipuH asya mArgam // AJm_9.51
   iti bodhisattva udyānavanagata iva pādacāravinodanasukham anubhavan	iti boDisattvaH udyAna-vana-gataH iva pAda-cAra-vinodana-suKam anuBavan
   mārgaparikhedarasam anāsvādya saputradāraḥ prāpta eva tu vaṅkaparvatam	mArga-pariKeda-rasam anAsvAdya sa-putra-dAraH prAptaH eva tu vaFka-parvatam
   apaśyat / tatra ca	apaSyat / tatra ca
   puṣpaphalapallavālaṃkṛtasnigdhavividharucirataruvaranicitaṃ	puzpa-Pala-pallava-alaMkRta-snigDa-viviDa-rucira-taru-vara-nicitam
   madamuditavihagavividharutaninadaṃ pravṛttanṛttabarhigaṇopaśobhitaṃ	mada-mudita-vihaga-viviDa-ruta-ninadam pravRtta-nRtta-barhi-gaNa-upaSoBitam
   pravicaritanaikamṛgakulaṃ kṛtaparikaram iva vimalanīlasalilayā saritā	pravicarita-na-eka-mRga-kulam kRta-parikaram iva vimala-nIla-salilayA saritA
   kusumarajo'ruṇasukhapavanaṃ tapovanaṃ vanacarakādeśitamārgaḥ praviśya	kusuma-rajaH-aruNa-suKa-pavanam tapaH-vanam vana-caraka-AdeSita-mArgaH praviSya
   viśvakarmaṇā śakrasaṃdeśāt svayam abhinirmitāṃ manojñadarśanāṃ	viSvakarmaNA Sakra-saMdeSAt svayam aBinirmitAm manojQa-darSanAm
   sarvartusukhāṃ praviviktāṃ parṇaśālām adhyāvasat /	sarva-Rtu-suKAm praviviktAm parNa-SAlAm aDyAvasat /
   tasmin vane dayitayā paricaryamāṇaḥ śṛṇvann ayatnamadhurāṃś ca	tasmin vane dayitayA paricaryamANaH SRNvan ayatna-maDurAn ca
   sutapralāpān /	suta-pralApAn /
   udyānasaṃstha iva vismṛtarājyacintaḥ saṃvatsarārdham adhikaṃ sa tapaś	udyAna-saMsTaH iva vismRta-rAjya-cintaH saMvatsara-arDam aDikam sa tapaH-
   cacāra // AJm_9.52 //	cacAra // AJm_9.52 //
   atha kadā cin mūlaphalārthaṃ gatāyāṃ rājaputryāṃ putrayoḥ	aTa kadA cit mUla-Pala-arTam gatAyAm rAja-putryAm putrayoH
   paripālananimittam āśramapadam aśūnyaṃ kurvāṇe rājaputre	paripAlana-nimittam ASrama-padam aSUnyam kurvANe rAja-putre
   mārgareṇuparuṣīkṛtacaraṇaprajaṅghaḥ pariśramakṣāmanayanavadano	mArga-reNu-paruzIkRta-caraNa-prajaFGaH pariSrama-kzAma-nayana-vadanaH-
   daṇḍakāṣṭhāvabaddhaskandhāvasaktakamaṇḍalur brāhmaṇaḥ patnyā	daNxa-kAzWa-avabadDa-skanDa-avasakta-kamaNxaluH brAhmaNaH patnyA
   paricārakānayanārthaṃ samarpitadṛḍhasaṃdeśas taṃ deśam abhijagāma / atha	paricAraka-Anayana-arTam samarpita-dRXa-saMdeSaH tam deSam aBijagAma / aTa
   bodhisattvaś cirasyārthijanaṃ dṛṣṭvābhigataṃ manaḥpraharṣāt	boDisattvaH cirasya-arTi-janam dRzwvA-aBigatam manaH-praharzAt-
   saṃjāyamānanayanavadanaprasādaḥ pratyudgamya	saMjAyamAna-nayana-vadana-prasAdaH pratyudgamya
   svāgatādipriyavacanapuraḥsaraṃ praveśya cainam āśramapadaṃ	svAgata-Adi-priya-vacana-puraHsaram praveSya ca-enam ASrama-padam
   kṛtātithisatkāram āgamanaprayojanam apṛcchat / atha sa brāhmaṇo	kRta-atiTi-satkAram Agamana-prayojanam apRcCat / aTa sa brAhmaNaH-
   bhāryānurāgād utsāritadhairyalajjaḥ pratigrahamātrasajja īdṛśam artham	BAryA-anurAgAt utsArita-DErya-lajjaH pratigraha-mAtra-sajjaH IdRSam arTam
   uvāca /	uvAca /
   āloko bhavati yataḥ samaś ca mārgo loko 'yaṃ vrajati tato na durgameṇa /	AlokaH Bavati yatas samaH ca mArgaH lokaH ayam vrajati tatas na durgameNa /
   prāyo 'smiñ jagati tu matsarāndhakāre nānyena praṇayapadāni me vahanti //	prAyas asmin jagati tu matsara-anDakAre na-anyena praNaya-padAni me vahanti //
   AJm_9.53 //	AJm_9.53 //
   pradānaśauryorjitayā yaśaḥśriyā gataṃ ca gantavyam aśeṣatas tava /	pradAna-SOrya-UrjitayA yaSaH-SriyA gatam ca gantavyam aSezatas tava /
   ato 'smi yācñāśramam abhyupeyivān prayaccha tan me paricārakau sutau //	atas asmi yAcQA-ASramam aByupeyivAn prayacCa tat me paricArakO sutO //
   AJm_9.54 //	AJm_9.54 //
   ity ukte bodhisattvo mahāsattvaḥ	iti ukte boDisattvaH mahAsattvaH
   dānaprītau kṛtābhyāsaḥ pratyākhyātum aśikṣitaḥ /	dAna-prItO kRta-aByAsaH pratyAKyAtum aSikzitaH /
   dadāmīty avadad dhṛṣṭaṃ dayitau tanayāv api // AJm_9.55 //	dadAmi-iti avadat DRzwam dayitO tanayO api // AJm_9.55 //
   svasty astu / tat kim idānīm āsyata iti ca brāhmaṇenābhihitaḥ sa	svasti astu / tat kim idAnIm Asyate iti ca brAhmaNena-aBihitaH sa
   mahāsattvaḥ pradānakathāśravaṇotpatitaviṣādaviplutākṣayoḥ sutayoḥ	mahAsattvaH pradAna-kaTA-SravaNa-utpatita-vizAda-vipluta-akzayoH sutayoH
   snehavegenāvalambyamānahṛdayo bodhisattva uvāca /	sneha-vegena-avalambyamAna-hRdayaH boDisattvaH uvAca /
   dattāv etau mayā tubhyaṃ kiṃ tu mātānayor gatā /	dattO etO mayA tuByam kim tu mAtAnayoH gatAH /
   vanaṃ mūlaphalasyārthe sāyam adyāgamiṣyati // AJm_9.56 //	vanam mUla-Palasya-arTe sAyam adya-Agamizyati // AJm_9.56 //
   tayā dṛṣṭāv upāghrātau mālināv abhyalaṃkṛtau /	tayA dRzwO upAGrAtO mAlinO aByalaMkRtO /
   ihaikarātraṃ viśramya śvo netāsi sutau mama // AJm_9.57 //	iha-ekarAtram viSramya Svas netAsi sutO mama // AJm_9.57 //
   brāhmaṇa uvāca / alam anenātrabhavato nirbandhena /	brAhmaNaH uvAca / alam anena-atraBavataH nirbanDena /
   gauṇam etad dhi nārīṇāṃ nāma vāmā iti sthitam /	gONam etat Di nArINAm nAma vAmA iti sTitam /
   syāc caivaṃ dānavighnas te tena vāsaṃ na rocaye // AJm_9.58 //	syAt ca-evam dAna-viGnaH te tena vAsam na rocaye // AJm_9.58 //
   bodhisattva uvāca / alaṃ dānavighnāśaṅkayā / sahadharmacāriṇī mama sā /	boDisattvaH uvAca / alam dAna-viGna-ASaFkayA / sahaDarma-cAriNI mama sA /
   yathā vātrabhavate rocate / api ca mahābrāhmaṇa	yaTA vAtraBavate rocate / api ca mahA-brAhmaNa
   sukumāratayā bālyāt paricaryāsv akauśalāt /	sukumAra-tayA bAlyAt paricaryAsu akOSalAt /
   kīdṛśīṃ nāma kuryātāṃ dāsaprītim imau tava // AJm_9.59 //	kIdRSIm nAma kuryAtAm dAsa-prItim imO tava // AJm_9.59 //
   dṛṣṭvā tv itthaṃgatāv etau śibirājaḥ pitāmahaḥ /	dRzwvA tu itTaMgatO etO Sibi-rAjaH pitAmahaH /
   addhā dadyād yad iṣṭaṃ te dhanaṃ niṣkrayam etayoḥ // AJm_9.60 //	adDA dadyAt yat izwam te Danam nizkrayam etayoH // AJm_9.60 //
   yatas tadviṣayaṃ sādhu tvam imau netum arhasi /	yatas tad-vizayam sADu tvam imO netum arhasi /
   evaṃ hy arthena mahatā dharmeṇa ca sameṣyasi // AJm_9.61 //	evam hi arTena mahatA DarmeNa ca samezyasi // AJm_9.61 //
   brāhmaṇa uvāca / na śakṣyāmy aham āśīviṣadurāsadaṃ vipriyopāyanena rājānam	brAhmaNaH uvAca / na SakzyAmi aham ASIviza-durAsadam vipriya-upAyanena rAjAnam
   abhigantum /	aBigantum /
   ācchindyān mad imau rājā daṇḍaṃ vā praṇayen mayi /	AcCindyAt mat imO rAjA daNxam vA praNayet mayi /
   yato neṣyāmy aham imau brāhmaṇyāḥ paricārakau // AJm_9.62 //	yatas nezyAmi aham imO brAhmaNyAH paricArakO // AJm_9.62 //
   atha bodhisattvo yatheṣṭam idānīm ity aparisamāptārtham uktvā sānunayam	aTa boDisattvaH yaTezwam idAnIm iti aparisamApta-arTam uktvA sa-anunayam
   anuśiṣya tanayau paricaryānukūlye pratigrahārtham abhiprasārite	anuSizya tanayO paricaryA-AnukUlye pratigraha-arTam aBiprasArite
   brāhmaṇasya pāṇau kamaṇḍalum āvarjayām āsa /	brAhmaNasya pANO kamaNxalum AvarjayAm Asa /
   tasya yatnānurodhena papātāmbu kamaṇḍaloḥ /	tasya yatna-anuroDena papAta-ambu kamaNxaloH /
   padmapattrābhitāmrābhyāṃ netrābhyāṃ svayam eva tu // AJm_9.63 //	padma-pattra-aBitAmrAByAm netrAByAm svayam eva tu // AJm_9.63 //
   atha sa brāhmaṇo lābhātiharṣāt sasaṃbhramākulitamatir	aTa sa brAhmaNaH lABa-ati-harzAt sa-saMBrama-Akulita-matiH-
   bodhisattvatanayāpaharaṇatvarayā saṃkṣiptapadam āśīrvacanam uktvā	boDisattva-tanayA-apaharaNa-tvarayA saMkzipta-padam ASIrvacanam uktvA
   nirgamyatām ity ājñākarkaśena vacasā kumārāv āśramapadān niṣkrāmayitum	nirgamyatAm iti AjQA-karkaSena vacasA kumArO ASrama-padAt nizkrAmayitum
   ārebhe // atha kumārau viyogaduḥkhātibhāravyathitahṛdayau pitaram	AreBe // aTa kumArO viyoga-duHKa-atiBAra-vyaTita-hRdayO pitaram
   abhipraṇamya bāṣpoparudhyamānanayanāv ūcatuḥ /	aBipraNamya bAzpa-uparuDyamAna-nayanO UcatuH /
   ambā ca tāta niṣkrāntā tvaṃ ca nau dātum icchasi /	ambA ca tAta nizkrAntA tvam ca nO dAtum icCasi /
   yāvat tām api paśyeva tato dāsyati nau bhavān // AJm_9.64 //	yAvat tAm api paSya-iva tatas dAsyati nO BavAn // AJm_9.64 //
   atha sa brāhmaṇaḥ purā mātānayor āgacchaty asya vā putrasnehāt paścāttāpaḥ	aTa sa brAhmaNaH purA mAtAnayoH AgacCati asya vA putra-snehAt paScAttApaH
   saṃbhavatīti vicintya padmakalāpam ivānayor hastān ābadhya latayā	saMBavati-iti vicintya padma-kalApam iva-anayoH hastAn AbaDya latayA
   saṃtarjayan viceṣṭamānau pitaraṃ prati vyāvartitavadanau prakṛtisukumārau	saMtarjayan vicezwamAnO pitaram prati vyAvartita-vadanO prakRti-sukumArO
   kumārau pracakarṣa // atha kṛṣṇājinā kumārī tatpūrvaduḥkhopanipātāt	kumArO pracakarza // aTa kRzNAjinA kumArI tad-pUrva-duHKa-upanipAtAt-
   sasvaraṃ rudatī pitaram uvāca /	sa-svaram rudatI pitaram uvAca /
   ayaṃ māṃ brāhmaṇas tāta latayā hanti nirdayaḥ /	ayam mAm brAhmaNaH tAta latayA hanti nirdayaH /
   na cāyaṃ brāhmaṇo vyaktaṃ dhārmikā brāhmaṇāḥ kila // AJm_9.65 //	na ca-ayam brAhmaNaH vyaktam DArmikAH brAhmaNAH kila // AJm_9.65 //
   yakṣo 'yaṃ brāhmaṇacchadmā nūnaṃ harati khāditum /	yakzaH ayam brAhmaNa=-CadmA nUnam harati KAditum /
   nīyamānau piśācena tāta kiṃ nāv upekṣase // AJm_9.66 //	nIyamAnO piSAcena tAta kim nO upekzase // AJm_9.66 //
   atha jālī kumāro mātaram anuśocann uvāca /	aTa jAlI kumAraH mAtaram anuSocan uvAca /
   naivedaṃ me tathā duḥkhaṃ yad ayaṃ hanti māṃ dvijaḥ /	na-eva-idam me taTA duHKam yat ayam hanti mAm dvijaH /
   nāpaśyam ambāṃ yat tv adya tad vidārayatīva mām // AJm_9.67 //	na-apaSyam ambAm yat tu adya tat vidArayati-iva mAm // AJm_9.67 //
   rodiṣyati ciraṃ nūnam ambā śūnye tapovane /	rodizyati ciram nUnam ambA SUnye tapaH-vane /
   putraśokena kṛpaṇā hataśāveva cātakī // AJm_9.68 //	putra-Sokena kRpaNA hata-SAvA-iva cAtakI // AJm_9.68 //
   asmadarthaṃ samāhṛtya vanān mūlaphalam bahu /	asmad-arTam samAhRtya vanAt mUla-Palam bahu /
   bhaviṣyati kathaṃ nv ambā dṛṣṭvā śūnyaṃ tapovanam // AJm_9.69 //	Bavizyati kaTam nu ambA dRzwvA SUnyam tapaH-vanam // AJm_9.69 //
   ime nāv aśvakās tāta hastikā rathakāś ca ye /	ime nO aSvakAH tAta hastikAH raTakAH ca ye /
   ato 'rdhaṃ deyam ambāyai śokaṃ tena vineṣyati // AJm_9.70 //	atas arDam deyam ambAyE Sokam tena vinezyati // AJm_9.70 //
   vandyāsmadvacanād ambā vāryā śokāc ca sarvathā /	vandya-asmad-vacanAt ambA vAryA SokAt ca sarvaTA /
   durlabhaṃ hi punas tāta tava tasyāś ca darśanam // AJm_9.71 //	durlaBam hi punar tAta tava tasyAH ca darSanam // AJm_9.71 //
   ehi kṛṣṇe mariṣyāvaḥ ko nv artho jīvitena nau /	ehi kRzNe marizyAvaH kaH nu arTaH jIvitena nO /
   dattāv āvāṃ janitrāsmai brāhmaṇāya dhanaiṣiṇe // AJm_9.72 //	dattO AvAm janitra-asmE brAhmaNAya Dana-eziNe // AJm_9.72 //
   ity uktvā jagmatuḥ // atha bodhisattvas tenātikaruṇena	iti uktvA jagmatuH // aTa boDisattvaH tena-ati-karuNena
   tanayapralāpenākampitamatir api ka idānīṃ dattvānutāpaṃ kariṣyatīti	tanaya-pralApena-akampita-matiH api kaH idAnIm dattvA-anutApam karizyati-iti
   niṣpratīkāreṇa śokāgninā nirdahyamānahṛdayo viṣavegamūrchāparigata iva	nizpratIkAreNa Soka-agninA nirdahyamAna-hRdayaH viza-vega-mUrCA-parigataH iva
   samuparudhyamānacetās tatraiva niṣasāda /	samuparuDyamAna-cetAH tatra-eva nizasAda /
   śītānilavyajanapratilabdhasaṃjñaś ca niṣkūjam ivāśramapadaṃ tanayaśūnyam	SIta-anila-vyajana-pratilabDa-saMjQaH ca nizkUjam iva-ASrama-padam tanaya-SUnyam
   abhivīkṣya bāṣpagadgadasaṃnirudhyamānakaṇṭha ity ātmagatam uvāca /	aBivIkzya bAzpa-gadgada-saMniruDyamAna-kaNWaH iti Atma-gatam uvAca /
   putrābhidhāne hṛdaye samakṣaṃ praharan mama /	putra-aBiDAne hRdaye samakzam praharan mama /
   nāśaṅkata kathaṃ nāma dhig alajjo bata dvijaḥ // AJm_9.73 //	na-aSaFkata kaTam nAma Dik alajjaH bata dvijaH // AJm_9.73 //
   pattikāv anupānatkau saukumāryāt klamāsahau /	pattikO anupAnatkO sOkumAryAt klama-asahO /
   yāsyataḥ katham adhvānaṃ tasya ca preṣyatāṃ gatau // AJm_9.74 //	yAsyataH kaTam aDvAnam tasya ca prezya-tAm gatO // AJm_9.74 //
   mārgaśramaparimlānau ko 'dya viśrāmayiṣyati /	mArga-Srama-parimlAnO kaH adya viSrAmayizyati /
   kṣuttarṣaduḥkābhihatau yāciṣyete kam etya vā // AJm_9.75 //	kzuD-tarza-duHka-aBi-hatO yAcizyete kam etya vA // AJm_9.75 //
   mama tāvad idaṃ duḥkhaṃ dhīratāṃ kartum icchataḥ /	mama tAvat idam duHKam DIra-tAm kartum icCataH /
   kā nv avasthā mama tayoḥ sutayoḥ sukhavṛddhayoḥ // AJm_9.76 //	kA nu avasTA mama tayoH sutayoH suKa-vRdDayoH // AJm_9.76 //
   aho putraviyogāgnir nirdahaty eva me manaḥ /	aho putra-viyoga-agniH nirdahati eva me manaH /
   satāṃ tu dharmaṃ saṃsmṛtya ko 'nutāpaṃ kariṣyati // AJm_9.77 //	satAm tu Darmam saMsmRtya kaH anutApam karizyati // AJm_9.77 //
   atha madrī vipriyopanipātāśaṃsibhir aniṣṭair nimittair upajanitavaimanasyā	aTa madrI vipriya-upanipAta-ASaMsiBiH anizwEH nimittEH upajanita-vEmanasya-a
   mūlaphalāny ādāya kṣiprataram āgantukāmāpi vyāḍamṛgoparudhyamānamārgā	mUla-PalAni AdAya kziprataram Agantu-kAmA-api vyAxa-mRga-uparuDyamAna-mArgA
   ciratareṇāśramapadam upajagāma / ucitāyāṃ ca pratyudgamanabhūmāv	ciratareNa-ASrama-padam upajagAma / ucitAyAm ca pratyudgamana-BUmO=-
   ākrīḍasthāneṣu ca tanayāv apaśyantī bhṛśataram arativaśam agāt //	AkrIxa-sTAnezu ca tanayO apaSyantI BRSataram arati-vaSam agAt //
   anīpsitāśaṅkitajātasaṃbhramā tataḥ sutānveṣaṇacañcalekṣaṇā /	anIpsita-ASaFkita-jAta-saMBramA tatas suta-anvezaNa-caQcala-IkzaNA /
   prasaktam āhvānam asaṃpratigrahaṃ tayor viditvā vyalapac chucāturā //	prasaktam AhvAnam asaMpratigraham tayoH viditvA vyalapat SucA-AturAH //
   AJm_9.78 //	AJm_9.78 //
   samājavad yat pratibhāti me purā sutapralāpapratināditaṃ vanam /	samAja-vat yat pratiBAti me purA suta-pralApa-pratinAditam vanam /
   adarśanād adya tayos tad eva me prayāti kāntāram ivāśaraṇyatām // AJm_9.79	adarSanAt adya tayoH tat eva me prayAti kAntAram iva-aSaraNya-tAm // AJm_9.79
   kiṃ nu khalu tau kumārau	kim nu Kalu tO kumArO
   krīḍāprasaṅgaśramajātanidrau suptau nu naṣṭau gahane vane vā /	krIxA-prasaFga-Srama-jAta-nidrO suptO nu nazwO gahane vane vA /
   cirān madabhyāgamanād atuṣṭau syātāṃ kva cid bālatayā nilīnau // AJm_9.80	cirAt mad-aBya-AgamanAt atuzwO syAtAm kva cit bAla-tayA nilInO // AJm_9.80
   ruvanti kasmāc ca na pakṣiṇo 'py amī samākulās tadvadhasākṣiṇo yadi /	ruvanti kasmAt ca na pakziNaH api amI samAkulAH tad-vaDa-sAkziNaH yadi /
   taraṃgabhaṅgair avinītakopayā hṛtau nu kiṃ nimnagayātivegayā // AJm_9.81	taraMga-BaFgEH avinIta-kopayA hRtO nu kim nimna-gayA-ativegayA // AJm_9.81
   apīdānīṃ me vitathā mithyāvikalpā bhaveyuḥ / api rājaputrāya saputrāya	api-idAnIm me vitaTA miTyA-vikalpAH BaveyuH / api rAja-putrAya sa-putrAya
   svasti syāt / apy aniṣṭanivedināṃ nimittānāṃ maccharīra eva vipāko bhavet	svasti syAt / api anizwa-nivedinAm nimittAnAm mad-SarIraH eva vipAkaH Bavet-
   / kiṃ nu khalv idaṃ animittāpavṛttapraharṣam aratitamisrayāvacchādyamānaṃ	/ kim nu Kalu idam animitta-apavRtta-praharzam arati-tami-srayA-avacCAdyamAnam
   vidravatīva me hṛdayam / visrasyanta iva me gātrāṇi / vyākulā iva	vidravati-iva me hRdayam / visrasyante iva me gAtrANi / vyAkulAH iva
   digvibhāgāḥ / bhramatīva cedaṃ paridhvastalakṣmīkaṃ vanam iti //	diS-viBAgAH / Bramati-iva ca-idam pariDvasta-lakzmIkam vanam iti //
   athānupraviśyāśramapadam ekānte nikṣipya mūlaphalam upacārapuraḥsaraṃ	aTa-anupraviSya-ASrama-padam ekAnte nikzipya mUla-Palam upacAra-puraHsaram
   bhartāram abhigamya kva dārakāv iti papraccha / atha bodhisattvo jānānaḥ	BartAram aBigamya kva dArakO iti papracCa / aTa boDisattvaH jAnAnaH
   snehadurbalatāṃ mātṛhṛdayasya durnivedyatvāc ca vipriyasya naināṃ kiṃ cid	sneha-durbala-tAm mAtR-hRdayasya durnivedya-tvAt ca vipriyasya na-enAm kim cit-
   vaktuṃ śaśāka /	vaktum SaSAka /
   janasya hi priyārhasya vipriyākhyānavahninā upetya hi manastāpaḥ saghṛṇena	janasya hi priya-arhasya vipriya-AKyAna-vahninA upetya hi manaH-tApaH sa-GRNena
   suduṣkaraḥ // AJm_9.82 //	su-duzkaraH // AJm_9.82 //
   atha madrī vyaktam akuśalaṃ me putrayor yad ayam evaṃ tūṣṇīṃbhūtaḥ	aTa madrI vyaktam akuSalam me putrayoH yat ayam evam tUzNIMBUtaH
   śokadainyānuvṛttyety avadhārya samantataḥ kṣiptacitteva vicintyāśramapadaṃ	Soka-dEnya-anuvRttyA-iti avaDArya samantataH kzipta-cittA-iva vicintya-ASrama-padam
   tanayāv apaśyantī sabāṣpagadgadaṃ punar uvāca /	tanayO apaSyantI sa-bAzpa-gadgadam punar uvAca /
   dārakau ca na paśyāmi tvaṃ ca māṃ nābhibhāṣase /	dArakO ca na paSyAmi tvam ca mAm na-aBiBAzase /
   hatā khalv asmi kṛpaṇā vipriyaṃ hi na kathyate // AJm_9.83 //	hatA Kalu asmi kRpaNA vipriyam hi na kaTyate // AJm_9.83 //
   ity uktvā śokāgninā parigatahṛdayā chinnamūleva latā nipapāta / patantīm	iti uktvA Soka-agninA parigata-hRdayA Cinna-mUlA-iva latA nipapAta / patantIm
   eva caināṃ parigṛhya bodhisattvas tṛṇaśayanam ānīya śītābhir adbhiḥ	eva ca-enAm parigRhya boDisattvaH tRNa-Sayanam AnIya SItABiH adBiH
   pariṣicya pratyāgataprāṇāṃ samāśvāsayann uvāca /	parizicya pratyAgata-prANAm samASvAsayan uvAca /
   sahasaiva na te madri duḥkham ākhyātavān aham /	sahasA-eva na te madri duHKam AKyAtavAn aham /
   na hi saṃbhāvyate dhairyaṃ manasi snehadurbale // AJm_9.84 //	na hi saMBAvyate DEryam manasi sneha-durbale // AJm_9.84 //
   jarādāridryaduḥkhārto brāhmaṇo mām upāgamat /	jarA-dAridrya-duHKa-ArtaH brAhmaNaH mAm upAgamat /
   tasmai dattau mayā putrau samāśvasihi mā śucaḥ // AJm_9.85 //	tasmE dattO mayA putrO samASvasihi mA SucaH // AJm_9.85 //
   māṃ paśya madri mā putrau paridevīś ca devi mā /	mAm paSya madri mA putrO paridevIH ca devi mA /
   putraśokasaśalye me prahārṣīr iva mā hṛdi // AJm_9.86 //	putra-Soka-sa-Salye me prahArzIH iva mA hRdi // AJm_9.86 //
   yācitena kathaṃ śakyaṃ na dātum api jīvitam /	yAcitena kaTam Sakyam na dAtum api jIvitam /
   anumodasva tad bhadre putradānam idaṃ mama // AJm_9.87 //	anumodasva tat Badre putra-dAnam idam mama // AJm_9.87 //
   tac chrutvā madrī putravināśaśaṅkāvyathitahṛdayā putrayor	tat SrutvA madrI putra-vinASa-SaFkA-vyaTita-hRdayA putrayoH-
   jīvitapravṛttiśravaṇāt pratanūbhūtaśokā patyur adhṛtiparihārārthaṃ	jIvita-pravRtti-SravaNAt pratanU-BUta-SokA patyuH aDRti-parihAra-arTam
   pramṛjya nayane savismayam udīkṣamāṇā bhartāram uvāca / āścaryam / kiṃ	pramRjya nayane sa-vismayam udIkzamANA BartAram uvAca / AScaryam / kim
   bahunā /	bahunA /
   nūnaṃ vismayavaktavyacetaso 'pi divaukasaḥ /	nUnam vismaya-vaktavya-cetasaH api divOkasaH /
   yad ity alabdhaprasaras tava cetasi matsaraḥ // AJm_9.88 //	yat iti alabDa-prasaraH tava cetasi matsaraH // AJm_9.88 //
   tathā hi dikṣu prasṛtapratisvanaiḥ samantato daivatadundubhisvanaiḥ /	taTA hi dikzu prasRta-pratisvanEH samantataH dEvata-dunduBi-svanEH /
   prasaktavispaṣṭapadākṣaraṃ nabhas tavaiva kīrtiprathanādarād abhūt //	prasakta-vispazwa-pada-akzaram naBaH tava-eva kIrti-praTana-AdarAt aBUt //
   AJm_9.89 //	AJm_9.89 //
   prakampiśailendrapayodharā dharā madād ivābhūd abhivṛddhavepathuḥ /	prakampiSEla-indra-payoDarAH DarA madAt iva-aBUt aBivRdDa-vepaTuH /
   divaḥ patadbhiḥ kusumaiś ca kāñcanaiḥ savidyududdyotam ivābhavan nabhaḥ //	divaH patadBiH kusumEH ca kAQcanEH sa-vidyut-uddyotam iva-aBavan naBaH //
   AJm_9.90 //	AJm_9.90 //
   tad alaṃ śokadainyena dattvā cittaṃ prasādaya /	tat alam Soka-dEnyena dattvA cittam prasAdaya /
   nipānabhūto lokānāṃ dātaiva ca punar bhava // AJm_9.91 //	nipAna-BUtaH lokAnAm dAtA-eva ca punar Bava // AJm_9.91 //
   atha śakro devendraḥ kṣititalacalanād ākampite sumerau parvatarāje kim	aTa SakraH deva-indraH kziti-tala-calanAt Akampite sumerO parvata-rAje kim
   idam iti samutpannavimarśo vismayotphullanayanebhyo lokapālebhyaḥ	idam iti samutpanna-vimarSaH vismaya-utPulla-nayaneByaH lokapAleByaH
   pṛthivīkampakāraṇaṃ viśvaṃtaraputradānam upalabhya	pRTivI-kampa-kAraNam viSvaMtara-putra-dAnam upalaBya
   praharṣavismayāghūrṇitamanāḥ prabhātāyāṃ tasyāṃ rajanyāṃ brāhmaṇarūpī	praharza-vismaya-AGUrNita-manAH praBAtAyAm tasyAm rajanyAm brAhmaNa-rUpI
   viśvaṃtaram arthivad abhyagacchat / kṛtātithisatkāraś ca bodhisattvena	viSvaMtaram arTi-vat aByagacCat / kRta-atiTi-satkAraH ca boDisattvena
   kenārtha ity upanimantrito bhāryām enam ayācata /	kena-arTaH iti upanimantritaH BAryAm enam ayAcata /
   mahāhradeṣv ambha ivopaśoṣaṃ na dānadharmaḥ samupaiti satsu /	mahA-hradezu amBaH iva-upaSozam na dAna-DarmaH samupEti satsu /
   yāce tatas tvāṃ surasaṃnibhāryāṃ bhāryām imām arhasi naḥ pradātum //	yAce tatas tvAm sura-saMniBAryAm BAryAm imAm arhasi naH pradAtum //
   AJm_9.92 //	AJm_9.92 //
   avimanā eva tu bodhisattvas tathety asmai pratiśuśrāva /	avimanAH eva tu boDisattvaH taTA-iti asmE pratiSuSrAva /
   tataḥ sa vāmena kareṇa madrīm ādāya savyena kamaṇḍaluṃ ca /	tatas sa vAmena kareNa madrIm AdAya savyena kamaNxalum ca /
   nyapātayat tasya jalaṃ karāgre manobhuvaś cetasi śokavahnim // AJm_9.93 //	nyapAtayat tasya jalam kara-agre manoBuvaH cetasi Soka-vahnim // AJm_9.93 //
   cukopa madrī na tu no ruroda viveda sā tasya hi taṃ svabhāvam /	cukopa madrI na tu naH ruroda viveda sA tasya hi tam svaBAvam /
   apūrvaduḥkhātibharāturā tu taṃ prekṣamāṇā likhiteva tasthau // AJm_9.94 //	apUrva-duHKa-ati-Bara-AturA tu tam prekzamANAH liKitA-iva tasTO // AJm_9.94 //
   tad dṛṣṭvā paramavismayākrāntahṛdayaḥ śakro devānām indras taṃ mahāsattvam	tat dRzwvA parama-vismaya-AkrAnta-hRdayaH SakraH devAnAm indraH tam mahAsattvam
   abhiṣṭuvann uvāca /	aBizwuvan uvAca /
   aho vikṛṣṭāntaratā sadasaddharmayor yathā /	aho vikRzwa-antara-tA sat-asat-DarmayoH yaTA /
   śraddhātum api karmedaṃ kā śaktir akṛtātmanām // AJm_9.95 //	SradDAtum api karma-idam kA SaktiH akRtAtmanAm // AJm_9.95 //
   avītarāgeṇa satā putradāram atipriyam /	avIta-rAgeNa satA putra-dAram ati-priyam /
   niḥsaṅgam iti dātavyaṃ kā nāmeyam udāttatā // AJm_9.96 //	niHsaFgam iti dAtavyam kA nAma-iyam udAtta-tA // AJm_9.96 //
   asaṃśayaṃ tvadguṇaraktasaṃkathaiḥ prakīryamāṇeṣu yaśaḥsu dikṣu te /	asaMSayam tvad-guNa-rakta-saMkaTEH prakIryamANezu yaSaHsu dikzu te /
   tirobhaviṣyanty aparā yaśaḥśriyaḥ pataṃgatejaḥsu yathānyadīptayaḥ //	tiroBavizyanti aparAH yaSaH-SriyaH pataMga-tejaHsu yaTA-anya-dIptayaH //
   AJm_9.97 //	AJm_9.97 //
   tasya te 'bhyanumodante karmedam atimānuṣam /	tasya te aByanumodante karma-idam atimAnuzam /
   yakṣagandharvabhujagās tridaśāś ca savāsavāḥ // AJm_9.98 //	yakza-ganDarva-BujagAH tridaSAH ca sa-vAsavAH // AJm_9.98 //
   ity uktvā śakraḥ svam eva vapur abhijvalad āsthāya śakro 'ham asmīti ca	iti uktvA SakraH svam eva vapuH aBijvalat AsTAya SakraH aham asmi-iti ca
   nivedyātmānaṃ bodhisattvam uvāca /	nivedya-AtmAnam boDisattvam uvAca /
   tubhyam eva prayacchāmi madrīṃ bhāryām imām aham /	tuByam eva prayacCAmi madrIm BAryAm imAm aham /
   vyatītya na hi śītāṃśuṃ candrikā sthātum arhati // AJm_9.99 //	vyatItya na hi SItAMSum candrikA sTAtum arhati // AJm_9.99 //
   dattāpi ca śṛgālasya siṃhabhāryā kim asya sā /	dattA-api ca SRgAlasya siMha-BAryA kim asya sA /
   siṃhasyaiva hi sā bhāryā dhīrā yacchanti yācitāḥ // AJm_9.100 //	siMhasya-eva hi sA BAryAH DIrAH yacCanti yAcitAH // AJm_9.100 //
   viśiṣṭamadhyahīnānāṃ samacittā jināṅkurāḥ /	viSizwa-maDya-hInAnAm sama-cittAH jinAFkurAH /
   tasmād anumatā loke [......]na tu karmaṇā // AJm_9.101 //	tasmAt anumatA loke [......]na tu karmaNA // AJm_9.101 //
   tan mā cintāṃ putrayor viprayogād rājyabhraṃśān mā ca saṃtāpam āgāḥ /	tat mA cintAm putrayoH viprayogAt rAjya-BraMSAt mA ca saMtApam AgAH /
   sārdhaṃ tābhyām abhyupetaḥ pitā te kartā rājyaṃ tvatsanāthaṃ sanātham //	sArDam tAByAm aByupetaH pitA te kartA rAjyam tvad-sanATam sa-nATam //
   AJm_9.102 //	AJm_9.102 //
   ity uktvā śakras tatraivāntardadhe / śakrānubhāvāc ca sa brāhmaṇo	iti uktvA SakraH tatra-eva-antardaDe / Sakra-anuBAvAt ca sa brAhmaNaH-
   bodhisattvatanayau śibiviṣayam eva saṃprāpayām āsa / atha śibayaḥ saṃjayaś	boDisattva-tanayO Sibi-vizayam eva saMprApayAm Asa / aTa SibayaH saMjayaS
   ca śibirājas tad atikaruṇam atiduṣkaraṃ bodhisattvasya karma śrutvā	ca Sibi-rAjaH tat ati-karuNam ati-duzkaram boDisattvasya karma SrutvA
   samākleditahṛdayā brāhmaṇahastān niṣkrīya bodhisattvatanayau prasādyānīya	samAkledita-hRdayAH brAhmaNa-hastAt nizkrIya boDisattva-tanayO prasAdya-AnIya
   ca viśvaṃtaraṃ rājya eva pratiṣṭhāpayām āsuḥ //	ca viSvaMtaram rAjyaH eva pratizWApayAm AsuH //
   tad evam atyadbhutā bodhisattvacaryeti tadunmukheṣu sattvaviśeṣeṣu nāvajñā	tat evam atyadButA boDisattva-caryA-iti tad-unmuKezu sattva-viSezezu na-avajQA
   pratīghāto vā karaṇīyaḥ / tathāgatavarṇe satkṛtya dharmaśravaṇe copaneyam	pratIGAtaH vA karaNIyaH / taTAgata-varNe satkRtya Darma-SravaNe ca-upaneyam
   viśvaṃtarajātakaṃ navamam //	viSvaMtara-jAtakam navamam //
   10. Yajñajātakam	10. YajQa-jAtakam
   na kalyāṇāśayāḥ pāpapratāraṇām anuvidhīyanta ity āśayaśuddhau yatitavyam	na kalyANa-ASayAH pApa-pratAraNAm anuviDIyante iti ASaya-SudDO yatitavyam
   tadyathānuśrūyate / bodhisattvaḥ kila svapuṇyaprabhāvopanatām	tat-yaTA-anuSrUyate / boDisattvaH kila sva-puNya-praBAva-upanatAm
   ānatasarvasāmantāṃ praśāntasvaparacakrādyupadravatvād akaṇṭakām asapatnām	Anata-sarva-sAmantAm praSAnta-sva-para-cakra-Adi-upadrava-tvAt akaNwakAm asapatnAm
   ekātapatrāṃ dāyādyakramāgatāṃ pṛthivīṃ pālayām āsa /	eka-AtapatrAm dAyAt-ya-krama-AgatAm pRTivIm pAlayAm Asa /
   nāthaḥ pṛthivyāḥ sa jitendriyārir bhuktāvagīteṣu phaleṣv asaktaḥ /	nATaH pRTivyAH sa jita-indriyAriH Bukta-avagItezu Palezu asaktaH /
   prajāhiteṣv āhitasarvabhāvo dharmaikakāryo munivad babhūva // AJm_10.1 //	prajA-hitezu Ahita-sarva-BAvaH Darma-eka-kAryaH muni-vat baBUva // AJm_10.1 //
   viveda lokasya hi sa svabhāvaṃ pradhānacaryānukṛtipradhānam /	viveda lokasya hi sa svaBAvam praDAna-caryA-anukRti-praDAnam /
   śreyaḥ samādhitsur ataḥ prajāsu viśeṣato dharmavidhau sasañje // AJm_10.2	SreyaH samADitsuH atas prajAsu viSezataH Darma-viDO sa-saQje // AJm_10.2
   dadau dhanaṃ śīlavidhiṃ samādade kṣamāṃ siṣeve jagadartham aihata /	dadO Danam SIla-viDim samAdade kzamAm sizeve jagat-arTam Ehata /
   prajāhitādhyāśayasaumyadarśanaḥ sa mūrtimān dharma iva vyarocata //	prajA-hita-aDyASaya-sOmya-darSanaH sa mUrtimAn DarmaH iva vyarocata //
   AJm_10.3 //	AJm_10.3 //
   atha kadā cit tadbhujābhiguptam api taṃ viṣayaṃ sattvānāṃ karmavaiguṇyāt	aTa kadA cit tad-Buja-aBiguptam api tam vizayam sattvAnAm karma-vEguNyAt-
   pramādavaśagatvāc ca varṣakarmādhikṛtānāṃ devaputrāṇāṃ durvṛṣṭiparyākulatā	pramAda-vaSaga-tvAt ca varza-karma-aDikRtAnAm deva-putrANAm durvRzwi-paryAkula-tA
   kva cit kva cid abhidudrāva // atha sa rājā vyaktam ayaṃ mama prajānāṃ vā	kva cit kva cit aBidudrAvaH // aTa sa rAjA vyaktam ayam mama prajAnAm vA
   dharmāpacārāt samupanato 'nartha iti niścitamatiḥ saṃrūḍhahitādhyāśayatvāt	Darma-apacArAt samupanataH anarTaH iti niScita-matiH saMrUXa-hita-aDyASaya-tvAt-
   prajāsu tadduḥkham amṛṣyamāṇo dharmatattvajñasaṃmatān purohitapramukhān	prajAsu tad-duHKam amRzyamANaH Darma-tattva-jQa-saMmatAn purohita-pramuKAn
   brāhmaṇavṛddhān matisacivāṃś ca taduddharaṇopāyaṃ papraccha / atha te	brAhmaNa-vRdDAn mati-sacivAn ca tad-udDaraNa-upAyam papracCa / aTa te
   vedavihitam anekaprāṇiśatavadhārambhabhīṣaṇaṃ yajñavidhiṃ suvṛṣṭihetuṃ	veda-vihitam aneka-prANi-Sata-vaDa-AramBa-BIzaNam yajQa-viDim su-vRzwi-hetum
   manyamānās tam asmai saṃvarṇayām āsuḥ / viditavṛttāntas tu sa rājā	manyamAnAH tam asmE saMvarNayAm AsuH / vidita-vRttAntaH tu sa rAjA
   yajñavihitānāṃ prāṇivaiśasānāṃ karuṇātmakatvān na teṣāṃ tad vacanaṃ	yajQa-vihitAnAm prANi-vESasAnAm karuNa-Atmaka-tvAt na tezAm tat vacanam
   bhāvenābhyanandat / vinayānuvṛttyā cainān pratyākhyānarūkṣākṣaram anuktvā	BAvena-aByanandat / vinaya-anuvRttyA ca-enAn pratyAKyAna-rUkza-akzaram anuktvA
   prastāvāntareṇaiṣāṃ tāṃ kathāṃ tiraścakāra / te punar api taṃ rājānaṃ	prastAva-antareNa-ezAm tAm kaTAm tiras-cakAra / te punar api tam rAjAnam
   dharmasaṃkathāprastāvalabdhāvasarā gāmbhīryagūḍhaṃ tasya bhāvam ajānānā	Darma-saMkaTA-prastAva-labDa-avasarAH gAmBIrya-gUXam tasya BAvam ajAnAnA
   yajñapravṛttaye samanuśaśāsuḥ /	yajQa-pravRttaye samanuSaSAsuH /
   kāryāṇi rājñāṃ niyatāni yāni lābhe pṛthivyāḥ paripālane ca /	kAryANi rAjQAm niyatAni yAni lABe pRTivyAH paripAlane ca /
   nātyeti kālas tava tāni nityaṃ teṣāṃ kramo dharmasukhāni yadvat //	na-atyeti kAlaH tava tAni nityam tezAm kramaH Darma-suKAni yadvat //
   AJm_10.4 //	AJm_10.4 //
   trivargasevānipuṇasya tasya prajāhitārthaṃ dhṛtakārmukasya /	trivarga-sevA-nipuNasya tasya prajA-hita-arTam DRta-kArmukasya /
   yajñābhidhāne suralokasetau pramādatantreva kathaṃ matis te // AJm_10.5 //	yajQa-aBiDAne sura-loka-setO pramAda-tantrA-iva kaTam matiH te // AJm_10.5 //
   bhṛtyair ivājñā bahumanyate te sākṣād iyaṃ siddhir iti kṣitīśaiḥ /	BRtyEH iva-AjQA bahu-manyate te sAkzAt iyam sidDiH iti kzitISEH /
   śreyāṃsi kīrtijvalitāni cetuṃ yajñair ayaṃ te ripukāla kālaḥ // AJm_10.6	SreyAMsi kIrti-jvalitAni cetum yajQEH ayam te ripu-kAla kAlaH // AJm_10.6
   kāmaṃ sadā dīkṣita eva ca tvaṃ dānaprasaṅgān niyamādarāc ca /	kAmam sadA dIkzitaH eva ca tvam dAna-prasaFgAt niyama-AdarAt ca /
   vedaprasiddhaiḥ kratubhis tathāpi yuktaṃ bhaven moktum ṛṇaṃ surāṇām //	veda-prasidDEH kratuBiH taTA-api yuktam Bavet moktum RNam surANAm //
   AJm_10.7 //	AJm_10.7 //
   sviṣṭyābhituṣṭāni hi daivatāni bhūtāni vṛṣṭyā pratimānayanti /	su-izwyA-aBituzwAni hi dEvatAni BUtAni vRzwyA pratimAnayanti /
   iti prajānāṃ hitam ātmanaś ca yaśaskaraṃ yajñavidhiṃ juṣasva // AJm_10.8	iti prajAnAm hitam AtmanaH ca yaSaskaram yajQa-viDim juzasva // AJm_10.8
   tasya cintā prādurabhavat / atidurnyasto batāyaṃ	tasya cintA prAduraBavat / ati-durnyastaH bata-ayam
   parapratyayahāryapelavamatir amīmāṃsako dharmapriyaśraddadhāno jano yatra	para-pratyaya-hArya-pelava-matiH amImAMsakaH Darma-priya-SraddaDAnaH janaH yatra
   hi nāma	hi nAma
   ya eva lokeṣu śaraṇyasaṃmatās ta eva hiṃsām api dharmato gatāḥ /	yaH eva lokezu SaraNya-saMmatAH te eva hiMsAm api DarmataH gatAH /
   vivartate kaṣṭam apāyasaṃkaṭe janas tadādeśitakāpathānugaḥ // AJm_10.9 //	vivartate kazwam apAya-saMkawe janaH tad-AdeSitakA-paTa-anugaH // AJm_10.9 //
   ko hi nāmābhisaṃbandho dharmasya paśuhiṃsayā /	kaH hi nAma-aBisaMbanDaH Darmasya paSu-hiMsayA /
   suralokādhivāsasya daivataprīṇanasya vā // AJm_10.10 //	sura-loka-aDivAsasya dEvata-prINanasya vA // AJm_10.10 //
   viśasyamānaḥ kila mantraśaktibhiḥ paśur divaṃ gacchati tena tadvadhaḥ /	viSasyamAnaH kila mantra-SaktiBiH paSuH divam gacCati tena tad-vaDaH /
   upaiti dharmatvam itīdam apy asat paraiḥ kṛtaṃ ko hi paratra lapsyate //	upEti Darma-tvam iti-idam api asat parEH kRtam kaH hi paratra lapsyate //
   AJm_10.11 //	AJm_10.11 //
   asatpravṛtter anivṛttamānasaḥ śubheṣu karmasv avirūḍhaniścayaḥ /	asat-pravRtteH anivRtta-mAnasaH SuBezu karmasu avirUXa-niScayaH /
   paśur divaṃ yāsyati kena hetunā hato 'pi yajñe svakṛtāśrayaṃ vinā //	paSuH divam yAsyati kena hetunA hataH api yajQe sva-kRta-ASrayam vinA //
   AJm_10.12 //	AJm_10.12 //
   hataś ca yajñe tridivaṃ yadi vrajen nanu vrajeyuḥ paśutāṃ svayaṃ dvijāḥ /	hataH ca yajQe tridivam yadi vrajet nanu vrajeyuH paSu-tAm svayam dvijAH /
   yatas tu nāyaṃ vidhir īkṣyate kva cid vacas tad eṣāṃ ka iva grahīṣyati //	yatas tu na-ayam viDiH Ikzyate kva cit vacaH tat ezAm kaH iva grahIzyati //
   AJm_10.13 //	AJm_10.13 //
   atulyagandharddhirasaujasaṃ śubhāṃ sudhāṃ kilotsṛjya varāpsarodhṛtām /	atulya-ganDa-RdDiH-asa-ojasam SuBAm suDAm kila-utsRjya vara-apsaraH-DRtAm /
   mudaṃ prayāsyanti vapādikāraṇād vadhena śocyasya paśor divaukasaḥ //	mudam prayAsyanti vapA-Adi-kAraNAt vaDena Socyasya paSoH divOkasaH //
   AJm_10.14 //	AJm_10.14 //
   tad idam atra prāptakālam iti viniścitya sa rājā yajñārambhasamutsuka iva	tat idam atra prApta-kAlam iti viniScitya sa rAjA yajQa-AramBa-samutsukaH iva
   nāma tat teṣāṃ vacanaṃ pratigṛhyāvocad enān / sanāthaḥ khalv aham	nAma tat tezAm vacanam pratigRhya-avocat enAn / sanATaH Kalu aham
   anugrahavāṃś ca yad evaṃ me hitāvahitamanaso 'trabhavantaḥ / tad icchāmi	anugrahavAn ca yat evam me hita-avahita-manasaH atraBavantaH / tat icCAmi
   puruṣamedhasahasreṇa yaṣṭum / anuśiṣyantāṃ	puruza-meDa-sahasreNa yazwum / anuSizyantAm
   tadupayogyasaṃbhārasamudānayanārthaṃ yathādhikāram amātyāḥ / parīkṣyatāṃ	tad-upayogya-saMBAra-samudAnayana-arTam yaTA-aDikAram amAtyAH / parIkzyatAm
   sattrāgāraniveśayogyo bhūmipradeśas tadanuguṇaś ca	sattra-AgAra-niveSa-yogyaH BUmi-pradeSaH tad-anuguNaH ca
   tithikaraṇamuhūrtanakṣatrayoga iti // athainaṃ purohita uvāca /	tiTi-karaNa-muhUrta-nakzatra-yogaH iti // aTa-enam purohitaH uvAca /
   īpsitārthasaṃpattaye snātu tāvan mahārāja ekasya yajñasyāvabhṛthe /	Ipsita-arTa-saMpattaye snAtu tAvat mahA-rAja ekasya yajQasya-avaBRTe /
   athottareṣām ārambhaḥ kariṣyate krameṇa / yugapat puruṣapaśavaḥ sahasraśo	aTa-uttarezAm AramBaH karizyate krameNa / yugapad puruza-paSavaH sahasraSas-
   hi parigṛhyamāṇā vyaktam udvegadoṣāya prajānāṃ te syur iti // asty etad	hi parigRhyamANAH vyaktam udvega-dozAya prajAnAm te syuH iti // asti etat-
   iti ca brāhmaṇair uktaḥ sa rājā tān uvāca / alam atrabhavatāṃ	iti ca brAhmaNEH uktaH sa rAjA tAn uvAca / alam atraBavatAm
   prakṛtikopāśaṅkayā / tathāhaṃ saṃvidhāsye yathodvegaṃ me prajā na	prakRti-kopa-ASaFkayA / taTA-aham saMviDAsye yaTA-udvegam me prajAH na
   prayāsyantīti // atha sa rājā paurajānapadān saṃnipātyābravīt / icchāmi	prayAsyanti-iti // aTa sa rAjA pOra-jAnapadAn saMnipAtya-abravIt / icCAmi
   puruṣamedhasahasreṇa yaṣṭum / na ca mayā śakyaḥ kaś cid akāmaḥ paśutve	puruza-meDa-sahasreNa yazwum / na ca mayA SakyaH kaH cit akAmaH paSu-tve
   niyoktum aduṣṭaḥ / tad yaṃ yam aham itaḥ prabhṛti vo drakṣyāmi	niyoktum aduzwaH / tat yam yam aham itas praBRti vaH drakzyAmi
   vyavadhūtapramādanidreṇa vimalena cāracakṣuṣā śīlamaryādātivartinam	vyavaDUta-pramAda-nidreNa vimalena cAra-cakzuzA SIla-maryAdA-ativartinam
   asmadājñāṃ paribhavantaṃ taṃ taṃ svakulapaṃsakaṃ deśakaṇṭakam ahaṃ	asmad-AjQAm pariBavantam tam tam sva-kula-paMsakam deSa-kaNwakam aham
   paśunimittam ādāsyāmīty etad vo viditam astv iti // atha teṣāṃ mukhyatamāḥ	paSu-nimittam AdAsyAmi-iti etat vaH viditam astu iti // aTa tezAm muKyatamAH
   prāñjalaya enam ūcuḥ /	prAQjalaye enam UcuH /
   sarvāḥ kriyās tava hitapravaṇāḥ prajānāṃ tatrāvamānanavidher naradeva ko	sarvAH kriyAH tava hita-pravaNAH prajAnAm tatra-avamAnana-viDeH naradeva kaH-
   'rthaḥ /	arTaH /
   brahmāpi te caritam abhyanumantum arhaḥ sādhupramāṇaparam atrabhavān	brahmA-api te caritam aByanumantum arhaH sADu-pramANa-param atraBavAn
   pramāṇam // AJm_10.15 //	pramANam // AJm_10.15 //
   priyaṃ yad eva devasya tad asmākam api priyam /	priyam yat eva devasya tat asmAkam api priyam /
   asmatpriyahitād anyad dṛśyate na hi te priyam // AJm_10.16 //	asmad-priya-hitAt anyat dRSyate na hi te priyam // AJm_10.16 //
   iti pratigṛhītavacanaḥ paurajānapadaiḥ sa rājā mahatā	iti pratigRhIta-vacanaH pOra-jAnapadEH sa rAjA mahatA
   janaprakāśenāḍambareṇa pratyayitān amātyān pāpajanopagrahaṇārthaṃ	jana-prakASena-AxambareNa pratyayitAn amAtyAn pApa-jana-upagrahaNa-arTam
   janapadaṃ nagarāṇi ca preṣayām āsa / samantataś ca pratyaham iti ghoṣaṇāṃ	janapadam nagarANi ca prezayAm Asa / samantataH ca pratyaham iti GozaNAm
   kārayām āsa /	kArayAm Asa /
   abhayam abhayado dadāti rājā sthiraśuciśīladhanāya sajjanāya /	aBayam aBaya-daH dadAti rAjA sTira-Suci-SIla-DanAya sat-janAya /
   avinayanirataiḥ prajāhitārthaṃ narapaśubhis tu sahasraśo yiyakṣuḥ //	avinaya-niratEH prajA-hita-arTam nara-paSuBiH tu sahasraSas yiyakzuH //
   AJm_10.17 //	AJm_10.17 //
   tad yaḥ kaś cid itaḥ prabhṛty avinayaślāghānuvṛttyuddhavāt	tat yaH kaH cit itas praBRti avinaya-SlAGA-anuvRtti-udDavAt-
   sāmantakṣitipārcitām api nṛpasyājñām avajñāsyati /	sAmanta-kziti-pArcitAm api nRpasya-AjQAm avajQAsyati /
   sa svair eva viṣahya yajñapaśutām āpāditaḥ karmabhir yūpābaddhatanur	sa svEH eva vizahya yajQa-paSu-tAm ApAditaH karmaBiH yUpAbadDa-tanuH-
   viṣādakṛpaṇaḥ śuṣyañ janair drakṣyate // AJm_10.18 //	vizAda-kRpaNaH Suzyan janEH drakzyate // AJm_10.18 //
   atha tadviṣayanivāsinaḥ puruṣā yajñapaśunimittaṃ duḥśīlapuruṣānveṣaṇādaram	aTa tad-vizaya-nivAsinaH puruzAH yajQa-paSu-nimittam duHSIla-puruza-anvezaNa-Adaram
   avekṣya rājñas tāṃ ca ghoṣaṇām atibhīṣaṇāṃ pratyaham upaśṛṇvantaḥ	avekzya rAjQaH tAm ca GozaNAm ati-BIzaNAm pratyaham upaSRNvantaH
   pāpajanopagrahāvahitāṃś ca rājapuruṣān samantataḥ samāpatato 'bhivīkṣya	pApa-jana-upagraha-avahitAn ca rAja-puruzAn samantataH samApatataH aBivIkzya
   tyaktadauḥśīlyānurāgāḥ śīlasaṃvarasamādānaparā vairaprasaṅgaparāṅmukhāḥ	tyakta-dOHSIlya-anurAgAH SIla-saMvara-samAdAna-parAH vEra-prasaFga-parAFmuKAH
   parasparapremagauravasumukhāḥ praśāntavigrahavivādā	paraspara-prema-gOrava-sumuKAH praSAnta-vigraha-vivAdA
   gurujanavacanānuvartinaḥ saṃvibhāgaviśāradāḥ priyātithayo	guru-jana-vacana-anuvartinaH saMviBAga-viSAradAH priya-atiTayaH-
   vinayanaibhṛtyaślāghinaḥ kṛtayuga iva babhūvuḥ /	vinaya-nEBRtya-SlAGinaH kRta-yugaH iva baBUvuH /
   bhayena mṛtyoḥ paralokacintayā kulābhimānena yaśo'nurakṣayā /	Bayena mRtyoH para-loka-cintayA kula-aBimAnena yaSaH-anurakzayA /
   suśuklabhāvāc ca virūḍhayā hriyā janaḥ svaśīlāmalabhūṣaṇo 'bhavat //	su-Sukla-BAvAt ca virUXayA hriyAH janaH sva-SIla-amala-BUzaNaH aBavat //
   AJm_10.19 //	AJm_10.19 //
   yathā yathā dharmaparo 'bhavaj janas tathā tathā rakṣijano viśeṣataḥ /	yaTA yaTA Darma-paraH aBavat janaH taTA taTA rakzi-janaH viSezataH /
   cakāra duḥśīlajanābhimārgaṇām ataś ca dharmān na cacāla kaś ca na //	cakAra duHSIla-jana-aBimArgaNAm atas ca DarmAt na cacAla kaH ca na //
   AJm_10.20 //	AJm_10.20 //
   svadeśavṛttāntam athopaśuśruvān imaṃ nṛpaḥ prītiviśeṣabhūṣaṇaḥ /	sva-deSa-vRttAntam aTa-upaSuSruvAn imam nRpaH prIti-viSeza-BUzaNaH /
   carān priyākhyānakadānavistaraiḥ sa tarpayitvā sacivān samanvaśāt //	carAn priya-AKyAnaka-dAna-vistarEH sa tarpayitvA sacivAn samanvaSAt //
   AJm_10.21 //	AJm_10.21 //
   parā manīṣā mama rakṣituṃ prajā gatāś ca tāḥ saṃprati dakṣiṇīyatām /	parAH manIzA mama rakzitum prajAH gatAH ca tAH saMprati dakziNIyatAm /
   idaṃ ca yajñāya dhanaṃ prakalpitaṃ yiyakṣur asmīti yathāpratarkitam //	idam ca yajQAya Danam prakalpitam yiyakzuH asmi-iti yaTApratarkitam //
   AJm_10.22 //	AJm_10.22 //
   yad īpsitaṃ yasya sukhendhanaṃ dhanaṃ prakāmam āpnotu sa tan madantikāt /	yat Ipsitam yasya suKa-inDanam Danam prakAmam Apnotu sa tat mad-antikAt /
   itīyam asmadviṣayopatāpinī daridratā nirviṣayī bhaved yathā // AJm_10.23	iti-iyam asmad-vizaya-upatApinI daridra-tA nirvizayI Bavet yaTA // AJm_10.23
   mayi prajārakṣaṇaniścayasthite sahāyasaṃpatparivṛddhasādhane /	mayi prajA-rakzaNa-niScaya-sTite sahAya-saMpad-parivRdDa-sADane /
   iyaṃ janārtir madamarṣadīpanī muhur muhur me jvalatīva cetasi // AJm_10.24	iyam jana-ArtiH mad-amarza-dIpanI muhur muhur me jvalati-iva cetasi // AJm_10.24
   atha te tasya rājñaḥ sacivāḥ param iti pratigṛhya tadvacanaṃ sarveṣu	aTa te tasya rAjQaH sacivAH param iti pratigRhya tat-vacanam sarvezu
   grāmanagaranigameṣu mārgaviśrāmapradeśeṣu ca dānaśālāḥ kārayitvā	grAma-nagara-nigamezu mArga-viSrAma-pradeSezu ca dAna-SAlAH kArayitvA
   yathāsaṃdiṣṭaṃ rājñā pratyaham arthijanam abhilaṣitair arthaiḥ saṃtarpayām	yaTAsaMdizwam rAjQA pratyaham arTi-janam aBilazitEH arTEH saMtarpayAm
   āsuḥ /	AsuH /
   atha vihāya janaḥ sa daridratāṃ samam avāptavasur vasudhādhipāt /	aTa vihAya janaH sa daridra-tAm samam avApta-vasuH vasuDADipAt /
   vividhacitraparicchadabhūṣaṇaḥ pravitatotsavaśobha ivābhavat // AJm_10.25	viviDa-citra-paricCada-BUzaNaH pravitata-utsava-SoBaH iva-aBavat // AJm_10.25
   pramuditārthijanastutivistṛtaṃ pravitatāna nṛpasya diśo yaśaḥ /	pramudita-arTi-jana-stuti-vistRtam pravitatAna nRpasya diSaH yaSaH /
   tanutaraṃgavivardhitavistaraṃ sara ivāmbujakesarajaṃ rajaḥ // AJm_10.26 //	tanu-taraMga-vivarDita-vistaram saraH iva-ambuja-kesara-jam rajaH // AJm_10.26 //
   iti nṛpasya sunītiguṇāśrayāt sucaritābhimukhe nikhile jane	iti nRpasya sunIti-guNa-ASrayAt su-carita-aBimuKe niKile jane
   samabhibhūtabalāḥ kuśalocchrayair vilayam īyur asaṅgam upadravāḥ //	samaBiBUta-balAH kuSala-ucCrayEH vilayam IyuH asaFgam upadravAH //
   AJm_10.27 //	AJm_10.27 //
   aviṣamatvasukhā ṛtavo 'bhavan navanṛpā iva dharmaparāyaṇāḥ /	avizama-tva-suKAH RtavaH aBavat nava-nRpAH iva Darma-parAyaNAH /
   vividhasasyadharā ca vasuṃdharā sakamalāmalanīlajalāśayā // AJm_10.28 //	viviDa-sasya-DarA ca vasuMDarA sa-kamala-amala-nIla-jala-ASayA // AJm_10.28 //
   na janam abhyarujan prabalā rujaḥ paṭutaraṃ guṇam oṣadhayo dadhuḥ /	na janam aByarujan prabalAH rujaH pawutaram guNam ozaDayaH daDuH /
   ṛtuvaśena vavau niyato 'nilaḥ pariyayuś ca śubhena pathā grahāḥ //	Rtu-vaSena vavO niyataH anilaH pariyayuH ca SuBena paTA grahAH //
   AJm_10.29 //	AJm_10.29 //
   na paracakrakṛtaṃ samabhūd bhayaṃ na ca parasparajaṃ na ca daivikam /	na para-cakra-kRtam samaBUt Bayam na ca paraspara-jam na ca dEvikam /
   niyamadharmapare nibhṛte jane kṛtam ivātra yugaṃ samapadyata // AJm_10.30	niyama-Darma-pare niBRte jane kRtam iva-atra yugam samapadyata // AJm_10.30
   athaivaṃ pravṛttena dharmayajñena rājñā praśamiteṣv arthijanaduḥkheṣu	aTa-evam pravRttena Darma-yajQena rAjQA praSamitezu arTi-jana-duHKezu
   sārdham upadravaiḥ pramuditajanasaṃbādhāyām abhyudayaramyadarśanāyāṃ ca	sArDam upadravEH pramudita-jana-saMbADAyAm aByudaya-ramya-darSanAyAm ca
   vasuṃdharāyāṃ nṛpater āśīrvacanādhyayanasavyāpāre loke vitanyamāne	vasuMDarAyAm nRpateH ASIrvacana-aDyayana-savyApAre loke vitanyamAne
   samantato rājayaśasi prasādāvarjitamatiḥ kaś cid amātyamukhyo rājānam ity	samantataH rAja-yaSasi prasAda-Avarjita-matiH kaH cit amAtya-muKyaH rAjAnam iti-
   uvāca / suṣṭhu khalv idam ucyate /	uvAca / suzWu Kalu idam ucyate /
   uttamādhamamadhyānāṃ kāryāṇāṃ nityadarśanāt /	uttama-aDama-maDyAnAm kAryANAm nitya-darSanAt /
   upary upari buddhīnāṃ carantīśvarabuddhayaḥ // AJm_10.31 //	upari upari budDInAm caranti-ISvara-budDayaH // AJm_10.31 //
   iti devena hi paśuvaiśasavācyadoṣavirahitena dharmayajñena prajānām	iti devena hi paSu-vESasa-vAcya-doza-virahitena Darma-yajQena prajAnAm
   ubhayalokahitaṃ saṃpāditam upadravāś ca praśamitā dāridryaduḥkhāni ca /	uBaya-loka-hitam saMpAditam upadravAH ca praSamitA dAridrya-duHKAni ca /
   kiṃ bahunā / sabhāgyās tāḥ prajāḥ /	kim bahunA / saBAgyAH tAH prajAH /
   lakṣmeva kṣaṇadākarasya vitataṃ gātre na kṛṣṇājinaṃ dīkṣāyantraṇayā	lakzmA-iva kzaNadAkarasya vitatam gAtre na kRzNAjinam dIkzA-yantraNayA
   nisargalalitāś ceṣṭā na mandodyamāḥ /	nisarga-lalitAH cezwAH na manda-udyamAH /
   mūrdhnaś chattranibhasya keśaracanāśobhā tathaivātha ca tyāgais te	mUrDnaH Cattra-niBasya keSa-racanA-SoBA taTA-eva-aTa ca tyAgEH te
   śatayajvano 'py apahṛtaḥ kīrtyāśrayo vismayaḥ // AJm_10.32 //	SatayajvanaH api apahRtaH kIrti-ASrayaH vismayaH // AJm_10.32 //
   hiṃsāviṣaktaḥ kṛpaṇaḥ phalepsoḥ prāyeṇa lokasya nayajña yajñaḥ /	hiMsA-vizaktaH kRpaNaH Pala-IpsoH prAyeNa lokasya naya-jQa yajQaH /
   yajñas tu kīrtyābharaṇaḥ samas te śīlasya nirdoṣamanoharasya // AJm_10.33	yajQaH tu kIrti-ABaraNaH samaH te SIlasya nirdoza-manoharasya // AJm_10.33
   aho prajānāṃ bhāgyāni yāsāṃ gopāyitā bhavān /	aho prajAnAm BAgyAni yAsAm gopAyitAH BavAn /
   prajānām api hi vyaktaṃ naivaṃ syād gopitā pitā // AJm_10.34 //	prajAnAm api hi vyaktam na-evam syAt gopitA pitA // AJm_10.34 //
   apara uvāca /	aparaH uvAca /
   dānaṃ nāma dhanodaye sati jano datte tadāśāvaśaḥ syāc chīle 'pi ca	dAnam nAma Dana-udaye sati janaH datte tad-A-ASA-vaSaH syAt SIle api ca
   lokapaktyabhimukhaḥ svarge ca jātaspṛhaḥ /	loka-pakti-aBimuKaH svarge ca jAta-spRhaH /
   yā tv eṣā parakāryadakṣiṇatayā tvadvat pravṛttis tayor nāvidvatsu na	yA tu ezA para-kArya-dakziNa-tayA tvadvat pravRttiH tayoH na-avidvatsu na
   sattvayogavidhureṣv eṣā samālakṣyate // AJm_10.35 //	sattva-yoga-viDurezu ezA samAlakzyate // AJm_10.35 //
   tad evaṃ na kalyāṇāśayāḥ pāpapratāraṇām anuvidhīyanta ity āśayaśuddhau	tat evam na kalyANa-ASayAH pApa-pratAraNAm anuviDIyante iti ASaya-SudDO
   yatitavyam //	yatitavyam //
   iti prajāhitodyogaḥ śreyaḥkīrtisukhāvahaḥ /	iti prajA-hita-udyogaH SreyaH-kIrti-suKa-AvahaH /
   yan nṛpāṇām ato nālaṃ tam anādṛtya vartitum // AJm_10.36 //	yat nRpANAm atas na-alam tam anAdRtya vartitum // AJm_10.36 //
   evaṃ rājāvavāde 'pi vācyam / dharmābhyāsaḥ prajānāṃ bhūtim āvahatīti	evam rAjA-avavAde api vAcyam / Darma-aByAsaH prajAnAm BUtim Avahati-iti
   dharmānuvartinā bhūtikāmena bhavitavyam ity evam apy upaneyam // na	Darma-anuvartinA BUti-kAmena Bavitavyam iti evam api upaneyam // na
   paśuhiṃsā kadā cid abhyudayāya dānadamasaṃyamādayas tv abhyudayāyeti	paSu-hiMsA kadA cit aByudayAya dAna-dama-saMyama-AdayaH tu aByudayAya-iti
   tadarthinā dānādipareṇa bhavitavyam ity evam api vācyam //	tad-arTinA dAna-Adi-pareNa Bavitavyam iti evam api vAcyam //
   lokārthacaryāpravaṇamatir evaṃ pūrvajanmasv api sa bhagavān iti	loka-arTa-caryA-pravaNa-matiH evam pUrva-janmasu api sa BagavAn iti
   tathāgatavarṇe 'pi vācyam //	taTAgata-varNe api vAcyam //
   yajñajātakaṃ daśamam //	yajQa-jAtakam daSamam //
   uddānam //	uddAnam //
   vyāghrī śibiḥ kośaleśaḥ śreṣṭhinau śaśa eva ca /	vyAGrI SibiH koSa-leSaH SrezWinO SaSaH eva ca /
   agastyamāṃsadau viśvantarayajñavidau tathā //	agastya-mAMsa-dO viSvantara-yajQa-vidO taTA //
   prathamo vargaḥ //	praTamaH vargaH //
   11. Śakrajātakam	11. Śakra-jAtakam
   āpad api mahātmanām aiśvaryasaṃpad vā sattveṣv anukampāṃ na śithilīkaroti	Apad api mahAtmanAm ESvarya-saMpad vA sattvezu anukampAm na SiTilIkaroti
   tadyathānuśrūyate / bodhisattvaḥ kilānalpakālasvabhyastapuṇyakarmā	tat-yaTA-anuSrUyate / boDisattvaH kila-analpa-kAlasu-aByasta-puNya-karmA
   sātmībhūtapradānadamasaṃyamakaruṇaḥ parahitaniratakriyātiśayaḥ kadā cic	sA-AtmIBUta-pradAna-dama-saMyama-karuNaH para-hita-nirata-kriyA-atiSayaH kadA cic
   chakro devānām indro babhūva //	CakraH devAnAm indraH baBUva //
   surendralakṣmīr adhikaṃ rarāja tatsaṃśrayāt sphītataraprabhāvā /	sura-indra-lakzmIH aDikam rarAja tad-saMSrayAt sPItatara-praBAvAH /
   harmye sudhāsekanavāṅgarāge niṣaktarūpā śaśinaḥ prabheva // AJm_11.1 //	harmye suDA-seka-navAFgarAge nizakta-rUpA SaSinaH praBA-iva // AJm_11.1 //
   yasyāḥ kṛte ditisutā rabhasāgatāni diṅnāgadantamusalāny urasābhijagmuḥ /	yasyAH kRte diti-sutAH raBasa-AgatAni diFnAga-danta-musalAni urasA-aBijagmuH /
   sā bhāgyavistarasukhopanatāpi tasya lakṣmīr na darpamalinaṃ hṛdayaṃ cakāra	sA BAgya-vistara-suKa-upanatA-api tasya lakzmIH na darpa-malinam hRdayam cakAra
   // AJm_11.2 //	// AJm_11.2 //
   tasya divaspṛthivyoḥ samyakparipālanopārjitāṃ sarvalokāntavyāpinīṃ	tasya diva-spRTivyoH samyak-paripAlana-upArjitAm sarva-loka-anta-vyApinIm
   kīrtisaṃpadaṃ tāṃ ca lakṣmīm atyadbhutām amṛṣyamāṇā daityagaṇāḥ	kIrti-saMpadam tAm ca lakzmIm ati-adButAm amRzyamANAH dEtya-gaNAH
   kalpanāṭopabhīṣaṇataradviradarathaturagapadātinā	kalpanA-Awopa-BIzaNatara-dvirada-raTa-turaga-padAtinA
   kṣubhitasāgaraghoranirghoṣeṇa	kzuBita-sAgara-Gora-nirGozeNa
   jājvalyamānavimalapraharaṇāvaraṇadurnirīkṣyeṇa mahatā balakāyena	jAjvalyamAna-vimala-praharaNa-AvaraNa-durnirIkzyeNa mahatA bala-kAyena
   yuddhāyainam abhijagmuḥ /	yudDAya-enam aBijagmuH /
   dharmātmano 'pi tu sa tasya parāvalepaḥ krīḍāvighātavirasaṃ ca bhayaṃ	Darma-AtmanaH api tu sa tasya para-avalepaH krIxA-viGAta-virasam ca Bayam
   janasya /	janasya /
   tejasvitānayapathopanataḥ kramaś ca yuddhoddhavābhimukhatāṃ hṛdayasya	tejasvi-tAnaya-paTa-upanataH kramaH ca yudDa-udDava-aBimuKa-tAm hRdayasya
   cakruḥ // AJm_11.3 //	cakruH // AJm_11.3 //
   atha sa mahāsattvas turagavarasahasrayuktam	aTa sa mahAsattvaH turaga-vara-sahasra-yuktam
   abhyucchritārhadvasanacihnaruciradhvajaṃ	aByucCrita-arhat-vasana-cihna-rucira-Dvajam
   vividhamaṇiratnadīptivyavabhāsitam abhijvaladvapuṣaṃ	viviDa-maNi-ratna-dIpti-vyavaBAsitam aBijvalat-vapuzam
   kalpanāvibhāgopaniyataniśitajvalitavividhāyudhavirājitobhayapārśvaṃ	kalpanA-viBAga-upaniyata-niSita-jvalita-viviDa-AyuDa-virAjita-uBaya-pArSvam
   pāṇḍukambalinaṃ haimaṃ rathavaram abhiruhya mahatā	pANxu-kambalinam hEmam raTa-varam aBiruhya mahatA
   hastyaśvarathapadāticitreṇa devānīkena parivṛtas tad asurasainyaṃ	hasti-aSva-raTa-padAti-citreNa deva-anIkena parivRtaH tat asura-sEnyam
   samudratīrānta eva pratyujjagāma //	samudra-ti-Ira-ante eva pratyujjagAma //
   atha pravavṛte tatra bhīrūṇāṃ dhṛtidāraṇaḥ /	aTa pravavRte tatra BIrUNAm DRti-dAraNaH /
   anyonyāyudhaniṣpeṣajarjarāvaraṇo raṇaḥ // AJm_11.4 //	anyonya-AyuDa-nizpeza-jarjara-AvaraNaH raNaH // AJm_11.4 //
   tiṣṭha naivaṃ itaḥ paśya kvedānīṃ mama mokṣyase /	tizWa na-evam itas paSya kva-idAnIm mama mokzyase /
   praharāyaṃ na bhavasīty evaṃ te 'nyonyam ārdayan // AJm_11.5 //	praharAyam na Bavasi-iti evam te anyonyam Ardayan // AJm_11.5 //
   tataḥ pravṛtte tumule sphūrjatpraharaṇe raṇe /	tatas pravRtte tumule sPUrjat-praharaNe raNe /
   paṭahadhvanitotkruṣṭaiḥ phalatīva nabhastale // AJm_11.6 //	pawaha-Dvanita-utkruzwEH Palati-iva naBastale // AJm_11.6 //
   dānagandhoddhatāmarṣeṣv āpatatsu parasparam /	dAna-ganDa-udData-amarzezu Apatatsu parasparam /
   yugāntavātākalitaśailabhīmeṣu dantiṣu // AJm_11.7 //	yuga-anta-vAtAkalita-SEla-BImezu dantizu // AJm_11.7 //
   vidyullolapatākeṣu prasṛteṣu samantataḥ /	vidyut-lola-patAkezu prasRtezu samantataH /
   ratheṣu paṭunirghoṣeṣūtpātāmbudhareṣv iva // AJm_11.8 //	raTezu pawu-nirGozezu-utpAta-ambuDarezu iva // AJm_11.8 //
   pātyamānadhvajacchattraśastrāvaraṇamauliṣu /	pAtyamAna-Dvaja=-Cattra-Sastra-AvaraNa-mOlizu /
   devadānavavīreṣu śitair anyonyasāyakaiḥ // AJm_11.9 //	deva-dAnava-vIrezu SitEH anyonya-sAyakEH // AJm_11.9 //
   atha prataptā suraśatrusāyakair bhayāt pradudrāva surendravāhinī /	aTa prataptA sura-Satru-sAyakEH BayAt pradudrAva sura-indra-vAhinI /
   rathena viṣṭabhya balaṃ tu vidviṣāṃ surendra ekaḥ samare vyatiṣṭhata //	raTena vizwaBya balam tu vidvizAm sura-indraH ekaH samare vyatizWata //
   AJm_11.10 //	AJm_11.10 //
   atyudīrṇaṃ tv āsuraṃ balam atiharṣāt paṭutarotkruṣṭakṣveḍitasiṃhanādam	ati-udIrNam tu Asuram balam ati-harzAt pawutara-utkruzwa-kzvexita-siMhanAdam
   abhipatad abhivīkṣya mātalir devendrasārathiḥ svaṃ ca balaṃ	aBipatat aBivIkzya mAtaliH deva-indra-sAraTiH svam ca balam
   palāyanaparāyaṇam avetyāpayānam atra prāptakālam iti devādhipateḥ	palAyana-parAyaNam avetya-apayAnam atra prApta-kAlam iti deva-aDipateH
   syandanam āvartayām āsa // atha śakro devendraḥ samutpatato	syandanam AvartayAm Asa // aTa SakraH deva-indraH samutpatataH-
   rathasyeṣāgrābhimukhāny abhighātapathagatāni śālmalivṛkṣe garuḍanīḍāny	raTasya-Iza-agra-aBimuKAni aBiGAta-paTa-gatAni SAlmali-vRkze garuxa-nIxAni-
   apaśyat / dṛṣṭvaiva ca karuṇayā samālambyamānahṛdayo mātaliṃ saṃgrāhakam	apaSyat / dRzwvA-eva ca karuNayA samAlambyamAna-hRdayaH mAtalim saMgrAhakam
   ity uvāca /	iti uvAca /
   ajātapakṣadvijapotasaṃkulā dvijālayāḥ śālmalipādapāśrayāḥ /	ajAta-pakza-dvija-pota-saMkulAH dvija-AlayAH SAlmali-pAdapa-ASrayAH /
   amī pateyur na yathā ratheṣayā vicūrṇitā vāhaya me rathaṃ tathā //	amI pateyuH na yaTA raTa-IzayA vicUrNitA vAhaya me raTam taTA //
   AJm_11.11 //	AJm_11.11 //
   mātalir uvāca / amī tāvan mārṣa samabhiyānti no daityā iti // śakra uvāca/	mAtaliH uvAca / amI tAvat mArza samaBiyAnti naH dEtyAH iti // SakraH uvAca/
   tataḥ kim / parihara pariharaitāni samyag garuḍanīḍānīti // athainaṃ	tatas kim / parihara parihara-etAni samyak garuxanIxAni-iti // aTa-enam
   mātaliḥ punar uvāca /	mAtaliH punar uvAca /
   nivartanād asya rathasya kevalaṃ śivaṃ bhaved amburuhākṣa pakṣiṇām /	nivartanAt asya raTasya kevalam Sivam Bavet amburuha-akza pakziNAm /
   cirasya labdhaprasarā sureṣv asāv abhidravaty eva hi no dviṣaccamūḥ //	cirasya labDa-prasarA surezu asO aBidravati eva hi naH dvizat-camUH //
   AJm_11.12 //	AJm_11.12 //
   atha śakro devendraḥ svam adhyāśayātiśayaṃ sattvaviśeṣaṃ ca kāruṇyavaśāt	aTa SakraH deva-indraH svam aDyASaya-atiSayam sattva-viSezam ca kAruNya-vaSAt-
   prakāśayann uvāca /	prakASayan uvAca /
   tasmān nivartaya rathaṃ varam eva mṛtyur	tasmAt nivartaya raTam varam eva mRtyuH-
   daityādhipaprahitabhīmagadābhighātaiḥ /	dEtya-aDipa-prahita-BIma-gada-aBiGAtEH /
   dhigvādadagdhayaśaso na tu jīvitaṃ me sattvāny amūni bhayadīnamukhāni	DigvAda-dagDa-yaSasaH na tu jIvitam me sattvAni amUni Baya-dIna-muKAni
   hatvā // AJm_11.13 //	hatvA // AJm_11.13 //
   atha mātalis tatheti pratiśrutya turagasahasrayuktaṃ syandanam asya	aTa mAtaliH taTA-iti pratiSrutya turaga-sahasra-yuktam syandanam asya
   nivartayām āsa /	nivartayAm Asa /
   dṛṣṭāvadānā ripavas tu tasya yuddhe samālokya rathaṃ nivṛttam /	dRzwa-avadAnAH ripavaH tu tasya yudDe samAlokya raTam nivRttam /
   bhayadrutapraskhalitāḥ praṇeśur vātābhinunnā iva kālameghāḥ // AJm_11.14	Baya-druta-prasKalitAH praNeSuH vAta-aBinunnAH iva kAla-meGAH // AJm_11.14
   bhagne svasainye 'pi nivartamānaḥ panthānam āvṛtya ripudhvajinyāḥ /	Bagne sva-sEnye api nivartamAnaH panTAnam AvRtya ripu-DvajinyAH /
   saṃkocayaty eva madāvalepam eko 'pi saṃbhāvyaparākramatvāt // AJm_11.15 //	saMkocayati eva mada-avalepam ekaH api saMBAvya-parAkrama-tvAt // AJm_11.15 //
   nirīkṣya bhagnaṃ tu balaṃ tad āsuraṃ surendrasenāpy atha sā nyavartata /	nirIkzya Bagnam tu balam tat Asuram sura-indrasenA-api aTa sA nyavartata /
   babhūva naiva praṇayaḥ suradviṣāṃ bhayadrutānāṃ vinivartituṃ yataḥ //	baBUva na-eva praNayaH suradvizAm Baya-drutAnAm vinivartitum yatas //
   AJm_11.16 //	AJm_11.16 //
   saharṣalajjais tridaśaiḥ surādhipaḥ sabhāyjamāno 'tha raṇājirāc chanaiḥ /	sa-harza-lajjEH tridaSEH surADipaH saBAyjamAnaH aTa raNa-ajirAt SanEs /
   abhijvalaccāruvapur jayaśriyā samutsukāntaḥpuram āgamat puram // AJm_11.17	aBijvalat-cAru-vapuH jaya-SriyA samutsuka-antaHpuram Agamat puram // AJm_11.17
   evaṃ sa eva tasya saṃgrāmavijayo babhūva / tasmād ucyate /	evam saH eva tasya saMgrAma-vijayaH baBUva / tasmAt ucyate /
   pāpaṃ samācarati vītaghṛṇo jaghanyaḥ prāpyāpadaṃ saghṛṇa eva	pApam samAcarati vIta-GRNaH jaGanyaH prApya-Apadam sa-GRNaH eva
   vimadhyabuddhiḥ /	vimaDya-budDiH /
   prāṇātyaye 'pi tu na sādhujanaḥ svavṛttaṃ velāṃ samudra iva laṅghayituṃ	prANa-atyaye api tu na sADu-janaH sva-vRttam velAm samudraH iva laFGayitum
   samarthaḥ // AJm_11.18 //	samarTaH // AJm_11.18 //
   tad evaṃ devarājyaṃ prāṇān api ca parityajya dīrgharātraṃ paripālitāni	tat evam deva-rAjyam prANAn api ca parityajya dIrGarAtram paripAlitAni
   bhagavatā sattvāni / teṣv iha prājñasyāghāto 'pi na pratirūpaḥ prāg eva	BagavatA sattvAni / tezu iha prAjQasya-AGAtaH api na pratirUpaH prAk eva
   vipratipattir iti prāṇiṣu dayāpannenāryeṇa bhavitavyam // tathā hi dharmo	vipratipattiH iti prANizu dayA-pannena-AryeNa Bavitavyam // taTA hi DarmaH-
   ha vai rakṣati dharmacāriṇam ity atrāpy upaneyam // tathāgatavarṇe	ha vE rakzati Darma-cAriNam iti atra-api upaneyam // taTAgata-varNe
   satkṛtya dharmaśravaṇe ceti //	satkRtya Darma-SravaNe ca-iti //
   śakrajātakam ekādaśam //	Sakra-jAtakam ekAdaSam //
   12. Brāhmaṇajātakam	12. BrAhmaNa-jAtakam
   ātmalajjayaiva satpuruṣā nācāravelāṃ laṅghayanti //	AtmalajjayA-eva sat-puruzAH na-AcAra-velAm laFGayanti //
   tadyathānuśrūyate / bodhisattvaḥ kila kasmiṃś cid anupākruṣṭagotracāritre	tat-yaTA-anuSrUyate / boDisattvaH kila kasmin cit anupAkruzwa-gotra-cAritre
   svadharmānuvṛttiprakāśayaśasi vinayācāraślāghini mahati brāhmaṇakule	svaDarma-anuvRtti-prakASa-yaSasi vinaya-AcAra-SlAGini mahati brAhmaNa-kule
   janmaparigrahaṃ cakāra / sa yathākramaṃ	janma-parigraham cakAra / sa yaTAkramam
   garbhādhānapuṃsavanasīmantonnayanajātakarmādibhiḥ kṛtasaṃskāro	garBADAna-puMsavana-sImantonnayana-jAtakarma-AdiBiH kRta-saMskAraH-
   vedādhyayananimittaṃ śrutābhijanācārasaṃpanne gurau prativasati sma /	veda-aDyayana-nimittam Sruta-aBijana-AcAra-saMpanne gurO prativasati sma /
   tasya śrutagrahaṇadhāraṇapāṭavaṃ ca bhaktyanvayaś ca vinayaḥ	tasya Sruta-grahaNa-DAraNa-pAwavam ca Bakti-anvayaH ca vinayaH
   svakulaprasiddhaḥ /	sva-kula-prasidDaH /
   pūrve vayasy api śamābharaṇā sthitiś ca premaprasādasumukhaṃ gurum asya	pUrve vayasi api Sama-ABaraNA sTitiH ca prema-prasAda-su-muKam gurum asya
   cakruḥ // AJm_12.1 //	cakruH // AJm_12.1 //
   vaśīkaraṇamantrā hi nityam avyāhatā guṇāḥ /	vaSIkaraNa-mantrAH hi nityam avyAhatAH guNAH /
   api dveṣāgnitaptānāṃ kiṃ punaḥ svasthacetasām // AJm_12.2 //	api dveza-agni-taptAnAm kim punar svasTa-cetasAm // AJm_12.2 //
   atha tasyādhyāpakaḥ sarveṣām eva śiṣyāṇāṃ śīlaparīkṣānimittaṃ	aTa tasya-aDyApakaH sarvezAm eva SizyANAm SIla-parIkzA-nimittam
   svādhyāyaviśrāmakāleṣv ātmano dāridryaduḥkhāny abhīkṣṇam upavarṇayām āsa /	svADyAya-viSrAma-kAlezu AtmanaH dAridrya-duHKAni aBIkzNam upavarNayAm Asa /
   svajane 'pi nirākrandam utsave 'pi hatānandam /	sva-jane api nirAkrandam utsave api hata-Anandam /
   dhik pradānakathāmandaṃ dāridryam aphalacchandam // AJm_12.3 //	Dik pradAna-kaTA-mandam dAridryam aPala=-Candam // AJm_12.3 //
   paribhavabhavanaṃ śramāspadaṃ sukhaparivarjitam atyanūrjitam /	pariBava-Bavanam Srama-Aspadam suKa-parivarjitam ati-anUrjitam /
   vyasanam iva sadaiva śocanaṃ dhanavikalatvam atīva dāruṇam // AJm_12.4 //	vyasanam iva sadA-eva Socanam Dana-vikala-tvam atIva dAruNam // AJm_12.4 //
   atha te śiṣyāḥ pratodasaṃcoditā iva sadaśvā gurusnehāt samupajātasaṃvegāḥ	aTa te SizyAH pratoda-saMcoditAH iva sat-aSvAH guru-snehAt samupajAta-saMvegAH
   saṃpannataraṃ prabhūtataraṃ ca bhaikṣam upāharanti sma / sa tān uvāca /	saMpannataram praBUtataram ca BEkzam upAharanti sma / sa tAn uvAca /
   alam anenātrabhavatāṃ pariśrameṇa / na bhaikṣopahārāḥ kasya cid	alam anena-atraBavatAm pariSrameNa / na BEkza-upahArAH kasya cit-
   dāridryakṣāmatāṃ kṣapayanti / asmatparikleśāmarṣibhis tu bhavadbhir ayam	dAridrya-kzAma-tAm kzapayanti / asmad-parikleSa-amarziBiH tu BavadBiH ayam
   eva yatno dhanāharaṇaṃ prati yuktaḥ kartuṃ syāt / kutaḥ /	eva yatnaH Dana-AharaNam prati yuktaH kartum syAt / kutas /
   kṣudham annaṃ jalaṃ tarṣaṃ mantravāk sāgadā gadān /	kzuDam annam jalam tarzam mantra-vAc sa-agadAH gadAn /
   hanti dāridryaduḥkhaṃ tu saṃtatyārādhanaṃ dhanam // AJm_12.5 //	hanti dAridrya-duHKam tu saMtati-ArADanam Danam // AJm_12.5 //
   śiṣyā ūcuḥ / kiṃ kariṣyāmo mandabhāgyā yad etāvān naḥ śaktiprayāmaḥ / api	SizyAH UcuH / kim karizyAmaH mandaBAgyA yat etAvAn naH Sakti-prayAmaH / api
   ca /	ca /
   bhaikṣavad yadi labhyerann upādhyāya dhanāny api /	BEkza-vat yadi laByeran upADyAya DanAni api /
   nedaṃ dāridryaduḥkhaṃ te vayam evaṃ sahemahi // AJm_12.6 //	na-idam dAridrya-duHKam te vayam evam sa-hemahi // AJm_12.6 //
   pratigrahakṛśopāyaṃ viprāṇāṃ hi dhanārjanam /	pratigraha-kRSa-upAyam viprANAm hi Dana-arjanam /
   apradātā janaś cāyam ity agatyā hatā vayam // AJm_12.7 //	apradAtA janaH ca-ayam iti agatyAH hatAH vayam // AJm_12.7 //
   adhyāpaka uvāca / santy anye 'pi brāhmaṇānāṃ śāstraparidṛṣṭā	aDyApakaH uvAca / santi anye api brAhmaNAnAm SAstra-paridRzwA
   dhanārjanopāyāḥ / jarāpītasāmarthyās tu vayam ayogyarūpās tatpratipattau	Dana-arjana-upAyAH / jarA-pIta-sAmarTyAH tu vayam ayogya-rUpAH tad-pratipattO
   // śiṣyā ūcuḥ / vayam upādhyāya jarayānupahataparākramāḥ / tad yadi nas	// SizyAH UcuH / vayam upADyAya jarayA-anupahata-parAkramAH / tat yadi naH-
   teṣāṃ śāstravihitānām upāyānāṃ pratipattisahatāṃ manyase tad ucyatām /	tezAm SAstra-vihitAnAm upAyAnAm pratipatti-sahatAm manyase tat ucyatAm /
   yāvad adhyāpanapariśramasyānṛṇyaṃ te gacchāma iti // adhyāpaka uvāca /	yAvat aDyApana-pariSramasya-AnRNyam te gacCAmaH iti // aDyApakaH uvAca /
   taruṇair api vyavasāyaśithilahṛdayair durabhisaṃbhavāḥ khalv evaṃvidhā	taruNEH api vyavasAya-SiTila-hRdayEH duraBisaMBavAH Kalu evaMviDA
   dhanārjanopāyāḥ / yadi tv ayam atrabhavatāṃ nirbandhas tac chrūyatāṃ sādhu	Dana-arjana-upAyAH / yadi tu ayam atraBavatAm nirbanDaH tat SrUyatAm sADu
   katama eko dhanārjanakramaḥ /	katamaH ekaH Dana-arjana-kramaH /
   āpaddharmaḥ steyam iṣṭaṃ dvijānām āpac cāntyā niḥsvatā nāma loke /	Apad-DarmaH steyam izwam dvijAnAm Apad ca-antyA niHsvatA nAma loke /
   tenādeyaṃ svaṃ pareṣām adṛṣṭaiḥ sarvaṃ caitad brāhmaṇānāṃ svam eva //	tena-Adeyam svam parezAm adRzwEH sarvam ca-etat brAhmaNAnAm svam eva //
   AJm_12.8 //	AJm_12.8 //
   kāmaṃ prasahyāpi dhanāni hartuṃ śaktir bhaved eva bhavadvidhānām /	kAmam prasahya-api DanAni hartum SaktiH Bavet eva BavadviDAnAm /
   na tv eṣa yogaḥ svayaśo hi rakṣyaṃ śūnyeṣu tasmād vyavaseyam evam //	na tu eza yogaH sva-yaSaH hi rakzyam SUnyezu tasmAt vyavaseyam evam //
   AJm_12.9 //	AJm_12.9 //
   iti muktapragrahās tena te cchāttrāḥ param iti tat tasya vacanam ayuktam	iti mukta-pragrahAH tena te cCAttrAH param iti tat tasya vacanam ayuktam
   api yuktam iva pratyaśrauṣur anyatra bodhisattvāt /	api yuktam iva pratyaSrOzuH anyatra boDisattvAt /
   sa hi prakṛtibhadratvāt tan notsehe 'numoditum /	sa hi prakRti-Badra-tvAt tat na-utsehe anumoditum /
   kṛtyavat pratipannaṃ tair vyāhartuṃ sahasaiva tu // AJm_12.10 //	kRtya-vat pratipannam tEH vyAhartum sahasA-eva tu // AJm_12.10 //
   vrīḍāvanatavadanas tu bodhisattvo mṛdu viniśvasya tūṣṇīmabhūt // atha sa	vrIxA-avanata-vadanaH tu boDisattvaH mRdu viniSvasya tUzNIm-aBUt // aTa sa
   teṣām adhyāpako bodhisattvam avekṣya taṃ vidhim anabhinandantam	tezAm aDyApakaH boDisattvam avekzya tam viDim anaBinandantam
   apratikrośantaṃ niviṣṭaguṇasaṃbhāvanas tasmin mahāsattve kiṃ nu khalv ayam	apratikroSantam nivizwa-guNa-saMBAvanaH tasmin mahAsattve kim nu Kalu ayam
   avyavasitatvān niḥsnehatayā vā mayi steyaṃ na pratipadyate / uta	avyavasita-tvAt niHsneha-tayA vA mayi steyam na pratipadyate / uta
   dharmasaṃjñayeti samutpannavimarśas tatsvabhāvavyaktīkaraṇārthaṃ	Darma-saMjQayA-iti samutpanna-vimarSaH tad-svaBAva-vyaktIkaraNa-arTam
   bodhisattvam uvāca / bho mahābrāhmaṇa /	boDisattvam uvAca / Bo mahA-brAhmaNa /
   amī dvijā madvyasanāsahiṣṇavaḥ samāśritā vīramanuṣyapaddhatim /	amI dvijAH mad-vyasana-asahizNavaH samASritAH vIra-manuzya-padDatim /
   bhavān anutsāhajaḍas tu lakṣyate na nūnam asmadvyasanena tapyate //	BavAn anutsAha-jaxaH tu lakzyate na nUnam asmad-vyasanena tapyate //
   AJm_12.11 //	AJm_12.11 //
   pariprakāśe 'py anigūḍhavistare mayātmaduḥkhe vacasā vidarśite /	pariprakASe api anigUXa-vistare mayA-Atma-duHKe vacasA vidarSite /
   kathaṃ nu niḥsaṃbhramadhīramānaso bhavān iti svasthavad eva tiṣṭhati //	kaTam nu niHsaMBrama-DIra-mAnasaH BavAn iti svasTa-vat eva tizWati //
   AJm_12.12 //	AJm_12.12 //
   atha bodhisattvaḥ sasaṃbhramo 'bhivādyopādhyāyam uvāca / śāntaṃ pāpam / na	aTa boDisattvaH sa-saMBramaH aBivAdya-upADyAyam uvAca / SAntam pApam / na
   khalv ahaṃ niḥsnehakaṭhinahṛdayatvād aparitapyamāno guruduḥkhair evam	Kalu aham niHsneha-kaWina-hRdaya-tvAt aparitapyamAnaH guru-duHKEH evam
   avasthitaḥ kiṃ tv asaṃbhavād upādhyāyapradarśitasya kramasya / na hi	avasTitaH kim tu asaMBavAt upADyAya-pradarSitasya kramasya / na hi
   śakyam adṛśyamānena kva cit pāpam ācaritum / kutaḥ / raho'nupapatteḥ /	Sakyam adRSyamAnena kva cit pApam Acaritum / kutas / rahaH-anupapatteH /
   nāsti loke raho nāma pāpaṃ karma prakurvataḥ /	na-asti loke rahaH nAma pApam karma prakurvataH /
   adṛśyāni hi paśyanti nanu bhūtāni mānuṣān // AJm_12.13 //	adRSyAni hi paSyanti nanu BUtAni mAnuzAn // AJm_12.13 //
   kṛtātmānaś ca munayo divyonmiṣitacakṣuṣaḥ /	kRtAtmAnaH ca munayaH divya-unmizita-cakzuzaH /
   tān apaśyan rahomānī bālaḥ pāpe pravartate // AJm_12.14 //	tAn apaSyan rahaH-mAnI bAlaH pApe pravartate // AJm_12.14 //
   ahaṃ punar na paśyāmi śūnyaṃ kva ca na kiṃ ca na /	aham punar na paSyAmi SUnyam kva ca na kim ca na /
   yatrāpy anyaṃ na paśyāmi nanv aśūnyaṃ mayaiva tat // AJm_12.15 //	yatra-api anyam na paSyAmi nanu aSUnyam mayA-eva tat // AJm_12.15 //
   pareṇa yac ca dṛśyate duṣkṛtaṃ svayam eva vā /	pareNa yat ca dRSyate duzkRtam svayam eva vA /
   sudṛṣṭataram etat syād dṛśyate svayam eva yat // AJm_12.16 //	su-dRzwataram etat syAt dRSyate svayam eva yat // AJm_12.16 //
   svakāryaparyākulamānasatvāt paśyen na vānyaś caritaṃ parasya /	sva-kArya-paryAkula-mAna-satvAt paSyet na vA-anyaH caritam parasya /
   rāgārpitaikāgramatiḥ svayaṃ tu pāpaṃ prakurvan niyamena vetti // AJm_12.17	rAga-arpita-ekAgra-matiH svayam tu pApam prakurvan niyamena vetti // AJm_12.17
   tad anena kāraṇenāham evam avasthita iti / atha bodhisattvaḥ	tat anena kAraNena-aham evam avasTitaH iti / aTa boDisattvaH
   samabhiprasāditamanasam upādhyāyam avetya punar uvāca /	samaBiprasAdita-manasam upADyAyam avetya punar uvAca /
   na cātra me niścayam eti mānasaṃ dhanārtham evaṃ pratared bhavān iti /	na ca-atra me niScayam eti mAnasam Dana-arTam evam prataret BavAn iti /
   avetya ko nāma guṇāguṇāntaraṃ guṇopamardaṃ dhanamūlyatāṃ nayet //	avetya kaH nAma guNa-aguNa-antaram guNa-upamardam Dana-mUlyatAm nayet //
   AJm_12.18 //	AJm_12.18 //
   svābhiprāyaṃ ca khalu nivedayāmi /	sva-aBiprAyam ca Kalu nivedayAmi /
   kapālam ādāya vipannavāsasā varaṃ dviṣadveśmasamṛddhir īkṣitā /	kapAlam AdAya vipanna-vAsasA varam dvizat-veSma-samRdDiH IkzitA /
   vyatītya lajjāṃ na tu dharmavaiśase surendratārthe 'py upasaṃhṛtaṃ manaḥ	vyatItya lajjAm na tu Darma-vESase sura-indra-tA-arTe api upasaMhRtam manaH
   // AJm_12.19 //	// AJm_12.19 //
   atha sa tasyopādhyāyaḥ praharṣavismayākṣiptahṛdaya utthāyāsanāt	aTa sa tasya-upADyAyaH praharza-vismaya-Akzipta-hRdayaH utTAya-AsanAt
   saṃpariṣvajyainam uvāca / sādhu sādhu putra / sādhu mahābrāhmaṇa /	saMparizvajya-enam uvAca / sADu sADu putra / sADu mahA-brAhmaNa /
   pratirūpam etat te praśamālaṃkṛtasyāsya maidhāvakasya /	pratirUpam etat te praSama-alaMkRtasya-asya mA-eDAvakasya /
   nimittam āsādya yad eva kiṃ ca na svadharmamārgaṃ visṛjanti bāliśāḥ /	nimittam AsAdya yat eva kim ca na svaDarma-mArgam visRjanti bAliSAH /
   tapaḥśrutajñānadhanās tu sādhavo na yānti kṛcchre parame 'pi vikriyām //	tapaH-Sruta-jQAna-DanAH tu sADavaH na yAnti kRcCre parame api vikriyAm //
   AJm_12.20 //	AJm_12.20 //
   tvayā kulaṃ svam amalam abhyalaṃkṛtaṃ samudyatā nabha iva śāradendunā /	tvayA kulam svam amalam aByalaMkRtam samudyatA naBaH iva SArada-indunA /
   tavārthavat sucaritaviśrutaṃ śrutaṃ sukhodayaḥ saphalatayā śramaś ca me //	tava-arTavat su-carita-viSrutam Srutam suKa-udayaH saPala-tayA SramaH ca me //
   AJm_12.21 //	AJm_12.21 //
   tad evamātmalajjayaiva satpuruṣā nācāravelāṃ laṅghayantīti	tat evam-AtmalajjayA-eva sat-puruzAH na-AcAra-velAm laFGayanti-iti
   hrībalasamanvitenāryeṇa bhavitavyam /	hrI-bala-samanvitena-AryeNa Bavitavyam /
   evaṃ hrīparikhāsaṃpanna āryaśrāvako 'kuśalam prajahātītyevamādiṣu	evam hrI-pariKA-saMpad-naH Arya-SrAvakaH akuSalam prajahAti-iti-evamAdizu
   sūtrapadeṣūpaneyam / hrīvarṇapratisaṃyukteṣu sūtrānteṣu lokādhipateye ceti	sUtra-padezu-upaneyam / hrI-varNa-pratisaMyuktezu sUtrAntezu loka-aDipateye ca-iti
   brāhmaṇajātakaṃ dvādaśamam //	brAhmaNa-jAtakam dvAdaSamam //
   13. Unmādayantījātakam	13. UnmAdayantI-jAtakam
   tīvraduḥkhāturāṇām api satāṃ nīcamārganiṣpraṇayatā bhavati	tIvra-duHKa-AturANAm api satAm nIca-mArga-nizpraNaya-tA Bavati
   svadhairyāvaṣṭambhāt //	sva-DErya-avazwamBAt //
   tadyathānuśrūyate / satyatyāgopaśamaprajñādibhir guṇātiśayair	tat-yaTA-anuSrUyate / satya-tyAga-upaSama-prajQA-AdiBiH guNa-atiSayEH-
   lokahitārtham udyacchamānaḥ kila bodhisattvaḥ kadā cic chibīnāṃ rājā	loka-hita-arTam udyacCamAnaH kila boDisattvaH kadA cit SibInAm rAjA
   babhūva sākṣād dharma iva vinaya iva piteva ca prajānām upakārapravṛttaḥ /	baBUva sAkzAt DarmaH iva vinayaH iva pitA-iva ca prajAnAm upakAra-pravRttaH /
   doṣapravṛtter viniyamyamāno niveśyamānaś ca guṇābhijātye /	doza-pravRtteH viniyamyamAnaH niveSyamAnaH ca guNa-aBijAtye /
   pitreva putraḥ kṣitipena tena nananda lokadvitaye 'pi lokaḥ // AJm_13.1 //	pitR-A-iva putraH kzitipena tena nananda loka-dvitaye api lokaH // AJm_13.1 //
   samasvabhāvā svajane jane ca dharmānugā tasya hi daṇḍanītiḥ /	sama-svaBAvA sva-jane jane ca Darma-anugA tasya hi daNxanItiH /
   adharmyam āvṛtya janasya mārgaṃ sopānamāleva divo babhūva // AJm_13.2 //	aDarmyam AvRtya janasya mArgam sopAna-mAlA-iva divaH baBUva // AJm_13.2 //
   dharmānvayaṃ lokahitaṃ sa paśyaṃs tadekakāryo naralokapālaḥ /	Darma-anvayam loka-hitam sa paSyan tad-eka-kAryaH nara-lokapAlaH /
   sarvātmanā dharmapathe 'bhireme tasyopamardaṃ ca parair na sehe //	sarva-AtmanA Darma-paTe aBireme tasya-upamardam ca parEH na sehe //
   AJm_13.3 //	AJm_13.3 //
   tasya ca rājñaḥ pauramukhyasya duhitā śrīr iva vigrahavatī sākṣād ratir	tasya ca rAjQaH pOra-muKyasya duhitA SrIH iva vigrahavatI sAkzAt ratiH-
   ivāpsarasām anyatameva ca paramayā rūpalāvaṇyasaṃpadopetā paramadarśanīyā	iva-apsarasAm anyatam-eva ca paramayA rUpa-lAvaNya-saMpadA-upetA parama-darSanIyA
   strīratnasaṃmatā babhūva /	strI-ratna-saMmatAH baBUva /
   avītarāgasya janasya yāvat sā locanaprāpyavapur babhūva /	avIta-rAgasya janasya yAvat sA locana-prApya-vapuH baBUva /
   tāvat sa tadrūpaguṇāvabaddhāṃ na dṛṣṭim utkampayituṃ śaśāka // AJm_13.4 //	tAvat sa tad-rUpa-guNa-avabadDAm na dRzwim utkampayitum SaSAka // AJm_13.4 //
   ataś ca tasyā unmādayantīty eva bāndhavā nāma cakruḥ // atha tasyāḥ pitā	atas ca tasyAH unmAdayanti-iti eva bAnDavAH nAma cakruH // aTa tasyAH pitA
   rājñaḥ saṃviditaṃ kārayām āsa / strīratnaṃ te deva viṣaye prādurbhūtaṃ	rAjQaH saMviditam kArayAm Asa / strI-ratnam te deva vizaye prAdurBUtam
   yatas tatpratigrahaṃ visarjanaṃ vā prati devaḥ pramāṇam iti // atha sa	yatas tad-pratigraham visarjanam vA prati devaH pramANam iti // aTa sa
   rājā strīlakṣaṇavido brāhmaṇān samādideśa / paśyantv enām atrabhavanto	rAjA strI-lakzaNa-vidaH brAhmaNAn samAdideSa / paSyantu enAm atraBavantaH-
   yady asāv asmadyogyā na veti // atha tasyāḥ pitā tān brāhmaṇān svabhavanam	yadi asO asmad-yogyA na vA-iti // aTa tasyAH pitA tAn brAhmaNAn sva-Bavanam
   abhinīyonmādayantīm uvāca / bhadre svayaṃ brāḥmaṇān pariveṣayeti / sā	aBinIya-unmAdayantIm uvAca / Badre svayam brAHmaNAn parivezaya-iti / sA
   tatheti pratiśrutya yathākramaṃ brāhmaṇān pariveṣayitum upacakrame // atha	taTA-iti pratiSrutya yaTAkramam brAhmaNAn parivezayitum upacakrame // aTa
   te brāhmaṇāḥ	te brAhmaNAH
   tadānanodvīkṣaṇaniścalākṣā manobhuvā saṃhriyamāṇadhairyāḥ /	tad-Anana-udvIkzaNa-niScala-akzAH manoBuvA saMhriyamANa-DEryAH /
   anīśvarā locanamānasānām āsur madeneva viluptasaṃjñāḥ // AJm_13.5 //	anISvarAH locana-mAnasAnAm AsuH madena-iva vilupta-saMjQAH // AJm_13.5 //
   yadā ca naiva śaknuvanti sma pratisaṃkhyānadhīranibhṛtam avasthātuṃ kuta	yadA ca na-eva Saknuvanti sma pratisaMKyAna-DIra-niBRtam avasTAtum kuta
   eva bhoktum athaiṣāṃ cakṣuṣpathād utsārya svāṃ duhitaraṃ sa gṛhapatiḥ	eva Boktum aTa-ezAm cakzuzpaTAt utsArya svAm duhitaram sa gRhapatiH
   svayam eva brāhmaṇān pariveṣya visarjayām āsa // atha teṣāṃ buddhir	svayam eva brAhmaNAn parivezya visarjayAm Asa // aTa tezAm budDiH-
   abhavat kṛtyārūpam iva khalv idam atimanoharam asyā dārikāyā rūpacāturyaṃ	aBavat kRtyA-rUpam iva Kalu idam ati-manoharam asyAH dArikAyAH rUpa-cAturyam
   yato naināṃ rājā draṣṭum apy arhati kutaḥ punaḥ patnītvaṃ gamayitum /	yatas na-enAm rAjA drazwum api arhati kutas punar patnI-tvam gamayitum /
   anayā hi rūpaśobhayā niyatam asyonmāditahṛdayasya dharmārthakāryapravṛtter	anayA hi rUpa-SoBayA niyatam asya-unmAdita-hRdayasya Darma-arTa-kArya-pravRtteH-
   visrasyamānotsāhasya rājakāryakālātikramāḥ prajānāṃ hitasukhodayapatham	visrasyamAna-utsAhasya rAja-kArya-kAla-atikramAH prajAnAm hita-suKa-udaya-paTam
   upapīḍayantaḥ parābhavāya syuḥ /	upapIxayantaH parABavAya syuH /
   iyaṃ hi saṃdarśanamātrakeṇa kuryān munīnām api siddhivighnam /	iyam hi saMdarSana-mAtrakeNa kuryAt munInAm api sidDi-viGnam /
   prāg eva bhāvārpitadṛṣṭidṛṣṭer yūnaḥ kṣitīśasya sukhe sthitasya //	prAk eva BAva-arpita-dRzwi-dRzweH yUnaH kzitISasya suKe sTitasya //
   AJm_13.6 //	AJm_13.6 //
   tasmād idam atra prāptakālam iti yathāprastāvam upetya rājñe nivedayām	tasmAt idam atra prApta-kAlam iti yaTA-prastAvam upetya rAjQe nivedayAm
   āsuḥ / dṛṣṭāsmābhir mahārāja sā kanyakā / asti cāsyā rūpacāturyamātrakam	AsuH / dRzwA-asmABiH mahA-rAja sA kanyakA / asti ca-asyAH rUpa-cAturya-mAtrakam
   apalakṣaṇopaghātaniḥśrīkaṃ tu yato naināṃ draṣṭum apy arhati mahārājaḥ kiṃ	apalakzaNa-upaGAta-niHSrIkam tu yatas na-enAm drazwum api arhati mahA-rAjaH kim
   punaḥ patnītvaṃ gamayitum /	punar patnI-tvam gamayitum /
   kuladvayasyāpi hi ninditā strī yaśo vibhūtiṃ ca tiraskaroti /	kula-dvayasya-api hi ninditA strI yaSaH viBUtim ca tiraskaroti /
   nimagnacandreva niśā sameghā śobhāṃ vibhāgaṃ ca divaspṛthivyoḥ // AJm_13.7	nimagna-candrA-iva niSA sa-meGA SoBAm viBAgam ca diva-spRTivyoH // AJm_13.7
   iti śrutārthaḥ sa rājāpalakṣaṇā kilāsau na ca me kulānurūpeti tasyāṃ	iti Sruta-arTaH sa rAja-apalakzaNA kila-asO na ca me kula-anurUpA-iti tasyAm
   vinivṛttābhilāṣo babhūva / anarthitāṃ tu vijñāya rājñaḥ sa gṛhapatis tāṃ	vinivRtta-aBilAzaH baBUva / anarTitAm tu vijQAya rAjQaH sa gRhapatiH tAm
   dārikāṃ tasyaiva rājño 'bhipāragāyāmātyāya prāyacchat // atha kadā cit sa	dArikAm tasya-eva rAjQaH aBipAra-gAya-amAtyAya prAyacCat // aTa kadA cit sa
   rājā kramāgatāṃ kaumudīṃ svasmin puravare viṣaktaśobhāṃ draṣṭum utsukamanā	rAjA krama-AgatAm kOmudIm svasmin pura-vare vizakta-SoBAm drazwum utsuka-manA
   rathavaragataḥ siktasaṃmṛṣṭarathyāntarāpaṇam ucchritacchattradhvajapatākaṃ	raTa-vara-gataH sikta-saMmRzwa-raTyA-antarApaNam ucCrita=-Cattra-Dvaja-patAkam
   samantataḥ puṣpopahāraśabalabhūmitalaṃ pravṛttanṛttagītahāsyalāsyavāditraṃ	samantataH puzpa-upahAra-Sabala-BUmi-talam pravRtta-nRtta-gIta-hAsya-lAsya-vAditram
   puṣpadhūpacūrṇavāsamālyāsavasnānānulepanāmodaprasṛtasurabhigandhi	puzpa-DUpa-cUrNa-vAsa-mAlya-Asa-va-snAna-anulepana-Amoda-prasRta-suraBi-ganDi
   prasāritavividharucirapaṇyaṃ	prasArita-viviDa-rucira-paNyam
   tuṣṭapuṣṭojjvalataraveṣapaurajanasaṃbādharājamārgaṃ puravaram anuvicaraṃs	tuzwa-puzwa-ujjvalatara-veza-pOra-jana-saMbADa-rAjamArgam pura-varam anuvicaraM=-
   tasyāmātyasya bhavanasamīpam upajagāma / athonmādayanty apalakṣaṇā kilāham	tasya-amAtyasya Bavana-samIpam upajagAma / aTa-unmAdayanti apalakzaNA kila-aham
   ity anena rājñāvadhūteti samutpannāmarṣā rājadarśanakutūhaleva nāma	iti anena rAjQA-avaDUtA-iti samutpanna-amarzA rAja-darSana-kutUhalA-iva nAma
   saṃdṛśyamānarūpaśobhā vidyud iva ghanaśikharaṃ harmyatalam avabhāsayantī	saMdRSyamAna-rUpa-SoBA vidyut iva Gana-SiKaram harmya-talam avaBAsayantI
   vyatiṣṭhata / śaktir asyedānīm astv apalakṣaṇādarśanavicalitasmṛtim	vyatizWata / SaktiH asya-idAnIm astu apalakzaNa-adarSana-vicalita-smRtim
   ātmānaṃ dhārayitum iti //	AtmAnam DArayitum iti //
   atha tasya rājñaḥ puravaravibhūṣādarśanaprasṛtā dṛṣṭir abhimukhasthitāyāṃ	aTa tasya rAjQaH pura-vara-viBUzA-darSana-prasRtA dRzwiH aBimuKa-sTitAyAm
   sahasaiva tasyām apatat / atha sa rājā	sahasA-eva tasyAm apatat / aTa sa rAjA
   prakāmam antaḥpurasundarīṇāṃ vapurvilāsaiḥ kalitekṣaṇo 'pi /	prakAmam antaHpura-sundarINAm vapuH-vilAsEH kalita-IkzaNaH api /
   anuddhato dharmapathānurāgād udyogavān indriyanirjaye 'pi // AJm_13.8 //	anudDataH Darma-paTa-anurAgAt udyogavAn indriya-nirjaye api // AJm_13.8 //
   vipuladhṛtiguṇo 'py apatrapiṣṇuḥ parayuvatīkṣaṇaviklavekṣaṇo 'pi /	vipula-DRti-guNaH api apatra-pizNuH para-yuvati-IkzaNa-viklava-IkzaNaH api /
   uditamadanavismayaḥ striyaṃ tāṃ ciram animeṣavilocano dadarśa // AJm_13.9	udita-madana-vismayaH striyam tAm ciram animeza-vilocanaH dadarSa // AJm_13.9
   kaumudī kiṃ nv iyaṃ sākṣād bhavanasyāsya devatā /	kOmudI kim nu iyam sAkzAt Bavanasya-asya devatAH /
   svargastrī daityayoṣid vā na hy etan mānuṣaṃ vapuḥ // AJm_13.10 //	svarga-strI dEtya-yozit vA na hi etat mAnuzam vapuH // AJm_13.10 //
   iti vicārayata eva tasya rājñas taddarśanāvitṛptanayanasya sa rathas taṃ	iti vicArayate eva tasya rAjQaH tad-darSana-avitRpta-nayanasya sa raTaH tam
   deśam ativartamāno na manorathānukūlo babhūva / atha sa rājā śūnyahṛdaya	deSam ativartamAnaH na manoraTa-anukUlaH baBUva / aTa sa rAjA SUnya-hRdaya
   iva tadgataikāgramanāḥ svabhavanam upetya manmathākṣiptadhṛtiḥ sunandaṃ	iva tad-gata-ekAgra-manAH sva-Bavanam upetya manmaTa-Akzipta-DRtiH sunandam
   sārathiṃ rahasi paryapṛcchat /	sAraTim rahasi paryapRcCat /
   sitaprākārasaṃvītaṃ vetsi kasya nu tad gṛham /	sita-prAkAra-saMvItam vetsi kasya nu tat gRham /
   kā sā tatra vyarociṣṭa vidyut sita ivāmbude // AJm_13.11 //	kA sA tatra vyarocizwa vidyut sitaH iva-ambude // AJm_13.11 //
   sārathir uvāca / asti devasyābhipārago nāmāmātyas tasya tad gṛhaṃ tasyaiva	sAraTiH uvAca / asti devasya-aBipAragaH nAma-amAtyaH tasya tat gRham tasya-eva
   ca sā bhāryā kirīṭavatsaduhitonmādayantī nāmeti / tad upaśrutya sa rājā	ca sA BAryA kirIwa-vat-sa-duhita-unmAdayantI nAma-iti / tat upaSrutya sa rAjA
   parabhāryeti vitānībhūtahṛdayaś cintāstimitanayano dīrgham uṣṇam	para-BAryA-iti vitAnIBUta-hRdayaH cintA-stimita-nayanaH dIrGam uzNam
   abhiniśvasya tadarpitamanāḥ śanair ātmagatam uvāca /	aBiniSvasya tad-arpita-manAH SanEs Atma-gatam uvAca /
   anvartharamyākṣarasaukumāryam aho kṛtaṃ nāma yathedam asyāḥ /	anvarTa-ramya-akzara-sOkumAryam aho kRtam nAma yaTA-idam asyAH /
   unmādayantīti śucismitāyās tathā hi sonmādam ivākaron mām // AJm_13.12 //	unmAdayanti-iti Suci-smitAyAH taTA hi sa-unmAdam iva-akarot mAm // AJm_13.12 //
   vismartum enām icchāmi paśyāmīva ca cetasā /	vismartum enAm icCAmi paSyAmi-iva ca cetasA /
   sthitaṃ tasyāṃ nu me cetaḥ sā prabhutvena tatra vā // AJm_13.13 //	sTitam tasyAm nu me cetaH sA praBu-tvena tatra vA // AJm_13.13 //
   parasya nāma bhāryāyāṃ mamāpy evam adhīratā /	parasya nAma BAryAyAm mama-api evam aDIra-tA /
   tad unmatto 'smi saṃtyakto lajjayevādya nidrayā // AJm_13.14 //	tat unmattaH asmi saMtyaktaH lajjayA-iva-adya nidrayA // AJm_13.14 //
   tasyā vapurvilasitasmitavīkṣiteṣu saṃrāganiścalamateḥ sahasā svanantī /	tasyAH vapuH-vilasita-smita-vIkzitezu saMrAga-niScala-mateH sahasA svanantI /
   kāryāntarakramanivedanadhṛṣṭaśabdā vidveṣam uttudati cetasi nālikā me //	kArya-antara-krama-nivedana-DRzwa-SabdAH vidvezam uttudati cetasi nAlikA me //
   AJm_13.15 //	AJm_13.15 //
   iti sa rājā madanabalavicalitadhṛtir vyavasthāpayann apy ātmānam	iti sa rAjA madana-bala-vicalita-DRtiH vyavasTApayan api AtmAnam
   āpāṇḍukṛśatanuḥ pradhyānaniśvasitavijṛmbhaṇaparaḥ pravyaktamadanākāro	ApANxu-kRSa-tanuH praDyAna-niSvasita-vijRmBaNa-paraH pravyakta-madana-AkAraH-
   babhūva /	baBUva /
   dhṛtyā mahatyāpi niguhyamānaḥ sa bhūpates tasya manovikāraḥ /	DRtyA mahatyA-api niguhyamAnaH sa BUpateH tasya manaH-vikAraH /
   mukhena cintāstimitekṣaṇena kārśyena ca vyaktim upājagāma // AJm_13.16 //	muKena cintA-stimita-IkzaNena kArSyena ca vyaktim upAjagAma // AJm_13.16 //
   atheṅgitākāragrahaṇanipuṇamatir abhipārago 'mātyas taṃ rājño vṛttāntaṃ	aTa-iFgita-AkAra-grahaNa-nipuNa-matiH aBipAragaH amAtyaH tam rAjQaH vRttAntam
   sakāraṇam upalabhya snehāt tadatyayāśaṅkī jānānaś cātibalatāṃ madanasya	sa-kAraNam upalaBya snehAt tad-atyaya-ASaFkI jAnAnaH ca-ati-bala-tAm madanasya
   rahasi rājānaṃ viditaḥ samupetya kṛtābhyanujño vijñāpayām āsa /	rahasi rAjAnam viditaH samupetya kRta-aByanujQaH vijQApayAm Asa /
   adyārcayantaṃ naradeva devān sākṣād upetyāmburuhākṣa yakṣaḥ /	adya-arcayantam naradeva devAn sAkzAt upetya-amburuha-akza yakzaH /
   mām āha nāvaiṣi nṛpasya kasmād unmādayantyāṃ hṛdayaṃ niviṣṭam // AJm_13.17	mAm Aha na-avEzi nRpasya kasmAt unmAdayantyAm hRdayam nivizwam // AJm_13.17
   ity evam uktvā sahasā tiro'bhūd vimarśavān ity aham abhyupetaḥ /	iti evam uktvA sahasA tiroaBUt vimarSavAn iti aham aByupetaH /
   tac cet tathā deva kim etad evam asmāsu te niṣpraṇayatvamaunam //	tat ced taTA deva kim etat evam asmAsu te nizpraNaya-tva-mOnam //
   AJm_13.18 //	AJm_13.18 //
   tat pratigrahītum enām arhati madanugrahārthaṃ deva iti / atha sa rājā	tat pratigrahItum enAm arhati mad-anugraha-arTam devaH iti / aTa sa rAjA
   pratyādeśāl lajjāvanatavadano madanavaśago 'pi svabhyastadharmasaṃjñatvād	pratyAdeSAt lajjA-avanata-vadanaH madana-vaSagaH api su-aByasta-Darma-saMjQa-tvAt-
   aviklavībhūtadhairyaḥ pratyākhyānaviśadākṣaram enam uvāca / naitad asti /	aviklavIBUta-DEryaH pratyAKyAna-viSada-akzaram enam uvAca / na-etat asti /
   kutaḥ /	kutas /
   puṇyāc cyutaḥ syām amaro na cāsmi vidyāc ca naḥ pāpam idaṃ jano 'pi /	puNyAt cyutaH syAm amaraH na ca-asmi vidyAt ca naH pApam idam janaH api /
   tadviprayogāc ca manojvaras tvāṃ vahniḥ purā kakṣam iva kṣiṇoti //	tad-viprayogAt ca manaH-jvaraH tvAm vahniH purA kakzam iva kziNoti //
   AJm_13.19 //	AJm_13.19 //
   yac cobhayor ity ahitāvahaṃ syāl loke parasminn iha caiva karma /	yat ca-uBayoH iti ahita-Avaham syAt loke parasmin iha ca-eva karma /
   tad yasya hetor abudhā bhajante tasyaiva hetor na budhā bhajante //	tat yasya hetoH abuDAH Bajante tasya-eva hetoH na buDAH Bajante //
   AJm_13.20 //	AJm_13.20 //
   abhipāraga uvāca / alam atra devasya dharmātikramaśaṅkayā /	aBipAragaH uvAca / alam atra devasya Darma-atikrama-SaFkayA /
   dāne sāhāyyadānena dharma eva bhavet tava /	dAne sAhAyya-dAnena DarmaH eva Bavet tava /
   dānavighnāt tv adharmaḥ syāt tāṃ matto 'pratigṛhṇataḥ // AJm_13.21 //	dAna-viGnAt tu aDarmaH syAt tAm mattaH apratigRhNataH // AJm_13.21 //
   kīrtyuparodhāvakāśam api cātra devasya na paśyāmi / kutaḥ /	kIrti-uparoDa-avakASam api ca-atra devasya na paSyAmi / kutas /
   āvābhyām idam anyaś ca ka eva jñātum arhati /	AvAByAm idam anyaH ca kaH eva jQAtum arhati /
   janāpavādād āśaṅkām ato manasi mā kṛthāḥ // AJm_13.22 //	jana-apavAdAt ASaFkAm atas manasi mA kRTAH // AJm_13.22 //
   anugrahaś caiṣa mama syān na pīḍā / kutaḥ /	anugrahaH ca-eza mama syAt na pIxA / kutas /
   svāmyarthacaryārjitayā hi tuṣṭyā nirantare cetasi ko vighātaḥ /	svAmi-arTa-caryA-arjitayA hi tuzwyA nirantare cetasi kaH viGAtaH /
   yataḥ sakāmaṃ kuru deva kāmam alaṃ madutpīḍanaśaṅkayā te // AJm_13.23 //	yatas sa-kAmam kuru deva kAmam alam mad-utpIxana-SaFkayA te // AJm_13.23 //
   rājovāca / śāntaṃ pāpam /	rAjA-uvAca / SAntam pApam /
   vyaktam asmadatisnehān na tvayaitad avekṣitam /	vyaktam asmad-atisnehAt na tvayA-etat avekzitam /
   yathā dāne na sarvasmin sācivyaṃ dharmasādhanam // AJm_13.24 //	yaTA dAne na sarvasmin sAcivyam Darma-sADanam // AJm_13.24 //
   yo 'smadartham atisnehāt svān prāṇān api nekṣate /	yaH asmad-arTam atisnehAt svAn prANAn api na-Ikzate /
   tasya bandhuviśiṣṭasya sakhyur bhāryā sakhī nanu // AJm_13.25 //	tasya banDu-viSizwasya saKyuH BAryA saKI nanu // AJm_13.25 //
   tad ayuktaṃ mām atra pratārayitum / yad api ceṣṭaṃ naitad anyaḥ kaś cij	tat ayuktam mAm atra pratArayitum / yat api ca-izwam na-etat anyaH kaH cij
   jñāsyatīti kim evam idam apāpaṃ syāt /	jQAsyati-iti kim evam idam apApam syAt /
   adṛśyamāno 'pi hi pāpam ācaran viṣaṃ niṣevyeva kathaṃ śam āpnuyāt /	adRSyamAnaH api hi pApam Acaran vizam nizevya-iva kaTam Sam ApnuyAt /
   na taṃ na paśyanti viśuddhacakṣuṣo divaukasaś caiva narāś ca yoginaḥ //	na tam na paSyanti viSudDa-cakzuzaH divOkasaH ca-eva narAH ca yoginaH //
   AJm_13.26 //	AJm_13.26 //
   kiṃ ca bhūyaḥ /	kim ca BUyas /
   śraddadhīta ka etac ca yathāsau tava na priyā /	SraddaDIta kaH etat ca yaTA-asO tava na priyA /
   tāṃ parityajya sadyo vā vighātaṃ na samāpnuyāḥ // AJm_13.27 //	tAm parityajya sadyas vA viGAtam na samApnuyAH // AJm_13.27 //
   abhipāraga uvāca /	aBipAragaH uvAca /
   saputradāro dāso 'haṃ svāmī tvaṃ daivataṃ ca me /	sa-putra-dAraH dAsaH aham svAmI tvam dEvatam ca me /
   dāsyām asyāṃ yato deva kas te dharmavyatikramaḥ // AJm_13.28 //	dAsyAm asyAm yatas deva kaH te Darma-vyatikramaH // AJm_13.28 //
   yad api ceṣṭaṃ priyā mameyam ity ataḥ kim /	yat api ca-izwam priyA mama-iyam iti atas kim /
   mama priyā kāmada kāmam eṣā tenaiva ditsāmi ca tubhyam enām /	mama priyA kAma-da kAmam ezA tena-eva ditsAmi ca tuByam enAm /
   priyaṃ hi dattvā labhate paratra prakarṣaramyāṇi janaḥ priyāṇi //	priyam hi dattvA laBate paratra prakarza-ramyANi janaH priyANi //
   AJm_13.29 //	AJm_13.29 //
   yataḥ pratigṛhṇātv evaināṃ deva iti // rājovāca / mā maivam / akrama eṣaḥ	yatas pratigRhNAtu eva-enAm devaH iti // rAjA-uvAca / mA mA-evam / akramaH ezaH
   / kutaḥ /	/ kutas /
   ahaṃ hi śastraṃ niśitaṃ viśeyaṃ hutāśanaṃ visphuradarciṣaṃ vā /	aham hi Sastram niSitam viSeyam hutASanam visPurat-arcizam vA /
   na tv eva dharmād adhigamya lakṣmīṃ śakṣyāmi tatraiva punaḥ prahartum //	na tu eva DarmAt aDigamya lakzmIm SakzyAmi tatra-eva punar prahartum //
   AJm_13.30 //	AJm_13.30 //
   abhipāraga uvāca / yady enāṃ madbhāryeti devo na pratigrahītum icchaty	aBipAragaH uvAca / yadi enAm mad-BAryA-iti devaH na pratigrahItum icCati-
   ayam aham asyāḥ sarvajanaprārthanāviruddhaṃ veśyāvratam ādiśāmi / tata	ayam aham asyAH sarva-jana-prArTanA-virudDam veSyA-vratam AdiSAmi / tata
   enāṃ devaḥ pratigṛhṇīyād iti // rājovāca / kim unmatto 'si /	enAm devaH pratigRhNIyAt iti // rAjA-uvAca / kim unmattaH asi /
   aduṣṭāṃ saṃtyajan bhāryāṃ matto daṇḍam avāpnuyāḥ /	aduzwAm saMtyajan BAryAm mattaH daNxam avApnuyAH /
   sa dhigvādāspadībhūtaḥ paratreha ca dhakṣyase // AJm_13.31 //	sa Dik-vAda-AspadIBUtaH paratra-iha ca Dakzyase // AJm_13.31 //
   tad alam akāryanirbandhitayā / nyāyābhiniveśī bhaveti // abhipāraga uvāca	tat alam akArya-nirbanDi-tayA / nyAya-aBiniveSI Bava-iti // aBipAragaH uvAca
   dharmātyayo me yadi kaś cid evaṃ janāpavādaḥ sukhaviplavo vā /	Darma-atyayaH me yadi kaH cit evam jana-apavAdaH suKa-viplavaH vA /
   pratyudgamiṣyāmy urasā tu tat tat tvatsaukhyalabdhena manaḥsukhena //	pratyudgamizyAmi urasA tu tat tat tvad-sOKya-labDena manaH-suKena //
   AJm_13.32 //	AJm_13.32 //
   tvattaḥ paraṃ cāhavanīyam anyaṃ loke na paśyāmi mahīmahendra /	tvattaH param ca-AhavanIyam anyam loke na paSyAmi mahI-mahA-indra /
   unmādayantīṃ mama puṇyavṛddhyai tvaṃ dakṣiṇām ṛtvig iva pratīccha //	unmAdayantIm mama puNya-vRdDyE tvam dakziNAm Rtvij iva pratIcCa //
   AJm_13.33 //	AJm_13.33 //
   rājovāca / kāmam asmadatisnehād anavekṣitātmahitāhitakramo	rAjA-uvAca / kAmam asmad-atisnehAt anavekzita-Atma-hita-ahita-kramaH-
   madarthacaryāsamudyogas tavāyam / ata eva tu tvāṃ viśeṣato nopekṣitum	mad-arTa-caryA-samudyogaH tava-ayam / atas eva tu tvAm viSezataH na-upekzitum
   arhāmi / naiva khalu lokāpavādaniḥśaṅkena bhavitavyam / paśya /	arhAmi / na-eva Kalu loka-apavAda-niHSaFkena Bavitavyam / paSya /
   lokasya yo nādriyate 'pavādaṃ dharmānapekṣaḥ parataḥ phalaṃ vā /	lokasya yaH na-Adriyate apavAdam Darma-anapekzaH paratas Palam vA /
   jano na viśvāsam upaiti tasminn atīva lakṣmyāpi vivarjyate saḥ //	janaH na viSvAsam upEti tasmin atIva lakzmyA-api vivarjyate saH //
   AJm_13.34 //	AJm_13.34 //
   yatas tvāṃ bravīmi /	yatas tvAm bravImi /
   mā te rociṣṭa dharmasya jīvitārthe 'py atikramaḥ /	mA te rocizwa Darmasya jIvita-arTe api atikramaH /
   niḥsaṃdigdhamahādoṣaḥ sasaṃdehakṛśodayaḥ // AJm_13.35 //	niHsaMdigDa-mahA-dozaH sa-saMdeha-kRSa-udayaH // AJm_13.35 //
   kiṃ ca bhūyaḥ /	kim ca BUyas /
   nindādiduḥkheṣu parān nipātya neṣṭā satām ātmasukhaprasiddhiḥ /	nindA-Adi-duHKezu parAn nipAtya na-izwA satAm Atma-suKa-prasidDiH /
   eko 'py anutpīḍya parān ato 'haṃ dharme sthitaḥ svārthadhuraṃ prapatsye //	ekaH api anutpIxya parAn atas aham Darme sTitaH sva-arTa-Duram prapatsye //
   AJm_13.36 //	AJm_13.36 //
   abhipāraga uvāca / svāmyarthaṃ bhaktivaśena carato mama tāvad atra ka	aBipAragaH uvAca / svAmi-arTam Bakti-vaSena carataH mama tAvat atra ka
   evādharmāvakāśaḥ syād devasya vā dīyamānām enāṃ pratigṛhṇataḥ syād yataḥ	eva-aDarma-avakASaH syAt devasya vA dIyamAnAm enAm pratigRhNataH syAt yatas-
   sanaigamajānapadāḥ śibayaḥ kim atrādharma iti brūyuḥ / tat pratigṛhṇātv	sa-nEgama-jAnapadAH SibayaH kim atra-aDarmaH iti brUyuH / tat pratigRhNAtv
   evaināṃ deva iti // rājovāca / addhā madarthacaryāpravaṇamatir bhavān /	eva-enAm devaH iti // rAjA-uvAca / adDA mad-arTa-caryA-pravaNa-matiH BavAn /
   idaṃ tv atra cintayitavyam / sanaigamajānapadānāṃ śibīnāṃ tava mama vā ko	idam tu atra cintayitavyam / sa-nEgama-jAnapadAnAm SibInAm tava mama vA kaH-
   'smākaṃ dharmavittama iti // athābhipāragaḥ sasaṃbhramo rājānam uvāca /	asmAkam Darma-vittamaH iti // aTa-aBipAragaH sa-saMBramaH rAjAnam uvAca /
   vṛddhopasevāsu kṛtaśramatvāc chrutādhikārān matipāṭavāc ca /	vRdDa-upasevAsu kRta-Srama-tvAt Sruta-aDikArAt mati-pAwavAt ca /
   trivargavidyātiśayārthatattvaṃ tvayi sthitaṃ deva bṛhaspatau ca //	trivarga-vidyA-atiSaya-arTa-tattvam tvayi sTitam deva bRhaspatO ca //
   AJm_13.37 //	AJm_13.37 //
   rājovāca / tena hi na mām atra pratārayitum arhasi / kutaḥ /	rAjA-uvAca / tena hi na mAm atra pratArayitum arhasi / kutas /
   narādhipānāṃ cariteṣv adhīnaṃ lokasya yasmād ahitaṃ hitaṃ ca /	narADipAnAm caritezu aDInam lokasya yasmAt ahitam hitam ca /
   bhaktiṃ prajānām anucintya tasmāt kīrtikṣame satpatha eva raṃsye //	Baktim prajAnAm anucintya tasmAt kIrti-kzame sat-paTaH eva raMsye //
   AJm_13.38 //	AJm_13.38 //
   jihmaṃ śubhaṃ vā vṛṣabhapracāraṃ gāvo 'nugā yadvad anuprayānti /	jihmam SuBam vA vRzaBa-pracAram gAvaH anugAH yadvat anuprayAnti /
   utkṣiptaśaṅkāṅkuśanirvighaṭṭaṃ prajās tathaiva kṣitipasya vṛttam //	utkzipta-SaFkA-aFkuSa-nirviGawwam prajAH taTA-eva kzitipasya vRttam //
   AJm_13.39 //	AJm_13.39 //
   api ca paśyatu tāvad bhavān /	api ca paSyatu tAvat BavAn /
   ātmānam api cec chaktir na syāt pālayituṃ mama /	AtmAnam api ced SaktiH na syAt pAlayitum mama /
   kā nv avasthā janasya syān matto rakṣābhikāṅkṣiṇaḥ // AJm_13.40 //	kA nu avasTA janasya syAt mattaH rakzA-aBikAFkziNaH // AJm_13.40 //
   iti prajānāṃ hitam īkṣamāṇaḥ svaṃ caiva dharmaṃ vimalaṃ yaśaś ca /	iti prajAnAm hitam IkzamANaH svam ca-eva Darmam vimalam yaSaH ca /
   necchāmi cittasya vaśena gantum ahaṃ hi netā vṛṣavat prajānām // AJm_13.41	na-icCAmi cittasya vaSena gantum aham hi netA vRzavat prajAnAm // AJm_13.41
   athābhipārago 'mātyas tena rājño 'vasthānena prasāditamanāḥ praṇamya	aTa-aBipAragaH amAtyaH tena rAjQaH avasTAnena prasAdita-manAH praNamya
   rājānaṃ prāñjalir ity uvāca /	rAjAnam prAQjaliH iti uvAca /
   aho prajānām atibhāgyasaṃpad yāsāṃ tvam evaṃ naradeva goptā /	aho prajAnAm ati-BAgya-saMpad yAsAm tvam evam naradeva goptA /
   dharmānurāgo hi sukhānapekṣas tapovanastheṣv api mṛgya eva // AJm_13.42 //	Darma-anurAgaH hi suKa-anapekzaH tapaH-vana-sTezu api mRgyaH eva // AJm_13.42 //
   mahacchabdo mahārāja tvayy evāyaṃ virājate /	mahat-SabdaH mahA-rAja tvayi eva-ayam virAjate /
   viguṇeṣu guṇoktir hi kṣeparūkṣatarākṣarā // AJm_13.43 //	viguNezu guNa-uktiH hi kzepa-rUkzatara-akzarA // AJm_13.43 //
   vismayo 'nibhṛtatvaṃ vā kiṃ mamaitāvatā tvayi /	vismayaH aniBRta-tvam vA kim mama-etAvatA tvayi /
   samudra iva ratnānāṃ guṇānāṃ yas tvam ākaraḥ // AJm_13.44 //	samudraH iva ratnAnAm guNAnAm yaH tvam AkaraH // AJm_13.44 //
   tad evaṃ tīvraduḥkhāturāṇām api satāṃ nīcamārganiṣpraṇayatā bhavati	tat evam tIvra-duHKa-AturANAm api satAm nIca-mArga-nizpraNaya-tA Bavati
   svadhairyāvaṣṭambhāt svabhyastadharmasaṃjñatvāc ceti dhairye dharmābhyāse	sva-DErya-avazwamBAt su-aByasta-Darma-saMjQa-tvAt ca-iti DErye Darma-aByAse
   ca yogaḥ kārya iti //	ca yogaH kAryaH iti //
   unmādayantījātakaṃ trayodaśam //	unmAdayantI-jAtakam trayodaSam //
   14. Supāragajātakam	14. SupAra-gajAtakam
   dharmāśrayaṃ satyavacanam apy āpadaṃ nudati prāg eva tatphalam iti	Darma-ASrayam satya-vacanam api Apadam nudati prAk eva tad-Palam iti
   dharmānuvartinā bhavitavyam //	Darma-anuvartinA Bavitavyam //
   tadyathānuśrūyate / bodhisattvaḥ kila mahāsattvaḥ paramanipuṇamatir	tat-yaTA-anuSrUyate / boDisattvaH kila mahAsattvaH parama-nipuNa-matiH-
   nausārathir babhūva / dharmatā hy eṣā bodhisattvānāṃ prakṛtimedhāvitvād	nOsAraTiH baBUva / DarmatA hi ezA boDisattvAnAm prakRti-meDOvi-tvAt-
   yad uta yaṃ yaṃ śāstrātiśayaṃ jijñāsante kalāviśeṣaṃ vā tasmiṃs tasminn	yat uta yam yam SAstra-atiSayam jijQAsante kalA-viSezam vA tasmin tasmin=-
   adhikā bhavanti medhāvino jagataḥ // atha sa mahātmā viditajyotirgatitvād	aDikAH Bavanti meDAvinaH jagataH // aTa sa mahAtmA vidita-jyotiH-gati-tvAt-
   digvibhāgeṣv asaṃmūḍhamatiḥ parividitaniyatāgantukautpātikanimittaḥ	diS-viBAgezu asaMmUXa-matiH parividita-niyata-Agantu-kOtpAtika-nimittaH
   kālākālakramakuśalo mīnatoyavarṇabhaumaprakāraśakuniparvatādibhiś cihnaiḥ	kAla-akAla-krama-kuSalaH mIna-toya-varNa-BOma-prakAra-Sakuni-parvata-AdiBiH cihnEH
   sūpalakṣitasamudrapradeśaḥ smṛtimān vijitatandrīnidraḥ	sUpa-lakzita-samudra-pradeSaH smRtimAn vijita-tandrI-nidraH
   śītoṣṇavarṣādiparikhedasahiṣṇur apramādī dhṛtimān	SIta-uzNa-varza-Adi-pariKeda-sahizNuH apramAdI DRtimAn
   āharaṇāpasaraṇādikuśalatvād īpsitaṃ deśaṃ prāpayitā vaṇijām āsīt / tasya	AharaNa-apasaraNa-Adi-kuSala-tvAt Ipsitam deSam prApayitA vaNijAm AsIt / tasya
   paramasiddhayātratvāt supāraga ity eva nāma babhūva / tadadhyuṣitaṃ ca	parama-sidDa-yAtra-tvAt su-pAragaH iti eva nAma baBUva / tat-aDyuzitam ca
   pattanaṃ supāragam ity eva khyātam āsīt / yad etarhi śūrpārakam iti	pattanam su-pAragam iti eva KyAtam AsIt / yat etarhi SUrpArakam iti
   jñāyate // so 'timaṅgalasaṃmatatvād vṛddhatve 'pi sāṃyātrikair	jQAyate // saH ati-maFgala-saMmata-tvAt vRdDa-tve api sAMyAtrikEH-
   yātrāsiddhikāmair vahanam abhyarthanasatkārapuraḥsaram āropyate sma //	yAtrA-sidDi-kAmEH vahanam aByarTana-satkAra-puraHsaram Aropyate sma //
   atha kadā cid bharukacchād abhiprayātāḥ suvarṇabhūmiṃ vaṇijo	aTa kadA cit Baru-kacCAt aBiprayAtAH suvarNa-BUmim vaNijaH-
   yātrāsiddhikāmāḥ supāragaṃ pattanam upetya taṃ mahāsattvaṃ	yAtrA-sidDi-kAmAH su-pAragam pattanam upetya tam mahAsattvam
   vahanārohaṇārtham abhyarthayām āsuḥ / sa tān uvāca /	vahana-ArohaNa-arTam aByarTayAm AsuH / sa tAn uvAca /
   jarājñayā saṃhriyamāṇadarśane śramābhipātaiḥ pratanūkṛtasmṛtau /	jarA-AjQayA saMhriyamANa-darSane Srama-aBipAtEH pratanUkRta-smRtO /
   svadehakṛtye 'py avasannavikrame sahāyatā kā pariśaṅkyate mayi // AJm_14.1	sva-deha-kRtye api avasanna-vikrame sahAya-tA kA pariSaFkyate mayi // AJm_14.1
   vaṇija ūcuḥ / viditeyam asmākaṃ yuṣmaccharīrāvasthā / saty api ca vaḥ	vaNijaH UcuH / viditA-iyam asmAkam yuzmad-SarIra-avasTA / sati api ca vaH
   parākramasahatve naiva vayaṃ karmaviniyogena yuṣmān āyāsayitum icchāmaḥ /	parAkrama-saha-tve na-eva vayam karma-viniyogena yuzmAn AyAsayitum icCAmaH /
   kiṃ tarhi /	kim tarhi /
   tvatpādapaṅkajasamāśrayasatkṛtena maṅgalyatām upagatā rajasā tv iyaṃ nauḥ	tvad-pAda-paFkaja-samASraya-satkRtena maFgalya-tAm upagatA rajasA tu iyam nOH
   durge mahaty api ca toyanidhāv amuṣmin svasti vrajed iti bhavantam	durge mahati api ca toyaniDO amuzmin svasti vrajet iti Bavantam
   upāgatāḥ smaḥ // AJm_14.2 //	upAgatAH smaH // AJm_14.2 //
   atha sa mahātmā teṣām anukampayā jarāśithilaśarīro 'pi tadvahanam āruroha	aTa sa mahAtmA tezAm anukampayA jarA-SiTila-SarIraH api tad-vahanam Aruroha
   / tadadhirohaṇāc ca pramuditamanasaḥ sarva eva te vaṇijo babhūvur niyatam	/ tad-aDirohaNAt ca pramudita-manasaH sarve eva te vaNijaH baBUvuH niyatam
   asmākam uttamā yātrāsiddhir iti / krameṇa cāvajagāhire	asmAkam uttamA yAtrA-sidDiH iti / krameNa ca-avajagAhire
   vividhamīnakulavicaritam anibhṛtajalakalakalārāvam	viviDa-mI-nakula-vicaritam aniBRta-jala-kala-kala-ArAvam
   anilavilāsapravicalitataraṅgaṃ bahuvidharatnair bhūmiviśeṣair arpitaraṅgaṃ	anila-vilAsa-pravicalita-taraFgam bahuviDa-ratnEH BUmi-viSezEH arpita-raFgam
   phenāvalīkusumadāmavicitram asuravarabhujagavarabhavanaṃ durāpapātālam	Pena-AvalI-kusumadAm-avicitram asura-vara-Bujaga-vara-Bavanam durApa-pAtAlam
   aprameyatoyaṃ mahāsamudram /	aprameya-toyam mahA-samudram /
   athendranīlaprakarābhinīlaṃ sūryāṃśutāpād iva khaṃ vilīnam /	aTa-indranIla-prakara-aBinIlam sUrya-aMSu-tApAt iva Kam vilInam /
   samantato 'ntarhitatīralekham agādham ambhonidhimadhyam īyuḥ // AJm_14.3	samantataH antarhita-tIra-leKam agADam amBoniDi-maDyam IyuH // AJm_14.3
   teṣāṃ tatrānuprāptānāṃ sāyāhnasamaye mṛdūbhūtakiraṇacakraprabhāve savitari	tezAm tatra-anuprAptAnAm sAyAhna-samaye mRdUBUta-kiraNa-cakra-praBAve savitari
   mahad autpātikaṃ paramabhīṣaṇaṃ prādurabhūt /	mahat OtpAtikam parama-BIzaNam prAduraBUt /
   vibhidyamānormivikīrṇaphenaś caṇḍānilāsphālanabhīmanādaḥ /	viBidyamAna-Urmi-vikIrNa-PenaH caNxa-anila-AsPAlana-BIma-nAdaH /
   naibhṛtyanirmuktasamagratoyaḥ kṣaṇena raudraḥ samabhūt samudraḥ //	nEBRtya-nirmukta-samagra-toyaH kzaNena rOdraH samaBUt samudraH //
   AJm_14.4 //	AJm_14.4 //
   utpātavātākalitair mahadbhis toyasthalair bhīmarayair bhramadbhiḥ /	utpAta-vAtA-kalitEH mahadBiH toya-sTalEH BIma-rayEH BramadBiH /
   yugāntakālapracalācaleva bhūmir babhūvogravapuḥ samudraḥ // AJm_14.5 //	yugAnta-kAla-pracala-acalA-iva BUmiH baBUva-ugra-vapuH samudraH // AJm_14.5 //
   vidyullatodbhāsuralolajihvā nīlā bhujaṃgā iva naikaśīrṣāḥ /	vidyut-latA-udBAsura-lola-jihvAH nIlAH BujaMgAH iva na-eka-SIrzAH /
   āvavrur ādityapathaṃ payodāḥ prasaktabhīmastanitānunādāḥ // AJm_14.6 //	AvavruH Aditya-paTam payodAH prasakta-BIma-stanita-anunAdAH // AJm_14.6 //
   ghanair ghanair āvṛtaraśmijālaḥ sūryaḥ krameṇāstam upāruroha /	GanEH GanEH AvRta-raSmi-jAlaH sUryaH krameNa-astam upAruroha /
   dināntalabdhaprasaraṃ samantāt tamo ghanībhāvam ivājagāma // AJm_14.7 //	dina-anta-labDa-prasaram samantAt tamaH GanIBAvam iva-AjagAma // AJm_14.7 //
   dhārāśarair ācchuritormicakre mahodadhāv utpatatīva roṣāt /	DArASarEH AcCurita-Urmi-cakre mahA-udaDO utpatati-iva rozAt /
   bhīteva naur abhyadhikaṃ cakampe viṣādayantī hṛdayāni teṣām // AJm_14.8 //	BItA-iva nOH aByaDikam cakampe vizAdayantI hRdayAni tezAm // AJm_14.8 //
   te trāsadīnāś ca viṣādamūkā dhīrāḥ pratīkārasasaṃbhramāś ca /	te trAsa-dInAH ca vizAda-mUkAH DIrAH pratIkA-rasa-saMBramAH ca /
   svadevatāyācanatatparāś ca bhāvān yathāsattvaguṇaṃ vivavruḥ // AJm_14.9 //	sva-devatA-yAcana-tatparAH ca BAvAn yaTAsattva-guNam vivavruH // AJm_14.9 //
   atha te sāṃyātrikāḥ pavanasalilavegavaśagayā nāvā paribhrāmyamāṇā bahubhir	aTa te sAMyAtrikAH pavana-salila-vega-vaSagayA nAvA pariBrAmyamANA bahuBiH-
   apy ahobhir naiva kutaś cit tīraṃ dadṛśur na ca yathepsitāni	api ahoBiH na-eva kutas cit tIram dadRSuH na ca yaTA-IpsitAni
   samudracihnāni / apūrvair eva tu samudracihnair abhivardhamānavaimanasyā	samudra-cihnAni / apUrvEH eva tu samudra-cihnEH aBivarDamAna-vEmanasyA
   bhayaviṣādavyākulatām upajagmuḥ // athainān supārago bodhisattvo	Baya-vizAda-vyAkula-tAm upajagmuH // aTa-enAn su-pAragaH boDisattvaH-
   vyavasthāpayann uvāca / anāścaryaḥ khalu samudram avagāḍhānām	vyavasTApayan uvAca / anAScaryaH Kalu samudram avagAXAnAm
   autpātikakṣobhaparikleśaḥ / tad alam atrabhavatāṃ viṣādānuvṛttyā /	OtpAtika-kzoBa-parikleSaH / tat alam atraBavatAm vizAda-anuvRttyA /
   nāpatpratīkāravidhir viṣādas tasmād alaṃ dainyaparigraheṇa /	na-Apad-pratIkAra-viDiH vizAdaH tasmAt alam dEnya-parigraheNa /
   dhairyāt tu kāryapratipattidakṣāḥ kṛcchrāṇy akṛcchreṇa samuttaranti //	DEryAt tu kArya-pratipatti-dakzAH kRcCrANi akRcCreNa samuttaranti //
   AJm_14.10 //	AJm_14.10 //
   viṣādadainyaṃ vyavadhūya tasmāt kāryāvakāśaṃ kriyayā bhajadhvam /	vizAda-dEnyam vyavaDUya tasmAt kArya-avakASam kriyayA BajaDvam /
   prājñasya dhairyajvalitaṃ hi tejaḥ sarvārthasiddhigrahaṇāgrahastaḥ //	prAjQasya DErya-jvalitam hi tejaH sarva-arTa-sidDi-grahaNa-agra-hastaH //
   AJm_14.11 //	AJm_14.11 //
   iti te sāṃyātrikās tena mahātmanā dhīrīkṛtamanasaḥ	iti te sAMyAtrikAH tena mahAtmanA DIrIkRta-manasaH
   kūlasaṃdarśanotsukamatayaḥ samudram avalokayanto dadṛśuḥ puruṣavigrahān	kUla-saMdarSana-utsuka-matayaH samudram avalokayantaH dadRSuH puruza-vigrahAn
   āmuktarūpyakavacān ivonmajjato nimajjataś ca / samyak caiṣām ākṛtinimittam	Amukta-rUpya-kavacAn iva-unmajjataH nimajjataH ca / samyak ca-ezAm AkRti-nimittam
   avadhārya savismayāḥ supāragāya nyavedayanta / apūrvaṃ khalv idam iha	avaDArya sa-vismayAH supAragAya nyavedayanta / apUrvam Kalu idam iha
   samudre cihnam upalabhyate / ete khalu	samudre cihnam upalaByate / ete Kalu
   āmuktarūpyakavacā iva daityayodhā ghorekṣaṇāḥ kṣuranikāśavirūpaghoṇāḥ /	Amukta-rUpya-kavacAH iva dEtya-yoDAH Gora-IkzaNAH kzura-nikASa-virUpa-GoNAH /
   unmajjanāvataraṇasphuraṇaprasaṅgāt kṛīḍām ivārṇavajale 'nubhavanti ke 'pi	unmajjana-avataraNa-sPuraNa-prasaFgAt kRIxAm iva-arNava-jale anuBavanti ke api
   // AJm_14.12 //	// AJm_14.12 //
   supāraga uvāca / naite mānuṣā amānuṣā vā / mīnāḥ khalv ete yato na	su-pAragaH uvAca / na-ete mAnuzAH amAnuzAH vE / mInAH Kalu ete yatas na
   bhetavyam ebhyaḥ / kiṃ tu /	Betavyam eByaH / kim tu /
   sudūram apakṛṣṭāḥ smaḥ pattanadvitayād api /	su-dUram apakRzwAH smaH pattana-dvitayAt api /
   kṣuramālī samudro 'yaṃ tad yatadhvaṃ nivartitum // AJm_14.13 //	kzuramAlI samudraH ayam tat yataDvam nivartitum // AJm_14.13 //
   caṇḍavegavāhinā tu salilanivahenaikāntahareṇa ca pāścātyena vāyunā	caNxa-vega-vAhinA tu salila-nivahena-ekAnta-hareNa ca pAScAtyena vAyunA
   samākṣiptayā nāvā na te sāṃyātrikāḥ śekur vinivartitum // athāvagāhamānāḥ	samAkziptayA nAvA na te sAMyAtrikAH SekuH vinivartitum // aTa-avagAhamAnAH
   krameṇa rūpyaprabhāvabhāsitasitasalilaṃ phenanicayapāṇḍaram aparaṃ	krameNa rUpya-praBAva-BAsita-sita-salilam Pena-nicaya-pANxaram aparam
   samudram ālokya savismayāḥ supāragam ūcuḥ /	samudram Alokya sa-vismayAH su-pAragam UcuH /
   svaphenamagnair iva ko 'yam ambubhir mahārṇavaḥ śukladukūlavān iva /	sva-Penam-agnEH iva kaH ayam ambuBiH mahA-arNavaH Sukla-dukUlavAn iva /
   dravān ivendoḥ kiraṇān samudvahan samantato hāsa iva prasarpati //	dravAn iva-indoH kiraNAn samudvahan samantataH hAse iva prasarpati //
   AJm_14.14 //	AJm_14.14 //
   supāraga uvāca / kaṣṭam / atidūraṃ khalv avagāhyate /	su-pAragaH uvAca / kazwam / ati-dUram Kalu avagAhyate /
   kṣīrārṇava iti khyāta udadhir dadhimāly asau /	kzIrArNavaH iti KyAtaH udaDiH daDi-mAlI asO /
   kṣamaṃ nātaḥ paraṃ gantuṃ śakyate cen nivartitum // AJm_14.15 //	kzamam na-atas param gantum Sakyate ced nivartitum // AJm_14.15 //
   vaṇija ūcuḥ / na khalu śakyate vilambayitum api vahanaṃ kuta eva	vaNijaH UcuH / na Kalu Sakyate vilambayitum api vahanam kutas eva
   nivartayitum atiśīghravāhitvād vahanasya pratikūlatvāc ca mārutasyeti //	nivartayitum ati-SIGra-vAhi-tvAt vahanasya pratikUla-tvAt ca mArutasya-iti //
   atha vyatītya tam api samudraṃ suvarṇaprabhānurañjitapracalormimālam	aTa vyatItya tam api samudram suvarNa-praBA-anuraQjita-pracala-Urmi-mAlam
   agnijvālākapilasalilam aparaṃ samudram ālokya savismayakautūhalās te	agni-jvAlA-kapila-salilam aparam samudram Alokya sa-vismaya-kOtUhalAH te
   vaṇijaḥ supāragaṃ papracchuḥ /	vaNijaH su-pAragam papracCuH /
   bālārkalakṣmyeva kṛtāṅgarāgaiḥ samunnamadbhiḥ salilair anīlaiḥ /	bAla-arka-lakzmyA-iva kRta-aFga-rAgEH samunnamadBiH salilEH anIlEH /
   jvalan mahān agnir ivāvabhāti ko nāma kasmāc ca mahārṇavo 'yam //	jvalan mahAn agniH iva-avaBAti kaH nAma kasmAt ca mahA-arNavaH ayam //
   AJm_14.16 //	AJm_14.16 //
   supāraga uvāca /	su-pAragaH uvAca /
   agnimālīti vikhyātaḥ samudro 'yaṃ prakāśate /	agnimAlI-iti viKyAtaH samudraH ayam prakASate /
   atīva khalu sādhu syān nivartemahi yady ataḥ // AJm_14.17 //	atIva Kalu sADu syAt nivartemahi yadi atas // AJm_14.17 //
   iti sa mahātmā nāmamātram akathayat tasya saritpater na	iti sa mahAtmA nAma-mAtram akaTayat tasya saritpateH na
   toyavaivarṇyakāraṇaṃ dīrghadarśitvāt // atha te sāṃyātrikās tam api	toya-vEvarNya-kAraNam dIrGa-darSi-tvAt // aTa te sAMyAtrikAH tam api
   samudram atītya puṣparāgendranīlaprabhoddyotitasalilaṃ	samudram atItya puzparAga-indranIla-praBA-uddyotita-salilam
   paripakvakuśaparṇanikāśavarṇam aparaṃ samudram ālokya kautūhalajātāḥ	paripakva-kuSa-parNa-nikASa-varNam aparam samudram Alokya kOtUhala-jAtAH
   supāragaṃ papracchuḥ /	su-pAragam papracCuH /
   pariṇatakuśaparṇavarṇatoyaḥ salilanidhiḥ katamo nv ayaṃ vibhāti /	pariNata-kuSa-parNa-varNa-toyaH salilaniDiH katamaH nu ayam viBAti /
   sakusuma iva phenabhakticitrair anilajavākalitais taraṅgabhaṅgaiḥ //	sa-kusumaH iva Pena-Bakti-citrEH anila-javA-kalitEH taraFga-BaFgEH //
   AJm_14.18 //	AJm_14.18 //
   supāraga uvāca / bhoḥ sārthavāhā nivartanaṃ prati yatnaḥ kriyatām / na	su-pAragaH uvAca / BoH sArTavAhAH nivartanam prati yatnaH kriyatAm / na
   khalv ataḥ paraṃ kṣamate gantum /	Kalu atas param kzamate gantum /
   kuśamālī samudro 'yam atyaṅkuśa iva dvipaḥ /	kuSamAlI samudraH ayam atyaFkuSaH iva dvipaH /
   prasahyāsahyasalilo haran harati no ratim // AJm_14.19 //	prasahya-asahya-salilaH haran harati naH ratim // AJm_14.19 //
   atha te vāṇijakāḥ pareṇāpi yatnena vahanaṃ nivartayitum aśaknuvantas tam	aTa te vANijakAH pareNa-api yatnena vahanam nivartayitum aSaknuvantaH tam
   api samudram atītya vaṃśarāgavaiḍūryaprabhāvyatikaraharitasalilam aparaṃ	api samudram atItya vaMSa-rAga-vExUrya-praBA-vyatikara-harita-salilam aparam
   samudram ālokya supāragam apṛcchan /	samudram Alokya su-pAragam apRcCan /
   marakataharitaprabhair jalair vahati navām iva śādvalaśriyam /	marakata-harita-praBEH jalEH vahati navAm iva SAdvala-Sriyam /
   kumudaruciraphenabhūṣaṇaḥ salilanidhiḥ katamo 'yam īkṣyate // AJm_14.20 //	kumuda-rucira-Pena-BUzaNaH salilaniDiH katamaH ayam Ikzyate // AJm_14.20 //
   atha sa mahātmā tena tasya vaṇigjanasya vyasanopanipātena	aTa sa mahAtmA tena tasya vaNij-janasya vyasana-upanipAtena
   paridahyamānahṛdayo dīrgham uṣṇam abhiniśvasya śanakair uvāca /	paridahyamAna-hRdayaH dIrGam uzNam aBiniSvasya SanakEs uvAca /
   atidūram upetāḥ smaḥ duḥkham asmān nivartitum /	ati-dUram upetAH smaH duHKam asmAn nivartitum /
   paryanta iva lokasya nalamāly eṣa sāgaraḥ // AJm_14.21 //	paryantaH iva lokasya nala-mAlI eza sAgaraH // AJm_14.21 //
   tac chrutvā te vāṇijakā viṣādoparudhyamānamanaso visrasyamānagātrotsāhā	tat SrutvA te vANijakAH vizAda-uparuDyamAna-manasaH visrasyamAna-gAtra-utsAhA
   niśvasitamātraparāyaṇās tatraiva niṣeduḥ / vyatītya tam api samudraṃ	niSvasita-mAtra-parAyaNAH tatra-eva nizeduH / vyatItya tam api samudram
   sāyāhnasamaye vilambamānamandaraśmimaṇḍale salilanidhim iva praveṣṭukāme	sAyAhna-samaye vilambamAna-manda-raSmi-maNxale salila-niDim iva pravezwu-kAme
   divasakare samudvartamānasyeva salilanidher aśanīnām iva ca saṃpatatāṃ	divasa-kare samudvartamAnasya-iva salila-niDeH aSanInAm iva ca saMpatatAm
   veṇuvanānām iva cāgniparigatānāṃ visphuṭatāṃ tumulam atibhīṣaṇaṃ	veNu-vanAnAm iva ca-agni-parigatAnAm visPuwa-tAm tumulam ati-BIzaNam
   śrutihṛdayavidāraṇaṃ samudradhvanim aśrauṣuḥ / śrutvā ca saṃtrāsavaśagāḥ	Sruti-hRdaya-vidAraNam samudra-Dvanim aSrOzuH / SrutvA ca saMtrAsa-vaSa-gAH
   sphuranmanasaḥ sahasaivotthāya samantato 'nuvilokayanto dadṛśuḥ prapāta	sPurat-manasaH sahasA-eva-utTAya samantataH anuvilokayantaH dadRSuH prapAta
   iva śvabhra iva ca mahāntaṃ tam udakaughaṃ nipatantam dṛṣṭvā ca	iva SvaBraH iva ca mahAntam tam udaka-oGam nipatantam dRzwvA ca
   paramabhayavihvalāḥ supāragam upetyocuḥ /	parama-Baya-vihvalAH su-pAragam upetya-UcuH /
   nirbhindann iva naḥ śrutīḥ pratibhayaś cetāṃsi mathnann iva kruddhasyeva	nirBindan iva naH SrutIH pratiBayaH cetAMsi maTnan iva krudDasya-iva
   saritpater dhvanir ayaṃ dūrād api śrūyate /	saritpateH DvaniH ayam dUrAt api SrUyate /
   bhīme śvabhra ivāgrataś ca nipataty etat samagraṃ jalaṃ tat ko 'sāv	BIme SvaBraH iva-agratas ca nipatati etat samagram jalam tat kaH asO=-
   udadhiḥ kim atra ca paraṃ kṛtyaṃ bhavān manyate // AJm_14.22 //	udaDiH kim atra ca param kRtyam BavAn manyate // AJm_14.22 //
   atha sa mahātmā sasaṃbhramaḥ kaṣṭaṃ kaṣṭam ity uktvā samudram ālokayann	aTa sa mahAtmA sa-saMBramaH kazwam kazwam iti uktvA samudram Alokayan=-
   uvāca /	uvAca /
   yat prāpya na nivartante mṛtyor mukham ivāmukham /	yat prApya na nivartante mRtyoH muKam iva-AmuKam /
   aśivaṃ samupetāḥ smas tad etad vaḍabāmukham // AJm_14.23 //	aSivam samupetAH smaH tat etat vaxabAmuKam // AJm_14.23 //
   tad upaśrutya te vāṇijakā vaḍabāmukham upetā vayam iti tyaktajīvitāśā	tat upaSrutya te vANijakAH vaxabAmuKam upetAH vayam iti tyakta-jIvita-ASA
   maraṇabhayaviklavībhūtamanasaḥ	maraNa-Baya-viklavIBUta-manasaH
   sasvaraṃ ruruduḥ ke cid vilepur atha cukruśuḥ /	sa-svaram ruruduH ke cit vilepuH aTa cukruSuH /
   na kiṃ cit pratyapadyanta ke cit trāsavicetasaḥ // AJm_14.24 //	na kim cit pratyapadyanta ke cit trAsa-vicetasaH // AJm_14.24 //
   viśeṣataḥ ke cid abhipraṇemur devendram ārtiprahitair manobhiḥ /	viSezataH ke cit aBipraNemuH deva-indram Arti-prahitEH manoBiH /
   ādityarudrāśvimarudvasūṃś ca prapedire sāgaram eva cānye // AJm_14.25 //	Aditya-rudra-aSvi-marut-vasUn ca prapedire sAgaram eva ca-anye // AJm_14.25 //
   jepuś ca mantrān apare vicitrān anye tu devīṃ vidhivat praṇemuḥ /	jepuH ca mantrAn apare vicitrAn anye tu devIm viDivat praNemuH /
   supāragaṃ ke cid upetya tat tad viceṣṭamānāḥ karuṇaṃ vilepuḥ // AJm_14.26	su-pAragam ke cit upetya tat tat vicezwamAnAH karuNam vilepuH // AJm_14.26
   āpadgatatrāsaharasya nityaṃ parānukampāguṇasaṃbhṛtasya /	Apad-gata-trAsa-harasya nityam para-anukampA-guNa-saMBRtasya /
   ayaṃ prabhāvātiśayasya tasya tavābhyupeto viniyogakālaḥ // AJm_14.27 //	ayam praBAva-atiSayasya tasya tava-aByupetaH viniyoga-kAlaH // AJm_14.27 //
   ārtān anāthāñ charaṇāgatān nas tvaṃ trātum āvarjaya dhīra cetaḥ /	ArtAn anATAn CaraNa-AgatAt naH tvam trAtum Avarjaya DIra cetaH /
   ayaṃ hi kopād vaḍabāmukhena cikīrṣati grāsam ivārṇavo 'smān // AJm_14.28	ayam hi kopAt vaxabAmuKena cikIrzati grAsam iva-arNavaH asmAn // AJm_14.28
   nopekṣituṃ yuktam ayaṃ janas te vipadyamānaḥ salilaughamadhye /	na-upekzitum yuktam ayam janaH te vipadyamAnaH salila-oGa-maDye /
   nājñāṃ tavātyeti mahāsamudras tad vāryatām apraśamo 'yam asya // AJm_14.29	na-AjQAm tava-atyeti mahA-samudraH tat vAryatAm apraSamaH ayam asya // AJm_14.29
   atha sa mahātmā mahatyā karuṇayā samāpīḍyamānahṛdayas tān vāṇijakān	aTa sa mahAtmA mahatyA karuNayA samApIxyamAna-hRdayaH tAn vANijakAn
   vyavasthāpayann uvāca / asty atrāpi naḥ kaś cit pratīkāravidhiḥ pratibhāti	vyavasTApayan uvAca / asti atra-api naH kaH cit pratIkAra-viDiH pratiBAti
   / taṃ tāvat prayokṣye yato muhūrtaṃ dhīrās tāvad bhavantu bhavanta iti //	/ tam tAvat prayokzye yatas muhUrtam DIrAH tAvat Bavantu BavantaH iti //
   atha te vāṇijakā asty atrāpi pratīkāra ity āśayā samupastambhitadhairyās	aTa te vANijakA asti atra-api pratIkAraH iti ASayA samupastamBita-DEryAH-
   tadavahitamanasas tūṣṇīṃbabhūvuḥ // atha supārago bodhisattva ekāṃsam	tad-avahita-manasaH tUzNIMbaBUvuH // aTa su-pAragaH boDisattvaH eka-aMsam
   uttarāsaṅgaṃ kṛtvā dakṣiṇena jānumaṇḍalenādhiṣṭhāya nāvaṃ	uttarAsaFgam kRtvA dakziNena jAnu-maNxalena-aDizWAya nAvam
   samāvarjitasarvabhāvaḥ praṇamya tathāgatebhyas tān sāṃyātrikān āmantrayate	samAvarjita-sarva-BAvaH praNamya taTAgateByaH tAn sAMyAtrikAn Amantrayate
   sma / śṛṇvantv atrabhavantaḥ sāṃyātrikāḥ salilanidhivyomāśrayāś ca	sma / SRNvantu atraBavantaH sAMyAtrikAH salila-niDi-vyoma-ASrayAH ca
   devatāviśeṣāḥ /	devatA-viSezAH /
   smarāmi yata ātmānaṃ yataḥ prāpto 'smi vijñatām /	smarAmi yatas AtmAnam yatas prAptaH asmi vijQa-tAm /
   nābhijānāmi saṃcintya prāṇinaṃ hiṃsituṃ kva cit // AJm_14.30 //	na-aBijAnAmi saMcintya prANinam hiMsitum kva cit // AJm_14.30 //
   anena satyavākyena mama puṇyabalena ca /	anena satya-vAkyena mama puNya-balena ca /
   vaḍabāmukham aprāpya svasti naur vinivartatām // AJm_14.31 //	vaxabAmuKam aprApya svasti nOH vinivartatAm // AJm_14.31 //
   atha tasya mahātmanaḥ satyādhiṣṭhānaprabhāvāt puṇyatejasā ca saha	aTa tasya mahAtmanaH satya-aDizWAna-praBAvAt puNya-tejasA ca saha
   salilajavena sa māruto vyāvartamānas tāṃ nāvaṃ vinivartayām āsa / nivṛttāṃ	salila-javena sa mArutaH vyAvartamAnaH tAm nAvam vinivartayAm Asa / nivRttAm
   tu tāṃ nāvam abhisamīkṣya te vāṇijakāḥ paramavismayapraharṣoddhatamānasā	tu tAm nAvam aBisamIkzya te vANijakAH parama-vismaya-praharza-udData-mAnasA
   nivṛttā nivṛttā naur iti praṇāmasabhājanapuraḥsaraṃ supāragāya	nivRttA nivRttA nOH iti praNAma-saBAjana-puraHsaram su-pAragAya
   nyavedayanta // atha sa mahātmā tān vāṇijakān uvāca / sthirībhavantu	nyavedayanta // aTa sa mahAtmA tAn vANijakAn uvAca / sTirIBavantu
   bhavantaḥ / śīghram āropyantāṃ śītāni / iti ca tena samādiṣṭāḥ pramodād	BavantaH / SIGram AropyantAm SItAni / iti ca tena samAdizwAH pramodAt-
   udbhūtabalotsāhās te tadadhikṛtās tathā cakruḥ /	udBUta-bala-utsAhAH te tad-aDikRtAH taTA cakruH /
   atha muditajanaprahāsanādā pravitatapāṇḍaraśītacārupakṣā /	aTa mudita-jana-prahAsa-nAdA pravitata-pANxara-SIta-cAru-pakzAH /
   salilanidhigatā rarāja sā naur gatajalade nabhasīva rājahaṃsī // AJm_14.32	salila-niDi-gatA rarAja sA nOH gata-jalade naBasi-iva rAjahaMsI // AJm_14.32
   nivṛttāyāṃ tu tasyām anukūlasalilamārutāyāṃ vimānalīlayā	nivRttAyAm tu tasyAm anukUla-salila-mArutAyAm vimAna-lIlayA
   svecchayaivābhiprayātāyāṃ nāvi nātiśyāmībhūtasaṃdhyāṅgarāgāsu	sva-icCayA-eva-aBiprayAtAyAm nAvi na-atiSyAmIBUta-saMDyA-aFgarAgAsu
   pravitanyamānatamovitānāsv ālakṣyanakṣatrabhūṣaṇāsu dikṣu kiṃ cid	pravitanyamAna-tamaH-vitAnAsu Alakzya-nakzatra-BUzaNAsu dikzu kim cit-
   avaśeṣaprabhe divasakaramārge pravṛtte kṣaṇadādhikāre supāragas tān	avaSeza-praBe divasakara-mArge pravRtte kzaNada-aDikAre supAragaH tAn
   vāṇijakān uvāca / bhoḥ sārthavāhā nalamāliprabhṛtibhyo yathādṛṣṭebhyaḥ	vANijakAn uvAca / BoH sArTavAhAH nala-mAli-praBRtiByaH yaTAdRzweByaH
   samudrebhyo vālikāpāṣāṇā vahanam āropyantāṃ yāvat sahate / evam idaṃ	samudreByaH vAlikA-pAzANAH vahanam AropyantAm yAvat sahate / evam idam
   yānapātraṃ nirghātabharākrāntaṃ na ca pārśvāni dāsyati / maṅgalasaṃmatāś	yAna-pAtram nirGAta-Bara-AkrAntam na ca pArSvAni dAsyati / maFgala-saMmatAH-
   caite vālikāpāṣāṇā niyataṃ lābhasiddhaye vo bhaviṣyantīti // te	ca-ete vAlikA-pAzANAH niyatam lABa-sidDaye vaH Bavizyanti-iti // te
   supāragapremabahumānāvarjitamatibhir devatābhir anupradarśitebhyaḥ	su-pAraga-prema-bahu-mAna-A=-arjita-matiBiH devatABiH anupradarSiteByaH
   sthalebhya ādāya vālikāpāṣāṇabuddhyā vaiḍūryādīni ratnāni vahanam āropayām	sTaleByaH AdAya vAlikA-pAzANa-budDyA vExUrya-AdIni ratnAni vahanam AropayAm
   āsuḥ // tenaiva caikarātreṇa sā naur bharukaccham upajagāma //	AsuH // tena-eva ca-ekarAtreNa sA nOH BarukacCam upajagAma //
   atha prabhāte rajatendranīlavaiḍūryahemapratipūrṇanaukāḥ /	aTa praBAte rajata-indranIla-vExUrya-hema-pratipUrNa-nOkAH /
   svadeśatīrāntam upāgatās te prītyā tam ānarcur udīrṇaharṣāḥ // AJm_14.33	sva-deSa-tIra-antam upAgatAH te prItyA tam AnarcuH udIrNa-harzAH // AJm_14.33
   tad evaṃ dharmāśrayaṃ satyavacanam apy āpadaṃ nudati prāg eva tatphalam	tat evam Darma-ASrayam satya-vacanam api Apadam nudati prAk eva tad-Palam
   iti dharmānuvartinā bhavitavyam //	iti Darma-anuvartinA Bavitavyam //
   kalyāṇamitrāśrayavarṇe 'pi vācyam evaṃ kalyāṇamitrāśritāḥ śreyaḥ	kalyANa-mitra-ASraya-varNe api vAcyam evam kalyANa-mitra-ASritAH SreyaH
   prāpnuvantīti //	prApnuvanti-iti //
   supāragajātakaṃ caturdaśam //	su-pAraga-jAtakam caturdaSam //
   15. Matsyajātakam	15. Matsya-jAtakam
   śīlavatām ihaivābhiprāyāḥ kalyāṇāḥ samṛdhyanti prāg eva paratreti	SIlavatAm iha-eva-aBiprAyAH kalyANAH samRDyanti prAk eva paratra-iti
   śīlaviśuddhau prayatitavyam //	SIla-viSudDO prayatitavyam //
   tadyathānuśrūyate / bodhisattvaḥ kila kasmiṃś cin nātimahati	tat-yaTA-anuSrUyate / boDisattvaH kila kasmin cit na-atimahati
   kahlāratāmarasakamalakuvalayavibhūṣitarucirasalile	kahlAra-tAmarasa-kamala-kuvalaya-viBUzita-rucira-salile
   haṃsakāraṇḍavacakravākamithunopaśobhite tīrāntaruhatarukusumāvakīrṇe	haMsa-kAraNxava-cakravAka-miTuna-upaSoBite tIra-antaruhataru-kusuma-avakIrNe
   sarasi matsyādhipatir babhūva / svabhyastabhāvāc ca bahuṣu janmāntareṣu	sarasi matsya-aDipatiH baBUva / su-aByasta-BAvAt ca bahuzu janma-antarezu
   parārthacaryāyās tatrastho 'pi parahitasukhopapādanasavyāpāro babhūva /	para-arTa-caryAyAH tatrasTaH api para-hita-suKa-upapAdana-savyApAraH baBUva /
   abhyāsayogād dhi śubhāśubhāni karmāṇi sātmy eva bhavanti puṃsām /	aByAsa-yogAt Di SuBa-aSuBAni karmANi sAtmi eva Bavanti puMsAm /
   tathāvidhāny eva yad aprayatnāj janmāntare svapna ivācaranti // AJm_15.1	taTAviDAni eva yat aprayatnAt janma-antare svapne iva-Acaranti // AJm_15.1
   iṣṭānām iva ca sveṣām apatyānām upari niviṣṭahārdo sa mahāsattvas teṣāṃ	izwAnAm iva ca svezAm apatyAnAm upari nivizwa-hArdaH sa mahAsattvaH tezAm
   mīnānāṃ dānapriyavacanārthacaryādikramaiḥ param anugrahaṃ cakāra /	mInAnAm dAna-priya-vacana-arTa-caryA-Adi-kramEH param anugraham cakAra /
   anyonyahiṃsāpraṇayaṃ niyacchan parasparaprema vivardhayaṃś ca /	anyonya-hiMsA-praNayam niyacCan paraspara-prema vivarDayan ca /
   yogād upāyajñatayā ca teṣāṃ vismārayām āsa sa matsyavṛttam // AJm_15.2 //	yogAt upAya-jQa-tayA ca tezAm vismArayAm Asa sa matsya-vRttam // AJm_15.2 //
   tat tena samyak paripālyamānaṃ vṛddhiṃ parāṃ mīnakulaṃ jagāma /	tat tena samyak paripAlyamAnam vRdDim parAm mIna-kulam jagAma /
   puraṃ vinirmuktam ivopasargair nyāyapravṛttena narādhipena // AJm_15.3 //	puram vinirmuktam iva-upasargEH nyAya-pravRttena nara-aDipena // AJm_15.3 //
   atha kadā cit sattvānāṃ bhāgyasaṃpadvaikalyāt pramādāc ca varṣādhikṛtānāṃ	aTa kadA cit sattvAnAm BAgya-saMpad-vEkalyAt pramAdAt ca varza-aDikRtAnAm
   devaputrāṇāṃ na samyag devo vavarṣa / asamyag varṣiṇi ca deve tat saraḥ	deva-putrANAm na samyak devaH vavarza / asamyak varziNi ca deve tat saraH
   phullakadambakusumagaureṇa navasalilena na yathāpūrvam āpupūre / krameṇa	Pulla-kadamba-kusuma-gOreNa nava-salilena na yaTApUrvam ApupUre / krameNa
   copagate nidāghasamaye paṭutaradīptibhiḥ khedālasagatibhir iva ca	ca-upagate nidAGa-samaye pawutara-dIptiBiH Keda-alasa-gatiBiH iva ca
   dinakarakiraṇais tadabhitaptayā ca dharaṇyā jvālānugateneva ca	dinakara-kiraNEH tad-aBitaptayA ca DaraNyAH jvAlA-anugatena-iva ca
   hlādābhilāṣiṇā mārutena tarṣavaśād iva pratyaham āpīyamānaṃ tat saraḥ	hlAda-aBilAziNA mArutena tarza-vaSAt iva pratyaham ApIyamAnam tat saraH
   palvalībabhūva /	palvalI-baBUva /
   nidāghakālajvalito vivasvāñ jvālāvakarṣīva paṭuś ca vāyuḥ /	nidAGa-kAla-jvalitaH vivasvAn jvAlA-avakarzI-iva pawuH ca vAyuH /
   jvarāturevāśiśirā ca bhūmis toyāni roṣād iva śoṣayanti // AJm_15.4 //	jvarAturA-iva-ASiSirA ca BUmiH toyAni rozAt iva Sozayanti // AJm_15.4 //
   atha bodhisattvo vāyasagaṇair api pratarkyamāṇaṃ prāg eva	aTa boDisattvaH vAyasa-gaNEH api pratarkyamANam prAk eva
   salilatīrāntacāribhiḥ pakṣigaṇair viṣādadainyavaśagaṃ	salila-tIra-anta-cAriBiH pakzi-gaNEH vizAda-dEnya-vaSa-gam
   vispanditamātraparāyaṇaṃ mīnakulam avekṣya karuṇāyamāṇaś cintām āpede /	vispandita-mAtra-parAyaNam mIna-kulam avekzya karuNAyamANaH cintAm Apede /
   kaṣṭā bateyam āpad āpatitā mīnānām /	kazwA bata-iyam Apad ApatitAH mInAnAm /
   pratyahaṃ kṣīyate toyaṃ spardhamānam ivāyuṣā /	pratyaham kzIyate toyam sparDamAnam iva-AyuzA /
   adyāpi ca cireṇaiva lakṣyate jaladāgamaḥ // AJm_15.5 //	adya-api ca cireNa-eva lakzyate jalada-AgamaH // AJm_15.5 //
   apayānakramo nāsti netāpy anyatra ko bhavet /	apayAna-kramaH na-asti netA-api anyatra kaH Bavet /
   asmadvyasanasaṃhṛṣṭāḥ samāyānti ca no dviṣaḥ // AJm_15.6 //	asmad-vyasana-saMhRzwAH samAyAnti ca naH dvizaH // AJm_15.6 //
   asya niḥsaṃśayam ime toyaśeṣasya saṃkṣayāt /	asya niHsaMSayam ime toya-Sezasya saMkzayAt /
   sphuranto bhakṣayiṣyante śatrubhir mama paśyataḥ // AJm_15.7 //	sPurantaH Bakzayizyante SatruBiH mama paSyataH // AJm_15.7 //
   tat kim atra prāptakālaṃ syād iti vimṛśan sa mahātmā satyādhiṣṭhānam ekam	tat kim atra prApta-kAlam syAt iti vimRSan sa mahAtmA satya-aDizWAnam ekam
   ārtāyanaṃ dadarśa / karuṇayā ca samāpīḍyamānahṛdayo dīrgham uṣṇam	ArtAyanam dadarSa / karuNayA ca samApIxyamAna-hRdayaH dIrGam uzNam
   abhiniśvasya nabhaḥ samullokayann uvāca /	aBiniSvasya naBaH samullokayan uvAca /
   smarāmi na prāṇivadhaṃ yathāhaṃ saṃcintya kṛcchre parame 'pi kartum /	smarAmi na prANi-vaDam yaTA-aham saMcintya kRcCre parame api kartum /
   anena satyena sarāṃsi toyair āpūrayan varṣatu devarājaḥ // AJm_15.8 //	anena satyena sarAMsi toyEH ApUrayan varzatu devarAjaH // AJm_15.8 //
   atha tasya mahātmanaḥ puṇyopacayaguṇāt satyādhiṣṭhānabalāt	aTa tasya mahAtmanaH puNya-upacaya-guNAt satya-aDizWAna-balAt
   tadabhiprasāditadevanāgayakṣānubhāvāc ca samantatas toyāvalambibimbā	tad-aBiprasAdita-deva-nAga-yakza-anuBAvAt ca samantataH toya-avalambi-bimbA
   gambhīramadhuranirghoṣā vidyullatālaṃkṛtā nīlavipulaśikharā vijṛmbhamāṇā	gamBIra-maDura-nirGozA vidyut-latA-alaMkRtA nIla-vipula-SiKarA vijRmBamANA
   iva pravisarpibhiḥ śikharabhujaiḥ pariṣvajyamānā iva cānyonyam akālameghāḥ	iva pravisarpiBiH SiKara-BujEH parizvajyamAnAH iva ca-anyonyam akAla-meGAH
   kālameghāḥ prādurabhavan /	kAla-meGAH prAduraBavan /
   diśāṃ pramiṇvanta iva prayāmaṃ śṛṅgair vitanvanta ivāndhakāram /	diSAm pramiNvantaH iva prayAmam SRFgEH vitanvantaH iva-anDakAram /
   nabhastalādarśagatā virejuś chāyā girīṇām iva kālameghāḥ // AJm_15.9 //	naBastala-AdarSa-gatAH virejuH CAyAH girINAm iva kAla-meGAH // AJm_15.9 //
   saṃsaktakekaiḥ śikhibhiḥ prahṛṣṭaiḥ saṃstūyamānā iva nṛttacitraiḥ /	saMsakta-kekEH SiKiBiH prahRzwEH saMstUyamAnAH iva nRtta-citrEH /
   prasaktamandrastanitā virejur dhīraprahāsā iva te ghanaughāḥ // AJm_15.10	prasakta-mandra-stanitAH virejuH DIra-prahAsAH iva te Gana-oGAH // AJm_15.10
   muktā vimuktā iva tair vimuktā dhārā nipetuḥ praśaśāma reṇuḥ /	muktAH vimuktAH iva tEH vimuktAH DArAH nipetuH praSaSAma reNuH /
   gandhaś cacārānibhṛto dharaṇyāṃ vikīryamāṇo jaladānilena // AJm_15.11 //	ganDaH cacAra-aniBRtaH DaraNyAm vikIryamANaH jalada-anilena // AJm_15.11 //
   nidāghasaṃparkavivardhito 'pi tirobabhūvārkakaraprabhāvaḥ /	nidAGa-saMparka-vivarDitaH api tirobaBUva-arka-kara-praBAvaH /
   phenāvalīvyākulamekhalāni toyāni nimnābhimukhāni sasruḥ // AJm_15.12 //	Pena-AvalI-vyAkula-meKalAni toyAni nimna-aBimuKAni sasruH // AJm_15.12 //
   muhur muhuḥ kāñcanapiñjarābhir bhābhir digantān anurañjayantī /	muhur muhur kAQcana-piQjarABiH BABiH diS-antAn anuraQjayantI /
   payodatūryasvanalabdhaharṣā vidyullatā nṛttam ivācacāra // AJm_15.13 //	payoda-tUrya-svana-labDa-harzA vidyut-latA nRttam iva-AcacAra // AJm_15.13 //
   atha bodhisattvaḥ samantato 'bhiprasṛtair āpāṇḍubhiḥ salilapravāhair	aTa boDisattvaH samantataH aBiprasRtEH ApANxuBiH salila-pravAhEH-
   āpūryamāṇe sarasi dhārānipātasamakālam eva vidrute vāyasādye pakṣigaṇe	ApUryamANe sarasi DArA-nipAta-sama-kAlam eva vidrute vAyasa-Adye pakzi-gaNe
   pratilabdhajīvitāśe pramudite mīnagaṇe prītyābhisāryamāṇahṛdayo	pratilabDa-jIvita-ASe pramudite mIna-gaNe prItyA-aBisAryamANa-hRdayaH-
   varṣanivṛttisāśaṅkaḥ punaḥ punaḥ parjanyam ābabhāṣe /	varza-nivRtti-sASaFkaH punar punar parjanyam AbaBAze /
   udgarja parjanya gabhīradhīraṃ pramodam udvāsaya vāyasānām /	udgarja parjanya gaBIra-DIram pramodam udvAsaya vAyasAnAm /
   ratnāyamānāni payāṃsi varṣan saṃsaktavidyujjvalitadyutīni // AJm_15.14 //	ratnAyamAnAni payAMsi varzan saMsakta-vidyut-jvalita-dyutIni // AJm_15.14 //
   tad upaśrutya śakro devānām indraḥ paramavismitamanāḥ sākṣād abhigamyainam	tat upaSrutya SakraH devAnAm indraH parama-vismita-manAH sAkzAt aBigamya-enam
   abhisaṃrādhayann uvāca /	aBisaMrADayan uvAca /
   tavaiva khalv eṣa mahānubhāva matsyendra satyātiśayaprabhāvaḥ /	tava-eva Kalu eza mahA-anuBAva matsya-indra satya-atiSaya-praBAvaH /
   āvarjitā yat kalaśā iveme kṣaranti ramyastanitāḥ payodāḥ // AJm_15.15 //	AvarjitAH yat kalaSAH iva-ime kzaranti ramya-stanitAH payodAH // AJm_15.15 //
   mahatpramādaskhalitaṃ tv idaṃ me yan nāma kṛtyeṣu bhavadvidhānām /	mahat-pramAda-sKalitam tu idam me yat nAma kRtyezu BavadviDAnAm /
   lokārtham abhyutthitamānasānāṃ vyāpārayogaṃ na samabhyupaimi // AJm_15.16	loka-arTam aByutTita-mAnasAnAm vyApAra-yogam na samaByupEmi // AJm_15.16
   cintāṃ kṛthā mā tad ataḥ paraṃ tvaṃ satāṃ hi kṛtyodvahane 'smi dhuryaḥ /	cintAm kRTAH mA tat atas param tvam satAm hi kRtya-udvahane asmi DuryaH /
   deśo 'py ayaṃ tvadguṇasaṃśrayeṇa na bhūya evaṃ bhavitārtivaśyaḥ //	deSaH api ayam tvad-guNa-saMSrayeNa na BUyas evam BavitA-Arti-vaSyaH //
   AJm_15.17 //	AJm_15.17 //
   ity evaṃ priyavacanair abhisaṃrādhya tatraivāntardadhe / tac ca saraḥ	iti evam priya-vacanEH aBisaMrADya tatra-eva-antardaDe / tat ca saraH
   parāṃ toyasamṛddhim avāpa //	parAm toya-samRdDim avApa //
   tad evaṃ śīlavatām ihaivābhiprāyāḥ kalyāṇāḥ samṛdhyanti prāg eva paratreti	tat evam SIlavatAm iha-eva-aBiprAyAH kalyANAH samRDyanti prAk eva paratra-iti
   śīlaviśuddhau prayatitavyam iti //	SIla-viSudDO prayatitavyam iti //
   matsyajātakaṃ pañcadaśam //	matsya-jAtakam paQcadaSam //
