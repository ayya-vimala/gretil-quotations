   [Pūrvapakṣaḥ:]	[PUrva-pakzaH:]
   yathā sadasatām naiva $ viśeṣo 'sti nijātmani &	yaTA sat-asatAm na-eva $ viSezaH asti nija-Atmani &
   jadājaḍānām apy evaṃ % nāsty asāv iti niścayaḥ // UtAjp_01 //	jadA-jaxAnAm api evam % na-asti asO iti niScayaH // UtAjp_01 //
   Vṛ: vijñānasantānavādināṃ mate sarveṣāṃ bhāvānāṃ kṣaṇikatvāt	VR: vijQAna-santAna-vAdinAm mate sarvezAm BAvAnAm kzaNika-tvAt-
   svalakṣaṇātmake prātisvike svarūpe viśeṣābhāvaḥ saṃtānina	sva-lakzaNa-Atmake prAtisvike svarUpe viSeza-aBAvaH saMtAnina
   ekasyānusaṃdhātur anabhyupagatatvāt | evaṃ cetanācetanānām api svātmani	ekasya-anusaMDAtuH anaByupagata-tvAt | evam cetana-acetanAnAm api sva-Atmani
   nirviśeṣatvam ||	nirviSeza-tvam ||
   prakhyopākhyā ca sattā yad $ yad asattā viparyayaḥ &	praKyA-upAKyA ca sattA yat $ yat asattA viparyayaH &
   naitat svarūpaṃ spṛśati % vastuno jñātṛgāmy adaḥ // UtAjp_02 //	na-etat svarUpam spRSati % vastunaH jQAtR-gAmI adaH // UtAjp_02 //
   Vṛ: prakāśavimarśalakṣaṇābhyāṃ prakhyopākhyābhyāṃ tadabhāvena ca bhāvānāṃ	VR: prakASa-vimarSa-lakzaNAByAm praKyA-upAKyAByAm tad-aBAvena ca BAvAnAm
   sadasattayor vyavasthāpayitum iṣṭayor api vastunaḥ svarūpasparśābhāvaḥ,	sat-asat-tayoH vyavasTApayitum izwayoH api vastunaH sva-rUpa-sparSa-aBAvaH,
   yatas tatprakhyādi jñātur dharmas tatas tatsvarūpavyavasthānābhāvaḥ ||	yatas tad-praKya-Adi jQAtuH DarmaH tatas tad-svarUpa-vyavasTAna-aBAvaH ||
   prakhyopākhyāviṣayatāpy $ arthasyātmā na yujyate &	praKyA-upAKyA-vizaya-tA-api $ arTasya-AtmA na yujyate &
   parāpekṣitayā naika- % rūpatve sattvalaṅghanāt // UtAjp_03 //	para-apekzitayA na-eka % rUpa-tve sattva-laFGanAt // UtAjp_03 //
   Vṛ: na ca prakhyādiviṣayatve 'pi padārthasvarūpatopapadyate	VR: na ca praKyAdi-vizaya-tve api padArTa-svarUpa-tA-upapadyate
   paraprakāśādhīnatvāt tasya | kiṃ cānekākāratve 'pi vastusattāyā	para-prakASa-aDIna-tvAt tasya | kim ca-aneka-AkAra-tve api vastu-sattAyA
   apratiṣṭhānāt | tasmād anyonyaṃ vastutadabhāvayor nirviśeṣatvam |	apratizWAnAt | tasmAt anyonyam vastu-tad-aBAvayoH nirviSeza-tvam |
   mā bhūd viśeṣaḥ prakhyādi- $ bhāvābhāvau tataḥ punaḥ &	mA BUt viSezaH praKyAdi $ BAva-aBAvO tatas punar &
   siddhyaty eva viśeṣo 'tra % tāvatā ca prayojanam // UtAjp_04 //	sidDyati eva viSezaH atra % tAvatA ca prayojanam // UtAjp_04 //
   Vṛ: nirviśeṣatvābhyupagame 'pi sadasator vastunoḥ prakhyādi bhāvābhāvāv	VR: nirviSeza-tva-aByupagame api sat-asatoH vastunoH praKyAdi BAva-aBAvO=-
   avikalāv eva tad avalambya punar viśeṣavattvasya siddheḥ, tataḥ sākalyena	avikalO eva tat avalambya punar viSezavat-tvasya sidDeH, tatas sAkalyena
   bhāveṣv arthakriyāpi siddhyed eva ||	BAvezu arTa-kriyA-api sidDyet eva ||
   evam apy avabhāsānu- $ ṣaktā sattocitā bhavet &	evam api avaBAsa-anu $ zaktA satta-ucitA Bavet &
   tadapekṣāṃ vinā bhāvā- % bhāvayor aviśiṣṭatā // UtAjp_05 //	tad-apekzAm vinA BAvA % BAvayoH aviSizwa-tA // UtAjp_05 //
   Vṛ: itthaṃ ca vastusattāyāḥ prakāśalagnāyā evaucityaṃ	VR: itTam ca vastu-sattAyAH prakASa-lagnAyAH eva-Ocityam
   prakāśamānatālakṣaṇaṃ saṃbhāvyate 'nyathā saṃvidanuṣaṅgaṃ vinā sadasator	prakASam-AnatA-lakzaNam saMBAvyate anyaTA saMvid-anuzaFgam vinA sat-asatoH-
   anyonyanirapekṣatvāt svasvarūpaniṣṭhayor viśeṣānupapatteḥ ||	anyonya-nirapekza-tvAt sva-svarUpa-nizWayoH viSeza-anupapatteH ||
   kathaṃ syād aviśeṣo 'tra $ yāvatārthakriyāṃ hi san &	kaTam syAt aviSezaH atra $ yAvatA-arTa-kriyAm hi san &
   kuryān nānyas tathāpy artho % nirviśeṣo nijātmani // UtAjp_06 //	kuryAt na-anyaH taTA-api arTaH % nirviSezaH nija-Atmani // UtAjp_06 //
   Vṛ: yasmāt sata eva vastuno 'rthakriyākāritvam asatas tadabhāva iti katham	VR: yasmAt sataH eva vastunaH arTa-kriyA-kAritvam asataH tad-aBAvaH iti kaTam
   aviśiṣṭatvam arthakriyayaiva tadbhāvopapādanāt, ity ākṣepaḥ | tatrāha	aviSizwa-tvam arTa-kriyayA-eva tad-BAva-upapAdanAt, iti AkzepaH | tatra-Aha
   tathāpy arthakriyāyās tattatpramātradhīnatayā naisargikatvābhāvād vinā	taTA-api arTa-kriyAyAH tad-tad-pramAtR-a-DInatayA nEsargika-tva-aBAvAt vinA
   saṃvidāśrayatām arthasya svātmani viśeṣādhāyaktvāsiddheḥ ||	saMvid-ASrayatAm arTasya sva-Atmani viSeza-aDAyaktvA-sidDeH ||
   evam arthakriyābhāso- $ pādhisaṃbhedam āgataḥ &	evam arTa-kriyA-ABAso $ pADi-saMBedam AgataH &
   sann arthaḥ syāt svarūpeṇa % nāsatas tu viśiṣyate // UtAjp_07 //	san arTaH syAt sva-rUpeNa % na-asataH tu viSizyate // UtAjp_07 //
   Vṛ: uktaprakāreṇa saṃvidy apratiṣṭhānād arthakriyākāribhis	VR: ukta-prakAreNa saMvidi apratizWAnAt arTa-kriyA-kAriBiH-
   tattadābhāsopādhibhiḥ saṃbhinnasyārthasyārthasvarūpeṇa sattāsaṃoattāv api	tad-tad-ABAsa-upADiBiH saMBinnasya-arTasya-arTa-svarUpeNa sattA-saMoattO api
   punar asato 'rthād viśeṣo na siddhyet ||	punar asataH arTAt viSezaH na sidDyet ||
   tatrāpy arthakriyā siddha- $ sattākārthe na varṇitā &	tatra-api arTa-kriyA sidDa $ sattAkA-arTe na varNitA &
   samam evānayos tena % pratiṣṭhā saṃvidāśrayā // UtAjp_08 //	samam eva-anayoH tena % pratizWA saMvid-ASrayAH // UtAjp_08 //
   Vṛ: tayor ubhayoḥ sadasator madhye 'pi prāgasiddhe 'rthe 'rthakriyāyā	VR: tayoH uBayoH sat-asatoH maDye api prAc-asidDe arTe arTa-kriyAyAH-
   avyavasthitatvāt, atha ca pūrvasiddhe 'rthe tatsiddher nārthakriyaiva	avyavasTita-tva-at, aTa ca pUrva-sidDe arTe tad-sidDeH na-arTa-kriyA-eva
   vastvātmā; tasmād bhāvābhāvayor akramam eva saṃvidadhīnaiva siddhis	vastu-AtmA; tasmAt BAva-aBAvayoH akramam eva saMvid-aDInA-eva sidDi-s
   tanniṣṭhatvād eva bhāvavyavasthitīnām ||	tad-nizWa-tvAt eva BAva-vyavasTitInAm ||
   saṃvid apy aparāmarśa- $ rūpā cet tad asāv api &	saMvid api aparAmarSa $ rUpA ced tat asO api &
   abhāvena jaḍenātha % tulyaiva prāgvad ātmani // UtAjp_09 //	aBAvena jaxena-aTa % tulyA-eva prAgvat Atmani // UtAjp_09 //
   Vṛ: nirvimarśasya prakāśasyāpi sphaṭikādivad viśvāvabhāsane 'py	VR: nirvimarSasya prakASasya-api sPawika-Adi-vat viSva-avaBAsane api-
   asvatantratvāt svātmany asatā jaḍena ca bhāvena sādṛśyam eva syāt	asvatantra-tvAt sva-Atmani asatA jaxena ca BAvena sAdRSyam eva syAt-
   parasparavṛttaparijñāne 'nelamūkaprāyatvāt, etena śāntabrahmavādanirāsaḥ	paraspara-vRtta-parijQAne anela-mUka-prAya-tva-at, etena SAnta-brahma-vAda-nirAsaH
   kaṭākṣitaḥ ||	kawAkzitaH ||
   saivaṃ bhūtātmanā svenāpy $ alabdhapariniṣṭhitiḥ &	sA-evam BUtAtmanA svena-api $ alabDa-parinizWitiH &
   katham anyasya bhāvasya % pratiṣṭhāspadatām iyāt // UtAjp_10 //	kaTam anyasya BAvasya % pratizWA-AspadatAm iyAt // UtAjp_10 //
   Vṛ: nirvimarśā saṃvit svato ' labdhasattākā paraṃ vyavasthāpayituṃ nālaṃ	VR: nirvimarSA saMvid svatas a labDa-sattAkA param vyavasTApayitum na-alam
   gaganakusumam iva saurabhādijanane ||	gagana-kusumam iva sOraBa-Adi-janane ||
   idam ity ucitaḥ saṃvit $ prakāśe 'nyasya vastunaḥ &	idam iti ucitaH saMvid $ prakASe anyasya vastunaH &
   pratiṣṭhātmakatāṃ gacched % aham ity ātmanā punaḥ // UtAjp_11 //	pratizWA-Atmaka-tAm gacCet % aham iti AtmanA punar // UtAjp_11 //
   Vṛ: bhinnaṃ vastu idaṃtāvimarśena prakāśanārhaṃ sat punar ahaṃtātmanā	VR: Binnam vastu idaMtA-vimarSena prakASana-arham sat punar ahaMtA-AtmanA
   vyavasthām iyāt | saṃvid eva viśvasphurattāmayī svasvātantryād eva	vyavasTAm iyAt | saMvid eva viSva-sPurat-tA-mayI sva-svAtantryAt eva
   vicitrārthātmanāvibhinnaprakāśamayena prasphurantī viśvajīvitaṃ, tad	vicitra-arTa-AtmanA-viBinna-prakASa-mayena prasPurantI viSva-jIvitaM, tat-
   ahaṃtāviśrāntiṃ vinā svato 'siddhaṃ kathaṃ vyavahāryaṃ syāt ||	ahaMtA-viSrAntim vinA svatas asidDam kaTam vyavahAryam syAt ||
   vyatireketarābhyām hi $ niścayo 'nyajaḍātmanoḥ &	vyatireka-itarAByAm hi $ niScayaH anya-jaxa-AtmanoH &
   vyavasthitiḥ pratiṣṭhā ca % siddhir nirvṛttir ucyate // UtAjp_12 //	vyavasTitiH pratizWA ca % sidDiH nirvRttiH ucyate // UtAjp_12 //
   Vṛ: jñātari vyavasthitatve san jaḍo 'nyathāsan, svātmānyasaṃrambhatve	VR: jQAtari vyavasTita-tve san jaxaH anyaTA-Asan, sva-AtmAni-asaMramBa-tve
   svaprakāśatvaṃ tadabhāve nāstīty anvayavyatirekābhyāṃ hi	sva-prakASa-tvam tad-aBAve na-asti-iti anvaya-vyatirekAByAm hi
   svaparatvaniścayaḥ, sa ca vyavasthāpratiṣṭhādiśabdair ucyate ||	sva-para-tva-niScayaH, sa ca vyavasTA-pratizWA-Adi-SabdEH ucyate ||
   evam ātmany asatkalpāḥ $ prakāśasyaiva santy amī &	evam Atmani asat-kalpAH $ prakASasya-eva santi amI &
   jaḍāḥ prakāśa evāsti % svātmanaḥ svaparātmabhiḥ // UtAjp_13 //	jaxAH prakASaH eva-asti % sva-AtmanaH sva-para-AtmaBiH // UtAjp_13 //
   Vṛ: itthaṃ jaḍabhāvānāṃ saṃvidviśrāntiṃ vināsatkalpatvāt svātmany	VR: itTam jaxa-BAvAnAm saMvid-viSrAntim vinA-asat-kalpa-tvAt sva-Atmani-
   asatsvabhāvānāṃ jñātuḥ prakāśasvabhāvasya saṃbandhitayaiva sattvaṃ, tasmāt	asatsvaBAvAnAm jQAtuH prakASa-svaBAvasya saMbanDi-tayA-eva sattvan, tasmAt-
   saṃvitprakāśa eva svātmocchalattayā svamāyāśaktyullāsite viśvavaicitrye	saMvid-prakASaH eva sva-Atma-ucCalat-tayA sva-mAyA-Sakti-ullAsite viSva-vEcitrye
   jaḍājaḍabhāvarāśidvayena vedyavedakātmakena svarūpānatiriktenātirikteneva	jaxa-ajaxa-BAva-rASi-dvayena vedya-vedaka-Atmakena svarUpa-an-atiriktena-atiriktena-iva
   prashpuret, -- iti svātantryavādasya pronmīlanaṃ sūcitavān ācāryaḥ ||	prashpuret, - iti svAtantrya-vAdasya pronmIlanam sUcitavAn AcAryaH ||
   na caivānubhavo 'py asti $ bhinnābhinnaviniścayam &	na ca-eva-anuBavaH api asti $ Binna-aBinna-viniScayam &
   muktvānvayasya prakāśasya % vimarśarahitātmanaḥ // UtAjp_14 //	muktvA-anvayasya prakASasya % vimarSa-rahita-AtmanaH // UtAjp_14 //
   Vṛ: saṃyojanaviyojanātmakaṃ svātantryaṃ vihāya sato jaḍaprakāśasya naiva	VR: saMyojana-viyojana-Atmakam svAtantryam vihAya sataH jaxa-prakASasya na-eva
   saṃrambhātmānubhavo nirvimarśātmakatvāt | etad eva hi pratyavamarśasya	saMramBa-AtmA-anuBavaH nirvimarSa-Atmaka-tvAt | etat eva hi pratyavamarSasya
   māhātmyaṃ yad viśvaṃ svātmaikyenāntaḥsthitaṃ bahiridaṃtayodbhāsayan	mAhAtmyam yat viSvam sva-Atma-Ekyena-antar-sTitam bahis-idaMtayA-udBAsayan
   udbhāsyamānam api punaḥ pūrṇāhaṃtāviśrāntyabhedam āpādayet ||	udBAsyamAnam api punar pUrNa-ahaMtA-viSrAntya-Bedam ApAdayet ||
   idam ity asya vicchinna- $ vimarśasya kṛtārthatā &	idam iti asya vicCinna $ vimarSasya kRtArTa-tA &
   yā svasvarūpe viśrāntir % vimarśaḥ so 'ham ity ayam // UtAjp_15 //	yA sva-svarUpe viSrAntiH % vimarSaH saH aham iti ayam // UtAjp_15 //
   Vṛ: idam iti vicchinnatayā vimṛśyasyāsya jaḍasya yā	VR: idam iti vicCinna-tayA vimRSyasya-asya jaxasya yA
   saṃvitsvarūpaviśrāntilakṣaṇā kṛtārthatā so 'yam aham eva	saMvid-svarUpa-viSrAnti-lakzaNA kRtArTa-tA saH ayam aham eva
   tattadbhāvavaicitryātmanā prakāśe iti caitanyaprakāśatādātmyād	tad-tad-BAva-vEcitrya-AtmanA prakASe iti cEtanya-prakASa-tAdAtmyAt-
   ahaṃpratyavamarṣātmā jīvitasthānīyaḥ, yadāśrayāj jaḍam api vastu	ahaMpratyavamarza-AtmA jIvita-sTAnIyaH, yad-ASrayAt jaxam api vastu
   vimraṣṭṛsvabhāvapramātraikyād ahaṃbhāvaviśrānter ajaḍatvam āyāti | ajaḍāś	vimrazwR-svaBAva-pramAtra-EkyAt ahaMBAva-viSrAnteH ajaxa-tvam AyAti | ajaxAS
   ca vastutaḥ parapramātrekasvabhāvāḥ, -- ity advaito 'jaḍapramātṛbhāva eva	ca vastutas para-pramAtR-eka-svaBAvAH, - iti advEtaH ajaxa-pramAtR-BAvaH eva
   sarvataḥ pāripūrṇyena vijṛmbhate iti tātparyam ||	sarvatas pAripUrNyena vijRmBate iti tAtparyam ||
   dvidhā sa eṣa evātmā $ mito 'parimitas tathā &	dviDA saH ezaH eva-AtmA $ mitaH aparimitaH taTA &
   prāṇādinā niruddho 'ṇuḥ % paramātmā tv akhaṇḍitaḥ // UtAjp_16 //	prANa-AdinA nirudDaH aNuH % paramAtmA tu aKaNxitaH // UtAjp_16 //
   Vṛ: sa eva saṃvidātmā parameśvaraḥ svecchayā viśvakrīḍollilāsayiṣāyāṃ	VR: saH eva saMvid-AtmA parameSvaraH sva-icCayA viSva-krIxA-ullilAsayizAyAm
   prāṇādyātmatām avabhāsya tatpramātṛtvena saṃkucitībhūya jīvatām eti,	prANa-Adi-Atma-tAm avaBAsya tad-pramAtR-tvena saMkucitIBUya jIvatAm eti,
   prāṇādyaniruddhas tu viśvanirbharitātmatayā pūrṇaḥ svatantraś cidātmaiveti	prANa-Adi-anirudDaH tu viSva-nirBarita-Atma-tayA pUrNaH svatantraH cit-AtmA-eva-iti
   parimitāparimitatvena dvividhatvam ||	parimita-aparimita-tvena dviviDa-tvam ||
   ubhayo 'py eṣa paryanta- $ bhūmiḥ sarvārthasaṃvidām &	uBayaH api eza paryanta $ BUmiH sarva-arTa-saMvidAm &
   eka evānusandhānād % ato 'nyo nopapadyate // UtAjp_17 //	ekaH eva-anusanDAnAt % atas anyaH na-upapadyate // UtAjp_17 //
   Vṛ: dvividhasyāpy asya prakāśātmanaḥ samastabhāvābhāvātmikānām	VR: dviviDasya-api asya prakASa-AtmanaH samasta-BAva-aBAva-AtmikAnAm
   arthasaṃvidāṃ viśrāntyāspadatvam | sa ca paurvāparyānusaṃdhātṛtayā	arTa-saMvidAm viSrAnti-Aspada-tvam | sa ca pOrvAparya-anusaMDAtR-tayA
   saṃvinmātrasphurattaikarūpa eva yasmād ato bhedānupapattiḥ ||	saMvid-mAtra-sPurat-ta-eka-rUpaH eva yasmAt atas Beda-anupapattiH ||
   na cāpy avyatirekātma- $ vimarśātmany ahaṃvidi &	na ca-api avyatireka-Atma $ vimarSa-Atmani ahaMvidi &
   bhāti paryantavartinyāṃ % bhāsanād adhikaṃ jaḍam // UtAjp_18 //	BAti paryanta-vartinyAm % BAsanAt aDikam jaxam // UtAjp_18 //
   Vṛ: na ca viśvābhinnapratyavamarśasvarūpe 'haṃprakāśe	VR: na ca viSva-aBinna-pratyavamarSa-svarUpe ahaMprakASe
   sarvajñānaviśrāntibhūmau tatprakāśādhikyena jaḍasya sattā, tasya	sarva-jQAna-viSrAnti-BUmO tad-prakASa-ADikyena jaxasya sattA, tasya
   saṃvitprakāśād bhedābhedavikalpair upahatatvāt, ata eka evājaḍapramātā	saMvid-prakASAt Beda-aBeda-vikalpEH upahata-tvAt, atas ekaH eva-ajaxa-pramAtA
   svasvātantryeṇa svābhinnaṃ bhāvajātaṃ svātmany evodbhāsayan vilāpayāṃś	sva-svAtantryeNa sva-aBinnam BAva-jAtam sva-Atmani eva-udBAsayan vilApayAM=-
   cāpracyutasvātmasthitiḥ prasphuratītyarthaḥ ||	ca-apracyutasva-Atma-sTitiH prasPurati-iti-arTaH ||
   na siddho 'prathanād eva $ jñānādisamavāyy api &	na sidDaH apraTanAt eva $ jQAna-Adi-samavAyi api &
   tat prāṇādi prameyaṃ syān % na pramātānyato bhramāt // UtAjp_19 //	tat prANa-Adi prameyam syAt % na pramAtA-ani-atas BramAt // UtAjp_19 //
   Vṛ: jñānādiguṇaiḥ samaveto 'pi parimitapramātā vimarśavaidhuryād eva na	VR: jQAna-Adi-guNEH samavetaH api parimita-pramAtA vimarSa-vEDuryAt eva na
   siddhyati nirvimarśatve jāḍyaprasaṅgāt, tasmād vyavacchinnāṃ bhrāntim	sidDyati nirvimarSa-tve jAxya-prasaFgAt, tasmAt vyavacCinnAm BrAntim
   āśritya prāṇapuryaṣṭakamātur vedyatvaṃ syān na paramārthapramātṛbhāvaḥ	ASritya prANa-puryazwaka-mAtuH vedya-tvam syAt na parama-arTa-pramAtR-BAvaH
   saṃbhāvyate ||	saMBAvyate ||
   yady apy arthasthitiḥ prāṇa- $ puryaṣṭakaniyantrite &	yadi api arTa-sTitiH prANa $ puryazwaka-niyantrite &
   jīve niruddhā tatrāpi % paramātmani sā sthitā // UtAjp_20 //	jIve nirudDA tatra-api % paramAtmani sA sTitAH // UtAjp_20 //
   Vṛ: māyāvyavahārātmani lokayātrāyāṃ yady api prāṇādi saṃkocavati jīve	VR: mAyA-vyavahAra-Atmani lokayAtrAyAm yadi api prANa-Adi saMkocavati jIve
   sarveṣāṃ bāhyābhyantarāṇāṃ viṣayāṇāṃ vyavasthitir niyantritā tathāpi	sarvezAm bAhya-aByantarANAm vizayANAm vyavasTitiH niyantritA taTA-api
   saṃkucitātmani tatra mitapramātari saṃkocāpahastanena	saMkucita-Atmani tatra mita-pramAtari saMkoca-apaha-stanena
   parapramātrekātmatayā śivātmany eva sā tiṣṭhati prāṇādeś citprakāśād	para-pramAtR-eka-Atma-tayA Siva-Atmani eva sA tizWati prANa-AdeH cit-prakASAt-
   avyatirekitvāt, śivasyaiva svecchayā samullāsitāyāḥ paśubhūmikāyā	avyatireki-tvA-at, Sivasya-eva sva-icCayA samullAsitAyAH paSu-BUmikAyAH-
   grahaṇenāṇubhāvābhyupagamāt ||	grahaNena-aNuBAva-aByupagamAt ||
   tadātmanaiva tasya syāt $ kathaṃ prāṇena yantraṇā &	tad-AtmanA-eva tasya syAt $ kaTam prANena yantraNA &
   sādhitā pratyabhijñāyām % akhyāter jīvatā param // UtAjp_21 //	sADitA pratyaBijQAyAm % aKyAteH jIvatA param // UtAjp_21 //
   Vṛ: tasmād vastutaḥ śivasvabhāvābhinnena prāṇādipramātrā	VR: tasmAt vastutas Siva-svaBAva-aBinnena prANa-Adi-pramAtrA
   saṃkucitaśuktikena katham	saMkucita-Suktikena kaTam
   anavacchinnaprakāśānandamayapūrṇāhaṃtāsphurattātmanaḥ	anavacCinna-prakASa-Ananda-maya-pUrNa-ahaMtA-sPurat-tA-AtmanaH
   śivasyāvabhāsananirodhaḥ syāt tathātve tasya svayaṃ sthātum aśakyatvāt	Sivasya-avaBAsana-niroDaH syAt taTA-tve tasya svayam sTAtum aSakya-tvAt-
   kevalam aparicchinnasvaśaktivikāsasyāprathanam eva bandhakatvaparyāyaṃ	kevalam aparicCinna-sva-Sakti-vikAsasya-apraTanam eva banDaka-tva-paryAyam
   jīvatvaṃ, tasya ceśvarapratyabhijñāyāṃ śāstre savistaraṃ nirṇītatvād iti	jIva-tvan, tasya ca-ISvara-pratyaBijQAyAm SAstre sa-vistaram nirNIta-tvAt iti
   tata eva vivecyam ||	tatas eva vivecyam ||
   nārthavyavasthā prāṇādāv $ ahaṃbhāvanirodhataḥ &	na-arTa-vyavasTA prANa-AdO $ ahaMBAva-niroDataH &
   prakāśasyātmaviśrāntir % ahaṃbhāvo hi kīrtitaḥ // UtAjp_22 //	prakASasya-Atma-viSrAntiH % ahaMBAvaH hi kIrtitaH // UtAjp_22 //
   uktā saiva ca viśrāntiḥ $ sarvāpekṣānirodhataḥ &	uktA sA-eva ca viSrAntiH $ sarva-apekzA-niroDataH &
   svātantryam atha kartṛtvaṃ % mukhyam īśvaratāpi ca // UtAjp_23 //	svAtantryam aTa kartR-tvam % muKyam ISvara-tA-api ca // UtAjp_23 //
   Vṛ: prāṇādau parimitapramātrāspade jaḍe svātmamātrasphurattātmanaḥ	VR: prANa-AdO parimita-pramAtR-Aspade jaxe sva-Atma-mAtra-sPurat-tA-AtmanaH
   parāmarśasya nirodhān naiva vastuvyavasthā tasyāḥ saṃvinniṣṭhatvāt, yato	parAmarSasya niroDAt na-eva vastu-vyavasTA tasyAH saMvid-nizWatvA-at, yatas-
   yā saṃvidaḥ svātmamātraviśrāntiḥ sa eva pūrṇāhaṃtāvimarśasvabhāvo	yA saMvidaH sva-Atma-mAtra-viSrAntiH saH eva pUrNa-ahaMtA-vimarSa-svaBAvaH-
   'haṃbhāvo 'rthavyavasthāpako gīyate | saiva viśvabhāvānāṃ	ahaMBAvaH arTa-vyavasTApakaH gIyate | sA-eva viSva-BAvAnAm
   paryantapratiṣṭhābhūmikatvād viśrāntiḥ, viśvaprasaraṇe	paryanta-pratizWA-BUmika-tvAt viSrAntiH, viSva-prasaraNe
   svavyatiriktasāmagrīnirapekṣatvāt svātantryaṃ, tad eva kartṛtvaṃ mukhyam	sva-vyatirikta-sAmagrI-nirapekza-tvAt svAtantryan, tat eva kartR-tvam muKyam
   aiśvaryam apy āgameṣūdghoṣyate ||	ESvaryam api Agamezu-udGozyate ||
   māyābhidās tacchakter eva $ cānyāprasiddhitaḥ &	mAyA-aBidAH tad-SakteH eva $ ca-anyA-prasidDitaH &
   tadakhyātimayaṃ hy etaj % jagannirmātṛteśitā // UtAjp_24 //	tat-aKyAti-mayam hi etat % jagat-nirmAtR-ta-ISitAH // UtAjp_24 //
   Vṛ: māyā nāma śaktiḥ śivasya śaktimato 'vyatirekiṇī svarūpagopanātmikā	VR: mAyA nAma SaktiH Sivasya SaktimataH avyatirekiNI svarUpa-gopana-AtmikA
   krīḍā, tannimittād eva yasmād akhyātimayam etad viśvaṃ bhāsate	krIxA, tad-nimittAt eva yasmAt aKyAti-mayam etat viSvam BAsate
   vyatiriktakāraṇasya bhedābhedavikalpopahatatvenāprasiddhatvāt, tasmād	vyatirikta-kAraNasya Beda-aBeda-vikalpa-upahata-tvena-aprasidDa-tvAt, tasmAt-
   viśvābhāsānāṃ nirmātṛtvam īśvaratvam ||	viSva-ABAsAnAm nirmAtR-tvam ISvara-tvam ||
   ekaiva cānusaṃdhānāt $ sā proktā sarvasaṃvidām &	ekA-eva ca-anusaMDAnAt $ sA proktA sarva-saMvidAm &
   svasaṃvedanaparyāya- % mātṛtattvam anādi tat // UtAjp_25 //	sva-saMvedana-paryAya % mAtR-tattvam anAdi tat // UtAjp_25 //
   Vṛ: saiśvarī parāśaktiḥ samastānāṃ vicchinnanīlāsisaṃvidāṃ	VR: sa-ESvarI parASaktiH samastAnAm vicCinna-nIlA-asi-saMvidAm
   saṃyojanaviyojanādau kārye pūrāparādikoṭāv aikyānusaṃdhānam āśritya	saMyojana-viyojana-AdO kArye pUra-apara-Adi-kowO Ekya-anusaMDAnam ASritya
   tadādhārabhūtān avacchedinī ekaiva, tad eva svasaṃvedanaparyāyaṃ mātur	tad-ADAra-BUtAn avacCedinI ekA-eva, tat eva sva-saMvedana-paryAyam mAtuH-
   anādi tattvam ucyate ||	anAdi tattvam ucyate ||
   bhāvavyavasthā yan niṣṭhā $ tasyāhaṃbhāvabhāginaḥ &	BAva-vyavasTA yat nizWA $ tasya-ahaMBAva-BAginaH &
   vyāpitvam anusaṃdhānaṃ % taj jaḍasya na yujyate // UtAjp_26 //	vyApi-tvam anusaMDAnam % tat jaxasya na yujyate // UtAjp_26 //
   Vṛ: yatra sarvārthānāṃ vyavasthitiḥ pratiṣṭhitā tasya saṃvidātmanaḥ	VR: yatra sarva-arTAnAm vyavasTitiH pratizWitA tasya saMvid-AtmanaH
   pūrṇāhaṃtāparāmarśasārasyājaḍapramātuḥ svātantryāvinābhāvavattvāt	pUrNa-ahaMtA-parAmarSa-sArasya-ajaxa-pramAtuH svAtantrya-AvinA-aBAvavat-tvAt
   sarvatrānusaṃdhānātmakaṃ vyāpitvam asti, tac cāsvatantrasya jaḍasya na	sarvatra-anusaMDAna-Atmakam vyApi-tvam asti, tat ca-asvatantrasya jaxasya na
   ghaṭate vimarśasāratvābhāvāt ||	Gawate vimarSa-sAra-tva-aBAvAt ||
   tato bhede tu bhāsasya $ ghaṭate bhāsamānatā &	tatas Bede tu BAsasya $ Gawate BAsamAna-tA &
   tenoktam pratyabhijñāyāṃ % tadadvayamayaṃ jagat // UtAjp_27 //	tena-uktam pratyaBijQAyAm % tat-advaya-m-ayam jagat // UtAjp_27 //
   Vṛ: ajaḍatvam āśritya punar etāvati bhedollāsātmake viśvasmin nīlasukhāder	VR: ajaxa-tvam ASritya punar etAvati Beda-ullAsa-Atmake viSvasmin nIla-suKa-AdeH-
   bhāsasyāparikṣīṇāntaḥsthiter eva jñānaśaktyā bahirbhāsinaḥ prakāśamānatāyā	BAsasya-aparikzINa-antar-sTiteH eva jQAna-SaktyA bahis-BAsinaH prakASamAnatAyAH-
   ghaṭanāt; atha cābhedam avalambya jaḍasya punaḥ prakāśanopapatter anyathā	GawanAt; aTa ca-aBedam avalambya jaxasya punar prakASana-upapatteH anyaTA
   tv aprakāśanāt | tena hetunā śrīmadīśvarapratyabhijñāyāṃ	tu aprakASanAt | tena hetunA SrImat-ISvara-pratyaBijQAyAm
   saṃvidadvayaprakṛti viśvam uktaṃ bhavatīti śivam ||	saMvid-advaya-prakRti viSvam uktam Bavati-iti Sivam ||
   [pramātṛsiddhāv ācāryotpaladevakṛtau manāk |	[pramAtR-sidDO AcArya-utpala-deva-kRtO manAk |
   candrābdhyaṣṭenduśākābde śāstrī vṛttiṃ haro vyadhāt // [śāka era 1841]]	candra-abDi-azwa-indu-SAka-abde SAstrI vRttim haraH vyaDAt // [SAkaH eraH 1841]]
   ity ajaḍapramātṛsiddhau śrīmānmahāmāheśvarācāryotpaladevapādaviracitāyāṃ	iti ajaxa-pramAtR-sidDO SrImAn-mahA-mAheSvara-AcArya-utpala-deva-pAda-viracitAyAm
   vṛttiḥ samāptā ||	vRttiH samAptAH ||
   [śrīmatpratāpabhūbhartur ājñayā prītaye satām |	[SrImat-pratApa-BUBartuH AjQayA prItaye satAm |
   madhusūdanakaulena saṃpādyeyaṃ prakāśitā//]	maDusUdana-kOlena saMpAdyeyam prakASitA//]
