   Adbhutadharmaparyāya	AdButa-Darma-paryAya
   [0] evaṃ mayā śrutam ekasmin samaye bhagavān śrāvastyāṃ viharati sma	[0] evam mayA Srutam ekasmin samaye BagavAn SrAvastyAm viharati sma
   veṇuvane kalandakanivāse.	veNu-vane kalandaka-nivAse.
   [1] athāyuṣmān ānandaḥ pūrvāhṇe nivāsya pātracīvaram ādāya rājagṛhaṃ	[1] aTa-AyuzmAn AnandaH pUrvAhNe nivAsya pAtra-cIvaram AdAya rAja-gRham
   piṇḍāya prāvikṣat. adrākṣīd āyuṣmān ānando rājagṛhe nagare sāvadānaṃ	piNxAya prAvikzat. adrAkzIt AyuzmAn AnandaH rAja-gRhe nagare sa-avadAnam
   piṇḍāya caramāṇo 'nyatamasmin pradeśe kūṭāgāram aśītidvāram	piNxAya caramANaH anyatamasmin pradeSe kUwAgAram aSIti-dvAram
   ulliptāvaliptam ucchṛtadhvajapatākam āmuktapaṭṭadāmakalāpam. dṛṣṭvā ca	ullipta-avaliptam ucCRta-Dvaja-patAkam Amukta-pawwa-dAma-kalApam. dRzwvA ca
   punas tasyaitad abhavat. yaḥ kaścic chrāddhaḥ kulaputro vā kuladuhitā vā	punar tasya-etat aBavat. yaH kaScid SrAdDaH kula-putraH vA kula-duhitA vA
   īdṛśaṃ kūṭāgāraṃ kārayitvā caturdiśe bhikṣusaṃghe niryātayed yo vā	IdRSam kUwAgAram kArayitvA caturdiSe Bikzu-saMGe niryAtayet yaH vA
   tathāgatasyārhatḥ samyaksaṃbuddhasyāmalakapramāṇaṃ stūpaṃ pratiṣṭhāpayet	taTAgatasya-arhatH samyaksaMbudDasya-Amalaka-pramANam stUpam pratizWApayet-
   sūcīmātrāṃ yaṣṭim āropayed badarīpatramātraṃ cchatraṃ yavaphalapramāṇāṃ	sUcI-mAtrAm yazwim Aropayet badarI-patra-mAtram cCatram yava-Pala-pramANAm
   pratimāṃ kārayet sarṣaphalapramāṇaṃ dhātuṃ pratiṣṭhāpayet tat katamaṃ	pratimAm kArayet sarza-Pala-pramANam DAtum pratizWApayet tat katamam
   tataḥ prabhūtataraṃ puṇyaṃ syāt? athāyuṣmata ānandasyaitad abhavat. śāstā	tatas praBUtataram puNyam syAt? aTa-AyuzmataH Anandasya-etat aBavat. SAstA
   me saṃmukhībhūtaḥ sugato me saṃmukhībhūtaḥ. yaṇv aham etam evārthaṃ	me saMmuKIBUtaH sugataH me saMmuKIBUtaH. yaNu aham etam eva-arTam
   bhagavata ārocayeyaṃ yathā me sa bhagavāṃ vyākariṣyati tathāhaṃ	BagavataH Arocayeyam yaTA me sa BagavAm vyAkarizyati taTA-aham
   dhārayiṣyāmīty.	DArayizyAmi-iti-.
   [2] athāyuṣmān ānando rājagṛhe nagare sāvadānaṃ piṇḍāya caritvā	[2] aTa-AyuzmAn AnandaH rAja-gRhe nagare sa-avadAnam piNxAya caritvA
   kṛtabhaktakṛtya paścādbhaktapiṇḍapātapratikrāntaḥ pātracīvaraṃ	kRta-Bakta-kRtya paScAt-Bakta-piNxa-pAta-pratikrAntaH pAtra-cIvaram
   pratiśamayya pādau prakṣālya yena bhagavāṃs tenopasaṃkrānta upasaṃkramya	pratiSamayya pAdO prakzAlya yena BagavAn tena-upasaMkrAntaH upasaMkramya
   bhagavataḥ pādau śirasā vanditvaikānte 'sthāt. ekāntasthita āyuṣmān ānando	BagavataH pAdO SirasA vanditvA-ekAnte asTAt. ekAnta-sTitaH AyuzmAn AnandaH-
   bhagavantam idam avocat. ihāhaṃ bhadanta pūrvāhṇe nivāsya pātracīvaram	Bagavantam idam avocat. iha-aham Badanta pUrvAhNe nivAsya pAtra-cIvaram
   ādāya rājagṛhaṃ piṇḍāya prāvikṣaṃ. so 'ham adrākṣam rājagṛhe nagare	AdAya rAjagRham piNxAya prAvikzaM. saH aham adrAkzam rAja-gRhe nagare
   sāvadānaṃ piṇḍāya caramāṇo 'nyatamasmin pradeśe kūṭāgāram aśītidvāram	sa-avadAnam piNxAya caramANaH anyatamasmin pradeSe kUwAgAram aSIti-dvAram
   ulliptāvaliptam ucchṛtadhvajapatākam āmuktapaṭṭadāmakalāpaṃ ca dṛṣṭvā ca	ullipta-avaliptam ucCRta-Dvaja-patAkam Amukta-pawwa-dAma-kalApam ca dRzwvA ca
   punar me etad abhavat. yaḥ kaścic chrāddhaḥ kulaputro vā kuladuhitā vā	punar me etat aBavat. yaH kaScid SrAdDaH kula-putraH vA kula-duhitA vA
   īdṛśaṃ kūṭāgāraṃ caturdiśe bhikṣusaṃghe niryātayed yo vā tathāgatasyārhatḥ	IdRSam kUwAgAram caturdiSe Bikzu-saMGe niryAtayet yaH vA taTAgatasya-arhatH
   samyaksaṃbuddhasya parinirvṛtasya mṛttikāpiṇḍād āmalakapramāṇaṃ stūpaṃ	samyaksaMbudDasya parinirvRtasya mRttikA-piNxAt Amalaka-pramANam stUpam
   pratiṣṭhāpayet sūcīmātrāṃ yaṣṭim āropayed badarīpatramātraṃ cchatraṃ	pratizWApayet sUcI-mAtrAm yazwim Aropayet badarI-patra-mAtram cCatram
   yavaphalapramāṇāṃ pratimāṃ kārayet sarṣaphalapramāṇaṃ dhātuṃ	yava-Pala-pramANAm pratimAm kArayet sarza-Pala-pramANam DAtum
   pratiṣṭhāpayet tat katamaṃ tataḥ prabhūtataraṃ puṇyaṃ syāt? tasya mamaitad	pratizWApayet tat katamam tatas praBUtataram puNyam syAt? tasya mama-etat-
   abhavat. śāstā me saṃmukhībhūtaḥ sugato me saṃmukhībhūtaḥ. yanv aham etam	aBavat. SAstA me saMmuKIBUtaH sugataH me saMmuKIBUtaH. yanu aham etam
   evārthaṃ bhagavata ārocayeyaṃ yathā bhagavāṃ vyākariṣyati tathāhaṃ	eva-arTam BagavataH Arocayeyam yaTA BagavAm vyAkarizyati taTA-aham
   dhārayiṣyāmīty.	DArayizyAmi-iti-.
   [3] evam ukte bhagavān āyuṣmantam ānanda, idam avocat. sādhu sādhv ānanda	[3] evam ukte BagavAn Ayuzmantam Ananda, idam avocat. sADu sADu Ananda
   bahujanahitāya tvam ānanda pratipanno ca bahujanasukhāya lokānukampāyai	bahu-jana-hitAya tvam Ananda pratipannaH ca bahu-jana-suKAya loka-anukampAyE
   arthāya hitāya sukhāya devamanuṣyāṇāṃ yas tvaṃ tathāgatam etam evārthaṃ	arTAya hitAya suKAya deva-manuzyANAm yaH tvam taTAgatam etam eva-arTam
   paripraṣṭavyaṃ manyase. tena hy ānanda śṛṇu sādhu ca suṣṭhu ca manasikuru,	pariprazwavyam manyase. tena hi Ananda SRNu sADu ca suzWu ca manasikuru,
   bhāṣiṣye. jambūdvīpo hy ānanda dvīpaḥ saptayojanasahasrāṇy āyāmavistāreṇa	BAzizye. jambUdvIpaH hi Ananda dvIpaH sapta-yojana-sahasrANi AyAma-vistAreNa
   uttaraviśālo dakṣiṇena śakaṭāmukhaḥ tam enam kāscic chrāddhaḥ kulaputro vā	uttara-viSAlaH dakziNena SakawAmuKaH tam enam kAscid SrAdDaH kula-putraH vA
   kuladuhitā vā saptaratnamayaṃ kṛtvā srotāpannebhyaḥ sakṛdāgāmibhyo	kula-duhitA vA sapta-ratna-mayam kRtvA srotApanneByaH sakRdAgAm-iByaH-
   'nāgāmibhyo 'rhadbhyaḥ pratyekabuddhebhyaś cāturdiśe vā bhkiṣusaṃghe	anAgAmiByaH arhadByaH pratyekabudDeByaH cAturdiSe vA Bkizu-saMGe
   niryātayet. yo vā tathāgatasyārhataḥ samyakasaṃbuddhasya parinirvṛtasya	niryAtayet. yaH vA taTAgatasya-arhataH samyaka-saMbudDasya parinirvRtasya
   mṛttikāpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ vā	mRttikA-piNxAt Amalaka-Pala-pramANam stUpam pratizWApayet sUcI-mAtrAm vA
   yaṣṭim āropayet badarīpatramātracchattram yavaphalapramāṇaṃ pratimāṃ	yazwim Aropayet badarI-patra-mAtra=-Cattram yava-Pala-pramANam pratimAm
   kārayet sarṣaphalapramāṇaṃ dhātuṃ pratiṣṭhāpayet, idam evānanda tataḥ	kArayet sarza-Pala-pramANam DAtum pratizWApayet, idam eva-Ananda tatas-
   prabhūtataraṃ puṇyaṃ vadāmi.	praBUtataram puNyam vadAmi.
   [4] tiṣṭhatv ānanda jambūdvīpo dvīpaḥ. asty ānanda pūrvavideho nāma dvīpo	[4] tizWatu Ananda jambUdvIpaH dvIpaH. asti Ananda pUrvavidehaH nAma dvIpaH-
   'ṣṭauyojanasahasrāṇy āyāmavistāreṇa samantād ardhacandrākārapariṇāmitaḥ.	azwOyojana-sahasrANi AyAma-vistAreNa samantAt arDacandra-AkAra-pariNAmitaH.
   tam enaṃ kaścit śrāddhaḥ kulaputro vā kuladuhitā vā saptaratnamayaṃ kṛtvā	tam enam kaScid SrAdDaH kula-putraH vA kula-duhitA vA sapta-ratna-mayam kRtvA
   cāturdiśe bhkiṣusaṃghe niryātayet yo vā tathāgatasyārhataḥ	cAturdiSe Bkizu-saMGe niryAtayet yaH vA taTAgatasya-arhataH
   samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ	samyaka-saMbudDasya parinirvRttasya mRd-piNxAt Amalaka-Pala-pramANam stUpam
   pratiṣṭhāpayet sūcīmātrāṃ yaṣṭim āropayed badarīpatramātraṃ cchattram	pratizWApayet sUcI-mAtrAm yazwim Aropayet badarI-patra-mAtram cCattram
   yavaphalapramāṇaṃ pratimāṃ kārayet sarṣaphalapramāṇaṃ dhātuṃ	yava-Pala-pramANam pratimAm kArayet sarza-Pala-pramANam DAtum
   pratiṣṭhāpayet idam evānanda tataḥ bahutaraṃ puṇyaṃ vadāmi.	pratizWApayet idam eva-Ananda tatas bahutaram puNyam vadAmi.
   [5] tiṣṭhatv ānanda jambūdvīpo dvīpaḥ. asty ānandāvaragodānīyo nāma dvīpo	[5] tizWatu Ananda jambUdvIpaH dvIpaH. asti AnandAvaragodAnIyaH nAma dvIpaH-
   navayojanasahasrāṇy āyāmavistāreṇa samantāt pūrṇacandrākārapariṇāmitaḥ.	nava-yojana-sahasrANi AyAma-vistAreNa samantAt pUrNa-candra-AkAra-pariNAmitaH.
   tam enaṃ kaścic chrāddhaḥ kulaputro vā kuladuhitā vā saptaratnamayaṃ kṛtvā	tam enam kaScid SrAdDaH kula-putraH vA kula-duhitA vA sapta-ratna-mayam kRtvA
   yāvac cāturdiśe bhkiṣusaṃghe niryātayed yo vā tathāgatasyārhataḥ	yAvat cAturdiSe Bkizu-saMGe niryAtayet yaH vA taTAgatasya-arhataH
   samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ	samyaka-saMbudDasya parinirvRttasya mRd-piNxAt Amalaka-Pala-pramANam stUpam
   pratiṣṭhāpayet sūcīmātrāṃ yaṣṭim āropayed badarīpatramātraṃ cchattram	pratizWApayet sUcI-mAtrAm yazwim Aropayet badarI-patra-mAtram cCattram
   yavaphalapramāṇaṃ pratimāṃ kārayet sarṣaphalapramāṇaṃ dhātuṃ	yava-Pala-pramANam pratimAm kArayet sarza-Pala-pramANam DAtum
   pratiṣṭhāpayet idam evānanda tataḥ prabhūtataraṃ puṇyaṃ vadāmi.	pratizWApayet idam eva-Ananda tatas praBUtataram puNyam vadAmi.
   [6] tiṣṭhatv ānanda jambūdvīpo dvīpaḥ. tiṣṭhatu pūrvavideho dvīpaḥ.	[6] tizWatu Ananda jambUdvIpaH dvIpaH. tizWatu pUrva-videhaH dvIpaH.
   tiṣṭhatv avaragodānīyo dvīpaḥ. asty ānanda uttarakurur nāma dvīpaḥ	tizWatu avaragodAnIyaH dvIpaH. asti AnandaH uttarakuruH nAma dvIpaH
   daśayojanasahasrāṇy āyāmavistāreṇa samantāt samantacaturasraḥ. tam enaṃ	daSa-yojana-sahasrANi AyAma-vistAreNa samantAt samanta-caturasraH. tam enam
   kaścic chrāddhaḥ kulaputro vā kuladuhitā vā saptaratnamayaṃ kṛtvā yāvac	kaScid SrAdDaH kula-putraH vA kula-duhitA vA sapta-ratna-mayam kRtvA yA-avat-
   cāturdiśe bhkiṣusaṃghe niryātayed yo vā tathāgatasyārhataḥ	cAturdiSe Bkizu-saMGe niryAtayet yaH vA taTAgatasya-arhataH
   samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ	samyaka-saMbudDasya parinirvRttasya mRd-piNxAt Amalaka-Pala-pramANam stUpam
   pratiṣṭhāpayet sūcīmātrāṃ yaṣṭim āropayed badarīpatramātraṃ cchattram	pratizWApayet sUcI-mAtrAm yazwim Aropayet badarI-patra-mAtram cCattram
   yavaphalapramāṇaṃ pratimāṃ kārayet sarṣaphalapramāṇaṃ dhātuṃ	yava-Pala-pramANam pratimAm kArayet sarza-Pala-pramANam DAtum
   pratiṣṭhāpayet tataḥ prabhūtataraṃ puṇyaṃ vadāmi.	pratizWApayet tatas praBUtataram puNyam vadAmi.
   [7] tiṣṭhatv ānanda jambūdvīpo dvīpas. tiṣṭhatu pūrvavideho dvīpaḥ.	[7] tizWatu Ananda jambUdvIpaH dvIpas. tizWatu pUrva-videhaH dvIpaH.
   tiṣṭhatv avaragodānīyo dvīpaḥ. tiṣṭhatūttarakuru dvīpaḥ. asty ānanda	tizWatu avaragodAnIyaH dvIpaH. tizWatu-uttara-kuru dvIpaH. asti Ananda
   śakrasya devānām indrasya vaijayanto nāma prāsādaḥ. tam enaṃ kaścic	Sakrasya devAnAm indrasya vEjayantaH nAma prAsAdaH. tam enam kaScid-
   chrāddhaḥ kulaputro vā kuladuhitā vā saptaratnamayaṃ kṛtvā yāvac cāturdiśe	CrAdDaH kula-putraH vA kula-duhitA vA sapta-ratna-mayam kRtvA yAvat cAturdiSe
   bhkiṣusaṃghe niryātayed yo vā tathāgatasyārhataḥ samyakasaṃbuddhasya	Bkizu-saMGe niryAtayet yaH vA taTAgatasya-arhataH samyaka-saMbudDasya
   parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet	parinirvRttasya mRd-piNxAt Amalaka-Pala-pramANam stUpam pratizWApayet-
   sūcīmātrāṃ yaṣṭim āropayed badarīpatramātraṃ cchattram yavaphalapramāṇaṃ	sUcI-mAtrAm yazwim Aropayet badarI-patra-mAtram cCattram yava-Pala-pramANam
   pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda	pratimAm kArayet sarza-Pala-pramANam DAtum pratizWApayet idam eva-Ananda
   tataḥ prabhūtataraṃ puṇyaṃ vadāmi.	tatas praBUtataram puNyam vadAmi.
   [8] tiṣṭhatv ānanda jambūdvīpo dvīpaḥ. tiṣṭhatu pūrvavideho dvīpaḥ.	[8] tizWatu Ananda jambUdvIpaH dvIpaH. tizWatu pUrva-videhaH dvIpaH.
   tiṣṭhatv avaragodānīyo dvīpaḥ. tiṣṭhatūttarakuru dvīpaḥ. tiṣṭhatu śakrasya	tizWatu avaragodAnIyaH dvIpaH. tizWatu-uttara-kuru dvIpaH. tizWatu Sakrasya
   devānām indrasya vaijayantaḥ prāsādaḥ. asty ānanda trisāharsamahāsāhasro	devAnAm indrasya vEjayantaH prAsAdaH. asti Ananda tri-sAharsa-mahA-sAhasraH-
   lokadhātuḥ. tam enaṃ kaścic chrāddhaḥ kulaputro vā kuladuhitā vā	lokaDAtuH. tam enam kaScid SrAdDaH kula-putraH vA kula-duhitA vA
   saptaratnamayaṃ kṛtvā srotāpannebhyaḥ sakṛdāgāmibhyo 'nāgāmibhyo	sapta-ratna-mayam kRtvA srotApanneByaH sakRdAgAmiByaH anAgAm-iByaH-
   'rhadbhyaḥ pratyekabuddhebhyaś yāvac cāturdiśe vā bhkiṣusaṃghe niryātayed	arhadByaH pratyekabudDeByaH yAvat cAturdiSe vA Bkizu-saMGe niryAtayet-
   yo vā tathāgatasyārhataḥ samyakasaṃbuddhasya parinirvṛttasya mṛtpiṇḍād	yaH vA taTAgatasya-arhataH samyaka-saMbudDasya parinirvRttasya mRd-piNxAt-
   āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed	Amalaka-Pala-pramANam stUpam pratizWApayet sUcI-mAtrAm yazwim Aropayet-
   badarīpatramātraṃ cchattram yavaphalapramāṇaṃ pratimāṃ kārayet	badarI-patra-mAtram cCattram yava-Pala-pramANam pratimAm kArayet-
   sarṣaphalapramāṇaṃ dhātuṃ pratiṣṭhāpayet idam evānanda tataḥ prabhūtataraṃ	sarza-Pala-pramANam DAtum pratizWApayet idam eva-Ananda tatas praBUtataram
   puṇyaṃ vadāmi.	puNyam vadAmi.
   [9] tat kasya hetoḥ. aprameyo hy ānanda tathāgato dānenāprameyaḥ	[9] tat kasya hetoH. aprameyaH hi Ananda taTAgataH dAnena-aprameyaH
   śīlenāprameyaḥ kṣāntyāprameyo vīryeṇāprameyo tyāgenāprameyo	SIlena-aprameyaH kzAntyA-aprameyaH vIryeNa-aprameyaH tyAgena-aprameyaH-
   maitryāprameyaḥ karuṇayāprameyo muditayāprameya upekṣayā caturbhir	mEtryAprameyaH karuNayA-aprameyaH muditayA-aprameyaH upekzayA caturBiH-
   vaiśāradyais daśabhis tathāgatabalaiś aṣṭādaśabhir āveṇikair	vESAradyEH daSaBiH taTAgata-balEH azwAdaSaBiH AveNikEH-
   buddhadharmair aprameyāprameyaguṇasamanvāgato hy ānanda tathāgato 'rhan	budDa-DarmEH aprameya-aprameya-guNa-samanvAgataH hi Ananda taTAgataH arhan
   samyaksaṃbuddhaḥ.	samyaksaMbudDaH.
   [10] evam ukto āyuṣmān ānando bhagavantam idam avocat: āścaryaṃ bhagavann	[10] evam uktaH AyuzmAn AnandaH Bagavantam idam avocat: AScaryam Bagavat-=-
   āścaryaṃ sugata yāvad ayaṃ dharmaparyāyaḥ. ko nāmāyaṃ dharmaparyāyaḥ.	AScaryam sugata yAvat ayam Darma-paryAyaH. kaH nAma-ayam Darma-paryAyaH.
   kathaṃ cainaṃ dhārayāmi. tasmāt tarhi tvam ānanda imaṃ dharmaparyāyam	kaTam ca-enam DArayAmi. tasmAt tarhi tvam AnandaH imam Darma-paryAyam
   adbhutam adbhutadharmaparyāyaṃ iti dhāraya. idam avocad bhagavān āttamanās	adButam adButa-Darma-paryAyam iti DAraya. idam avocat BagavAn Atta-manAH-
   te bhikṣava āyuṣmāṃś cānando bhagavato bhāṣitam abhyanandan.	te BikzavaH AyuzmAn ca-AnandaH BagavataH BAzitam aByanandan.
