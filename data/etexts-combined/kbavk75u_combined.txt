   sarvam avidyāmūlaṃ saṃsārataruprakāravaicitryam /	sarvam avidyA-mUlam saMsAra-taru-prakAra-vEcitryam /
   jñātum vaktuṃ hantuṃ kaḥ śakto 'nyatra sarvajñāt // KAvk_75.1 //	jQAtum vaktum hantum kaH SaktaH anyatra sarvajQAt // Ka-avc-_75.1 //
   śrāvastyāṃ svastimān pūrvaṃ jino jetavane sthitaḥ /	SrAvastyAm svastimAn pUrvam jinaH jetavane sTitaH /
   aśeṣadarśī bhagavān bhikṣusaṃgham abhāṣata // KAvk_75.2 //	aSeza-darSI BagavAn Bikzu-saMGam aBAzata // Ka-avc-_75.2 //
   śṛṇuta śreyase jñānālokanirmalamānasāḥ /	SRNuta Sreyase jQAna-Aloka-nirmala-mAnasAH /
   pratītyasamutpādaṃ vaḥ kathayāmi yathākramam // KAvk_75.3 //	pratItyasamutpAdam vaH kaTayAmi yaTAkramam // Ka-avc-_75.3 //
   avidyāvāsanaiveyaṃ duḥkhaskandhasya bhūyasaḥ /	avidyA-vAsanA-eva-iyam duHKa-skanDasya BUyasaH /
   saṃsāraviṣavṛkṣasya mūlabandhavidhāyinī // KAvk_75.4 //	saMsAra-viza-vRkzasya mUlabanDa-viDAyinI // Ka-avc-_75.4 //
   tatpratyayas tu saṃskārāḥ kāyavāṅmānasātmakāḥ /	tad-pratyayaH tu saMskArAH kAya-vAc-mAnasa-AtmakAH /
   saṃskārotthaṃ ca vijñānaṃ manaḥṣaṣṭhendriyātmakamn // KAvk_75.5 //	saMskAra-utTam ca vijQAnam manaH-zazWa-indriya-Atmakamn // Ka-avc-_75.5 //
   tatpratyayaṃ nāmarūpaṃ saṃjñāsaṃdarśanābhidham /	tat-pratyayam nAma-rUpam saMjQA-saMdarSana-aBiDam /
   manaḥṣaṣṭhendriyasthānaṃ ṣaḍāyatanam apy ataḥ // KAvk_75.6 //	manaH-zazWa-indriya-sTAnam zaz-Ayatanam api atas // Ka-avc-_75.6 //
   ṣaḍāyatanasaṃśleṣaḥ sparśa ity abhidhīyate /	zaz-Ayatana-saMSlezaH sparSaH iti aBiDIyate /
   ṣaṭsparśānubhavo yaś ca vedanā sā prakīrtitā // KAvk_75.7 //	zaz-sparSa-anuBavaH yaH ca vedanA sA prakIrtitA // Ka-avc-_75.7 //
   tayā viṣayasaṃkleśarāgāt tṛṣṇā prajāyate /	tayA vizaya-saMkleSa-rAgAt tRzNA prajAyate /
   kāmādiṣu tadudbhūtam upādānaṃ pravartate // KAvk_75.8 //	kAma-Adizu tad-udBUtam upAdAnam pravartate // Ka-avc-_75.8 //
   upādānodbhavaḥ kāmarūpārūpyamayo bhavaḥ /	upAdAna-udBavaH kAmarUpa-ArUpya-mayaH BavaH /
   nānāyoniparāvṛttyā jātir bhavasamudbhavā // KAvk_75.9 //	nAnA-yoni-parAvRttyA jAtiH Bava-samudBavA // Ka-avc-_75.9 //
   jarāmaraṇaśokādisaṃtatir jātisaṃśrayā /	jarA-maraNa-Soka-Adi-saMtatiH jAti-saMSrayAH /
   avidyādinirodhena teṣāṃ vyuparamakramaḥ // KAvk_75.10 //	avidyA-Adi-niroDena tezAm vyuparama-kramaH // Ka-avc-_75.10 //
   pratītyotpādo 'yaṃ bahugatir avidyākṛtapadaḥ	pratItya-utpAdaH ayam bahu-gatiH avidyA-kRta-padaH
   sa cintyo yuṣmābhir vijanavanaviśrāmaśamibhiḥ /	sa cintyaH yuzmABiH vijana-vana-viSrAma-SamiBiH /
   parijñātaḥ samyag vrajati kila kālena tanutāṃ	parijQAtaH samyak vrajati kila kAlena tanu-tAm
   tanutvaṃ saṃprāptaḥ sukhataranivāryaś ca bhavati // KAvk_75.11 //	tanu-tvam saMprAptaH suKatara-nivAryaH ca Bavati // Ka-avc-_75.11 //
   iti kṣemendraviracitāyāṃ bodhisattvāvadānakalpalatāyāṃ	iti kzema-indra-viracitAyAm boDisattva-avadAna-kalpa-latAyAm
   pratītyasamutpādāvadānaṃ pañcasaptatitamaḥ pallavaḥ |	pratItyasamutpAda-avadAnam paQca-saptatitamaH pallavaH |
