   Ārya Maitreyavyākaraṇaṃ	Ārya MEtreya-vyAkaraNam
   namaḥ āryamaitreyāya /	namaH Aryam-EtreyAya /
   śāriputro mahāprajñaḥ dharmasenāpatibibhuḥ /	SAriputraH mahA-prajQaH Darma-senApati-biBuH /
   lokānāmanukampāya śāstāraṃ paryapṛcchata // Mvyā_1 //	lokAnAm-anukampAya SAstAram paryapRcCata // MvyAH-_1 //
   sūtrāntare purā 'khyātaṃ yaṃ lokanāyakasya ca /	sUtra-antare purA aKyAtam yam loka-nAyakasya ca /
   buddhasyānāgatasya hi maitreyanāma śāsanaṃ // Mvyā_2 //	budDasya-anAgatasya hi mEtreya-nAma SAsanam // MvyAH-_2 //
   vyākhyāhi tadvalaṃ cāpi ṛddhiṃ sarvārthavardhanaṃ /	vyAKyAhi tad-valam ca-api RdDim sarva-arTa-varDanam /
   śrotumicchāma eva ca nāyakasya narottama // Mvyā_3 //	Srotum-icCAmaH eva ca nAyakasya nara-uttamaH // MvyAH-_3 //
   tacchrutvā bhagavānāha śṛṇu naravarasya tvaṃ /	tat-SrutvA BagavAn-Aha SRNu nara-varasya tvam /
   tasya maitreyabuddhasya vibhavaṃ vyākṛtaṃ mayā // Mvyā_4 //	tasya mEtreya-budDasya viBavam vyAkRtam mayA // MvyAH-_4 //
   śukṣyanti ca tadārnavāḥ samantāt bahuyojanāḥ /	Sukzyanti ca tadA-arnavAH samantAt bahu-yojanAH /
   pratipādyā bhaviṣyanti mārgāśca cakravartinaḥ // Mvyā_5 //	pratipAdyAH Bavizyanti mArgAH-ca cakravartinaH // MvyAH-_5 //
   jambudvīpaṃ samantataḥ āyatanaṃ tadāhi ca /	jambudvIpam samantataH Ayatanam tadA-hi ca /
   āvāsaṃ sarvabhūtānāṃ daśasahasrayojanam // Mvyā_6 //	AvAsam sarva-BUtAnAm daSa-sahasra-yojanam // MvyAH-_6 //
   narāstaddeśikāśca hi bhaviṣyanti śubhaṅkarāḥ /	narAH-tad-deSikAH-ca hi Bavizyanti SuBaFkarAH /
   ahiṃsakāśca nirdaṇḍyāḥ susamṛddhāśca subhagāḥ // Mvyā_7 //	ahiMsakAH-ca nirdaNxyAH su-samRdDAH-ca suBagAH // MvyAH-_7 //
   niṣkaṇṭakaśca bhūsthalaṃ samatalaṃ hi śyāmalaṃ /	nizkaNwakaH-ca BUsTalam sama-talam hi SyAmalam /
   unnamāvanamaśritaṃ mṛdutūla 'picopamaṃ // Mvyā_8 //	unnama-avanam-aSritam mRdu-tUla apica-upamam // MvyAH-_8 //
   gandhaśāli janiṣyate kṛṣṭimṛte ca madhuraṃ /	ganDa-SAli janizyate kRzwim-Rte ca maDuram /
   nānāvarṇābhilaṅkṛtā bhaviṣyanti cailadrumāḥ // Mvyā_9 //	nAnA-varNa-aBilaFkRtAH Bavizyanti cEla-drumAH // MvyAH-_9 //
   drumāśca krośavistṛtā patrapuṣpaphalānatāḥ /	drumAH-ca kroSa-vistRtA patra-puzpa-Pala-AnatAH /
   sahasrāśītimātraśca āyustadā bhaviṣyati // Mvyā_10 //	sahasra-aSIti-mAtraH-ca AyuH-tadA Bavizyati // MvyAH-_10 //
   varṇavantaḥ bhaviṣyanti balavanto mahākāyāḥ /	varNavantaH Bavizyanti balavantaH mahA-kAyAH /
   sattvāḥ dakṣāśca niṣkleśā nirdoṣā dirghajīvinaḥ // Mvyā_11 //	sattvAH dakzAH-ca nizkleSAH nirdozAH dirGa-jIvinaH // MvyAH-_11 //
   rogatrayaṃ bhaviṣyati kāmojarā 'gnimāndyañca /	roga-trayam Bavizyati kAmojarAH agnimAndyaQca /
   pañcaśatatame varṣe pariṇītā ca dārikā // Mvyā_12 //	paQcaSatatame varze pariNItA ca dArikA // MvyAH-_12 //
   tadā ketumatī nāma purī tatra bhaviṣyati /	tadA ketumatI nAma purI tatra Bavizyati /
   sattvānāñca nivāsanaṃ prāṇināṃ hitakāriṇāṃ // Mvyā_13 //	sattva-anAQca nivAsanam prANinAm hita-kAriNAm // MvyAH-_13 //
   dīrghā dvādaśayaujana sapta vistāraśo hyasau /	dIrGA dvAdaSa-yOjana sapta vistAraSas hi-asO /
   nagaraṃ puṇyavacca tat viśuddhañca manoramaṃ // Mvyā_14 //	nagaram puNya-vat-ca tat viSudDaQca manoramam // MvyAH-_14 //
   saptaratnamayāḥ prāṃśuprākārāḥ krośavistṛtāḥ /	sapta-ratna-mayAH prAMSu-prAkArAH kroSa-vistRtAH /
   nānāratnavibhūṣitagopuratoraṇānyapi // Mvyā_15 //	nAnA-ratna-viBUzita-gopura-toraNAni-api // MvyAH-_15 //
   iṣṭakairnimitāśca te ratnamayairbhaviṣyanti /	izwakEH-nimitAH-ca te ratna-mayEH-Bavizyanti /
   padmotpalasamācchanāḥ parikhā haṃsaśobhitā // Mvyā_16 //	padma-utpala-samAt-CanAH pariKA haMsa-SoBitAH // MvyAH-_16 //
   mālairhi pariveṣṭitaṃ saptatālaismamantataḥ /	mAlEH-hi parivezwitam sapta-tAlA-esmam-antatas /
   catūratnamayāstālāḥ kiṅkinījālaśobhitāḥ // Mvyā_17 //	catU-ratna-mayAH-tAlAH kiFkinI-jAla-SoBitAH // MvyAH-_17 //
   tattālebhyonilājjātaḥ śabdaścaiva manoramaḥ /	tad-tAleByaH-nilAt-jAtaH SabdaH-ca-eva manoramaH /
   sumadhuro yathā tūryaṃ tacca pañcāṅgasaṃyutaṃ // Mvyā_18 //	su-maDuraH yaTA tUryam tat-ca paQcAFga-saMyutam // MvyAH-_18 //
   nagare 'smin narāśca ye viśrāmasukhakāminaḥ /	nagare asmin narAH-ca ye viSrAma-suKa-kAminaH /
   prahṛṣṭābhirabhiṣyante tālaśabdaiśca te tadā // Mvyā_19 //	prahRzwABiH-aBizyante tAla-SabdEH-ca te tadA // MvyAH-_19 //
   nagaramapi tatkṛtamutpalakumudākīrṇaṃ /	nagaram-api tat-kRtam-utpala-kumuda-AkIrNam /
   taḍāgopavanodyānaṃ trayametadbhaviṣyati // Mvyā_20 //	taxAga-upavana-udyAnam trayam-etat-Bavizyati // MvyAH-_20 //
   śaṅkhonāma nṛpastatra mahātejā bhaviṣyati /	SaFKaH-nAma nRpaH-tatra mahA-tejAH Bavizyati /
   caturdvīrpādhipeśvaraścakravarttī mahābalaḥ // Mvyā_21 //	catur-dvIrpa-aDipa-ISvaraH-cakravarttI mahA-balaH // MvyAH-_21 //
   saptaratnasamanvitaścaturaṅgabalādhipaḥ /	sapta-ratna-samanvitaH-caturaFga-bala-aDipaH /
   sahasraṃ hi janiṣyante putrāstadāsya bhūpateḥ // Mvyā_22 //	sahasram hi janizyante putrAH-tadA-asya BUpateH // MvyAH-_22 //
   pṛthivīṃ sāgarāntāñca sa paripālayiṣyati /	pRTivIm sAgara-antAQca sa paripAlayizyati /
   yathādharmadaṇḍeṇa narādhipo hi tadyathā // Mvyā_23 //	yaTA-aDarma-daNxeNa narADipaH hi tat-yaTA // MvyAH-_23 //
   caturmahānidhistadā śaṅkhākhyasya ca bhūpateḥ /	caturmahA-niDiH-tadA SaFKa-AKyasya ca BUpateH /
   ratnānāṃ śatakoṭīnāṃ rājñastadā hi lokyate // Mvyā_24 //	ratnAnAm Sata-kowInAm rAjQaH-tadA hi lokyate // MvyAH-_24 //
   piṅgalaśca kaliṅgeṣu mithilāyām ca pāṇḍukaḥ /	piFgalaH-ca kaliFgezu miTilAyAm ca pANxukaH /
   elapatraśca gāndhāre śaṃkho vārāṇasīpure // Mvyā_25 //	elapatraH-ca gAnDAre SaMKaH vArANasI-pure // MvyAH-_25 //
   caturbhirebhinidhibhissa rājā susamanvitaḥ /	caturBiH-eBi-niDiBiH-sa rAjA su-samanvitaH /
   bhaviṣyati mahāvīraḥ śatapuṇyabaloditaḥ // Mvyā_26 //	Bavizyati mahA-vIraH Sata-puNya-bala-uditaH // MvyAH-_26 //
   brāhmaṇastasya rājñāśca subrahmaṇaḥ purohitaḥ /	brAhmaNaH-tasya rAjQAH-ca subrahmaNaH purohitaH /
   bahuśrutaścaturvedastasyopādhyāyo bhaviṣyati // Mvyā_27 //	bahu-SrutaH-catur-vedaH-tasya-upADyAyaH Bavizyati // MvyAH-_27 //
   adhyāpako mantradharaḥ smṛtimān vedapāragaḥ /	aDyApakaH mantra-DaraH smRtimAn vedapAragaH /
   kaiṭabhe sanighaṇṭe ca padavyākaraṇe tathā // Mvyā_28 //	kEwaBe saniGaNwe ca pada-vyAkaraNe taTA // MvyAH-_28 //
   tadā brahmāvatī nāma tasya bhāryā bhaviṣyati /	tadA brahmAvatI nAma tasya BAryA Bavizyati /
   darśanīyā prāsādikā abhirūpā yaśasvinī // Mvyā_29 //	darSanIyA prAsAdikA aBirUpA yaSasvinI // MvyAH-_29 //
   tuṣitebhyaścayavitvā tu maitreyo hyagrapugdalaḥ /	tuziteByaH-cayavitvA tu mEtreyaH hi-agra-pugdalaH /
   tasyāḥ kukṣau sa niyataṃ pratisandhiṃ grahīṣyati // Mvyā_30 //	tasyAH kukzO sa niyatam pratisanDim grahIzyati // MvyAH-_30 //
   daśamāsāṃśca nikhilāṃ dhārayitvā mahādyūtiṃ /	daSa-mAsAn=-ca niKilAm DArayitvA mahA-dyUtim /
   supuṣpitesminnudyāne maitreyajananī tataḥ // Mvyā_31 //	su-puzpitesmin=-udyAne mEtreya-jananI tatas // MvyAH-_31 //
   na niṣaṇṇā nipannā vā sthitā sā dharmacāriṇī /	na nizaNNA nipannA vA sTitA sA Darma-cAriNI /
   drumasya śākhāmālamvya maitreyaṃ janayiṣyati // Mvyā_32 //	drumasya SAKAm-Alamvya mEtreyam janayizyati // MvyAH-_32 //
   niṣkramiṣyati pārśvena dakṣiṇena narottamaḥ /	nizkramizyati pArSvena dakziNena nara-uttamaH /
   abhrakūṭādyathā sūryo nirgataśca prabhāvyate // Mvyā_32* //	aBra-kUwAt-yaTA sUryaH nirgataH-ca praBAvyate // MvyAH-_32* //
   alipto garbhapaṅkena kuśeśayamivāmvunā /	aliptaH garBa-paFkena kuSeSayam-iva-amvunA /
   traidhātukamidaṃ sarvaṃ prabhayā pūrayiṣyati // Mvyā_33 //	trEDAtukam-idam sarvam praBayA pUrayizyati // MvyAH-_33 //
   prīto 'tha taṃ sahasrākṣo devarājā śacīpatiḥ /	prItaH aTa tam sahasrAkzaH devarAjA SacIpatiH /
   jāyamānaṃ grahītā ca maitreyaṃ dvipadottamam // Mvyā_34 //	jAyamAnam grahItA ca mEtreyam dvipada-uttamam // MvyAH-_34 //
   padāni jātamātraśca saptāsau prakamiṣyati /	padAni jAta-mAtraH-ca sapta-asO prakamizyati /
   pade pade nidhānañca padmaṃ padmaṃ bhaviṣyati // Mvyā_35 //	pade pade niDAnaQca padmam padmam Bavizyati // MvyAH-_35 //
   diśaścatasraścodvīkṣya vācaṃ pravyāhariṣyati /	diSaH-catasraH-ca-udvIkzya vAcam pravyAharizyati /
   iyaṃ me paścimā jāti nāsti bhūyaḥ punarbhavaḥ /	iyam me paScimA jAti na-asti BUyas punarBavaH /
   na punarabhā gamiṣyāmi nirvāsyāmi nirāsravaḥ // Mvyā_36 //	na punar-aBA gamizyAmi nirvAsyAmi nirAsravaH // MvyAH-_36 //
   saṃsārārṇavamagnānāṃ sattvānāṃ duḥkhabhāgināṃ /	saMsAra-arNava-magnAnAm sattvAnAm duHKa-BAginAm /
   tṛṣṇābandhanabaddhānāṃ kariṣyāmi vimocanam // Mvyā_37 //	tRzNA-banDana-badDAnAm karizyAmi vimocanam // MvyAH-_37 //
   śvetaṃ cāsya surāśchatraṃ dhārayiṣyanti mūrdhani /	Svetam ca-asya surAH-Catram DArayizyanti mUrDani /
   śītoṣṇavāridhārābhyāṃ nāgendrau snāpayiṣyataḥ // Mvyā_38 //	SIta-uzNa-vAri-DArAByAm nAga-indrO snApayizyataH // MvyAH-_38 //
   pratigṛhya ca taṃ dhātrī dvātriṃśadvaralakṣaṇam /	pratigRhya ca tam DAtrI dvAtriMSat-vara-lakzaNam /
   śriyā jvalantaṃ maitreyaṃ mātre samupaneṣyati // Mvyā_39 //	SriyA jvalantam mEtreyam mAtre samupanezyati // MvyAH-_39 //
   manoramāṃ ca śivikāṃ nānāratnavibhūṣitāṃ /	manoramAm ca SivikAm nAnA-ratna-viBUzitAm /
   ārūḍhāṃ putrasahitāṃ vahiṣyanti ca devatā // Mvyā_40 //	ArUXAm putra-sahitAm vahizyanti ca devatAH // MvyAH-_40 //
   tatastūrya sahasreṣu vādyamāneṣu tatpuraṃ /	tatas-tUrya sahasrezu vAdyamAnezu tat-puram /
   praviṣṭamātre maitreye puṣpavarṣaṃ patiṣyati // Mvyā_41 //	pravizwa-mAtre mEtreye puzpa-varzam patizyati // MvyAH-_41 //
   dṛṣṭaivaṃ putraṃ subrahmā dvātriṃśadvaralakṣaṇam /	dRzwA-evam putram subrahmA dvAtriMSat-vara-lakzaNam /
   pratyavīkṣātha mantreṣu tadā prīto bhaviṣyati // Mvyā_42 //	pratyavIkzA-aTa mantrezu tadA prItaH Bavizyati // MvyAH-_42 //
   gatidvayaṃ kumārasya yathā mantreṣu dṛśyate /	gati-dvayam kumArasya yaTA mantrezu dRSyate /
   narādhipaścakravarttī buddho vā dvipadottamaḥ // Mvyā_43 //	narADipaH-cakravarttI budDaH vA dvipada-uttamaH // MvyAH-_43 //
   sa ca yauvanasaṃprāpto maitreyaḥ puruṣottamaḥ /	sa ca yOvana-saMprAptaH mEtreyaH puruzottamaH /
   cintayiṣyati dharmātmā duḥkhitā khalviyaṃ prajāḥ // Mvyā_44 //	cintayizyati Darma-AtmA duHKitA Kalu-iyam prajAH // MvyAH-_44 //
   brahmakharo mahāghoṣo hemavarṇo mahādyutiḥ /	brahmaKaraH mahA-GozaH hema-varNaH mahA-dyutiH /
   viśālavakṣaḥ pīnāṃsaḥ padmapatranibhekṣaṇaḥ // Mvyā_45 //	viSAla-vakzaH pIna-aMsaH padma-patra-niBa-IkzaNaH // MvyAH-_45 //
   hastaḥ pañcāśaducchrāya tasya kāyo bhaviṣyati /	hastaH paQcASat-ucCrAya tasya kAyaH Bavizyati /
   visṛtaśca tato 'rddheṇa śubhavarṇasamucchrayaḥ // Mvyā_46 //	visRtaH-ca tatas ardDeNa SuBa-varNa-samucCrayaH // MvyAH-_46 //
   aśītibhiścaturbhiśca sahasraiḥ saṃpuraskṛtaḥ /	aSItiBiH-caturBiH-ca sahasrEH saMpuraskRtaH /
   mānavānāṃ sa maitreyo mantrānadhyāpayiṣyati // Mvyā_47 //	mAnavAnAm sa mEtreyaH mantrAn-aDyApayizyati // MvyAH-_47 //
   atha śaṃkho narapatiḥ yūpamucchrāpayiṣyati /	aTa SaMKaH narapatiH yUpam-ucCrApayizyati /
   tiryañca ṣoḍaśavyāmaṃ ūrddhva vyāmasahasrakam // Mvyā_48 //	tiryaQca zoxaSa-vyAmam UrdDva vyAma-sahasrakam // MvyAH-_48 //
   sa taṃ yūpaṃ narapatirnānāratnavibhūṣitaṃ /	sa tam yUpam narapatiH-nAnA-ratna-viBUzitam /
   pradāsyati dvijātibhyo yajñaṃ kṛtvā puraḥsaraṃ // Mvyā_49 //	pradAsyati dvijAtiByaH yajQam kRtvA puraHsaram // MvyAH-_49 //
   tañca ratnamayaṃ yūpaṃ dattamātraṃ manoramaṃ /	taQca ratna-mayam yUpam datta-mAtram manoramam /
   brāhmaṇāṇāṃ sahasrāṇi vikiriṣyanti tatkṣaṇāt // Mvyā_50 //	brAhmaNANAm sahasrANi vikirizyanti tad-kzaNAt // MvyAH-_50 //
   yūpasyatasya maitreyo dṛṣṭvā caitāmanityatāṃ /	yUpasyatasya mEtreyaH dRzwvA ca-etAm-anitya-tAm /
   kṛtasraṃ vicintya saṃsāraṃ pravrajyāṃ rocayiṣyati // Mvyā_51 //	kRtasram vicintya saMsAram pravrajyAm rocayizyati // MvyAH-_51 //
   yatvahaṃ pravrajitveha spṛśeyamamṛtaṃ padaṃ /	yatu-aham pravrajitvA-iha spRSeyam-amRtam padam /
   vimocayeyaṃ janatāṃ vyādhimṛtyujarābhayāt // Mvyā_52 //	vimocayeyam janatAm vyADi-mRtyu-jarA-BayAt // MvyAH-_52 //
   aśītibhiḥ sahasraissa caturbhiśca puraskṛtaḥ /	aSItiBiH sahasrEH-sa caturBiH-ca puraskRtaH /
   niṣkramiṣyati maitreyaḥ pravrajyāmagrapugdalaḥ // Mvyā_53 //	nizkramizyati mEtreyaH pravrajyAm-agra-pugdalaH // MvyAH-_53 //
   nāgavṛkṣastadā tasya bodhivṛkṣo bhaviṣyati /	nAgavRkzaH-tadA tasya boDivRkzaH Bavizyati /
   pañcāśadyojanānyasya śākhā ūrddhaṃ samucchritāḥ // Mvyā_54 //	paQcASat-yojanAni-asya SAKAH UrdDam samucCritAH // MvyAH-_54 //
   niṣadya tasya cādhastānmaitreyaḥ puruṣottamaḥ /	nizadya tasya ca-aDastAt-mEtreyaH puruzottamaH /
   anuttarāṃ śivāṃ bodhiṃ samavāpsyati nāyakaḥ // Mvyā_55 //	anuttarAm SivAm boDim samavApsyati nAyakaH // MvyAH-_55 //
   yasyāmeva ca rātrau sa pravrajyāṃ niṣkramiṣyati /	yasyAm-eva ca rAtrO sa pravrajyAm nizkramizyati /
   tasyāṃ eva ca rātrau hi parāṃ bodhimavāpsyati // Mvyā_56 //	tasyAm eva ca rAtrO hi parAm boDim-avApsyati // MvyAH-_56 //
   aṣṭāṅgopetayā vācā tataḥ sa puruṣottamaḥ /	azwAFga-upetayA vAcA tatas sa puruzottamaH /
   deśayiṣyati saddharmaṃ sarvaduḥkhāpahaṃ śivam // Mvyā_57 //	deSayizyati sadDarmam sarva-duHKa-apaham Sivam // MvyAH-_57 //
   prasannāṃ janatāṃ dṛṣṭvā satyāni kathayiṣyati /	prasannAm janatAm dRzwvA satyAni kaTayizyati /
   duḥkhaṃ duḥkhasamutpādaṃ duḥkhasya samatikramaṃ // Mvyā_58 //	duHKam duHKa-samutpAdam duHKasya samatikramam // MvyAH-_58 //
   āryaṃ cāṣṭāṅgikaṃ mārgaṃ kṣemaṃ nirvāṇagāminaṃ /	Aryam ca-azwa-AFgikam mArgam kzemam nirvANa-gAminam /
   taṃ cāpi dharmaṃ saṃśrutya pratipatsyanti śāsane // Mvyā_59 //	tam ca-api Darmam saMSrutya pratipatsyanti SAsane // MvyAH-_59 //
   udyāne puṣpasaṃcchanne sannipāto bhaviṣyati /	udyAne puzpa-saMcCanne sannipAtaH Bavizyati /
   pūrṇaṃ ca yojanaśataṃ parṣattasya bhaviṣyati // Mvyā_60 //	pUrNam ca yojana-Satam parzattasya Bavizyati // MvyAH-_60 //
   śrutvā narapati rājā śaṅkho nāma mahāyaśāḥ /	SrutvA narapati rAjA SaFKaH nAma mahA-yaSAH /
   datvā dānamasaṃkhyeyaṃ pravrajyāṃ niṣkramiṣyati // Mvyā_61 //	datvA dAnam-asaMKyeyam pravrajyAm nizkramizyati // MvyAH-_61 //
   aśītibhiścaturbhiśca sahasraiḥ parivāritaḥ /	aSItiBiH-caturBiH-ca sahasrEH parivAritaH /
   narādhipo viniṣkramya pravrajyāmupayāsyati // Mvyā_62 //	narADipaH vinizkramya pravrajyAm-upayAsyati // MvyAH-_62 //
   anenaiva pramāṇena mānavānāṃ puraskṛtaḥ /	anena-eva pramANena mAnavAnAm puraskRtaH /
   maitreyasya pitā tatra pravrajyāṃ niṣkramiṣyati // Mvyā_63 //	mEtreyasya pitA tatra pravrajyAm nizkramizyati // MvyAH-_63 //
   tato gṛhapatistatra sudhano nāma viśrutaḥ /	tatas gRhapatiH-tatra suDanaH nAma viSrutaH /
   pravrajiṣyati śuddhātmā maitreyasyānuśāsane // Mvyā_64 //	pravrajizyati SudDa-AtmA mEtreyasya-anuSAsane // MvyAH-_64 //
   strīratnamatha śaṅkhasya viśākhā nāma viśrutā /	strI-ratnam-aTa SaFKasya viSAKA nAma viSrutA /
   aśītibhiścaturbhiśca sahasraiḥ saṃpuraṣkṛtā //	aSItiBiH-caturBiH-ca sahasrEH saMpurazkRtA //
   nārīṇāmabhiniṣkramya pravrajyāṃ rocayiṣyati // Mvyā_65 //	nArINAm-aBinizkramya pravrajyAm rocayizyati // MvyAH-_65 //
   prāṇinaḥ tatra samaye sahasrāṇi śatāni ca /	prANinaH tatra samaye sahasrANi SatAni ca /
   pravrajyāmupayāsyanti maitreyasyānuśāsane // Mvyā_66 //	pravrajyAm-upayAsyanti mEtreyasya-anuSAsane // MvyAH-_66 //
   supuṣpite 'sminnudyāne sannipāto bhaviṣyati /	su-puzpite asmin=-udyAne sannipAtaH Bavizyati /
   samantato yojanaśataṃ parṣat tasya bhaviṣyati // Mvyā_67 //	samantataH yojana-Satam parzad tasya Bavizyati // MvyAH-_67 //
   tataḥ kāruṇikaḥ śāstā maitreyaḥ puruṣottamaḥ /	tatas kAruNikaH SAstA mEtreyaH puruzottamaH /
   samitiṃ vyavalokyātha imamarthaṃ pravakṣayati // Mvyā_68 //	samitim vyavalokya-aTa imam-arTam pravakzayati // MvyAH-_68 //
   sarvete śākyasiṃhena guṇiśreṣṭheṇa trāyinā /	sarvete SAkya-siMhena guNi-SrezWeNa trAyinA /
   arthato lokanāthena dṛṣṭvā saddharmadhātunā /	arTataH lokanATena dRzwvA sadDarma-DAtunA /
   ropitā mokṣamārgeṇa vikṣiptā mama śāsane // Mvyā_69 //	ropitA mokza-mArgeNa vikziptAH mama SAsane // MvyAH-_69 //
   chatradhvajapatākābhirgandhamālyavilepanaiḥ /	Catra-Dvaja-patAkABiH-ganDa-mAlya-vilepanEH /
   kṛtvā stūpeṣu satkāraṃ āgatā hi mamāntikam // Mvyā_70 //	kRtvA stUpezu satkAram AgatA hi mama-antikam // MvyAH-_70 //
   saṃghe datvā ca dānāni cīvaraṃ pānabhojanaṃ /	saMGe datvA ca dAnAni cIvaram pAna-Bojanam /
   vividhaṃ glānabhaiṣajyaṃ āgatā hi mamāntikam // Mvyā_71 //	viviDam glAna-BEzajyam AgatA hi mama-antikam // MvyAH-_71 //
   kuṃkumodakasekaṃ ca candanenānulepanaṃ /	kuMkuma-udaka-sekam ca candanena-anulepanam /
   datvā śākyamuneḥ stūpeṣvāgatā hi mamāntikam // Mvyā_72 //	datvA SAkya-muneH stUpezu-AgatA hi mama-antikam // MvyAH-_72 //
   śikṣāpadāni cādhāya śākyasiṃhasya śāsane /	SikzA-padAni ca-ADAya SAkya-siMhasya SAsane /
   paripālaya yathābhūtaṃ āgatā hi mamāntikam // Mvyā_73 //	paripAlaya yaTABUtam AgatA hi mama-antikam // MvyAH-_73 //
   upoṣadhaṃ upoṣyeha āryamaṣṭāṅgikaṃ śubhaṃ /	upozaDam upozya-iha Aryam-azwa-AFgikam SuBam /
   caturdaśīṃ pañcadaśīṃ pakṣasyehāṣṭamīṃ tathā /	caturdaSIm paQcadaSIm pakzasya-iha-azwamIm taTA /
   prātihārikapakṣaṃ cāṣyaṣṭāṅgaṃ susamāhitaṃ // Mvyā_74 //	prAtihArika-pakzam ca-azi-azwa-aFgam su-samAhitam // MvyAH-_74 //
   śīlāni ca samādāya saṃprāptāni ca śāsanam /	SIlAni ca samAdAya saMprAptAni ca SAsanam /
   buddhaṃ dharmeṃ ca saṃghaṃ ca sattvāste śāsanaṃ gatāḥ //	budDam Darmem ca saMGam ca sattvAH-te SAsanam gatAH //
   kṛtvā ca kuśalaṃ karma macchāsanamupāgatāḥ // Mvyā_75 //	kRtvA ca kuSalam karma mad-SAsanam-upAgatAH // MvyAH-_75 //
   tenaite preṣitāḥ sattvā pratiṣṭāśca mayāpyamī /	tena-ete prezitAH sattvAH pratizwAH-ca mayA-api-amI /
   gaṇiśreṣṭheṇa muninā parītā bhūrimedhasā // Mvyā_76 //	gaNi-SrezWeNa muninA parItA BUri-meDasA // MvyAH-_76 //
   prasannāṃ janatāṃ dṛṣṭvā satyāni kathayiṣyati /	prasannAm janatAm dRzwvA satyAni kaTayizyati /
   śrutvā ca te tato dharmaṃ prāpsyanti padamuttamam // Mvyā_77 //	SrutvA ca te tatas Darmam prApsyanti padam-uttamam // MvyAH-_77 //
   prātihāryatrayeṇāsau śrāvakānvinayiṣyati /	prAtihArya-trayeNa-asO SrAvakAn-vinayizyati /
   sarvete āsravāstatra kṣipayiṣyanti suratāḥ // Mvyā_78 //	sarvete AsravAH-tatra kzipayizyanti suratAH // MvyAH-_78 //
   prathamaḥ sannipātosya śrāvakāṇāṃ bhaviṣyati /	praTamaH sannipAtosya SrAvakANAm Bavizyati /
   pūrṇāḥ ṣaṇṇavatikoṭyaḥ śrāvakāṇāṃ bhavacchidāṃ // Mvyā_79 //	pUrNAH zaNNavati-kowyaH SrAvakANAm Bavat-CidAm // MvyAH-_79 //
   dvitīyaḥ sannipātosya śrāvakāṇāṃ bhaviṣyati /	dvitIyaH sannipAtosya SrAvakANAm Bavizyati /
   pūrṇāścaturnavati koṭyaḥ śāntānāṃ bhūrimedhasāṃ // Mvyā_80 //	pUrNAH-caturnavati kowyaH SAntAnAm BUri-meDasAm // MvyAH-_80 //
   tṛtīyaḥ sannipātosya śrāvakāṇāṃ bhaviṣyati /	tRtIyaH sannipAtosya SrAvakANAm Bavizyati /
   pūrṇāḥ dvāviṃśati koṭyaḥ śāntānāṃ śāntacetasāṃ // Mvyā_81 //	pUrNAH dvAviMSati kowyaH SAntAnAm SAnta-cetasAm // MvyAH-_81 //
   dharmacakraṃ pravartyātha vinīya suramānuṣān /	Darma-cakram pravartya-aTa vinIya sura-mAnuzAn /
   sārdhaṃ śrāvakasaṃgheṇa pure piṇḍaṃ cariṣyati // Mvyā_82 //	sArDam SrAvaka-saMGeNa pure piNxam carizyati // MvyAH-_82 //
   tataḥ praviśatastasyāṃ ramyāṃ ketumatīṃ purīṃ /	tatas praviSataH-tasyAm ramyAm ketumatIm purIm /
   māndārakāṇi puṣpāṇi patiṣyanti purottame //	mAndArakANi puzpANi patizyanti pura-uttame //
   devatāḥ prakiriṣyanti tasmin puragate munau // Mvyā_83 //	devatAH prakirizyanti tasmin pura-gate munO // MvyAH-_83 //
   catvāraśca mahārājā śakraśca tridaśādhipaḥ /	catvAraH-ca mahA-rAjA SakraH-ca tridaSa-aDipaH /
   brahmā devagaṇaiḥ sārdhaṃ pūjāṃ tasya kariṣyati // Mvyā_84 //	brahmA deva-gaNEH sArDam pUjAm tasya karizyati // MvyAH-_84 //
   utpalaṃ kumudaṃ padmaṃ puṇḍarīkaṃ sugandhikaṃ /	utpalam kumudam padmam puNxarIkam suganDikam /
   aguruṃ candanaṃ cāpi divyaṃ mālyaṃ patiṣyati // Mvyā_85 //	agurum candanam ca-api divyam mAlyam patizyati // MvyAH-_85 //
   cailakṣepaṃ kariṣyanti devaputrā maharddhikāḥ /	cEla-kzepam karizyanti deva-putrAH mahardDikAH /
   taṃ lokanāthamudvīkṣapa praviśantaṃ purottamam // Mvyā_86 //	tam loka-nATam-udvIkzapa praviSantam pura-uttamam // MvyAH-_86 //
   divyaśca tūryanirghoṣo divyaṃ mālyaṃ patiṣyati /	divyaH-ca tUrya-nirGozaH divyam mAlyam patizyati /
   devatā prakiriṣyanti tasmin puragate munau // Mvyā_87 //	devatA prakirizyanti tasmin pura-gate munO // MvyAH-_87 //
   ye tu ketumatīṃ kecit vāsayaṣyanti mānuṣāḥ /	ye tu ketumatIm kecid vAsayazyanti mAnuzAH /
   tepi taṃ pūjayiṣyanti praviśantaṃ purottamam // Mvyā_88 //	tepi tam pUjayizyanti praviSantam pura-uttamam // MvyAH-_88 //
   pathi bhūmyāstaraṃ tatra mṛdutūlapicopamam /	paTi BUmi-Astaram tatra mRdu-tUla-pica-upamam /
   vicitrañca śubhaṃ mālyaṃ vikiriṣyanti te tadā // Mvyā_89 //	vicitraQca SuBam mAlyam vikirizyanti te tadA // MvyAH-_89 //
   chatradhvajapatākabhirarcayiṣyanti mānuṣāḥ /	Catra-Dvaja-patAkaBiH-arcayizyanti mAnuzAH /
   śubhaiśca tūryanirghoṣaiḥ prasannamanaso narāḥ // Mvyā_90 //	SuBEH-ca tUrya-nirGozEH prasanna-manasaH narAH // MvyAH-_90 //
   taṃ ca śakraḥ sahasrākṣo devarājaḥ śacīpatiḥ /	tam ca SakraH sahasrAkzaH devarAjaH SacIpatiH /
   prahṛṣṭaḥ prāñjalirbhūtvā maitreyaṃ stoṣyate jinam // Mvyā_91 //	prahRzwaH prAQjaliH-BUtvA mEtreyam stozyate jinam // MvyAH-_91 //
   namaste puruṣājanya namaste puruṣottama /	namaH-te puruza-ajanya namaH-te puruzottamaH /
   anukampasva janatāṃ bhagavannagrapugdala // Mvyā_92 //	anukampasva janatAm Bagavan=-agra-pugdala // MvyAH-_92 //
   maharddhiko devaputrastasya māro bhaviṣyati /	mahardDikaH deva-putraH-tasya mAraH Bavizyati /
   sa cāpi prāñjalirbhūtvā stoṣyate lokanāyakam // Mvyā_93 //	sa ca-api prAQjaliH-BUtvA stozyate loka-nAyakam // MvyAH-_93 //
   śuddhāvāsa sahasraiśca bahubhiḥ parivāritaḥ /	SudDAvAsa sahasrEH-ca bahuBiH parivAritaH /
   pravekṣyate ca maitreyo lokanātho vināyakaḥ // Mvyā_94 //	pravekzyate ca mEtreyaH lokanATaH vinAyakaH // MvyAH-_94 //
   brāhmaṇaparivāreṇa brahmā cāpi girāsphuṭam /	brAhmaNa-parivAreNa brahmA ca-api girA-sPuwam /
   kathayiṣyati saddharmaṃ brāhmaṃ ghoṣamudīrayan // Mvyā_95 //	kaTayizyati sadDarmam brAhmam Gozam-udIrayan // MvyAH-_95 //
   ākīrṇā pṛthivī sarvā arhadbhiśca bhaviṣyati /	AkIrNA pRTivI sarvAH arhadBiH-ca Bavizyati /
   kṣīṇāśravairvāntadoṣaiḥ prahīṇabhavabandhanaiḥ // Mvyā_96 //	kzINa-ASravEH-vAnta-dozEH prahINa-Bava-banDanEH // MvyAH-_96 //
   hṛṣṭā devamanuṣyāśca gandharvā yakṣarākṣasāḥ /	hRzwAH deva-manuzyAH-ca ganDarvAH yakza-rAkzasAH /
   śāstuḥ pūjāṃ kariṣyanti nāgāścāpi maharddhikāḥ // Mvyā_97 //	SAstuH pUjAm karizyanti nAgAH-ca-api mahardDikAH // MvyAH-_97 //
   te vai nūnaṃ bhaviṣyanti cyānaghācchinnasaṃśayāḥ /	te vE nUnam Bavizyanti cya-anaGAcCinna-saMSayAH /
   utkṣiptaparikhāḥ dhīrā anādānā nirutsakāḥ //	utkzipta-pariKAH DIrAH anAdAnAH nirutsakAH //
   brahmacaryañcariṣyanti maitreyasyānuśāsane // Mvyā_98 //	brahmacaryaQcarizyanti mEtreyasya-anuSAsane // MvyAH-_98 //
   te 'pi nūnaṃ bhaviṣyanti amamā aparigrahāḥ /	te api nUnam Bavizyanti amamAH aparigrahAH /
   ajātarūparajatā aniketā asaṃstavāḥ /	ajAtarUpa-rajatAH aniketAH asaMstavAH /
   brahmacaryañcariṣyanti ye maitreyānuśāsane // Mvyā_99 //	brahmacaryaQcarizyanti ye mEtreya-anuSAsane // MvyAH-_99 //
   te vai pāraṃ gamiṣyanti chitvā jālameva bhujāt /	te vE pAram gamizyanti CitvA jAlam-eva BujAt /
   dhyānāni copasaṃpadya prītisaukhyasamanvitāḥ /	DyAnAni ca-upasaMpadya prIti-sOKya-samanvitAH /
   brahmacaryañcariṣyanti maitreyasyānuśāsane // Mvyā_100 //	brahmacaryaQcarizyanti mEtreyasya-anuSAsane // MvyAH-_100 //
   ṣaṣṭhiṃ varṣa sahasrāṇi maitreyo dvipadottamaḥ /	zazWim varza sahasrANi mEtreyaH dvipada-uttamaH /
   deśayiṣyati saddharmaṃ śāstā lokānukampayā // Mvyā_101 //	deSayizyati sadDarmam SAstA loka-anukampayA // MvyAH-_101 //
   śatāni ca sahasrāṇi prāṇiṇāṃ sa vināyakaḥ /	SatAni ca sahasrANi prANiNAm sa vinAyakaH /
   vinīya dharmakāyena tato nirvāṇameṣyati // Mvyā_102 //	vinIya Darma-kAyena tatas nirvANam-ezyati // MvyAH-_102 //
   tasmiṃśca nirvṛte dhīre maitreye dvipadottame /	tasmin=-ca nirvRte DIre mEtreye dvipada-uttame /
   daśavarṣasahasrāṇi saddharmaṃ sthāsyati kṣitau // Mvyā_103 //	daSa-varza-sahasrANi sadDarmam sTAsyati kzitO // MvyAH-_103 //
   prasādayati cittāni tasmācchākyamunau jine /	prasAdayati cittAni tasmAt-SAkyamunO jine /
   tatodṛkṣatha maitreyaṃ saṃbuddhaṃ dvipadottamam // Mvyā_104 //	tata-udRkzaTa mEtreyam saMbudDam dvipada-uttamam // MvyAH-_104 //
   tasmāddharme ca buddhe ca saṃghe cāpi gaṇottame /	tasmAt-Darme ca budDe ca saMGe ca-api gaNa-uttame /
   prasādayati cittāni bhaviṣyati maharddhikaṃ // Mvyā_105 //	prasAdayati cittAni Bavizyati mahardDikam // MvyAH-_105 //
   taṃ tādṛśaṃ kāruṇikaṃ maitreyaṃ dvipadottamaṃ /	tam tAdRSam kAruNikam mEtreyam dvipada-uttamam /
   ārādhayitvā kālena tato nirvāṇameṣyatha // Mvyā_106 //	ArADayitvA kAlena tatas nirvANam-ezi-aTa // MvyAH-_106 //
   idamāścaryakaṃ śrutvā dṛṣṭvā ca vibhavānalpikāṃ /	idam-AScaryakam SrutvA dRzwvA ca viBava-analpikAm /
   ko vidvānna prasīdeta api kṛṣṇāsu jātiṣu // Mvyā_107 //	kaH vidvAn-na prasIdeta api kRzNAsu jAtizu // MvyAH-_107 //
   tasmādihātmakāmena māhātmayamabhikāṃkṣatāḥ /	tasmAt-iha-Atma-kAmena mAhAtmayam-aBikAMkzatAH /
   saddharmo gurukarttavyaḥ smaratā buddhaśāsanam // Mvyā_108 //	sadDarmaH guru-karttavyaH smaratA budDa-SAsanam // MvyAH-_108 //
   // maitreyavyākaraṇaṃ samāptaṃ //	// mEtreya-vyAkaraNam samAptam //
