   na bhetavyaṃ na boddhavyaṃ na śrāvyaṃ vādino vacaḥ /	na Betavyam na bodDavyam na SrAvyam vAdinaH vacaH /
   jhaṭiti prativaktavyaṃ sabhāsu vijigīṣubhiḥ // NKv_1 //	Jawiti prativaktavyam saBAsu vijigIzuBiH // NKu-_1 //
   asaṃbhramo vilajjatvam avajñā prativādini /	asaMBramaH vilajja-tvam avajQA prativAdini /
   hāso rājñaḥ stavaś ceti pañcaite jayahetavas // NKv_2 //	hAsaH rAjQaH stavaH ca-iti paQca-ete jaya-hetavaH // NKu-_2 //
   uccair udghoṣya jetavyaṃ madhyasthaś ced apaṇḍitas /	uccEs udGozya jetavyam maDyasTaH ced apaNxitaH /
   paṇḍito yadi tatraiva pakṣapāto 'dhiropyatām // NKv_3 //	paNxitaH yadi tatra-eva pakzapAtaH aDiropyatAm // NKu-_3 //
   *VAR. 3b: udghoṣya; ed.: udghuṣya (L)	*VAR. 3b: udGozya; ed.: udGuzya (L)
   lobho hetur dhanaṃ sādhyaṃ dṛṣṭāntas tu purohitas /	loBaH hetuH Danam sADyam dRzwAntaH tu purohitaH /
   ātmotkarṣo nigamanam anumāneṣv ayaṃ vidhis // NKv_4 //	Atma-utkarzaH nigamanam anumAnezu ayam viDiH // NKu-_4 //
   abhyāsyaṃ lajjamānena tattvaṃ jijñāsunā ciram /	aByAsyam lajjamAnena tattvam jijQAsunA ciram /
   jigīṣunā hriyaṃ tyaktvā kāryaḥ kolāhalo mahān // NKv_5 //	jigIzunA hriyam tyaktvA kAryaH kolAhalaH mahAn // NKu-_5 //
   pāṭhanair granthanirmāṇaiḥ pratiṣṭhā tāvad āpyate /	pAWanEH granTa-nirmANEH pratizWA tAvat Apyate /
   evam ca tathyavyutpattir āyuṣo 'nte bhaven na vā // NKv_6 //	evam ca taTya-vyutpattiH AyuzaH ante Bavet na vA // NKu-_6 //
   stotāraḥ ke bhaviṣyanti mūrkhasya jagatītale /	stotAraH ke Bavizyanti mUrKasya jagatI-tale /
   na stauti cet svayaṃ ca svaṃ kadā tasyāstu nirvṛtis // NKv_7 //	na stOti ced svayam ca svam kadA tasyAH-tu nirvRtiH // NKu-_7 //
   vācyatāṃ samayo 'tītaḥ spaṣṭam agre bhaviṣyati /	vAcyatAm samayaH atItaH spazwam agre Bavizyati /
   iti pāṭhayatāṃ granthe kāṭhinyaṃ kutra vartate // NKv_8 //	iti pAWayatAm granTe kAWinyam kutra vartate // NKu-_8 //
   agatitvam atiśraddhā jñānābhāsena tṛptatā /	agati-tvam atiSradDA jQAna-ABAsena tRpta-tA /
   trayaḥ śiṣyaguṇā hy ete mūrkhācāryasya bhāgyajās // NKv_9 //	trayaH Sizya-guNAH hi ete mUrKa-AcAryasya BAgya-jAH // NKu-_9 //
   yadi na kvāpi vidyāyāṃ sarvathā kramate matis /	yadi na kvApi vidyAyAm sarvaTA kramate matiH /
   māntrikās tu bhaviṣyāmo yogino yatayo 'pi vā // NKv_10 //	mAntrikAH tu BavizyAmaH yoginaH yatayaH api vA // NKu-_10 //
   avilambena saṃsiddhau māntrikair āpyate yaśas /	avilambena saMsidDO mAntrikEH Apyate yaSaH /
   vilambe karmabāhulyaṃ vikhyāpyāvāpyate dhanam // NKv_11 //	vilambe karma-bAhulyam viKyApya-avApyate Danam // NKu-_11 //
   sukhaṃ sukhiṣu duḥkhe 'pi jīvanaṃ duḥkhaśāliṣu /	suKam suKizu duHKe api jIvanam duHKa-SAlizu /
   anugrahāyate yeṣāṃ te dhanyāḥ khalu māntrikās // NKv_12 //	anugrahAyate yezAm te DanyAH Kalu mAntrikAH // NKu-_12 //
   *VAR.: 12b em: sukhe sukhiṣu	*VAR.: 12B em: suKe suKizu
   yāvad ajñānato maunam ācāro vā vilakṣaṇas /	yAvat ajQAnataH mOnam AcAraH vA vilakzaNaH /
   tāvan māhātmyarūpeṇa paryavasyati māntrike // NKv_13 //	tAvat mAhAtmya-rUpeNa paryavasyati mAntrike // NKu-_13 //
   cārān vicārya daivajñair vaktavyaṃ bhūbhujāṃ phalam /	cArAn vicArya dEva-jQEH vaktavyam BUBujAm Palam /
   grahacāraparijñānaṃ teṣām āvaśyakaṃ yatas // NKv_14 //	graha-cAra-parijQAnam tezAm AvaSyakam yatas // NKu-_14 //
   putra ity eva pitari kanyakety eva mātari /	putraH iti eva pitari kanyakA-iti eva mAtari /
   garbhapraśneṣu kathayan daivajño vijayī bhavet // NKv_15 //	garBa-praSnezu kaTayan dEvajQaH vijayI Bavet // NKu-_15 //
   āyuspraśne dīrgham āyur vācyaṃ mauhūrtikair janais /	AyuH-praSne dIrGam AyuH vAcyam mOhUrtikEH janEH /
   jīvanto bahumanyante mṛtāḥ prakṣyanti kaṃ punas // NKv_16 //	jIvantaH bahu-manyante mRtAH prakzyanti kam punar // NKu-_16 //
   sarvaṃ koṭidvayopetaṃ sarvaṃ kāladvayāvadhi /	sarvam kowi-dvaya-upetam sarvam kAla-dvaya-avaDi /
   sarvaṃ vyāmiśram iva ca vaktavyaṃ daivacintakais // NKv_17 //	sarvam vyAmiSram iva ca vaktavyam dEva-cintakEH // NKu-_17 //
   nirdhanānāṃ dhanāvāptiṃ dhaninām adhikaṃ dhanam /	nirDanAnAm Dana-avAptim DaninAm aDikam Danam /
   bruvāṇāḥ sarvathā grāhyā lokair jyautiṣikā janās // NKv_18 //	bruvANAH sarvaTA grAhyAH lokEH jyOtizikAH janAH // NKu-_18 //
   śatasya lābhe tāmbūlaṃ sahasrasya tu bhojanam /	Satasya lABe tAmbUlam sahasrasya tu Bojanam /
   daivajñānām upālambho nityaḥ kāryaviparyaye // NKv_19 //	dEvajQAnAm upAlamBaH nityaH kArya-viparyaye // NKu-_19 //
   api sāgaraparyantā vicetavyā vasuṃdharā /	api sAgara-paryantA vicetavyA vasuMDarA /
   deśo hy aratnimātre 'pi nāsti daivajñavarjitas // NKv_20 //	deSaH hi aratni-mAtre api na-asti dEvajQa-varjitaH // NKu-_20 //
   vārān ke cid grahān ke cit ke cid ṛkṣāṇi jānate /	vArAn ke cit grahAn ke cit ke cit RkzANi jAnate /
   tritayaṃ ye vijānanti te vācaspatayaḥ svayam // NKv_21 //	tritayam ye vijAnanti te vAcaspatayaH svayam // NKu-_21 //
   naimittikāḥ svapnadṛśo devatānām [[amī trayaḥ]] /	nEmittikAH svapna-dRSaH devatAnAm [[amI trayaH]] /
   nisargaśatravaḥ sṛṣṭā daivajñānām amī trayas // NKv_22 //	nisarga-SatravaH sRzwAH dEvajQAnAm amI trayaH // NKu-_22 //
   svasthair asādhyarogaiś ca jantubhir nāsti kiṃ cana /	svasTEH asADya-rogEH ca jantuBiH na-asti kim cana /
   kātarā dīrgharogāś ca bhiṣajāṃ bhāgyahetavas // NKv_23 //	kAtarAH dIrGa-rogAH ca BizajAm BAgya-hetavaH // NKu-_23 //
   nātidhairyaṃ pradātavyaṃ nātibhītiś ca rogiṇi /	na-ati-DEryam pradAtavyam na-atiBItiH ca rogiNi /
   naiścintyān nādime dānaṃ nairāśyād eva nāntime // NKv_24 //	nEH-cintyAt na-Adime dAnam nErASyAt eva na-antime // NKu-_24 //
   bhaiṣajyaṃ tu yathākāmaṃ pathyaṃ tu kaṭhinaṃ vadet /	BEzajyam tu yaTAkAmam paTyam tu kaWinam vadet /
   ārogyaṃ vaidyamāhātmyād anyathātvam apathyatas // NKv_25 //	Arogyam vEdya-mAhAtmyAt anyaTAtvam apaTyataH // NKu-_25 //
   nidānaṃ roganāmāni sātmyāsātmye cikitsitam /	nidAnam roga-nAmAni sAtmya-asAtmye cikitsitam /
   sarvam apy upadekṣyanti rogiṇaḥ sadane striyas // NKv_26 //	sarvam api upadekzyanti rogiNaH sadane striyaH // NKu-_26 //
   jṛmbhamāṇeṣu rogeṣu mriyamāṇeṣu jantuṣu /	jRmBamANezu rogezu mriyamANezu jantuzu /
   rogatattveṣu śanakair vyutpadyante cikitsakās // NKv_27 //	roga-tattvezu SanakEs vyutpadyante cikitsakAH // NKu-_27 //
   pravartanārtham ārambhe madhye tv auṣadhahetave /	pravartana-arTam AramBe maDye tu OzaDa-hetave /
   bahumānārtham ante ca jihīrṣanti cikitsakās // NKv_28 //	bahu-mAna-arTam ante ca jihIrzanti cikitsakAH // NKu-_28 //
   lipsamāneṣu vaidyeṣu cirād āsādya rogiṇam /	lipsamAnezu vEdyezu cirAt AsAdya rogiNam /
   dāyādāḥ saṃprarohanti daivajñā māntrikā api // NKv_29 //	dAyAdAH saMprarohanti dEvajQAH mAntrikAH api // NKu-_29 //
   rogasyopakrame sāntvaṃ madhye kiṃ cid dhanavyayas /	rogasya-upakrame sAntvam maDye kim cit Dana-vyayaH /
   śanair anādaras śāntau snāto vaidyaṃ na paśyati // NKv_30 //	SanEs anAdaraH SAntO snAtaH vEdyam na paSyati // NKu-_30 //
   daivajñatvaṃ māntrikatā bhaiṣajyaṃ cāṭukauśalam /	dEvajQa-tvam mAntrika-tA BEzajyam cAwu-kOSalam /
   ekaikam arthalābhāya dvitriyogas tu durlabhas // NKv_31 //	ekEkam arTa-lABAya dvi-tri-yogaH tu durlaBaH // NKu-_31 //
   anṛtaṃ cāṭuvādaś ca dhanayogo mahān ayam /	anRtam cAwuvAdaH ca Dana-yogaH mahAn ayam /
   satyaṃ vaiduṣyam ity eṣa yogo dāridryakārakas // NKv_32 //	satyam vEduzyam iti eza yogaH dAridrya-kArakaH // NKu-_32 //
   kātaryaṃ durvinītatvaṃ kārpaṇyam avivekatām /	kAtaryam durvinIta-tvam kArpaNyam aviveka-tAm /
   sarvaṃ mārjanti kavayaḥ śālīnāṃ muṣṭikiṃkarās // NKv_33 //	sarvam mArjanti kavayaH SAlInAm muzwi-kiMkarAH // NKu-_33 //
   na kāraṇam apekṣante kavayaḥ stotum udyatās /	na kAraNam apekzante kavayaH stotum udyatAH /
   kiṃ cid astuvatām teṣāṃ jihvā phuraphurāyate // NKv_34 //	kim cit astuvatAm tezAm jihvA PuraPurAyate // NKu-_34 //
   stutaṃ stuvanti kavayo na svato guṇadarśinas /	stutam stuvanti kavayaH na svatas guNa-darSinaH /
   kītaḥ kaś cid alir nāma kiyatī tatra varṇanā // NKv_35 //	kItaH kaH cit aliH nAma kiyatI tatra varNanA // NKu-_35 //
   ekaiva kavitā puṃsāṃ grāmāyāśvāya hastine /	ekA-eva kavi-tA puMsAm grAmAya-aSvAya hastine /
   antato 'nnāya vastrāya tāmbūlāya ca kalpate // NKv_36 //	antatas annAya vastrAya tAmbUlAya ca kalpate // NKu-_36 //
   śabdākhyam aparaṃ brahma saṃdarbheṇa pariṣkṛtam /	Sabda-AKyam aparam brahma saMdarBeNa parizkRtam /
   vikrīyate katipayair vṛthānyair viniyujyate // NKv_37 //	vikrIyate katipayEH vRTA-anyEH viniyujyate // NKu-_37 //
   varṇayanti narābhāsān vāṇīṃ labdhvāpi ye janās /	varNayanti nara-ABAsAn vANIm labDvA-api ye janAH /
   labdhvāpi kāmadhenuṃ te lāṅgale viniyuñjate // NKv_38 //	labDvA-api kAmaDenum te lAFgale viniyuQjate // NKu-_38 //
   praśaṃsanto narābhāsān pralapanto 'nyathānyathā /	praSaMsantaH nara-ABAsAn pralapantaH anyaTA-anyaTA /
   kathaṃ tarantu kavayaḥ kāmapāramyavādinas // NKv_39 //	kaTam tarantu kavayaH kAma-pAramya-vAdinaH // NKu-_39 //
   yat sandarbhe yad ullekhe yad vyaṅgye nibhṛtaṃ manas /	yat sandarBe yat ulleKe yat vyaFgye niBRtam manaH /
   samādher api taj jyāyāḥ śaṃkaro yadi varṇyate // NKv_40 //	samADeH api tat jyAyAH SaMkaraH yadi varNyate // NKu-_40 //
   [bandhavaḥ]	[banDavaH]
   gṛhiṇī bhaginī tasyāḥ śvaśurau śyāla ity api /	gRhiNI BaginI tasyAH SvaSurO SyAlaH iti api /
   prāṇinām kalinā sṛṣṭāḥ pañca prāṇā ime 'pare // NKv_41 //	prANinAm kalinA sRzwAH paQca prANAH ime apare // NKu-_41 //
   jāmātaro bhāgineyā mātulā dārabāndhavās /	jAmAtaraH BAgineyAH mAtulAH dAra-bAnDavAH /
   ajñātā eva gṛhiṇāṃ bhakṣayanty ākhuvad gṛhe // NKv_42 //	ajQAtAH eva gRhiNAm Bakzayanti AKu-vat gRhe // NKu-_42 //
   mātulasya balaṃ mātā jāmātur duhitā balam /	mAtulasya balam mAtA jAmAtuH duhitA balam /
   śvaśurasya balaṃ bhāryā svayam evātither balam // NKv_43 //	SvaSurasya balam BAryA svayam eva-atiTeH balam // NKu-_43 //
   jāmātur vakratā tāvad yāvac chyālasya bālatā /	jAmAtuH vakra-tA tAvat yAvat SyAlasya bAla-tA /
   prabudhyamāne sāralyaṃ prabuddhe 'smin palāyanam // NKv_44 //	prabuDyamAne sAralyam prabudDe asmin palAyanam // NKu-_44 //
   bhāryā jyeṣṭhā śiśuḥ śyālaḥ śvaśrūḥ svātantryavartinī /	BAryA jyezWA SiSuH SyAlaH SvaSrUH svAtantrya-vartinI /
   śvaśuras tu pravāsīti jāmātur bhāgyadhoraṇī // NKv_45 //	SvaSuraH tu pravAsI-iti jAmAtuH BAgya-DoraNI // NKu-_45 //
   bhūṣaṇair vāsanaiḥ pātraiḥ putrāṇām upalālanais /	BUzaNEH vAsanEH pAtrEH putrANAm upalAlanEH /
   sakṛd āgatya gacchantī kanyā nirmārṣṭi mandiram // NKv_46 //	sakRt Agatya gacCantI kanyA nirmArzwi mandiram // NKu-_46 //
   gṛhiṇī svajanaṃ vakti śuṣkāhāraṃ mitāśanam /	gRhiNI sva-janam vakti Suzka-AhAram mita-aSanam /
   patipakṣyāṃs tu bahvāśān kṣīrapāṃs taskarān api // NKv_47 //	pati-pakzyAn tu bahu-ASAn kzIrapAn taskarAn api // NKu-_47 //
   bhārye dve putraśālinyau bhaginī pativarjitā /	BArye dve putra-SAlinyO BaginI pati-varjitAH /
   aśrāntakalaho nāma yogo 'yaṃ gṛhamedhinām // NKv_48 //	aSrAnta-kalahaH nAma yogaH ayam gRhameDinAm // NKu-_48 //
   bhārye dve bahavaḥ putrā dāridryaṃ rogasaṃbhavas /	BArye dve bahavaH putrAH dAridryam roga-saMBavaH /
   jīrṇau ca mātāpitarāv ekaikaṃ narakādhikam // NKv_49 //	jIrNO ca mAtA-pitarO ekEkam naraka-aDikam // NKu-_49 //
   [uttamaṛṇāḥ]	[uttama-RNAH]
   smṛte sīdanti gātrāṇi dṛṣṭe prajñā vinaśyati /	smRte sIdanti gAtrANi dRzwe prajQA vinaSyati /
   aho mahad idaṃ bhūtam uttamarṇābhiśābdhitam // NKv_50 //	aho mahat idam BUtam uttamarNa-aBiSAbDitam // NKu-_50 //
   antako 'pi hi jantūnām antakālam apekṣate /	antakaH api hi jantUnAm antakAlam apekzate /
   na kālaniyamaḥ kaś cid uttamārṇasya vidyate // NKv_51 //	na kAla-niyamaH kaH cit uttamArNasya vidyate // NKu-_51 //
   na paśyāmo mukhe daṃṣṭrāṃ na pāśaṃ vā karāñjale /	na paSyAmaH muKe daMzwrAm na pASam vA kara-aQjale /
   uttamārṇam avekṣyaiva tathāpy udvejite manas // NKv_52 //	uttama-arNam avekzya-eva taTA-api udvejite manaH // NKu-_52 //
   [dāridryam]	[dAridryam]
   śatrau sāntvaṃ pratīkāraḥ sarvarogeṣu bheṣajam /	SatrO sAntvam pratIkAraH sarva-rogezu Bezajam /
   mṛtyau mṛtyuñjayadhyānaṃ dāridrye tu na kiṃ cana // NKv_53 //	mRtyO mRtyuQjaya-DyAnam dAridrye tu na kim cana // NKu-_53 //
   śaktiṃ karoti saṃcāre śītoṣṇe marṣayaty api /	Saktim karoti saMcAre SIta-uzNe marzayati api /
   dīpayaty udare vahniṃ dāridryaṃ paramauṣadham // NKv_54 //	dIpayati udare vahnim dAridryam parama-OzaDam // NKu-_54 //
   giraṃ skhalantīṃ mīlantīṃ dṛṣṭiṃ pādau visaṃsthulau /	giram sKalantIm mIlantIm dRzwim pAdO visaMsTulO /
   protsāhayati yācñāyāṃ rājājñeva daridratā // NKv_55 //	protsAhayati yAcQAyAm rAja-AjQA-iva daridra-tA // NKu-_55 //
   *VAR. 55b: em.: visaṃsthulau; ed.: visaṃsphuṭau	*VAR. 55b: em.: visaMsTulO; ed.: visaMsPuwO
   jīryanti rājavidveṣā jīryanty avihitāny api /	jIryanti rAja-vidvezAH jIryanti avihitAni api /
   ākiṃcanyabalāḍhyānām antato 'śmāpi jīryati // NKv_56 //	AkiMcanya-bala-AXyAnAm antatas aSmA-api jIryati // NKu-_56 //
   nāsya corā na piśunā na dāyādā na pārthivās /	na-asya corAH na piSunAH na dAyAdAH na pArTivAH /
   dainyaṃ rājyād api jyāyo yadi tattvaṃ prabudhyate // NKv_57 //	dEnyam rAjyAt api jyAyaH yadi tattvam prabuDyate // NKu-_57 //
   [dhaninaḥ]	[DaninaH]
   prakāśayaty ahaṃkāraṃ pravartayati taskarān /	prakASayati ahaMkAram pravartayati taskarAn /
   protsāhayati dāyādāṃl lākṣmīḥ kiṃ cid upasthitā // NKv_58 //	protsAhayati dAyAdAn lAkzmIH kim cit upasTitAH // NKu-_58 //
   viḍambayanti ye nityaṃ vidagdhān dhanino janās /	vixambayanti ye nityam vidagDAn DaninaH janAH /
   ta eva tu viḍambyante śriyā kimcidupekṣitās // NKv_59 //	te eva tu vixambyante SriyA kimcid-upekzitAH // NKu-_59 //
   prāmāṇyabuddhiḥ stotreṣu devatābuddhir ātmani /	prAmANya-budDiH stotrezu devatA-budDiH Atmani /
   kīṭabuddhir manuṣyeṣu nūtanāyāḥ śriyaḥ phalam // NKv_60 //	kIwa-budDiH manuzyezu nUtanAyAH SriyaH Palam // NKu-_60 //
   śṛṇvanta eva pṛcchanti paśyanto 'pi na jānate /	SRNvante eva pRcCanti paSyantaH api na jAnate /
   viḍambanāni dhanikāḥ stotrāṇīty eva manvate // NKv_61 //	vixambanAni DanikAH stotrANi-iti eva manvate // NKu-_61 //
   āvṛtya śrīmadenāndhān anyonyakṛtasaṃvidas /	AvRtya SrI-madena-anDAn anyonya-kRta-saMvidaH /
   svairaṃ hasanti+pārśvasthā bālonmattapiśācavat // NKv_62 //	svEram hasanti+pArSva-sTA bAla-unmatta-piSAca-vat // NKu-_62 //
   stotavyaiḥ stūyante nityaṃ sevanīyaiś ca sevyate /	stotavyEH stUyante nityam sevanIyEH ca sevyate /
   na bibheti na jihreti tathāpi dhaniko janas // NKv_63 //	na biBeti na jihrA-iti taTA-api DanikaH janaH // NKu-_63 //
   kṣaṇamātraṃ grahāveśo yāmamātraṃ surāmadas /	kzaNa-mAtram graha-AveSaH yAma-mAtram surA-madaH /
   lakṣmīmadas tu mūrkhāṇām ādeham anuvartate // NKv_64 //	lakzmImadaH tu mUrKANAm Adeham anuvartate // NKu-_64 //
   śrīr māsam ardhamāsaṃ vā ceṣṭitvā vinivartate /	SrIH mAsam arDa-mAsam vA cezwitvA vinivartate /
   vikāras tu tadārabdho nityaṃ laśunagandhavat // NKv_65 //	vikAraH tu tad-A-ArabDaH nityam laSuna-ganDa-vat // NKu-_65 //
   kaṇṭḥe madaḥ kodravajo hṛdi tāmbūlajo madas /	kaNwHe madaH kodrava-jaH hRdi tAmbUla-jaH madaH /
   lakṣmīmadas tu sarvāṅge putradāramukheṣv api // NKv_66 //	lakzmImadaH tu sarva-aFge putra-dAra-muKezu api // NKu-_66 //
   yatrāsīd asti vā lakṣmīs tatronmadaḥ pravartatām /	yatra-AsIt asti vA lakzmIH tatra-unmadaH pravartatAm /
   kule 'py avataraty eṣa kuṣṭhāpasmāravat katham // NKv_67 //	kule api avatarati eza kuzWa-apasmAra-vat kaTam // NKu-_67 //
   adhyāpayanti śāstrāṇi tṛṇīkurvanti paṇḍitān /	aDyApayanti SAstrANi tRNIkurvanti paNxitAn /
   vismārayanti jātiṃ svāṃ varāṭāḥ pañcaṣā kare // NKv_68 //	vismArayanti jAtim svAm varAwAH paQcazA kare // NKu-_68 //
   bibhartu bhṛtyān dhaniko dattāṃ vā deyam arthiṣu /	biBartu BRtyAn DanikaH dattAm vA deyam arTizu /
   yāvad yācakasādharmyaṃ tāval loko na mṛṣyati // NKv_69 //	yAvat yAcaka-sADarmyam tAvat lokaH na mRzyati // NKu-_69 //
   [piśunāḥ]	[piSunAH]
   dhanabhāro hi lokasya piśunair eva dhāryate /	Dana-BAraH hi lokasya piSunEH eva DAryate /
   kathaṃ te taṃ laghūkartuṃ yatante 'parathā svatas // NKv_70 //	kaTam te tam laGUkartum yatante aparaTA svatas // NKu-_70 //
   śramānurūpaṃ piśune kim upakriyate nṛpais /	Srama-anurUpam piSune kim upakriyate nRpEH /
   dviguṇaṃ triguṇaṃ caiva kṛtānto lālayiṣyati // NKv_71 //	dviguNam triguNam ca-eva kRtAntaH lAlayizyati // NKu-_71 //
   Gokarṇe Bhadrakarṇe ca japo duṣkarmanāśanas /	GokarNe BhadrakarNe ca japaH duzkarma-nASanaH /
   rājakarṇe japaḥ sadyaḥ sarvakarmavināśanas // NKv_72 //	rAjakarNe japaH sadyas sarva-karma-vinASanaH // NKu-_72 //
   na svārthaṃ kimcid icchanti na preryante ca kena cit /	na sva-arTam kimcid icCanti na preryante ca kena cit /
   parārtheṣu pravartante śaṭhāḥ santaś ca tulyavat // NKv_73 //	para-arTezu pravartante SaWAH santaH ca tulya-vat // NKu-_73 //
   kālāntare hy anarthāya gṛdhro gehopari sthitas /	kAla-antare hi anarTAya gRDraH geha-upari sTitaH /
   khalo gṛhasamīpasthaḥ sadyo 'narthāya dehinām // NKv_74 //	KalaH gRha-samIpa-sTaH sadyas anarTAya dehinAm // NKu-_74 //
   [lobhinaḥ]	[loBinaH]
   śuṣkopavāso dharmeṣu bhaiṣajyeṣu ca laṅghanam /	Suzka-upavAsaH Darmezu BEzajyezu ca laFGanam /
   japayajñaś ca yajñeṣu rocate lobhaśālinām // NKv_75 //	japa-yajQaH ca yajQezu rocate loBa-SAlinAm // NKu-_75 //
   kiṃ vakṣyatīva dhanikād yāvad udvijate 'dhanas /	kim vakzyati-iva DanikAt yAvat udvijate aDanaH /
   kiṃ prakṣyatīti lubdho 'pi tāvad udvijate tatas // NKv_76 //	kim prakzyati-iti lubDaH api tAvat udvijate tatas // NKu-_76 //
   sarvam ātithyaśāstrārthaṃ sākṣāt kurvanti lobhinas /	sarvam AtiTya-SAstra-arTam sAkzAt kurvanti loBinaH /
   bhikṣākabalam ekaikaṃ ye hi paśyanti meruvat // NKv_77 //	BikzAka-balam ekEkam ye hi paSyanti meru-vat // NKu-_77 //
   dhanapālaḥ piśāco hi datte svāminy upasthite /	Dana-pAlaH piSAcaH hi datte svAmini upasTite /
   dhanalubdhaḥ piśācas tu na kasmai cana ditsate // NKv_78 //	Dana-lubDaH piSAcaH tu na kasmE cana ditsate // NKu-_78 //
   dātāro 'rthibhir arthyante dātṛbhiḥ punar arthinas /	dAtAraH arTiBiH arTyante dAtRBiH punar arTinaH /
   kartṛkarmavyatīhārād aho nimnonnataṃ kiyat // NKv_79 //	kartR-karma-vyatIhArAt aho nimna-unnatam kiyat // NKu-_79 //
   svasminn asati nārthasya rakṣakaḥ saṃbhaved iti /	svasmin asati na-arTasya rakzakaH saMBavet iti /
   niścityaivaṃ svayam api bhuṅkte lubdhaḥ kathaṃ cana // NKv_80 //	niScitya-evam svayam api BuFkte lubDaH kaTam canaH // NKu-_80 //
   prasthāsyamānaḥ praviśet pratiṣṭheta dine dine /	prasTAsyamAnaH praviSet pratizWeta dine dine /
   vicitrān ullikhed vighnāṃs tiṣṭhāsur atithiś ciram // NKv_81 //	vicitrAn ulliKet viGnAn tizWAsuH atiTiH ciram // NKu-_81 //
   [dhārmikāḥ]	[DArmikAH]
   pradīyate viduṣy ekaṃ kavau daśa naṭe śatam /	pradIyate viduzi ekam kavO daSa nawe Satam /
   sahasraṃ dāmbhike loke śrotriye tu na kimcana // NKv_82 //	sahasram dAmBike loke Srotriye tu na kimcana // NKu-_82 //
   ghaṭakaṃ samyagārādhya vairāgyaṃ paramaṃ vahet /	Gawakam samyak-ArADya vErAgyam paramam vahet /
   tāvad arthāḥ prasiddhyanti yāvac cāpalam āvṛtam // NKv_83 //	tAvat arTAH prasidDyanti yAvat cApalam AvRtam // NKu-_83 //
   ekataḥ sarvaśāstrāṇi tulasīkāṣṭham ekatas /	ekatas sarva-SAstrANi tulasI-kAzWam ekatas /
   vaktavyaṃ kiṃ cid ity uktaṃ vastutas tulasī parā // NKv_84 //	vaktavyam kim cit iti uktam vastutas tulasI parA // NKu-_84 //
   vismṛtaṃ vāhaṭenedaṃ tulasyāḥ paṭhatā guṇan /	vismRtam vA-Ahawena-idam tulasyAH paWatA guNan /
   viśvasaṃmohinī vitta- dāyinīti guṇadvayam // NKv_85 //	viSva-saMmohinI vitta dAyini-iti guNa-dvayam // NKu-_85 //
   kaupīnaṃ bhasitālepo darbhā+rudrākṣamālikā /	kOpInam Basita-AlepaH darBA+-rudrAkza-mAlikA /
   maunam ekāsikā ceti mūrkhasaṃjīvanāni ṣaṭ // NKv_86 //	mOnam ekAsikA ca-iti mUrKa-saMjIvanAni zaw // NKu-_86 //
   vāsaḥ puṇyeṣu tīrtheṣu prasiddhaś ca mṛto gurus /	vAsaH puNyezu tIrTezu prasidDaH ca mRtaH guruH /
   adhyāpanāvṛttayaś ca kīrtanīyā dhanārthibhis // NKv_87 //	aDyApana-AvRttayaH ca kIrtanIyAH Dana-arTiBiH // NKu-_87 //
   mantrabhraṃśe saṃpradāyaḥ prayogaś cyutasaṃkṛtau /	mantra-BraMSe saMpradAyaH prayogaH cyuta-saMkRtO /
   deśadharmas tv anācāre pṛcchatāṃ siddham uttaram // NKv_88 //	deSa-DarmaH tu anAcAre pRcCatAm sidDam uttaram // NKu-_88 //
   yathā jānanti bahavo yathā vakṣyanti dātari /	yaTA jAnanti bahavaH yaTA vakzyanti dAtari /
   tathā dharmaṃ caret sarvaṃ na vṛthā kiṃ cid ācaret // NKv_89 //	taTA Darmam caret sarvam na vRTA kim cit Acaret // NKu-_89 //
   sadā japapaṭo haste madhye madhye 'kṣimīlanam /	sadA japa-pawaH haste maDye maDye akzi-mIlanam /
   sarvaṃ brahmeti vādaś ca sadyaspratyayahetavas // NKv_90 //	sarvam brahma-iti vAdaH ca sadyaspratyaya-hetavaH // NKu-_90 //
   āmadhyāhnaṃ nadīvāsaḥ samāje devatārcanam /	AmaDyAhnam nadI-vAsaH samAje devatA-arcanam /
   satataṃ śuciveṣaś cety etad dambhasya jīvitam // NKv_91 //	satatam Suci-vezaH ca-iti etat damBasya jIvitam // NKu-_91 //
   tāvad dīrghaṃ nityakarma yāvat syād draṣṭṛmelanam /	tAvat dIrGam nityakarma yAvat syAt drazwR-melanam /
   tāvatsaṃkṣipyate sarvaṃ yāvad draṣṭā na vidyate // NKv_92 //	tAvat-saMkzipyate sarvam yAvat drazwA na vidyate // NKu-_92 //
   ānandabāṣparomāñcau yasya svecchāvaśaṃvadau /	Ananda-bAzpa-romAQcO yasya sva-icCA-vaSaMvadO /
   kiṃ tasya sādhanair anyaiḥ kiṃkarāḥ sarvapārthivās // NKv_93 //	kim tasya sADanEH anyEH kiMkarAH sarva-pArTivAH // NKu-_93 //
   [durjanāḥ]	[duH-janAH]
   daṇḍyamānā vikurvanti lālyamānās tatas tarām /	daNxyamAnAH vikurvanti lAlyamAnAH tatas tarAm /
   durjanānām ato nyāyyaṃ dūrād eva visarjanam // NKv_94 //	durjanAnAm atas nyAyyam dUrAt eva visarjanam // NKu-_94 //
   adānam īṣaddānaṃ ca kimcitkopāya durdhiyām /	adAnam Izat-dAnam ca kimcid-kopAya durDiyAm /
   saṃpūrṇadānaṃ prakṛtir virāmo vairakāraṇam // NKv_95 //	saMpUrNa-dAnam prakRtiH virAmaH vEra-kAraNam // NKu-_95 //
   jyāyān asaṃstavo duṣṭair īrṣyāyai saṃstavaḥ punas /	jyAyAn asaMstavaH duzwEH IrzyAyE saMstavaH punar /
   apatyasaṃbandhavidhiḥ svānarthāyaiva kevalam // NKv_96 //	apatya-saMbanDa-viDiH sva-an-arTAya-eva kevalam // NKu-_96 //
   jñāteyaṃ jñānahīnatvaṃ piśunatvaṃ daridratā /	jQAtA-iyam jQAna-hIna-tvam piSuna-tvam daridra-tA /
   milanti yadi catvāri tad diśe 'pi namo namas // NKv_97 //	milanti yadi catvAri tat diSe api namaH namaH // NKu-_97 //
   parachidreṣu hṛdayaṃ paravārtāsu ca śravas /	para-Cidrezu hRdayam para-vArtAsu ca SravaH /
   paramarmāsu vācaṃ ca khalānām asṛjad vidhis // NKv_98 //	para-marmAsu vAcam ca KalAnAm asRjat viDiH // NKu-_98 //
   viṣeṇa pucchalagnena vṛścikaḥ prāṇinām iva /	vizeNa pucCa-lagnena vRScikaH prANinAm iva /
   kalinā daśamāṃśena sarvaḥ kālo 'pi dāruṇas // NKv_99 //	kalinA daSama-aMSena sarvaH kAlaH api dAruNaH // NKu-_99 //
   yatra bhāryāgiro vedā yatra dharmo 'rthasādhanam /	yatra BAryA-giraH vedAH yatra DarmaH arTa-sADanam /
   yatra svapratibhā mānaṃ tasmai śrīkalaye namas // NKv_100 //	yatra sva-pratiBA mAnam tasmE SrI-kalaye namaH // NKu-_100 //
   kāmam astu jagat sarvaṃ kālasyāsya vaśaṃvadam /	kAmam astu jagat sarvam kAlasya-asya vaSaMvadam /
   kālakālaṃ prapannānāṃ kālaḥ kiṃ naḥ kariṣyati? // NKv_101 //	kAla-kAlam prapannAnAm kAlaH kim naH karizyati? // NKu-_101 //
   kavinā nīlakaṇṭhena kaler etad viḍambanam /	kavinA nIlakaNWena kaleH etat vixambanam /
   racitaṃ viduṣāṃ prītyai rājāsthānānumodanam // NKv_102 //	racitam viduzAm prItyE rAjA-sTAna-anumodanam // NKu-_102 //
   iti Nīlakaṇṭhaviracitaṃ Kaliviḍambanaṃ saṃpūrṇam	iti NIla-kaNWa-viracitam Kali-vixambanam saMpUrNam
