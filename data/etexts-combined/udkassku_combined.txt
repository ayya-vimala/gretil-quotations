   punaruktavadābhāsaṃ chekānuprāsa eva ca /	punar-ukta-vat-ABAsam Ceka-anuprAse eva ca /
   anuprāsastridhā lāṭānuprāso rūpakaṃ catuḥ // UKss_1.1 //	anuprAsaH-triDA lAwa-anuprAsaH rUpakam catuH // UKsH-_1.1 //
   upamā dīpakaṃ caiva prativastūpamā tathā /	upamA dIpakam ca-eva prativastUpamA taTA /
   ityeta evālaṅkārā vācāṃ kaiścidudāhṛtāḥ // UKss_1.2 //	iti-ete eva-alaFkArAH vAcAm kEScid-udAhRtAH // UKsH-_1.2 //
   punaruktābhāsamabhinnavastvivodbhāsi bhinnarūpapadam /	punarukta-ABAsam-aBinnavaH-tu-iva-udBAsi Binna-rUpa-padam /
   chekānuprāsastu dvayordvayoḥ susadṛśoktikṛtau // UKss_1.3 //	Ceka-anuprAsaH-tu dvayoH-dvayoH su-sadRSa-ukti-kRtO // UKsH-_1.3 //
   śaṣābhyāṃ rephasaṃyogaiṣṭavargeṇa ca yojitā /	SazAByAm rePa-saMyoga-Ezwa-vargeNa ca yojitA /
   paraṣā nāma vṛttiḥ syāt hlahvahyādyaiśca saṃyutā // UKss_1.4 //	parazA nAma vRttiH syAt hlahvahi-AdyEH-ca saMyutA // UKsH-_1.4 //
   sarūpasaṃyogayutāṃ mūrdhnivargāntyayogibhiḥ /	sarUpa-saMyoga-yutAm mUrDnivarga-antya-yogiBiH /
   sparśairyutāṃ ca manyante upanāgarikāṃ budhāḥ // UKss_1.5 //	sparSEH-yutAm ca manyante upanAgarikAm buDAH // UKsH-_1.5 //
   śeṣairvaṇairyathāyogaṃ kathitāṃ komalākhyayā /	SezEH-vaNEH-yaTAyogam kaTitAm komala-AKyayA /
   grāmyaṃ vṛrtti praśaṃsanti kāvyeṣvādṛtabuddhayaḥ // UKss_1.6 //	grAmyam vRrtti praSaMsanti kAvyezu-AdRta-budDayaH // UKsH-_1.6 //
   sarūpavyañjananyāsaṃ tisṛṣvetāsu vṛttiṣu /	sarUpa-vyaQjana-nyAsam tisRzu-etAsu vRttizu /
   pṛthakpṛthaganuprāsamuśanti kavayaḥ sadā // UKss_1.7 //	pRTak-pRTak-anuprAsam-uSanti kavayaH sadA // UKsH-_1.7 //
   svarūpārthāviśeṣe 'pi punaruktiḥ phalāntarāt /	svarUpa-arTa-aviSeze api punaruktiH Pala-antarAt /
   śabdānāṃ vā padānāṃ vā lāṭānuprāsa iṣyate // UKss_1.8 //	SabdAnAm vA padAnAm vA lAwa-anuprAsaH izyate // UKsH-_1.8 //
   sa padadvitayasthityā dvayorekasya pūrvavat /	sa pada-dvitaya-sTityA dvayoH-ekasya pUrvavat /
   tadanyasya svatantratvād dvayorvaikapadāśrayāt // UKss_1.9 //	tad-anyasya svatantra-tvAt dvayoH-vA-ekapada-ASrayAt // UKsH-_1.9 //
   svatantrapadarūpeṇa dvayorvāpi prayogataḥ /	svatantra-pada-rUpeNa dvayoH-vA-api prayogataH /
   bhidyate 'nekadhā bhedaiḥ pādābhyāsakrameṇa ca // UKss_1.10 //	Bidyate anekaDA BedEH pAda-aByAsa-krameNa ca // UKsH-_1.10 //
   śrutyā saṃbandhavirahādyatpadena padāntaram /	SrutyA saMbanDa-virahAt-yat-padena pada-antaram /
   guṇavṛtti pradhānena yujyate rūpakaṃ tu tat // UKss_1.11 //	guNa-vRtti praDAnena yujyate rUpakam tu tat // UKsH-_1.11 //
   bandhastasya yataḥ śrutyā śrutyarthābhyāṃ ca tena tat /	banDaH-tasya yatas SrutyA Sruti-arTAByAm ca tena tat /
   samastavastuviṣayamekadeśavivarti ca // UKss_1.12 //	samasta-vastu-vizayam-eka-deSa-vivarti ca // UKsH-_1.12 //
   samastavastuviṣayaṃ mālārūpakamucyate /	samasta-vastu-vizayam mAlA-rUpakam-ucyate /
   yadvaikadeśavṛtti syātpararūpeṇa rūpaṇāt // UKss_1.13 //	yat-vA-eka-deSa-vRtti syAt-para-rUpeNa rUpaNAt // UKsH-_1.13 //
   ādimadhyāntaviṣayāḥ prādhānyetarayoginaḥ /	Adi-maDya-anta-vizayAH prADAnya-itara-yoginaH /
   antargatopamādharmā yatra taddīpakaṃ viduḥ // UKss_1.14 //	antargata-upama-aDarmA yatra tat-dIpakam viduH // UKsH-_1.14 //
   yaccetohārisādharmyamupamānopameyayoḥ /	yat-cetaH-ha-ari-sADarmyam-upamAna-upameyayoH /
   mitho vibhinnakālādiśabdayorupamā tu tat // UKss_1.15 //	miTas viBinna-kAla-Adi-SabdayoH-upamA tu tat // UKsH-_1.15 //
   yathevaśabdayogena sā śrutyānvayamarhati /	yaTA-iva-Sabda-yogena sA SrutyA-anvayam-arhati /
   sadṛśādipadāśleṣādanyathetyuditā dvidhā // UKss_1.16 //	sadRSa-Adi-pada-ASlezAt-anyaTA-iti-uditAH dviDA // UKsH-_1.16 //
   saṃkṣepābhihitāpyeṣā sāmyavācakavicuyataiḥ /	saMkzepa-aBihitA-api-ezA sAmya-vAcaka-vicuyatEH /
   sāmyopameyatadvāciviyogācca nibadhyate // UKss_1.17 //	sAmya-upameya-tad-vAci-viyogAt-ca nibaDyate // UKsH-_1.17 //
   upamānopameyoktau sāmyatadvācivicyavāt /	upamAna-upameya-uktO sAmya-tad-vAci-vicyavAt /
   kvacitsamāse tadvāciviraheṇa kvacicca sā // UKss_1.18 //	kvacid-samAse tad-vAci-viraheNa kvacid-ca sA // UKsH-_1.18 //
   tathopamānādācārakyacpratyayabaloktitaḥ /	taTA-upamAnAt-AcArakyad-pratyaya-bala-uktitaH /
   kvacitsā karturācāre kyaṅā sā ca kvipā kvacit // UKss_1.19 //	kvacid-sA kartuH-AcAre kyaFA sA ca kvipA kvacid // UKsH-_1.19 //
   upamāne karmaṇi vā kartari vā yo ṇamulkaṣādagataḥ /	upamAne karmaNi vA kartari vA yaH Nam-ulkazAda-gataH /
   tadvācyā sā vatinā ca karma sāmānyavacanena // UKss_1.20 //	tad-vAcyA sA vatinA ca karma sAmAnya-vacanena // UKsH-_1.20 //
   ṣaṣṭhīsaptamyantācca yo vatirnāmatastadabhidhaye /	zazWI-saptamI-antAt-ca yaH vatiH-nAmataH-tad-aBiDaye /
   kalpatprabhṛtibhiranyaiśca taddhitaiḥ sā nibadhyate kavibhiḥ // UKss_1.21	kalpat-praBRtiBiH-anyEH-ca tad-hitEH sA nibaDyate kaviBiH // UKsH-_1.21
   upamānasaṃnidhāne sāmyavācyucyate budhairyatra /	upamAna-saMniDAne sAmya-vAcI-ucyate buDEH-yatra /
   upameyasya ca kavibhiḥ sā prativastūpamā gaditā // UKss_1.22 //	upameyasya ca kaviBiH sA prativastu-upamA gaditA // UKsH-_1.22 //
   prākaraṇiketaratvasthityaikaścopameyatāṃ labhate /	prAkaraNika-itara-tva-sTityA-ekaH-ca-upameya-tAm laBate /
   upamānatvaṃ cāpara ityupamāvāciśūnyatvam // UKss_1.23 //	upamAna-tvam ca-aparaH iti-upamA-vAci-SUnya-tvam // UKsH-_1.23 //
   ākṣepor'thāntaranyāso vyatireko vibhāvanā /	AkzepoH-aTa-antaranyAsaH vyatirekaH viBAvanA /
   samāsātiśayoktī cetyalaṅkārānpare viduḥ // UKss_2.1 //	samAsa-atiSaya-uktI ca-iti-alaFkArAn-pare viduH // UKsH-_2.1 //
   pratiṣedha iveṣṭasya yo viśeṣābhidhitsayā /	pratizeDaH iva-izwasya yaH viSeza-aBiDitsayA /
   ākṣepa iti taṃ santaḥ śaṃsanti kavayaḥ sadā // UKss_2.2 //	AkzepaH iti tam santaH SaMsanti kavayaH sadA // UKsH-_2.2 //
   vakṣyamāṇoktaviṣayaḥ sa ca dvividha iṣyate /	vakzyamANa-ukta-vizayaH sa ca dviviDaH izyate /
   niṣedheneva tadbandho vidheyasya ca kīrtitaḥ // UKss_2.3 //	nizeDena-iva tat-banDaH viDeyasya ca kIrtitaH // UKsH-_2.3 //
   samarthakasya pūrvaṃ yadvaco 'nyasya ca pṛṣṭhataḥ /	samarTakasya pUrvam yat-vacaH anyasya ca pRzWatas /
   viparyayeṇa vā yatsyāddhiśabdoktyānyathāpi vā // UKss_2.4 //	viparyayeNa vA yat-syAdDi-Sabda-uktyAni-aTA-api vA // UKsH-_2.4 //
   jñeyaḥ sor'thāntaranayāsaḥ prakṛtārthasamarthanāt /	jQeyaH sor-aTa-antara-nayAsaH prakRta-arTa-samarTanAt /
   aprastutaparaśaṃsāyā dṛṣṭāntācca pṛthaksthitaḥ // UKss_2.5 //	aprastuta-para-SaMsAyAH dRzwAntAt-ca pRTak-sTitaH // UKsH-_2.5 //
   viśeṣopādānaṃ yatsyādupamānopameyayoḥ /	viSeza-upAdAnam yat-syAt-upamAna-upameyayoH /
   nimittādṛṣṭidṛṣṭibhyāṃ vyatireko dvidhī tu saḥ // UKss_2.6 //	nimitta-adRzwi-dRzwiByAm vyatirekaH dviDI tu saH // UKsH-_2.6 //
   yo vaidharmyeṇa dṛṣṭānto yathevādisamanvitaḥ /	yaH vEDarmyeNa dRzwAntaH yaTA-iva-Adi-samanvitaH /
   vyatireko 'tra so 'pīṣṭo viśeṣāpādanānvayāt // UKss_2.7 //	vyatirekaH atra saH api-izwaH viSeza-ApAdana-anvayAt // UKsH-_2.7 //
   śliṣṭoktiyogyaśabdasya pṛthakpṛthagudāhṛtau /	Slizwa-ukti-yogya-Sabdasya pRTak-pRTak-udAhRtO /
   viśeṣāpādanaṃ yatsyādyvatarekaḥ sa ca smṛtaḥ // UKss_2.8 //	viSeza-ApAdanam yat-syAt-i-vatarekaH sa ca smRtaH // UKsH-_2.8 //
   kriyāyāḥ pratiṣedhe yā tatphalasya vibhāvanā /	kriyAyAH pratizeDe yA tad-Palasya viBAvanA /
   jñeyā vibhāvanaivāsau samādhau sulabhe sati // UKss_2.9 //	jQeyA viBAvanA-eva-asO samADO sulaBe sati // UKsH-_2.9 //
   prakṛtārthena vākyena tatsamānairviśeṣaṇaiḥ /	prakRta-arTena vAkyena tad-samAnEH-viSezaNEH /
   aprastutārthakathanaṃ samāsoktirudāhṛtā // UKss_2.10 //	aprastuta-arTa-kaTanam samAsa-uktiH-udAhRtA // UKsH-_2.10 //
   nimittato yattu vayo lokātikrāntagocaram /	nimittataH yat-tu vayaH loka-atikrAnta-gocaram /
   manyante 'taśayoktiṃ tāmalaṃkāratayā budhāḥ // UKss_2.11 //	manyante ataSaya-uktim tAm-alaMkAra-tayA buDAH // UKsH-_2.11 //
   bhede 'nanyatvamanyatra nānātvaṃ yatra badhyate /	Bede ananya-tvam-anyatra nAnAtvam yatra baDyate /
   tathā saṃbhāvyamānārthanibandhe 'tiśayoktigīḥ // UKss_2.12 //	taTA saMBAvyamAna-arTa-nibanDe atiSaya-ukti-gIH // UKsH-_2.12 //
   kāryakāraṇayoryatra paurvāparyaviparyayāt /	kArya-kAraNayoH-yatra pOrvAparya-viparyayAt /
   āśubhāvaṃ samālambya badhyate so 'pi pūrvavat // UKss_2.13 //	ASu-BAvam samAlambya baDyate saH api pUrvavat // UKsH-_2.13 //
   yathāsaṃkhyamathotprekṣāṃ svabhāvoktiṃ tathaiva ca /	yaTAsaMKyam-aTa-utprekzAm svaBAva-uktim taTA-eva ca /
   apare trīnalaṅkārān girāmāhuralaṅkṛtau // UKss_3.1 //	apare trIn-alaFkArAn girAm-AhuH-alaFkRtO // UKsH-_3.1 //
   bhūyasāmupadiṣṭānāmarthānāmasadharmaṇām /	BUyasAm-upadizwAnAm-arTAnAm-asaDarmaNAm /
   kramaśo yo 'nunirdeśo yathāsaṃkhyaṃ taducyate // UKss_3.2 //	kramaSas yaH anunirdeSaH yaTAsaMKyam tat-ucyate // UKsH-_3.2 //
   sāmyarūpāvivakṣāyāṃ vācyevādyātmabhiḥ padaiḥ /	sAmya-rUpa-avivakzAyAm vAci-eva-Adya-AtmaBiH padEH /
   atadguṇakriyāyogādutprekṣātiśayānvitā // UKss_3.3 //	atad-guNa-kriyA-yogAt-utprekzA-atiSaya-anvitA // UKsH-_3.3 //
   lokātikrāntaviṣayā bhāvābhāvābhimānataḥ /	loka-atikrAnta-vizayAH BAva-aBAva-aBimAnataH /
   saṃbhāvaneyamutprekṣā vācyevādibhirucyate // UKss_3.4 //	saMBAvanA-iyam-utprekzA vAci-eva-AdiBiH-ucyate // UKsH-_3.4 //
   kriyāyāṃ saṃpravṛttasya hevākānāṃ nibandhanam /	kriyAyAm saMpravRttasya hevAkAnAm nibanDanam /
   kasyacinmṛgaḍimbhādeḥ svabhāvoktirudāhṛtā // UKss_3.5 //	kasyacid-mRgaximBa-AdeH svaBAva-uktiH-udAhRtA // UKsH-_3.5 //
   preyorasavadūrjasava paryāyoktaṃ samāhitam /	preya-urasa-vat-Urjasava paryAya-uktam samAhitam /
   dvidhodāttaṃ tathā śliṣṭamalaṅkārānpare viduḥ // UKss_4.1 //	dviDA-udAttam taTA Slizwam-alaFkArAn-pare viduH // UKsH-_4.1 //
   ratyādikānāṃ bhāvānāmanubhāvādisūcanaiḥ /	rati-AdikAnAm BAvAnAm-anuBAva-Adi-sUcanEH /
   yatkāvyaṃ badhyate sadbhistatpreyasvadudāhṛtam // UKss_4.2 //	yat-kAvyam baDyate sadBiH-tad-preya-svat-udAhRtam // UKsH-_4.2 //
   rasavaddarśitaspaṣṭaśṛṅgārādirasādayam /	rasavat-darSita-spazwa-SRFgAra-Adi-rasAt-ayam /
   svaśabdasthāyisaṃcārivibhāvābhinayāspadam // UKss_4.3 //	sva-Sabda-sTAyi-saMcAri-viBAva-aBinaya-Aspadam // UKsH-_4.3 //
   śṛṅgārahāsyakaraṇaraudravīrabhayānakāḥ /	SRFgAra-hAsya-karaNa-rOdra-vIra-BayAnakAH /
   bībhatsādbhutaśāntāśca nava nāṭye rasāḥ smṛtāḥ // UKss_4.4 //	bIBatsa-adButa-SAntAH-ca nava nAwye rasAH smRtAH // UKsH-_4.4 //
   anaucityapravṛttānāṃ kāmakrodhādikāraṇāt /	anOcitya-pravRttAnAm kAma-kroDa-Adi-kAraNAt /
   bhāvānāṃ ca rasānāṃ ca bandha ūrjasvi kathyate // UKss_4.5 //	BAvAnAm ca rasAnAm ca banDaH Urjasvi kaTyate // UKsH-_4.5 //
   paryāyoktaṃ yadanyena prakāreṇābhidhīyate /	paryAya-uktam yat-anyena prakAreNa-aBiDIyate /
   vācyavācakavṛttibhyāṃ śūnyenāvagamātmanā // UKss_4.6 //	vAcya-vAcaka-vRttiByAm SUnyena-avagama-AtmanA // UKsH-_4.6 //
   rasabhāvatadābhāsavṛtteḥ praśamabandhanam /	rasa-BAva-tad-ABAsa-vRtteH praSama-banDanam /
   anyānubhāvaniḥśūnyarūpaṃ yattatsamāhitam // UKss_4.7 //	anya-anuBAva-niHSUnya-rUpam yat-tat-samAhitam // UKsH-_4.7 //
   udāttamṛddhimadvastu caritaṃ ca mahātmanām /	udAttam-RdDimat-vastu caritam ca mahAtmanAm /
   upalakṣaṇatāṃ prāptaṃ netivṛttatvamāgatam // UKss_4.8 //	upalakzaNa-tAm prAptam na-iti-vRtta-tvam-Agatam // UKsH-_4.8 //
   ekaprayatnoccāryāṇāṃ tacchāyāṃ caiva bibhratām /	eka-prayatna-uccAryANAm tad-CAyAm ca-eva biBratAm /
   svaritādiguṇairbhinnairbandhaḥ śliṣṭamihocyate // UKss_4.9 //	svarita-Adi-guNEH-BinnEH-banDaH Slizwam-iha-ucyate // UKsH-_4.9 //
   alaṅkārāntaragatāṃ pratibhāṃ janayatpadaiḥ /	alaFkAra-antara-gatAm pratiBAm janayat-padEH /
   dvividhairarthaśabdoktiviśiṣṭaṃ tatpratīyatām // UKss_4.10 //	dviviDEH-arTa-Sabda-ukti-viSizwam tat-pratIyatAm // UKsH-_4.10 //
   apahnutiṃ viśeṣoktiṃ virodhaṃ tulyayogitām /	apahnutim viSeza-uktim viroDam tulyayogi-tAm /
   aprastutapraśaṃsā ca vyājastutividarśane // UKss_5.1 //	aprastuta-praSaMsA ca vyAja-stuti-vidarSane // UKsH-_5.1 //
   upameyopamāṃ caiva sahoktiṃ saṃkaraṃ tathā /	upameya-upamAm ca-eva sahoktim saMkaram taTA /
   parivṛttiṃ ca jagaduralaṅkārānpare girām // UKss_5.2 //	parivRttim ca jagaduH-alaFkArAn-pare girAm // UKsH-_5.2 //
   apahnutirabhīṣṭā ca kiñcidantargatopamā /	apahnutiH-aBIzwA ca kiQcid-antargata-upamA /
   bhūtārthāpahnavenāsyā nibandhaḥ kriyate budhaiḥ // UKss_5.3 //	BUta-arTa-apahnavena-asyAH nibanDaH kriyate buDEH // UKsH-_5.3 //
   yatsāmagrye 'pi śaktīnāṃ phalānutpattibandhanam /	yat-sAmagrye api SaktInAm Pala-anutpatti-banDanam /
   viśeṣasyābhidhitsātastadvaśeṣoktirucyate // UKss_5.4 //	viSezasya-aBiDitsAtaH-tad-vaSeza-uktiH-ucyate // UKsH-_5.4 //
   darśitena nimittena nimittādarśanena ca /	darSitena nimittena nimitta-adarSanena ca /
   tasyā bandho dvidhā lakṣye dṛśyate lalitātmakaḥ // UKss_5.5 //	tasyAH banDaH dviDA lakzye dRSyate lalita-AtmakaH // UKsH-_5.5 //
   guṇasya vā kriyāyā vā viruddhānyakriyāvacaḥ /	guNasya vA kriyAyAH vA virudDa-ani-a-kriyA-vacaH /
   yadviśeṣābhidhānāya virodhaṃ taṃ pracakṣate // UKss_5.6 //	yat-viSeza-aBiDAnAya viroDam tam pracakzate // UKsH-_5.6 //
   upamānopameyoktiśūnyairaprastutairvacaḥ /	upamAna-upameya-ukti-SUnyEH-aprastutEH-vacaH /
   sāmyābhidhāyi prastāvabhāgbhirvā tulyayogitā // UKss_5.7 //	sAmya-aBiDAyi prastAva-BAgBiH-vA tulyayogitA // UKsH-_5.7 //
   adhikārādapetasya vastuno 'nyasya yā stutiḥ /	aDikArAt-apetasya vastunaH anyasya yA stutiH /
   aprastutapraśaṃseyaṃ prastutārthanubandhinī // UKss_5.8 //	aprastuta-praSaMsA-iyam prastuta-arTa-nubanDinI // UKsH-_5.8 //
   śabdaśaktisvabhāvena yatra nindeva gamyate /	Sabda-Sakti-svaBAvena yatra nindA-iva gamyate /
   vastutastu stutiśceṣṭā vyājastutirasau matā // UKss_5.9 //	vastutas-tu stutiH-cezwAH vyAja-stutiH-asO matA // UKsH-_5.9 //
   abhavanvastusaṃbandho bhavanvā yatra kalpayet /	aBavan-vastu-saMbanDaH Bavan-vA yatra kalpayet /
   upamānopameyatvaṃ kathyate sā vidarśanā // UKss_5.10 //	upamAna-upameya-tvam kaTyate sA vidarSanAH // UKsH-_5.10 //
   anekālaṅkriyollekhe samaṃ tadvṛttyasaṃbhave /	aneka-AlaFkriyA-ulleKe samam tad-vRtti-asaMBave /
   ekasya ca grahe nyāyadoṣābhāve ca saṃkaraḥ // UKss_5.11 //	ekasya ca grahe nyAya-doza-aBAve ca saMkaraH // UKsH-_5.11 //
   śabdārthavartyalaṅkārā vākya ekatra bhāsinaḥ /	Sabda-arTa-varti-alaFkArAH vAkyaH ekatra BAsinaH /
   saṃkaro vā ekavākyāṃśapraveśādvābhidhīyate // UKss_5.12 //	saMkaraH vE eka-vAkya-aMSa-praveSAt-vA-aBiDIyate // UKsH-_5.12 //
   parasparopakāreṇa yatrālaṅkṛtayaḥ sthitāḥ /	paraspara-upakAreNa yatra-alaFkRtayaH sTitAH /
   svātantryeṇātmalābhaṃ no labhante so 'pi saṃkaraḥ // UKss_5.13 //	svAtantryeNa-Atma-lABam naH laBante saH api saMkaraH // UKsH-_5.13 //
   anyonyameva yatra syādupamānopameyatā /	anyonyam-eva yatra syAt-upamAna-upameya-tA /
   upameyopamāmāhustāṃ pakṣāntarahānigām // UKss_5.14 //	upameya-upamAm-AhuH-tAm pakza-antara-hAni-gAm // UKsH-_5.14 //
   tulyakāle kriye yatra vastudvayasamāśrite /	tulya-kAle kriye yatra vastu-dvaya-samASrite /
   padenaikena kathyete sā sahoktirmatā satām // UKss_5.15 //	padena-ekena kaTyete sA saha-uktiH-matA satAm // UKsH-_5.15 //
   samanyūnaviśeṣṭaistu kasyacitparivartanam /	sama-nyUna-viSezwEH-tu kasyacid-parivartanam /
   arthānarthasvabhāvaṃ yatparivṛttirabhāṇi sā // UKss_5.16 //	arTa-anarTa-svaBAvam yat-parivRttiH-aBANi sA // UKsH-_5.16 //
   ananvayaṃ sasaṃdehaṃ saṃsṛṣṭiṃ bhāvikaṃ tathā /	ananvayam sa-saMdeham saMsRzwim BAvikam taTA /
   kāvyadṛṣṭāntahetū cetyalaṅkārānpare viduḥ // UKss_6.1 //	kAvya-dRzwAnta-hetU ca-iti-alaFkArAn-pare viduH // UKsH-_6.1 //
   upamānena tattvaṃ ca bhedaṃ ca vadataḥ punaḥ /	upamAnena tattvam ca Bedam ca vadataH punar /
   sasaṃdehaṃ vacaḥ stutyai sasaṃdehaṃ vadurbudhāḥ // UKss_6.2 //	sa-saMdeham vacaH stutyE sa-saMdeham vaduH-buDAH // UKsH-_6.2 //
   alaṅkārāntaracchāyāṃ yatkṛtvā dhīṣu bandhanam /	alaFkAra-antara=-CAyAm yat-kRtvA DIzu banDanam /
   asaṃdehe 'pi saṃdeharūpaṃ saṃdehanāma tat // UKss_6.3 //	asaMdehe api saMdeha-rUpam saMdeha-nAma tat // UKsH-_6.3 //
   yatra tanaiva tasya syādupamānopameyatā /	yatra tanA-eva tasya syAt-upamAna-upameya-tA /
   asādṛśyavivakṣātastamityāhurananvayam // UKss_6.4 //	asAdRSya-vivakzAtaH-tam-iti-AhuH-ananvayam // UKsH-_6.4 //
   alaṅkṛtīnāṃ bahvīnāṃ dvayorvāpi samāśrayaḥ /	alaFkRtInAm bahvInAm dvayoH-vA-api samASrayaH /
   ekatra nirapekṣāṇāṃ mithaḥ saṃsṛṣṭirucyate // UKss_6.5 //	ekatra nirapekzANAm miTas saMsRzwiH-ucyate // UKsH-_6.5 //
   pratyakṣā iva yatrārthā dṛśyante bhūtabhāvinaḥ /	pratyakzAH iva yatra-arTAH dRSyante BUta-BAvinaH /
   atyadbhutāḥ syāttadvācāmanākulyena bhāvikam // UKss_6.6 //	ati-adButAH syAt-tat-vAcAm-anAkulyena BAvikam // UKsH-_6.6 //
   śrutamekaṃ yadanyatra smṛteranubhavasya vā /	Srutam-ekam yat-anyatra smRteH-anuBavasya vA /
   hetutāṃ pratipadye kāvyaliṅgaṃ taducyate // UKss_6.7 //	hetu-tAm pratipadye kAvya-liFgam tat-ucyate // UKsH-_6.7 //
   iṣṭasyārthasya vispaṣṭapratibimbanidarśanam /	izwasya-arTasya vispazwa-pratibimba-nidarSanam /
   yathevādipadaiḥ sūnyaṃ budhairdṛṣṭānta ucyate // UKss_6.8 //	yaTA-iva-Adi-padEH sUnyam buDEH-dRzwAntaH ucyate // UKsH-_6.8 //
