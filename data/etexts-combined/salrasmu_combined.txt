   Rmañj, 1	RmaQj, 1
   yadgaṇḍamaṇḍalagalanmadhuvāri binduḥ pānālasāti nibhṛtāṃ lalitālimālā /	yad-gaNxa-maNxala-galat-maDu-vAri binduH pAna-alasA-ati niBRtAm lalita-ali-mAlA /
   yadguñjitena vinihanti navendranīla śaṅkāṃ sa vo gaṇapatiḥ śivamātanotu //	yat-guQjitena vinihanti navendranIla SaFkAm sa vaH gaNapatiH Sivam-Atanotu //
   Rmañj_1.1 //	RmaQt-_1.1 //
   indīvarī bhavati yacca caraṇāravindadvandve purandarapuraḥsaradevatānām /	indIvarI Bavati yat-ca caraNa-aravinda-dvandve purandara-puraHsara-devatAnAm /
   vandārutā kalayatāṃ sukirīṭakoṭiḥ śrī śāradā bhavatu sā bhavapāradāya //	vandAru-tA kalayatAm su-kirIwa-kowiH SrI SAradA Bavatu sA Bava-pAradAya //
   Rmañj_1.2 //	RmaQt-_1.2 //
   he bhasmāṅgaviraktirūpaguṇadaṃ taṃ preraṇādaṃ śivaṃ gaṅgābhūṣitaśekharaṃ	he Basma-aFga-virakti-rUpa-guNa-dam tam preraNAdam Sivam gaFgA-BUzita-SeKaram
   smaraharaṃ śaktisvarūpaṃ prabho /	smara-haram Sakti-svarUpam praBo /
   tvāmīśaṃ karuṇārṇavaṃ śaraṇadaṃ vidyānidhiṃ nirguṇaṃ sūtendraṃ girijāpatiṃ	tvAm-ISam karuNA-arNavam SaraNa-dam vidyA-niDim nirguNam sUtendram girijApatim
   śaśidharaṃ māṅgalyadevaṃ namaḥ /	SaSiDaram mAFgalya-devam namaH /
   śrīvaidyanāthatanayaḥ sunayaḥ suśīlaḥ śrīśālinātha iti viśrutanāmadheyaḥ /	SrI-vEdyanATa-tanayaH su-nayaH su-SIlaH SrI-SAlinATaH iti viSruta-nAmaDeyaH /
   tenāvalokya vidhivad vividhaprabandhān ārambhate sukṛtinā rasamañjarīyam	tena-avalokya viDivat viviDa-prabanDAn AramBate sukRtinA rasamaQjarI-iyam
   // Rmañj_1.3 //	// RmaQt-_1.3 //
   sanmadhuvrataṃ vṛndānāṃ satataṃ cittahāriṇī /	sat-maDuvratam vRndAnAm satatam citta-hAriNI /
   anekarasapūrṇeyaṃ kriyate rasamañjarī // Rmañj_1.4 //	aneka-rasa-pUrNA-iyam kriyate rasamaQjarI // RmaQt-_1.4 //
   harati sakalarogānmūrchito yo narāṇāṃ vitarati kila baddhaḥ khecaratvaṃ	harati sakala-rogAn-mUrCitaH yaH narANAm vitarati kila badDaH Kecara-tvam
   javena /	javena /
   sakalasuramunīndrair vanditaṃ śambhubījaṃ sa jayati bhavasindhuḥ pāradaḥ	sakala-sura-muni-indrEH vanditam SamBubIjam sa jayati Bava-sinDuH pAradaH
   pārado'yam // Rmañj_1.5 //	pAradaH-ayam // RmaQt-_1.5 //
   śuṣkendhanamahārāśiṃ yadvaddahati pāvakaḥ /	Suzka-inDana-mahA-rASim yadvat-dahati pAvakaH /
   tadvaddahati sūto'yaṃ rogān doṣatrayodbhavān // Rmañj_1.6 //	tadvat-dahati sUtaH-ayam rogAn dozatraya-udBavAn // RmaQt-_1.6 //
   tejo mṛgāṅkamaule soḍhuṃ yannaiva tejasāṃ puñjaiḥ /	tejaH mRgAFka-mOle soXum yat-na-eva tejasAm puQjEH /
   ajarāmaratāṃ vitarati kalpataruṃ ca raseśvaraṃ vande // Rmañj_1.7 //	ajara-amara-tAm vitarati kalpatarum ca raseSvaram vande // RmaQt-_1.7 //
   yo na vetti kṛpārāśiṃ rasahariharātmakam /	yaH na vetti kRpA-rASim rasa-hari-hara-Atmakam /
   vṛthā cikitsāṃ kurute sa vaidyo hāsyatāṃ vrajet // Rmañj_1.8 //	vRTA cikitsAm kurute sa vEdyaH hAsyatAm vrajet // RmaQt-_1.8 //
   gurusevāṃ vinā karma yaḥ kuryānmūḍhacetasaḥ /	guru-sevAm vinA karma yaH kuryAt-mUXa-cetasaH /
   sa yāti niṣphalatvaṃ hi svapnalabdhadhanaṃ yathā // Rmañj_1.9 //	sa yAti nizPala-tvam hi svapna-labDa-Danam yaTA // RmaQt-_1.9 //
   vidyāṃ gṛhītumicchanti cauryacchadmabalādinā /	vidyAm gRhItum-icCanti cOrya=-Cadma-bala-AdinA /
   na teṣāṃ sidhyate kiṃcinmaṇimantrauṣadhādikam // Rmañj_1.10 //	na tezAm siDyate kiMcid-maNi-mantra-OzaDa-Adikam // RmaQt-_1.10 //
   mantrasiddho mahāvīro niścalaḥ śivavatsalaḥ /	mantra-sidDaH mahAvIraH niScalaH Siva-vatsalaH /
   devībhaktaḥ sadā dhīro devatāyāgatatparaḥ // Rmañj_1.11 //	devI-BaktaH sadA DIraH devatA-yAga-tatparaH // RmaQt-_1.11 //
   sarvaśāstrārthatattvajñaḥ kuśalo rasakarmaṇi /	sarva-SAstra-arTa-tattva-jQaH kuSalaH rasakarmaNi /
   etallakṣaṇasaṃyukto rasavidyāgururbhavet // Rmañj_1.12 //	etad-lakzaNa-saMyuktaH rasa-vidyA-guruH-Bavet // RmaQt-_1.12 //
   śiṣyo nijagurorbhaktaḥ satyavaktā dṛḍhavrataḥ /	SizyaH nija-guroH-BaktaH satya-vaktA dRXa-vrataH /
   nirālasyaḥ svadharmajño devyārādhanatatparaḥ // Rmañj_1.13 //	nirAlasyaH svaDarma-jQaH devI-ArADana-tatparaH // RmaQt-_1.13 //
   <pāradanāmāni>	<pArada-nAmAni>
   śivabījaṃ sūtarājaḥ pāradaśca rasendrakaḥ /	SivabIjam sUtarAjaH pAradaH-ca rasendrakaH /
   etāni rasanāmāni tathānyāni śive yathā // Rmañj_1.14 //	etAni rasa-nAmAni taTA-anyAni Sive yaTA // RmaQt-_1.14 //
   antaḥsunīlo bahirujjvalo vā madhyāhṇasūryapratimaprakāśaḥ /	antar-su-nIlaH bahis-ujjvalaH vA maDyAhNa-sUrya-pratima-prakASaH /
   śasto'tha dhūmraḥ paripāṇḍuraśca citro na yojyo rasakarmasiddhaye //	SastaH-aTa DUmraH paripANxuraH-ca citraH na yojyaH rasakarma-sidDaye //
   Rmañj_1.15 //	RmaQt-_1.15 //
   doṣamukto yadā sūtastadā mṛtyurujāpahaḥ /	doza-muktaH yadA sUtaH-tadA mRtyu-rujA-apahaH /
   sākṣādamṛtam evaiṣa doṣayukto raso viṣam // Rmañj_1.16 //	sAkzAt-amRtam eva-eza doza-yuktaH rasaH vizam // RmaQt-_1.16 //
   <pāradadoṣāḥ>	<pArada-dozAH>
   nāgo vaṅgo'gnicāpalyam asahyatvaṃ viṣaṃ giriḥ /	nAgaH vaFgaH-agni-cApalyam asahya-tvam vizam giriH /
   malā hyete ca vijñeyā doṣāḥ pāradasaṃsthitāḥ // Rmañj_1.17 //	malAH hi-ete ca vijQeyAH dozAH pArada-saMsTitAH // RmaQt-_1.17 //
   jāḍyaṃ kuṣṭhaṃ mahādāhaṃ vīryanāśaṃ ca mūrcchanām /	jAxyam kuzWam mahA-dAham vIrya-nASam ca mUrcCanAm /
   mṛtyuṃ sphoṭaṃ rogapuñjaṃ kurvantyete kramānnṛṇām // Rmañj_1.18 //	mRtyum sPowam roga-puQjam kurvanti-ete kramAt-nRNAm // RmaQt-_1.18 //
   <pāradaśodhana>	<pArada-SoDana>
   athātaḥ sampravakṣyāmi pāradasya ca śodhanam /	aTa-atas sampravakzyAmi pAradasya ca SoDanam /
   raso grāhyaḥ sunakṣatre palānāṃ śatamātrakam // Rmañj_1.19 //	rasaH grAhyaH su-nakzatre palAnAm Sata-mAtrakam // RmaQt-_1.19 //
   pañcāśat pañcaviṃśadvā daśa pañcaikameva vā /	paQcASat paQcaviMSat-vA daSa paQca-ekam-eva vA /
   palād ūnaṃ na kartavyaṃ rasasaṃskāramuttamam // Rmañj_1.20 //	palAt Unam na kartavyam rasa-saMskAram-uttamam // RmaQt-_1.20 //
   <pāradaśodhana (1)>	<pArada-SoDanaH (1)>
   palatrayaṃ citrakasarṣapāṇāṃ kumārīkanyābṛhatīkaṣāyaiḥ /	pala-trayam citraka-sarzapANAm kumArI-kanyA-bRhatI-kazAyEH /
   dinatrayaṃ marditasūtakastu vimucyate pañcamalādidoṣaiḥ // Rmañj_1.21 //	dina-trayam mardita-sUtakaH-tu vimucyate paQca-mala-Adi-dozEH // RmaQt-_1.21 //
   <pāradaśodhana (2)>	<pArada-SoDanaH (2)>
   iṣṭikārajanīcūrṇaiḥ ṣoḍaśāṃśaṃ rasasya ca /	izwikA-rajanI-cUrNEH zoxaSa-aMSam rasasya ca /
   mardayettaṃ tathā khalve jambīrotthadravairdinam // Rmañj_1.22 //	mardayet-tam taTA Kalve jambIra-utTa-dravEH-dinam // RmaQt-_1.22 //
   <sāmānyadoṣaśodhanam>	<sAmAnya-doza-SoDanam>
   kāñjikaiḥ kṣālayetsūtaṃ nāgadoṣaṃ vimuñcati /	kAQjikEH kzAlayet-sUtam nAga-dozam vimuQcati /
   viśālāṅkolacūrṇena vaṅgadoṣaṃ vimuñcati // Rmañj_1.23 //	viSAlA-aFkola-cUrNena vaFga-dozam vimuQcati // RmaQt-_1.23 //
   rājavṛkṣo malaṃ hanti pāvako hanti pāvakam /	rAjavRkzaH malam hanti pAvakaH hanti pAvakam /
   cāpalyaṃ kṛṣṇadhattūras triphalā viṣanāśinī // Rmañj_1.24 //	cApalyam kRzNaDattUraH triPalA viza-nASinI // RmaQt-_1.24 //
   kaṭutrayaṃ giriṃ hanti asahyatvaṃ trikaṇṭakaḥ /	kawutrayam girim hanti asahya-tvam trikaNwakaH /
   pratidoṣaṃ palāṃśena tatra sūtaṃ sakāñjikam // Rmañj_1.25 //	pratidozam pala-aMSena tatra sUtam sa-kAQjikam // RmaQt-_1.25 //
   sarvadoṣavinirmuktaḥ saptakañcukavarjitaḥ /	sarva-doza-vinirmuktaH sapta-kaQcuka-varjitaH /
   jāyate śuddhasūto'yaṃ yojayet sarvakarmasu // Rmañj_1.26 //	jAyate SudDa-sUtaH-ayam yojayet sarva-karmasu // RmaQt-_1.26 //
   <pāradaśodhanam (2)>	<pArada-SoDanam (2)>
   suvastragālitaṃ khalve sūtaṃ kṣiptvā vimardayet /	su-vastra-gAlitam Kalve sUtam kziptvA vimardayet /
   uddhṛtya cāranālena mṛdbhāṇḍe kṣālayet sudhīḥ // Rmañj_1.27 //	udDRtya ca-AranAlena mRd-BANxe kzAlayet suDIH // RmaQt-_1.27 //
   rasasya daśamāṃśaṃ tu gandhaṃ dattvā vimardayet /	rasasya daSama-aMSam tu ganDam dattvA vimardayet /
   jambīrotthadravair yāmaṃ pātyaṃ pātanayantrake // Rmañj_1.28 //	jambIra-utTa-dravEH yAmam pAtyam pAtanayantrake // RmaQt-_1.28 //
   punar mardyaṃ punaḥ pātyaṃ saptavāraṃ viśuddhaye /	punar mardyam punar pAtyam sapta-vAram viSudDaye /
   yuktaṃ sarvasya sūtasya taptakhalve vimardanam // Rmañj_1.29 //	yuktam sarvasya sUtasya taptaKalve vimardanam // RmaQt-_1.29 //
   <taptakhalva>	<taptaKalva>
   ajāśakṛttuṣāgniṃ tu bhūgarbhe tritayaṃ kṣipet /	ajA-SakRt-tuza-agnim tu BU-garBe tritayam kzipet /
   tasyoparisthitaṃ khalvaṃ taptakhalvamidaṃ smṛtam // Rmañj_1.30 //	tasya-upari-sTitam Kalvam taptaKalvam-idam smRtam // RmaQt-_1.30 //
   <pāradaśodhanam>	<pArada-SoDanam>
   kumāryāśca niśācūrṇair dinaṃ sūtaṃ vimardayet /	kumAryAH-ca niSA-cUrNEH dinam sUtam vimardayet /
   pātayetpātanāyantre samyak śuddho bhavedrasaḥ // Rmañj_1.31 //	pAtayet-pAtanAyantre samyak SudDaH Bavet-rasaH // RmaQt-_1.31 //
   <pāradaśodhana>	<pArada-SoDana>
   śrīkhaṇḍadevadāruśca kākatuṇḍī jayādravaiḥ /	SrIKaNxa-devadAruH-ca kAkatuNxI jayA-dravEH /
   karkoṭīmusalīkanyādravaṃ dattvā vimardayet // Rmañj_1.32 //	karkowI-musalI-kanyA-dravam dattvA vimardayet // RmaQt-_1.32 //
   dinaikaṃ mardayetpaścācchuddhaṃ ca viniyojayet /	dina-ekam mardayet-paScAt-SudDam ca viniyojayet /
   <pāradaśodhana>	<pArada-SoDana>
   athavā hiṅgulāt sūtaṃ grāhayet tannigadyate // Rmañj_1.33 //	aTavA hiFgulAt sUtam grAhayet tat-nigadyate // RmaQt-_1.33 //
   jambīranimbunīreṇa marditaṃ hiṅgulaṃ dinam /	jambIra-nimbu-nIreNa marditam hiFgulam dinam /
   ūrdhvapātanayantreṇa grāhyaḥ syānnirmalo rasaḥ // Rmañj_1.34 //	UrDvapAtanayantreNa grAhyaH syAt-nirmalaH rasaH // RmaQt-_1.34 //
   kañcukairnāgavaṅgādyair nirmukto rasakarmaṇi /	kaQcukEH-nAga-vaFga-AdyEH nirmuktaH rasakarmaNi /
   vinā karmāṣṭakenaiva sūto'yaṃ sarvakarmakṛt // Rmañj_1.35 //	vinA karma-azwakena-eva sUtaH-ayam sarva-karma-kRt // RmaQt-_1.35 //
   sarvasiddhamatam etad īritaṃ sūtaśuddhikaram adbhutaṃ param /	sarva-sidDa-matam etat Iritam sUta-SudDi-karam adButam param /
   alpakarmavidhibhūrisiddhidaṃ dehalohakaraṇe hi śasyate // Rmañj_1.36 //	alpa-karma-viDi-BUri-sidDi-dam deha-loha-karaNe hi Sasyate // RmaQt-_1.36 //
   saṃskārahīnaṃ khalu sūtarājaṃ yaḥ sevate tasya karoti bādhām /	saMskAra-hInam Kalu sUtarAjam yaH sevate tasya karoti bADAm /
   dehasya nāśaṃ vividhaṃ ca kuṣṭhaṃ kaṣṭaṃ ca rogāñjanayennarāṇām //	dehasya nASam viviDam ca kuzWam kazwam ca rogAn-janayet-narANAm //
   Rmañj_1.37 //	RmaQt-_1.37 //
   Rmañj, 2	RmaQj, 2
   athātaḥ sampravakṣyāmi rasajāraṇamuttamam /	aTa-atas sampravakzyAmi rasa-jAraNam-uttamam /
   athājīrṇam abījaṃ ca sūtakaṃ yastu ghātayet // Rmañj_2.1 //	aTa-ajIrNam abIjam ca sUtakam yaH-tu GAtayet // RmaQt-_2.1 //
   brahmahā sa durācārī mama drohī maheśvari /	brahma-hA sa durAcArI mama drohI maheSvari /
   tasmātsarvaprayatnena jāritaṃ mārayedrasam // Rmañj_2.2 //	tasmAt-sarva-prayatnena jAritam mArayet-rasam // RmaQt-_2.2 //
   <pāradabalijāraṇaṃ>	<pArada-bali-jAraNaM>
   prakṣipya toyaṃ mṛtkuṇḍe tasyopari śarāvakam /	prakzipya toyam mRd-kuNxe tasya-upari SarAvakam /
   saṃcūrṇamekhalāyuktaṃ sthāpayettasya cāntare // Rmañj_2.3 //	saMcUrNa-meKalA-yuktam sTApayet-tasya ca-antare // RmaQt-_2.3 //
   rasaṃ kṣiptvā gandhakasya rajastasyopari kṣipet /	rasam kziptvA ganDakasya rajaH-tasya-upari kzipet /
   samaṃ bhāgaṃ tato dadyāccharāveṇa pidhāpayet // Rmañj_2.4 //	samam BAgam tatas dadyAt-SarAveNa piDApayet // RmaQt-_2.4 //
   laghvīyasīṃ bhasmamudrāṃ tataḥ kuryād bhiṣagvaraḥ /	laGvIyasIm Basma-mudrAm tatas kuryAt Bizaj-varaH /
   āraṇyopalakaiḥ samyak caturbhiḥ puṭamācaret // Rmañj_2.5 //	AraNyopalakEH samyak caturBiH puwam-Acaret // RmaQt-_2.5 //
   evaṃ punaḥ punar gandhaṃ dattvā dattvā bhiṣagvaraḥ /	evam punar punar ganDam dattvA dattvA Bizaj-varaH /
   samyak kurvīta sūtasya devi ṣaḍguṇajāraṇam // Rmañj_2.6 //	samyak kurvIta sUtasya devi zaxguNa-jAraNam // RmaQt-_2.6 //
   <pāradasuvarṇajāraṇaṃ>	<pArada-suvarNa-jAraNaM>
   rasaḥ syāt paṭuśigrututthaiḥ sarājikairvyoṣaṇakais trirātram /	rasaH syAt pawu-Sigru-tutTEH sa-rAjikEH-vyozaNakEH tri-rAtram /
   piṣṭastataḥ svinnatanu suvarṇamukhyānayaṃ khādati sarvadhātūn // Rmañj_2.7	pizwaH-tatas svinna-tanu suvarNa-muKyAn-ayam KAdati sarva-DAtUn // RmaQt-_2.7
   <pāradajāraṇa>	<pArada-jAraNa>
   athavā biḍayogena śikhipittena lepitam /	aTavA bixa-yogena SiKi-pittena lepitam /
   caret suvarṇaṃ rasarāṭ taptakhalve yathāsukham // Rmañj_2.8 //	caret suvarNam rasarAj taptaKalve yaTAsuKam // RmaQt-_2.8 //
   nirdagdhaśaṃkhacūrṇaṃ ca ravikṣīreṇa saṃplutam /	nirdagDa-SaMKa-cUrNam ca ravi-kzIreNa saMplutam /
   puṭitaṃ śataśo devi praśastaṃ jāraṇaṃ viduḥ // Rmañj_2.9 //	puwitam SataSas devi praSastam jAraNam viduH // RmaQt-_2.9 //
   svarṇābhrasarvalohāni yatheṣṭāni ca jārayet /	svarNa-aBra-sarva-lohAni yaTA-izwAni ca jArayet /
   anekavidhinā sūtaṃ catuḥṣaṣṭyaṃśakādinā /	aneka-viDinA sUtam catuHzazwi-aMSaka-AdinA /
   dvātriṃśat ṣoḍaśāṃśena jārayet kanakaṃ budhaḥ // Rmañj_2.10 //	dvAtriMSat zoxaSa-aMSena jArayet kanakam buDaH // RmaQt-_2.10 //
   <rasamāraṇaṃ>	<rasa-mAraNaM>
   dvipalaṃ śuddhasūtaṃ ca sūtārdhaṃ śuddhagandhakam /	dvi-palam SudDa-sUtam ca sUta-arDam SudDa-ganDakam /
   kanyānīreṇa saṃmardya dinamekaṃ nirantaram // Rmañj_2.11 //	kanyA-nIreNa saMmardya dinam-ekam nirantaram // RmaQt-_2.11 //
   ruddhvā tadbhūdhare yantre dinaikaṃ mārayet puṭān /	rudDvA tat-BUDare yantre dina-ekam mArayet puwAn /
   <rasamāraṇa (2)>	<rasa-mAraNa (2)>
   bhujaṅgavallīnīreṇa marditaṃ pāradaṃ dṛḍham // Rmañj_2.12 //	BujaFgavallI-nIreNa marditam pAradam dRXam // RmaQt-_2.12 //
   karkoṭīkandamṛnmūṣāsampuṭasthaṃ puṭe gaje /	karkowI-kanda-mRd-mUzA-sampuwa-sTam puwe gaje /
   bhasma tadyogavāhi syātsarvakarmasu yojayet // Rmañj_2.13 //	Basma tat-yogavAhi syAt-sarva-karmasu yojayet // RmaQt-_2.13 //
   <rasamāraṇa (3)>	<rasa-mAraNa (3)>
   śvetāṅkolajaṭāvāri mardyaḥ sūto dinatrayam /	Sveta-aFkola-jawA-vAri mardyaH sUtaH dina-trayam /
   puṭitaścāndhamūṣāyāṃ sūto bhasmatvamāpnuyāt // Rmañj_2.14 //	puwitaH-ca-anDamUzAyAm sUtaH Basma-tvam-ApnuyAt // RmaQt-_2.14 //
   pratyahaṃ raktikāpañca bhakṣayenmadhu sarpiṣā /	pratyaham raktikA-paQca Bakzayet-maDu sarpizA /
   ko vā tasya guṇān vaktuṃ bhuvi śaknoti mānavaḥ // Rmañj_2.15 //	kaH vA tasya guNAn vaktum Buvi Saknoti mAnavaH // RmaQt-_2.15 //
   <rasasindūranirmāṇa (1)>	<rasasindUra-nirmANaH (1)>
   palamatra rasaṃ śuddhaṃ tāvanmātraṃ sugandhakam /	palam-atra rasam SudDam tAvat-mAtram suganDakam /
   vidhivat kajjalīṃ kṛtvā nyagrodhāṅkuravāribhiḥ // Rmañj_2.16 //	viDivat kajjalIm kRtvA nyagroDa-aFkura-vAriBiH // RmaQt-_2.16 //
   bhāvanātritayaṃ dattvā sthālīmadhye nidhāpayet /	BAvanA-tritayam dattvA sTAlI-maDye niDApayet /
   viracya kavacīyantraṃ vālukābhiḥ prapūrayet // Rmañj_2.17 //	viracya kavacIyantram vAlukABiH prapUrayet // RmaQt-_2.17 //
   jāyate rasasindūraṃ taruṇāruṇasannibham /	jAyate rasasindUram taruNa-aruNa-sanniBam /
   anupānaviśeṣeṇa karoti vividhān guṇān // Rmañj_2.18 //	anupAna-viSezeNa karoti viviDAn guNAn // RmaQt-_2.18 //
   <rasasindūra (2)>	<rasasindUraH (2)>
   gandhakena samaḥ sūto nirguṇḍīrasamarditaḥ /	ganDakena samaH sUtaH nirguNxI-rasa-marditaH /
   pācito vālukāyantre raktaṃ bhasma prajāyate // Rmañj_2.19 //	pAcitaH vAlukAyantre raktam Basma prajAyate // RmaQt-_2.19 //
   <rasasindūra>	<rasasindUra>
   sūtārddhaṃ gandhakaṃ śuddhaṃ mākṣikodbhūtasattvakam /	sUta-ardDam ganDakam SudDam mAkzika-udBUta-sattvakam /
   gandhatulyaṃ vimardyātha dinaṃ nirguṇḍikādravaiḥ // Rmañj_2.20 //	ganDa-tulyam vimardya-aTa dinam nirguNxikA-dravEH // RmaQt-_2.20 //
   sthāpayedvālukāyantre kācakūpyāṃ vipācayet /	sTApayet-vAlukAyantre kAca-kUpyAm vipAcayet /
   andhamūṣāgataṃ vātha vālukāyantrake dinam // Rmañj_2.21 //	anDamUzA-gatam vA-aTa vAlukAyantrake dinam // RmaQt-_2.21 //
   pakvaṃ saṃjāyate bhasma dāḍimīkusumopamam /	pakvam saMjAyate Basma dAximI-kusuma-upamam /
   <rasasindūra>	<rasasindUra>
   pṛthak samaṃ samaṃ kṛtvā pāradaṃ gandhakaṃ tathā // Rmañj_2.22 //	pRTak samam samam kRtvA pAradam ganDakam taTA // RmaQt-_2.22 //
   navasāraṃ dhūmasāraṃ sphaṭikīṃ yāmamātrake /	navasAram DUmasAram sPawikIm yAma-mAtrake /
   nimbunīreṇa saṃmardya kācakupyāṃ vipācayet // Rmañj_2.23 //	nimbu-nIreNa saMmardya kAca-kupyAm vipAcayet // RmaQt-_2.23 //
   mukhe pāṣāṇavaṭikāṃ dattvā mudrāṃ pralepayet /	muKe pAzANa-vawikAm dattvA mudrAm pralepayet /
   saptabhir mṛttikāvastraiḥ pṛthak saṃśoṣya veṣṭayet // Rmañj_2.24 //	saptaBiH mRttikA-vastrEH pRTak saMSozya vezwayet // RmaQt-_2.24 //
   sacchidrāyāṃ mṛdaḥ sthālyāṃ kūpikāṃ saṃniveśayet /	sa=-CidrAyAm mRdaH sTAlyAm kUpikAm saMniveSayet /
   pūrayet sikatāpurair ā galaṃ matimān bhiṣak // Rmañj_2.25 //	pUrayet sikatA-purEH A galam matimAn Bizaj // RmaQt-_2.25 //
   niveśya cullyāṃ dahanaṃ mandamadhyakharaṃ kramāt /	niveSya cullyAm dahanam manda-maDya-Karam kramAt /
   prajvālya dvādaśaṃ yāmaṃ svāṅgaśītalam uddharet // Rmañj_2.26 //	prajvAlya dvAdaSam yAmam svAFgaSItalam udDaret // RmaQt-_2.26 //
   sphoṭayitvā punaḥ sthālīmūrdhvagaṃ gandhakaṃ tyajet /	sPowayitvA punar sTAlIm-UrDva-gam ganDakam tyajet /
   adhasthaṃ rasasindūraṃ sarvakarmasu yojayet // Rmañj_2.27 //	aDasTam rasasindUram sarva-karmasu yojayet // RmaQt-_2.27 //
   <rasasindūra>	<rasasindUra>
   gandhakaṃ dhūma [... au1 Zeichenjh] raṃ ca śuddhasūtaṃ samaṃ samam /	ganDakam DUmaH [... O1 ZeiCenJ] ram ca SudDa-sUtam samam samam /
   yāmaikaṃ mardayetkhalve kācakupyāṃ niveśayet // Rmañj_2.28 //	yAma-ekam mardayet-Kalve kAca-kupyAm niveSayet // RmaQt-_2.28 //
   ruddhvā dvādaśayāmaṃ tu vālukāyantragaṃ pacet /	rudDvA dvAdaSa-yAmam tu vAlukAyantra-gam pacet /
   sphoṭayet svāṅgaśītaṃ tamūrdhvalagnaṃ tu taṃ tyajet /	sPowayet svAFgaSItam tam-UrDva-lagnam tu tam tyajet /
   adhasthaṃ mṛtasūtaṃ ca sarvayogeṣu yojayet // Rmañj_2.29 //	aDasTam mRta-sUtam ca sarva-yogezu yojayet // RmaQt-_2.29 //
   <rasasindūra>	<rasasindUra>
   bhāgau rasasya traya eva bhāgā gandhasya bhāgaṃ pavanāsanasya /	BAgO rasasya trayaH eva BAgAH ganDasya BAgam pavana-Asanasya /
   saṃmardya gāḍhaṃ sakalaṃ subhāṇḍe tāṃ kajjalīṃ kācakṛte vidadhyāt //	saMmardya gAXam sakalam su-BANxe tAm kajjalIm kAca-kRte vidaDyAt //
   Rmañj_2.30 //	RmaQt-_2.30 //
   saṃveṣṭya mṛtkarpaṭakaiḥ svayaṃ tāṃ mukhe sucūrṇāṃ khaṭikāṃ ca kṛtvā /	saMvezwya mRd-karpawakEH svayam tAm muKe su-cUrNAm KawikAm ca kRtvA /
   kramāgninā trīṇi dināni paktvā tāṃ vālukāyantragatāṃ tataḥ syāt //	kramAgninA trINi dinAni paktvA tAm vAlukAyantra-gatAm tatas syAt //
   Rmañj_2.31 //	RmaQt-_2.31 //
   bandhūkapuṣpāruṇam īśajasya bhasma prayojyaṃ sakalāmayeṣu /	banDUka-puzpa-aruNam ISajasya Basma prayojyam sakala-Amayezu /
   nijānupānair maraṇaṃ jarāṃ ca nihanti vallakramasevanena // Rmañj_2.32 //	nija-anupAnEH maraNam jarAm ca nihanti valla-krama-sevanena // RmaQt-_2.32 //
   <rasasindūra>	<rasasindUra>
   pakvamūṣāgataṃ sūtaṃ gandhakaṃ cādharottaram /	pakvamUzA-gatam sUtam ganDakam ca-aDara-uttaram /
   tulyaṃ sucūrṇitaṃ kṛtvā kākamācīdravaṃ punaḥ // Rmañj_2.33 //	tulyam su-cUrNitam kRtvA kAkamAcI-dravam punar // RmaQt-_2.33 //
   dvābhyāṃ caturguṇaṃ deyaṃ dravaṃ mūṣāṃ nirudhya ca /	dvAByAm caturguNam deyam dravam mUzAm niruDya ca /
   pācayed vālukāyantre kramavṛddhāgninā dinam /	pAcayet vAlukAyantre krama-vRdDa-agninA dinam /
   āraktaṃ jāyate bhasma sarvayogeṣu yojayet // Rmañj_2.34 //	Araktam jAyate Basma sarva-yogezu yojayet // RmaQt-_2.34 //
   <rasasindūra>	<rasasindUra>
   aśvagandhādivargeṇa rasaṃ svedyaṃ prayatnataḥ /	aSvaganDA-di-vargeNa rasam svedyam prayatnataH /
   rasatulyaṃ gandhakaṃ ca mardayet kuśalo bhiṣak // Rmañj_2.35 //	rasa-tulyam ganDakam ca mardayet kuSalaH Bizaj // RmaQt-_2.35 //
   pācayedrasasindūraṃ jāyate'ruṇasannibham /	pAcayet-rasasindUram jAyate-aruNa-sanniBam /
   śreṣṭhaṃ sarvarasānāṃ hi puṣṭikāmabalapradam // Rmañj_2.36 //	SrezWam sarva-rasAnAm hi puzwi-kAma-bala-pradam // RmaQt-_2.36 //
   idamevāyuṣo vṛddhiṃ kartuṃ nānyadalaṃ bhavet /	idam-eva-AyuzaH vRdDim kartum na-anyat-alam Bavet /
   vināpi svarṇarājena munibhiḥ parikīrtitam // Rmañj_2.37 //	vinA-api svarNa-rAjena muniBiH parikIrtitam // RmaQt-_2.37 //
   <rasakarpūra>	<rasakarpUra>
   ṭaṅkaṇaṃ madhu lākṣātha ūrṇā guñjāyuto rasaḥ /	waFkaNam maDu lAkzA-aTa UrNA guQjA-yutaH rasaH /
   mardayed bhṛṅgajairdrāvairdinaikaṃ vā dhamet punaḥ // Rmañj_2.38 //	mardayet BRFga-jEH-drAvEH-dina-ekam vA Damet punar // RmaQt-_2.38 //
   dhmāto bhasmatvamāyāti śuddhaḥ karpūrasannibhaḥ /	DmAtaH Basma-tvam-AyAti SudDaH karpUra-sanniBaH /
   <rasakarpūra>	<rasakarpUra>
   khaṭīṣṭigairikāvalmīmṛttikā saindhavaṃ samam // Rmañj_2.39 //	KawI-izwi-gErikA-valmI-mRttikA sEnDavam samam // RmaQt-_2.39 //
   bhāgadvayamito gandho rasabhāgadvayaṃ smṛtam /	BAga-dvaya-mitaH ganDaH rasa-BAga-dvayam smRtam /
   haṇḍikāyāṃ viniḥkṣipya pārśve pārśve ca kharpaṭān // Rmañj_2.40 //	haNxikAyAm viniHkzipya pArSve pArSve ca KarpawAn // RmaQt-_2.40 //
   dagdhvātha haṇḍikāṃ dattvā dviraṣṭapraharaṃ pacet /	dagDvA-aTa haNxikAm dattvA dvis-azwa-praharam pacet /
   mṛtasūtaṃ tu gṛhṇīyācchuddhaḥ karpūrasannibham // Rmañj_2.41 //	mRta-sUtam tu gRhNIyAt-SudDaH karpUra-sanniBam // RmaQt-_2.41 //
   kalkādiveṣṭitaṃ kṛtvā nirgiled upadaṃśake /	kalka-Adi-vezwitam kRtvA nirgilet upadaMSake /
   <rasakarpūra>	<rasakarpUra>
   piṣṭaṃ pāṃśupaṭupragāḍhamamalaṃ vajryambunānekaśaḥ sūtaṃ dhātuyutaṃ	pizwam pAMSu-pawu-pragAXam-amalam vajrI-ambunA-anekaSas sUtam DAtu-yutam
   khaṭīkavalitaṃ taṃ sampuṭe rodhayet /	KawI-kavalitam tam sampuwe roDayet /
   antaḥsthaṃ lavaṇasya tasya ca tale prajvālya vahṇiṃ haṭhāt bhasma	antaHsTam lavaNasya tasya ca tale prajvAlya vahNim haWAt Basma
   grāhyamathendukundadhavalaṃ bhasmoparisthaṃ śanaiḥ // Rmañj_2.42 //	grAhyam-aTa-indu-kunda-Davalam Basma-upari-sTam SanEs // RmaQt-_2.42 //
   tadvalladvitayaṃ lavaṅgasahitaṃ prātaḥ prabhuktaṃ nṛṇām ūrdhvaṃ recayati	tad-valla-dvitayam lavaFga-sahitam prAtar praBuktam nRNAm UrDvam recayati
   dviyāmamasakṛtpeyaṃ jalaṃ śītalam /	dvi-yAmam-asakRt-peyam jalam SItalam /
   etaddhanti ca vatsarāvadhi viṣaṃ ṣāṇmāsikaṃ māsikaṃ śailotthaṃ garalaṃ	etat-hanti ca vatsara-avaDi vizam zANmAsikam mAsikam SEla-utTam garalam
   mṛgendrakuṭilodbhūtaṃ ca tātkālikam // Rmañj_2.43 //	mRgendra-kuwila-udBUtam ca tAtkAlikam // RmaQt-_2.43 //
   <rasamūrchana>	<rasa-mUrCana>
   meghanādavacāhiṅgulaśunair mardayed rasam /	meGanAda-vacA-hiFgu-laSunEH mardayet rasam /
   naṣṭapiṣṭaṃ tu tadgolaṃ hiṅgunā veṣṭayedbahiḥ // Rmañj_2.44 //	nazwapizwam tu tad-golam hiFgunA vezwayet-bahis // RmaQt-_2.44 //
   pacellavaṇayantrasthaṃ dinaikaṃ caṇḍavahṇinā /	pacet-lavaNayantra-sTam dina-ekam caNxa-vahNinA /
   ūrdhvalagnaṃ samādāya dṛḍhaṃ vastreṇa veṣṭayet // Rmañj_2.45 //	UrDva-lagnam samAdAya dRXam vastreNa vezwayet // RmaQt-_2.45 //
   ūrdhvādho gandhakaṃ tulyaṃ dattvā saumyānale pacet /	UrDva-aDas ganDakam tulyam dattvA sOmya-anale pacet /
   jīrṇe gandhe punardeyaṃ ṣaḍbhir vāraiḥ samaṃ samam // Rmañj_2.46 //	jIrNe ganDe punar-deyam zaxBiH vArEH samam samam // RmaQt-_2.46 //
   ṣaḍguṇe gandhake jīrṇe mūrchito rogahā bhavet /	zaxguNe ganDake jIrNe mUrCitaH roga-hA Bavet /
   <rasamūrchana>	<rasa-mUrCana>
   lohapātre'thavā tāmre palaikaṃ śuddhagandhakam // Rmañj_2.47 //	loha-pAtre-aTavA tAmre pala-ekam SudDa-ganDakam // RmaQt-_2.47 //
   mṛdvagninā drute tasmiñchuddhaṃ sūtapalatrayam /	mRdu-agninA drute tasmin-SudDam sUta-pala-trayam /
   kṣiptvātha cālayet kiṃcillohadarvyā punaḥ punaḥ // Rmañj_2.48 //	kziptvA-aTa cAlayet kiMcid-loha-darvyA punar punar // RmaQt-_2.48 //
   gomayaṃ kadalīpatraṃ tasyopari ca ḍhālayet /	gomayam kadalI-patram tasya-upari ca XAlayet /
   ityevaṃ gandhabaddhaṃ ca sarvarogeṣu yojayet // Rmañj_2.49 //	iti-evam ganDa-badDam ca sarva-rogezu yojayet // RmaQt-_2.49 //
   mārito dehasiddhyarthaṃ mūrchito vyādhighātane /	mAritaH deha-sidDi-arTam mUrCitaH vyADi-GAtane /
   rasabhasma kvacidroge dehārthaṃ mūrchitaṃ kvacit /	rasa-Basma kvacid-roge deha-arTam mUrCitam kvacid /
   baddho dvābhyāṃ prayuñjīta śāstradṛṣṭena karmaṇā // Rmañj_2.50 //	badDaH dvAByAm prayuQjIta SAstra-dRzwena karmaNA // RmaQt-_2.50 //
   <baddhapāradalakṣaṇāni>	<badDa-pArada-lakzaNAni>
   akṣayī ca laghurdrāvī tejasvī nirmalo guruḥ /	akzayI ca laGuH-drAvI tejasvI nirmalaH guruH /
   sphuṭanaṃ punarāvṛttirbaddhasūtasya lakṣaṇam // Rmañj_2.51 //	sPuwanam punarAvRttiH-badDa-sUtasya lakzaNam // RmaQt-_2.51 //
   <mūrchitapāradalakṣaṇāni>	<mUrCita-pArada-lakzaNAni>
   kajjalābho yadā sūto vihāya ghanacāpalam /	kajjala-ABaH yadA sUtaH vihAya Gana-cApalam /
   dṛśyate'sau tadā jñeyo mūrchitaḥ sutarāṃ budhaiḥ // Rmañj_2.52 //	dRSyate-asO tadA jQeyaH mUrCitaH sutarAm buDEH // RmaQt-_2.52 //
   <mṛtapāradalakṣaṇāni>	<mRta-pArada-lakzaNAni>
   ārdratvaṃ ca ghanatvaṃ ca cāpalyaṃ gurutaijasam /	Ardra-tvam ca Gana-tvam ca cApalyam guru-tEjasam /
   yasyaitāni na dṛśyante taṃ vidyānmṛtasūtakam // Rmañj_2.53 //	yasya-etAni na dRSyante tam vidyAt-mRta-sUtakam // RmaQt-_2.53 //
   <nirbījabaddhapāradaḥ>	<nirbIja-badDa-pAradaH>
   rasastu pādāṃśasuvarṇajīrṇaḥ piṣṭīkṛto gandhakayogataśca /	rasaH-tu pAda-aMSa-suvarNa-jIrNaH pizwIkRtaH ganDaka-yogataH-ca /
   tulyāṃśagandhaiḥ puṭitaṃ krameṇa nirbījanāmākhilarogahantā // Rmañj_2.54	tulya-aMSa-ganDEH puwitam krameNa nirbIja-nAma-aKila-roga-hantA // RmaQt-_2.54
   <sabījabaddhapāradaḥ>	<sa-bIja-badDa-pAradaH>
   bījīkṛtair abhrakasattvahematārārkakāntaiḥ saha sādhito'yam /	bIjIkRtEH aBraka-sattva-hema-tArA-arka-kAntEH saha sADitaH-ayam /
   punastataḥ ṣaḍguṇagandhacūrṇaiḥ sabījabaddho 'pyadhikaprabhāvaḥ //	punar-tatas zaxguNa-ganDa-cUrNEH sa-bIja-badDaH api-aDika-praBAvaH //
   Rmañj_2.55 //	RmaQt-_2.55 //
   rasavīryavipākeṣu vidyātsūtaṃ sudhāmayam /	rasa-vIrya-vipAkezu vidyAt-sUtam suDA-mayam /
   sevito'sau sadā dehe roganāśāya kalpate // Rmañj_2.56 //	sevitaH-asO sadA dehe roga-nASAya kalpate // RmaQt-_2.56 //
   <kakārāṣṭaka>	<kakAra-azwaka>
   kūṣmāṇḍaṃ karkaṭīṃ caiva kaliṅgaṃ kāravellakam /	kUzmANxam karkawIm ca-eva kaliFgam kAravellakam /
   kusumbhikaṃ ca karkoṭīṃ kadalīṃ kākamācikām // Rmañj_2.57 //	kusumBikam ca karkowIm kadalIm kAkamAcikAm // RmaQt-_2.57 //
   kakārāṣṭakametaddhi varjayedrasabhakṣakaḥ /	kakArAzwakam-etat-hi varjayet-rasa-BakzakaH /
   hitaṃ mudgāmbudugdhājyaṃ śālyannaṃ ca viśeṣataḥ // Rmañj_2.58 //	hitam mudga-ambu-dugDa-Ajyam SAli-annam ca viSezataH // RmaQt-_2.58 //
   śākaṃ punarnavāyāstu meghanādaṃ ca cillikām /	SAkam punarnavAyAH-tu meGanAdam ca cillikAm /
   saindhavaṃ nāgaraṃ mustaṃ padmamūlāni bhakṣayet // Rmañj_2.59 //	sEnDavam nAgaram mustam padma-mUlAni Bakzayet // RmaQt-_2.59 //
   abhyaṅgaṃ maithunaṃ snānaṃ yatheṣṭaṃ ca sukhāmbunā /	aByaFgam mETunam snAnam yaTezwam ca suKa-ambunA /
   rūpayauvanasampannāṃ sānukūlāṃ priyāṃ bhajet // Rmañj_2.60 //	rUpa-yOvana-sampannAm sa-anukUlAm priyAm Bajet // RmaQt-_2.60 //
   buddhiḥ prajñā balaṃ kāntiḥ prabhā caivaṃ vayastathā /	budDiH prajQA balam kAntiH praBA ca-evam vayaH-taTA /
   vardhante sarva evaite rasasevāvidhau nṛṇām // Rmañj_2.61 //	varDante sarve eva-ete rasa-sevA-viDO nRNAm // RmaQt-_2.61 //
   yasya rogasya yo yogastenaiva saha yojayet /	yasya rogasya yaH yogaH-tena-eva saha yojayet /
   rasendro harate rogānnarakuñjaravājinām // Rmañj_2.62 //	rasendraH harate rogAn-nara-kuQjara-vAjinAm // RmaQt-_2.62 //
   Rmañj, 3	RmaQj, 3
   <uparasāḥ>	<uparasAH>
   gandhakaṃ vajravaikrāntaṃ gaganaṃ tālakaṃ śilām /	ganDakam vajra-vEkrAntam gaganam tAlakam SilAm /
   kharparaṃ śikhitutthaṃ ca vimalā hemamākṣikam // Rmañj_3.1 //	Karparam SiKitutTam ca vimalA hemamAkzikam // RmaQt-_3.1 //
   kāsīsaṃ kāntapāṣāṇaṃ varāṭāñjanahiṅgulam /	kAsIsam kAntapAzANam varAwa-aQjana-hiFgulam /
   kaṅkuṣṭhaṃ śaṃkhabhūnāgaṃ ṭaṅkaṇaṃ tu śilājatu // Rmañj_3.2 //	kaFkuzWam SaMKa-BUnAgam waFkaNam tu SilAjatu // RmaQt-_3.2 //
   ete uparasāḥ proktāḥ śodhyā drāvyāśca mārayet /	ete uparasAH proktAH SoDyAH drAvyAH-ca mArayet /
   <gandhaka>	<ganDaka>
   tatrādau gandhakotpattiṃ śodhanaṃ tvatha kathyate // Rmañj_3.3 //	tatra-AdO ganDaka-utpattim SoDanam tu-aTa kaTyate // RmaQt-_3.3 //
   śvetadvīpe purā devyāḥ krīḍantyāḥ prasṛtaṃ rajaḥ /	SvetadvIpe purA devyAH krIxantyAH prasRtam rajaH /
   kṣīrārṇave tu snātāyā dukūlaṃ rajasānvitam // Rmañj_3.4 //	kzIrArNave tu snAtAyAH dukUlam rajasA-anvitam // RmaQt-_3.4 //
   dhautaṃ yat salile tasmin gandhavadgandhakaṃ smṛtam /	DOtam yat salile tasmin ganDa-vat-ganDakam smRtam /
   caturdhā gandhakaḥ prokto raktapītasitāsitaiḥ // Rmañj_3.5 //	caturDA ganDakaH proktaH rakta-pIta-sita-asitEH // RmaQt-_3.5 //
   rakto hemakriyāsūktaḥ pītaścaiva rasāyane /	raktaH hema-kriyAsu-uktaH pItaH-ca-eva rasAyane /
   vraṇādilepane śvetaḥ śreṣṭhaḥ kṛṣṇastu durlabhaḥ // Rmañj_3.6 //	vraNa-Adi-lepane SvetaH SrezWaH kRzNaH-tu durlaBaH // RmaQt-_3.6 //
   aśuddhagandhaḥ kurute'tikuṣṭhaṃ tāpaṃ bhramaṃ pittarujaṃ karoti /	aSudDa-ganDaH kurute-ati-kuzWam tApam Bramam pitta-rujam karoti /
   rūpaṃ sukhaṃ vīryabalaṃ nihanti tasmāt suśuddhaṃ viniyojanīyam //	rUpam suKam vIrya-balam nihanti tasmAt su-SudDam viniyojanIyam //
   Rmañj_3.7 //	RmaQt-_3.7 //
   <gandhakaśodhanam (1)>	<ganDaka-SoDanam (1)>
   sājyabhāṇḍe payaḥ kṣiptvā mukhaṃ vastreṇa bandhayet /	sa-Ajya-BANxe payaH kziptvA muKam vastreNa banDayet /
   tatpṛṣṭhe gandhakaṃ kṣiptvā śarāveṇāvarodhayet // Rmañj_3.8 //	tad-pRzWe ganDakam kziptvA SarAveNa-avaroDayet // RmaQt-_3.8 //
   bhāṇḍaṃ nikṣipya bhūmyāṃ tadūrdhvaṃ deyaṃ puṭaṃ laghu /	BANxam nikzipya BUmyAm tad-UrDvam deyam puwam laGu /
   tataḥ kṣīreṇa gandhaṃ ca śuddhaṃ yogeṣu yojayet // Rmañj_3.9 //	tatas kzIreNa ganDam ca SudDam yogezu yojayet // RmaQt-_3.9 //
   <gandhakaśodhanam (2)>	<ganDaka-SoDanam (2)>
   gandhakaṃ śodhayed dugdhe dolāyantreṇa tattvavit /	ganDakam SoDayet dugDe dolAyantreNa tattva-vid /
   tena śuddho bhavatyeṣa dhātūṇāṃ prāṇamūrchakaḥ // Rmañj_3.10 //	tena SudDaH Bavati-eza DAtUNAm prANa-mUrCakaH // RmaQt-_3.10 //
   <gandhakaśodhanam (3)>	<ganDaka-SoDanam (3)>
   ghṛtayuktam ayodarvyā gandhaṃ vahṇau pragālayet /	GRta-yuktam ayaH-darvyA ganDam vahNO pragAlayet /
   ekībhūtaṃ tato gandhaṃ dugdhamadhye parikṣipet // Rmañj_3.11 //	ekIBUtam tatas ganDam dugDa-maDye parikzipet // RmaQt-_3.11 //
   tena śuddho bhavedgandhaḥ sarvayogeṣu yojayet /	tena SudDaH Bavet-ganDaH sarva-yogezu yojayet /
   śodhito rasarājaḥ syājjarāmṛtyurujāpahaḥ /	SoDitaH rasarAjaH syAt-jarA-mRtyu-rujA-apahaH /
   agnisaṃdīpanaṃ śreṣṭhaṃ vīryavṛddhiṃ karoti ca // Rmañj_3.12 //	agni-saMdIpanam SrezWam vIrya-vRdDim karoti ca // RmaQt-_3.12 //
   <gandhakataila>	<ganDaka-tEla>
   arkakṣīraiḥ snuhīkṣīrairvastraṃ lepyaṃ tu saptadhā /	arka-kzIrEH snuhI-kzIrEH-vastram lepyam tu saptaDA /
   gandhakaṃ navanītena piṣṭvā vastraṃ lipettu tat // Rmañj_3.13 //	ganDakam navanItena pizwvA vastram lipet-tu tat // RmaQt-_3.13 //
   tadvartirjvalitā vaṃśairdhṛtā dhāryā tvadhomukhī // Rmañj_3.14 //	tad-vartiH-jvalitA vaMSEH-DRtA DAryA tu-aDomuKI // RmaQt-_3.14 //
   tailaṃ patatyadho bhāṇḍe grāhyaṃ yogeṣu yojayet /	tElam patati-aDas BANxe grAhyam yogezu yojayet /
   agnisaṃdīpanaṃ śreṣṭhaṃ vīryavṛddhiṃ karoti ca // Rmañj_3.15 //	agni-saMdIpanam SrezWam vIrya-vRdDim karoti ca // RmaQt-_3.15 //
   <hīraka>	<hIraka>
   śvetapītā raktakṛṣṇā dvijādyā vajrajātayaḥ /	Sveta-pItAH rakta-kRzNAH dvija-AdyAH vajra-jAtayaH /
   puṃstrīnapuṃsakaṃ ceti lakṣaṇena tu lakṣayet // Rmañj_3.16 //	puMstrInapuMsakam ca-iti lakzaNena tu lakzayet // RmaQt-_3.16 //
   vṛttāḥ phalakasampūrṇās tejovanto bṛhattarāḥ /	vRttAH Palaka-sampUrNAH tejovantaH bRhattarAH /
   puruṣāste samākhyātā rekhābinduvivarjitāḥ // Rmañj_3.17 //	puruzAH-te samAKyAtAH reKA-bindu-vivarjitAH // RmaQt-_3.17 //
   rekhābindusamāyuktāḥ ṣaṭkoṇāstāḥ striyaḥ smṛtāḥ /	reKA-bindu-samAyuktAH zaz-koNAH-tAH striyaH smRtAH /
   trikoṇāḥ patravaddīrghā vijñeyāste napuṃsakāḥ // Rmañj_3.18 //	tri-koNAH patra-vat-dIrGAH vijQeyAH-te napuMsakAH // RmaQt-_3.18 //
   sarveṣāṃ puruṣāḥ śreṣṭhā vedhakā rasabandhakāḥ /	sarvezAm puruzAH SrezWAH veDakAH rasa-banDakAH /
   strīvajraṃ dehasiddhyarthaṃ krāmaṇaṃ syānnapuṃsakam // Rmañj_3.19 //	strIvajram deha-sidDi-arTam krAmaNam syAt-napuMsakam // RmaQt-_3.19 //
   vipro rasāyane proktaḥ kṣatriyo roganāśane /	vipraH rasAyane proktaH kzatriyaH roga-nASane /
   vādādau vaiśyajātīyo vayaḥstambhe turīyakaḥ // Rmañj_3.20 //	vAda-AdO vESya-jAtIyaH vayaH-stamBe turIyakaH // RmaQt-_3.20 //
   strī tu striye pradātavyā klībe klībaṃ tathaiva ca /	strI tu striye pradAtavyA klIbe klIbam taTA-eva ca /
   sarveṣāṃ sarvadā yojyāḥ puruṣā balavattarāḥ // Rmañj_3.21 //	sarvezAm sarvadA yojyAH puruzAH balavattarAH // RmaQt-_3.21 //
   pāṇḍurogaṃ pārśvapīḍāṃ kilāsaṃ dāhasantatim /	pANxu-rogam pArSva-pIxAm kilAsam dAha-santatim /
   rogānīkaṃ gurutvaṃ ca dhatte vajram aśodhitam // Rmañj_3.22 //	roga-anIkam guru-tvam ca Datte vajram aSoDitam // RmaQt-_3.22 //
   <vajraśodhanam (1)>	<vajra-SoDanam (1)>
   vyāghrīkandagataṃ vajraṃ dolāyantre vipācitam /	vyAGrI-kanda-gatam vajram dolAyantre vipAcitam /
   saptāhaṃ kodravakvāthe kaulatthe vimalaṃ bhavet // Rmañj_3.23 //	sapta-aham kodrava-kvATe kOlatTe vimalam Bavet // RmaQt-_3.23 //
   <vajraśodhanam (2)>	<vajra-SoDanam (2)>
   vyāghrīkandagataṃ vajraṃ mṛdā liptaṃ puṭe pacet /	vyAGrI-kanda-gatam vajram mRdA liptam puwe pacet /
   ahorātrātsamuddhṛtya hayamūtreṇa secayet /	ahorAtrAt-samudDRtya haya-mUtreNa secayet /
   vajrīkṣīreṇa vā siñcet kuliśaṃ vimalaṃ bhavet // Rmañj_3.24 //	vajrI-kzIreNa vA siQcet kuliSam vimalam Bavet // RmaQt-_3.24 //
   <vajramāraṇaṃ (1)>	<vajra-mAraNam (1)>
   trivarṣārūḍhakārpāsamūlam ādāya peṣayet /	tri-varzA-ArUXa-kArpAsa-mUlam AdAya pezayet /
   trivarṣanāgavallyāśca drāveṇa taṃ prapeṣayet // Rmañj_3.25 //	tri-varza-nAgavallyAH-ca drAveNa tam prapezayet // RmaQt-_3.25 //
   tadgolake kṣipedvajraṃ ruddhvā gajapuṭe pacet /	tad-golake kzipet-vajram rudDvA gajapuwe pacet /
   evaṃ saptapuṭaṃ kṛtvā kuliśaṃ mriyate dhruvam // Rmañj_3.26 //	evam sapta-puwam kRtvA kuliSam mriyate Druvam // RmaQt-_3.26 //
   <vajramāraṇa (2)>	<vajra-mAraNaH (2)>
   kāṃsyapātre tu bhekasya mūtre vajraṃ subhāvayet /	kAMsya-pAtre tu Bekasya mUtre vajram suBAvayet /
   triḥ saptakṛtvaḥ saṃtaptaṃ vajrameva mṛtaṃ bhavet // Rmañj_3.27 //	tris sapta-kRtvas saMtaptam vajram-eva mRtam Bavet // RmaQt-_3.27 //
   <vajramāraṇa (3)>	<vajra-mAraNaH (3)>
   triḥ saptakṛtvaḥ saṃtaptaṃ kharamūtreṇa secayet /	tris sapta-kRtvas saMtaptam Kara-mUtreNa secayet /
   matkuṇaistālakaṃ piṣṭvā tadgole kuliśaṃ kṣipet // Rmañj_3.28 //	matkuNEH-tAlakam pizwvA tad-gole kuliSam kzipet // RmaQt-_3.28 //
   pradhmātaṃ vājimūtreṇa siktaṃ pūrvakrameṇa vai /	praDmAtam vAji-mUtreNa siktam pUrva-krameNa vE /
   bhasmībhavati tadbhuktaṃ vajravatkurute tanum // Rmañj_3.29 //	BasmIBavati tat-Buktam vajra-vat-kurute tanum // RmaQt-_3.29 //
   āyuṣyaṃ saukhyajanakaṃ baladaṃ rūpadaṃ tathā /	Ayuzyam sOKya-janakam bala-dam rUpa-dam taTA /
   rogaghnaṃ mṛtyuharaṇaṃ vajrabhasma bhavatyalam // Rmañj_3.30 //	roga-Gnam mRtyu-haraNam vajra-Basma Bavati-alam // RmaQt-_3.30 //
   <vaikrānta>	<vEkrAnta>
   aṣṭāsraś cāṣṭaphalakaḥ ṣaṭkoṇo masṛṇo guruḥ /	azwa-asraH ca-azwa-PalakaH zaz-koNaH masRNaH guruH /
   śuddhamiśritavarṇaiśca yukto vaikrānta ucyate // Rmañj_3.31 //	SudDa-miSrita-varNEH-ca yuktaH vEkrAntaH ucyate // RmaQt-_3.31 //
   śveto raktaśca pītaśca nīlaḥ pārāvatacchaviḥ /	SvetaH raktaH-ca pItaH-ca nIlaH pArAvata=-CaviH /
   śyāmalaḥ kṛṣṇavarṇaśca karburaścāṣṭadhā hi saḥ // Rmañj_3.32 //	SyAmalaH kRzNa-varNaH-ca karburaH-ca-azwaDA hi saH // RmaQt-_3.32 //
   <vaikrāntaśodhanam>	<vEkrAnta-SoDanam>
   vaikrāntaṃ vajravacchuddhaṃ dhmātaṃ taṃ hayamūtrake /	vEkrAntam vajra-vat-SudDam DmAtam tam haya-mUtrake /
   hitaṃ tadbhasma saṃyojyaṃ vajrasthāne vicakṣaṇaiḥ // Rmañj_3.33 //	hitam tat-Basma saMyojyam vajra-sTAne vicakzaNEH // RmaQt-_3.33 //
   āyuḥpradaḥ sakalabandhakaro 'tivṛṣyaḥ prajñāpradaḥ sakalarogasamūlahārī /	AyuH-pradaH sakala-banDa-karaH ati-vRzyaH prajQA-pradaH sakala-roga-samUla-hArI /
   dīptāgnikṛt pavisamānaguṇas tarasvī vaikrāntakaḥ khalu vapurbalalohakārī	dIpta-agni-kRt pavi-samAna-guNaH tarasvI vEkrAntakaH Kalu vapuH-bala-loha-kArI
   // Rmañj_3.34 //	// RmaQt-_3.34 //
   <vaikrāntasattvapātanam>	<vEkrAnta-sattva-pAtanam>
   vaikrāntaṃ vajrakande ca peṣayed vajravāriṇā /	vEkrAntam vajrakande ca pezayet vajra-vAriNA /
   māhiṣaṃ navanītaṃ ca sakṣaudraṃ piṇḍitaṃ tataḥ // Rmañj_3.35 //	mAhizam navanItam ca sa-kzOdram piNxitam tatas // RmaQt-_3.35 //
   śoṣayitvā dhamet sattvaṃ indragopasamaṃ bhavet /	SozayitvA Damet sattvam indragopa-samam Bavet /
   <abhraka>	<aBraka>
   pinākaṃ darduraṃ nāgaṃ vajramabhraṃ caturvidham /	pinAkam darduram nAgam vajram-aBram caturviDam /
   dhmātaṃ vahṇau dalacayaṃ pinākaṃ visṛjatyalam // Rmañj_3.36 //	DmAtam vahNO dala-cayam pinAkam visRjati-alam // RmaQt-_3.36 //
   phūtkāraṃ nāgavat kuryāt darduraṃ bhekaśabdavat /	PUtkAram nAga-vat kuryAt darduram Beka-Sabda-vat /
   caturthaṃ ca varaṃ jñeyaṃ na cāgnau vikṛtiṃ vrajet // Rmañj_3.37 //	caturTam ca varam jQeyam na ca-agnO vikRtim vrajet // RmaQt-_3.37 //
   tasmādvajrābhrakaṃ grāhyaṃ vyādhivārdhakyamṛtyujit /	tasmAt-vajrABrakam grAhyam vyADi-vArDakya-mRtyu-jit /
   aśuddhābhraṃ nihantyāyurvardhayenmārutaṃ kapham // Rmañj_3.38 //	aSudDa-aBram nihanti-AyuH-varDayet-mArutam kaPam // RmaQt-_3.38 //
   ahataṃ chedayedgātraṃ mandāgnikṛmivardhanam /	ahatam Cedayet-gAtram manda-agni-kRmi-varDanam /
   ataḥ śuddhābhrakaṃ grāhyaṃ mandāgnikṛmināśanam // Rmañj_3.39 //	atas SudDa-aBrakam grAhyam manda-agni-kRmi-nASanam // RmaQt-_3.39 //
   <dhānyābhraka>	<DAnyABraka>
   pādāṃśaśālisaṃyuktam abhraṃ baddhvātha kambale /	pAda-aMSa-SAli-saMyuktam aBram badDvA-aTa kambale /
   trirātraṃ sthāpayennīre tat klinnaṃ mardayed dṛḍham // Rmañj_3.40 //	tri-rAtram sTApayet-nIre tat klinnam mardayet dRXam // RmaQt-_3.40 //
   kambalādgalitaṃ ślakṣṇaṃ vālukārahitaṃ ca yat /	kambalAt-galitam SlakzNam vAlukA-rahitam ca yat /
   taddhānyābhramiti proktaṃ sadbhirdehasya siddhaye // Rmañj_3.41 //	tat-DAnyABram-iti proktam sadBiH-dehasya sidDaye // RmaQt-_3.41 //
   <dhānyābhrakakaraṇa>	<DAnyABraka-karaNa>
   dhamedvajrābhrakaṃ vahṇau tataḥ kṣīreṇa secayet /	Damet-vajrABrakam vahNO tatas kzIreNa secayet /
   bhinnapatraṃ tu tatkṛtvā meghanādāmlayordravaiḥ /	Binna-patram tu tat-kRtvA meGanAda-amlayoH-dravEH /
   bhāvayedaṣṭayāmaṃ taddhānyābhraṃ kārayet sudhīḥ // Rmañj_3.42 //	BAvayet-azwa-yAmam tat-DAnyABram kArayet suDIH // RmaQt-_3.42 //
   <dhānyābhra (3)>	<DAnyABre (3)>
   athavā badarīkvāthe dhmātamabhraṃ vinikṣipet /	aTavA badarI-kvATe DmAtam-aBram vinikzipet /
   marditaṃ pāṇinā śuṣkaṃ dhānyābhrād atiricyate // Rmañj_3.43 //	marditam pANinA Suzkam DAnyABrAt atiricyate // RmaQt-_3.43 //
   <abhrakabhasma>	<aBraka-Basma>
   dhānyābhrakasya bhāgaikaṃ dvau bhāgau ṭaṃkaṇasya ca // Rmañj_3.44 //	DAnyABrakasya BAga-ekam dvO BAgO waMkaNasya ca // RmaQt-_3.44 //
   piṣṭvā tadandhamūṣāyāṃ ruddhvā tīvrāgninā pacet /	pizwvA tat-anDamUzAyAm rudDvA tIvra-agninA pacet /
   svabhāvaśītalaṃ cūrṇaṃ sarvarogeṣu yojayet // Rmañj_3.45 //	svaBAva-SItalam cUrNam sarva-rogezu yojayet // RmaQt-_3.45 //
   <abhramāraṇa (1)>	<aBra-mAraNa (1)>
   dhānyābhrakaṃ dṛḍhaṃ mardyam arkakṣīre dināvadhi /	DAnyABrakam dRXam mardyam arka-kzIre dina-avaDi /
   veṣṭayed bhānupatraiśca cakrākāraṃ tu kārayet // Rmañj_3.46 //	vezwayet BAnu-patrEH-ca cakra-AkAram tu kArayet // RmaQt-_3.46 //
   kuñjarākhye puṭe pācyaṃ saptavāraṃ punaḥ punaḥ /	kuQjara-AKye puwe pAcyam sapta-vAram punar punar /
   tato vaṭajaṭākvāthaistadvaddeyaṃ puṭatrayam // Rmañj_3.47 //	tatas vawa-jawA-kvATEH-tadvat-deyam puwa-trayam // RmaQt-_3.47 //
   mriyate nāma sandehaḥ sarvarogeṣu yojayet /	mriyate nAma sandehaH sarva-rogezu yojayet /
   <abhramāraṇa (2)>	<aBra-mAraNa (2)>
   dhānyābhrakaṃ samādāya mustakvāthaiḥ puṭatraye // Rmañj_3.48 //	DAnyABrakam samAdAya musta-kvATEH puwa-traye // RmaQt-_3.48 //
   tadvatpunarnavānīraiḥ kāsamardarasais tathā /	tadvat-punarnavA-nIrEH kAsamarda-rasEH taTA /
   nāgavallīrasairyuktaṃ sūryakṣīraiḥ pṛthakpṛthak // Rmañj_3.49 //	nAgavallI-rasEH-yuktam sUrya-kzIrEH pRTak-pRTak // RmaQt-_3.49 //
   dine dine mardayitvā kvāthairvaṭajaṭodbhavaiḥ /	dine dine mardayitvA kvATEH-vawa-jawA-udBavEH /
   dattvā puṭatrayaṃ paścāt tripuṭaṃ muśalījalaiḥ // Rmañj_3.50 //	dattvA puwa-trayam paScAt tri-puwam muSalI-jalEH // RmaQt-_3.50 //
   trir gokṣurakaṣāyeṇa triḥ puṭedvānarīrasaiḥ /	tris gokzura-kazAyeNa tris puwet-vAnarI-rasEH /
   mocākandarasaiḥ pācyaṃ trivāraṃ kokilākṣakaiḥ // Rmañj_3.51 //	mocA-kanda-rasEH pAcyam tri-vAram kokilAkzakEH // RmaQt-_3.51 //
   rasaiḥ puṭettato dhenuḥ kṣārodakaṃ puṭaṃ muhuḥ /	rasEH puwet-tatas DenuH kzArodakam puwam muhur /
   dadhnā ghṛtena madhunā svacchayā sitayā tathā // Rmañj_3.52 //	daDnA GRtena maDunA svacCayA sitayA taTA // RmaQt-_3.52 //
   ekamekaṃ puṭaṃ dadyād abhrasyaivaṃ mṛtirbhavet /	ekam-ekam puwam dadyAt aBrasya-evam mRtiH-Bavet /
   sarvarogaharaṃ vyoma jāyate yogavāhakam // Rmañj_3.53 //	sarva-roga-haram vyoma jAyate yogavAhakam // RmaQt-_3.53 //
   kāminīmadadarpaghnaṃ śastaṃ puṃstvopavāhinām /	kAminI-mada-darpa-Gnam Sastam puMstva-upavAhinAm /
   vṛṣyamāyuṣkaraṃ śukravṛddhisantānakārakam // Rmañj_3.54 //	vRzyam-Ayuzkaram Sukra-vRdDi-santAna-kArakam // RmaQt-_3.54 //
   <abhramāraṇa (3)>	<aBra-mAraNa (3)>
   dugdhatrayaṃ kumāryambu gaṃgāpatraṃ nṛmūtrakam /	dugDa-trayam kumArI-ambu gaMgA-patram nR-mUtrakam /
   vaṭāṅkuram ajāraktam ebhirabhraṃ sumarditam // Rmañj_3.55 //	vawa-aFkuram ajA-raktam eBiH-aBram su-marditam // RmaQt-_3.55 //
   śatadhā puṭitaṃ bhasma jāyate padmarāgavat /	SataDA puwitam Basma jAyate padmarAga-vat /
   niścandrakaṃ bhaved vyoma śuddhadeho rasāyanam // Rmañj_3.56 //	niScandrakam Bavet vyoma SudDa-dehaH rasAyanam // RmaQt-_3.56 //
   niścandramāritaṃ vyoma rūpaṃ vīryaṃ dṛḍhāṃ tanum /	niScandra-mAritam vyoma rUpam vIryam dRXAm tanum /
   kurute nāśayenmṛtyuṃ jarārogakadambakam // Rmañj_3.57 //	kurute nASayet-mRtyum jarA-roga-kadambakam // RmaQt-_3.57 //
   <abhrakasattvapātanam>	<aBraka-sattva-pAtanam>
   bhāvitaṃ cūrṇitaṃ tvabhraṃ dinaikaṃ kāñjikena ca /	BAvitam cUrNitam tu-aBram dina-ekam kAQjikena ca /
   rambhāsūraṇajair nīrair mūlakotthaiśca melayet // Rmañj_3.58 //	ramBA-sUraNa-jEH nIrEH mUlaka-utTEH-ca melayet // RmaQt-_3.58 //
   turyāṃśaṃ ṭaṃkaṇenedaṃ kṣudramatsyaiḥ samaṃ punaḥ /	turya-aMSam waMkaNena-idam kzudra-matsyEH samam punar /
   mahiṣīmalasammiśraṃ vidhāyāsyātha golakam // Rmañj_3.59 //	mahizI-mala-sammiSram viDAya-asya-aTa golakam // RmaQt-_3.59 //
   kharāgninā dhamedgāḍhaṃ sattvaṃ muñcanti kāntimat /	Kara-agninA Damet-gAXam sattvam muQcanti kAntimat /
   sattvasevī vayaḥstambhaṃ kṛtaśuddhirlabhetsudhīḥ // Rmañj_3.60 //	sattva-sevI vayaH-stamBam kRta-SudDiH-laBet-suDIH // RmaQt-_3.60 //
   <abhrakadrāvaṇa>	<aBraka-drAvaNa>
   agastipuṣpaniryāsamarditaṃ sūraṇodare /	agasti-puzpa-niryAsa-marditam sUraNa-udare /
   goṣṭhabhūsthaṃ nabhobhāsaṃ jāyate jalasannibham // Rmañj_3.61 //	gozWa-BU-sTam naBaH-BAsam jAyate jala-sanniBam // RmaQt-_3.61 //
   <sattvapātana (allgem.)>	<sattva-pAtana (allgem.)>
   guḍapurastathā lākṣā piṇyākaṃ ṭaṃkaṇaṃ tathā /	guxapuraH-taTA lAkzA piNyAkam waMkaNam taTA /
   ūrṇā sarjarasaṃ caiva kṣudramīnasamanvitam // Rmañj_3.62 //	UrNA sarjarasam ca-eva kzudra-mIna-samanvitam // RmaQt-_3.62 //
   etat sarvaṃ tu saṃcūrṇaṃ chāgīdugdhena piṇḍikām /	etat sarvam tu saMcUrNam CAgI-dugDena piNxikAm /
   kṛtvā dhmātā kharāṅgāraiḥ sarvasattvāni pātayet // Rmañj_3.63 //	kRtvA DmAtA Kara-aFgArEH sarva-sattvAni pAtayet // RmaQt-_3.63 //
   pāṣāṇamṛttikādīni sarvalohagatāni ca /	pAzANa-mRttikA-AdIni sarva-loha-gatAni ca /
   anyāni yānyasādhyāni vyomasattvasya kā kathā // Rmañj_3.64 //	anyAni yAni-asADyAni vyoma-sattvasya kA kaTA // RmaQt-_3.64 //
   yadoparasabhāvo'sti rase tatsattvayojanam /	yadA-uparasa-BAvaH-asti rase tad-sattva-yojanam /
   kartavyaṃ tadguṇādhikyaṃ rasajñatvaṃ yadīcchasi // Rmañj_3.65 //	kartavyam tad-guNa-ADikyam rasa-jQa-tvam yadi-icCasi // RmaQt-_3.65 //
   <bhūnāgasattvapātana>	<BUnAga-sattva-pAtana>
   sadyo bhūnāgamādāya cārayecchikhinaṃ budhaḥ /	sadyas BUnAgam-AdAya cArayet-SiKinam buDaH /
   athavā kukkuṭaṃ vīraṃ kṛtvā mandiramāśritam // Rmañj_3.66 //	aTavA kukkuwam vIram kRtvA mandiram-ASritam // RmaQt-_3.66 //
   malaṃ mūtraṃ gṛhītvā ca saṃtyajya prathamāṃśakam /	malam mUtram gRhItvA ca saMtyajya praTama-aMSakam /
   āloḍya kṣīramadhvājyaṃ dhametsattvārthamādarāt // Rmañj_3.67 //	Aloxya kzIra-maDu-Ajyam Damet-sattva-arTam-AdarAt // RmaQt-_3.67 //
   muñcanti tāmravat sattvaṃ tanmudrājalapānajaḥ /	muQcanti tAmra-vat sattvam tad-mudrA-jala-pAna-jaH /
   naśyanti jaṅgamaviṣāṇyaśeṣāṇi na saṃśayaḥ // Rmañj_3.68 //	naSyanti jaFgama-vizANi-aSezANi na saMSayaH // RmaQt-_3.68 //
   <aśuddhaharitāladoṣāḥ>	<aSudDa-haritAla-dozAH>
   aśuddhaṃ tālamāyurghnaṃ kaphamārutamehakṛt /	aSudDam tAlam-AyuH-Gnam kaPa-mAruta-meha-kRt /
   vāntisphoṭāṅgasaṃkocaṃ kurute tena śodhayet // Rmañj_3.69 //	vAnti-sPowa-aFga-saMkocam kurute tena SoDayet // RmaQt-_3.69 //
   <haritāla>	<haritAla>
   śuddhaḥsyāttālakaḥ svinnaḥ kūṣmāṇḍasalile tataḥ /	SudDaH-syAt-tAlakaH svinnaH kUzmANxa-salile tatas /
   cūrṇodake pṛthaktaile bhasmībhūto na doṣakṛt // Rmañj_3.70 //	cUrNa-udake pRTak-tEle BasmIBUtaH na doza-kRt // RmaQt-_3.70 //
   tālako harate rogānkuṣṭhaṃ mṛtyurujādikān /	tAlakaH harate rogAn-kuzWam mRtyu-rujA-AdikAn /
   saṃśuddhaḥ kāntivīryaṃ ca kurute hyāyurvardhanam // Rmañj_3.71 //	saMSudDaH kAnti-vIryam ca kurute hi-AyuH-varDanam // RmaQt-_3.71 //
   <haritālamāraṇaṃ>	<haritAla-mAraNaM>
   palamekaṃ śuddhatālaṃ kaumārīrasamarditam /	palam-ekam SudDa-tAlam kOmArI-rasa-marditam /
   śarāvasampuṭe kṣiptvā yāmāndvādaśakaṃ pacet // Rmañj_3.72 //	SarAva-sampuwe kziptvA yAmAn-dvAdaSakam pacet // RmaQt-_3.72 //
   svāṅgaśītaṃ samādāya tālakaṃ tu mṛtaṃ bhavet /	svAFgaSItam samAdAya tAlakam tu mRtam Bavet /
   galatkuṣṭhaṃ hareccaiva tālakaṃ ca na saṃśayaḥ // Rmañj_3.73 //	galatkuzWam haret-ca-eva tAlakam ca na saMSayaH // RmaQt-_3.73 //
   <manaḥśilāśodhana>	<manaHSilA-SoDana>
   agastipatratoyena bhāvitā saptavārakam /	agasti-patra-toyena BAvitA sapta-vArakam /
   śṛṅgaverarasair vāpi viśudhyati manaḥśilā // Rmañj_3.74 //	SRFgavera-rasEH vA-api viSuDyati manaHSilA // RmaQt-_3.74 //
   <manaḥśilāguṇāḥ>	<manaHSilA-guNAH>
   kaṭuḥ snigdhā śilā tiktā kaphaghnī lekhanī parā /	kawuH snigDA SilA tiktA kaPa-GnI leKanI parA /
   bhūtāveśāmayaṃ hanti kāsaśvāsaharā śubhā // Rmañj_3.75 //	BUta-AveSa-Amayam hanti kAsa-SvAsa-harA SuBA // RmaQt-_3.75 //
   <rasakaśodhanam>	<rasaka-SoDanam>
   nṛmūtraiḥ kharamūtraiśca saptāhaṃ rasakaṃ pacet /	nR-mUtrEH Kara-mUtrEH-ca sapta-aham rasakam pacet /
   dolāyantrena saṃśodhya tataḥ kāryeṣu yojayet // Rmañj_3.76 //	dolAyantrena saMSoDya tatas kAryezu yojayet // RmaQt-_3.76 //
   <tutthaśodhana>	<tutTa-SoDana>
   otorviṣṭhāsamaṃ tutthaṃ sakṣaudraṃ ṭaṃkaṇādbhiṣak /	otoH-vizWA-samam tutTam sa-kzOdram waMkaNAt-Bizaj /
   trividhaṃ puṭitaṃ śuddhaṃ vāntibhrāntivivarjitam // Rmañj_3.77 //	triviDam puwitam SudDam vAnti-BrAnti-vivarjitam // RmaQt-_3.77 //
   <tutthaguṇāḥ>	<tutTa-guNAH>
   tutthakaṃ kaṭu sakṣāraṃ kaṣāyaṃ viśadaṃ laghu /	tutTakam kawu sakzAram kazAyam viSadam laGu /
   lekhanaṃ bhedī cakṣuṣyaṃ kaṇḍūkṛmiviṣāpaham // Rmañj_3.78 //	leKanam BedI cakzuzyam kaNxU-kRmi-viza-apaham // RmaQt-_3.78 //
   <vimala>	<vimala>
   jambīrasya rase svinnā meṣaśṛṅgīrase'thavā /	jambIrasya rase svinnA mezaSRFgI-rase-aTavA /
   rambhātoyena vā pācyaṃ ghasraṃ vimalaśuddhaye // Rmañj_3.79 //	ramBA-toyena vA pAcyam Gasram vimala-SudDaye // RmaQt-_3.79 //
   <mākṣikaśodhana (?)>	<mAkzika-SoDana (?)>
   sindhūdbhavasya bhāgaikaṃ tribhāgaṃ mākṣikasya ca /	sinDUdBavasya BAga-ekam tri-BAgam mAkzikasya ca /
   kṛtvā tadāyase pātre lohadarvyātha cālayet // Rmañj_3.80 //	kRtvA tat-Ayase pAtre loha-darvyA-aTa cAlayet // RmaQt-_3.80 //
   sindūrābhaṃ bhaved yāvat tāvanmṛdvagninā pacet /	sindUra-ABam Bavet yAvat tAvat-mRdu-agninA pacet /
   subhadraṃ mākṣikaṃ vidyāt sarvayogeṣu yojayet // Rmañj_3.81 //	suBadram mAkzikam vidyAt sarva-yogezu yojayet // RmaQt-_3.81 //
   <mākṣikamāraṇam>	<mAkzika-mAraNam>
   mākṣikasya caturthāṃśaṃ dattvā gandhaṃ vimardayet /	mAkzikasya caturTa-aMSam dattvA ganDam vimardayet /
   ūrubūkasya tailena tataḥ kāryā sucakrikā // Rmañj_3.82 //	UrubUkasya tElena tatas kAryA su-cakrikA // RmaQt-_3.82 //
   śarāvasampuṭe kṛtvā puṭed gajapuṭena ca /	SarAva-sampuwe kRtvA puwet gajapuwena ca /
   sindūrābhaṃ bhaved bhasma mākṣikasya na saṃśayaḥ // Rmañj_3.83 //	sindUra-ABam Bavet Basma mAkzikasya na saMSayaH // RmaQt-_3.83 //
   <mākṣikaguṇāḥ>	<mAkzika-guNAH>
   mākṣikaṃ tiktamadhuraṃ mehārśaḥkṣayakuṣṭhanut /	mAkzikam tikta-maDuram meha-arSaH-kzaya-kuzWa-nud /
   kaphapittaharaṃ balyaṃ yogavāhi rasāyanam // Rmañj_3.84 //	kaPa-pitta-haram balyam yogavAhi rasAyanam // RmaQt-_3.84 //
   <kāsīsaśodhanam>	<kAsIsa-SoDanam>
   sakṛd bhṛṅgāmbunā svinnaṃ kāsīsaṃ nirmalaṃ bhavet // Rmañj_3.85 //	sakRt BRFga-ambunA svinnam kAsIsam nirmalam Bavet // RmaQt-_3.85 //
   <kāsīsaguṇāḥ>	<kAsIsa-guNAH>
   kāsīsaṃ śītalaṃ snigdhaṃ svinnaṃ netrarujāpaham /	kAsIsam SItalam snigDam svinnam netra-rujA-apaham /
   pittāpasmāraśamanaṃ rasavad guṇakārakam // Rmañj_3.86 //	pitta-apasmAra-Samanam rasa-vat guNa-kArakam // RmaQt-_3.86 //
   <kāntapāṣāṇa>	<kAntapAzANa>
   lavaṇāni tathā kṣārau śobhāñjanarase kṣipet /	lavaNAni taTA kzArO SoBAQjana-rase kzipet /
   amlavargayute cādau dinam ardhaṃ vibhāvayet // Rmañj_3.87 //	amlavarga-yute ca-AdO dinam arDam viBAvayet // RmaQt-_3.87 //
   taddravair dolakāyantre divasaṃ pācayet sudhīḥ /	tad-dravEH dolakAyantre divasam pAcayet suDIH /
   kāntapāṣāṇaśuddhau tu rasakarma samācaret // Rmañj_3.88 //	kAntapAzANa-SudDO tu rasakarma samAcaret // RmaQt-_3.88 //
   <varāṭikāḥ>	<varAwikAH>
   pītābhā granthilāḥ pṛṣṭhe dīrghavṛttā varāṭikāḥ /	pIta-ABAH granTilAH pRzWe dIrGa-vRttAH varAwikAH /
   sārdhaniṣkabharāḥ śreṣṭhā niṣkabhārāśca madhyamāḥ // Rmañj_3.89 //	sArDa-nizka-BarAH SrezWAH nizka-BArAH-ca maDyamAH // RmaQt-_3.89 //
   pādonaniṣkabhārāśca kaniṣṭhāḥ parikīrtitāḥ /	pAda-Una-nizka-BArAH-ca kanizWAH parikIrtitAH /
   rasavaidyavinirdiṣṭās tāś carācarasaṃjñakāḥ // Rmañj_3.90 //	rasa-vEdya-vinirdizwAH tAH carAcara-saMjQakAH // RmaQt-_3.90 //
   <varāṭāśodhanam>	<varAwa-aSoDanam>
   varāṭā kāñjike svinnā yāmācchuddhim avāpnuyāt /	varAwA kAQjike svinnA yAmAt-SudDim avApnuyAt /
   <varāṭaguṇāḥ>	<varAwa-guNAH>
   pariṇāmādiśūlaghnī grahaṇīkṣayanāśinī // Rmañj_3.91 //	pariNAma-Adi-SUla-GnI grahaNI-kzaya-nASinI // RmaQt-_3.91 //
   kaṭūṣṇā dīpanī vṛṣyā netryā vātakaphāpahā /	kawu-uzNA dIpanI vRzyA netryA vAta-kaPa-apahAH /
   rasendrajāraṇe proktā viḍadravyeṣu śasyate // Rmañj_3.92 //	rasendra-jAraNe proktA vixa-dravyezu Sasyate // RmaQt-_3.92 //
   <hiṅgulaśodhana>	<hiFgula-SoDana>
   meṣīkṣīreṇa daradamamlavargaiśca bhāvitam /	mezI-kzIreNa daradam-amlavargEH-ca BAvitam /
   saptavāraṃ prayatnena śuddhimāyāti niścitam // Rmañj_3.93 //	sapta-vAram prayatnena SudDim-AyAti niScitam // RmaQt-_3.93 //
   <hiṅgulaguṇāḥ>	<hiFgula-guNAH>
   tiktoṣṇaṃ hiṅgulaṃ divyaṃ rasagandhakasambhavam /	tikta-uzNam hiFgulam divyam rasa-ganDaka-samBavam /
   mehakuṣṭhaharaṃ rucyaṃ balyaṃ medhāgnidīpanam // Rmañj_3.94 //	meha-kuzWa-haram rucyam balyam meDA-agni-dIpanam // RmaQt-_3.94 //
   <śilājatuśodhana>	<SilAjatu-SoDana>
   godugdhatriphalābhṛṅgadravaiḥ piṣṭaṃ śilājatu /	go-dugDa-triPalA-BRFga-dravEH pizwam SilAjatu /
   dinaikaṃ lohaje pātre śuddhimāyātyasaṃśayaḥ // Rmañj_3.95 //	dina-ekam loha-je pAtre SudDim-AyAti-asaMSayaH // RmaQt-_3.95 //
   <śilājatuguṇāḥ>	<SilAjatu-guNAH>
   śilājatu bhavettiktaṃ kaṭūṣṇaṃ ca rasāyanam /	SilAjatu Bavet-tiktam kawu-uzNam ca rasAyanam /
   kṣayaśoṣodarārśāṃsi hanti bastirujo jayet // Rmañj_3.96 //	kzaya-Soza-udara-arSAMsi hanti basti-rujaH jayet // RmaQt-_3.96 //
   sauvīraṃ ṭaṃkaṇaṃ śaṃkhaṃ kaṅkuṣṭhaṃ gairikaṃ tathā /	sOvIram waMkaNam SaMKam kaFkuzWam gErikam taTA /
   ete varāṭavacchodhyā bhaveyurdoṣavarjitāḥ // Rmañj_3.97 //	ete varAwa-vat-SoDyAH BaveyuH-doza-varjitAH // RmaQt-_3.97 //
   <ratnaśodhanam>	<ratna-SoDanam>
   śudhyatyamlena māṇikyaṃ jayantyā mauktikaṃ tathā /	SuDyati-amlena mANikyam jayantyA mOktikam taTA /
   vidrumaṃ kṣāravargeṇa tārkṣyaṃ godugdhakaistathā // Rmañj_3.98 //	vidrumam kzAravargeNa tArkzyam go-dugDakEH-taTA // RmaQt-_3.98 //
   puṣparāgaṃ ca sandhānaiḥ kulatthakvāthasaṃyutaiḥ /	puzparAgam ca sanDAnEH kulatTa-kvATa-saMyutEH /
   taṇḍulīyajalair vajraṃ nīlaṃ nīlīrasena ca // Rmañj_3.99 //	taNxulIya-jalEH vajram nIlam nIlI-rasena ca // RmaQt-_3.99 //
   rocanābhiśca gomedaṃ vaidūryaṃ triphalājalaiḥ /	rocanABiH-ca gomedam vEdUryam triPalA-jalEH /
   lakucadrāvasampiṣṭaiḥ śilāgandhakatālakaiḥ /	lakuca-drAva-sampizwEH SilA-ganDaka-tAlakEH /
   <ratnamāraṇa>	<ratna-mAraNa>
   vajraṃ vinānyaratnāni mriyante 'ṣṭapuṭaiḥ khalu // Rmañj_3.100 //	vajram vinA-anya-ratnAni mriyante azwa-puwEH Kalu // RmaQt-_3.100 //
   <maṇiguṇāḥ>	<maNi-guNAH>
   muktāvidrumavajrendravaidūryasphaṭikādikam // Rmañj_3.101 //	muktA-vidruma-vajra-indra-vEdUrya-sPawika-Adikam // RmaQt-_3.101 //
   maṇiratnaṃ kharaṃ śītaṃ kaṣāyaṃ svādu lekhanam /	maNi-ratnam Karam SItam kazAyam svAdu leKanam /
   cakṣuṣyaṃ dhāraṇāttaṃ tu pāpālakṣmīviṣāpaham // Rmañj_3.102 //	cakzuzyam DAraNAt-tam tu pApa-alakzmI-viza-apaham // RmaQt-_3.102 //
   Rmañj, 4	RmaQj, 4
   <18 viṣāni>	<18 vizAni>
   aṣṭādaśavidhaṃ jñeyaṃ kandajaṃ parikīrtitam /	azwAdaSaviDam jQeyam kanda-jam parikIrtitam /
   kālakūṭaṃ mayūrākhyaṃ bindukaṃ saktukaṃ tathā // Rmañj_4.1 //	kAlakUwam mayUra-AKyam bindukam saktukam taTA // RmaQt-_4.1 //
   vālukaṃ vatsanābhaṃ ca śaṅkhanābhaṃ sumaṅgalam /	vAlukam vatsanABam ca SaFKanABam su-maFgalam /
   śṛṅgīṃ markaṭakaṃ mustaṃ kardamaṃ puṣkaraṃ śikhī // Rmañj_4.2 //	SRFgIm markawakam mustam kardamam puzkaram SiKI // RmaQt-_4.2 //
   hāridraṃ haritaṃ cakraṃ viṣaṃ hālāhalāhvayam /	hAridram haritam cakram vizam hAlAhala-Ahvayam /
   <Aussehen der Gifte>	<Au-ssehen deH Gifte>
   ghanaṃ rūkṣaṃ ca kaṭhinaṃ bhinnāñjanasamaprabham // Rmañj_4.3 //	Ganam rUkzam ca kaWinam BinnAQjana-sama-praBam // RmaQt-_4.3 //
   kandākāraṃ samākhyātaṃ kālakūṭaṃ mahāviṣam /	kanda-AkAram samAKyAtam kAlakUwam mahA-vizam /
   mayūrābhaṃ mayūrākhyaṃ binduvad bindukaḥ smṛtaḥ // Rmañj_4.4 //	mayUra-ABam mayUra-AKyam bindu-vat bindukaH smRtaH // RmaQt-_4.4 //
   citram utpalakandābhaṃ śaktukaṃ śaktuvad bhavet /	citram utpala-kanda-ABam Saktukam Saktu-vat Bavet /
   vālukaṃ vālukākāraṃ vatsanābhaṃ tu pāṇḍuram // Rmañj_4.5 //	vAlukam vAlukA-AkAram vatsanABam tu pANxuram // RmaQt-_4.5 //
   śaṃkhanābhaṃ śaṃkhavarṇaṃ śubhravarṇaṃ sumaṅgalam /	SaMKanABam SaMKa-varNam SuBra-varNam su-maFgalam /
   ghanaṃ guruṃ ca niviḍaṃ śṛṅgākāraṃ tu śṛṅgikam // Rmañj_4.6 //	Ganam gurum ca nivixam SRFga-AkAram tu SRFgikam // RmaQt-_4.6 //
   markaṭaṃ kapivarṇābhaṃ mustākāraṃ tu mustakam /	markawam kapi-varNa-ABam musta-AkAram tu mustakam /
   kardamaṃ kardamākāraṃ sitaṃ pītaṃ ca kardamam // Rmañj_4.7 //	kardamam kardama-AkAram sitam pItam ca kardamam // RmaQt-_4.7 //
   puṣkaraṃ puṣkarākāraṃ śikhi śikhiśikhāprabham /	puzkaram puzkara-AkAram SiKi SiKi-SiKA-praBam /
   hāridrakaṃ haridrābhaṃ haritaṃ haritaṃ smṛtam // Rmañj_4.8 //	hAridrakam haridrA-ABam haritam haritam smRtam // RmaQt-_4.8 //
   cakrākāraṃ bhaveccakraṃ nīlavarṇaṃ halāhalam /	cakra-AkAram Bavet-cakram nIla-varNam halAhalam /
   brāhmaṇaḥ pāṇḍurastatra kṣatriyo raktavarṇakaḥ // Rmañj_4.9 //	brAhmaNaH pANxuraH-tatra kzatriyaH rakta-varNakaH // RmaQt-_4.9 //
   vaiśyaḥ pītaprabhaḥ śūdraḥ kṛṣṇābho ninditaḥ smṛtaḥ /	vESyaH pIta-praBaH SUdraH kRzNa-ABaH ninditaH smRtaH /
   brāhmaṇo dīyate roge kṣatriyo viṣabhakṣaṇe /	brAhmaNaH dIyate roge kzatriyaH viza-BakzaNe /
   vaiśyo vyādhiṣu sarveṣu sarpadaṣṭāya śūdrakam // Rmañj_4.10 //	vESyaH vyADizu sarvezu sarpa-dazwAya SUdrakam // RmaQt-_4.10 //
   <viṣamāraṇa>	<viza-mAraNa>
   samaṭaṅkaṇakaṃ piṣṭaṃ tadviṣaṃ mṛtamucyate /	sama-waFkaNakam pizwam tat-vizam mRtam-ucyate /
   yojayet sarvarogeṣu na vikāraṃ karoti hi // Rmañj_4.11 //	yojayet sarva-rogezu na vikAram karoti hi // RmaQt-_4.11 //
   <viṣaśodhana (?)>	<viza-SoDanaH (?)>
   viṣabhāgāṃśca kaṇavat sthūlān kṛtvā tu bhājane /	viza-BAgAn=-ca kaNa-vat sTUlAn kRtvA tu BAjane /
   tataḥ gomūtrakaṃ kṣiptvā pratyahaṃ nityanūtanam // Rmañj_4.12 //	tatas go-mUtrakam kziptvA pratyaham nitya-nUtanam // RmaQt-_4.12 //
   śoṣayet tridinādūrdhvaṃ kṛtvā tīvrātape tataḥ /	Sozayet tri-dinAt-UrDvam kRtvA tIvra-Atape tatas /
   prayogeṣu prayuñjīta bhāgamānena tadviṣam // Rmañj_4.13 //	prayogezu prayuQjIta BAga-mAnena tat-vizam // RmaQt-_4.13 //
   <viṣasevana>	<viza-sevana>
   viṣasya māraṇaṃ proktamatha sevāṃ pravacmyaham // Rmañj_4.14 //	vizasya mAraNam proktam-aTa sevAm pravacmi-aham // RmaQt-_4.14 //
   śaradgrīṣmavasanteṣu varṣāsu ca pradāpayet /	Sarad-grIzma-vasantezu varzAsu ca pradApayet /
   cāturmāsye hared rogān kuṣṭhalūtādikānapi // Rmañj_4.15 //	cAturmAsye haret rogAn kuzWa-lUtA-AdikAn-api // RmaQt-_4.15 //
   prathame sarṣapī mātrā dvitīye sarṣapadvayam /	praTame sarzapI mAtrA dvitIye sarzapa-dvayam /
   tṛtīye ca caturthe ca pañcame divase tathā // Rmañj_4.16 //	tRtIye ca caturTe ca paQcame divase taTA // RmaQt-_4.16 //
   ṣaṣṭhe ca saptame caiva kramavṛddhyā vivardhayet /	zazWe ca saptame ca-eva krama-vRdDyA vivarDayet /
   saptasarṣapamātreṇa prathamaṃ saptakaṃ bhavet // Rmañj_4.17 //	sapta-sarzapa-mAtreNa praTamam saptakam Bavet // RmaQt-_4.17 //
   kramahāniṃ tathā pakṣe dvitīyaṃ saptakaṃ viṣam /	krama-hAnim taTA pakze dvitIyam saptakam vizam /
   yavamātraṃ viṣaṃ deyaṃ tṛtīye saptake kramāt // Rmañj_4.18 //	yava-mAtram vizam deyam tRtIye saptake kramAt // RmaQt-_4.18 //
   vṛddhyāṃ hānyāṃ ca dātavyaṃ caturthasaptake tathā /	vRdDyAm hAnyAm ca dAtavyam caturTa-saptake taTA /
   yavamātraṃ graset svastho guñjāmātraṃ tu kuṣṭhavān // Rmañj_4.19 //	yava-mAtram graset svasTaH guQjA-mAtram tu kuzWavAn // RmaQt-_4.19 //
   aśītiryasya varṣāṇi vasuvarṣāṇi yasya vā /	aSItiH-yasya varzANi vasu-varzANi yasya vA /
   viṣaṃ tasmai na dātavyaṃ dattaṃ ced doṣakārakam // Rmañj_4.20 //	vizam tasmE na dAtavyam dattam ced doza-kArakam // RmaQt-_4.20 //
   dadedvai sarvarogeṣu mṛtāśini hitāśini /	dadet-vE sarva-rogezu mRta-ASini hita-ASini /
   kṣīrāśanaṃ prayoktavyaṃ rasāyanarate nare // Rmañj_4.21 //	kzIra-aSanam prayoktavyam rasAyana-rate nare // RmaQt-_4.21 //
   brahmacaryaṃ pradhānaṃ hi viṣakalpe tadācaret /	brahmacaryam praDAnam hi viza-kalpe tat-Acaret /
   pathye svasthamanā bhūtvātadā siddhirna saṃśayaḥ // Rmañj_4.22 //	paTye svasTa-manAH BUtvA-tadA sidDiH-na saMSayaH // RmaQt-_4.22 //
   mātrādhikaṃ yadā martyaḥ pramādādbhakṣayedviṣam /	mAtrA-aDikam yadA martyaH pramAdAt-Bakzayet-vizam /
   aṣṭau vegāstadā tasya jāyante nātra saṃśayaḥ // Rmañj_4.23 //	azwO vegAH-tadA tasya jAyante na-atra saMSayaH // RmaQt-_4.23 //
   prathame vega udvego dvitīye vepathurbhavet /	praTame vegaH udvegaH dvitIye vepaTuH-Bavet /
   tṛtīye ghoradāhaḥ syāccaturthe patanaṃ bhuvi // Rmañj_4.24 //	tRtIye Gora-dAhaH syAt-caturTe patanam Buvi // RmaQt-_4.24 //
   phenaṃ tu pañcame vege ṣaṣṭhe vikalatā bhavet /	Penam tu paQcame vege zazWe vikala-tA Bavet /
   jaḍatā saptame vege maraṇaṃ cāṣṭame bhavet // Rmañj_4.25 //	jaxa-tA saptame vege maraNam ca-azwame Bavet // RmaQt-_4.25 //
   viṣavegāṃśca vijñāya mantratantrair vināśayet /	viza-vegAn=-ca vijQAya mantra-tantrEH vinASayet /
   sādhakānāṃ hitārthāya sadāśivamukhodgataḥ // Rmañj_4.26 //	sADakAnAm hita-arTAya sadASiva-muKa-udgataH // RmaQt-_4.26 //
   sarvaviṣavināśārthaṃ procyate mantra uttamaḥ // Rmañj_4.27 //	sarva-viza-vinASa-arTam procyate mantraH uttamaH // RmaQt-_4.27 //
   oṃ namo bhagavate ghoṇeyan hara hara dara dara para para tara tara bara	om namaH Bagavate GoNeyan hara hara dara dara para para tara tara bara
   bara vadha vadha vaḥ vaḥ laḥ laḥ raṃ raṃ lāṃ lāṃ lāṃ haralāṃ hara hara	bara vaDa vaDa vaH vaH laH laH ram ram lAm lAm lAm haralAm hara hara
   bhava sara rāṃ rāṃ kṣīṃ kṣīṃ hīṃ hīṃ bhagavati śrīghoṇeyan saṃ saṃ saṃ	Bava sara rAm rAm kzIm kzIm hIm hIm Bagavati SrI-GoNeyan sam sam saM
   vara vara rasaḥ dha vara vara khaṇḍa ca rūpa hrīṃ vara vihaṃgama mānuṣa	vara vara rasaH Da vara vara KaNxa ca rUpa hrIm vara vihaMgama mAnuza
   yogakṣemaṃ vada śeṣāre śeṣāre ṣaṣaḥ svāhā // Rmañj_4.28 //	yogakzemam vada Seza-are Seza-are zazaH svAhA // RmaQt-_4.28 //
   vidyaiṣā smṛtimātreṇa naśyante gutthakādayaḥ /	vidyA-ezA smRti-mAtreNa naSyante gutTaka-AdayaH /
   sapta japtena toyena prokṣayet kālacoditam // Rmañj_4.29 //	sapta japtena toyena prokzayet kAla-coditam // RmaQt-_4.29 //
   uttiṣṭhati savegena śikhābandhena dhārayet /	uttizWati sa-vegena SiKA-banDena DArayet /
   trimantritena śaṃkhena dundubhir vādayed yadi // Rmañj_4.30 //	tri-mantritena SaMKena dunduBiH vAdayet yadi // RmaQt-_4.30 //
   deśāntare śarīre'pi nirviṣaṃ kurute kṣaṇāt /	deSa-antare SarIre-api nirvizam kurute kzaNAt /
   viṣaṃ dṛṣṭvā yadā mantrī mantramāvartayetsakṛt /	vizam dRzwvA yadA mantrI mantram-Avartayet-sakRt /
   dṛṣṭvā nirviṣatāṃ yāti api māraśatāni ca // Rmañj_4.31 //	dRzwvA nirviza-tAm yAti api mAra-SatAni ca // RmaQt-_4.31 //
   goghṛtapānāddharate vividhaṃ garalaṃ ca vandhyakarkoṭī /	go-GRta-pAnAt-harate viviDam garalam ca vanDyakarkowI /
   sakalaviṣadoṣaśamanī triśūlikā surabhijihvā ca // Rmañj_4.32 //	sakala-viza-doza-SamanI triSUlikA suraBijihvA ca // RmaQt-_4.32 //
   <viṣamāraṇa>	<viza-mAraNa>
   tutthena ṭaṅkaṇenaiva mriyate peṣaṇādviṣam /	tutTena waFkaNena-eva mriyate pezaNAt-vizam /
   atimātraṃ tadā bhuṅkte tadājyaṃ ṭaṅkaṇaṃ pibet // Rmañj_4.33 //	atimAtram tadA BuFkte tadA-Ajyam waFkaNam pibet // RmaQt-_4.33 //
   na dātavyaṃ na bhoktavyaṃ viṣaṃ vāde kadācana /	na dAtavyam na Boktavyam vizam vAde kadAcana /
   ācāryeṇa tu bhoktavyaṃ śiṣyapratyayakāraṇam // Rmañj_4.34 //	AcAryeNa tu Boktavyam Sizya-pratyaya-kAraNam // RmaQt-_4.34 //
   Rmañj, 5	RmaQj, 5
   hemādilohakiṭṭāntaṃ śodhanaṃ māraṇaṃ guṇam /	hema-Adi-loha-kiwwa-antam SoDanam mAraNam guNam /
   vakṣye sapratyayaṃ yogaṃ yathāgurumukhoditam // Rmañj_5.1 //	vakzye sa-pratyayam yogam yaTAguru-muKa-uditam // RmaQt-_5.1 //
   <metals:: śodhana>	<metals:: SoDana>
   taile takre gavāṃ mūtre kvāthe kaulatthakāñjike /	tEle takre gavAm mUtre kvATe kOlatTa-kAQjike /
   taptaṃ taptaṃ niṣecettu tattaddrāve tu saptadhā // Rmañj_5.2 //	taptam taptam nizecet-tu tad-tad-drAve tu saptaDA // RmaQt-_5.2 //
   svarṇādilohaparyantaṃ śuddhirbhavati niścitam /	svarNa-Adi-loha-paryantam SudDiH-Bavati niScitam /
   śodhanaṃ māraṇaṃ caiva kathyate ca mayādhunā // Rmañj_5.3 //	SoDanam mAraNam ca-eva kaTyate ca mayA-aDunA // RmaQt-_5.3 //
   <gold:: śodhana>	<gold:: SoDana>
   mṛttikāmātuluṅgāmlaiḥ pañcavāsarabhāvitā /	mRttikA-mAtuluFga-amlEH paQca-vAsara-BAvitAH /
   sabhasmalavaṇaṃ hema śodhayet puṭapākataḥ // Rmañj_5.4 //	sa-Basma-lavaNam hema SoDayet puwapAkataH // RmaQt-_5.4 //
   <svarṇabhasma>	<svarNa-Basma>
   śuddhasūtasamaṃ hema khalve kuryācca golakam /	SudDa-sUta-samam hema Kalve kuryAt-ca golakam /
   adhordhvaṃ gandhakaṃ dattvā sarvaṃ tulyaṃ nirudhya ca // Rmañj_5.5 //	aDorDvam ganDakam dattvA sarvam tulyam niruDya ca // RmaQt-_5.5 //
   triṃśadvanopalairdeyaṃ puṭānyevaṃ caturdaśa /	triMSat-vanopalEH-deyam puwAni-evam caturdaSa /
   nirutthaṃ jāyate bhasma gandho deyaḥ punaḥ punaḥ // Rmañj_5.6 //	nirutTam jAyate Basma ganDaH deyaH punar punar // RmaQt-_5.6 //
   <svarṇabhasma>	<svarNa-Basma>
   kṛtvā kaṇṭakavedhyāni svarṇapatrāṇi lepayet /	kRtvA kaNwaka-veDyAni svarNa-patrANi lepayet /
   luṅgāmbubhasmasūtena mriyate daśabhiḥ puṭaiḥ // Rmañj_5.7 //	luFga-ambu-Basma-sUtena mriyate daSaBiH puwEH // RmaQt-_5.7 //
   <svarṇabhasma>	<svarNa-Basma>
   rasasya bhasmanā vātha rasairvā lepayeddalam /	rasasya BasmanA vA-aTa rasEH-vA lepayet-dalam /
   hiṅguhiṅgulasindūraiḥ śilāsāmyena lepayet // Rmañj_5.8 //	hiFgu-hiFgula-sindUrEH SilA-sAmyena lepayet // RmaQt-_5.8 //
   saṃmardya kāñcanadrāvairdinaṃ kṛtvātha golakam /	saMmardya kAQcana-drAvEH-dinam kRtvA-aTa golakam /
   taṃ bhāṇḍasya tale dhṛtvā bhasmanā pūrayeddṛḍham // Rmañj_5.9 //	tam BANxasya tale DRtvA BasmanA pUrayet-dRXam // RmaQt-_5.9 //
   agniṃ prajvālayedgāḍhaṃ dviniśaṃ svāṅgaśītalam /	agnim prajvAlayet-gAXam dvi-niSam svAFgaSItalam /
   uddhṛtya sāvaśeṣaṃ ca punardeyaṃ puṭatrayam // Rmañj_5.10 //	udDRtya sa-avaSezam ca punar-deyam puwa-trayam // RmaQt-_5.10 //
   anena vidhinā svarṇaṃ nirutthaṃ jāyate'mitam /	anena viDinA svarNam nirutTam jAyate-amitam /
   etadrasāyanaṃ balyaṃ vṛṣyaṃ śītaṃ kṣayādihṛt // Rmañj_5.11 //	etat-rasAyanam balyam vRzyam SItam kzaya-Adi-hRt // RmaQt-_5.11 //
   <svarṇabhasma>	<svarNa-Basma>
   galitasya suvarṇasya ṣoḍaśāṃśena sīsakam /	galitasya suvarNasya zoxaSa-aMSena sIsakam /
   yojayitvā samuddhṛtya nimbunīreṇa mardayet // Rmañj_5.12 //	yojayitvA samudDRtya nimbu-nIreNa mardayet // RmaQt-_5.12 //
   tadgolakasamaṃ gandhaṃ cūrṇaṃ dadyādadhopari /	tad-golaka-samam ganDam cUrNam dadyAt-aDa-upari /
   śarāvasampuṭe dhṛtvā puṭedviṃśadvanopalaiḥ // Rmañj_5.13 //	SarAva-sampuwe DRtvA puwet-viMSat-vanopalEH // RmaQt-_5.13 //
   evaṃ munipuṭairhema notthānaṃ labhate punaḥ /	evam muni-puwEH-hema na-utTAnam laBate punar /
   <svarṇabhasma>	<svarNa-Basma>
   mākṣikaṃ nāgacūrṇaṃ ca piṣṭamarkarase punaḥ // Rmañj_5.14 //	mAkzikam nAga-cUrNam ca pizwam-arka-rase punar // RmaQt-_5.14 //
   hemapatraṃ ca tenaiva mriyate kṣaṇamātrataḥ /	hema-patram ca tena-eva mriyate kzaNa-mAtrataH /
   <gold:: med. properties>	<gold:: med. properties>
   kaṣāyatiktamadhuraṃ suvarṇaṃ guru lekhanam // Rmañj_5.15 //	kazAya-tikta-maDuram suvarNam guru leKanam // RmaQt-_5.15 //
   vṛṣyaṃ rasāyanaṃ balyaṃ cakṣuṣyaṃ kāntidaṃ śuci /	vRzyam rasAyanam balyam cakzuzyam kAnti-dam Suci /
   āyurmedovayaḥsthairyavāgviśuddhismṛtipradam // Rmañj_5.16 //	AyuH-medaH-vayaH-sTErya-vAc-viSudDi-smRti-pradam // RmaQt-_5.16 //
   kṣayonmādagadārtānāṃ śamanaṃ paramucyate /	kzaya-unmAda-gada-ArtAnAm Samanam param-ucyate /
   <rajataśodhanam>	<rajata-SoDanam>
   bhāgena kṣārarājena drāvitaṃ śuddhimicchatā // Rmañj_5.17 //	BAgena kzArarAjena drAvitam SudDim-icCatA // RmaQt-_5.17 //
   <rajatabhasma>	<rajata-Basma>
   tārapatraṃ caturbhāgaṃ bhāgaikaṃ śuddhatālakam /	tAra-patram catur-BAgam BAga-ekam SudDa-tAlakam /
   mardyaṃ jambīrajairdrāvaistārapatrāṇi lepayet // Rmañj_5.18 //	mardyam jambIra-jEH-drAvEH-tAra-patrANi lepayet // RmaQt-_5.18 //
   ruddhvā tribhiḥ puṭaiḥ pācyaṃ pañcaviṃśadvanopalaiḥ /	rudDvA triBiH puwEH pAcyam paQcaviMSat-vanopalEH /
   mriyate nātra sandeho gandho deyaḥ punaḥ punaḥ // Rmañj_5.19 //	mriyate na-atra sandehaH ganDaH deyaH punar punar // RmaQt-_5.19 //
   <rajatabhasma>	<rajata-Basma>
   svarṇamākṣikagandhasya samaṃ bhāgaṃ tu kārayet /	svarNamAkzika-ganDasya samam BAgam tu kArayet /
   arkakṣīreṇa sampiṣṭaṃ tārapatraṃ pralipya ca // Rmañj_5.20 //	arka-kzIreNa sampizwam tAra-patram pralipya ca // RmaQt-_5.20 //
   puṭena jārayettāraṃ mṛtaṃ bhavati niścitam /	puwena jArayet-tAram mRtam Bavati niScitam /
   <silver:: māraṇa (3)>	<silver:: mAraNaH (3)>
   vidhāya piṣṭiṃ sūtena rajatasyātha melayet // Rmañj_5.21 //	viDAya pizwim sUtena rajatasya-aTa melayet // RmaQt-_5.21 //
   tālaṃ gandhaṃ samaṃ paścānmardayennimbukadravaiḥ /	tAlam ganDam samam paScAt-mardayet-nimbuka-dravEH /
   dvitraiḥ puṭaiḥ bhavedbhasma yojyameva rasādiṣu // Rmañj_5.22 //	dvitrEH puwEH Bavet-Basma yojyam-eva rasa-Adizu // RmaQt-_5.22 //
   <silver:: med. properties>	<silver:: med. properties>
   śītaṃ kaṣāyaṃ madhuramamlaṃ vātaprakopajit /	SItam kazAyam maDuram-amlam vAta-prakopa-jit /
   dīpanaṃ balakṛt snigdhaṃ gāḍhājīrṇavināśanam /	dIpanam bala-kRt snigDam gAXa-ajIrNa-vinASanam /
   āyuṣyaṃ dīrgharogaghnaṃ rajataṃ lekhanaṃ param // Rmañj_5.23 //	Ayuzyam dIrGa-roga-Gnam rajatam leKanam param // RmaQt-_5.23 //
   <tāmra>	<tAmra>
   na viṣaṃ viṣamityāhustāmraṃ tu viṣamucyate /	na vizam vizam-iti-AhuH-tAmram tu vizam-ucyate /
   <copper:: 8 doṣas>	<ca-upper:: 8 doza-s>
   eko doṣo viṣe tāmre tvaṣṭau doṣāḥ prakīrtitāḥ // Rmañj_5.24 //	ekaH dozaH vize tAmre tu-azwO dozAH prakIrtitAH // RmaQt-_5.24 //
   bhramo mūrcchā vidāhaśca svedakledanavāntayaḥ /	BramaH mUrcCA vidAhaH-ca sveda-kledana-vAntayaH /
   aruciścittasantāpa ete doṣā viṣopamāḥ // Rmañj_5.25 //	aruciH-citta-santApaH ete dozAH viza-upamAH // RmaQt-_5.25 //
   tasmādviśuddhaṃ saṃgrāhyaṃ tāmraṃ rogapraśāntaye /	tasmAt-viSudDam saMgrAhyam tAmram roga-praSAntaye /
   <copper:: śodhana>	<ca-upper:: SoDana>
   lavaṇair vajradugdhena tāmrapatraṃ vilepayet // Rmañj_5.26 //	lavaNEH vajra-dugDena tAmra-patram vilepayet // RmaQt-_5.26 //
   agnau saṃtāpya nirguṇḍīrasaiḥ siktaṃ ca saptadhā /	agnO saMtApya nirguNxI-rasEH siktam ca saptaDA /
   snuhyarkasvarase'pyevaṃ śulbaśuddhirbhaviṣyati // Rmañj_5.27 //	snuhI-arka-svarase-api-evam Sulba-SudDiH-Bavizyati // RmaQt-_5.27 //
   <copper:: śodhana>	<ca-upper:: SoDana>
   gomūtreṇa pacedyāmaṃ tāmrapatraṃ dṛḍhāgninā /	go-mUtreNa pacet-yAmam tAmra-patram dRXa-agninA /
   śudhyate nātra sandeho māraṇaṃ vāpyathocyate // Rmañj_5.28 //	SuDyate na-atra sandehaH mAraNam vA-api-aTa-ucyate // RmaQt-_5.28 //
   <tāmrabhasma>	<tAmra-Basma>
   sūtamekaṃ dvidhā gandhaṃ yāmaṃ kanyāṃ vimardayet /	sUtam-ekam dviDA ganDam yAmam kanyAm vimardayet /
   dvayostulyaṃ tāmrapatraṃ sthālyā garbhaṃ nirodhayet // Rmañj_5.29 //	dvayoH-tulyam tAmra-patram sTAlyAH garBam niroDayet // RmaQt-_5.29 //
   samyaṅ mṛllavaṇaiḥ sārddhaṃ pārśve bhasma nidhāya ca /	samyak mRllavaNEH sArdDam pArSve Basma niDAya ca /
   caturyāmaṃ paceccullyāṃ pātrapṛṣṭhe sagomaye // Rmañj_5.30 //	catur-yAmam pacet-cullyAm pAtra-pRzWe sa-gomaye // RmaQt-_5.30 //
   jalaṃ punaḥ punardeyaṃ svāṅgaśītaṃ vicūrṇayet /	jalam punar punar-deyam svAFgaSItam vicUrNayet /
   mriyate nātra sandehaḥ sarvayogeṣu yojayet // Rmañj_5.31 //	mriyate na-atra sandehaH sarva-yogezu yojayet // RmaQt-_5.31 //
   <tāmrabhasma>	<tAmra-Basma>
   caturthāṃśena sūtena tāmrapatrāṇi lepayet /	caturTa-aMSena sUtena tAmra-patrANi lepayet /
   amlapiṣṭaṃ dviguṇitamadhordhvaṃ dāpayed balim // Rmañj_5.32 //	amla-pizwam dvi-guNitam-aDorDvam dApayet balim // RmaQt-_5.32 //
   cāṅgerīkalkagarbhe tadbhāṇḍe yāmaṃ paceddṛḍham /	cAFgerI-kalka-garBe tad-BANxe yAmam pacet-dRXam /
   bhasmībhūtaṃ tāmrapatraṃ sarvayogeṣu yojayet // Rmañj_5.33 //	BasmIBUtam tAmra-patram sarva-yogezu yojayet // RmaQt-_5.33 //
   <tāmrabhasma>	<tAmra-Basma>
   jambīrarasasampiṣṭaṃ rasagandhakalepitam /	jambIra-rasa-sampizwam rasa-ganDaka-lepitam /
   śulbapatraṃ śarāvasthaṃ tripuṭairyāti pañcatām // Rmañj_5.34 //	Sulba-patram SarAva-sTam tripuwEH-yAti paQcatAm // RmaQt-_5.34 //
   <tāmrabhasmaguṇāḥ>	<tAmra-Basma-guNAH>
   tāmraṃ tiktāmlamadhuraṃ kaṣāyaṃ śītalaṃ param // Rmañj_5.35 //	tAmram tikta-amla-maDuram kazAyam SItalam param // RmaQt-_5.35 //
   kaphapittakṣayaṃ dhātukuṣṭhaghnaṃ ca rasāyanam /	kaPa-pitta-kzayam DAtu-kuzWa-Gnam ca rasAyanam /
   nāśayecchūlam arśāṃsi vṛkṣamindrāśaniryathā // Rmañj_5.36 //	nASayet-SUlam arSAMsi vRkzam-indra-aSaniH-yaTA // RmaQt-_5.36 //
   <rājarīti-, ghoṣaśodhana, -māraṇa>	<rAjarIti-, Goza-SoDana, -mAraNa>
   rājarītistathā ghoṣaṃ tāmravanmārayet pṛthak /	rAjarItiH-taTA Gozam tAmra-vat-mArayet pRTak /
   tāmravacchodhanaṃ teṣāṃ tāmravad guṇakārakam // Rmañj_5.37 //	tAmra-vat-SoDanam tezAm tAmra-vat guNa-kArakam // RmaQt-_5.37 //
   <nāgavaṅgaśodhanam>	<nAga-vaFga-SoDanam>
   nāgavaṅgau ca galitau ravidugdhena secayet /	nAga-vaFgO ca galitO ravi-dugDena secayet /
   trivāraṃ śuddhimāyāti sacchidre haṇḍikāntare // Rmañj_5.38 //	tri-vAram SudDim-AyAti sa=-Cidre haNxikA-antare // RmaQt-_5.38 //
   <lead:: māraṇa (1)>	<lead:: mAraNaH (1)>
   tribhiḥ kumbhapuṭairnāgo vāsāsvarasamarditaḥ /	triBiH kumBapuwEH-nAgaH vAsA-svarasa-marditaH /
   sā śilā bhasmatāmeti tadrajaḥ sarvamehahṛt // Rmañj_5.39 //	sA SilA Basma-tAm-eti tad-rajaH sarva-meha-hRt // RmaQt-_5.39 //
   <nāgabhasma>	<nAga-Basma>
   bhūbhujaṅgam agastiṃ ca piṣṭvā pātraṃ vilepayet /	BUBujaFgam agastim ca pizwvA pAtram vilepayet /
   tadrasaṃ vidrute nāge vāsāpāmārgasambhavam // Rmañj_5.40 //	tad-rasam vidrute nAge vAsa-apAmArga-samBavam // RmaQt-_5.40 //
   kṣāraṃ vimiśrayettatra caturthāṃśaṃ gurūktitaḥ /	kzAram vimiSrayet-tatra caturTa-aMSam guru-uktitaH /
   praharaṃ pācayeccullyāṃ vāsādarvyā ca ghaṭṭitā // Rmañj_5.41 //	praharam pAcayet-cullyAm vAsA-darvyA ca GawwitAH // RmaQt-_5.41 //
   tata uddhṛtya taccūrṇaṃ vāsānīre vimardayet /	tatas udDRtya tat-cUrNam vAsA-nIre vimardayet /
   puṭet punaḥ samuddhṛtya tenaiva parimardayet // Rmañj_5.42 //	puwet punar samudDRtya tena-eva parimardayet // RmaQt-_5.42 //
   evaṃ sapta puṭaṃ nāgaṃ sindūraṃ jāyate dhruvam /	evam sapta puwam nAgam sindUram jAyate Druvam /
   <nāgabhasmaguṇāḥ>	<nAga-Basma-guNAH>
   tārastho rañjano nāgo vātapittakaphāpahaḥ // Rmañj_5.43 //	tAra-sTaH raQjanaH nAgaH vAta-pitta-kaPa-apahaH // RmaQt-_5.43 //
   grahaṇīkuṣṭhamehārśaḥprāṇaśoṣaviṣāpahaḥ /	grahaNI-kuzWa-meha-arSaH-prANa-Soza-viza-apahaH /
   <tin:: māraṇa (1)>	<tin:: mAraNaH (1)>
   ābhīraṃ śodhayedādau drāvayeddhaṇḍikāntare // Rmañj_5.44 //	ABIram SoDayet-AdO drAvayet-haNxikA-antare // RmaQt-_5.44 //
   apāmārgacaturthāṃśaṃ cūrṇitaṃ melayettataḥ /	apAmArga-caturTa-aMSam cUrNitam melayet-tatas /
   sthūlāgrayā lohadarvyā śanaistad avacālayet // Rmañj_5.45 //	sTUla-agrayA loha-darvyA SanEs-tat avacAlayet // RmaQt-_5.45 //
   yāvadbhasmatvamāyāti tāvanmardyaṃ ca pūrvavat /	yAvat-Basma-tvam-AyAti tAvat-mardyam ca pUrvavat /
   tata ekīkṛtaṃ sarvaṃ bhavedaṅgāravarṇakam // Rmañj_5.46 //	tatas ekIkRtam sarvam Bavet-aFgAra-varNakam // RmaQt-_5.46 //
   nūtanena śarāveṇa rodhayedantare bhiṣak /	nUtanena SarAveNa roDayet-antare Bizaj /
   paścāttīvrāgninā pakvaṃ vaṅgabhasma bhaveddhruvam // Rmañj_5.47 //	paScAt-tIvra-agninA pakvam vaFga-Basma Bavet-Druvam // RmaQt-_5.47 //
   <tin:: māraṇa (2)>	<tin:: mAraNaH (2)>
   vaṅgaṃ satālamarkasya piṣṭvā dugdhena taṃ puṭet /	vaFgam sa-tAlam-arkasya pizwvA dugDena tam puwet /
   śuṣkāśvatthabhavairvalkaiḥ saptadhā bhasmatāṃ vrajet // Rmañj_5.48 //	Suzka-aSvatTa-BavEH-valkEH saptaDA Basma-tAm vrajet // RmaQt-_5.48 //
   <vaṅgabhasmaguṇāḥ>	<vaFga-Basma-guNAH>
   vaṅgaṃ tiktoṣṇakaṃ rūkṣamīṣadvātaprakopanam /	vaFgam tikta-uzNakam rUkzam-Izat-vAta-prakopanam /
   mehaśleṣmāmayaghnaṃ ca kṛmighnaṃ mohanāśanam // Rmañj_5.49 //	meha-Slezma-Amaya-Gnam ca kRmi-Gnam moha-nASanam // RmaQt-_5.49 //
   <iron:: śodhana:: adri>	<iron:: SoDana:: adri>
   triphalādaṣṭaguṇe toye triphalā ṣoḍaśaṃ palam /	triPalAt-azwaguNe toye triPalA zoxaSam palam /
   tatkvāthe pādaśeṣe tu lohasya palapañcakam // Rmañj_5.50 //	tad-kvATe pAda-Seze tu lohasya pala-paQcakam // RmaQt-_5.50 //
   kṛtvā patrāṇi taptāni saptavāraṃ niṣecayet /	kRtvA patrANi taptAni sapta-vAram nizecayet /
   evaṃ pralīyate doṣo girijo lohasambhavaḥ // Rmañj_5.51 //	evam pralIyate dozaH girijaH loha-samBavaH // RmaQt-_5.51 //
   <lohabhasma>	<loha-Basma>
   śuddhasya sūtarājasya bhāgo bhāgadvayaṃ baleḥ /	SudDasya sUtarAjasya BAgaH BAga-dvayam baleH /
   dvayoḥ samaṃ sāracūrṇaṃ mardayet kanyakāmbunā // Rmañj_5.52 //	dvayoH samam sAra-cUrNam mardayet kanyakA-ambunA // RmaQt-_5.52 //
   yāmadvayaṃ tato golaṃ sthāpayettāmrabhājane /	yAma-dvayam tatas golam sTApayet-tAmra-BAjane /
   ācchādyairaṇḍajaiḥ patrairuṣṇo yāmadvayaṃ bhavet // Rmañj_5.53 //	AcCAdya-eraNxa-jEH patrEH-uzNaH yAma-dvayam Bavet // RmaQt-_5.53 //
   tridinaṃ dhānyarāśisthaṃ taṃ tato mardayed dṛḍham /	tri-dinam DAnya-rASi-sTam tam tatas mardayet dRXam /
   rajastadvastragalitaṃ nīre tarati haṃsavat // Rmañj_5.54 //	rajaH-tad-vastra-galitam nIre tarati haMsa-vat // RmaQt-_5.54 //
   tīkṣṇaṃ muṇḍaṃ kāntalohaṃ nirutthaṃ jāyate mṛtam /	tIkzNam muNxam kAntaloham nirutTam jAyate mRtam /
   triphalāmadhusaṃyuktam etatsevyaṃ rasāyanam // Rmañj_5.55 //	triPalA-maDu-saMyuktam etat-sevyam rasAyanam // RmaQt-_5.55 //
   <lohabhasma>	<loha-Basma>
   dvādaśāṃśena daradaṃ tīkṣṇacūrṇasya melayet /	dvAdaSa-aMSena daradam tIkzNa-cUrNasya melayet /
   kanyānīreṇa saṃmardya yāmayugmaṃ tu tatpuṭet /	kanyA-nIreNa saMmardya yAma-yugmam tu tat-puwet /
   puṭedevaṃ lohacūrṇaṃ saptadhā maraṇaṃ vrajet // Rmañj_5.56 //	puwet-evam loha-cUrNam saptaDA maraNam vrajet // RmaQt-_5.56 //
   <lohabhasma>	<loha-Basma>
   kākodumbarikānīre lohapatrāṇi secayet /	kAkodumbarikA-nIre loha-patrANi secayet /
   taptataptāni ṣaḍvāraṃ kuṭṭayettad udūkhale // Rmañj_5.57 //	tapta-taptAni zaz-vAram kuwwayet-tat udUKale // RmaQt-_5.57 //
   tatpañcamāṃśaṃ daradaṃ kṣiptvā sarvaṃ vimardayet /	tad-paQcama-aMSam daradam kziptvA sarvam vimardayet /
   kumārīnīratas tīkṣṇaṃ puṭe gajapuṭe tathā // Rmañj_5.58 //	kumArI-nIrataH tIkzNam puwe gajapuwe taTA // RmaQt-_5.58 //
   trivāraṃ triphalākvāthaistatsaṃkhyākairatandritaḥ /	tri-vAram triPalA-kvATEH-tad-saMKyAkEH-atandritaH /
   evaṃ caturdaśapuṭairlohaṃ vāritaraṃ bhavet // Rmañj_5.59 //	evam caturdaSa-puwEH-loham vAritaram Bavet // RmaQt-_5.59 //
   <lohabhasma>	<loha-Basma>
   tindūphalasya majjāyāṃ khaḍgaṃ liptvātape khare /	tindU-Palasya majjAyAm Kaxgam liptvA-Atape Kare /
   dhārayet kāṃsyapātreṇa dinaikena puṭatyalam // Rmañj_5.60 //	DArayet kAMsya-pAtreNa dina-ekena puwati-alam // RmaQt-_5.60 //
   lepaṃ punaḥ punaḥ kuryād dinānte tatprapeṣayet /	lepam punar punar kuryAt dina-ante tat-prapezayet /
   triphalākvāthasaṃyuktaṃ dinaikena mṛtirbhavet // Rmañj_5.61 //	triPalA-kvATa-saMyuktam dina-ekena mRtiH-Bavet // RmaQt-_5.61 //
   <lohabhasma>	<loha-Basma>
   lohaṃ patramatīva taptamasakṛtkvāthe kṣipettraiphale cūrṇībhūtamato bhavet	loham patram-atIva taptam-asakRt-kvATe kzipet-trEPale cUrNIBUtam-atas Bavet-
   triphalaje kvāthe pacet gojale /	triPala-je kvATe pacet go-jale /
   matsyākṣītriphalārasena puṭayedyāvannirutthaṃ bhavet paścādājyamadhuplutaṃ	matsyAkzI-triPalA-rasena puwayet-yAvat-nirutTam Bavet paScAt-Ajya-maDu-plutam
   supuṭitaṃ bhasma bhaved āyasam // Rmañj_5.62 //	su-puwitam Basma Bavet Ayasam // RmaQt-_5.62 //
   <iron:: checking the vāritara state>	<iron:: Ceckinc Te vAritara state>
   sarvametanmṛtaṃ lohaṃ dhmātavyaṃ mṛtapañcake /	sarvam-etat-mRtam loham DmAtavyam mRta-paQcake /
   yadyeva syānnirutthānaṃ satyaṃ vāritaraṃ bhavet // Rmañj_5.63 //	yadi-eva syAt-nirutTAnam satyam vAritaram Bavet // RmaQt-_5.63 //
   <lohanirutthabhasma>	<loha-nirutTa-Basma>
   gandhakaṃ tutthakaṃ lohaṃ tulyaṃ khalve vimardayet /	ganDakam tutTakam loham tulyam Kalve vimardayet /
   dinaikaṃ kanyakādrāvai ruddhvā gajapuṭe pacet /	dina-ekam kanyakA-drAvEH rudDvA gajapuwe pacet /
   ityevaṃ sarvalohānāṃ kartavyetthaṃ nirutthitiḥ // Rmañj_5.64 //	iti-evam sarva-lohAnAm kartavyA-itTam nirutTitiH // RmaQt-_5.64 //
   <lohabhasmaguṇāḥ>	<loha-Basma-guNAH>
   kṛṣṇāyaso'tha śūlārśaḥkuṣṭhapāṇḍutvamehanut /	kRzNAyasaH-aTa SUla-arSaH-kuzWa-pANxu-tva-meha-nud /
   vayaḥsthaṃ guru cakṣuṣyaṃ saraṃ medogadāpaham // Rmañj_5.65 //	vayaHsTam guru cakzuzyam saram medaH-gada-apaham // RmaQt-_5.65 //
   āyuḥpradātā balavīryakartā rogasya hartā madanasya kartā /	AyuH-pradAtA bala-vIrya-kartA rogasya hartA madanasya kartA /
   ayaḥsamānaṃ nahi kiṃcid anyad rasāyanaṃ śreṣṭhatamaṃ hi janto //	ayaH-samAnam na-hi kiMcid anyat rasAyanam SrezWatamam hi jantaH //
   Rmañj_5.66 //	RmaQt-_5.66 //
   kūṣmāṇḍaṃ tilatailaṃ ca māṣānnaṃ rājakaṃ tathā /	kUzmANxam tila-tElam ca mAza-annam rAjakam taTA /
   madyamamlarasaṃ caiva tyajellohasya sevakaḥ // Rmañj_5.67 //	madyam-amla-rasam ca-eva tyajet-lohasya sevakaH // RmaQt-_5.67 //
   <muṇḍa>	<muNxa>
   ye guṇā mārite muṇḍe te guṇā muṇḍakiṭṭake /	ye guNAH mArite muNxe te guNAH muNxa-kiwwake /
   tasmāt sarvatra maṇḍūraṃ rogaśāntyai niyojayet // Rmañj_5.68 //	tasmAt sarvatra maNxUram roga-SAntyE niyojayet // RmaQt-_5.68 //
   śatotthamuttamaṃ kiṭṭaṃ madhyamāśītivārṣikam /	Sata-utTam-uttamam kiwwam maDyama-aSIti-vArzikam /
   adhamaṃ ṣaṣṭivarṣīyaṃ tato hīnaṃ viṣopamam // Rmañj_5.69 //	aDamam zazwi-varzIyam tatas hInam viza-upamam // RmaQt-_5.69 //
   dagdhākṣakāṣṭhair malam āyasaṃ tu gomūtranirvāpitamaṣṭavārān /	dagDa-akza-kAzWEH malam Ayasam tu go-mUtra-nirvApitam-azwa-vArAn /
   vicūrṇya līḍhaṃ madhunācireṇa nṛṇāṃ kṣayaṃ pāṇḍugadaṃ nihanti //	vicUrNya lIXam maDunA-acireNa nRNAm kzayam pANxu-gadam nihanti //
   Rmañj_5.70 //	RmaQt-_5.70 //
   kiṭṭāddaśaguṇaṃ muṇḍaṃ muṇḍāttīkṣṇaṃ śatādhikam /	kiwwAt-daSaguNam muNxam muNxAt-tIkzNam Sata-aDikam /
   tīkṣṇāllakṣaguṇaṃ kāntaṃ bhakṣaṇāt kurute guṇam // Rmañj_5.71 //	tIkzNAt-lakza-guNam kAntam BakzaNAt kurute guNam // RmaQt-_5.71 //
   Rmañj, 6	RmaQj, 6
   kṣīrābdherutthitaṃ devaṃ pītavastraṃ caturbhujam /	kzIrAbDeH-utTitam devam pIta-vastram catur-Bujam /
   vande dhanvantariṃ nityaṃ nānāgadaniṣūdanam // Rmañj_6.1 //	vande Danvantarim nityam nAnA-gada-nizUdanam // RmaQt-_6.1 //
   yathā gurumukhaṃ śrutvā sānubhūtaṃ ca tadrasam /	yaTA guru-muKam SrutvA sa-anuBUtam ca tad-rasam /
   sa rasaḥ procyate hyatra vyādhināśanahetave // Rmañj_6.2 //	sa rasaH procyate hi-atra vyADi-nASana-hetave // RmaQt-_6.2 //
   muktvaikaṃ rasavaidyaṃ ca lābhapūjāyaśasvinam /	muktvA-ekam rasa-vEdyam ca lABa-pUjA-yaSasvinam /
   tṛṇakāṣṭhauṣadhair vaidyaḥ ko labheta varāṭikām // Rmañj_6.3 //	tRNa-kAzWa-OzaDEH vEdyaH kaH laBeta varAwikAm // RmaQt-_6.3 //
   yasya rogasya yo yogo munibhiḥ parikīrtitaḥ /	yasya rogasya yaH yogaH muniBiH parikIrtitaH /
   tattadyogasamāyuktaṃ bhiṣak sūtaṃ prayojayet // Rmañj_6.4 //	tad-tad-yoga-samAyuktam Bizaj sUtam prayojayet // RmaQt-_6.4 //
   mātrādhikaṃ na seveta rasaṃ vā viṣam auṣadham /	mAtrA-aDikam na seveta rasam vA vizam OzaDam /
   tryādhibaddhaṃ ca koṣṭhaṃ ca vīkṣya mātrāṃ prayojayet // Rmañj_6.5 //	tri-ADi-badDam ca kozWam ca vIkzya mAtrAm prayojayet // RmaQt-_6.5 //
   <ratnagarbhapaṭolī>	<ratna-garBa-pawolI>
   rasaṃ vajraṃ hema tāraṃ nāgaṃ lohaṃ ca tāmrakam /	rasam vajram hema tAram nAgam loham ca tAmrakam /
   tulyāṃśamārite yojyaṃ muktāmākṣikavidrumam // Rmañj_6.6 //	tulya-aMSa-mArite yojyam muktA-mAkzika-vidrumam // RmaQt-_6.6 //
   śaṃkhaṃ ca tulyatulyāṃśaṃ saptāhaṃ citrakadravaiḥ /	SaMKam ca tulya-tulya-aMSam sapta-aham citraka-dravEH /
   mardayitvā vicūrṇyātha tenāpūrya varāṭikām // Rmañj_6.7 //	mardayitvA vicUrNya-aTa tena-ApUrya varAwikAm // RmaQt-_6.7 //
   ṭaṅkaṇaṃ ravidugdhena piṣṭvā mūṣāṃ ca bandhayet /	waFkaNam ravi-dugDena pizwvA mUzAm ca banDayet /
   mṛdbhāṇḍe ca nirudhyātha samyaggajapuṭe pacet // Rmañj_6.8 //	mRd-BANxe ca niruDya-aTa samyak-gajapuwe pacet // RmaQt-_6.8 //
   svāṅgaśītaṃ samuddhṛtya sūkṣmacūrṇāni kārayet /	svAFgaSItam samudDRtya sUkzma-cUrNAni kArayet /
   ādāya cūrṇayetsarvaṃ nirguṇḍyāḥ saptabhāvanāḥ // Rmañj_6.9 //	AdAya cUrNayet-sarvam nirguNxyAH sapta-BAvanAH // RmaQt-_6.9 //
   ārdrakasya rasaiḥ sapta citrakasyaikaviṃśatiḥ /	Ardrakasya rasEH sapta citrakasya-ekaviMSatiH /
   dravairbhāvyaṃ tataḥ śoṣyaṃ deyaṃ guñjācatuṣṭayam // Rmañj_6.10 //	dravEH-BAvyam tatas Sozyam deyam guQjA-catuzwayam // RmaQt-_6.10 //
   kṣayarogaṃ nihantyāśu sādhyāsādhyaṃ na saṃśayaḥ /	kzaya-rogam nihanti-ASu sADya-asADyam na saMSayaH /
   yojayet pippalīkṣaudraiḥ saghṛtairmaricena ca // Rmañj_6.11 //	yojayet pippalI-kzOdrEH sa-GRtEH-maricena ca // RmaQt-_6.11 //
   mahārogāṣṭake kāse jvare śvāse'tisārake /	mahAroga-azwake kAse jvare SvAse-atisArake /
   poṭalīratnagarbho'yaṃ yogavāheṣu yojayet // Rmañj_6.12 //	powalI-ratnagarBaH-ayam yogavAhezu yojayet // RmaQt-_6.12 //
   <mṛgāṅkarasaḥ>	<mRgAFka-rasaH>
   syādrasena samaṃ hema mauktikaṃ dviguṇaṃ bhavet /	syAt-rasena samam hema mOktikam dviguNam Bavet /
   gandhakaṃ ca samaṃ tena rasapādastu ṭaṃkaṇam // Rmañj_6.13 //	ganDakam ca samam tena rasa-pAdaH-tu waMkaNam // RmaQt-_6.13 //
   sarvaṃ tadgolakaṃ kṛtvā kāñjikenāvaśoṣayet /	sarvam tad-golakam kRtvA kAQjikena-avaSozayet /
   bhāṇḍe lavaṇapūrṇe ca pacedyāmacatuṣṭayam // Rmañj_6.14 //	BANxe lavaNa-pUrNe ca pacet-yAma-catuzwayam // RmaQt-_6.14 //
   mṛgāṅkasaṃjñako jñeyo rājayoganikṛntanaḥ /	mRgAFka-saMjQakaH jQeyaH rAjayoga-nikRntanaH /
   guñjācatuṣṭayaṃ cāsya maricairbhakṣayedbhiṣak // Rmañj_6.15 //	guQjA-catuzwayam ca-asya maricEH-Bakzayet-Bizaj // RmaQt-_6.15 //
   pippalīdaśakairvāpi madhunā lehayed budhaḥ /	pippalI-daSakEH-vA-api maDunA lehayet buDaH /
   pathyaṃ sulaghumāṃsena prāyeṇāsya prayojayet // Rmañj_6.16 //	paTyam su-laGu-mAMsena prAyeNa-asya prayojayet // RmaQt-_6.16 //
   dadhyājyagavyaṃ takraṃ vā kṣīraṃ vājaṃ prayojayet /	daDi-Ajya-gavyam takram vA kzIram vA-Ajam prayojayet /
   vyañjanair mṛtapakvaiśca nātikṣārair ahiṅgukaiḥ // Rmañj_6.17 //	vyaQjanEH mRta-pakvEH-ca na-ati-kzArEH ahiFgukEH // RmaQt-_6.17 //
   elājambīramaricaiḥ saṃskṛtairavidāhibhiḥ /	elA-jambIra-maricEH saMskRtEH-avidAhiBiH /
   vṛntākatailabilvāni kāravellaṃ ca varjayet // Rmañj_6.18 //	vRntAka-tEla-bilvAni kAravellam ca varjayet // RmaQt-_6.18 //
   striyaṃ parihared dūrāt kopaṃ cāpi parityajet /	striyam pariharet dUrAt kopam ca-api parityajet /
   vallī tumbarikānāma tanmūlaṃ kvāthayetpalam // Rmañj_6.19 //	vallI tumbarikA-nAma tad-mUlam kvATayet-palam // RmaQt-_6.19 //
   kaṭukatrayasaṃyuktaṃ pāyayetkāsaśāntaye /	kawukatraya-saMyuktam pAyayet-kAsa-SAntaye /
   triśūlī yā samākhyātā tanmūlaṃ kvāthayed valam // Rmañj_6.20 //	triSUlI yA samAKyAtA tad-mUlam kvATayet valam // RmaQt-_6.20 //
   īṣaddhiṅgusamāyuktaṃ kākiṇī citrakaṃ vacā /	Izat-hiFgu-samAyuktam kAkiNI citrakam vacA /
   bhakṣayetpathyabhojyaṃ ca sarvarogapraśāntaye // Rmañj_6.21 //	Bakzayet-paTya-Bojyam ca sarva-roga-praSAntaye // RmaQt-_6.21 //
   markaṭīpatracūrṇasya guṭikāṃ madhunā kṛtām /	markawI-patra-cUrNasya guwikAm maDunA kRtAm /
   dhārayet satataṃ vaktre kāsaviṣṭambhanāśinīm // Rmañj_6.22 //	DArayet satatam vaktre kAsa-vizwamBa-nASinIm // RmaQt-_6.22 //
   chāgamāṃsaṃ payaśchāgaṃ chāgaṃ sarpiḥ sanāgaram /	CAga-mAMsam payaH-CAgam CAgam sarpiH sa-nAgaram /
   chāgopasevāsahanaṃ chāgamadhye tu yakṣmanut // Rmañj_6.23 //	CAga-upasevA-sahanam CAga-maDye tu yakzma-nud // RmaQt-_6.23 //
   malāyattaṃ balaṃ puṃsāṃ śukrāyattaṃ ca jīvitam /	mala-Ayattam balam puMsAm Sukra-Ayattam ca jIvitam /
   ato viśeṣato rakṣedyakṣmiṇo malaretasī // Rmañj_6.24 //	atas viSezataH rakzet-yakzmiNaH mala-retasI // RmaQt-_6.24 //
   <lokanātharasaḥ>	<loka-nATa-rasaH>
   palaṃ kapardacūrṇasya palaṃ pāradagandhayoḥ /	palam kaparda-cUrNasya palam pArada-ganDayoH /
   māṣo'pi ṭaṃkaṇasyaiko jambīreṇa vimardayet // Rmañj_6.25 //	mAzaH-api waMkaNasya-ekaH jambIreNa vimardayet // RmaQt-_6.25 //
   puṭellokeśvaro nāma lokanātho'yamuttamaḥ /	puwet-lokeSvaraH nAma lokanATaH-ayam-uttamaH /
   jayetkuṣṭhaṃ raktapittamanyarogaṃ kṣayaṃ nayet // Rmañj_6.26 //	jayet-kuzWam raktapittam-anya-rogam kzayam nayet // RmaQt-_6.26 //
   puṣṭavīryapradātā ca kāntilāvaṇyadaḥ paraḥ /	puzwa-vIrya-pradAtA ca kAnti-lAvaNya-daH paraH /
   ko'sti lokeśvarād anyo nṛṇāṃ śambhumukhodgatāt // Rmañj_6.27 //	kaH-asti loka-ISvarAt anyaH nRNAm SamBu-muKa-udgatAt // RmaQt-_6.27 //
   <lokeśvarapaṭolīrasaḥ>	<loka-ISvara-pawolI-rasaH>
   rasasya bhasmanā hema pādāṃśena prakalpayet /	rasasya BasmanA hema pAda-aMSena prakalpayet /
   dviguṇaṃ gandhakaṃ dattvā mardayeccitrakāmbunā // Rmañj_6.28 //	dviguNam ganDakam dattvA mardayet-citraka-ambunA // RmaQt-_6.28 //
   varāṭakāṃśca sampūrya ṭaṅkaṇena nirudhya ca /	varAwakAn=-ca sampUrya waFkaNena niruDya ca /
   bhāṇḍe cūrṇaṃ pratilikhetkṣiptvā rundhīta mṛnmaye // Rmañj_6.29 //	BANxe cUrNam pratiliKet-kziptvA runDIta mRd-maye // RmaQt-_6.29 //
   śoṣayitvā puṭedgarbhe vahniṃ dattvā parāhnike /	SozayitvA puwet-garBe vahnim dattvA parAhnike /
   svāṃgaśītaṃ samuddhṛtya cūrṇayitvātha vinyaset // Rmañj_6.30 //	svAMgaSItam samudDRtya cUrNayitvA-aTa vinyaset // RmaQt-_6.30 //
   eṣa lokeśvaro nāma vīryapuṣṭivivarddhanaḥ /	eza lokeSvaraH nAma vIrya-puzwi-vivardDanaH /
   guñjācatuṣṭayaṃ cāsya pippalīmadhusaṃyutam // Rmañj_6.31 //	guQjA-catuzwayam ca-asya pippalI-maDu-saMyutam // RmaQt-_6.31 //
   khādayetparayā bhaktyā lokeśaḥ sarvasiddhidaḥ /	KAdayet-parayA BaktyA lokeSaH sarva-sidDi-daH /
   aṅgakārśye'gnimāndye ca kāsapitte rasastvayam // Rmañj_6.32 //	aFga-kArSye-agni-mAndye ca kAsa-pitte rasaH-tu-ayam // RmaQt-_6.32 //
   maricairghṛtasaṃyuktaiḥ pradātavyo dinatrayam /	maricEH-GRta-saMyuktEH pradAtavyaH dina-trayam /
   lavaṇaṃ varjayettatra śayītottānapādataḥ // Rmañj_6.33 //	lavaNam varjayet-tatra SayIta-uttAna-pAdataH // RmaQt-_6.33 //
   ekaviṃśaddinaṃ yāvanmaricaṃ saghṛtaṃ pibet /	ekaviMSat-dinam yAvat-maricam sa-GRtam pibet /
   pathyaṃ mṛgāṅkavaddeyaṃ śayītottānapādataḥ // Rmañj_6.34 //	paTyam mRgAFka-vat-deyam SayIta-uttAna-pAdataH // RmaQt-_6.34 //
   ye śuṣkā viṣamānilaiḥ kṣayarujā vyāptāśca ye kuṣṭhino ye pāṇḍutvahatāḥ	ye SuzkAH vizama-anilEH kzaya-rujA vyAptAH-ca ye kuzWinaH ye pANxu-tvahatAH
   kuvaidyavidhinā ye śoṣiṇo durbhagāḥ /	ku-vEdya-viDinA ye SoziNaH durBagAH /
   ye taptā vividhair jvarair bhramamadonmādaiḥ pramādaṃ gatāste sarve	ye taptAH viviDEH jvarEH Brama-mada-unmAdEH pramAdam gatAH-te sarve
   vigatāmayā hatarujaḥ syuḥ poṭalīsevayā // Rmañj_6.35 //	vigata-AmayAH hata-rujaH syuH powalI-sevayA // RmaQt-_6.35 //
   <rājamṛgāṅkarasaḥ>	<rAjamRgAFka-rasaH>
   rasabhasma trayo bhāgā bhāgaikaṃ hemabhasmakam /	rasa-Basma trayaH BAgAH BAga-ekam hema-Basmakam /
   mṛtatāmrasya bhāgaikaṃ śilāgandhakatālakam // Rmañj_6.36 //	mRta-tAmrasya BAga-ekam SilA-ganDaka-tAlakam // RmaQt-_6.36 //
   pratibhāgadvayaṃ śuddhamekīkṛtya vicūrṇayet /	pratiBAga-dvayam SudDam-ekIkRtya vicUrNayet /
   varāṭīḥ pūrayettena hyajākṣīreṇa ṭaṃkaṇam // Rmañj_6.37 //	varAwIH pUrayet-tena hi-ajA-kzIreNa waMkaNam // RmaQt-_6.37 //
   piṣṭvā tena mukhaṃ ruddhvā mṛdbhāṇḍe ca nirodhayet /	pizwvA tena muKam rudDvA mRd-BANxe ca niroDayet /
   śuṣkaṃ gajapuṭe pācyaṃ cūrṇayetsvāṅgaśītalam // Rmañj_6.38 //	Suzkam gajapuwe pAcyam cUrNayet-svAFgaSItalam // RmaQt-_6.38 //
   raso rājamṛgāṅko'yaṃ caturguñjaḥ kaphāpahaḥ /	rasaH rAjamRgAFkaH-ayam catur-guQjaH kaPa-apahaH /
   daśabhiḥ pippalīkṣaudrairmaricaikonaviṃśatiḥ /	daSaBiH pippalI-kzOdrEH-marica-ekonaviMSatiH /
   saghṛtairdāpayetkvāthaṃ vātaśleṣmodbhave kṣaye // Rmañj_6.39 //	sa-GRtEH-dApayet-kvATam vAta-Slezma-udBave kzaye // RmaQt-_6.39 //
   <ratnagirirasaḥ>	<ratna-giri-rasaH>
   śuddhaṃ sūtaṃ samaṃ gandhaṃ mṛtaṃ svarṇābhratāmrakam /	SudDam sUtam samam ganDam mRtam svarNa-aBra-tAmrakam /
   pratyekaṃ sūtatulyaṃ syātsūtārddhaṃ mṛtalohakam // Rmañj_6.40 //	pratyekam sUta-tulyam syAt-sUta-ardDam mRta-lohakam // RmaQt-_6.40 //
   lohārddhaṃ mṛtavaikrāntaṃ mardayedbhṛṅgajairdravaiḥ /	loha-ardDam mRta-vEkrAntam mardayet-BRFga-jEH-dravEH /
   parpaṭīrasavatpācyaṃ cūrṇitaṃ bhāvayetpṛthak // Rmañj_6.41 //	parpawI-rasa-vat-pAcyam cUrNitam BAvayet-pRTak // RmaQt-_6.41 //
   śigruvāsakanirguṇḍīvacāsomāgnibhṛṅgajaiḥ /	Sigru-vAsaka-nirguNxI-vacA-soma-agni-BRFga-jEH /
   kṣudrāmṛtājayantībhir munibrāhmīsutiktakaiḥ // Rmañj_6.42 //	kzudra-amRtA-ajayantIBiH muni-brAhmI-su-tiktakEH // RmaQt-_6.42 //
   kanyādrāvaiśca saṃbhāvya pratidrāvaistridhā tridhā /	kanyA-drAvEH-ca saMBAvya pratidrAvEH-triDA triDA /
   ruddhvā laghupuṭe pācyaṃ bhūdhare taṃ samuddharet // Rmañj_6.43 //	rudDvA laGu-puwe pAcyam BUDare tam samudDaret // RmaQt-_6.43 //
   imaṃ navajvare dadyānmāṣamātraṃ rasasya tu // Rmañj_6.44 //	imam navajvare dadyAt-mAza-mAtram rasasya tu // RmaQt-_6.44 //
   kṛṣṇādhānyakasammiśraṃ muhūrtādvijvaro bhavet /	kRzNA-DAnyaka-sammiSram muhUrtAt-vijvaraH Bavet /
   ayaṃ ratnagirirnāma raso yogasya vāhakaḥ // Rmañj_6.45 //	ayam ratnagiriH-nAma rasaH yogasya vAhakaH // RmaQt-_6.45 //
   <hiṅguleśvararasaḥ (?)>	<hiFguleSvara-rasaH (?)>
   tulyāṃśaṃ cūrṇayet khalve pippalīṃ hiṅgulaṃ viṣam /	tulya-aMSam cUrNayet Kalve pippalIm hiFgulam vizam /
   dviguṃjaṃ madhunā deyaṃ vātajvaranivṛttaye // Rmañj_6.46 //	dvi-guMjam maDunA deyam vAta-jvara-nivRttaye // RmaQt-_6.46 //
   <śītabhañjīrasaḥ>	<SIta-BaQjI-rasaH>
   pāradaṃ rasakaṃ tālaṃ tutthaṃ ṭaṅkaṇagandhakam /	pAradam rasakam tAlam tutTam waFkaNa-ganDakam /
   sarvametatsamaṃ śuddhaṃ kāravellyā dravairdinam // Rmañj_6.47 //	sarvam-etat-samam SudDam kAravellyAH dravEH-dinam // RmaQt-_6.47 //
   mardayettena kalkena tāmrapātrodaraṃ lipet /	mardayet-tena kalkena tAmra-pAtra-udaram lipet /
   aṅgulyardhapramāṇena pacettatsikatāhvaye // Rmañj_6.48 //	aFguli-arDa-pramANena pacet-tat-sikata-Ahvaye // RmaQt-_6.48 //
   yantre yāvatsphuṭantyevaṃ vrīhayastasya pṛṣṭhataḥ /	yantre yAvat-sPuwanti-evam vrIhayaH-tasya pRzWatas /
   tataḥ suśītalaṃ grāhyaṃ tāmrapātrodarādbhiṣak // Rmañj_6.49 //	tatas suSItalam grAhyam tAmra-pAtra-udarAt-Bizaj // RmaQt-_6.49 //
   śītabhañjīraso nāma cūrṇayenmaricaiḥ samam /	SItaBaQjI-rasaH nAma cUrNayet-maricEH samam /
   māṣaikaṃ parṇakhaṇḍena bhakṣayennāśayejjvaram /	mAza-ekam parNa-KaNxena Bakzayet-nASayet-jvaram /
   tridinair viṣamaṃ tīvramekadvitricaturthakam // Rmañj_6.50 //	tri-dinEH vizamam tIvram-eka-dvi-tri-caturTakam // RmaQt-_6.50 //
   <śītabhañjīrasaḥ>	<SIta-BaQjI-rasaH>
   rasahiṅgulagandhaṃ ca jaipālaṃ ca tribhiḥ samam /	rasa-hiFgula-ganDam ca jEpAlam ca triBiH samam /
   dantīkvāthena saṃmardya raso jvaraharaḥ smṛtaḥ // Rmañj_6.51 //	dantI-kvATena saMmardya rasaH jvara-haraH smRtaH // RmaQt-_6.51 //
   ārdrakasya rasenātha dāpayedraktikādvayam /	Ardrakasya rasena-aTa dApayet-raktikA-dvayam /
   navajvaraṃ mahāghoraṃ nāśayedyāmamātrataḥ // Rmañj_6.52 //	navajvaram mahA-Goram nASayet-yAma-mAtrataH // RmaQt-_6.52 //
   śarkarā dadhibhaktaṃ ca pathyaṃ deyaṃ prayatnataḥ /	SarkarA daDi-Baktam ca paTyam deyam prayatnataH /
   śītatoyaṃ pibeccānu ikṣumudgaraso hitaḥ /	SIta-toyam pibet-ca-anu ikzu-mudga-rasaH hitaH /
   śītabhañjīraso nāma sarvajvaravināśakaḥ // Rmañj_6.53 //	SItaBaQjI-rasaH nAma sarva-jvara-vinASakaH // RmaQt-_6.53 //
   <śītārirasaḥ>	<SIta-ari-rasaH>
   sūtakaṃ ṭaṅkaṇaṃ gandhaṃ śulbacūrṇaṃ samaṃ samam /	sUtakam waFkaNam ganDam Sulba-cUrNam samam samam /
   sūtāddviguṇitaṃ deyaṃ jaipālaṃ tuṣavarjitam // Rmañj_6.54 //	sUtAt-dvi-guNitam deyam jEpAlam tuza-varjitam // RmaQt-_6.54 //
   saindhavaṃ maricaṃ ciñcātvagbhasmāpi ca śarkarāḥ /	sEnDavam maricam ciQcA-tvac-Basma-api ca SarkarAH /
   pratyekaṃ sūtatulyaṃ syājjambīrair mardayed dinam // Rmañj_6.55 //	pratyekam sUta-tulyam syAt-jambIrEH mardayet dinam // RmaQt-_6.55 //
   dviguñjaṃ taptatoyena vātaśleṣmajvarāpaham /	dvi-guQjam tapta-toyena vAta-Slezma-jvara-apaham /
   rasaḥ śītārināmāyaṃ śītajvaraharaḥ paraḥ // Rmañj_6.56 //	rasaH SIta-ari-nAmA-ayam SItajvara-haraH paraH // RmaQt-_6.56 //
   <jvararājarasaḥ>	<jvara-rAja-rasaH>
   bhāgaikaṃ rasarājasya bhāgasyārdhena mākṣikā // Rmañj_6.57 //	BAga-ekam rasarAjasya BAgasya-arDena mAkzikAH // RmaQt-_6.57 //
   bhāgadvayaṃ śilāyāśca gandhakasya trayo matāḥ /	BAga-dvayam SilAyAH-ca ganDakasya trayaH matAH /
   tālakāṣṭādaśa bhāgāḥ śulbasya bhāgapañcakam // Rmañj_6.58 //	tAlaka-azwAdaSa BAgAH Sulbasya BAga-paQcakam // RmaQt-_6.58 //
   bhallātakatrayo bhāgāḥ sarvamekatra cūrṇayet /	BallAtaka-trayaH BAgAH sarvam-ekatra cUrNayet /
   vajrīkṣīraplutaṃ kṛtvā dṛḍhe mṛnmayabhājane // Rmañj_6.59 //	vajrI-kzIra-plutam kRtvA dRXe mRd-maya-BAjane // RmaQt-_6.59 //
   vidhāya sudṛḍhaṃ mudrāṃ pacedyāmacatuṣṭayam /	viDAya su-dRXam mudrAm pacet-yAma-catuzwayam /
   svāṅgaśītaṃ samuddhṛtya mardayetsudṛḍhaṃ punaḥ // Rmañj_6.60 //	svAFgaSItam samudDRtya mardayet-su-dRXam punar // RmaQt-_6.60 //
   guñjācatuṣṭayaṃ cāsya parṇakhaṇḍena dāpayet /	guQjA-catuzwayam ca-asya parNa-KaNxena dApayet /
   jvararājaḥ prasiddho'yamaṣṭajvaravināśakaḥ // Rmañj_6.61 //	jvara-rAjaH prasidDaH-ayam-azwa-jvara-vinASakaH // RmaQt-_6.61 //
   prātaḥkāle prabhujyainaṃ pathyaṃ takraudanaṃ hitam /	prAtaHkAle praBujya-enam paTyam takra-odanam hitam /
   bhāgena tutthasaṃyuktaṃ cāturthikanivāraṇam // Rmañj_6.62 //	BAgena tutTa-saMyuktam cAturTika-nivAraNam // RmaQt-_6.62 //
   <mahājvarāṅkuśarasaḥ>	<mahA-jvara-aFkuSa-rasaH>
   sūtaṃ gandhaṃ viṣaṃ tulyaṃ dhūrtabījaṃ tribhiḥ samam /	sUtam ganDam vizam tulyam DUrta-bIjam triBiH samam /
   taccūrṇāddviguṇaṃ vyoṣacūrṇaṃ guñjādvayaṃ hitam // Rmañj_6.63 //	tad-cUrNAt-dviguNam vyoza-cUrNam guQjA-dvayam hitam // RmaQt-_6.63 //
   jambīrakasya majjābhirārdrakasya rasairyutaḥ /	jambIrakasya majjABiH-Ardrakasya rasEH-yutaH /
   mahājvarāṅkuśo nāma jvarāṣṭakanikṛntanaḥ // Rmañj_6.64 //	mahAjvarAFkuSaH nAma jvara-azwaka-nikRntanaH // RmaQt-_6.64 //
   aikāhikaṃ dvyāhikaṃ ca tryāhikaṃ ca caturthakam /	EkAhikam dvyAhikam ca tryAhikam ca caturTakam /
   viṣamaṃ ca tridoṣotthaṃ hanti sarvaṃ na saṃśayaḥ // Rmañj_6.65 //	vizamam ca tridoza-utTam hanti sarvam na saMSayaH // RmaQt-_6.65 //
   vyāyāmaṃ ca vyavāyaṃ ca snānaṃ caṅkramaṇaṃ tathā /	vyAyAmam ca vyavAyam ca snAnam caFkramaNam taTA /
   jvaramukto na seveta yāvanno balavānbhavet // Rmañj_6.66 //	jvara-muktaH na seveta yAvat-naH balavAn-Bavet // RmaQt-_6.66 //
   <prāṇeśvararasaḥ>	<prANeSvara-rasaH>
   śuddhasūtaṃ tathā gandhaṃ mṛtābhraṃ viṣasaṃyutam // Rmañj_6.67 //	SudDa-sUtam taTA ganDam mRta-aBram viza-saMyutam // RmaQt-_6.67 //
   samaṃ tanmardayettālamūlīnīrais tryahaṃ budhaḥ /	samam tat-mardayet-tAlamUlI-nIrEH tri-aham buDaH /
   pūrayetkupikāṃ tena mudrayitvā viśoṣayet // Rmañj_6.68 //	pUrayet-kupikAm tena mudrayitvA viSozayet // RmaQt-_6.68 //
   saptabhirmṛttikāvastrairveṣṭayitvātha śoṣayet /	saptaBiH-mRttikA-vastrEH-vezwayitvA-aTa Sozayet /
   puṭet kumbhapramāṇena svāṅgaśītaṃ samuddharet // Rmañj_6.69 //	puwet kumBa-pramANena svAFgaSItam samudDaret // RmaQt-_6.69 //
   gṛhītvā kupikāmadhyānmardayecca dinaṃ tataḥ /	gRhItvA kupikA-maDyAt-mardayet-ca dinam tatas /
   ajājīcitrakaṃ hiṅgu svarjikā ṭaṅkaṇaṃ ca yat // Rmañj_6.70 //	ajAjI-citrakam hiFgu svarjikA waFkaNam ca yat // RmaQt-_6.70 //
   gugguluḥ pañcalavaṇaṃ yavakṣāro yavānikā /	gugguluH paQcalavaNam yavakzAraH yavAnikA /
   maricaṃ pippalī caiva pratyekaṃ ca samānataḥ // Rmañj_6.71 //	maricam pippalI ca-eva pratyekam ca samAnatas // RmaQt-_6.71 //
   eṣāṃ kaṣāyeṇa punarbhāvayetsaptadhātape /	ezAm kazAyeNa punar-BAvayet-saptaDA-Atape /
   nāgavallīdalayutaḥ pañcaguñjo raseśvaraḥ // Rmañj_6.72 //	nAgavallI-dala-yutaH paQca-guQjaH raseSvaraH // RmaQt-_6.72 //
   dadyānnavajvare tīvre soṣṇaṃ vāri pibedanu /	dadyAt-navajvare tIvre sa-uzNam vAri pibet-anu /
   prāṇeśvaro raso nāma sannipātaprakopanut // Rmañj_6.73 //	prANeSvaraH rasaH nAma sannipAta-prakopa-nud // RmaQt-_6.73 //
   śītajvare dāhapūrve gulme śūle tridoṣaje /	SItajvare dAha-pUrve gulme SUle tridoza-je /
   vāñchitaṃ bhojanaṃ dadyāt kuryāccandanalepanam // Rmañj_6.74 //	vAQCitam Bojanam dadyAt kuryAt-candana-lepanam // RmaQt-_6.74 //
   tāpodrekasya śamanaṃ bālābhāṣaṇagāyanaiḥ /	tApa-udrekasya Samanam bAlA-BAzaNa-gAyanEH /
   prabhavennātra sandehaḥ svāsthyaṃ ca labhate naraḥ // Rmañj_6.75 //	praBavet-na-atra sandehaH svAsTyam ca laBate naraH // RmaQt-_6.75 //
   <navajvarebhasiṃharasaḥ>	<navajvara-iBa-siMha-rasaH>
   śuddhaṃ sūtaṃ tathā gandhaṃ lohaṃ tāmraṃ ca sīsakam /	SudDam sUtam taTA ganDam loham tAmram ca sIsakam /
   maricaṃ pippalīṃ viśvaṃ samabhāgāni cūrṇayet // Rmañj_6.76 //	maricam pippalIm viSvam sama-BAgAni cUrNayet // RmaQt-_6.76 //
   arddhabhāgaṃ viṣaṃ dattvā mardayedvāsaradvayam /	ardDa-BAgam vizam dattvA mardayet-vAsara-dvayam /
   śṛṅgaverānupānena dadyād guñjādvayaṃ bhiṣak // Rmañj_6.77 //	SRFgavera-anupAnena dadyAt guQjA-dvayam Bizaj // RmaQt-_6.77 //
   navajvare mahāghore vāte saṃgrahaṇīgade /	navajvare mahA-Gore vAte saMgrahaNI-gade /
   navajvarebhasiṃho'yaṃ sarvarogeṣu yojayet // Rmañj_6.78 //	navajvareBasiMhaH-ayam sarva-rogezu yojayet // RmaQt-_6.78 //
   <pañcānanajvarāṅkuśarasaḥ>	<paQcAnana-jvara-aFkuSa-rasaH>
   śambhoḥ kaṇṭhavibhūṣaṇaṃ samaricaṃ mārāriraktaṃ raviḥ pakṣau sāgaralocanaṃ	SamBoH kaNWa-viBUzaNam sa-maricam mArAri-raktam raviH pakzO sAgara-locanam
   śaśiyutaṃ bhāgo'rkasaṃkhyānvitam /	SaSi-yutam BAgaH-arka-saMKyA-anvitam /
   khalve taṃ khalu marditaṃ ravijalair guñjaikamātraṃ tataḥ siddho'yaṃ	Kalve tam Kalu marditam ravi-jalEH guQjA-eka-mAtram tatas sidDaH-ayam
   jvaradantadarpadalanaḥ pañcānanākhyo rasaḥ // Rmañj_6.79 //	jvara-danta-darpa-dalanaH paQcAnana-AKyaH rasaH // RmaQt-_6.79 //
   pathyaṃ ca deyaṃ dadhitakrabhaktaṃ sindhūtthayuktaṃ sitayā sametam /	paTyam ca deyam daDi-takra-Baktam sinDUtTa-yuktam sitayA sametam /
   gandhānulepo himatoyapānaṃ dugdhaṃ ca deyaṃ śubhadāḍimaṃ ca // Rmañj_6.80	ganDa-anulepaH hima-toya-pAnam dugDam ca deyam SuBa-dAximam ca // RmaQt-_6.80
   <pañcānanarasaḥ>	<paQcAnana-rasaH>
   sūtaṃ gandhakacitrakaṃ trikaṭukaṃ mustā viṣaṃ traiphalam etebhyo dviguṇāṃ	sUtam ganDaka-citrakam trikawukam mustA vizam trEPalam eteByaH dviguNAm
   guḍena guṭikāṃ guṃjāpramāṇāṃ haret /	guxena guwikAm guMjA-pramANAm haret /
   kuṣṭhāṣṭādaśa vāyuśūlamudaraṃ śoṣapramehādikaṃ rogānīkakarīndradarpadalane	kuzWa-azwAdaSa vAyu-SUlam-udaram Soza-prameha-Adikam roga-anIka-karIndra-darpa-dalane
   khyāto hi pañcānanaḥ // Rmañj_6.81 //	KyAtaH hi paQcAnanaH // RmaQt-_6.81 //
   <mṛtasaṃjīvanīrasaḥ>	<mRta-saMjIvanI-rasaH>
   mlecchasya bhāgāścatvāro jaipālasya trayo matāḥ /	mlecCasya BAgAH-catvAraH jEpAlasya trayaH matAH /
   dvau bhāgau ṭaṅkaṇasyaiva bhāgaikamamṛtasya ca // Rmañj_6.82 //	dvO BAgO waFkaNasya-eva BAga-ekam-amRtasya ca // RmaQt-_6.82 //
   tatsarvaṃ mardayet sūkṣmaṃ śuṣkaṃ yāmaṃ bhiṣagvaraḥ /	tat-sarvam mardayet sUkzmam Suzkam yAmam Bizaj-varaH /
   śṛṅgaverāmbunā deyo vyoṣacitrakasaindhavaiḥ /	SRFgavera-ambunA deyaH vyoza-citraka-sEnDavEH /
   guñjādvayamitastāpaṃ haratyeṣa viniścayaḥ // Rmañj_6.83 //	guQjA-dvaya-mitaH-tApam harati-eza viniScayaH // RmaQt-_6.83 //
   ghanasāreṇa yuktena candanena vilepayet // Rmañj_6.84 //	GanasAreNa yuktena candanena vilepayet // RmaQt-_6.84 //
   vidadhyātkāṃsyapātreṇa jīvayedrogiṇaṃ bhiṣak /	vidaDyAt-kAMsya-pAtreNa jIvayet-rogiNam Bizaj /
   śālyannaṃ takrasahitaṃ bhojayed bilvasaṃyutam // Rmañj_6.85 //	SAli-annam takra-sahitam Bojayet bilva-saMyutam // RmaQt-_6.85 //
   sannipāte mahāghore tridoṣe viṣamajvare /	sannipAte mahA-Gore tridoze vizamajvare /
   āmavāte vātaśūle gulme plīhni jalodare // Rmañj_6.86 //	AmavAte vAta-SUle gulme plIhni jala-udare // RmaQt-_6.86 //
   śītapūrve dāhapūrve viṣame satatajvare /	SIta-pUrve dAha-pUrve vizame satata-jvare /
   agnimāṃdye ca vāte ca prayojyo'yaṃ raseśvaraḥ // Rmañj_6.87 //	agni-mAMdye ca vAte ca prayojyaH-ayam raseSvaraH // RmaQt-_6.87 //
   mṛtasaṃjīvanaṃ nāma khyāto'yaṃ rasasāgare // Rmañj_6.88 //	mRtasaMjIvanam nAma KyAtaH-ayam rasa-sAgare // RmaQt-_6.88 //
   <ravisundararasaḥ>	<ravisundara-rasaH>
   dvibhāgatālena hataṃ ca tāmraṃ rasaṃ ca gandhaṃ ca viṣaṃ samaṃ syāt /	dvi-BAga-tAlena hatam ca tAmram rasam ca ganDam ca vizam samam syAt /
   jayapālabījaṃ dviguṇaṃ ca dadyāt trisaptavāreṇa divākarāṃśau // Rmañj_6.89	jayapAla-bIjam dviguNam ca dadyAt tri-sapta-vAreNa divAkara-aMSO // RmaQt-_6.89
   vimardya nimbasvarasena cūrṇaṃ guñjaikamānaṃ sitayā sametam /	vimardya nimba-svarasena cUrNam guQjA-eka-mAnam sitayA sametam /
   jvarāṅkuśo'yaṃ ravisundarākhyo jvarānnihantyaṣṭavidhān samagrān //	jvarAFkuSaH-ayam ravisundara-AKyaH jvarAn-nihanti-azwaviDAn samagrAn //
   Rmañj_6.90 //	RmaQt-_6.90 //
   <sannipātabhairavarasaḥ>	<sannipAta-BErava-rasaH>
   tāmragandharasaśvetaspandāmaricapūtanāḥ /	tAmra-ganDa-rasa-Sveta-spandA-marica-pUtanAH /
   samīnapittajaipālāstulyā ekatra marditāḥ // Rmañj_6.91 //	sa-mIna-pitta-jEpAlAH-tulyAH ekatra marditAH // RmaQt-_6.91 //
   guñjācatuṣṭayaṃ cāsyā navajvaraharaḥ paraḥ /	guQjA-catuzwayam ca-asyAH navajvara-haraH paraH /
   jvarāṅkuśaḥ saṃnipātabhairavo'yaṃ prakāśitaḥ // Rmañj_6.92 //	jvarAFkuSaH saMnipAta-BEravaH-ayam prakASitaH // RmaQt-_6.92 //
   <bhasmeśvararasaḥ>	<Basma-ISvara-rasaH>
   bhasmaṣoḍaśaniṣkaṃ syādāraṇyopalakodbhavam /	Basma-zoxaSa-nizkam syAt-AraNyopalaka-udBavam /
   niṣkatrayaṃ ca maricaṃ viṣaṃ niṣkaṃ ca cūrṇayet // Rmañj_6.93 //	nizka-trayam ca maricam vizam nizkam ca cUrNayet // RmaQt-_6.93 //
   ayaṃ bhasmeśvaro nāma sannipātanikṛntanaḥ /	ayam BasmeSvaraH nAma sannipAta-nikRntanaH /
   pañcaguñjāmito bhakṣedārdrakasya rasena ca // Rmañj_6.94 //	paQca-guQjA-mitaH Bakzet-Ardrakasya rasena ca // RmaQt-_6.94 //
   <pratāpalaṅkeśvararasaḥ>	<pratA-pa-laFkeSvara-rasaH>
   apāmārgasya mūlasya cūrṇaṃ citrakamūlajaiḥ /	apAmArgasya mUlasya cUrNam citraka-mUla-jEH /
   valkalairmardayitvā ca rasaṃ vastreṇa gālayet // Rmañj_6.95 //	valkalEH-mardayitvA ca rasam vastreNa gAlayet // RmaQt-_6.95 //
   tena sūtasamaṃ gandhamabhrakaṃ daradaṃ viṣam /	tena sUta-samam ganDam-aBrakam daradam vizam /
   ṭaṅkaṇaṃ tālakaṃ caiva mardayed dinasaptakam // Rmañj_6.96 //	waFkaNam tAlakam ca-eva mardayet dina-saptakam // RmaQt-_6.96 //
   tridinaṃ muśalīkandairbhāvayed gharmarakṣitam /	tri-dinam muSalI-kandEH-BAvayet Garma-rakzitam /
   mūṣāṃ ca gostanākārāmāpūrya pariḍhakkayet // Rmañj_6.97 //	mUzAm ca gostana-AkArAm-ApUrya pariXakkayet // RmaQt-_6.97 //
   saptabhir mṛttikāvastrair veṣṭayitvā puṭellaghu /	saptaBiH mRttikA-vastrEH vezwayitvA puwet-laGu /
   rasatulyaṃ lohavaṅgau rajataṃ tāmrakaṃ tathā // Rmañj_6.98 //	rasa-tulyam loha-vaFgO rajatam tAmrakam taTA // RmaQt-_6.98 //
   madhūkasārajaladau reṇukā gugguluḥ śilā /	maDUka-sAra-jaladO reNukA gugguluH SilA /
   cavyakaṃ ca samāṃśaṃ syādbhāgārddhaṃ śodhitaṃ viṣam // Rmañj_6.99 //	cavyakam ca sama-aMSam syAt-BAga-ardDam SoDitam vizam // RmaQt-_6.99 //
   tatsarvaṃ mardayetkhalve bhāvayedviṣanīrataḥ /	tat-sarvam mardayet-Kalve BAvayet-viza-nIrataH /
   ātape saptadhā tīvre mardayed ghaṭikādvayam // Rmañj_6.100 //	Atape saptaDA tIvre mardayet GawikA-dvayam // RmaQt-_6.100 //
   kaṭutrayakaṣāyeṇa kanakasya rasena ca /	kawutraya-kazAyeNa kanakasya rasena ca /
   phalatrayakaṣāyeṇa munipuṣparasena ca // Rmañj_6.101 //	Palatraya-kazAyeNa muni-puzpa-rasena ca // RmaQt-_6.101 //
   samudraphalanīreṇa vijayāvāriṇā tathā /	samudra-Pala-nIreNa vijayA-vAriNA taTA /
   citrakasya kaṣāyeṇa jvālāmukhyā rasena ca // Rmañj_6.102 //	citrakasya kazAyeNa jvAlAmuKyAH rasena ca // RmaQt-_6.102 //
   pratyekaṃ saptadhā bhāvyaṃ tadvatpiṣṭaṃ ca bhāvayet /	pratyekam saptaDA BAvyam tadvat-pizwam ca BAvayet /
   sarvasya samabhāgena viṣeṇa paridhūpayet // Rmañj_6.103 //	sarvasya sama-BAgena vizeNa pariDUpayet // RmaQt-_6.103 //
   dinaṃ vimardayitvātha rakṣayetkūpikāntare /	dinam vimardayitvA-aTa rakzayet-kUpikA-antare /
   guñjaikaṃ vahṇinīreṇa śṛṅgaverarasena vā // Rmañj_6.104 //	guQjA-ekam vahNi-nIreNa SRFgavera-rasena vA // RmaQt-_6.104 //
   pradadyādrogiṇe tīvramohavismṛtiśāntaye /	pradadyAt-rogiNe tIvra-moha-vismRti-SAntaye /
   śastreṇa tālumāhatya mardayedārdranīrataḥ // Rmañj_6.105 //	SastreNa tAlum-Ahatya mardayet-Ardra-nIrataH // RmaQt-_6.105 //
   nodghaṭante yadā dantāstadā kuryādamuṃ vidhim /	na-udGawante yadA dantAH-tadA kuryAt-amum viDim /
   secayenmantrayitvātha vārāṃ kumbhaśatair muhuḥ // Rmañj_6.106 //	secayet-mantrayitvA-aTa vArAm kumBa-SatEH muhur // RmaQt-_6.106 //
   bhojanecchā yadā tasya jāyate rogiṇastadā /	Bojana-icCA yadA tasya jAyate rogiNaH-tadA /
   dadhyodanaṃ sitāyuktaṃ dadyāttakraṃ sajīrakam // Rmañj_6.107 //	daDi-odanam sitA-yuktam dadyAt-takram sa-jIrakam // RmaQt-_6.107 //
   pāne pānaṃ sitāyuktaṃ yadīcchati tadā dadet /	pAne pAnam sitA-yuktam yadi-icCati tadA dadet /
   evaṃ kṛte na śāntiḥ syāttāpasya rasajasya ca // Rmañj_6.108 //	evam kRte na SAntiH syAt-tApasya rasa-jasya ca // RmaQt-_6.108 //
   sacandracandanarasollepanaṃ kuru śītalam /	sa-candra-candana-rasa-ullepanam kuru SItalam /
   tūlikāmallikājātīpunnāgabakulāvṛtām // Rmañj_6.109 //	tUlikA-mallikA-jAtI-punnAga-bakula-AvRtAm // RmaQt-_6.109 //
   vidhāya śayyāṃ tatrasthaṃ lepayeccandanair muhuḥ /	viDAya SayyAm tatrasTam lepayet-candanEH muhur /
   hāvabhāvavilāsoktikaṭākṣacañcalekṣaṇaiḥ // Rmañj_6.110 //	hAva-BAva-vilAsa-ukti-kawAkza-caQcala-IkzaNEH // RmaQt-_6.110 //
   pīnottuṅgakucotpīḍaiḥ kāminīparirambhaṇaiḥ /	pIna-uttuFga-kuca-utpIxEH kAminI-pariramBaNEH /
   ramyavīṇāninādādyair gāyanaiḥ śravaṇāmṛtaiḥ // Rmañj_6.111 //	ramya-vINA-ninAda-AdyEH gAyanEH SravaNa-amRtEH // RmaQt-_6.111 //
   puṇyaślokapurāṇānāṃ kathāsambhāṣaṇaiḥ śubhaiḥ /	puNya-Sloka-purANAnAm kaTA-samBAzaNEH SuBEH /
   ebhiḥ prakāraistāpasya jāyate śamanaṃ param // Rmañj_6.112 //	eBiH prakArEH-tApasya jAyate Samanam param // RmaQt-_6.112 //
   varjayenmaithunaṃ tāvadyāvanno balavān bhavet /	varjayet-mETunam tAvat-yAvat-naH balavAn Bavet /
   dadyādvātādirogeṣu sindhuguggulavahṇibhiḥ // Rmañj_6.113 //	dadyAt-vAta-Adi-rogezu sinDu-guggula-vahNiBiH // RmaQt-_6.113 //
   dadyātkaṇāmākṣikābhyāṃ kāmalākṣayapāṇḍuṣu /	dadyAt-kaNA-mAkzikAByAm kAmalA-kzaya-pANxuzu /
   tattadrogānupānena sarvarogeṣu yojayet // Rmañj_6.114 //	tad-tad-roga-anupAnena sarva-rogezu yojayet // RmaQt-_6.114 //
   ayaṃ pratāpalaṅkeśaḥ sannipātanikṛntanaḥ // Rmañj_6.115 //	ayam pratApa-laFkeSaH sannipAta-nikRntanaH // RmaQt-_6.115 //
   <mahodadhirasaḥ>	<mahA-udaDi-rasaH>
   sūtakaṃ gandhakaṃ lohaṃ viṣaṃ cāpi varāṭakam /	sUtakam ganDakam loham vizam ca-api varAwakam /
   tāmrakaṃ vaṅgabhasmātha abhrakaṃ ca samāṃśakam // Rmañj_6.116 //	tAmrakam vaFga-Basma-aTa aBrakam ca sama-aMSakam // RmaQt-_6.116 //
   trikaṭu patramustaṃ ca viḍaṅgaṃ nāgakeśaram /	trikawu patra-mustam ca vixaFgam nAgakeSaram /
   reṇukāmalakaṃ caiva pippalīmūlameva ca // Rmañj_6.117 //	reNukA-Amalakam ca-eva pippalI-mUlam-eva ca // RmaQt-_6.117 //
   eṣāṃ ca dviguṇaṃ bhāgaṃ mardayitvā prayatnataḥ /	ezAm ca dviguNam BAgam mardayitvA prayatnataH /
   bhāvanā tatra dātavyā gajapippalikāmbunā // Rmañj_6.118 //	BAvanA tatra dAtavyA gajapippalikA-ambunA // RmaQt-_6.118 //
   mātrā caṇakamānā tu vaṭikeyaṃ prakīrtitā /	mAtrA caNaka-mAnA tu vawikA-iyam prakIrtitA /
   śvāsaṃ hanti tathā kāsam arśāṃsi ca bhagandaram // Rmañj_6.119 //	SvAsam hanti taTA kAsam arSAMsi ca Bagandaram // RmaQt-_6.119 //
   hṛcchūlaṃ pārśvaśūlaṃ ca karṇarogaṃ kapālikam /	hRd-SUlam pArSva-SUlam ca karNa-rogam kapAlikam /
   haretsaṃgrahaṇīrogamaṣṭau ca jāṭharāṇi ca /	haret-saMgrahaNI-rogam-azwO ca jAWarANi ca /
   pramehaviṃśatiṃ caiva aśmarīṃ ca caturvidhām // Rmañj_6.120 //	prameha-viMSatim ca-eva aSmarIm ca caturviDAm // RmaQt-_6.120 //
   na cānnapāne parihāramasti na śītavātādhvani maithune ca /	na ca-anna-pAne parihAram-asti na SIta-vAta-aDvani mETune ca /
   yatheṣṭaceṣṭābhirataḥ prayoge naro bhavetkāñcanarāśigauraḥ // Rmañj_6.121	yaTezwa-cezwABiH-atas prayoge naraH Bavet-kAQcana-rASi-gOraH // RmaQt-_6.121
   <madodadhivaṭī>	<mada-udaDi-vawI>
   ekaikaṃ viṣasūtaṃ ca jātī ṭaṅkaṃ dvikaṃ dvikam /	ekEkam viza-sUtam ca jAtI waFkam dvikam dvikam /
   kṛṣṇātrikaṃ viśvaṣaṭkaṃ dagdhaṃ kapardikādvikam // Rmañj_6.122 //	kRzNA-trikam viSva-zawkam dagDam kapardikA-dvikam // RmaQt-_6.122 //
   devapuṣpaṃ bāṇamitaṃ sarvaṃ saṃmardya yatnataḥ /	devapuzpam bANa-mitam sarvam saMmardya yatnatas /
   mahodadhyākhyavaṭikā naṣṭasyāgneśca dīpanī // Rmañj_6.123 //	mahodaDi-AKya-vawikA nazwasya-agneH-ca dIpanI // RmaQt-_6.123 //
   <unmattarasaḥ>	<unmatta-rasaH>
   rasaṃ ca gandhakaṃ caiva dhattūraphalajair dravaiḥ /	rasam ca ganDakam ca-eva DattUra-Pala-jEH dravEH /
   mardayed dinamekaṃ ca tulyaṃ trikaṭukaṃ kṣipet // Rmañj_6.124 //	mardayet dinam-ekam ca tulyam trikawukam kzipet // RmaQt-_6.124 //
   unmattākhyaraso nāma sannipātanikṛntanaḥ /	unmatta-AKya-rasaH nAma sannipAta-nikRntanaH /
   kastena na kṛto dharmaḥ kāṃ ca pūjāṃ na so'rhati /	kaH-tena na kRtaH DarmaH kAm ca pUjAm na saH-arhati /
   sannipātārṇave magnaṃ yo'bhyuddharati dehinam // Rmañj_6.125 //	sannipAta-arNave magnam yaH-aByudDarati dehinam // RmaQt-_6.125 //
   <saṃjñākaraṇarasaḥ>	<saMjQA-karaNa-rasaH>
   vacā rasonakaṭukaṃ saindhavaṃ bṛhatīphalam /	vacA rasona-kawukam sEnDavam bRhatI-Palam /
   rudrākṣaṃ madhusāraṃ ca phalaṃ sāmudrakāmṛtam // Rmañj_6.126 //	rudrAkzam maDusAram ca Palam sAmudraka-amRtam // RmaQt-_6.126 //
   samabhāgāni caitāni hyarkakṣīreṇa bhāvayet /	sama-BAgAni ca-etAni hi-arka-kzIreNa BAvayet /
   bhāvayenmatsyapittena trivāraṃ cūrṇayettataḥ // Rmañj_6.127 //	BAvayet-matsya-pittena tri-vAram cUrNayet-tatas // RmaQt-_6.127 //
   dhamanaṃ kathitaṃ śreṣṭhaṃ sannipāte sudāruṇe /	Damanam kaTitam SrezWam sannipAte su-dAruNe /
   kapholvaṇe'tivāte ca apasmāre halīmake // Rmañj_6.128 //	kaPa-ulvaNe-ativAte ca apasmAre halImake // RmaQt-_6.128 //
   śiroroge karṇaroge netraroge vidhānataḥ /	SiraH-roge karNa-roge netra-roge viDAnataH /
   dāpayedghrāṇachidrābhyāṃ saṃjñākaraṇam uttamam // Rmañj_6.129 //	dApayet-GrANa-CidrAByAm saMjQA-karaNam uttamam // RmaQt-_6.129 //
   <candraśekhararasaḥ>	<candraSeKara-rasaH>
   śuddhaṃ sūtaṃ samaṃ gandhaṃ maricaṃ ṭaṅkaṇaṃ tathā // Rmañj_6.130 //	SudDam sUtam samam ganDam maricam waFkaNam taTA // RmaQt-_6.130 //
   catustulyā sitā yojyā matsyapittena bhāvayet /	catur-tulyA sitA yojyAH matsya-pittena BAvayet /
   tridinaṃ mardayettena raso'yaṃ candraśekharaḥ // Rmañj_6.131 //	tri-dinam mardayet-tena rasaH-ayam candraSeKaraH // RmaQt-_6.131 //
   dviguñjamārdrakadrāvairdeyaṃ śītodakaṃ punaḥ /	dvi-guQjam-Ardraka-drAvEH-deyam SIta-udakam punar /
   takrabhaktaṃ ca vṛntākaṃ pathyaṃ tatra nidhāpayet // Rmañj_6.132 //	takra-Baktam ca vRntAkam paTyam tatra niDApayet // RmaQt-_6.132 //
   <kanakasundararasaḥ>	<kanakasundara-rasaH>
   hiṅgulaṃ maricaṃ gandhaṃ pippalīṃ ṭaṅkaṇaṃ viṣam // Rmañj_6.133 //	hiFgulam maricam ganDam pippalIm waFkaNam vizam // RmaQt-_6.133 //
   kanakasya ca bījāni samāṃśaṃ vijayārasaiḥ /	kanakasya ca bIjAni sama-aMSam vijayA-rasEH /
   mardayedyāmamātraṃ tu caṇamātrā vaṭī kṛtā // Rmañj_6.134 //	mardayet-yAma-mAtram tu caNa-mAtrA vawI kRtA // RmaQt-_6.134 //
   bhakṣaṇādgrahaṇīṃ hanyādrasaḥ kanakasundaraḥ /	BakzaNAt-grahaNIm hanyAt-rasaH kanakasundaraH /
   agnimāṃdyaṃ jvaraṃ tīvramatisāraṃ ca nāśayet // Rmañj_6.135 //	agni-mAMdyam jvaram tIvram-atisAram ca nASayet // RmaQt-_6.135 //
   grahaṇīdoṣiṇāṃ takraṃ dīpanaṃ grāhilāghavam /	grahaNI-doziNAm takram dIpanam grAhi-lAGavam /
   pathyaṃ madhurapākitvānna ca pittaprakopanam // Rmañj_6.136 //	paTyam maDura-pAki-tvAt-na ca pitta-prakopanam // RmaQt-_6.136 //
   <rāvavāṇarasaḥ>	<rAvavANa-rasaH>
   sūtakaṃ gandhakaṃ caiva śāṇaṃ śāṇaṃ ca gṛhyate // Rmañj_6.137 //	sUtakam ganDakam ca-eva SANam SANam ca gRhyate // RmaQt-_6.137 //
   daradaṃ ṭaṅkaṇaṃ caiva maricaṃ ca viṣaṃ tathā /	daradam waFkaNam ca-eva maricam ca vizam taTA /
   catvāra auṣadhayaḥ sarve dvidviṭaṅkaṃ ca kathyate // Rmañj_6.138 //	catvAraH OzaDayaH sarve dvi-dvi-waFkam ca kaTyate // RmaQt-_6.138 //
   jaipālabījaṃ saṃyojyaṃ ṭaṅkaṃ ca dikpramāṇataḥ /	jEpAla-bIjam saMyojyam waFkam ca diS-pramANataH /
   tintiḍīrasasaṃmardyaṃ guñjāmātravaṭī kṛtā // Rmañj_6.139 //	tintixI-rasa-saMmardyam guQjA-mAtra-vawI kRtA // RmaQt-_6.139 //
   tulasīpatrasaṃyuktā sarve ca viṣamajvarāḥ /	tulasI-patra-saMyuktA sarve ca vizamajvarAH /
   aikāhikaṃ dvyāhikaṃ ca tryāhikaṃ ca caturthakam // Rmañj_6.140 //	EkAhikam dvyAhikam ca tryAhikam ca caturTakam // RmaQt-_6.140 //
   śītadāhyādikaṃ sarvaṃ nāśayati ca vegataḥ /	SIta-dAhi-Adikam sarvam nASayati ca vegataH /
   pathyaṃ dugdhaudanaṃ deyaṃ dadhibhaktaṃ ca bhojanam // Rmañj_6.141 //	paTyam dugDa-odanam deyam daDi-Baktam ca Bojanam // RmaQt-_6.141 //
   rāmavāṇaraso nāma sarvarogapraṇāśakaḥ // Rmañj_6.142 //	rAmavANarasaH nAma sarva-roga-praNASakaH // RmaQt-_6.142 //
   <candraprabhāvaṭī>	<candra-praBAvawI>
   mṛtaṃ sūtaṃ mṛtaṃ tāmraṃ mṛtaṃ svarṇaṃ samaṃ samam /	mRtam sUtam mRtam tAmram mRtam svarNam samam samam /
   tulyaṃ ca khādiraṃ sāraṃ tathā mocarasaṃ kṣipet // Rmañj_6.143 //	tulyam ca KAdiram sAram taTA mocarasam kzipet // RmaQt-_6.143 //
   dravaiḥ śālmalimūlotthair mardayet praharadvayam /	dravEH SAlmali-mUla-utTEH mardayet prahara-dvayam /
   caṇamātrāṃ vaṭīṃ bhakṣenniṣkaikaṃ jīrakaiḥ saha /	caNa-mAtrAm vawIm Bakzet-nizka-ekam jIrakEH saha /
   tridoṣotthamatīsāraṃ sajvaraṃ nāśayeddhruvam // Rmañj_6.144 //	tridoza-utTam-atIsAram sa-jvaram nASayet-Druvam // RmaQt-_6.144 //
   <citrāmbararasaḥ>	<citra-ambara-rasaH>
   śuddhasūtaṃ mṛtaṃ cābhraṃ gandhakaṃ mardayetsamam /	SudDa-sUtam mRtam ca-aBram ganDakam mardayet-samam /
   lohapātre ghṛtābhyakte yāmaṃ mṛdvagninā pacet // Rmañj_6.145 //	loha-pAtre GRta-aByakte yAmam mRdu-agninA pacet // RmaQt-_6.145 //
   cālayellohadaṇḍena hyavatārya vibhāvayet /	cAlayet-loha-daNxena hi-avatArya viBAvayet /
   tridinaṃ jīrakaiḥ kvāthair māsaikaṃ bhakṣayennaraḥ // Rmañj_6.146 //	tri-dinam jIrakEH kvATEH mAsa-ekam Bakzayet-naraH // RmaQt-_6.146 //
   rasaś citrāmbaro nāma grahaṇīṃ raktasaṃyutām /	rasaH citrAmbaraH nAma grahaNIm rakta-saMyutAm /
   śamayedanupānena āmaśūlaṃ pravāhikām // Rmañj_6.147 //	Samayet-anupAnena Ama-SUlam pravAhikAm // RmaQt-_6.147 //
   <grahaṇīkapāṭarasaḥ>	<grahaNI-kapAwa-rasaH>
   tāramauktikahemāyaḥ sāraś caikaikabhāgikāḥ /	tAra-mOktika-hema-ayaH sAraH ca-ekEka-BAgikAH /
   dvibhāgo gandhakaḥ sūtastribhāgo mardayeddinam // Rmañj_6.148 //	dvi-BAgaH ganDakaH sUtaH-tri-BAgaH mardayet-dinam // RmaQt-_6.148 //
   kapitthasvarasairgāḍhaṃ mṛgaśṛṅge tataḥ kṣipet /	kapitTa-svarasEH-gAXam mRga-SRFge tatas kzipet /
   puṭenmadhyapuṭenaiva tata uddhṛtya mardayet // Rmañj_6.149 //	puwet-maDya-puwena-eva tatas udDRtya mardayet // RmaQt-_6.149 //
   balārasaiḥ saptadhaivam apāmārgarasais tridhā /	balA-rasEH saptaDA-evam apAmArga-rasEH triDA /
   lodhraprativiṣāmustādhātakīndrayavāmṛtāḥ // Rmañj_6.150 //	loDra-prativizA-mustA-DAtakI-indrayava-amRtAH // RmaQt-_6.150 //
   pratyekameṣāṃ svarasairbhāvanā syāttridhā tridhā /	pratyekam-ezAm svarasEH-BAvanA syAt-triDA triDA /
   māṣamātraraso deyo madhunā maricaiḥ saha // Rmañj_6.151 //	mAza-mAtra-rasaH deyaH maDunA maricEH saha // RmaQt-_6.151 //
   hanyātsarvānatīsārāngrahaṇīṃ pañcadhāpi ca /	hanyAt-sarvAn-atIsArAn-grahaNIm paQcaDA-api ca /
   kapāṭo grahaṇīnāma raso'yaṃ cāgnidīpanaḥ // Rmañj_6.152 //	kapAwaH grahaNI-nAma rasaH-ayam ca-agni-dIpanaH // RmaQt-_6.152 //
   <grahaṇīkapāṭarasaḥ>	<grahaNI-kapAwa-rasaH>
   muktāsuvarṇaṃ rasagandhaṭaṅkaṇaṃ ghanaṃ kapardo'mṛtatulyabhāgam /	muktA-suvarNam rasa-ganDa-waFkaNam Ganam kapardaH-amRta-tulya-BAgam /
   sarvaiḥ samaṃ śaṅkhakacūrṇayuktaṃ khalve ca bhāvyo'tiviṣādraveṇa //	sarvEH samam SaFKaka-cUrNa-yuktam Kalve ca BAvyaH-ativizA-draveNa //
   Rmañj_6.153 //	RmaQt-_6.153 //
   golaṃ ca kṛtvā mṛtkarpaṭasthaṃ saṃrudhya bhāṇḍe hi paced dinārdham /	golam ca kRtvA mRd-karpawa-sTam saMruDya BANxe hi pacet dina-arDam /
   susvāṅgaśīto rasa eṣa bhāvyo dhattūravahṇimuśalīdravaiśca // Rmañj_6.154	su-svAFgaSItaH rasaH eza BAvyaH DattUra-vahNi-muSalI-dravEH-ca // RmaQt-_6.154
   lohasya pātre paripācitaśca siddho bhavet saṃgrahaṇīkapāṭaḥ /	lohasya pAtre paripAcitaH-ca sidDaH Bavet saMgrahaNIkapAwaH /
   vātottarāyāṃ maricājyayuktaḥ pittottarāyāṃ madhupippalībhiḥ // Rmañj_6.155	vAta-uttarAyAm marica-Ajya-yuktaH pitta-uttarAyAm maDu-pippalIBiH // RmaQt-_6.155
   śleṣmottarāyāṃ vijayārasena kaṭutrayeṇāpi yuto grahaṇyām // Rmañj_6.156 //	Slezma-uttarAyAm vijayA-rasena kawutrayeNa-api yutaH grahaNyAm // RmaQt-_6.156 //
   kṣaye jvare'pyarśasi viḍvikāre sāmātisāre'rucipīnase ca /	kzaye jvare-api-arSasi viz-vikAre sAma-atisAre-aruci-pInase ca /
   mohe ca kṛcchre gatadhātuvṛddhau guñjādvayaṃ cāpi mahāmayaghnam //	mohe ca kRcCre gata-DAtu-vRdDO guQjA-dvayam ca-api mahA-Amaya-Gnam //
   Rmañj_6.157 //	RmaQt-_6.157 //
   <vajrakapāṭarasaḥ>	<vajra-kapAwa-rasaH>
   mṛtasūtābhrakaṃ gandhaṃ yavakṣāraṃ saṭaṅkaṇam // Rmañj_6.158 //	mRta-sUta-aBrakam ganDam yavakzAram sa-waFkaNam // RmaQt-_6.158 //
   agnimanthaṃ vacāṃ kuryāt sūtatulyām imāṃ sudhīḥ /	agnimanTam vacAm kuryAt sUta-tulyAm imAm suDIH /
   tato jayantījambīrabhṛṅgadrāvair vimardayet // Rmañj_6.159 //	tatas jayantI-jambIra-BRFga-drAvEH vimardayet // RmaQt-_6.159 //
   trivāsaraṃ tato golaṃ kṛtvā saṃśoṣya dhārayet /	tri-vAsaram tatas golam kRtvA saMSozya DArayet /
   lohapātre ca lavaṇaṃ athopari nidhāpayet // Rmañj_6.160 //	loha-pAtre ca lavaNam aTa-upari niDApayet // RmaQt-_6.160 //
   adhovahniṃ śanaiḥ kuryād yāmārdhaṃ ca tad uddharet /	aDas-vahnim SanEs kuryAt yAma-arDam ca tat udDaret /
   rasatulyāmativiṣāṃ dadyānmocarasaṃ tathā // Rmañj_6.161 //	rasa-tulyAm-ativizAm dadyAt-moca-rasam taTA // RmaQt-_6.161 //
   kapitthavijayādrāvairbhāvayet saptadhā bhiṣak /	kapitTa-vijayA-drAvEH-BAvayet saptaDA Bizaj /
   dhātakīndrayavamustālodhrabilvaguḍūcikāḥ // Rmañj_6.162 //	DAtaki-indrayava-mustA-loDra-bilva-guxUcikAH // RmaQt-_6.162 //
   etadrasairbhāvayitvā vāraikaṃ ca viśoṣayet /	etad-rasEH-BAvayitvA vAra-ekam ca viSozayet /
   rasavajraṃ kapāṭākhyaṃ māṣaikaṃ madhunā lihet // Rmañj_6.163 //	rasavajram kapAwa-AKyam mAza-ekam maDunA lihet // RmaQt-_6.163 //
   vahniḥ śuṇṭhī viḍaṅgāpi bilvaṃ ca lavaṇaṃ samam /	vahniH SuNWI vixaFgA-api bilvam ca lavaNam samam /
   pibed uṣṇāmbunā cānu sarvajāṃ grahaṇīṃ jayet // Rmañj_6.164 //	pibet uzNa-ambunA ca-anu sarvajAm grahaNIm jayet // RmaQt-_6.164 //
   <vijayabhairavarasaḥ>	<vijaya-BErava-rasaH>
   sūtakaṃ gandhakaṃ lohaṃ viṣaṃ citrakamabhrakam /	sUtakam ganDakam loham vizam citrakam-aBrakam /
   viḍaṅgaṃ reṇukā mustā elā keśarapatrakam /	vixaFgam reNukA mustA elA keSara-patrakam /
   phalatrayaṃ trikaṭukaṃ śulbabhasma tathaiva ca // Rmañj_6.165 //	Palatrayam trikawukam Sulba-Basma taTA-eva ca // RmaQt-_6.165 //
   etāni samabhāgāni dviguṇo dīyate guḍaḥ /	etAni sama-BAgAni dviguNaH dIyate guxaH /
   kāse śvāse kṣaye gulme pramehe viṣamajvare // Rmañj_6.166 //	kAse SvAse kzaye gulme pramehe vizamajvare // RmaQt-_6.166 //
   sūtāyāṃ grahaṇīmāṃdye śūle pāṇḍvāmaye tathā /	sUtAyAm grahaNI-mAMdye SUle pANxu-Amaye taTA /
   hastapādādirogeṣu guṭikeyaṃ praśasyate // Rmañj_6.167 //	hasta-pAda-Adi-rogezu guwikA-iyam praSasyate // RmaQt-_6.167 //
   <ānandabhairavarasaḥ>	<a-AnandaBErava-rasaH>
   daradaṃ vatsanābhaṃ ca maricaṃ ṭaṅkaṇaṃ kaṇā // Rmañj_6.168 //	daradam vatsanABam ca maricam waFkaNam kaNA // RmaQt-_6.168 //
   cūrṇayetsamabhāgena raso hyānandabhairavaḥ /	cUrNayet-sama-BAgena rasaH hi-AnandaBEravaH /
   guñjaikaṃ tu dviguñjaṃ vā balaṃ jñātvā prayojayet // Rmañj_6.169 //	guQjA-ekam tu dvi-guQjam vA balam jQAtvA prayojayet // RmaQt-_6.169 //
   madhunā lehayeccānu kuṭajasya phalatvacam /	maDunA lehayet-ca-anu kuwajasya Pala-tvacam /
   cūrṇitaṃ karṣamātraṃ tu tridoṣasyātisārajit // Rmañj_6.170 //	cUrNitam karza-mAtram tu tridozasya-atisAra-jit // RmaQt-_6.170 //
   dadhyannaṃ dāpayetpathyaṃ gavyājaṃ takrameva ca /	daDi-annam dApayet-paTyam gavya-Ajam takram-eva ca /
   pipāsāyāṃ jalaṃ śītaṃ hitā ca vijayā niśi // Rmañj_6.171 //	pipAsAyAm jalam SItam hitA ca vijayA niSi // RmaQt-_6.171 //
   <meghaḍambararasaḥ>	<meGa-xambara-rasaH>
   taṇḍulīyajalaiḥ piṣṭaṃ sūtatulyaṃ ca gandhakam /	taNxulIya-jalEH pizwam sUta-tulyam ca ganDakam /
   andhamūṣāgataṃ paktvā bhūdhare bhasmatāṃ nayet // Rmañj_6.172 //	anDamUzA-gatam paktvA BUDare Basma-tAm nayet // RmaQt-_6.172 //
   daśamūlakaṣāyeṇa bhāvayetpraharadvayam /	daSamUla-kazAyeNa BAvayet-prahara-dvayam /
   guñjādvayaṃ haratyāśu hikkāṃ kāsaṃ jvaraṃ tathā /	guQjA-dvayam harati-ASu hikkAm kAsam jvaram taTA /
   anupānena dātavyo raso'yaṃ meghaḍambaraḥ // Rmañj_6.173 //	anupAnena dAtavyaH rasaH-ayam meGaxambaraH // RmaQt-_6.173 //
   <triguṇākhyarasaḥ>	<triguNa-AKya-rasaH>
   gandhakād dviguṇaṃ sūtaṃ śuddhaṃ mṛdvagninā kṣaṇam // Rmañj_6.174 //	ganDakAt dviguNam sUtam SudDam mRdu-agninA kzaNam // RmaQt-_6.174 //
   paktvāvatārya saṃcūrṇya cūrṇatulyābhayāyutam /	paktvA-avatArya saMcUrNya cUrNa-tulya-aBayA-yutam /
   saptaguñjāmitaṃ khādedvardhayecca dine dine // Rmañj_6.175 //	sapta-guQjA-mitam KAdet-varDayet-ca dine dine // RmaQt-_6.175 //
   guñjaikaṃ ca krameṇaiva yāvatsyād ekaviṃśatiḥ /	guQjA-ekam ca krameNa-eva yAvat-syAt ekaviMSatiH /
   kṣīrājyaśarkarāmiśraṃ śālyannaṃ pathyamācaret // Rmañj_6.176 //	kzIra-Ajya-SarkarA-miSram SAli-annam paTyam-Acaret // RmaQt-_6.176 //
   kampavātapraśāntyarthaṃ nirvāte nivasetsadā /	kampa-vAta-praSAnti-arTam nirvAte nivaset-sadA /
   triguṇākhyo raso nāma tripakṣātkampavātanut // Rmañj_6.177 //	triguNa-AKyaH rasaH nAma tri-pakzAt-kampa-vAta-nud // RmaQt-_6.177 //
   <vātaripurasaḥ>	<vAtaripu-rasaH>
   sūtahāṭakavajrāṇi tāraṃ lohaṃ ca mākṣikam /	sUta-hAwaka-vajrANi tAram loham ca mAkzikam /
   tālaṃ nīlāñjanaṃ tutthamabdhiphenaṃ samāṃśakam // Rmañj_6.178 //	tAlam nIlAQjanam tutTam-abDiPenam sama-aMSakam // RmaQt-_6.178 //
   pañcānāṃ lavaṇānāṃ ca bhāgamekaṃ vimardayet /	paQcAnAm lavaNAnAm ca BAgam-ekam vimardayet /
   vajrakṣīrair dinaikaṃ tu ruddhvā taṃ bhūdhare puṭet // Rmañj_6.179 //	vajra-kzIrEH dina-ekam tu rudDvA tam BUDare puwet // RmaQt-_6.179 //
   māṣaikamārdrakadrāvair lehayed vātanāśanam /	mAza-ekam-Ardraka-drAvEH lehayet vAta-nASanam /
   pippalīmūlajaṃ kvāthaṃ sakṛṣṇamanupāyayet // Rmañj_6.180 //	pippalI-mUla-jam kvATam sa-kRzNam-anupAyayet // RmaQt-_6.180 //
   sarvavātavikārāṃstu nihantyākṣepakādikān /	sarva-vAta-vikArAn=-tu nihanti-Akzepaka-AdikAn /
   rasaḥ sarvatra vikhyāto nāma vātaripuḥ smṛtaḥ // Rmañj_6.181 //	rasaH sarvatra viKyAtaH nAma vAta-ripuH smRtaH // RmaQt-_6.181 //
   <vātagajāṅkuśarasaḥ>	<vAta-gaja-aFkuSa-rasaH>
   mṛtaṃ lohaṃ sūtagandhaṃ tāmratālakamākṣikam /	mRtam loham sUta-ganDam tAmra-tAlaka-mAkzikam /
   pathyāṃ śṛṅgīviṣaṃ tryūṣam agnimanthaṃ ca ṭaṅkaṇam // Rmañj_6.182 //	paTyAm SRFgIvizam tryUzam agnimanTam ca waFkaNam // RmaQt-_6.182 //
   tulyaṃ khalve dinaṃ mardya muṇḍīnirguṇḍijair dravaiḥ /	tulyam Kalve dinam mardya muNxI-nirguNxi-jEH dravEH /
   dviguñjāṃ vaṭikāṃ khādetsarvavātapraśāntaye /	dvi-guQjAm vawikAm KAdet-sarva-vAta-praSAntaye /
   sādhyāsādhyaṃ nihantyāśu raso vātagajāṅkuśaḥ // Rmañj_6.183 //	sADya-asADyam nihanti-ASu rasaH vAta-gajAFkuSaH // RmaQt-_6.183 //
   <amlapittāntakarasaḥ>	<amlapitta-antaka-rasaH>
   mṛtasūtābhralohānāṃ tulyāṃ pathyāṃ vicūrṇayet /	mRta-sUta-aBra-lohAnAm tulyAm paTyAm vicUrNayet /
   māṣatrayaṃ lihetkṣaudrairamlapittapraśāntaye // Rmañj_6.184 //	mAza-trayam lihet-kzOdrEH-amlapitta-praSAntaye // RmaQt-_6.184 //
   <agnikumārarasaḥ>	<agnikumAra-rasaH>
   sūtaṃ gandhaṃ ca nāgānāṃ cūrṇaṃ haṃsāṅghrivāriṇā /	sUtam ganDam ca nAgAnAm cUrNam haMsa-aFGri-vAriNA /
   dinaṃ gharme vimardyātha golikāṃ tasya yojayet // Rmañj_6.185 //	dinam Garme vimardya-aTa golikAm tasya yojayet // RmaQt-_6.185 //
   kācakupyāṃ ca saṃveṣṭya tāṃ tribhir mṛtpuṭair dṛḍham /	kAca-kupyAm ca saMvezwya tAm triBiH mRd-puwEH dRXam /
   mukhaṃ saṃrudhya saṃśoṣya sthāpayetsikatāhvaye // Rmañj_6.186 //	muKam saMruDya saMSozya sTApayet-sikata-Ahvaye // RmaQt-_6.186 //
   sārdhaṃ dinaṃ krameṇāgniṃ jvālayet tadadhastataḥ /	sArDam dinam krameNa-agnim jvAlayet tad-aDas-tatas /
   svāṃgaśītaṃ samuddhṛtya ṣaḍaṃśenāmṛtaṃ kṣipet // Rmañj_6.187 //	svAMgaSItam samudDRtya zaz-aMSena-amRtam kzipet // RmaQt-_6.187 //
   maricānyarddhabhāgena samaṃ vāsyātha mardayet /	maricAni-ardDa-BAgena samam vA-asya-aTa mardayet /
   ayamagnikumārākhyo raso mātrāsya raktikā // Rmañj_6.188 //	ayam-agnikumAra-AKyaH rasaH mAtrA-asya raktikA // RmaQt-_6.188 //
   tāmbūlīrasasaṃyukto hanti rogānamūn ayam /	tAmbUlI-rasa-saMyuktaH hanti rogAn-amUn ayam /
   vātarogān kṣayaṃ śvāsaṃ kāsaṃ pāṇḍukapholbaṇam // Rmañj_6.189 //	vAta-rogAn kzayam SvAsam kAsam pANxu-kaPa-ulbaNam // RmaQt-_6.189 //
   agnimāṃdyaṃ sannipātaṃ pathyaṃ śālyādikaṃ laghu /	agni-mAMdyam sannipAtam paTyam SAli-Adikam laGu /
   jalayogaprayogo'pi śastastāpapraśāntaye // Rmañj_6.190 //	jala-yoga-prayogaH-api SastaH-tApa-praSAntaye // RmaQt-_6.190 //
   <agnikumārarasaḥ>	<agnikumAra-rasaH>
   ṭaṅkaṇaṃ rasagandhau ca samabhāgaṃ trayo viṣam /	waFkaNam rasa-ganDO ca sama-BAgam trayaH vizam /
   kapardisarjikākṣāramāgadhīviśvabheṣajam // Rmañj_6.191 //	kapardi-sarjikA-kzAra-mAgaDI-viSva-Bezajam // RmaQt-_6.191 //
   pṛthakpṛthak karṣamātraṃ tvaṣṭabhāgaṃ marīcakam /	pRTak-pRTak karza-mAtram tu-azwa-BAgam marIcakam /
   jambīrāmlairdinaṃ piṣṭaṃ bhavedagnikumārakaḥ /	jambIra-amlEH-dinam pizwam Bavet-agnikumArakaH /
   viṣūciśūlavātādivahṇimāṃdyapraśāntaye // Rmañj_6.192 //	vizUci-SUla-vAta-Adi-vahNi-mAMdya-praSAntaye // RmaQt-_6.192 //
   <līlāvilāsarasaḥ>	<lIlA-vilAsa-rasaH>
   raso ravirvyoma baliḥ sulohaṃ dhātryakṣanīraistridinaṃ vimardya /	rasaH raviH-vyoma baliH su-loham DAtrI-akza-nIrEH-tri-dinam vimardya /
   tadalpaghṛṣṭaṃ mṛdumārkaveṇa saṃmardayed asya ca vallayugmam //	tad-alpa-GRzwam mRdu-mArkaveNa saMmardayet asya ca valla-yugmam //
   Rmañj_6.193 //	RmaQt-_6.193 //
   hantyamlapittaṃ madhunāvalīḍhaṃ līlāvilāso rasarāja eṣaḥ /	hanti-amlapittam maDunA-avalIXam lIlA-vilAsaH rasarAjaH ezaH /
   dugdhaṃ sakūṣmāṇḍarasaṃ sadhātrīphalaṃ śanaistatsahitaṃ bhajedvā //	dugDam sa-kUzmANxa-rasam sa-DAtrI-Palam SanEs-tad-sahitam Bajet-vA //
   Rmañj_6.194 //	RmaQt-_6.194 //
   <manthānabhairavarasaḥ>	<manTAnaBErava-rasaH>
   mṛtaṃ sūtaṃ mṛtaṃ tāmraṃ hiṅgupuṣkaramūlakam /	mRtam sUtam mRtam tAmram hiFgu-puzkara-mUlakam /
   saindhavaṃ gandhakaṃ tālaṃ ṭaṅkaṇaṃ cūrṇayetsamam // Rmañj_6.195 //	sEnDavam ganDakam tAlam waFkaNam cUrNayet-samam // RmaQt-_6.195 //
   punarnavādevadārunirguṇḍītaṇḍulīyakaiḥ /	punarnavA-devadAru-nirguNxI-taNxulIyakEH /
   tiktakośātakīdrāvairdinaikaṃ mardayed dṛḍham // Rmañj_6.196 //	tiktakoSAtakI-drAvEH-dina-ekam mardayet dRXam // RmaQt-_6.196 //
   māṣamātraṃ lihetkṣaudrai raso manthānabhairavaḥ /	mAza-mAtram lihet-kzOdrEH rasaH manTAnaBEravaH /
   kapharogapraśāntyarthaṃ nimbakvāthaṃ pibedanu // Rmañj_6.197 //	kaPa-roga-praSAnti-arTam nimba-kvATam pibet-anu // RmaQt-_6.197 //
   <kravyādarasaḥ>	<kravyAda-rasaH>
   palaṃ rasasya dvipalaṃ baleḥ syācchulvāyasī cārdhapalapramāṇe /	palam rasasya dvi-palam baleH syAt-Sulva-AyasI ca-arDa-pala-pramANe /
   saṃcūrṇya sarvaṃ drutam agniyogād eraṇḍapatreṣu niveśanīyam // Rmañj_6.198	saMcUrNya sarvam drutam agni-yogAt eraNxa-patrezu niveSanIyam // RmaQt-_6.198
   piṣṭvātha tāṃ parpaṭikāṃ nidadhyāllohasya pātre varapūtam asmin /	pizwvA-aTa tAm parpawikAm nidaDyAt-lohasya pAtre vara-pUtam asmin /
   jambīrajaṃ pakvarasaṃ palānāṃ śataṃ niyojyāgnimathāmlamātram //	jambIra-jam pakva-rasam palAnAm Satam niyojya-agnim-aTa-amla-mAtram //
   Rmañj_6.199 //	RmaQt-_6.199 //
   jīrṇe rase bhāvitametadetaiḥ sapañcakolodbhavavāripūraiḥ /	jIrNe rase BAvitam-etat-etEH sa-paQcakola-udBava-vAri-pUrEH /
   savetasāmlaiḥ śatamatra yojyaṃ samaṃ rajaṣ ṭaṃkaṇajaṃ subhṛṣṭam //	sa-vetasAmlEH Satam-atra yojyam samam rajaH waMkaNa-jam su-BRzwam //
   Rmañj_6.200 //	RmaQt-_6.200 //
   viḍaṃ dadardhaṃ maricaṃ samaṃ ca tatsaptadhārdraṃ caṇakāmlavāri /	vixam dadarDam maricam samam ca tad-saptaDA-Ardram caNaka-amla-vAri /
   kravyādanāmā bhavati prasiddho rasaḥ sumanthānakabhairavoktaḥ /	kravyAda-nAmA Bavati prasidDaH rasaH sumanTAnaka-BErava-uktaH /
   māṣadvayaṃ saindhavatakrapītam etasudhanyaṃ khalu bhojanānte //	mAza-dvayam sEnDava-takra-pItam etasuDanyam Kalu Bojana-ante //
   Rmañj_6.201 //	RmaQt-_6.201 //
   gurūṇi māṃsāni payāṃsi piṣṭīghṛtāni khādyāni phalāni vegāt /	gurUNi mAMsAni payAMsi pizwI-GRtAni KAdyAni PalAni vegAt /
   mātrātiriktānyapi sevitāni yāmadvayājjārayati prasiddhaḥ // Rmañj_6.202 //	mAtrA-atiriktAni-api sevitAni yAma-dvayAt-jArayati prasidDaH // RmaQt-_6.202 //
   <agnituṇḍīvaṭī>	<agnituNxI-vawI>
   śuddhaṃ sūtaṃ viṣaṃ gandhamajamodāphalatrayam /	SudDam sUtam vizam ganDam-aja-modA-Palatrayam /
   sarjikṣāraṃ yavakṣāraṃ vahṇisaindhavajīrakam // Rmañj_6.203 //	sarjikzAram yavakzAram vahNi-sEnDava-jIrakam // RmaQt-_6.203 //
   sauvarcalaṃ viḍaṅgāni sāmudraṃ ṭaṅkaṇaṃ samam /	sOvarcalam vixaFgAni sAmudram waFkaNam samam /
   viṣamuṣṭiṃ sarvatulyaṃ jambīrāmlena mardayet // Rmañj_6.204 //	vizamuzwim sarva-tulyam jambIra-amlena mardayet // RmaQt-_6.204 //
   maricābhāṃ vaṭīṃ khādedvahṇimāṃdyapraśāntaye // Rmañj_6.205 //	marica-ABAm vawIm KAdet-vahNi-mAMdya-praSAntaye // RmaQt-_6.205 //
   <ānandodayarasaḥ>	<a-Ananda-udaya-rasaH>
   pāradaṃ gandhakaṃ lohamabhrakaṃ viṣameva ca /	pAradam ganDakam loham-aBrakam vizam-eva ca /
   samāṃśaṃ maricaṃ cāṣṭau ṭaṅkaṇaṃ ca caturguṇam // Rmañj_6.206 //	sama-aMSam maricam ca-azwO waFkaNam ca caturguNam // RmaQt-_6.206 //
   bhṛṅgarājarasaiḥ sapta bhāvanāścāmladāḍimaiḥ /	BRFgarAja-rasEH sapta BAvanAH-ca-amla-dAximEH /
   guñjādvayaṃ parṇakhaṇḍairhanti sāyaṃ tu bhakṣitaḥ // Rmañj_6.207 //	guQjA-dvayam parNa-KaNxEH-hanti sAyam tu BakzitaH // RmaQt-_6.207 //
   vātaśleṣmodbhavānrogānmandāgnigrahaṇījvarān /	vAta-Slezma-udBavAn-rogAn-manda-agni-grahaNI-jvarAn /
   aruciṃ pāṇḍutāṃ caiva jayedacirasevanāt // Rmañj_6.208 //	arucim pANxu-tAm ca-eva jayet-acira-sevanAt // RmaQt-_6.208 //
   <cintāmaṇirasaḥ>	<cintAmaNi-rasaH>
   rasaṃ gandhaṃ mṛtaṃ śulbaṃ mṛtamabhraṃ phalatrikam /	rasam ganDam mRtam Sulbam mRtam-aBram Palatrikam /
   tryūṣaṇaṃ bījajaipālaṃ samaṃ khalve vimardayet // Rmañj_6.209 //	tryUzaNam bIja-jEpAlam samam Kalve vimardayet // RmaQt-_6.209 //
   droṇapuṣpīrasairbhāvyaṃ śuṣkaṃ tadvastragālitam /	droNapuzpI-rasEH-BAvyam Suzkam tat-vastra-gAlitam /
   cintāmaṇiraso'pyeṣa ajīrṇānāṃ praśasyate // Rmañj_6.210 //	cintAmaNi-rasaH-api-eza ajIrNAnAm praSasyate // RmaQt-_6.210 //
   jvaram aṣṭavidhaṃ hanti sarvaśūleṣu śasyate /	jvaram azwaviDam hanti sarva-SUlezu Sasyate /
   guñjaiko vā dviguṃjo vā āmarogaharaḥ paraḥ // Rmañj_6.211 //	guQjA-ekaH vA dvi-guMjaH vA Ama-roga-haraH paraH // RmaQt-_6.211 //
   <rājavallabharasaḥ>	<rAja-vallaBa-rasaH>
   rasaniṣkaikagandhaikaṃ niṣkamātraḥ pradīpanaḥ // Rmañj_6.212 //	rasa-nizka-eka-ganDa-ekam nizka-mAtraH pradIpanaH // RmaQt-_6.212 //
   sārdhaṃ palaṃ pradātavyaṃ cūlikālavaṇaṃ bhiṣak /	sArDam palam pradAtavyam cUlikA-lavaNam Bizaj /
   khalve saṃmardayettattu śuṣkavastreṇa gālayet // Rmañj_6.213 //	Kalve saMmardayet-tat-tu Suzka-vastreNa gAlayet // RmaQt-_6.213 //
   māṣamātraṃ pradātavyo muktamāṃsādijārakaḥ /	mAza-mAtram pradAtavyaH mukta-mAMsa-Adi-jArakaH /
   ajīrṇeṣu tridoṣeṣu deyo'yaṃ rājavallabhaḥ // Rmañj_6.214 //	ajIrNezu tridozezu deyaH-ayam rAja-vallaBaH // RmaQt-_6.214 //
   <trinetrākhyarasaḥ>	<tri-netra-AKya-rasaH>
   ṭaṅkaṇaṃ hāriṇaṃ śṛṅgaṃ svarṇaṃ śulbaṃ mṛtaṃ rasam /	waFkaNam hAriNam SRFgam svarNam Sulbam mRtam rasam /
   dinaikamārdrakadrāvairmardya ruddhvā puṭe pacet // Rmañj_6.215 //	dina-ekam-Ardraka-drAvEH-mardya rudDvA puwe pacet // RmaQt-_6.215 //
   trinetrākhyo raso nāmnā māṣaikaṃ madhusarpiṣā /	trinetra-AKyaH rasaH nAmnA mAza-ekam maDu-sarpizA /
   saindhavaṃ jīrakaṃ hiṅgumadhvājyābhyāṃ lihedanu /	sEnDavam jIrakam hiFgu-maDu-AjyAByAm lihet-anu /
   paktiśūlaharaṃ khyātaṃ yāmamātrānna saṃśayaḥ // Rmañj_6.216 //	pakti-SUla-haram KyAtam yAma-mAtrAt-na saMSayaH // RmaQt-_6.216 //
   <mehavajrarasaḥ>	<meha-vajra-rasaH>
   bhasma sūtaṃ mṛtaṃ kāntaṃ śulbabhasma śilājatu /	Basma sUtam mRtam kAntam Sulba-Basma SilAjatu /
   śuddhatāpyaṃ śilā vyoṣaṃ triphalāṅkolabījakam // Rmañj_6.217 //	SudDa-tApyam SilA vyozam triPalA-aFkola-bIjakam // RmaQt-_6.217 //
   kapittharajanīcūrṇaṃ bhṛṅgarājena bhāvayet /	kapitTa-rajanI-cUrNam BRFgarAjena BAvayet /
   viṃśadvāraṃ viśoṣyātha madhuyuktaṃ lihetsadā // Rmañj_6.218 //	viMSat-vAram viSozya-aTa maDu-yuktam lihet-sadA // RmaQt-_6.218 //
   niṣkamātraṃ lihenmehī mehavajro mahārasaḥ /	nizka-mAtram lihet-mehI meha-vajraH mahArasaH /
   mahānimbasya bījāni piṣṭvā karṣamitāni ca // Rmañj_6.219 //	mahAnimbasya bIjAni pizwvA karza-mitAni ca // RmaQt-_6.219 //
   palaṃ taṇḍulatoyena ghṛtaniṣkadvayena ca /	palam taNxula-toyena GRta-nizka-dvayena ca /
   ekīkṛtya pibettoyaṃ hanti mehaṃ cirotthitam // Rmañj_6.220 //	ekIkRtya pibet-toyam hanti meham cira-utTitam // RmaQt-_6.220 //
   <indravaṭīrasaḥ>	<indra-vawI-rasaH>
   mṛtaṃ sūtaṃ mṛtaṃ vaṃgamarjunasya tvacānvitam /	mRtam sUtam mRtam vaMgam-arjunasya tvacA-anvitam /
   tulyāṃśaṃ mardayet khalve śālmalyā mūlajair dravaiḥ // Rmañj_6.221 //	tulya-aMSam mardayet Kalve SAlmalyAH mUla-jEH dravEH // RmaQt-_6.221 //
   dinānte vaṭikā kāryā māṣamātrā pramehahā /	dina-ante vawikA kAryA mAza-mAtrA prameha-hA /
   eṣā indravaṭī nāmnā madhumehapraśāntaye // Rmañj_6.222 //	ezA indravawI nAmnA maDumeha-praSAntaye // RmaQt-_6.222 //
   <rasendramaṅgalarasaḥ>	<rasendra-maFgala-rasaH>
   tālasattvaṃ mṛtaṃ tāmraṃ mṛtaṃ lohaṃ mṛtaṃ rasam /	tAla-sattvam mRtam tAmram mRtam loham mRtam rasam /
   hatamabhraṃ hataṃ tāraṃ gandhaṃ tutthaṃ manaḥśilā // Rmañj_6.223 //	hatam-aBram hatam tAram ganDam tutTam manaHSilA // RmaQt-_6.223 //
   sauvīrāñjanakāsīsaṃ nīlībhallātakāni ca /	sOvIrAQjana-kAsIsam nIlI-BallAtakAni ca /
   śilājatvarkamūlaṃ tu kadalīkandacitrakam // Rmañj_6.224 //	SilAjatu-arka-mUlam tu kadalI-kanda-citrakam // RmaQt-_6.224 //
   tvacam aṅkolajāṃ kṛṣṇāṃ kṛṣṇadhattūramūlakam /	tvacam aFkola-jAm kRzNAm kRzNa-DattUra-mUlakam /
   avalgujāni bījāni gaurīmādhvīphalāni ca // Rmañj_6.225 //	avalgujAni bIjAni gOrIma-aDvI-PalAni ca // RmaQt-_6.225 //
   hemāhvāṃ phenajātyāṃ ca phalinīṃ viṣatindukam /	hemAhvAm Pena-jAtyAm ca PalinIm vizatindukam /
   tailinyo lohakiṭṭaṃ ca purāṇamamṛtaṃ ca tat // Rmañj_6.226 //	tElinyaH loha-kiwwam ca purANam-amRtam ca tat // RmaQt-_6.226 //
   tvacā ca mīnakākṣasya punaruktaṃ palaṃ pṛthak /	tvacA ca mInaka-akzasya punaruktam palam pRTak /
   tailinyo vaṭakāstāsu sarvamekatra cūrṇayet // Rmañj_6.227 //	tElinyaH vawakAH-tAsu sarvam-ekatra cUrNayet // RmaQt-_6.227 //
   khalve nidhāya dātavyā punareṣāṃ ca bhāvanā /	Kalve niDAya dAtavyA punar-ezAm ca BAvanA /
   brahmadaṇḍī śikhāpuṅkhā devadālī ca nīlikā // Rmañj_6.228 //	brahmadaNxI SiKApuFKA devadAlI ca nIlikA // RmaQt-_6.228 //
   vāṇaśonā nṛpataru nimbasāro vibhītakaḥ /	vANaSonA nRpataru nimba-sAraH viBItakaH /
   karañjo bhṛṅgarājaśca gāyatrī tintaḍīphalam // Rmañj_6.229 //	karaQjaH BRFgarAjaH-ca gAyatrI tintaxI-Palam // RmaQt-_6.229 //
   malayūmūlameteṣāṃ tisrastisrastu bhāvanāḥ /	malayU-mUlam-etezAm tisraH-tisraH-tu BAvanAH /
   dātavyā kuppikāṃ kṛtvā samyak saṃśoṣya cātape // Rmañj_6.230 //	dAtavyA kuppikAm kRtvA samyak saMSozya ca-Atape // RmaQt-_6.230 //
   bhāṇḍe taddhārayedbhāṇḍaṃ mudritaṃ cātha kārayet /	BANxe tat-DArayet-BANxam mudritam ca-aTa kArayet /
   yāmaṃ mandāgninā pacyāt puṭamadhye hyasau rasaḥ // Rmañj_6.231 //	yAmam manda-agninA pacyAt puwa-maDye hi-asO rasaH // RmaQt-_6.231 //
   puṇḍarīkaṃ nihantyeva nātra kāryā vicāraṇā /	puNxarIkam nihanti-eva na-atra kAryA vicAraNA /
   dvimāsābhyantare puṃsāmapathyaṃ na tu bhojayet // Rmañj_6.232 //	dvi-mAsa-aByantare puMsAm-apaTyam na tu Bojayet // RmaQt-_6.232 //
   rogāḥ sarve vilīyante kuṣṭhāni sakalāni ca /	rogAH sarve vilIyante kuzWAni sakalAni ca /
   bhānubhaktipravṛttānāṃ gurubhaktikṛtāṃ sadā // Rmañj_6.233 //	BAnu-Bakti-pravRttAnAm guru-Bakti-kRtAm sadA // RmaQt-_6.233 //
   rasendramaṃgalo nāmnā raso'yaṃ prakaṭīkṛtaḥ /	rasendramaMgalaH nAmnA rasaH-ayam prakawIkRtaH /
   anugrahāya bhaktānāṃ śivena karuṇātmanā // Rmañj_6.234 //	anugrahAya BaktAnAm Sivena karuNA-AtmanA // RmaQt-_6.234 //
   <sarveśvararasaḥ>	<sarva-ISvara-rasaH>
   mṛtatāmrābhralohānāṃ hiṅgulaṃ ca palaṃ palam /	mRta-tAmra-aBra-lohAnAm hiFgulam ca palam palam /
   jambīronmattabhārgībhiḥ snuhyarkaviṣamuṣṭibhiḥ // Rmañj_6.235 //	jambIra-unmatta-BArgIBiH snuhI-arka-viza-muzwiBiH // RmaQt-_6.235 //
   mardyaṃ hayārijair drāvaiḥ pratyekaṃ ca dinaṃ dinam /	mardyam hayAri-jEH drAvEH pratyekam ca dinam dinam /
   evaṃ saptadinaṃ mardyaṃ tadgolaṃ vastraveṣṭitam // Rmañj_6.236 //	evam sapta-dinam mardyam tad-golam vastra-vezwitam // RmaQt-_6.236 //
   vālukāyantragaṃ svedyaṃ tridinaṃ laghuvahṇinā /	vAlukAyantra-gam svedyam tri-dinam laGu-vahNinA /
   ādāya cūrṇayet sarvaṃ palaikaṃ yojayedviṣam // Rmañj_6.237 //	AdAya cUrNayet sarvam pala-ekam yojayet-vizam // RmaQt-_6.237 //
   dvipalaṃ pippalīcūrṇamiśraṃ sarveśvaraṃ rasam /	dvi-palam pippalI-cUrNa-miSram sarveSvaram rasam /
   dviguñjaṃ lehayet kṣaudrair munimaṇḍalakuṣṭhanut // Rmañj_6.238 //	dvi-guQjam lehayet kzOdrEH muni-maNxala-kuzWa-nud // RmaQt-_6.238 //
   vākucī caiva dārū ca karṣamātraṃ vicūrṇitam /	vAkucI ca-eva dArU ca karza-mAtram vicUrNitam /
   lihed eraṇḍatailena hyanupānaṃ sukhāvaham // Rmañj_6.239 //	lihet eraNxa-tElena hi-anupAnam suKa-Avaham // RmaQt-_6.239 //
   raktādhikye sirāmokṣaḥ pāde bāhau lalāṭake /	rakta-ADikye sirAmokzaH pAde bAhO lalAwake /
   kartavyo dṛṣṭirogeṣu kuṣṭhināṃ ca viśeṣataḥ // Rmañj_6.240 //	kartavyaH dRzwi-rogezu kuzWinAm ca viSezataH // RmaQt-_6.240 //
   balino bahudoṣasya vayaḥsthasya śarīriṇaḥ /	balinaH bahu-dozasya vayaHsTasya SarIriNaH /
   etatpramāṇamicchanti prasthaṃ śoṇitamokṣaṇe // Rmañj_6.241 //	etat-pramANam-icCanti prasTam SoNita-mokzaNe // RmaQt-_6.241 //
   vyabhre varṣāsu vidyāttu grīṣmakāle tu śītale /	vyaBre varzAsu vidyAt-tu grIzma-kAle tu SItale /
   hemantakāle madhyāhne śastrakālāstrayaḥ smṛtāḥ // Rmañj_6.242 //	hemanta-kAle maDyAhne Sastra-kAlAH-trayaH smRtAH // RmaQt-_6.242 //
   <taleśvararasaḥ (1)>	<taleSvara-rasaH (1)>
   karṣā dvādaśa tālasya kūṣmāṇḍarasasaṃbhṛte /	karzAH dvAdaSa tAlasya kUzmANxa-rasa-saMBRte /
   svedayed dolikāyantre yāvattoyaṃ na vidyate // Rmañj_6.243 //	svedayet dolikAyantre yAvat-toyam na vidyate // RmaQt-_6.243 //
   paścāttaṃ śoṣayetkhalve sūtaṃ karṣadvayaṃ kṣipet /	paScAt-tam Sozayet-Kalve sUtam karza-dvayam kzipet /
   gharṣayed bahudhā tattu yāvatkajjalikā bhavet // Rmañj_6.244 //	Garzayet bahuDA tat-tu yAvat-kajjalikA Bavet // RmaQt-_6.244 //
   snuhīkṣīraṃ ravikṣīraṃ chāgī gokṣuravākucī /	snuhI-kzIram ravi-kzIram CAgI gokzura-vAkucI /
   pātālagaruḍāṅkolacakramardakahijjalāḥ // Rmañj_6.245 //	pAtAlagaruxa-aFkola-cakramardaka-hijjalAH // RmaQt-_6.245 //
   kumāryunmattabhallātatriphalāmbupunarnavāḥ /	kumAri-unmatta-BallAta-triPalA-ambu-punarnavAH /
   nimbatvag ebhir bhaiṣajyaiḥ puṭanācca trayaṃ trayam // Rmañj_6.246 //	nimba-tvac eBiH BEzajyEH puwanAt-ca trayam trayam // RmaQt-_6.246 //
   ṣaṭkarṣaṃ kalikācūrṇaṃ haṇḍikāyāṃ tu dhārayet /	zaz-karzam kalikA-cUrNam haNxikAyAm tu DArayet /
   caturthāṃśamadhaḥ sthāpyaṃ madhye sthāpyaṃ tu tālakam // Rmañj_6.247 //	caturTa-aMSam-aDas sTApyam maDye sTApyam tu tAlakam // RmaQt-_6.247 //
   paścāduparicūrṇaṃ tu sarvaṃ sthāpyaṃ prayatnataḥ /	paScAt-upari-cUrNam tu sarvam sTApyam prayatnataH /
   haṇḍikāṃ kaṇṭhaparyantāṃ kumārīrasayogataḥ // Rmañj_6.248 //	haNxikAm kaNWa-paryantAm kumArI-rasa-yogataH // RmaQt-_6.248 //
   pūrayecca tato mudrāṃ dṛḍhāṃ kuryātprayatnataḥ /	pUrayet-ca tatas mudrAm dRXAm kuryAt-prayatnataH /
   tasyopari śilāṃ dattvā dṛḍhā na ca caledyathā // Rmañj_6.249 //	tasya-upari SilAm dattvA dRXA na ca calet-yaTA // RmaQt-_6.249 //
   dīpāgnā caturyāmaṃ viṃśadyāmaṃ haṭhāgninā /	dIpAgnA catur-yAmam viMSat-yAmam haWa-agninA /
   svāṅgaśītalamuddhṛtya kuṣṭhe tāleśvaro rasaḥ // Rmañj_6.250 //	svAFgaSItalam-udDRtya kuzWe tAleSvaraH rasaH // RmaQt-_6.250 //
   kuṣṭhanāśaḥ paraḥ khyāto bhairavānandayoginā /	kuzWa-nASaH paraH KyAtaH BErava-Ananda-yoginA /
   pathyaṃ mudgāmbuśālyannaṃ bhiṣagatra prayojayet // Rmañj_6.251 //	paTyam mudga-ambu-SAli-annam Bizaj-atra prayojayet // RmaQt-_6.251 //
   <tāleśvararasaḥ (2)>	<tAleSvara-rasaH (2)>
   sūto dvau valgujā trīṇi kaṇā viśvā trikaṃ trikam // Rmañj_6.252 //	sUtaH dvO valgujA trINi kaNA viSvA trikam trikam // RmaQt-_6.252 //
   sārdhaikaṃ brahmaputrasya maricasya catuṣṭayam /	sArDa-ekam brahma-putrasya maricasya catuzwayam /
   ekaikaṃ nimbadhattūrabījato gandhakatrayam // Rmañj_6.253 //	ekEkam nimba-DattUra-bIjataH ganDaka-trayam // RmaQt-_6.253 //
   jātīṭaṅkaṇatālāyā bhāgā daśa daśa smṛtāḥ /	jAtI-waFkaNa-tAlAyAH BAgAH daSa daSa smRtAH /
   yuktyā sarvaṃ vimardyāthāmṛtāsvarasabhāvitāḥ // Rmañj_6.254 //	yuktyA sarvam vimardya-aTa-amRtA-svarasa-BAvitAH // RmaQt-_6.254 //
   saptadhā śoṣayitvātha dhattūrasyaiva dāpayet /	saptaDA SozayitvA-aTa DattUrasya-eva dApayet /
   saṃmardya golakaṃ sārdraṃ dhattūrair veṣṭayeddalaiḥ // Rmañj_6.255 //	saMmardya golakam sArdram DattUrEH vezwayet-dalEH // RmaQt-_6.255 //
   gomaye veṣṭayettacca kukkuṭākhyapuṭe pacet /	gomaye vezwayet-tat-ca kukkuwa-AKya-puwe pacet /
   rasaḥ kuṣṭhaharaḥ sevyaḥ sarvadā bhojanapriyaiḥ // Rmañj_6.256 //	rasaH kuzWa-haraH sevyaH sarvadA Bojana-priyEH // RmaQt-_6.256 //
   <svarṇakṣīrīrasaḥ>	<svarNakzIrI-rasaH>
   hemāhvāṃ pañcapalikāṃ kṣiptvā takraghaṭe pacet /	hemAhvAm paQca-palikAm kziptvA takra-Gawe pacet /
   takre jīrṇe samuddhṛtya punaḥ kṣīraghaṭe pacet // Rmañj_6.257 //	takre jIrNe samudDRtya punar kzIra-Gawe pacet // RmaQt-_6.257 //
   kṣīre jīrṇe samuddhṛtya kṣālayitvā viśoṣayet /	kzIre jIrNe samudDRtya kzAlayitvA viSozayet /
   cūrṇitaṃ tatpañcapalaṃ maricānāṃ paladvayam // Rmañj_6.258 //	cUrNitam tat-paQca-palam maricAnAm pala-dvayam // RmaQt-_6.258 //
   palaikaṃ mūrchitaṃ sūtam ekīkṛtvā ca bhakṣayet /	pala-ekam mUrCitam sUtam ekIkRtvA ca Bakzayet /
   niṣkaikaṃ suptikuṣṭhārtaḥ svarṇakṣīrīraso hyayam // Rmañj_6.259 //	nizka-ekam supti-kuzWa-ArtaH svarNakzIrIrasaH hi-ayam // RmaQt-_6.259 //
   <śūlagajakesarīrasaḥ>	<SUla-gaja-kesarI-rasaH>
   śuddhasūtaṃ dvidhā gandhaṃ yāmaikaṃ mardayed dṛḍham /	SudDa-sUtam dviDA ganDam yAma-ekam mardayet dRXam /
   tāmrabhasma dvayostulyaṃ sampuṭe taṃ nirodhayet // Rmañj_6.260 //	tAmra-Basma dvayoH-tulyam sampuwe tam niroDayet // RmaQt-_6.260 //
   ūrdhvādholavaṇaṃ dattvā mṛdbhāṇḍe dhārayedbhiṣak /	UrDva-aDas-lavaNam dattvA mRd-BANxe DArayet-Bizaj /
   tato gajapuṭe paktvā svāṅgaśītaṃ samuddharet // Rmañj_6.261 //	tatas gajapuwe paktvA svAFgaSItam samudDaret // RmaQt-_6.261 //
   sampuṭaṃ cūrṇayet sūkṣmaṃ parṇakhaṇḍe dviguñjake /	sampuwam cUrNayet sUkzmam parNa-KaNxe dvi-guQjake /
   bhakṣayecchūlapīḍārthe hiṅguśuṇṭhīsajīrakam // Rmañj_6.262 //	Bakzayet-SUla-pIxA-arTe hiFgu-SuNWI-sa-jIrakam // RmaQt-_6.262 //
   vacāmaricajaṃ cūrṇaṃ karṣamuṣṇajalaiḥ pibet /	vacA-marica-jam cUrNam karzam-uzNa-jalEH pibet /
   asādhyaṃ sādhayecchūlaṃ rasaḥ syācchūlakesarī // Rmañj_6.263 //	asADyam sADayet-SUlam rasaH syAt-SUlakesarI // RmaQt-_6.263 //
   vyāyāmaṃ maithunaṃ madyaṃ lavaṇaṃ kaṭukāni ca /	vyAyAmam mETunam madyam lavaNam kawukAni ca /
   vegarodhaṃ śukrarodhaṃ varjayecchūlavānnaraḥ // Rmañj_6.264 //	vega-roDam Sukra-roDam varjayet-SUlavAn-naraH // RmaQt-_6.264 //
   <brahmarasaḥ>	<brahma-rasaH>
   bhāgaikaṃ mūrchitaṃ sūtaṃ gandhāvalgujacitrakān /	BAga-ekam mUrCitam sUtam ganDa-avalguja-citrakAn /
   cūrṇaṃ tu brahmabījānāṃ pratidvādaśabhāgikam // Rmañj_6.265 //	cUrNam tu brahma-bIjAnAm pratidvAdaSa-BAgikam // RmaQt-_6.265 //
   bhāgāṃstriṃśadguḍasyāpi kṣaudreṇa guṭikā kṛtā /	BAgAn=-triMSat-guxasya-api kzOdreNa guwikA kRtA /
   ayaṃ brahmaraso nāmnā brahmahatyāvināśanaḥ // Rmañj_6.266 //	ayam brahmarasaH nAmnA brahmahatyA-vinASanaH // RmaQt-_6.266 //
   dviniṣkabhakṣaṇāddhanti prasuptiṃ kuṣṭhamaṇḍalam /	dvi-nizka-BakzaNAt-hanti prasuptim kuzWa-maNxalam /
   pātālagaruḍīmūlaṃ jale piṣṭvā pibedanu // Rmañj_6.267 //	pAtAlagaruxI-mUlam jale pizwvA pibet-anu // RmaQt-_6.267 //
   <indudhararasaḥ>	<induDara-rasaH>
   śuddhaṃ sūtaṃ samaṃ gandhaṃ tutthaṃ ca mṛtatāmrakam /	SudDam sUtam samam ganDam tutTam ca mRta-tAmrakam /
   marditaṃ vākucīkvāthairdinaikaṃ vaṭakīkṛtam // Rmañj_6.268 //	marditam vAkucI-kvATEH-dina-ekam vawakIkRtam // RmaQt-_6.268 //
   niṣkamātraṃ sadā khādecchvetaghnendudharo rasaḥ /	nizka-mAtram sadA KAdet-Sveta-Gna-induDaraH rasaH /
   vākucītailakarṣaikaṃ sakṣaudramanupāyayet // Rmañj_6.269 //	vAkucI-tEla-karza-ekam sa-kzOdram-anupAyayet // RmaQt-_6.269 //
   <pāribhadrarasaḥ>	<pAriBadra-rasaH>
   mūrchitaṃ sūtakaṃ dhātrīphalaṃ nimbasya cāharet /	mUrCitam sUtakam DAtrI-Palam nimbasya ca-Aharet /
   tulyāṃśaṃ khādirakvāthairdinaṃ mardyaṃ ca bhakṣayet /	tulya-aMSam KAdira-kvATEH-dinam mardyam ca Bakzayet /
   niṣkaikaṃ dadrukuṣṭhaghnaḥ pāribhadrāhvayo rasaḥ // Rmañj_6.270 //	nizka-ekam dadru-kuzWa-GnaH pAriBadra-AhvayaH rasaH // RmaQt-_6.270 //
   <śvetārirasaḥ>	<SvetAri-rasaH>
   śuddhaṃ sūtaṃ samaṃ gandhaṃ triphalābhraṃ ca vākucī /	SudDam sUtam samam ganDam triPalA-aBram ca vAkucI /
   bhallātaṃ ca śilā kṛṣṇā nimbabījaṃ samaṃ samam // Rmañj_6.271 //	BallAtam ca SilA kRzNA nimba-bIjam samam samam // RmaQt-_6.271 //
   mardayedbhṛṅgajadrāvaiḥ peṣyaṃ śoṣyaṃ punaḥ punaḥ /	mardayet-BRFga-ja-drAvEH pezyam Sozyam punar punar /
   itthaṃ kuryāt trisaptāhaṃ rasaṃ śvetāriko bhavet // Rmañj_6.272 //	itTam kuryAt tri-sapta-aham rasam SvetArikaH Bavet // RmaQt-_6.272 //
   madhvājyaiḥ khādayenniṣkaṃ śvetakuṣṭhaṃ vināśayet // Rmañj_6.273 //	maDu-AjyEH KAdayet-nizkam SvetakuzWam vinASayet // RmaQt-_6.273 //
   <kālāgnirudrarasaḥ>	<kAla-agni-rudra-rasaH>
   sūtābhraṃ tāmratīkṣṇānāṃ bhasma mākṣikagandhakam /	sUta-aBram tAmra-tIkzNAnAm Basma mAkzika-ganDakam /
   vandhyākarkoṭakīdrāvai raso mardyo dināvadhi // Rmañj_6.274 //	vanDyAkarkowakI-drAvEH rasaH mardyaH dina-avaDi // RmaQt-_6.274 //
   vandhyākarkoṭakīkande kṣiptvā liptvā mṛdā bahiḥ /	vanDyAkarkowakI-kande kziptvA liptvA mRdA bahis /
   bhūdharākhye puṭe pācyaṃ dinaikaṃ tu vicūrṇayet // Rmañj_6.275 //	BUDara-AKye puwe pAcyam dina-ekam tu vicUrNayet // RmaQt-_6.275 //
   daśamāṃśaṃ viṣaṃ yojyaṃ māṣamātraṃ ca bhakṣayet /	daSama-aMSam vizam yojyam mAza-mAtram ca Bakzayet /
   rasaḥ kālāgnirudro'yaṃ daśāhena visarpanut // Rmañj_6.276 //	rasaH kAlAgnirudraH-ayam daSa-ahena visarpa-nud // RmaQt-_6.276 //
   pippalīmadhusaṃyuktaṃ hyanupānaṃ prakalpayet /	pippalI-maDu-saMyuktam hi-anupAnam prakalpayet /
   <makaradhvajarasaḥ>	<makaraDvaja-rasaH>
   svarṇādaṣṭaguṇaṃ sūtaṃ mardayed dvitvagandhakam // Rmañj_6.277 //	svarNAt-azwaguNam sUtam mardayet dvi-tva-ganDakam // RmaQt-_6.277 //
   raktakārpāsakusumaiḥ kumāryāstridinaṃ tataḥ /	rakta-kArpAsa-kusumEH kumAryAH-tri-dinam tatas /
   śuṣkaṃ kācaghaṭe ruddhvā vālukāyantragaṃ haṭhāt // Rmañj_6.278 //	Suzkam kAca-Gawe rudDvA vAlukAyantra-gam haWAt // RmaQt-_6.278 //
   bhasma kuryādrasendrasya navārkakiraṇopamam /	Basma kuryAt-rasendrasya nava-arka-kiraNa-upamam /
   bhāgo'sya bhāgāścatvāraḥ karpūrasya suśobhanāḥ // Rmañj_6.279 //	BAgaH-asya BAgAH-catvAraH karpUrasya su-SoBanAH // RmaQt-_6.279 //
   lavaṅgaṃ maricaṃ jātīphalaṃ karpūramātrayā /	lavaFgam maricam jAtIPalam karpUra-mAtrayA /
   melayenmṛganābhiṃ ca gadyāṇakamitāṃ tataḥ // Rmañj_6.280 //	melayet-mRganABim ca gadyANaka-mitAm tatas // RmaQt-_6.280 //
   ślakṣṇapiṣṭo rasaḥ śrīmāñjāyate makaradhvajaḥ /	SlakzNa-pizwaH rasaH SrImAn-jAyate makaraDvajaH /
   vallaṃ valladvayaṃ vāsya tāmbūladalasaṃyutam // Rmañj_6.281 //	vallam valla-dvayam vA-asya tAmbUla-dala-saMyutam // RmaQt-_6.281 //
   bhakṣayenmadhuraṃ snigdhaṃ laghumāṃsamavātulam /	Bakzayet-maDuram snigDam laGu-mAMsam-avAtulam /
   śṛtaṃ śītaṃ sitāyuktaṃ dugdhaṃ godhūmam ājyakam // Rmañj_6.282 //	SRtam SItam sitA-yuktam dugDam goDUmam Ajyakam // RmaQt-_6.282 //
   māṣāśca piṣṭamaparaṃ madyāni vividhāni ca /	mAzAH-ca pizwam-aparam madyAni viviDAni ca /
   karotyagnibalaṃ puṃsāṃ valīpalitanāśanaḥ // Rmañj_6.283 //	karoti-agni-balam puMsAm valI-palita-nASanaH // RmaQt-_6.283 //
   medhāyuḥkāntijanakaḥ kāmoddīpanakṛnmahān /	meDA-AyuH-kAnti-janakaH kAma-uddIpana-kRt-mahAn /
   abhyāsāt sādhakaḥ strīṇāṃ śataṃ jayati nityaśaḥ // Rmañj_6.284 //	aByAsAt sADakaH strINAm Satam jayati nityaSas // RmaQt-_6.284 //
   ratikāle ratānte vā punaḥ sevyo rasottamaḥ /	rati-kAle rata-ante vA punar sevyaH rasottamaH /
   madahāniṃ karotyeṣa pramadānāṃ suniścitam // Rmañj_6.285 //	mada-hAnim karoti-eza pramadAnAm su-niScitam // RmaQt-_6.285 //
   kṛtrimaṃ sthāvaraviṣaṃ jaṃgamaṃ viṣavārijam /	kRtrimam sTAvara-vizam jaMgamam viza-vAri-jam /
   na vikārāya bhavati sādhakānāṃ ca vatsarāt // Rmañj_6.286 //	na vikArAya Bavati sADakAnAm ca vatsarAt // RmaQt-_6.286 //
   mṛtyuñjayo yathābhyāsānmṛtyuṃ jayati dehinām /	mRtyuQjayaH yaTA-aByAsAt-mRtyum jayati dehinAm /
   tathāyaṃ sādhakendrasya jarāmaraṇanāśanaḥ // Rmañj_6.287 //	taTA-ayam sADaka-indrasya jarA-maraNa-nASanaH // RmaQt-_6.287 //
   <madanakāmadevarasaḥ>	<madana-kAma-deva-rasaH>
   tāraṃ vajraṃ suvarṇaṃ ca tāmraṃ ca sūtagandhakam /	tAram vajram suvarNam ca tAmram ca sUta-ganDakam /
   lohaṃ ca kramavṛddhāni kuryādetāni mātrayā // Rmañj_6.288 //	loham ca krama-vRdDAni kuryAt-etAni mAtrayA // RmaQt-_6.288 //
   vimardya kanyakādrāvairnyasetkācamaye ghaṭe /	vimardya kanyakA-drAvEH-nyaset-kAca-maye Gawe /
   mudritaṃ piṭharīmadhye dhārayetsaindhavairbhṛte // Rmañj_6.289 //	mudritam piWarI-maDye DArayet-sEnDavEH-BRte // RmaQt-_6.289 //
   piṭharīṃ mudrayetsamyak tataś cullyāṃ niveśayet /	piWarIm mudrayet-samyak tatas cullyAm niveSayet /
   vahniṃ śanaiḥ śanaiḥ kuryāddinaikaṃ tata uddharet // Rmañj_6.290 //	vahnim SanEs SanEs kuryAt-dina-ekam tatas udDaret // RmaQt-_6.290 //
   svāṅgaśītaṃ ca saṃcūrṇya bhāvayedarkadugdhakaiḥ /	svAFgaSItam ca saMcUrNya BAvayet-arka-dugDakEH /
   aśvagandhā ca kaṅkolī vānarī muśalīkṣuraḥ // Rmañj_6.291 //	aSvaganDA ca kaFkolI vAnarI muSalI-ikzuraH // RmaQt-_6.291 //
   trivāraṃ svarasaṃ bhāvyaṃ śatāvaryā vibhāvayet /	tri-vAram svarasam BAvyam SatAvaryAH viBAvayet /
   padmakandakaserūṇāṃ rasair bhāvyaṃ tu ekadhā // Rmañj_6.292 //	padma-kanda-kaserUNAm rasEH BAvyam tu ekaDA // RmaQt-_6.292 //
   kastūrīvyoṣakapūraiḥ kaṅkolailālavaṃgakam /	kastUrI-vyozaka-pUrEH kaFkola-elA-lavaMgakam /
   pūrvacūrṇādaṣṭamāṃśamitacūrṇaṃ vimiśrayet // Rmañj_6.293 //	pUrva-cUrNAt-azwama-aMSa-mita-cUrNam vimiSrayet // RmaQt-_6.293 //
   sarvaiḥ samāṃ śarkarāṃ ca dattvā śāṇonmitaṃ dadet /	sarvEH samAm SarkarAm ca dattvA SANa-unmitam dadet /
   godugdhadvipalenaiva madhurāhārasevinaḥ // Rmañj_6.294 //	go-dugDa-dvi-palena-eva maDura-AhAra-sevinaH // RmaQt-_6.294 //
   asya prabhāvāt saundaryyaṃ balaṃ tejo vivardhate /	asya praBAvAt sOndaryyam balam tejaH vivarDate /
   taruṇī ramate bahvīrvīryahānirna jāyate // Rmañj_6.295 //	taruNI ramate bahvIH-vIrya-hAniH-na jAyate // RmaQt-_6.295 //
   <pūrṇendurasaḥ>	<pUrNa-indu-rasaH>
   śālmalyutthair dravair mardya pakṣaikaṃ śuddhasūtakam /	SAlmalI-utTEH dravEH mardya pakza-ekam SudDa-sUtakam /
   yāmadvayaṃ pacedājye vastre baddhvātha mardayet // Rmañj_6.296 //	yAma-dvayam pacet-Ajye vastre badDvA-aTa mardayet // RmaQt-_6.296 //
   dinaikaṃ śālmalidrāvair mardayitvā vaṭīṃ kṛtām /	dina-ekam SAlmali-drAvEH mardayitvA vawIm kRtAm /
   veṣṭayennāgavallyā ca niḥkṣipet kācabhājane // Rmañj_6.297 //	vezwayet-nAgavallyA ca niHkzipet kAca-BAjane // RmaQt-_6.297 //
   bhājanaṃ śālmalīdrāvaiḥ pūrṇaṃ yāmadvayaṃ pacet /	BAjanam SAlmalI-drAvEH pUrNam yAma-dvayam pacet /
   vālukāyaṃtramadhye tu drave jīrṇe samuddharet // Rmañj_6.298 //	vAlukAyaMtra-maDye tu drave jIrNe samudDaret // RmaQt-_6.298 //
   dviguñjaṃ bhakṣayetprātarnāgavallīdalāntare /	dvi-guQjam Bakzayet-prAtar-nAgavallI-dala-antare /
   muśalīṃ sasitāṃ kṣīraiḥ palaikaṃ pāyayedanu // Rmañj_6.299 //	muSalIm sa-sitAm kzIrEH pala-ekam pAyayet-anu // RmaQt-_6.299 //
   rasaḥ pūrṇendunāmāyaṃ samyag vīryakaro bhavet /	rasaH pUrNa-indu-nAmA-ayam samyak vIrya-karaH Bavet /
   kāminīnāṃ sahasraikaṃ naraḥ kāmayate dhruvam // Rmañj_6.300 //	kAminInAm sahasra-ekam naraH kAmayate Druvam // RmaQt-_6.300 //
   <kāminīmadabhañjanarasaḥ>	<kAminI-mada-BaQjana-rasaH>
   śuddhaṃ sūtaṃ samaṃ gandhaṃ tryahaṃ kahlārajadravaiḥ /	SudDam sUtam samam ganDam tri-aham kahlAra-ja-dravEH /
   marditaṃ vālukāyantre yāmaiḥ kūpīgataṃ pacet // Rmañj_6.301 //	marditam vAlukAyantre yAmEH kUpI-gatam pacet // RmaQt-_6.301 //
   raktāṅgasya dravairbhāvyaṃ dinaikaṃ tu sitāyutam /	rakta-aFgasya dravEH-BAvyam dina-ekam tu sitA-yutam /
   yatheṣṭaṃ bhakṣayeccānu kāmayetkāminīśatam // Rmañj_6.302 //	yaTezwam Bakzayet-ca-anu kAmayet-kAminI-Satam // RmaQt-_6.302 //
   <madanodayarasa>	<madana-udaya-rasa>
   śuddhaṃ sūtaṃ samaṃ gandhaṃ raktotpaladaladravaiḥ /	SudDam sUtam samam ganDam rakta-utpala-dala-dravEH /
   yāmaṃ mardyaṃ punargandhaṃ pūrvād ardhaṃ viniṣkṣipet // Rmañj_6.303 //	yAmam mardyam punar-ganDam pUrvAt arDam vinizkzipet // RmaQt-_6.303 //
   dinaikaṃ mardayettattu punargandhaṃ ca mardayet /	dina-ekam mardayet-tat-tu punar-ganDam ca mardayet /
   pūrvadrāvairdinaikaṃ tu kācakupyāṃ nirudhya ca // Rmañj_6.304 //	pUrva-drAvEH-dina-ekam tu kAca-kupyAm niruDya ca // RmaQt-_6.304 //
   dinaikaṃ vālukāyantre pakvam uddhṛtya bhakṣayet /	dina-ekam vAlukAyantre pakvam udDRtya Bakzayet /
   pañcaguñjā sitā sārddhaṃ raso'yaṃ madanodayaḥ // Rmañj_6.305 //	paQca-guQjA sitA sArdDam rasaH-ayam madana-udayaH // RmaQt-_6.305 //
   samūlaṃ vānarībījaṃ muśalī śarkarāsamam /	sa-mUlam vAnarI-bIjam muSalI SarkarA-samam /
   gavāṃ kṣīreṇa tatpeyaṃ palārddhamanupānakam // Rmañj_6.306 //	gavAm kzIreNa tat-peyam pala-ardDam-anupAnakam // RmaQt-_6.306 //
   <anaṅgasundararasaḥ>	<anaFga-sundara-rasaH>
   paladvayaṃ dvayaṃ śuddhaṃ pāradaṃ gandhakaṃ tathā /	pala-dvayam dvayam SudDam pAradam ganDakam taTA /
   mṛtahemnastu karṣaikaṃ palaikaṃ mṛtatāmrakam // Rmañj_6.307 //	mRta-hemnaH-tu karza-ekam pala-ekam mRta-tAmrakam // RmaQt-_6.307 //
   mṛtatāraṃ caturniṣkaṃ mardyaṃ pañcāmṛtairdinam /	mRta-tAram catur-nizkam mardyam paQcAmRtEH-dinam /
   ruddhvā tu vai puṭe paścāddinaikaṃ tu samuddharet // Rmañj_6.308 //	rudDvA tu vE puwe paScAt-dina-ekam tu samudDaret // RmaQt-_6.308 //
   piṣṭvā pañcāmṛtaiḥ kuryādvaṭikāṃ badarākṛtim /	pizwvA paQcAmRtEH kuryAt-vawikAm badara-AkRtim /
   anaṅgasundaro nāma paraṃ puṣṭipradāyakaḥ // Rmañj_6.309 //	anaFgasundaraH nAma param puzwi-pradAyakaH // RmaQt-_6.309 //
   <kāmeśvararasaḥ>	<kAmeSvara-rasaH>
   samyaṅmāritamabhrakaṃ kaṭphalaṃ kuṣṭhāśvagandhāmṛtā methī mocaraso	samyak-mAritam-aBrakam kawPalam kuzWa-aSvaganDA-amRtA meTI moca-rasaH-
   vidārimuśalī gokṣūrakaṃ kṣūrakam /	vidAri-muSalI gokzUrakam kzUrakam /
   rambhākandaśatāvarī hyajamudā māṣāstilā dhānyakaṃ yaṣṭī nāgabalā	ramBA-kanda-SatAvarI hi-ajamudA mAzAH-tilA DAnyakam yazwI nAgabalA
   kacūramadanaṃ jātīphalaṃ saindhavam // Rmañj_6.310 //	kacUra-madanam jAtIPalam sEnDavam // RmaQt-_6.310 //
   bhārṅgī karkaṭaśṛṅgikā trikaṭukaṃ jīradvayaṃ citrakaṃ cāturjātapunarnavā	BArFgI karkawaSRFgikA trikawukam jIra-dvayam citrakam cAturjAta-punarnavA
   gajakaṇā drākṣā śaṭī vāsakam /	gajakaNA drAkzA SawI vAsakam /
   śālmalyandhriphalatrikaṃ kapibhavaṃ bījaṃ samaṃ cūrṇayeccūrṇāṃśā vijayā	SAlmalI-anDriPalatrikam kapi-Bavam bIjam samam cUrNayet-cUrNa-aMSA vijayA
   sitā dviguṇitā madhvājyayoḥ piṇḍitam // Rmañj_6.311 //	sitA dvi-guNitAH maDu-AjyayoH piNxitam // RmaQt-_6.311 //
   karṣārddhā guṭikāvaleham athavā sevyaṃ sadā sarvathā peyaṃ kṣīrasitā tu	karza-ardDA guwikA-avaleham aTavA sevyam sadA sarvaTA peyam kzIra-sitA tu
   vīryakaraṇaṃ stambho'pyayaṃ kāminī /	vIrya-karaNam stamBaH-api-ayam kAminI /
   rāmāvaśyakaraṃ sukhātisukhadaṃ prauḍhāṅganādrāvakam kṣīṇe puṣṭikaraṃ kṣaye	rAmA-vaSya-karam suKa-ati-suKa-dam prOXa-aFganA-drAvakam kzINe puzwi-karam kzaye
   kṣayaharaṃ sarvāmayadhvaṃsanam // Rmañj_6.312 //	kzaya-haram sarva-Amaya-DvaMsanam // RmaQt-_6.312 //
   kāsaśvāsamahātisāraśamanaṃ mandāgnisaṃdīpanaṃ dhātorvṛddhikaraṃ	kAsa-SvAsa-mahA-atisAra-Samanam manda-agni-saMdIpanam DAtoH-vRdDi-karam
   rasāyanavaraṃ nāstyanyadasmātparam /	rasAyana-varam na-asti-anyat-asmAt-param /
   arśāṃsi grahaṇīpramehanicayaśleṣmātiraktapraṇun nityānandakaraṃ	arSAMsi grahaNI-prameha-nicaya-Slezma-ati-rakta-praNud nitya-Ananda-karam
   viśeṣaviduṣāṃ vācāṃ vilāsodbhavam // Rmañj_6.313 //	viSeza-viduzAm vAcAm vilAsa-udBavam // RmaQt-_6.313 //
   abhyāsena nihanti mṛtyupalitaṃ kāmeśvaro vatsarāt sarveṣāṃ hitakārako	aByAsena nihanti mRtyu-palitam kAmeSvaraH vatsarAt sarvezAm hita-kArakaH-
   nigaditaḥ śrīvaidyanāthena yaḥ /	nigaditaH SrI-vEdyanATena yaH /
   vṛddhānāṃ madanodayodayakaraḥ prauḍhāṅganāsaṅgame siṃho'yaṃ samadṛṣṭiḥ	vRdDAnAm madana-udaya-udaya-karaH prOXa-aFganA-saFgame siMhaH-ayam sama-dRzwiH
   pratyayakaro bhūpaiḥ sadā sevyatām // Rmañj_6.314 //	pratyaya-karaH BUpEH sadA sevyatAm // RmaQt-_6.314 //
   <ajīrṇakaṇṭakarasaḥ>	<ajIrNa-kaNwaka-rasaH>
   śuddhaṃ sūtaṃ viṣaṃ gandhaṃ samacūrṇaṃ vicūrṇayet /	SudDam sUtam vizam ganDam sama-cUrNam vicUrNayet /
   maricaṃ sarvatulyāṃśaṃ kaṇṭakāryāḥ phaladravaiḥ // Rmañj_6.315 //	maricam sarva-tulya-aMSam kaNwakAryAH Pala-dravEH // RmaQt-_6.315 //
   mardayedbhāvayetsarvānekaviṃśativārakān /	mardayet-BAvayet-sarvAn-ekaviMSati-vArakAn /
   vaṭīṃ guñjātrayāṃ khādetsarvājīrṇapraśāntaye // Rmañj_6.316 //	vawIm guQjA-trayAm KAdet-sarva-ajIrNa-praSAntaye // RmaQt-_6.316 //
   <udayabhāskararasaḥ>	<udaya-BAskara-rasaH>
   gandhakena mṛtaṃ tāmraṃ daśabhāgaṃ samuddharet /	ganDakena mRtam tAmram daSa-BAgam samudDaret /
   ūṣaṇaṃ pañcabhāgaṃ syādamṛtaṃ ca dvibhāgakam // Rmañj_6.317 //	UzaNam paQca-BAgam syAt-amRtam ca dvi-BAgakam // RmaQt-_6.317 //
   ślakṣṇacūrṇīkṛtaṃ sarvaṃ raktikaikapramāṇataḥ /	SlakzNa-cUrNIkRtam sarvam raktikA-eka-pramANataH /
   dātavyaṃ kuṣṭhine samyaganupānasya yogataḥ // Rmañj_6.318 //	dAtavyam kuzWine samyak-anupAnasya yogataH // RmaQt-_6.318 //
   galite sphuṭite caiva viṣūcyāṃ maṇḍale tathā /	galite sPuwite ca-eva vizUcyAm maNxale taTA /
   vicarcikādadrupāmākuṣṭhāṣṭakapraśāntaye // Rmañj_6.319 //	vicarcikA-dadru-pAmA-kuzWa-azwaka-praSAntaye // RmaQt-_6.319 //
   <raudrarasaḥ>	<rOdra-rasaH>
   śuddhaṃ sūtaṃ samaṃ gandhaṃ mardyaṃ yāmacatuṣṭayam /	SudDam sUtam samam ganDam mardyam yAma-catuzwayam /
   nāgavallīrasairyuktaṃ meghanādapunarnavaiḥ // Rmañj_6.320 //	nAgavallI-rasEH-yuktam meGanAda-punarnavEH // RmaQt-_6.320 //
   gomūtre pippalīyukte mardyaṃ ruddhvā puṭellaghu /	go-mUtre pippalI-yukte mardyam rudDvA puwet-laGu /
   lihetkṣaudre raso raudro guñjāmātro'rbudaṃ jayet // Rmañj_6.321 //	lihet-kzOdre rasaH rOdraH guQjA-mAtraH-arbudam jayet // RmaQt-_6.321 //
   <nityoditarasaḥ>	<nitya-udita-rasaH>
   mṛtasūtārkalohābhraviṣagandhaṃ samaṃ samam /	mRta-sUta-arka-loha-aBra-viza-ganDam samam samam /
   sarvatulyāṃśabhallātaphalamekatra cūrṇayet // Rmañj_6.322 //	sarva-tulya-aMSa-BallAta-Palam-ekatra cUrNayet // RmaQt-_6.322 //
   dravaiḥ sūraṇakandotthaiḥ khalve mardyaṃ dinatrayam /	dravEH sUraNa-kanda-utTEH Kalve mardyam dina-trayam /
   māṣamātraṃ lihedājye rasaścārśāṃsi nāśayet // Rmañj_6.323 //	mAza-mAtram lihet-Ajye rasaH-ca-arSAMsi nASayet // RmaQt-_6.323 //
   raso nityodito nāmnā gudodbhavakulāntakaḥ /	rasaH nityoditaH nAmnA guda-udBava-kula-antakaH /
   haste pāde mukhe nābhyāṃ gudavṛṣaṇayostathā // Rmañj_6.324 //	haste pAde muKe nAByAm guda-vRzaNayoH-taTA // RmaQt-_6.324 //
   śotho hṛtpārśvaśūlaṃ ca yasyāsādhyārśasāṃ hitaḥ /	SoTaH hRd-pArSva-SUlam ca yasya-asADya-arSasAm hitaH /
   asādhyasyāpi kartavyā cikitsā śaṅkaroditā // Rmañj_6.325 //	asADyasya-api kartavyA cikitsA SaFkara-uditA // RmaQt-_6.325 //
   <arśakuṭhārarasaḥ>	<arSa-kuWAra-rasaH>
   śuddhasūtaṃ palaikaṃ tu dvipalaṃ śuddhagandhakam /	SudDa-sUtam pala-ekam tu dvi-palam SudDa-ganDakam /
   mṛtaṃ tāmraṃ mṛtaṃ lohaṃ pratyekaṃ tu palatrayam // Rmañj_6.326 //	mRtam tAmram mRtam loham pratyekam tu pala-trayam // RmaQt-_6.326 //
   tryūṣaṇaṃ lāṅgalī dantī pīlukaṃ citrakaṃ tathā /	tryUzaNam lAFgalI dantI pIlukam citrakam taTA /
   pratyekaṃ dvipalaṃ yojyaṃ yavakṣāraṃ ca ṭaṅkaṇam // Rmañj_6.327 //	pratyekam dvi-palam yojyam yavakzAram ca waFkaNam // RmaQt-_6.327 //
   ubhau pañcapalau yojyau saindhavaṃ palapañcakam /	uBO paQca-palO yojyO sEnDavam pala-paQcakam /
   dvāviṃśatpalagomūtraṃ snuhīkṣīraṃ ca tatsamam // Rmañj_6.328 //	dvAviMSat-pala-go-mUtram snuhI-kzIram ca tad-samam // RmaQt-_6.328 //
   mṛdvagninā pacetsarvaṃ sthālyāṃ yāvatsupiṇḍitam /	mRdu-agninA pacet-sarvam sTAlyAm yAvat-su-piNxitam /
   māṣadvayaṃ sadā khādedraso'pyarśaḥkuṭhārakaḥ // Rmañj_6.329 //	mAza-dvayam sadA KAdet-rasaH-api-arSaHkuWArakaH // RmaQt-_6.329 //
   <vidyādhararasaḥ>	<vidyADara-rasaH>
   gandhakaṃ tālakaṃ tāpyaṃ mṛtaṃ tāmraṃ manaḥśilā /	ganDakam tAlakam tApyam mRtam tAmram manaHSilA /
   śuddhaṃ sūtaṃ ca tulyāṃśaṃ mardayedbhāvayeddinam // Rmañj_6.330 //	SudDam sUtam ca tulya-aMSam mardayet-BAvayet-dinam // RmaQt-_6.330 //
   pippalyāśca kaṣāyeṇa vajrīkṣīreṇa bhāvayet /	pippalyAH-ca kazAyeNa vajrI-kzIreNa BAvayet /
   vallaṃ ca bhakṣayet kṣaudraiḥ plīhagulmādikaṃ jayet // Rmañj_6.331 //	vallam ca Bakzayet kzOdrEH plIha-gulma-Adikam jayet // RmaQt-_6.331 //
   raso vidyādharo nāma godugdhaṃ ca pibedanu /	rasaH vidyADaraH nAma go-dugDam ca pibet-anu /
   <vaṅgeśvararasaḥ>	<vaFga-ISvara-rasaH>
   bhasmasūtaṃ bhasmavaṅgaṃ bhāgaikaikaṃ prakalpayet // Rmañj_6.332 //	Basma-sUtam Basma-vaFgam BAga-ekEkam prakalpayet // RmaQt-_6.332 //
   gandhakaṃ mṛtatāmraṃ ca pratyekaṃ ca caturguṇam /	ganDakam mRta-tAmram ca pratyekam ca caturguNam /
   arkakṣīrairdinaṃ mardyaṃ sarvaṃ tadgolakīkṛtam // Rmañj_6.333 //	arka-kzIrEH-dinam mardyam sarvam tad-golakIkRtam // RmaQt-_6.333 //
   ruddhvā tadbhūdhare pācyaṃ puṭaikena samuddharet /	rudDvA tat-BUDare pAcyam puwa-ekena samudDaret /
   evaṃ vaṅgeśvaro nāmnā plīhagulmodaraṃ jayet // Rmañj_6.334 //	evam vaFgeSvaraH nAmnA plIha-gulmodaram jayet // RmaQt-_6.334 //
   ghṛtair guñjādvayaṃ lihyānniṣkaṃ śvetapunarnavām /	GRtEH guQjA-dvayam lihyAt-nizkam Sveta-punarnavAm /
   gavāṃ mūtraiḥ pibeccānu rajanī vā gavāṃ jalaiḥ // Rmañj_6.335 //	gavAm mUtrEH pibet-ca-anu rajanI vA gavAm jalEH // RmaQt-_6.335 //
   <udarārirasaḥ>	<udara-ari-rasaH>
   pāradaṃ śikhitutthaṃ ca jaipālaṃ pippalīsamam /	pAradam SiKitutTam ca jEpAlam pippalI-samam /
   āragvadhaphalānmajjā vajrīdugdhena mardayet // Rmañj_6.336 //	AragvaDa-PalAt-majjA vajrI-dugDena mardayet // RmaQt-_6.336 //
   māṣamātrāṃ vaṭīṃ khādeddharetstrīṇāṃ jalodaram /	mAza-mAtrAm vawIm KAdet-haret-strINAm jala-udaram /
   ciñcāphalarasaṃ cānu pathyaṃ dadhyodanaṃ hitam /	ciQcA-Pala-rasam ca-anu paTyam daDi-odanam hitam /
   jalodaraharaṃ caiva tīvreṇa recanena tu // Rmañj_6.337 //	jalodara-haram ca-eva tIvreNa recanena tu // RmaQt-_6.337 //
   <jalodarārirasaḥ>	<jala-udara-ari-rasaH>
   pippalīmaricaṃ tāmraṃ kāñcanīcūrṇasaṃyutam // Rmañj_6.338 //	pippalI-maricam tAmram kAQcanI-cUrNa-saMyutam // RmaQt-_6.338 //
   snuhīkṣīrairdinaṃ mardyaṃ tutthaṃ jaipālabījakam /	snuhI-kzIrEH-dinam mardyam tutTam jEpAla-bIjakam /
   niṣkaṃ khāded virekaṃ syāt sadyo hanti jalodaram // Rmañj_6.339 //	nizkam KAdet virekam syAt sadyas hanti jalodaram // RmaQt-_6.339 //
   recanānāṃ ca sarveṣāṃ dadhyannaṃ stambhanaṃ hitam /	recanAnAm ca sarvezAm daDi-annam stamBanam hitam /
   dinānte ca pradātavyamannaṃ vā mudgayūṣakam // Rmañj_6.340 //	dina-ante ca pradAtavyam-annam vA mudga-yUzakam // RmaQt-_6.340 //
   <nārācarasaḥ>	<nArAca-rasaH>
   sūtaṭaṅkaṇatulyāṃśaṃ maricaṃ sūtatulyakam /	sUta-waFkaNa-tulya-aMSam maricam sUta-tulyakam /
   gandhakaṃ pippalī śuṇṭhī dvau dvau bhāgau vicūrṇayet // Rmañj_6.341 //	ganDakam pippalI SuNWI dvO dvO BAgO vicUrNayet // RmaQt-_6.341 //
   sarvatulyaṃ kṣipeddantībījāni nistuṣāṇi ca /	sarva-tulyam kzipet-dantI-bIjAni nistuzANi ca /
   dviguñjaṃ recane siddhaṃ nārāco'yaṃ mahārasaḥ /	dvi-guQjam recane sidDam nArAcaH-ayam mahArasaH /
   gulmaplīhodaraṃ hanti pibettamuṣṇavāriṇā // Rmañj_6.342 //	gulma-plIhodaram hanti pibet-tam-uzNa-vAriNA // RmaQt-_6.342 //
   <icchābhedīrasaḥ>	<icCA-BedI-rasaH>
   śuṇṭhīmaricasaṃyuktaṃ rasagandhakaṭaṅkaṇam /	SuNWI-marica-saMyuktam rasa-ganDaka-waFkaNam /
   jaipālastriguṇaḥ proktaḥ sarvamekatra cūrṇayet // Rmañj_6.343 //	jEpAlaH-triguNaH proktaH sarvam-ekatra cUrNayet // RmaQt-_6.343 //
   icchābhedī dviguñjaḥ syātsitayā saha dāpayet /	icCA-BedI dvi-guQjaH syAt-sitayA saha dApayet /
   pibecca cullikān yāvat tāvadvārānvirecayet // Rmañj_6.344 //	pibet-ca cullikAn yAvat tAvat-vArAn-virecayet // RmaQt-_6.344 //
   takraudanaṃ pradātavyamicchābhedī yathecchayā /	takra-odanam pradAtavyam-icCA-BedI yaTA-icCayA /
   doṣāḥ kadācitkupyanti jitā laṅghanapācanaiḥ // Rmañj_6.345 //	dozAH kadAcid-kupyanti jitAH laFGana-pAcanEH // RmaQt-_6.345 //
   Rmañj, 7	RmaQj, 7
   praṇamya nirbhayaṃ nāthaṃ khendradevaṃ jagatpatim /	praNamya nirBayam nATam Ka-indra-devam jagatpatim /
   digambaraṃ trinetraṃ ca jarāmṛtyuvināśanam // Rmañj_7.1 //	digambaram trinetram ca jarA-mRtyu-vinASanam // RmaQt-_7.1 //
   amṛtaṃ ca viṣaṃ caiva śivenoktaṃ rasāyanam /	amRtam ca vizam ca-eva Sivena-uktam rasAyanam /
   amṛtaṃ vidhisaṃyuktaṃ vidhihīnaṃ tu tadviṣam // Rmañj_7.2 //	amRtam viDi-saMyuktam viDi-hInam tu tat-vizam // RmaQt-_7.2 //
   recanānte idaṃ sevyaṃ sarvadoṣāpanuttaye /	recana-ante idam sevyam sarva-doza-apanuttaye /
   mṛtābhraṃ bhakṣayedādau māsamekaṃ vicakṣaṇaḥ // Rmañj_7.3 //	mRta-aBram Bakzayet-AdO mAsam-ekam vicakzaNaH // RmaQt-_7.3 //
   paścāttu yojayed dehe kṣetrīkaraṇamicchataḥ /	paScAt-tu yojayet dehe kzetrIkaraNam-icCataH /
   yatkṣetrīkaraṇe sūtastvamṛto'pi viṣaṃ bhavet // Rmañj_7.4 //	yad-kzetrIkaraNe sUtaH-tu-amRtaH-api vizam Bavet // RmaQt-_7.4 //
   phalasiddhiḥ kutastasya subījasyoṣare yathā /	Pala-sidDiH kutas-tasya su-bIjasya-Uzare yaTA /
   na kṣetrakaraṇāddevi kiṃcit kuryādrasāyanam /	na kzetrakaraNAt-devi kiMcid kuryAt-rasAyanam /
   kartavyaṃ kṣetrakaraṇaṃ sarvasmiṃśca rasāyane // Rmañj_7.5 //	kartavyam kzetrakaraNam sarvasmin=-ca rasAyane // RmaQt-_7.5 //
   bhasmasūtaṃ dvidhā gandhaṃ kṣaṇaṃ kanyāvimarditam /	BasmasUtam dviDA ganDam kzaNam kanyA-vimarditam /
   ruddhvā laghupuṭe pacyād uddhṛtya madhusarpiṣā // Rmañj_7.6 //	rudDvA laGu-puwe pacyAt udDRtya maDu-sarpizA // RmaQt-_7.6 //
   niṣkaṃ khādejjarāmṛtyuṃ hanti gandhāmṛto rasaḥ /	nizkam KAdet-jarA-mRtyum hanti ganDAmRtaH rasaH /
   samūlaṃ bhṛṅgarājaṃ tu chāyāśuṣkaṃ vicūrṇayet // Rmañj_7.7 //	sa-mUlam BRFgarAjam tu CAyASuzkam vicUrNayet // RmaQt-_7.7 //
   tatsamaṃ triphalācūrṇaṃ sarvatulyā sitā bhavet /	tad-samam triPalA-cUrNam sarva-tulyA sitA Bavet /
   palaikaṃ bhakṣayeccānu tacca mṛtyurujāpaham // Rmañj_7.8 //	pala-ekam Bakzayet-ca-anu tat-ca mRtyu-rujA-apaham // RmaQt-_7.8 //
   <hemasundararasaḥ>	<hema-sundara-rasaH>
   mṛtasūtasya pādāṃśaṃ hemabhasma prakalpayet // Rmañj_7.9 //	mRta-sUtasya pAda-aMSam hema-Basma prakalpayet // RmaQt-_7.9 //
   kṣīrājyaṃ madhunā yuktaṃ māṣaikaṃ kāṃsyapātrake /	kzIra-Ajyam maDunA yuktam mAza-ekam kAMsya-pAtrake /
   lehayenmāsaṣaṭkaṃ tu jarāmṛtyuvināśanam // Rmañj_7.10 //	lehayet-mAsa-zawkam tu jarA-mRtyu-vinASanam // RmaQt-_7.10 //
   vākucīcūrṇakarṣaikaṃ dhātrīrasapariplutam /	vAkucI-cUrNa-karza-ekam DAtrI-rasa-pariplutam /
   anupānaṃ lihennityaṃ syādraso hemasundaraḥ // Rmañj_7.11 //	anupAnam lihet-nityam syAt-rasaH hema-sundaraH // RmaQt-_7.11 //
   <mṛtasaṃjīvanī guṭīkā>	<mRtasaMjIvanI guwIkA>
   śuddhasūtaṃ vajrabhasma sattvamabhrakatāpyayoḥ /	SudDa-sUtam vajra-Basma sattvam-aBraka-tApyayoH /
   kāntalohasamaṃ hema jambīre mardayed dṛḍham // Rmañj_7.12 //	kAntaloha-samam hema jambIre mardayet dRXam // RmaQt-_7.12 //
   saptāhaṃ sarvatulyāṃśaṃ golaṃ kṛtvā samuddharet /	sapta-aham sarva-tulya-aMSam golam kRtvA samudDaret /
   gojihvāvāyasīvandhyānirguṇḍīmadhusaindhavaiḥ // Rmañj_7.13 //	gojihvA-vAyasI-vanDyA-nirguNxI-maDu-sEnDavEH // RmaQt-_7.13 //
   lepayedvajramūṣānte golakaṃ tatra nikṣipet /	lepayet-vajramUza-ante golakam tatra nikzipet /
   tatkalkaiśchāditaṃ kṛtvā pakṣaikaṃ bhūdhare pacet // Rmañj_7.14 //	tad-kalkEH-CAditam kRtvA pakza-ekam BUDare pacet // RmaQt-_7.14 //
   yāmaṃ yāmaṃ samuddhṛtya liptvāmūṣāṃ punaḥ punaḥ /	yAmam yAmam samudDRtya liptvA-mUzAm punar punar /
   ruddhvātha pūrvavatpācyamenaṃ pakṣātsamuddharet // Rmañj_7.15 //	rudDvA-aTa pUrvavat-pAcyam-enam pakzAt-samudDaret // RmaQt-_7.15 //
   yavaciñcāpalāśākhyarājīkārpāsataṇḍulaiḥ /	yavaciQcA-palASa-AKya-rAjI-kArpAsa-taNxulEH /
   etaiḥ pralepayenmūṣāṃ guṭikāṃ tatra nikṣipet // Rmañj_7.16 //	etEH pralepayet-mUzAm guwikAm tatra nikzipet // RmaQt-_7.16 //
   ṭaṅkaṇaṃ śvetakācaṃ ca dattvā yāme dṛḍhaṃ dṛḍham /	waFkaNam Sveta-kAcam ca dattvA yAme dRXam dRXam /
   khadirāṅgārayogena druto 'yaṃ jāyate rasaḥ // Rmañj_7.17 //	Kadira-aFgAra-yogena drutaH ayam jAyate rasaH // RmaQt-_7.17 //
   mūṣāyāṃ biḍayogena samaṃ hema ca jārayet /	mUzAyAm bixa-yogena samam hema ca jArayet /
   tatastriyāmakairmardyaṃ sagomūtraṃ dinaikataḥ // Rmañj_7.18 //	tatas-tri-yAmakEH-mardyam sa-go-mUtram dina-ekataH // RmaQt-_7.18 //
   andhamūṣāgato dhmāto baddho bhavati vajravat /	anDamUzA-gataH DmAtaH badDaH Bavati vajra-vat /
   mṛtasaṃjīvanī nāma guṭikā vakramadhyagā // Rmañj_7.19 //	mRtasaMjIvanI nAma guwikA vakra-maDya-gAH // RmaQt-_7.19 //
   karṣamātrā jarāṃ mṛtyuṃ hanti satyaṃ śivoditam /	karza-mAtrA jarAm mRtyum hanti satyam Siva-uditam /
   śastrastambhaṃ ca kurute brahmāyurbhavate naraḥ // Rmañj_7.20 //	Sastra-stamBam ca kurute brahma-AyuH-Bavate naraH // RmaQt-_7.20 //
   <vīryarodhinīguṭikā>	<vIrya-roDinI-guwikA>
   nāgavallīdaladrāvaiḥ saptāhaṃ śuddhasūtakam /	nAgavallI-dala-drAvEH sapta-aham SudDa-sUtakam /
   mardayet kṣālayed amlaiścaturniṣkapramāṇakam // Rmañj_7.21 //	mardayet kzAlayet amlEH-catur-nizka-pramANakam // RmaQt-_7.21 //
   viṣakandagataṃ kṛtvā viṣeṇaiva nirodhayet /	viza-kanda-gatam kRtvA vizeNa-eva niroDayet /
   tataḥ śūkaramāṃsasya garbhe kṛtvātha siñcayet // Rmañj_7.22 //	tatas SUkara-mAMsasya garBe kRtvA-aTa siQcayet // RmaQt-_7.22 //
   saṃdhyākāle baliṃ dattvā kukkuṭīvāruṇīyutam /	saMDyA-kAle balim dattvA kukkuwI-vAruNI-yutam /
   tataścullyāṃ lohapātre taile dhattūrasaṃyute // Rmañj_7.23 //	tatas-cullyAm loha-pAtre tEle DattUra-saMyute // RmaQt-_7.23 //
   kṣiptvā triṃśatpale pācyaṃ tadrasaṃ māṃsapiṇḍakam /	kziptvA triMSat-pale pAcyam tad-rasam mAMsa-piNxakam /
   saṃdhyām ārabhya mandāgnau yāvatsūryodayaṃ pacet // Rmañj_7.24 //	saMDyAm AraBya manda-agnO yAvat-sUrya-udayam pacet // RmaQt-_7.24 //
   haṭhājjāgaraṇaṃ kuryādanyathā tannasiddhibhāk /	haWAt-jAgaraNam kuryAt-anyaTA tat-na-sidDi-BAj /
   prātaruddhṛtya guṭikāṃ kṣīrabhāṇḍe vinikṣipet // Rmañj_7.25 //	prAtar-udDRtya guwikAm kzIra-BANxe vinikzipet // RmaQt-_7.25 //
   tatkṣīraṃ śuṣyati kṣiprametatpratyayakārakam /	tad-kzIram Suzyati kzipram-etat-pratyaya-kArakam /
   ratikāle mukhe dhāryā guṭikā vīryarodhinī // Rmañj_7.26 //	rati-kAle muKe DAryA guwikA vIrya-roDinI // RmaQt-_7.26 //
   kṣīraṃ pītvā ramedrāmāṃ kāmākulakulānvitām /	kzIram pItvA ramet-rAmAm kAma-Akula-kula-anvitAm /
   svamukhāddhārayeddhaste tadā vīryaṃ vimuñcati // Rmañj_7.27 //	sva-muKAt-DArayet-haste tadA vIryam vimuQcati // RmaQt-_7.27 //
   Rmañj, 8	RmaQj, 8
   atha sampakvadoṣasya proktamañjanamācaret /	aTa sampakva-dozasya proktam-aQjanam-Acaret /
   hemante śiśire caiva madhyāhne'ñjanamiṣyate // Rmañj_8.1 //	hemante SiSire ca-eva maDyAhne-aQjanam-izyate // RmaQt-_8.1 //
   pūrvāhne cāparāhṇe ca grīṣme śaradi ceṣyate /	pUrvAhne ca-aparAhNe ca grIzme Saradi ca-izyate /
   varṣāsu kuryādatyuṣṇe vā vasante sadaiva hi // Rmañj_8.2 //	varzAsu kuryAt-ati-uzNe vA vasante sadA-eva hi // RmaQt-_8.2 //
   śrānte prarudite bhīte pītamadye navajvare /	SrAnte prarudite BIte pIta-madye navajvare /
   ajīrṇe vegaghāte ca añjanaṃ na praśasyate // Rmañj_8.3 //	ajIrNe vega-GAte ca aQjanam na praSasyate // RmaQt-_8.3 //
   hareṇumātrāṃ kurvīta vartiṃ tīkṣṇāñjane bhiṣak /	hareNu-mAtrAm kurvIta vartim tIkzNa-aQjane Bizaj /
   pramāṇaṃ madhyamaṃ sārdhaṃ dviguṇaṃ ca mṛdau bhavet // Rmañj_8.4 //	pramANam maDyamam sArDam dviguNam ca mRdO Bavet // RmaQt-_8.4 //
   sūtakaṃ gandhakaḥ petaṃ cāṅgerīrasasaṃmūrchitam /	sUtakam ganDakaH petam cAFgerI-rasa-saMmUrCitam /
   añjanaṃ dṛṣṭidaṃ nṛṇāṃ netrāmayavināśanam // Rmañj_8.5 //	aQjanam dRzwi-dam nRNAm netra-Amaya-vinASanam // RmaQt-_8.5 //
   rasendrabhujagau tulyau tābhyāṃ dviguṇamañjanam /	rasendra-BujagO tulyO tAByAm dviguNam-aQjanam /
   sūtaturyāṃśaṃ karpūramañjanaṃ nayanāmṛtam // Rmañj_8.6 //	sUta-turya-aMSam karpUram-aQjanam nayana-amRtam // RmaQt-_8.6 //
   kṛṣṇasarpavasā śaṃkhaḥ katakaṃ kaṭphalamañjanam /	kRzNasarpa-vasA SaMKaH katakam kawPalam-aQjanam /
   rasa eva marīcena andhānāṃ darśanaṃ param // Rmañj_8.7 //	rasaH eva marIcena anDAnAm darSanam param // RmaQt-_8.7 //
   śaṃkhasya bhāgāścatvāras tadardhena manaḥśilā /	SaMKasya BAgAH-catvAraH tad-arDena manaHSilA /
   manaḥśilārdhaṃ maricaṃ maricārddhena pippalī // Rmañj_8.8 //	manaHSilA-arDam maricam marica-ardDena pippalI // RmaQt-_8.8 //
   vāriṇā timiraṃ hanti arbudaṃ hanti mastunā /	vAriNA timiram hanti arbudam hanti mastunA /
   cipiṭaṃ madhunā hanti strīkṣīreṇa ca puṣpakam // Rmañj_8.9 //	cipiwam maDunA hanti strI-kzIreNa ca puzpakam // RmaQt-_8.9 //
   apāmārgaśikhāṃ ghṛṣṭvā madhunā saindhavena ca /	apAmArga-SiKAm GRzwvA maDunA sEnDavena ca /
   tāmrapātre kṛtā netre hanti pīḍāṃ suvistarāt // Rmañj_8.10 //	tAmra-pAtre kRtA netre hanti pIxAm su-vistarAt // RmaQt-_8.10 //
   dantairdantivarāhoṣṭragohayājakharodbhavaiḥ /	dantEH-danti-varAha-uzwra-goha-ya-aja-Kara-udBavEH /
   śaṅkhamuktāmbhodhiphenayutaiḥ sarvair vicūrṇayet /	SaFKa-muktA-amBoDi-Pena-yutEH sarvEH vicUrNayet /
   hanti vartiḥ kṛtā ślakṣṇaṃ śukrāṇāṃ nāśinī param // Rmañj_8.11 //	hanti vartiH kRtA SlakzNam SukrANAm nASinI param // RmaQt-_8.11 //
   tutthamākṣikasindhūtthaśivāśaṃkhamanaḥśilā /	tutTa-mAkzika-sinDUtTa-Siva-aSaMKa-manaHSilA /
   gairikodakaphenaṃ ca maricaṃ ceti cūrṇayet // Rmañj_8.12 //	gErika-udaka-Penam ca maricam ca-iti cUrNayet // RmaQt-_8.12 //
   saṃyojya madhunā kuryādandhānāṃ sā rasakriyā /	saMyojya maDunA kuryAt-anDAnAm sA rasakriyA /
   vartmarogaṃ ca timiraṃ kācaśukraharaṃ param // Rmañj_8.13 //	vartma-rogam ca timiram kAca-Sukra-haram param // RmaQt-_8.13 //
   śaṅkhanābhivibhītasya majjā pathyā manaḥśilā /	SaFKanABi-viBItasya majjA paTyA manaHSilA /
   pippalī maricaṃ kuṣṭhaṃ vacā ceti samāṃśakam // Rmañj_8.14 //	pippalI maricam kuzWam vacA ca-iti sama-aMSakam // RmaQt-_8.14 //
   chāgīkṣīreṇa saṃpiṣṭvā vartiṃ kṛtvā yathonmitām /	CAgI-kzIreNa saMpizwvA vartim kRtvA yaTA-unmitAm /
   hareṇumātrāṃ saṃghṛṣya jalaiḥ kuryādathāñjanam // Rmañj_8.15 //	hareNu-mAtrAm saMGRzya jalEH kuryAt-aTa-aQjanam // RmaQt-_8.15 //
   timiraṃ māṃsavṛddhiṃ ca kācaṃ paṭalam arbudam /	timiram mAMsa-vRdDim ca kAcam pawalam arbudam /
   rājyandhaṃ vārṣikaṃ puṣpaṃ varticandrodayā jayet // Rmañj_8.16 //	rAji-anDam vArzikam puzpam varti-candra-udayA jayet // RmaQt-_8.16 //
   śuddhe nāge drute tulyaṃ śuddhasūtaṃ vinikṣipet /	SudDe nAge drute tulyam SudDa-sUtam vinikzipet /
   kṛṣṇāñjanaṃ tayostulyaṃ sarvamekatra cūrṇayet // Rmañj_8.17 //	kRzNAQjanam tayoH-tulyam sarvam-ekatra cUrNayet // RmaQt-_8.17 //
   daśamāṃśena karpūramasmiṃścūrṇe pradāpayet /	daSama-aMSena karpUram-asmin=-cUrNe pradApayet /
   etat pratyañjanaṃ netragadajinnayanāmṛtam // Rmañj_8.18 //	etat pratyaQjanam netra-gada-jit-nayana-amRtam // RmaQt-_8.18 //
   bhuktvā pāṇitalaṃ ghṛṣṭvā cakṣuṣor yadi dīyate /	BuktvA pANitalam GRzwvA cakzuzoH yadi dIyate /
   jātā rogāḥ praṇaśyanti na bhavanti kadācana // Rmañj_8.19 //	jAtAH rogAH praNaSyanti na Bavanti kadAcana // RmaQt-_8.19 //
   triphalāyāḥ kaṣāyeṇa prātarnayanadhāvanāt /	triPalAyAH kazAyeNa prAtar-nayana-DAvanAt /
   acireṇaiva tadvāri timirāṇi vyapohati // Rmañj_8.20 //	acireNa-eva tat-vAri timirANi vyapohati // RmaQt-_8.20 //
   triphalā lauhacūrṇaṃ tu vāriṇā peṣayet samam /	triPalA lOha-cUrNam tu vAriNA pezayet samam /
   dvayostulyena tailena pacenmṛdvagninā kṣaṇam // Rmañj_8.21 //	dvayoH-tulyena tElena pacet-mRdu-agninA kzaNam // RmaQt-_8.21 //
   tailatulye bhṛṅgarase tattailaṃ tu vipācayet /	tEla-tulye BRFga-rase tat-tElam tu vipAcayet /
   snigdhabhāṇḍagataṃ bhūmau sthitvā māsātsamuddharet // Rmañj_8.22 //	snigDa-BANxa-gatam BUmO sTitvA mAsAt-samudDaret // RmaQt-_8.22 //
   saptāhaṃ lepayedveṣṭya kadalyāśca dalaiḥ śiraḥ /	sapta-aham lepayet-vezwya kadalyAH-ca dalEH SiraH /
   nirvāte kṣīrabhojī syāt chālayet triphalājalaiḥ // Rmañj_8.23 //	nirvAte kzIra-BojI syAt CAlayet triPalA-jalEH // RmaQt-_8.23 //
   nityameva prakartavyaṃ saptāhaṃ rañjanaṃ bhavet /	nityam-eva prakartavyam sapta-aham raQjanam Bavet /
   yāvajjīvaṃ na sandehaḥ kacāḥ syurbhramaropamāḥ // Rmañj_8.24 //	yAvajjIvam na sandehaH kacAH syuH-Bramara-upamAH // RmaQt-_8.24 //
   kākamācī yavā jātī samaṃ kṛṣṇatilaṃ tataḥ /	kAkamAcI yavAH jAtI samam kRzNa-tilam tatas /
   tattailaṃ grāhayedyantre tena syāt keśarañjanam // Rmañj_8.25 //	tat-tElam grAhayet-yantre tena syAt keSa-raQjanam // RmaQt-_8.25 //
   lohamalāmalakalkaḥ sajapā kusumairnaraḥ sadā snāyī /	loha-mala-amala-kalkaH sa-japA kusumEH-naraH sadA snAyI /
   palitānīha nihanyād gaṅgāsnāyīva narakaugham // Rmañj_8.26 //	palitAni-iha nihanyAt gaFgA-snAyI-iva naraka-oGam // RmaQt-_8.26 //
   kāśmaryā mūlamādau sahacarakusumaṃ ketakīnāṃ ca mūlaṃ lauhaṃ cūrṇaṃ	kASmaryAH mUlam-AdO sahacara-kusumam ketakInAm ca mUlam lOham cUrNam
   sabhṛṅgaṃ triphalajalayutaṃ tailamebhir vipakvam /	sa-BRFgam triPala-jala-yutam tElam-eBiH vipakvam /
   kṛtvā vai lohabhāṇḍe kṣititalanihitaṃ māsam ekaṃ nidhāya keśāḥ kāśaprakāśā	kRtvA vE loha-BANxe kziti-tala-nihitam mAsam ekam niDAya keSAH kASa-prakASA
   bhramarakulanibhā lepanād eva kṛṣṇāḥ // Rmañj_8.27 //	Bramara-kula-niBAH lepanAt eva kRzNAH // RmaQt-_8.27 //
   vajrīkṣīreṇa saptāhaṃ suśvetān bhāvayettilān /	vajrI-kzIreNa sapta-aham su-SvetAn BAvayet-tilAn /
   tailena liptāḥ keśāḥ syuḥ śuklā vai nātra saṃśayaḥ // Rmañj_8.28 //	tElena liptAH keSAH syuH SuklAH vE na-atra saMSayaH // RmaQt-_8.28 //
   Rmañj, 9	RmaQj, 9
   karpūraṃ ṭaṅkaṇaṃ sūtaṃ tulyaṃ munirasaṃ madhu /	karpUram waFkaNam sUtam tulyam muni-rasam maDu /
   mardayitvā lipelliṅgaṃ sthitvā yāmaṃ tathaiva ca // Rmañj_9.1 //	mardayitvA lipet-liFgam sTitvA yAmam taTA-eva ca // RmaQt-_9.1 //
   tataḥ prakṣālayelliṅgaṃ ramedrāmāṃ yathocitām /	tatas prakzAlayet-liFgam ramet-rAmAm yaTocitAm /
   vīryastambhakaraṃ puṃsāṃ samyaṅ nāgārjunoditam // Rmañj_9.2 //	vIrya-stamBa-karam puMsAm samyak nAgArjuna-uditam // RmaQt-_9.2 //
   kṛkalāsasya pucchāgraṃ mudrikā protatantubhiḥ /	kRkalAsasya pucCa-agram mudrikA prota-tantuBiH /
   veṣṭyā kaniṣṭhikā dhāryā naro vīryaṃ na muñcati // Rmañj_9.3 //	vezwyA kanizWikA DAryA naraH vIryam na muQcati // RmaQt-_9.3 //
   madhunā padmabījāni piṣṭvā nābhiṃ pralepayet /	maDunA padma-bIjAni pizwvA nABim pralepayet /
   yāvattiṣṭhatyasau lepastāvadvīryaṃ na muñcati // Rmañj_9.4 //	yAvat-tizWati-asO lepaH-tAvat-vIryam na muQcati // RmaQt-_9.4 //
   caṭakāṇḍaṃ tu saṃgrāhya navanītena peṣayet /	cawakA-aNxam tu saMgrAhya navanItena pezayet /
   tena pralepayet pādau śukrastambhaḥ prajāyate /	tena pralepayet pAdO Sukra-stamBaH prajAyate /
   yāvanna spṛśate bhūmiṃ tāvadvīryaṃ na muñcati // Rmañj_9.5 //	yAvat-na spRSate BUmim tAvat-vIryam na muQcati // RmaQt-_9.5 //
   vanakroḍasya daṃṣṭrāgraṃ dakṣiṇaṃ ca samāharet /	vana-kroxasya daMzwra-agram dakziNam ca samAharet /
   kaṭyāmupari yad baddhvā śukrastambhaḥ prajāyate // Rmañj_9.6 //	kawyAm-upari yat badDvA Sukra-stamBaH prajAyate // RmaQt-_9.6 //
   ḍuṇḍubho nāmataḥ sarpaḥ kṛṣṇavarṇastamāharet // Rmañj_9.7 //	xuNxuBaH nAmataH sarpaH kRzNa-varNaH-tam-Aharet // RmaQt-_9.7 //
   tasyāsthi dhārayet kaṭyāṃ naro vīryaṃ na muñcati /	tasya-asTi DArayet kawyAm naraH vIryam na muQcati /
   vimuñcati vimuktena siddhayoga udāhṛtaḥ // Rmañj_9.8 //	vimuQcati vimuktena sidDa-yogaH udAhRtaH // RmaQt-_9.8 //
   raktāpāmārgamūlaṃ tu somavārābhimantritam /	rakta-apAmArga-mUlam tu somavAra-aBimantritam /
   bhaume prātaḥ samuddhṛtya kaṭyāṃ baddhvā na vīryamuk // Rmañj_9.9 //	BOme prAtar samudDRtya kawyAm badDvA na vIrya-muc // RmaQt-_9.9 //
   khasapalaṃ śuṇṭhīkvāthaḥ ṣoḍaśāṃśena guḍena niśi pītaḥ /	Ka-sapalam SuNWI-kvATaH zoxaSa-aMSena guxena niSi pItaH /
   kurute ratau na puṃso retaḥ patanaṃ vināmlena // Rmañj_9.10 //	kurute ratO na puMsaH retaH patanam vinA-amlena // RmaQt-_9.10 //
   sūraṇaṃ tulasīmūlaṃ tāmbūlena tu bhakṣayet /	sUraNam tulasI-mUlam tAmbUlena tu Bakzayet /
   na muñcati naro vīryamekaikena na saṃśayaḥ // Rmañj_9.11 //	na muQcati naraH vIryam-ekEkena na saMSayaH // RmaQt-_9.11 //
   varāhavasayā liṅgaṃ madhunā saha lepayet /	varAha-vasayA liFgam maDunA saha lepayet /
   sthūlaṃ dṛḍhaṃ ca dīrghaṃ ca puṃso liṅgaṃ prajāyate // Rmañj_9.12 //	sTUlam dRXam ca dIrGam ca puMsaH liFgam prajAyate // RmaQt-_9.12 //
   kṣaudreṇa ca samaṃ pṛṣṭaṃ puṇḍarīkasya keśaram /	kzOdreNa ca samam pRzwam puNxarIkasya keSaram /
   dhvastaṃ kuryāttato meḍhraṃ ratyanyatrāpyasaṃśayaḥ // Rmañj_9.13 //	Dvastam kuryAt-tatas meXram rati-anyatra-api-asaMSayaH // RmaQt-_9.13 //
   anurādhāsunakṣatre lāṅgalīmūlikā dhruvam /	anurADA-su-nakzatre lAFgalI-mUlikA Druvam /
   nikhātā maithunasthāne puṃsattvakhaṇḍakāriṇī // Rmañj_9.14 //	niKAtA mETuna-sTAne puMsattva-KaNxa-kAriNI // RmaQt-_9.14 //
   niśā ṣaṭtinducūrṇena bhāvitenājavāriṇā /	niSA zaz-tindu-cUrNena BAvitena-aja-vAriNA /
   pānāśanaṃ prayuktena ṣaṇḍhatvaṃ jāyate nṛṇām // Rmañj_9.15 //	pAna-aSanam prayuktena zaNXa-tvam jAyate nRNAm // RmaQt-_9.15 //
   tilagokṣurayoścūrṇaṃ chāgīdugdhena pācitam /	tila-gokzurayoH-cUrNam CAgI-dugDena pAcitam /
   śītalaṃ madhunā yuktaṃ bhuktaṃ ṣaṇḍhatvanāśanam // Rmañj_9.16 //	SItalam maDunA yuktam Buktam zaNXa-tva-nASanam // RmaQt-_9.16 //
   ūrṇanābhistu yo jīvo madhunā saha lepayet /	UrNanABiH-tu yaH jIvaH maDunA saha lepayet /
   tena lepayato nābhiṃ baddhaṣaṇḍhyaṃ vimucyate // Rmañj_9.17 //	tena lepayataH nABim badDa-zaNXyam vimucyate // RmaQt-_9.17 //
   eka eva mahādrāvī mālatīsambhavo rasaḥ /	ekaH eva mahA-drAvI mAlatI-samBavaH rasaH /
   kiṃ punaryadi yujyate madhukarpūrapāradaiḥ // Rmañj_9.18 //	kim punar-yadi yujyate maDu-karpUra-pAradEH // RmaQt-_9.18 //
   ārdrakaṃ gandhakaṃ caiva rājikaṃ cātha ṭaṅkaṇam /	Ardrakam ganDakam ca-eva rAjikam ca-aTa waFkaNam /
   sampiṣṭā samamātrāṇi kṣepayennimbuje jale // Rmañj_9.19 //	sampizwA sama-mAtrANi kzepayet-nimbu-je jale // RmaQt-_9.19 //
   sthāpayedghaṭikāṃ tisro haste vā dhārayettataḥ /	sTApayet-GawikAm tisraH haste vA DArayet-tatas /
   yāvantyo lalanāḥ pañca ājighranti dravanti vai // Rmañj_9.20 //	yAvantyaH lalanAH paQca AjiGranti dravanti vE // RmaQt-_9.20 //
   cūrṇite madhusaṃyukte mahāriṣṭaphalachadaiḥ /	cUrNite maDu-saMyukte mahA-arizwa-Pala-CadEH /
   liṅgalepena surate dravo bhavati yoṣitām // Rmañj_9.21 //	liFga-lepena surate dravaH Bavati yozitAm // RmaQt-_9.21 //
   madhusaindhavasaṃyuktaṃ pārāvatamalānvitam /	maDu-sEnDava-saMyuktam pArAvata-mala-anvitam /
   etalliptendriyo rāmāṃ dāsīvat kurute ratau // Rmañj_9.22 //	etad-lipta-indriyaH rAmAm dAsI-vat kurute ratO // RmaQt-_9.22 //
   kapīndriyaṃ śaśī sūtaṃ kuṅkumaṃ kanakaṃ madhu /	kapi-indriyam SaSI sUtam kuFkumam kanakam maDu /
   etalliptendriyo rāmāṃ dāsīvat kurute ratau // Rmañj_9.23 //	etad-lipta-indriyaH rAmAm dAsI-vat kurute ratO // RmaQt-_9.23 //
   vṛttamadhyasthitaṃ nāma tadbāhye hrīṃ catuṣṭayam /	vRtta-maDya-sTitam nAma tad-bAhye hrIm catuzwayam /
   tadbahiḥ klīṃ catuṣkaṃ ca likhitvā śilayākhilam // Rmañj_9.24 //	tad-bahis klIm catuzkam ca liKitvA SilayA-aKilam // RmaQt-_9.24 //
   śubhanakṣatrasaṃyoge sthāpitaṃ madhuni dhruvam /	SuBa-nakzatra-saMyoge sTApitam maDuni Druvam /
   striyam ākarṣati kṣipraṃ yantrametanna saṃśayaḥ // Rmañj_9.25 //	striyam Akarzati kzipram yantram-etat-na saMSayaH // RmaQt-_9.25 //
   candanaṃ tagaraṃ kuṣṭhaṃ priyaṅguṃ nāgakeśaram /	candanam tagaram kuzWam priyaFgum nAgakeSaram /
   kṛṣṇāṃ tintiḍikaṃ caiva samabhāgāni kārayet // Rmañj_9.26 //	kRzNAm tintixikam ca-eva sama-BAgAni kArayet // RmaQt-_9.26 //
   dāpayeccaiva saptāhamātmapañcamalena tu /	dApayet-ca-eva sapta-aham-Atma-paQca-malena tu /
   khāne pāne pradātavyaṃ striyaṃ vā puruṣaṃ tathā // Rmañj_9.27 //	KAne pAne pradAtavyam striyam vA puruzam taTA // RmaQt-_9.27 //
   śaṃkhapuṣpī madhupuṣpī tathā kuñcikipatrikā /	SaMKapuzpI maDupuzpI taTA kuQcikipatrikA /
   śvetagirisamāyuktā samabhāgāni kārayet // Rmañj_9.28 //	Sveta-giri-samAyuktA sama-BAgAni kArayet // RmaQt-_9.28 //
   saptāhaṃ dāpayedyuktā hyātmapañcamalena ca /	sapta-aham dApayet-yuktA hi-Atma-paQca-malena ca /
   khāne pāne pradātavyaṃ vaśīkaraṇamuttamam // Rmañj_9.29 //	KAne pAne pradAtavyam vaSIkaraNam-uttamam // RmaQt-_9.29 //
   pūrvoktamantreṇa saptabhiḥkṛtvā mantritadāpayet /	pUrva-ukta-mantreNa saptaBiH-kRtvA mantrita-dApayet /
   gardabhasya rajo gṛhya lulitaṃ gātrasambhavam /	gardaBasya rajaH gRhya lulitam gAtra-samBavam /
   mṛtakasya tathā bhasma nārīrajaḥsamanvitam // Rmañj_9.30 //	mRtakasya taTA Basma nArI-rajaH-samanvitam // RmaQt-_9.30 //
   ekīkṛtya kṣipedrātrau śayyāyāmāsane'pi vā /	ekIkRtya kzipet-rAtrO SayyAyAm-Asane-api vA /
   nūnaṃ saṃjāyate dveṣaḥ kathito mālatīmate // Rmañj_9.31 //	nUnam saMjAyate dvezaH kaTitaH mAlatImate // RmaQt-_9.31 //
   anyad yogavaraṃ vakṣye vidveṣakaraṇaṃ param /	anyat yoga-varam vakzye vidveza-karaNam param /
   yudhyamānāvubhau śvānau parasparavirodhinau // Rmañj_9.32 //	yuDyamAnO=-uBO SvAnO paraspara-viroDinO // RmaQt-_9.32 //
   tayor dhūliṃ samādāya hanyate yoṣitāṃ ratiḥ /	tayoH DUlim samAdAya hanyate yozitAm ratiH /
   satyaṃ bhavati vidveṣaṃ nātra kāryā vicāraṇā // Rmañj_9.33 //	satyam Bavati vidvezam na-atra kAryA vicAraNA // RmaQt-_9.33 //
   prakṣālane bhage nityaṃ kṛte cāmalavalkalaiḥ /	prakzAlane Bage nityam kRte ca-amala-valkalEH /
   vṛddhāpi kāminī kāmaṃ bāleva kurute ratim // Rmañj_9.34 //	vRdDA-api kAminI kAmam bAlA-iva kurute ratim // RmaQt-_9.34 //
   sapadmabījaṃ sitayā bhakṣitaṃ padmavāriṇā /	sa-padma-bIjam sitayA Bakzitam padma-vAriNA /
   dṛḍhaṃ strīṇāṃ stanadvandvaṃ māsena kurute bhṛśam // Rmañj_9.35 //	dRXam strINAm stana-dvandvam mAsena kurute BRSam // RmaQt-_9.35 //
   muṇḍīcūrṇakaṣāyeṇa yutaṃ tailaṃ vipācitam /	muNxI-cUrNa-kazAyeNa yutam tElam vipAcitam /
   patitaṃ yauvanaṃ yasyāstasyāḥ stanonnatirbhavet // Rmañj_9.36 //	patitam yOvanam yasyAH-tasyAH stana-unnatiH-Bavet // RmaQt-_9.36 //
   haritālacūrṇakalikā lepāt tenaiva vāriṇā sadyaḥ /	haritAla-cUrNa-kalikA lepAt tena-eva vAriNA sadyas /
   nipatanti keśanicayāḥ kautukamidam adbhutaṃ kurute // Rmañj_9.37 //	nipatanti keSa-nicayAH kOtukam-idam adButam kurute // RmaQt-_9.37 //
   palāśaciñcātilamāṣaśaṃkhaṃ dahedapāmārgasapippalo'pi /	palASa-ciQcA-tila-mAza-SaMKam dahet-apAmArga-sa-pippalaH-api /
   manaḥśilātālakacūrṇalepāt karoti nirlomaśiraḥ kṣaṇāt // Rmañj_9.38 //	manaHSilA-tAlaka-cUrNa-lepAt karoti nirloma-SiraH kzaNAt // RmaQt-_9.38 //
   taṇḍulīyakamūlāni piṣṭvā taṇḍulavāriṇā /	taNxulIyaka-mUlAni pizwvA taNxula-vAriNA /
   ṛtvante tryahapītāni vandhyāṃ kurvanti yoṣitam // Rmañj_9.39 //	Rtu-ante tri-aha-pItAni vanDyAm kurvanti yozitam // RmaQt-_9.39 //
   kāñjikena japāpuṣpaṃ piṣṭvā pibati yāṅganā /	kAQjikena japA-puzpam pizwvA pibati yA-aFganAH /
   ṛtau tryahaṃ nipītāni vandhyāṃ kurvanti yoṣitam // Rmañj_9.40 //	RtO tri-aham nipItAni vanDyAm kurvanti yozitam // RmaQt-_9.40 //
   dhūpite yonirandhre tu nimbakāṣṭhena yuktitaḥ /	DUpite yoni-ranDre tu nimba-kAzWena yuktitaH /
   ṛtvante ramate sā strī garbhaduḥkhavivarjitā // Rmañj_9.41 //	Rtu-ante ramate sA strI garBa-duHKa-vivarjitAH // RmaQt-_9.41 //
   dhattūraṃ mallikāpuṣpaṃ gṛhītvā kaṭisaṃsthitam /	DattUram mallikApuzpam gRhItvA kawi-saMsTitam /
   garbhaṃ nivārayatyeva raṇḍāveśyādiyoṣitām // Rmañj_9.42 //	garBam nivArayati-eva raNxa-AveSya-Adi-yozitAm // RmaQt-_9.42 //
   nāgakeśarapuṣpāṇāṃ cūrṇaṃ gosarpiṣā saha /	nAgakeSara-puzpANAm cUrNam go-sarpizA saha /
   sevanāllabhate putramṛtau dugdhānnabhojinī // Rmañj_9.43 //	sevanAt-laBate putram-RtO dugDa-anna-BojinI // RmaQt-_9.43 //
   bījāni mātuluṅgasya dugdhasvinnā sasarpiṣā /	bIjAni mAtuluFgasya dugDa-svinnA sa-sarpizA /
   sagarbhāmiti kurvanti pānādvandhyāmapi striyam // Rmañj_9.44 //	sa-garBAm-iti kurvanti pAnAt-vanDyAm-api striyam // RmaQt-_9.44 //
   mātuluṅgasya bījāni kumāryā saha peṣayet /	mAtuluFgasya bIjAni kumAryA saha pezayet /
   kṣīreṇa saha dātavyaṃ garbhamāpnotyasaṃśayam // Rmañj_9.45 //	kzIreNa saha dAtavyam garBam-Apnoti-asaMSayam // RmaQt-_9.45 //
   pippalī śṛṅgaveraṃ ca maricaṃ keśaraṃ tathā /	pippalI SRFgaveram ca maricam keSaram taTA /
   ghṛtena saha pātavyaṃ vandhyāgarbhapradaṃ param // Rmañj_9.46 //	GRtena saha pAtavyam vanDyA-garBa-pradam param // RmaQt-_9.46 //
   puṣyoddhṛtaṃ lakṣmaṇāyā mūlaṃ piṣṭaṃ ca kanyakā /	puzya-udDRtam lakzmaNAyAH mUlam pizwam ca kanyakA /
   ṛtvante ghṛtadugdhābhyāṃ pītvā garbhamavāpnuyāt // Rmañj_9.47 //	Rtu-ante GRta-dugDAByAm pItvA garBam-avApnuyAt // RmaQt-_9.47 //
   anyad yogavaraṃ vakṣye yena sā saphalā bhavet /	anyat yoga-varam vakzye yena sA saPalA Bavet /
   uśīramadhuyaṣṭī ca lodhramindrayavānapi // Rmañj_9.48 //	uSIra-maDuyazwI ca loDram-indrayavAn-api // RmaQt-_9.48 //
   ghṛtaṃ sarjarasaṃ caiva mākṣikaṃ trāyamāṇakam /	GRtam sarjarasam ca-eva mAkzikam trAyamANakam /
   śobhāñjanakamūlāni samabhāgāni kārayet // Rmañj_9.49 //	SoBAQjanaka-mUlAni sama-BAgAni kArayet // RmaQt-_9.49 //
   peṣayitvā tato dravyamajākṣīreṇa pācayet /	pezayitvA tatas dravyam-ajA-kzIreNa pAcayet /
   saptarātraṃ pibennārī yāvattiṣṭhati śoṇitam // Rmañj_9.50 //	sapta-rAtram pibet-nArI yAvat-tizWati SoNitam // RmaQt-_9.50 //
   tato yonau viśuddhāyāṃ paścāddadyānmahauṣadham /	tatas yonO viSudDAyAm paScAt-dadyAt-mahOzaDam /
   kumārīkṣīrasaṃyuktaṃ nasye pāne pradāpayet // Rmañj_9.51 //	kumArI-kzIra-saMyuktam nasye pAne pradApayet // RmaQt-_9.51 //
   tena sā labhate putraṃ satyaṃ caiva surārcitam /	tena sA laBate putram satyam ca-eva sura-arcitam /
   laśunaṃ kṣīrasaṃyuktaṃ nasye pāne pradāpayet // Rmañj_9.52 //	laSunam kzIra-saMyuktam nasye pAne pradApayet // RmaQt-_9.52 //
   aśvagandhākṛtaṃ cūrṇamajākṣīreṇa dāpayet /	aSvaganDA-akRtam cUrNam-ajA-kzIreNa dApayet /
   yavakṣāraṃ viḍaṅgaṃ ca guḍūcī ca hareṇukā // Rmañj_9.53 //	yavakzAram vixaFgam ca guxUcI ca hareNukA // RmaQt-_9.53 //
   sarvāṇi samabhāgāni kṛtvā ca varacūrṇitān /	sarvANi sama-BAgAni kRtvA ca vara-cUrNitAn /
   etatpītvā labhet putraṃ sā nārī nātra saṃśayaḥ // Rmañj_9.54 //	etat-pItvA laBet putram sA nArI na-atra saMSayaH // RmaQt-_9.54 //
   hiṅguṃ ca śatavīryā ca dāḍimaṃ saindhavaṃ tathā /	hiFgum ca SatavIryA ca dAximam sEnDavam taTA /
   trikaṭuḥ śatapuṣpā ca nāgapuṣpaṃ śatāvarī // Rmañj_9.55 //	trikawuH SatapuzpA ca nAgapuzpam SatAvarI // RmaQt-_9.55 //
   madhukaṃ sumanā caiva kārṣakāṇi pradāpayet /	maDukam sumanA ca-eva kArzakANi pradApayet /
   kṣīreṇa saha dātavyā nāryāśca puruṣasya ca // Rmañj_9.56 //	kzIreNa saha dAtavyAH nAryAH-ca puruzasya ca // RmaQt-_9.56 //
   dinatrayaṃ tu bhuñjīta śālitaṇḍuladugdhakam /	dina-trayam tu BuQjIta SAli-taNxula-dugDakam /
   bhuktaṃ tu labhate garbhaṃ nārīṇāṃ nātra saṃśayaḥ // Rmañj_9.57 //	Buktam tu laBate garBam nArINAm na-atra saMSayaH // RmaQt-_9.57 //
   arkamūlaṃ priyaṅguṃ ca kusumbhaṃ nāgakeśaram /	arka-mUlam priyaFgum ca kusumBam nAgakeSaram /
   balā cātibalā chāgīkṣīraṃ pītaṃ dinatrayam // Rmañj_9.58 //	balA ca-atibalA CAgI-kzIram pItam dina-trayam // RmaQt-_9.58 //
   viśodhayanti yoniṃ ca tato dadyānmahauṣadham /	viSoDayanti yonim ca tatas dadyAt-mahOzaDam /
   utpalaṃ tagaraṃ kuṣṭhaṃ yaṣṭīmadhu sacandanam // Rmañj_9.59 //	utpalam tagaram kuzWam yazwImaDu sa-candanam // RmaQt-_9.59 //
   ajākṣīreṇa piṣṭāni dāpayet pañcavāsaram /	ajA-kzIreNa pizwAni dApayet paQca-vAsaram /
   lakṣmaṇāgopayoyuktā tasyai pāne pradāpayet // Rmañj_9.60 //	lakzmaNA-go-payaH-yuktA tasyE pAne pradApayet // RmaQt-_9.60 //
   tena sā labhate putraṃ lakṣaṇāḍhyaṃ supaṇḍitam /	tena sA laBate putram lakzaNa-AXyam su-paNxitam /
   gate rakte bhage śuddhe sakṣīrā lakṣmaṇā tathā // Rmañj_9.61 //	gate rakte Bage SudDe sa-kzIrA lakzmaNA taTA // RmaQt-_9.61 //
   nasye pāne pradātavyā labhate sutamaṅganā /	nasye pAne pradAtavyA laBate sutam-aFganAH /
   śvetārkakṣudraṇīśvetā śvetā ca girikarṇikā // Rmañj_9.62 //	Sveta-arka-kzudraNI-SvetA SvetA ca girikarNikA // RmaQt-_9.62 //
   lakṣmaṇā vandhyakarkoṭī deyaṃ gokṣīrasaṃyutam /	lakzmaNA vanDyakarkowI deyam go-kzIra-saMyutam /
   nasye pāne kṛte garbhaṃ labhate ratisaṃgamāt // Rmañj_9.63 //	nasye pAne kRte garBam laBate rati-saMgamAt // RmaQt-_9.63 //
   patantaṃ stambhayed garbhaṃ kulālakaramṛttikā /	patantam stamBayet garBam kulAla-kara-mRttikA /
   madhucchāgīpayaḥ pītvā kiṃvā śvetādrikarṇikā // Rmañj_9.64 //	maDu=-CAgI-payaH pItvA kiMvA Sveta-adri-karNikA // RmaQt-_9.64 //
   lalanā śarkarā pāṭhā kandaśca madhunānvitaḥ /	lalanA SarkarA pAWA kandaH-ca maDunA-anvitaH /
   bhakṣito vārayatyeva patantaṃ garbhasaṃsthitam // Rmañj_9.65 //	BakzitaH vArayati-eva patantam garBa-saMsTitam // RmaQt-_9.65 //
   samabhāgaṃ sitāyuktaṃ śālitaṇḍulacūrṇakam /	sama-BAgam sitA-yuktam SAli-taNxula-cUrNakam /
   udumbaraśiphākvāthe pītaṃ garbhaṃ surakṣati // Rmañj_9.66 //	udumbara-SiPA-kvATe pItam garBam su-rakzati // RmaQt-_9.66 //
   mātuluṅgasya mūlāni madhukaṃ madhusaṃyutam /	mAtuluFgasya mUlAni maDukam maDu-saMyutam /
   ghṛtena saha pātavyaṃ sukhaṃ nārī prasūyate // Rmañj_9.67 //	GRtena saha pAtavyam suKam nArI prasUyate // RmaQt-_9.67 //
   tuṣāmbuparighṛṣṭena kandena parilepayet /	tuzAmbu-pariGRzwena kandena parilepayet /
   lāṅgalyāścaraṇau sūtiṃ kṣipramāpnoti garbhiṇī // Rmañj_9.68 //	lAFgalyAH-caraNO sUtim kzipram-Apnoti garBiNI // RmaQt-_9.68 //
   yāsāṃ puṣpāgamo nāsti ṛtukāle ca yoṣitām /	yAsAm puzpa-AgamaH na-asti Rtu-kAle ca yozitAm /
   tāsāṃ kuryāccikitseyaṃ punaḥ puṣpāgamo bhavet // Rmañj_9.69 //	tAsAm kuryAt-cikitsA-iyam punar puzpa-AgamaH Bavet // RmaQt-_9.69 //
   pippalīṃ ca yavakṣāraṃ viḍaṅgaṃ manmathaphalam /	pippalIm ca yavakzAram vixaFgam manmaTa-Palam /
   tiktaṃ tu tumbinībījaṃ guṭikāṃ kārayedbhiṣak // Rmañj_9.70 //	tiktam tu tumbinI-bIjam guwikAm kArayet-Bizaj // RmaQt-_9.70 //
   muṇḍī ca kṣīrasaṃyuktā yonidvāre'ṅganā śubhā /	muNxI ca kzIra-saMyuktA yoni-dvAre-aFganA SuBA /
   tripañcasaptarātreṇa puṣpaṃ bhavati nānyathā // Rmañj_9.71 //	tri-paQca-sapta-rAtreNa puzpam Bavati na-anyaTA // RmaQt-_9.71 //
   bālatantraṃ pravakṣyāmi samāsād rāvaṇoditam /	bAla-tantram pravakzyAmi samAsAt rAvaNa-uditam /
   pūjādravyaṃ diśo bhāgaṃ mantraṃ tadgrāhyalakṣaṇam // Rmañj_9.72 //	pUjA-dravyam diSaH BAgam mantram tad-grAhya-lakzaNam // RmaQt-_9.72 //
   prathame divase māse varṣe gṛhṇāti bālakam /	praTame divase mAse varze gRhNAti bAlakam /
   mandānāmnī samākhyātā yogiṇī tasya lakṣaṇam // Rmañj_9.73 //	mandA-nAmnI samAKyAtA yogiNI tasya lakzaNam // RmaQt-_9.73 //
   dvitīye divase māse varṣe gṛhṇāti bālakam /	dvitIye divase mAse varze gRhNAti bAlakam /
   sunandā yoginī nāma prathamaṃ jāyate jvaraḥ // Rmañj_9.74 //	sunandA yoginI nAma praTamam jAyate jvaraH // RmaQt-_9.74 //
   saṃkoco hastapādānāmakṣirogo'tichardanam /	saMkocaH hasta-pAdAnAm-akzi-rogaH-ati-Cardanam /
   sabhayatvaṃ kṛśatvaṃ ca tadgrasta iti lakṣaṇam // Rmañj_9.75 //	sa-Baya-tvam kRSa-tvam ca tad-grastaH iti lakzaNam // RmaQt-_9.75 //
   tṛtīye divase māse varṣe gṛhṇāti bālakam /	tRtIye divase mAse varze gRhNAti bAlakam /
   pūtanā yoginī nāma gātrabhaṅgo jvaro'ruciḥ // Rmañj_9.76 //	pUtanA yoginI nAma gAtra-BaFgaH jvaraH-aruciH // RmaQt-_9.76 //
   pralāpaṃ kandharāśothacchardirityādilakṣaṇam /	pralApam kanDarA-SoTa=-CardiH-ityAdi-lakzaNam /
   aparāhne ca vāruṇyāṃ pañcarātraṃ baliṃ kṣipet // Rmañj_9.77 //	aparAhne ca vAruNyAm paQca-rAtram balim kzipet // RmaQt-_9.77 //
   caturthe divase māse varṣe gṛhṇāti bālakam /	caturTe divase mAse varze gRhNAti bAlakam /
   biḍālī nāma tadgraste cakṣuḥśūlaṃ jvaro'ruciḥ // Rmañj_9.78 //	bixAlI nAma tad-graste cakzuH-SUlam jvaraH-aruciH // RmaQt-_9.78 //
   gātramāṭenam ityādi vivarṇena baliṃ kṣipet /	gAtram-Awenam ityAdi vivarNena balim kzipet /
   pañcame divase māse varṣe gṛhṇāti bālakam // Rmañj_9.79 //	paQcame divase mAse varze gRhNAti bAlakam // RmaQt-_9.79 //
   nartakīti samākhyātā yoginī tasya lakṣaṇam /	nartakI-iti samAKyAtA yoginI tasya lakzaNam /
   atha ṣaṣṭhadine māse varṣe gṛhṇāti bālakam // Rmañj_9.80 //	aTa zazWa-dine mAse varze gRhNAti bAlakam // RmaQt-_9.80 //
   yoginī śakunī nāma kāsaśvāso'rucirjvaraḥ /	yoginI SakunI nAma kAsa-SvAsaH-aruciH-jvaraH /
   hastapādādisaṃkocaś cakṣuḥpīḍeti lakṣaṇam // Rmañj_9.81 //	hasta-pAda-Adi-saMkocaH cakzuH-pIxA-iti lakzaNam // RmaQt-_9.81 //
   pañcarātraṃ baliṃ tasyai vāruṇyāṃ diśi nikṣipet /	paQca-rAtram balim tasyE vAruNyAm diSi nikzipet /
   saptame divase māse varṣe śuṣkāśivā śiśum // Rmañj_9.82 //	saptame divase mAse varze Suzka-aSivA SiSum // RmaQt-_9.82 //
   gṛhṇāti rodanaṃ kampo jvaraśoṣādilakṣaṇam /	gRhNAti rodanam kampaH jvara-Soza-Adi-lakzaNam /
   paścimāyāṃ diśi pañca balau datte śiśuḥ sukhī // Rmañj_9.83 //	paScimAyAm diSi paQca balO datte SiSuH suKI // RmaQt-_9.83 //
   aṣṭame divase māse varṣe gṛhṇāti jṛmbhakā /	azwame divase mAse varze gRhNAti jRmBakAH /
   tayā gṛhītamātrasya prathamaṃ jāyate jvaraḥ // Rmañj_9.84 //	tayA gRhIta-mAtrasya praTamam jAyate jvaraH // RmaQt-_9.84 //
   śiraḥpīḍākṣirogaśca cakṣurutpāṭaceṣṭitam /	SiraH-pIxA-akzi-rogaH-ca cakzuH-utpAwa-cezwitam /
   dakṣiṇāṃ diśim āśritya baliṃ tasyai pradāpayet // Rmañj_9.85 //	dakziNAm diSim ASritya balim tasyE pradApayet // RmaQt-_9.85 //
   navame divase māse varṣe gṛhṇāti bālakam /	navame divase mAse varze gRhNAti bAlakam /
   acintā yoginī nāma gātrabhaṅgaḥ śiro'kṣiruk // Rmañj_9.86 //	acintA yoginI nAma gAtra-BaFgaH SiraH-akzi-ruj // RmaQt-_9.86 //
   chardiḥ pralāpa ityādi tadgṛhītasya lakṣaṇam /	CardiH pralApaH ityAdi tat-gRhItasya lakzaNam /
   uttarāṃ diśim āśritya baliṃ tasyai pradāpayet // Rmañj_9.87 //	uttarAm diSim ASritya balim tasyE pradApayet // RmaQt-_9.87 //
   daśame divase māse varṣe gṛhṇāti bālakam /	daSame divase mAse varze gRhNAti bAlakam /
   nāmnā kāpālikā khyātā yoginī tasya lakṣaṇam // Rmañj_9.88 //	nAmnA kApAlikA KyAtA yoginI tasya lakzaNam // RmaQt-_9.88 //
   rodanaṃ kampanaṃ chardirjvaro durbalatākṣiruk /	rodanam kampanam CardiH-jvaraH durbala-tA-akzi-ruj /
   pūrvāṃ diśaṃ samāśritya pañcarātraṃ baliṃ kṣipet // Rmañj_9.89 //	pUrvAm diSam samASritya paQca-rAtram balim kzipet // RmaQt-_9.89 //
   ekādaśe dine māse varṣe gṛhṇāti lipsitā /	ekAdaSe dine mAse varze gRhNAti lipsitAH /
   gātrakampo jvarastīvrastadgṛhītasya lakṣaṇam // Rmañj_9.90 //	gAtra-kampaH jvaraH-tIvraH-tad-gRhItasya lakzaNam // RmaQt-_9.90 //
   bhānusaṃkhye dine māse varṣe gṛhṇāti bālakam /	BAnu-saMKye dine mAse varze gRhNAti bAlakam /
   pītalī yoginī nāma rodanaṃ vedanā jvaraḥ // Rmañj_9.91 //	pItalI yoginI nAma rodanam vedanA jvaraH // RmaQt-_9.91 //
   nidrā kṣīṇasvaraḥ pīto vamanāhāraśūnyatā /	nidrA kzINa-svaraH pItaH vamana-AhAra-SUnyatA /
   uttarāṃ diśimāśritya saptarātraṃ baliṃ kṣipet // Rmañj_9.92 //	uttarAm diSim-ASritya sapta-rAtram balim kzipet // RmaQt-_9.92 //
   kāmasaṃkhye dine māse varṣe gṛhṇati bālakam /	kAma-saMKye dine mAse varze gRhNati bAlakam /
   bhadrakālī jvaro nāma vāmahastasya kampam // Rmañj_9.93 //	BadrakAlI jvaraH nAma vAma-hastasya kampam // RmaQt-_9.93 //
   vedanāruciniḥśvāsāḥ kāyaḥ pīto viceṣṭitam /	vedanA-aruci-niHSvAsAH kAyaH pItaH vicezwitam /
   pūrvāṃ diśaḥ samāśritya baliṃ tasyai pradāpayet // Rmañj_9.94 //	pUrvAm diSaH samASritya balim tasyE pradApayet // RmaQt-_9.94 //
   purandaradine māse varṣe gṛhṇāti bālakam /	purandara-dine mAse varze gRhNAti bAlakam /
   tārā hi yoginī nāma jvaraḥ śoṣo'rucirbhṛśam // Rmañj_9.95 //	tArA hi yoginI nAma jvaraH SozaH-aruciH-BRSam // RmaQt-_9.95 //
   cakṣuḥpīḍeṅgitaṃ tasyai paścime balimāharet /	cakzuH-pIxA-iFgitam tasyE paScime balim-Aharet /
   pakṣe ca divase māse varṣe gṛhṇāti bālakam // Rmañj_9.96 //	pakze ca divase mAse varze gRhNAti bAlakam // RmaQt-_9.96 //
   yoginī śarvarī nāma śvāsaḥ kāso'rucirjvaraḥ /	yoginI SarvarI nAma SvAsaH kAsaH-aruciH-jvaraH /
   tadgraste cihnam ityādi dakṣiṇasyāṃ baliṃ kṣipet // Rmañj_9.97 //	tad-graste cihnam ityAdi dakziNasyAm balim kzipet // RmaQt-_9.97 //
   vikāradivase māse varṣe gṛhṇati yoginī /	vikAra-divase mAse varze gRhNati yoginI /
   kumārī nayanodvego jvaraśoṣādiceṣṭitam // Rmañj_9.98 //	kumArI nayana-udvegaH jvara-Soza-Adi-cezwitam // RmaQt-_9.98 //
   nairṛtīṃ diśimāśritya saptarātraṃ baliṃ kṣipet /	nErRtIm diSim-ASritya sapta-rAtram balim kzipet /
   bālaṃ ca snapayetpaścācchāntitoyena mantravit // Rmañj_9.99 //	bAlam ca snapayet-paScAt-SAnti-toyena mantra-vid // RmaQt-_9.99 //
   nadītīradvayākṛṣṭamṛdā devīsvarūpakam /	nadI-tIra-dvaya-AkRzwa-mRdA devI-svarUpakam /
   kṛtvā pūjā ca kartavyā bhūpapuṣpākṣatādibhiḥ // Rmañj_9.100 //	kRtvA pUjA ca kartavyA BUpa-puzpa-akzata-AdiBiH // RmaQt-_9.100 //
   vaṭakā laḍḍukāpūpā agrabhaktaṃ guḍaṃ dadhi /	vawakAH laxxuka-apUpAH agra-Baktam guxam daDi /
   cāturvarṇyapatākāśca pradīptāḥ puṣpacandanam // Rmañj_9.101 //	cAturvarNya-patAkAH-ca pradIptAH puzpacandanam // RmaQt-_9.101 //
   pūjayetsarvarogāṇāmaparāhne yathābali /	pUjayet-sarva-rogANAm-aparAhne yaTAbali /
   sarvatra nāmabhedena balidānaṃ prajāyate // Rmañj_9.102 //	sarvatra nAma-Bedena bali-dAnam prajAyate // RmaQt-_9.102 //
   Rmañj, 10	RmaQj, 10
   atha kālasya vijñānaṃ pravakṣyāmi yathāsukham /	aTa kAlasya vijQAnam pravakzyAmi yaTAsuKam /
   jīvitaṃ maraṇaṃ yogī yato jānāti niścayāt // Rmañj_10.1 //	jIvitam maraNam yogI yatas jAnAti niScayAt // RmaQt-_10.1 //
   kālagrahasya yasyedaṃ daṃṣṭrāsampuṭake jagat /	kAlagrahasya yasya-idam daMzwrA-sampuwake jagat /
   adyaiva vā prabhāte vā so'vaśyaṃ bhaviṣyati // Rmañj_10.2 //	adya-eva vA praBAte vA saH-avaSyam Bavizyati // RmaQt-_10.2 //
   rasaṃ rasāyanaṃ yogaṃ kālaṃ jñātvā samācaret /	rasam rasAyanam yogam kAlam jQAtvA samAcaret /
   yasmājjñānaṃ vinā vyarthaṃ tattasmātprocyate'dhunā // Rmañj_10.3 //	yasmAt-jQAnam vinA vyarTam tat-tasmAt-procyate-aDunA // RmaQt-_10.3 //
   dūto raktakaṣāyakṛṣṇavasano dantī jarāmarditas	dUtaH rakta-kazAya-kRzNa-vasanaH dantI jarA-mardita-H-
   tailābhyaktaśarīrakāyudhakaro dīnāśrupūrṇānanaḥ /	tEla-aByakta-SarIraka-AyuDa-karaH dIna-aSru-pUrNa-AnanaH /
   bhasmāṅgārakapālapāṃśumuśalaḥ sūryāstasūryodaye yaḥ sūryasvarasaṃsthito	Basma-aFgAra-kapAla-pAMSu-muSalaH sUrya-asta-sUrya-udaye yaH sUrya-svara-saMsTitaH-
   gadavatāṃ kālāya sa syādasau // Rmañj_10.4 //	gadavatAm kAlAya sa syAt-asO // RmaQt-_10.4 //
   akasmāccittavikṛtirakasmātpuruṣottamaḥ /	akasmAt-citta-vikRtiH-akasmAt-puruzottamaH /
   akasmādindriyotpattiḥ sannipātasya lakṣaṇam // Rmañj_10.5 //	akasmAt-indriya-utpattiH sannipAtasya lakzaNam // RmaQt-_10.5 //
   śarīraṃ śītalaṃ yasya prakṛter vikṛtir bhavet /	SarIram SItalam yasya prakRteH vikRtiH Bavet /
   tatrāriṣṭaṃ samāsena vyāptaṃ tatra nibodha me // Rmañj_10.6 //	tatra-arizwam samAsena vyAptam tatra niboDa me // RmaQt-_10.6 //
   duṣṭaśabdena ramate sādhuśabdena kupyati /	duzwa-Sabdena ramate sADu-Sabdena kupyati /
   yaścākasmānna śṛṇute taṃ gatāyuṣamādiśet // Rmañj_10.7 //	yaH-ca-akasmAt-na SRNute tam gata-Ayuzam-AdiSet // RmaQt-_10.7 //
   yo vā gandhaṃ na gṛhṇāti dīpe śānte ca mānavaḥ /	yaH vA ganDam na gRhNAti dIpe SAnte ca mAnavaH /
   divājyotīṃṣi yaścāpi jvalitāni ca paśyati // Rmañj_10.8 //	divAjyotIMzi yaH-ca-api jvalitAni ca paSyati // RmaQt-_10.8 //
   candraṃ sūryaprabhaṃ paśyet sūryaṃ vā candravarcasam /	candram sUrya-praBam paSyet sUryam vA candra-varcasam /
   taḍidvātoṣitān meghān nirmale gagane carān // Rmañj_10.9 //	taxit-vAta-uzitAn meGAn nirmale gagane carAn // RmaQt-_10.9 //
   vimānayānaprāsādairyaśca saṃkulamambaram /	vimAna-yAna-prAsAdEH-yaH-ca saMkulam-ambaram /
   yaśca nīlaṃ mūrtimantam antarikṣaṃ ca paśyati // Rmañj_10.10 //	yaH-ca nIlam mUrtimantam antarikzam ca paSyati // RmaQt-_10.10 //
   yastūṣṇam iva gṛhṇāti śītamuṣṇaṃ ca śītavat /	yaH-tu-uzNam iva gRhNAti SItam-uzNam ca SIta-vat /
   saṃjātaḥ saṃśayo yasya taṃ vadanti gatāyuṣam // Rmañj_10.11 //	saMjAtaH saMSayaH yasya tam vadanti gata-Ayuzam // RmaQt-_10.11 //
   viparītena gṛhṇāti bhāvānanyāṃśca yo naraḥ /	viparItena gRhNAti BAvAn-anyAn=-ca yaH naraH /
   dhūmanīhāravāsobhirāvṛtāmiva medinīm // Rmañj_10.12 //	DUma-nIhAra-vAsoBiH-AvRtAm-iva medinIm // RmaQt-_10.12 //
   pradīptamiva lokaṃ ca yo'valuptamivāmbhasā /	pradIptam-iva lokam ca yaH-avaluptam-iva-amBasA /
   bhūmim aṣṭādaśākārāṃ lekhābhiryastu paśyati // Rmañj_10.13 //	BUmim azwAdaSa-AkArAm leKABiH-yaH-tu paSyati // RmaQt-_10.13 //
   jyotsnādarśe hi toyeṣu chāyāṃ yaśca na paśyati /	jyotsnA-AdarSe hi toyezu CAyAm yaH-ca na paSyati /
   paśyatyekāṅgahīnāṃ ca vaikṛtaṃ cāpi paśyati // Rmañj_10.14 //	paSyati-eka-aFga-hInAm ca vEkRtam ca-api paSyati // RmaQt-_10.14 //
   śvakākakaṅkagṛdhrāṇāṃ prayātaṃ yakṣarākṣasām /	Sva-kAka-kaFka-gRDrANAm prayAtam yakza-rAkzasAm /
   piśācoraganāgānāṃ vikṛtāmapi yo naraḥ // Rmañj_10.15 //	piSAca-uraga-nAgAnAm vikRtAm-api yaH naraH // RmaQt-_10.15 //
   hrīśriyau yasya naśyetāṃ teja ojaḥ smṛtis tathā /	hrI-SriyO yasya naSyetAm tejaH ojaH smRtiH taTA /
   akasmājjṛmbhate yaśca sa parāsurasaṃśayam // Rmañj_10.16 //	akasmAt-jRmBate yaH-ca sa parAsuH-asaMSayam // RmaQt-_10.16 //
   yasyādharoṣṭhaḥ patati sthitaścordhvaṃ tathottaram /	yasya-aDara-uzWaH patati sTitaH-ca-UrDvam taTA-uttaram /
   pāśaśaṅkā bhavedyasya durlabhaṃ tasya jīvitam // Rmañj_10.17 //	pASa-SaFkA Bavet-yasya durlaBam tasya jIvitam // RmaQt-_10.17 //
   kuṭilā sphuṭitā vāpi suptā yasya ca nāsikā /	kuwilA sPuwitA vA-api suptA yasya ca nAsikA /
   avasphūryati magnā vā sa parāsurasaṃśayam // Rmañj_10.18 //	avasPUryati magnA vA sa parAsuH-asaMSayam // RmaQt-_10.18 //
   svarūpaṃ paranetreṣu puttikāṃ yo na paśyati /	svarUpam para-netrezu puttikAm yaH na paSyati /
   yadā hi paṭudṛṣṭiśca tadā mṛtyur adūrataḥ // Rmañj_10.19 //	yadA hi pawu-dRzwiH-ca tadA mRtyuH adUrataH // RmaQt-_10.19 //
   karṇahīnaṃ yadātmānaṃ paśyatyātmā kathaṃcana /	karNa-hInam yadA-AtmAnam paSyati-AtmA kaTaMcana /
   na sa jīvati loke'smin kālena kavalīkṛtaḥ // Rmañj_10.20 //	na sa jIvati loke-asmin kAlena kavalIkRtaH // RmaQt-_10.20 //
   rātrau dāho bhavedyasya divā śītaṃ ca jāyate /	rAtrO dAhaH Bavet-yasya divA SItam ca jAyate /
   kaphapūritakaṇṭhasya mṛtyuścaiva na saṃśayaḥ // Rmañj_10.21 //	kaPa-pUrita-kaNWasya mRtyuH-ca-eva na saMSayaH // RmaQt-_10.21 //
   caraṇau śītalau yasya śītalaṃ nābhimaṇḍalam /	caraNO SItalO yasya SItalam nABi-maNxalam /
   śirastāpo bhavedyasya tasya mṛtyurna saṃśayaḥ // Rmañj_10.22 //	SiraH-tApaH Bavet-yasya tasya mRtyuH-na saMSayaH // RmaQt-_10.22 //
   huṅkāraḥ śītalo yasya phutkāro vahṇisannibhaḥ /	huFkAraH SItalaH yasya PutkAraH vahNi-sanniBaH /
   sadā dāho bhavedyasya tasya mṛtyurna saṃśayaḥ // Rmañj_10.23 //	sadA dAhaH Bavet-yasya tasya mRtyuH-na saMSayaH // RmaQt-_10.23 //
   arundhatīṃ dhruvaṃ caiva viṣṇostrīṇi padāni ca /	arunDatIm Druvam ca-eva vizNoH-trINi padAni ca /
   hīnāyudho na paśyanti caturthaṃ mātṛmaṇḍalam // Rmañj_10.24 //	hIna-AyuDaH na paSyanti caturTam mAtR-maNxalam // RmaQt-_10.24 //
   araśmibimbaṃ sūryasya vahneścaivāṃśuvarjitam /	araSmi-bimbam sUryasya vahneH-ca-eva-aMSu-varjitam /
   dṛṣṭvaikādaśamāsāstu naraścordhvaṃ na jīvati // Rmañj_10.25 //	dRzwvA-ekAdaSa-mAsAH-tu naraH-ca-UrDvam na jIvati // RmaQt-_10.25 //
   vātaṃ mūtraṃ purīṣaṃ yaḥ suvarṇaṃ rajataṃ tathā /	vAtam mUtram purIzam yaH suvarNam rajatam taTA /
   pratyakṣamathavā svapne daśamāsaṃ na jīvati // Rmañj_10.26 //	pratyakzam-aTavA svapne daSa-mAsam na jIvati // RmaQt-_10.26 //
   kvacit paśyati yo dīptaṃ svarṇavat kānanaṃ naraḥ /	kvacid paSyati yaH dIptam svarNa-vat kAnanam naraH /
   virūpāṇi ca bhūtāni navamāsaṃ na jīvati // Rmañj_10.27 //	virUpANi ca BUtAni nava-mAsam na jIvati // RmaQt-_10.27 //
   sthūlāṅgo'pi kṛśaḥ kṛśo'pi sahasā sthūlatvamālambate śyāmo vā kanakaprabho	sTUlAFgaH-api kRSaH kRSaH-api sahasA sTUla-tvam-Alambate SyAmaH vA kanaka-praBo
   yadi bhavedgauro'pi kṛṣṇacchaviḥ /	yadi Bavet-gOraH-api kRzNa=-CaviH /
   dhīro dhīratayārthadharmanipuṇaḥ śāntopakārī pumān ityevaṃ prakṛte tu	DIraH DIra-tayA-arTa-Darma-nipuNaH SAnta-upakArI pumAn iti-evam prakRte tu
   śāntacalanaṃ māsyaṣṭame mṛtyudam // Rmañj_10.28 //	SAnta-calanam mAsi-azwame mRtyu-dam // RmaQt-_10.28 //
   pīḍā bhavetpāṇitale ca jihvāmūlaṃ samūlaṃ rudhiraṃ ca kṛṣṇam /	pIxA Bavet-pANi-tale ca jihvA-mUlam sa-mUlam ruDiram ca kRzNam /
   vṛddhiṃ naraḥ kāmapi yanna dṛṣṭvā jīvenmanuṣyaḥ sa hi saptamāsān //	vRdDim naraH kAm-api yat-na dRzwvA jIvet-manuzyaH sa hi sapta-mAsAn //
   Rmañj_10.29 //	RmaQt-_10.29 //
   madhyāṅgulīnāṃ tritayaṃ viraktaṃ rogaṃ vinā śuṣyati yasya kaṇṭhaḥ /	maDya-aFgulInAm tritayam viraktam rogam vinA Suzyati yasya kaNWaH /
   muhurmuhuḥ prasravaṇaṃ ca jāḍyaṃ ṣaṣṭhe ca māse pralayaṃ prayāti //	muhur-muhur prasravaNam ca jAxyam zazWe ca mAse pralayam prayAti //
   Rmañj_10.30 //	RmaQt-_10.30 //
   yasya na sphuraṇaṃ kiṃcid vidyate yasya karmaṇi /	yasya na sPuraNam kiMcid vidyate yasya karmaNi /
   so'vaśyaṃ pañcame māsi skandhārūḍho gamiṣyati // Rmañj_10.31 //	saH-avaSyam paQcame mAsi skanDa-ArUXaH gamizyati // RmaQt-_10.31 //
   yasya na sphurate jyotiḥ pīḍite nayanadvaye /	yasya na sPurate jyotiH pIxite nayana-dvaye /
   maraṇaṃ tasya nirdiṣṭaṃ caturthe māsi niścitam // Rmañj_10.32 //	maraNam tasya nirdizwam caturTe mAsi niScitam // RmaQt-_10.32 //
   spandate vṛṣaṇo yasya na kiṃcidapi pīḍitaḥ /	spandate vRzaNaH yasya na kiMcid-api pIxitaH /
   tṛtīye māsi so'vaśyaṃ yamaloke gamiṣyati // Rmañj_10.33 //	tRtIye mAsi saH-avaSyam yama-loke gamizyati // RmaQt-_10.33 //
   tārā divā candraprabhaṃ niśānte yo vidyutaṃ paśyati caiva śvabhre /	tArA divA candra-praBam niSA-ante yaH vidyutam paSyati ca-eva SvaBre /
   indrāyudhaṃ vā svayameva rātrau māsadvaye tasya vadanti nāśam //	indrAyuDam vA svayam-eva rAtrO mAsa-dvaye tasya vadanti nASam //
   Rmañj_10.34 //	RmaQt-_10.34 //
   yasya jānugataṃ marma na kiṃcidapi ceṣṭitam /	yasya jAnu-gatam marma na kiMcid-api cezwitam /
   māsānte maraṇaṃ tasya na kenāpi vilambyate // Rmañj_10.35 //	mAsa-ante maraNam tasya na kena-api vilambyate // RmaQt-_10.35 //
   kaniṣṭhāṅguliparva syāt kṛṣṇaṃ ca madhyamaṃ yadā /	kanizWA-aFguli-parva syAt kRzNam ca maDyamam yadA /
   gatāyuḥ procyate puṃsām aṣṭādaśadināvadhiḥ // Rmañj_10.36 //	gatAyuH procyate puMsAm azwAdaSa-dina-avaDiH // RmaQt-_10.36 //
   ghṛte taile jale vāpi darpaṇe yasya dṛśyate /	GRte tEle jale vA-api darpaNe yasya dRSyate /
   śirorahitamātmānaṃ pakṣamekaṃ sa jīvati // Rmañj_10.37 //	SiraH-rahitam-AtmAnam pakzam-ekam sa jIvati // RmaQt-_10.37 //
   śaityaṃ dadhyannapānāni yasya tāpakarāṇi ca /	SEtyam daDi-anna-pAnAni yasya tApa-karANi ca /
   śītaraśmi bhaveccāruhāsaṃ cātha sunirmalam // Rmañj_10.38 //	SIta-raSmi Bavet-cAru-hAsam ca-aTa su-nirmalam // RmaQt-_10.38 //
   na vetti vai cāruhitaṃ na coṣṇaṃ vetti yo naraḥ /	na vetti vE cAru-hitam na ca-uzNam vetti yaH naraH /
   kālajñānena samproktaṃ pakṣamekaṃ sa jīvati // Rmañj_10.39 //	kAla-jQAnena samproktam pakzam-ekam sa jIvati // RmaQt-_10.39 //
   snātamātrasya yasyaite trayaḥ śuṣyanti tatkṣaṇāt /	snAta-mAtrasya yasya-ete trayaH Suzyanti tad-kzaNAt /
   hṛdayaṃ hastapādau ca daśarātraṃ sa jīvati // Rmañj_10.40 //	hRdayam hasta-pAdO ca daSa-rAtram sa jIvati // RmaQt-_10.40 //
   nāsāgraṃ rasanāgraṃ ca cakṣuścaivauṣṭhasampuṭam /	nAsA-agram rasanA-agram ca cakzuH-ca-eva-ozWa-sampuwam /
   yo na paśyetpurādṛṣṭaṃ saptarātraṃ sa jīvati // Rmañj_10.41 //	yaH na paSyet-purA-dRzwam sapta-rAtram sa jIvati // RmaQt-_10.41 //
   dhārā bindusamā yasya patate ca mahītale /	DArA bindu-samA yasya patate ca mahI-tale /
   saptāhājjāyate mṛtyuḥ kālajñānena kathyate // Rmañj_10.42 //	sapta-ahAt-jAyate mRtyuH kAla-jQAnena kaTyate // RmaQt-_10.42 //
   athātaḥ sampravakṣyāmi chāyāpuruṣalakṣaṇam /	aTa-atas sampravakzyAmi CAyA-puruza-lakzaNam /
   yasya vijñānamātreṇa trikālajño bhavennaraḥ // Rmañj_10.43 //	yasya vijQAna-mAtreNa tri-kAla-jQaH Bavet-naraH // RmaQt-_10.43 //
   kālo dūrasthito'syāpi yenopāyena lakṣyate /	kAlaH dUra-sTitaH-asya-api yena-upAyena lakzyate /
   taṃ vadanti samāsena yathoddiṣṭaṃ śivāgame // Rmañj_10.44 //	tam vadanti samAsena yaToddizwam Siva-Agame // RmaQt-_10.44 //
   ekānte vijane gatvā kṛtvādityaṃ svapṛṣṭhataḥ /	ekAnte vijane gatvA kRtvA-Adityam sva-pRzWataH /
   saṃnirīkṣya nijacchāyāṃ kaṇṭhadeśasamāhitām // Rmañj_10.45 //	saMnirIkzya nija=-CAyAm kaNWa-deSa-samAhitAm // RmaQt-_10.45 //
   tataścākāśamīkṣeta tataḥ paśyati śaṃkaram /	tatas-ca-AkASam-Ikzeta tatas paSyati SaMkaram /
   aṣṭottaraśataṃ japtvā tato vai dṛśyate śubham // Rmañj_10.46 //	azwottaraSatam japtvA tatas vE dRSyate SuBam // RmaQt-_10.46 //
   śuddhasphaṭikasaṃkāśaṃ nānārūpadharo haram /	SudDa-sPawika-saMkASam nAnA-rUpa-DaraH haram /
   ṣaṇmāsābhyāsayogena bhūcarāṇāṃ patirbhavet // Rmañj_10.47 //	zaz-mAsa-aByAsa-yogena BUcarANAm patiH-Bavet // RmaQt-_10.47 //
   varṣadvayena he nātha kartā hartā svayaṃ prabhuḥ /	varza-dvayena he nATa kartA hartA svayam praBuH /
   trikālajñatvam āpnoti sa yogī nātra saṃśayaḥ // Rmañj_10.48 //	tri-kAla-jQa-tvam Apnoti sa yogI na-atra saMSayaH // RmaQt-_10.48 //
   yatkṛtābhyāsayogena nāsti kiṃcit sudurlabham /	yad-kRta-aByAsa-yogena na-asti kiMcid su-durlaBam /
   tadrūpaṃ kṛṣṇavarṇaṃ ca paśyati vyomni nirmale // Rmañj_10.49 //	tad-rUpam kRzNa-varNam ca paSyati vyomni nirmale // RmaQt-_10.49 //
   ṣaṇmāsān mṛtyumāpnoti sa yogī nātra saṃśayaḥ /	zaz-mAsAt mRtyum-Apnoti sa yogI na-atra saMSayaH /
   pīto vyādhibhayaṃ rakto nīlo hatyāṃ vinirdiśet // Rmañj_10.50 //	pItaH vyADi-Bayam raktaH nIlaH hatyAm vinirdiSet // RmaQt-_10.50 //
   nānāvarṇe svarūpe'sminudvego jāyate mahān /	nAnA-varNe svarUpe-asmin-udvegaH jAyate mahAn /
   pādau gulphaṃ ca jaṭharaṃ vināśakṛśatā bhavet // Rmañj_10.51 //	pAdO gulPam ca jaWaram vinASa-kRSa-tA Bavet // RmaQt-_10.51 //
   ardhavarṣeṇa varṣe vā jīvanvarṣadvayena na vā /	arDa-varzeNa varze vA jIvan-varza-dvayena na vA /
   vināśo dakṣiṇe bāhau svabandhur mriyate dhruvam // Rmañj_10.52 //	vinASaH dakziNe bAhO sva-banDuH mriyate Druvam // RmaQt-_10.52 //
   vāmabāhau tathā bhāryā vinaśyati na saṃśayaḥ /	vAma-bAhO taTA BAryA vinaSyati na saMSayaH /
   śiro dakṣiṇabāhubhyāṃ vināśo mṛtyumādiśet // Rmañj_10.53 //	SiraH dakziNa-bAhuByAm vinASaH mRtyum-AdiSet // RmaQt-_10.53 //
   aśiro māsamaraṇaṃ vinā jaṅghe divā nava /	aSiraH mAsa-maraNam vinA jaFGe divA nava /
   aṣṭabhiḥ skandhanāśena chāyāluptena tatkṣaṇāt // Rmañj_10.54 //	azwaBiH skanDa-nASena CAyA-luptena tad-kzaNAt // RmaQt-_10.54 //
   tīrthasnānena dānena tapasā sukṛtena vā /	tIrTa-snAnena dAnena tapasA sukRtena vA /
   japena jñānayogena jāyate kālabandhanam // Rmañj_10.55 //	japena jQAna-yogena jAyate kAla-banDanam // RmaQt-_10.55 //
   rasāyanaṃ ca pūrvoktaṃ guṭikā mṛtajīvanī /	rasAyanam ca pUrva-uktam guwikA mRta-jIvanI /
   naraiḥ sevyā yathoktaṃ ca paraṃ kālasya bandhanam // Rmañj_10.56 //	narEH sevyAH yaToktam ca param kAlasya banDanam // RmaQt-_10.56 //
   rakṣaṇīyamato dehaṃ yato dharmādisādhanam /	rakzaNIyam-atas deham yatas Darma-Adi-sADanam /
   śarīraṃ nāśayantyete doṣā dhātumalāśrayāḥ // Rmañj_10.57 //	SarIram nASayanti-ete dozAH DAtu-mala-ASrayAH // RmaQt-_10.57 //
   vaidyanāthatanūjena śālināthena dhīmatā /	vEdya-nATa-tanUjena SAlinATena DImatA /
   śāstramālokya cākṛṣya racitā rasamañjarī // Rmañj_10.58 //	SAstram-Alokya ca-AkRzya racitA rasamaQjarI // RmaQt-_10.58 //
