   ghaṭakarparakāvyam	Gawa-karpara-kAvyam
   śrīmanmahāmāheśvarācāryaśrīmadabhinavaguptapādaracitavivṛtyupetam	SrImat-mahA-mAheSvara-AcArya-SrImat-aBinavagupta-pAda-racita-vivRti-upetam
         apūrvaḥ ko 'yaṃ te varada śirasaḥ śekharavidhir nanu jñātaṃ pluṣṭaṃ	apUrvaH kaH ayam te vara-da SirasaH SeKara-viDiH nanu jQAtam pluzwam
   smaradhanur idaṃ mūrdhani dhṛtam /	smara-DanuH idam mUrDani DRtam /
         yadālokāl loke viṣamaviśikhaḥ sphūrjatitarām iti prokte devyā	yadAlokAt loke vizama-viSiKaH sPUrjatitarAm iti prokte devyA
   galitaniyamaḥ śambur avatāt //	galita-niyamaH SambuH avatAt //
   idaṃ proṣitapramadayā hetubhūtayā proṣitapramadām uddiśya kathyate kulakam	idam prozita-pramadayA hetu-BUtayA prozita-pramadAm uddiSya kaTyate kulakam
   | tatra kiñcit kavinibaddhapramdāvaktṛkam,	| tatra kiQcid kavi-nibadDa-pramdA-vaktR-kam,
   kiñcitkavinibaddhatatsakhībhāṣitam, kiñcit kavinibaddhadūtībhāṣitam, anyat	kiQcitka-vinibadDa-tad-saKI-BAzitam, kiQcid kavi-nibadDa-dUtI-BAzitam, anyat-
   kaviprakaṭitapratidūtīvacanam, itarat svatantrakavikathitam iti	kavi-prakawita-pratidUtI-vacanam, itarat svatantraka-vikaTitam iti
   bahuprakāraṃ darśayiṣyāmaḥ | na tu saiva ekā kathanakartrī | proṣitaḥ	bahu-prakAram darSayizyAmaH | na tu sA-eva ekA kaTana-kartrI | prozitaH
   pramado vallabho harṣaś ca yasyāḥ | athaca proṣitā vallabhena viyuktā,	pramadaH vallaBaH harzaH ca yasyAH | aTa-ca prozitA vallaBena viyuktA,
   prakṛṣṭena yauvanaśṛṅgārajanitena madena ca yuktā | anyadeśatayā	prakRzwena yOvana-SRFgAra-janitena madena ca yuktAH | anya-deSa-tayA
   viyuktatvam eva proṣitatvena lakṣyate	viyukta-tvam eva prozita-tvena lakzyate
   chādite dinakarasya bhāvane khāj jale patati śokabhāvane /	CAdite dinakarasya BAvane KAt jale patati Soka-BAvane /
   manmathe ca hṛdi hantum udyate proṣitapramadayedam udyate // Ghk_1 //	manmaTe ca hRdi hantum udyate prozita-pramadayA-idam udyate // Ghc-_1 //
   dinaṃ karotīti dinakaras tasya bhāvane raśmipuñje chādite tiraskṛte sati	dinam karoti-iti dinakaraH tasya BAvane raSmi-puQje CAdite tiraskRte sati
   tāsāṃ tamaḥpratipakṣatayā suprasiddhānām api sa sūryo yatra ācchādyate	tAsAm tamaH-pratipakza-tayA su-prasidDAnAm api sa sUryaH yatra AcCAdyate
   tatra kathaṃ harṣāloko 'pi mānaso 'stu, athaca virahiṇīnāṃ	tatra kaTam harza-AlokaH api mAnasaH astu, aTa-ca virahiNInAm
   rajanisamayajanitaraṇaraṇakakaluṣitahṛdayāṇāṃ kadācit dinam api	rajani-samaya-janita-raNa-raNaka-kaluzita-hRdayANAm kadAcid dinam api
   vividhavinodālokavitaraṇena bandhutāṃ yāyāt | adya tu yatprasādāt	viviDa-vinoda-Aloka-vitaraNena banDu-tAm yAyAt | adya tu yad-prasAdAt-
   tādṛśadinam upajāyate tasya api kaścid ātmīyaḥ sahajaḥ svabhāvaḥ, so 'pi	tAdRSa-dinam upajAyate tasya api kaScid AtmIyaH sahajaH svaBAvaH, saH api
   ācchadita iti sātiśayaṃ bhāgyahīnatvaṃ dyotitam | tathā jale ca ākāśāt	AcCaditaH iti sa-atiSayam BAgya-hIna-tvam dyotitam | taTA jale ca AkASAt-
   patati | kīdṛśī | śokaṃ bhāvayati | jalaṃ hi nikaṭavartinā pārthivarajasā	patati | kIdRSI | Sokam BAvayati | jalam hi nikawa-vartinA pArTiva-rajasA
   ātmānaṃ bhāvayati ekatayā yojayatīti śrutam idam, adya tu apūrvaṃ vartate	AtmAnam BAvayati ekatayA yojayati-iti Srutam idam, adya tu apUrvam vartate
   śokena virahiṇīr bhāvayati śokamayya eva sampādyante tāḥ | na hi tāsāṃ	Sokena virahiNIH BAvayati Soka-mayyaH eva sampAdyante tAH | na hi tAsAm
   prāvṛṭsamayamadhye priyāgamanaśaṅkāmātram api astīti tātkālaṃ nairāśyam	prAvRz-samaya-maDye priya-Agamana-SaFkA-mAtram api asti-iti tAtkAlam nErASyam
   eva khāt patatīty anena amuṣya duṣprasahasya apratīkāratayā sātiśayo	eva KAt patati-iti anena amuzya duzprasahasya apratIkAra-tayA sa-atiSayaH-
   'nutāpaḥ sūcyate | tathā manmatho hṛdayapraharaṇaṃ prati sasaṃrambhaḥ |	anutApaH sUcyate | taTA manmaTaH hRdaya-praharaNam prati sa-saMramBaH |
   athaca bāhyo yaḥ kaścit hantā tasmād upāyaiḥ palāyyate 'pi, ayaṃ punar	aTa-ca bAhyaH yaH kaScid hantA tasmAt upAyEH palAyyate api, ayam punar-
   hṛdayāvasthita eva antarhananaṃ prati sasaṃrambhaḥ | caśabda	hRdaya-avasTitaH eva antar-hananam prati sa-saMramBaH | caSabda
   ekakālatāsūcakaḥ | yathā kaścit durjano nirjane nirāloke durdina eva	eka-kAla-tA-sUcakaH | yaTA kaScid durjanaH nirjane nirAloke durdine eva
   saśokaṃ janam ata eva nirudhyamānam ekākinaṃ prāpyaiva labdhacchidraḥ	sa-Sokam janam atas eva niruDyamAnam ekAkinam prApya-eva labDa=-CidraH
   praharati, tathāiva amuṣmin kāla īdṛśam iva kāminījanaṃ madanas tāḍayatīty	praharati, taTA-iva amuzmin kAlaH IdRSam iva kAminI-janam madanaH tAxayati-iti-
   arthaḥ || GhkV_1 ||	arTaH || GhkV_1 ||
   sarvakālam ativāhya toyadā āgatāḥ stha dayito gato yadā /	sarvakAlam ativAhya toyadAH AgatAH sTa dayitaH gataH yadA /
   nirdayena paradeśasevinā māriṣyatha hi tena māṃ vinā // Ghk_2 //	nirdayena para-deSa-sevinA mArizyaTa hi tena mAm vinA // Ghc-_2 //
        iyaṃ nāyikāyā eva uktiḥ | he toyadāḥ !	iyam nAyikAyAH eva uktiH | he toyadAH !
   macchokabhāvakajalavitaraṇodyatā yatra vayaṃ priyaviyuktā na abhūma,	mad-Soka-BAvaka-jala-vitaraNa-udyatA yatra vayam priya-viyuktA na aBUma,
   tādṛśaṃ kālam ativāhya yatra kvacit yāpayitvā yadā adya dayito gatas tadā	tAdRSam kAlam ativAhya yatra kvacid yApayitvA yadA adya dayitaH gataH tadA
   yūyam āgatāḥ | tathā sarvaṃ kālaṃ diṣṭam athaca kṛtāntarūpaṃ yeṣāṃ te	yUyam AgatAH | taTA sarvam kAlam dizwam aTa-ca kRtAnta-rUpam yezAm te
   tathā matibāhyā amanojñamanasaḥpīḍakatvāt te ca toyadāś ceti vigrahaḥ |	taTA mati-bAhyAH amanojQa-manasaH-pIxaka-tvAt te ca toyadAH ca-iti vigrahaH |
   ataś ca māṃ māriṣyatha, kākvā uktiḥ | evaṃ nāma puṇyabhāginī bhūyāsaṃ,	atas ca mAm mArizyaTa, kAkvA uktiH | evam nAma puNya-BAginI BUyAsaM,
   yena dayitajanavirahitā bhīṣaṇabhavadīyacaritāvalokanaparikhinnahṛdayā	yena dayita-jana-virahitA BIzaNa-BavadIya-carita-avalokana-pariKinna-hRdayA
   jīvitatyāgena api sukham āsīnā | athaca dayitena vinā yā jīvati sā	jIvita-tyAgena api suKam AsInA | aTa-ca dayitena vinA yA jIvati sA
   avaśyavadhārhaiva | yaś ca dirdayaḥ san paradeśaṃ sevate, sa cet dayitāyā	avaSya-vaDa-arha-eva | yaH ca dirdayaH san para-deSam sevate, sa ced dayitAyAH-
   hṛdayaṃ praviṣṭaḥ, tatkaratalopanatam eva maraṇam | na hi asau	hRdayam pravizwaH, tad-kara-tala-upanatam eva maraNam | na hi asO
   jaladharasamaye kim api kāryaṃ kartum samartha iti avaśyam eka eva kvacana	jalaDara-samaye kim api kAryam kartum samarTaH iti avaSyam ekaH eva kvacana
   ciram āste iti | tasmād asmāsu upari prema tāvad āstām; dayām api yadi	ciram Aste iti | tasmAt asmAsu upari prema tAvat AstAm; dayAm api yadi
   akariṣyat, tad avaśyam ihaiva āgamiṣyad ity etāvatī kaṣṭaparampareti anena	akarizyat, tat avaSyam iha-eva Agamizyat iti etAvatI kazwa-paramparA-iti anena
   viśvāsaparipāṭījanitadauḥsthityasūcakena dhvanyate || GhkV_2 ||	viSvAsa-paripAwI-janita-dOHsTitya-sUcakena Dvanyate || GhkV_2 ||
        priyatamaṃ prati nijāvasthāṃ jijñāpayiṣur bhīṣaṇajaladavijṛmbhām	priyatamam prati nija-avasTAm jijQApayizuH BIzaNa-jalada-vijRmBAm
   asahiṣṇur yuktyā kathaṃcid vacanāt yadi amī deśāntaraṃ vrajeyus tat sarvaṃ	asahizNuH yuktyA kaTaMcid vacanAt yadi amI deSa-antaram vrajeyuH tat sarvam
   sampatsyate | priyatamo 'pi ca taddeśaprāptajaladharadhvānākarṇanena	sampatsyate | priyatamaH api ca tad-deSa-prApta-jalaDara-DvAna-AkarNanena
   kadācit madīyām avasthāṃ svayaṃ vā anubhaved api ity abhiprāyeṇa nāyikā	kadAcid madIyAm avasTAm svayam vA anuBavet api iti aBiprAyeNa nAyikA
   idam āha	idam Aha
   brūta taṃ pathikapāṃsulaṃ ghanā yūyam eva pathiśīghralaṅgan /	brUta tam paTika-pAMsulam GanAH yUyam eva paTi-SIGra-laFgan /
   anyadeśaratir adya mucyatāṃ sāthavā tava vadhūḥ kim ucyatām // Ghk_3 //	anya-deSa-ratiH adya mucyatAm sA-aTavA tava vaDUH kim ucyatAm // Ghc-_3 //
        he ghanāḥ ! meghāḥ, athaca atinibiḍāḥ, ata eva hananaśīlāḥ, tam	he GanAH ! meGAH, aTa-ca ati-nibixAH, atas eva hanana-SIlAH, tam
   pathikānām madhye pāṃsulaṃ nirmaryādaṃ nirdayaṃ brūta | etad eva tasya	paTikAnAm maDye pAMsulam nirmaryAdam nirdayam brUta | etat eva tasya
   abhijñānaṃ yat pathikeṣu madhye sa eva nirdaya ity arthaḥ | yato yūyam eva	aBijQAnam yat paTikezu maDye saH eva nirdayaH iti arTaH | yatas yUyam eva
   pathaḥ śīghraṃ laṅgayathety anena katham itaḥ kṣipram eva vrajeyur iti	paTaH SIGram laFgayaTA-iti anena kaTam itas kzipram eva vrajeyuH iti
   protsāhanā dhvanyate | brūteti ca adhyeṣaṇā iyam, laṅganaṃ ca	protsAhanA Dvanyate | brUta-iti ca aDyezaNAH iyam, laFganam ca
   ciravrajitasya api jhagiti āsādanam | priyatamo hi cirakālaṃ proṣitaḥ, sa	cira-vrajitasya api Jagiti AsAdanam | priyatamaH hi cira-kAlam prozitaH, sa
   katham yo mārgaṃ laṅghayitum na śakyas tena adya itaś calitena labhyeteti	kaTam yaH mArgam laFGayitum na SakyaH tena adya itas calitena laByeta-iti
   bhāvaḥ | kiṃ brūta | anyasmin deśe yā iyaṃ ratir vinā api kāryam āsaktiḥ,	BAvaH | kim brUta | anyasmin deSe yA iyam ratiH vinA api kAryam AsaktiH,
   athaca vallabhāntareṇa saha premavisrambho na hi anyathā ambudharakālo	aTa-ca vallaBa-antareNa saha prema-visramBaH na hi anyaTA ambuDara-kAlaH-
   'tivāhya iti, sā ratir mucyatām | avaśyaṃ hi tayā ratyā bhavān grathita	ativAhya iti, sA ratiH mucyatAm | avaSyam hi tayA ratyA BavAn graTita
   eveti upālambhagarbhā uktiḥ | adyeti | adyaivety arthaḥ | atha kathaṃ	eva-iti upAlamBa-garBA uktiH | adya-iti | adya-eva-iti arTaH | aTa kaTam
   prema savisrambhaṃ śithilayituṃ śaktas tarhi sā tava vadhūr na punaḥ	prema sa-visramBam SiTilayitum SaktaH tarhi sA tava vaDUH na punar-
   priyatamā, api tu śāstrasamayapatnī | kiṃ kathyatām, na vayam apriyam	priyatamA, api tu SAstra-samaya-patnI | kim kaTyatAm, na vayam apriyam
   āvedayāmaḥ, niścitaṃ tu prāṇān naiva dhārayet | athavā sāthavā tava vadhūr	AvedayAmaH, niScitam tu prANAn na-eva DArayet | aTavA sA-aTavA tava vaDUH-
   ity etāvat sandeśavacanam abhidhāya kim ahaṃ kathaṃ vā bhaveyam iti kim	iti etAvat sandeSa-vacanam aBiDAya kim aham kaTam vA Baveyam iti kim
   alīkavikatthaneneti avaśyam eva na jīvāmīty arthaḥ || GhkV_3 ||	alIka-vikatTanena-iti avaSyam eva na jIvAmi-iti arTaH || GhkV_3 ||
   haṃsapaṅktir api nātha samprati prasthitā viyati mānasaṃ prati /	haMsa-paFktiH api nATa samprati prasTitAH viyati mAnasam prati /
   cātakaś ca tṛṣito 'mbu yācate duḥkhitā pathika sā priyā ca te // Ghk_4 //	cAtakaH ca tRzitaH ambu yAcate duHKitA paTika sA priyA ca te // Ghc-_4 //
        yadi punar adya mārge gamanam āgamanaṃ ca na yujyate iti śaṅkyate,	yadi punar adya mArge gamanam Agamanam ca na yujyate iti SaFkyate,
   tad evaṃ brūteti nāyikā āha -- he pathika ! na hi bhavān nityaṃ yathā	tat evam brUta-iti nAyikAH Aha - he paTika ! na hi BavAn nityam yaTA
   gacchati, ato yadā taddeśagato 'bhūt tadā sā priyā śrūyate sma | ataḥ	gacCati, atas yadA tad-deSa-gataH aBUt tadA sA priyA SrUyate sma | atas-
   cātakas tṛṣākrānto jalaṃ yācate, sā ca tava yāñcāṃ karoti | anena	cAtakaH tRzA-AkrAntaH jalam yAcate, sA ca tava yAQcAm karoti | anena
   cātakayāñcāṃ prati jalasya kārakatā | tvaṃ tu tadīyayāñcāṃ prati na	cAtaka-yAQcAm prati jalasya kAraka-tA | tvam tu tadIya-yAQcAm prati na
   kārakaḥ | sa hi yāñcāṃ prati kārako bhavati yaḥ kadācit āśāpūraṇaṃ karoti	kArakaH | sa hi yAQcAm prati kArakaH Bavati yaH kadAcid ASA-pUraNam karoti
   | tvaṃ tu sarvakālam evaṃvidhapratikūlācaraṇacuñcur eva | tathāpi tu	| tvam tu sarvakAlam evaMviDa-pratikUlA-caraNa-cuQcuH eva | taTA-api tu
   yācyase | ata eva āha na prabhuḥ paryanuyogārhaḥ | haṃsānāṃ sambandhinī	yAcyase | atas eva Aha na praBuH paryanuyoga-arhaH | haMsAnAm sambanDinI
   paṅktir atibahavo 'pi haṃsā adya ākāśamārge mānasaṃ prati pracalitāḥ | eko	paFktiH ati-bahavaH api haMsAH adya AkASa-mArge mAnasam prati pracalitAH | ekaH-
   'pi hi yatra gacchati, tatra avaśyam aparasya api aniruddhena pathā	api hi yatra gacCati, tatra avaSyam aparasya api anirudDena paTA
   bhāvyaṃ | kiṃ punar bahavaḥ | yataś ca jaladharamuktajalapaṭale te viyato	BAvyam | kim punar bahavaH | yatas ca jalaDara-mukta-jala-pawale te viyataH-
   bhuvi sañcaranti tasya yad ekāyatanam ākāśaṃ tad eva haṃsānāṃ mārgatvena	Buvi saQcaranti tasya yat eka-Ayatanam AkASam tat eva haMsAnAm mArga-tvena
   vartate | bhūmau mārge ko bhayasambhavaḥ | yatra ca atidūraṃ mānasaṃ	vartate | BUmO mArge kaH Baya-samBavaH | yatra ca ati-dUram mAnasam
   gantuṃ nirbuddhīnām api haṃsānām udyamaḥ, tatra parimitadeśanivṛttimātra	gantum nirbudDInAm api haMsAnAm udyamaH, tatra parimita-deSa-nivRtti-mAtra
   eva na kim iti sā priyā bhavato yācate || GhkV_4 ||	eva na kim iti sA priyA BavataH yAcate || GhkV_4 ||
   nīlaśaṣpam abhibhāti komalaṃ vāri vindati ca cātako 'malam /	nIla-Sazpam aBiBAti komalam vAri vindati ca cAtakaH amalam /
   ambudaiḥ śikhigaṇo vinādyate kā ratiḥ priya mayā vinādya te // Ghk_5 //	ambudEH SiKi-gaNaH vinAdyate kA ratiH priya mayA vinAdya te // Ghc-_5 //
        nīlaṃ śaṣpākhyaṃ tṛṇaṃ sarvato bhāti, cātako nirmalaṃ jalaṃ vindati	nIlam Sazpa-AKyam tRNam sarvatas BAti, cAtakaH nirmalam jalam vindati
   jalaṃ labhate, mayūrakulaṃ ca meghaiḥ kekāyuktaṃ kriyate ity etair vākyair	jalam laBate, mayUra-kulam ca meGEH kekA-yuktam kriyate iti etEH vAkyEH-
   pratyuta iha āgacchatas tava kim api pathi manoharatvam iti dhvanyate |	pratyutaH iha AgacCataH tava kim api paTi manohara-tvam iti Dvanyate |
   nīlaṃ ca śaṣpam avalokayatas	nIlam ca Sazpam avalokayatas
   tatsukumāratarasparśānubhavasukhitacaraṇayugalasya	tad-sukumAratara-sparSa-anuBava-suKita-caraNa-yugalasya
   gagananipatitāmalajaladalitaklamasya	gagana-nipatita-amala-jala-dalita-klamasya
   muditamayūraracitakekākaraṇanirbharavikasvarakarṇadvayasya avaśyaṃ sarvam	mudita-mayUra-racita-keka-akaraNa-nirBara-vikasvara-karNa-dvayasya avaSyam sarvam
   eva sukham | adya tu tūṣṇīṃ sthitasya mayā vinā kā ratiḥ, na kācid iti	eva suKam | adya tu tUzNIm sTitasya mayA vinA kA ratiH, na kAcid iti
   svātmasaubhāgyasaṃbhāvanāgarbhā iyam uktiḥ | athaca mama īdṛśī avasthā	sva-Atma-sOBAgya-saMBAvanA-garBA iyam uktiH | aTa-ca mama IdRSI avasTA
   yato vartate, tato māṃ prati śaṣpaṃ nīlaṃ malinasvabhāvam api komalaṃ	yatas vartate, tatas mAm prati Sazpam nIlam malina-svaBAvam api komalam
   karuṇārdram iva bhāti | cātakaś ca yo nāmnaiva priyagaganajalaḥ	karuNA-Ardram iva BAti | cAtakaH ca yaH nAmnA-eva priya-gagana-jalaH
   prasiddhaḥ, so 'pi jalam iha labhate, na tathā pibatīti pratīyamānā	prasidDaH, saH api jalam iha laBate, na taTA pibati-iti pratIyamAnA
   utprekṣā | ambudaiś ca virahihṛdayasphoṭanapaṭutaragarjitair api mamopari	utprekzA | ambudEH ca virahi-hRdaya-sPowana-pawutara-garjitEH api mama-upari
   karuṇāvaśāt nijasuhṛtkulam ākrandavat sampādyate | kā punar mayā vinā mama	karuNA-vaSAt nija-suhRd-kulam Akranda-vat sampAdyate | kA punar mayA vinA mama
   abhāve kā aratiḥ kaḥ khedaḥ, na kaścit | tathā mama abhāve bhavataḥ kā	aBAve kA aratiH kaH KedaH, na kaScid | taTA mama aBAve BavataH kA
   iyaṃ ratiḥ ko 'yam anubandhaḥ, sā mriyatām iti | athaca prāṅ mayā vinā	iyam ratiH kaH ayam anubanDaH, sA mriyatAm iti | aTa-ca prAk mayA vinA
   tava ratir na kadācid abhūt, adya tu kathaṃ sā ratiḥ | adyety anena prāg	tava ratiH na kadAcid aBUt, adya tu kaTam sA ratiH | adya-iti anena prAk-
   atyantapremarasamānasatām kapaṭena kila prakaṭitavān asīti dhvanyate | ata	atyanta-prema-rasa-mAna-satAm kapawena kila prakawitavAn asi-iti Dvanyate | ata
   eva sotprāsaṃ priyeti āmantraṇam iti upālambhagarbhā bhaṇitiḥ || GhkV_5 ||	eva sa-utprAsam priyA-iti AmantraNam iti upAlamBa-garBA BaNitiH || GhkV_5 ||
   meghaśabdamuditāḥ kalāpinaḥ proṣitāhṛdayaśokalāpinaḥ /	meGa-Sabda-muditAH kalApinaH prozitA-hRdaya-Soka-lApinaH /
   toyadāgamakṛśā ca sādya te durdhareṇa madanena sādyate // Ghk_6 //	toyada-Agama-kRSA ca sA-adya te durDareNa madanena sAdyate // Ghc-_6 //
   amī ye bhavatā puraḥ paridṛśyante kalāpinas te meghānāṃ secanapradhānānāṃ	amI ye BavatA puras paridRSyante kalApinaH te meGAnAm secana-praDAnAnAm
   sambandhinā śabdena muditāḥ kekāpriyatvāt, tathā ca proṣitānāṃ kāntānāṃ	sambanDinA Sabdena muditAH kekA-priya-tvAt, taTA ca prozitAnAm kAntAnAm
   sambandhini hṛdaye śokaṃ lāpayanti samyak śleṣayanti avaśyaṃ, tathā	sambanDini hRdaye Sokam lApayanti samyak Slezayanti avaSyan, taTA
   proṣitānāṃ hṛdaye śokaṃ lapanti teṣu hi kūjatsu avaśyaṃ virahiṇyaḥ	prozitAnAm hRdaye Sokam lapanti tezu hi kUjatsu avaSyam virahiNyaH
   śokavatya iti niścīyate, tathā proṣitāhṛdayaṃ śokena lāpayanti	SokavatyaH iti niScIyate, taTA prozitA-hRdayam Sokena lApayanti
   dravīkurvate | sā ca te priyā adya ca tava durdhareṇa kāmena pūrvaṃ hi	dravIkurvate | sA ca te priyAH adya ca tava durDareNa kAmena pUrvam hi
   kāmabhayabhītāyās tvam eva śaraṇam abhūḥ, adya tu iha sthitasya tava	kAma-Baya-BItAyAH tvam eva SaraNam aBUH, adya tu iha sTitasya tava
   madano durdhara iti durnivāraḥ | sambandhamātre ṣaṣṭhī, na tu kartari	madanaH durDaraH iti durnivAraH | sambanDa-mAtre zazWI, na tu kartari
   "khalartha" (2.3.69) iti pratiṣedhāt | tathā tavaiva sannihitasya sā	"KalarTa" (2.3.69) iti pratizeDAt | taTA tava-eva sannihitasya sA
   toyadāgame kṛśā abhūt | āgamiṣyati jaladharasamayaḥ pravatsyati ca	toyada-Agame kRSAH aBUt | Agamizyati jalaDara-samayaH pravatsyati ca
   priyatamaḥ iti raṇaraṇakavatī bhavatsannidhāne kṛśā babhūva | adya tatra	priyatamaH iti raNa-raNakavatI Bavat-sanniDAne kRSAH baBUva | adya tatra
   madhye bhūyān kālo gata iti asyā adya hitena bhavitavyam iti	maDye BUyAn kAlaH gataH iti asyAH adya hitena Bavitavyam iti
   kavinibaddhadūtīvacanam idam | na hi meghānāṃ svayam eva	kavi-nibadDa-dUtI-vacanam idam | na hi meGAnAm svayam eva
   "meghaśabdamuditāḥ" iti "toyadāgama-" iti ca svātantryeṇa kathayitum	"meGa-Sabda-muditAH" iti "toyat-Agama-" iti ca svAtantryeNa kaTayitum
   ucitam | "ambudaiḥ śikhigaṇo vinādyate" ity atre tu prāktanaśloke	ucitam | "ambudEH SiKi-gaNaH vinAdyate" iti atre tu prAktanaSloke
   meghamukhasañcāritākṣarā nāyikā eva kavinā vaktṛtvena upanibaddhā, iha tu	meGa-muKa-saQcArita-akzarAH nAyikAH eva kavinA vaktR-tvena upanibadDA, iha tu
   naivam || GhkV_6 ||	na-evam || GhkV_6 ||
   kiṃ kṣamāpi tava nāsti kāntayā pāṇḍugaṇḍapatitālakāntayā /	kim kzamA-api tava na-asti kAntayA pANxu-gaNxa-pati-tAlaka-antayA /
   śokasāgarajale ca pātitāṃ tvadguṇasmaraṇam eva pāti tām // Ghk_7 //	Soka-sAgara-jale ca pAtitAm tvad-guNa-smaraNam eva pAti tAm // Ghc-_7 //
        sakhyā eva dūtītvena preṣitāyā iyaṃ bhaṇitiḥ | āstāṃ tāvat	saKyAH eva dUtI-tvena prezitAyAH iyam BaNitiH | AstAm tAvat-
   premānubandhaḥ | tādṛśī api yā kāntā lāvaṇyadyasādhāraṇabhūtā, sā yadi	prema-anubanDaH | tAdRSI api yA kAntA lAvaNyadya-sADAraNa-BUtA, sA yadi
   īdṛśavat jāyate, tat kiṃ tayā hetubhūtayā kṣamā api nāsti |	IdRSa-vat jAyate, tat kim tayA hetu-BUtayA kzamAH api na-asti |
   pānḍuracchāyayoḥ kapolayoḥ patitā alakāntā yasyāḥ	pAnxura=-CAyayoH kapolayoH patitAH alaka-antAH yasyAH
   tadīyakapolatalapāṇḍimānaṃ malinasvabhāvā alakā api prekṣituṃ na	tadIya-kapola-tala-pANximAnam malina-svaBAvAH alakAH api prekzitum na
   pārayantīty arthaḥ | athaca kānteti āmantraṇam api | tvaṃ yadi tasyā	pArayanti-iti arTaH | aTa-ca kAntA-iti AmantraNam api | tvam yadi tasyAH-
   vallabhas tayā īdṛśyā janamātrakṛpābhājanabhūtayā api yā sāmānyajanasya	vallaBaH tayA IdRSyA jana-mAtra-kRpA-BAjana-BUtayA api yA sAmAnya-janasya
   kṛpā bhavati, sāpi na asti tava ātmani iyatāpi puruṣaguṇaṃ bahumānaṃ	kRpA Bavati, sA-api na asti tava Atmani iyatA-api puruza-guNam bahu-mAnam
   vahato 'pi | tathāpi sā śokārṇavapānīye meghasamayavāriṇā pātitā	vahataH api | taTA-api sA Soka-arNava-pAnIye meGa-samaya-vAriNA pAtitA
   bhavadīyaguṇasmaraṇena eva rakṣyate | athaca tvattas tava sakāśāt patitā	BavadIya-guNa-smaraNena eva rakzyate | aTa-ca tvattaH tava sakASAt patitA
   śoke, bhavadviprayuktā ca jātā, śokajaladhau ca nimagnā sampannety arthaḥ	Soke, Bavat-viprayuktA ca jAtA, Soka-jalaDO ca nimagnA sampannA-iti arTaH
   | cakārād etad dhvanyate, vastutas tu tvadguṇānām eva	| cakArAt etat Dvanyate, vastutas tu tvad-guNAnAm eva
   sātiśayasambhogādīnāṃ smaraṇena eva śoke patitā | adya tu tathā	sa-atiSaya-samBoga-AdInAm smaraNena eva Soke patitA | adya tu taTA
   kṛpāpātratāṃ prāptā, yad uta tena niṣkaruṇena pātitā api tvadguṇasmaraṇena	kRpA-pAtra-tAm prAptA, yat uta tena nizkaruNena pAtitAH api tvad-guNa-smaraNena
   eva rakṣyate | mama kila sa priyatamo 'pagato nirbahumāno māṃ prati ca	eva rakzyate | mama kila sa priyatamaH apagataH nirbahu-mAnaH mAm prati ca
   dṛḍhatarapremapavitritāntaḥkaraṇo nūnaṃ mām eva tadavasthāṃ yathā pūrvaṃ	dRXatara-prema-pavitrita-antaHkaraNaH nUnam mAm eva tad-avasTAm yaTA pUrvam
   trātavaṃs tathā trāsyate iti tvadguṇānāṃ smarantī sā jīvatīti yāvat |	trAtavan taTA trAsyate iti tvad-guNAnAm smarantI sA jIvati-iti yAvat |
   tathā yo 'yaṃ sāgare patitaḥ, so 'pi avaśyaṃ guṇasmaraṇavṛttyā eva	taTA yaH ayam sAgare patitaH, saH api avaSyam guNa-smaraNa-vRttyA eva
   rakṣyate dṛḍhaguṇaviracitarajjvavalambanena jātucid uttareyam apīty arthaḥ	rakzyate dRXa-guNa-viracita-rajju-avalambanena jAtucit uttarA-iyam api-iti arTaH
   || GhkV_7 ||	|| GhkV_7 ||
   kusumitakuṭajeṣu kānaneṣu priyarahiteṣu samutsukānaneṣu /	kusumita-kuwajezu kAnanezu priya-rahitezu samutsuka-Ananezu /
   dravati ca kaluṣaṃ jalaṃ nadīnāṃ kim iti ca māṃ samavekṣase na dīnām //	dravati ca kaluzam jalam nadInAm kim iti ca mAm samavekzase na dInAm //
   Ghk_8 //	Ghc-_8 //
        iyaṃ vilāpāvasthāṃ yātāyāḥ svayam eva nāyikāyā uktiḥ | puṣpitāni	iyam vilApa-avasTAm yAtAyAH svayam eva nAyikAyAH uktiH | puzpitAni
   kuṭajāni yeṣu vaneṣu yāḥ samutsukā utkaṇṭhitā mādṛśyas tāsāṃ yāni ānanāni	kuwajAni yezu vanezu yAH samutsukAH utkaNWitAH mAdRSyaH tAsAm yAni AnanAni
   priyatamaviyuktāni teṣu tadviṣaye nadīnām api kaluṣaṃ jalaṃ galati	priyatama-viyuktAni tezu tad-vizaye nadInAm api kaluzam jalam galati
   asmādṛśīnāṃ virahiṇīnām ānanāni avalokya jaḍabhāvānām api kaluṣaṃ jalaṃ	asmAdRSInAm virahiNInAm AnanAni avalokya jaxa-BAvAnAm api kaluzam jalam
   galati, asmādṛśīnāṃ virahiṇīsaritāṃ śokāvilaṃ jalaṃ galatīty arthaḥ | tvaṃ	galati, asmAdRSInAm virahiNI-saritAm Soka-Avilam jalam galati-iti arTaH | tvam
   māṃ dīnāṃ kim iti samavekṣase 'pi na | cakārāv apiśabdārthau bhinnakramau,	mAm dInAm kim iti samavekzase api na | cakArO api-Sabda-arTO Binna-kramO,
   eka nadīnām ity asya anantaram, aparas tu samavekṣaseśabdasya || GhkV_8 ||	eka nadInAm iti asya anantaram, aparaH tu samavekzaseSabdasya || GhkV_8 ||
   mārgeṣu meghasalilena vināśiteṣu kāmo dhanuḥ spṛśati tena vinā śiteṣu /	mArgezu meGa-salilena vinASitezu kAmaH DanuH spRSati tena vinA Sitezu /
   gambhīramegharasitavyathitā kadāhaṃ jahyāṃ sakhi priyaviyogajaśokadāhaṃ //	gamBIra-meGa-rasita-vyaTitA kadA-aham jahyAm saKi priya-viyoga-ja-Soka-dAham //
   Ghk_9 //	Ghc-_9 //
   visṛṣṭāyām api dūtyāṃ tadvacanākarṇanād api na āgata iti śokākulamanasi	visRzwAyAm api dUtyAm tad-vacana-AkarNanAt api na AgataH iti Soka-Akula-manasi
   nāyikāyāṃ yadā, kadācit sakhī tatsamāśvāsanāya ittham abhihitavatī --	nAyikAyAm yadA, kadAcid saKI tad-samASvAsanAya itTam aBihitavatI --
   mārgāṇāṃ duḥsañcaratvād asau na prāptaḥ, tadā punar api nāyikāyāḥ sakhiṃ	mArgANAm duHsaQcara-tvAt asO na prAptaH, tadA punar api nAyikAyAH saKim
   prati iyam uktiḥ -- sakhi ! paśya , mārgā meghasalilena nāśitās tathāparo	prati iyam uktiH - saKi ! paSya , mArgAH meGa-salilena nASitAH taTA-aparaH-
   'yaṃ doṣaḥ -- apratyayeṣu mārgeṣu śitā iṣavo yatra tādṛk dhanuḥ spṛśati,	ayam dozaH - apratyayezu mArgezu SitAH izavaH yatra tAdRS DanuH spRSati,
   śitaṃ śiraṃ sandhāya ākarṇākṛṣṭaṃ moktum icchatīty arthaḥ | tena vinā	Sitam Siram sanDAya AkarNa-AkRzwam moktum icCati-iti arTaH | tena vinA
   tadviyuktāyāḥ | athaca yadi ahaṃ tam abhisareyam, tat mārgā durjñānāḥ,	tad-viyuktAyAH | aTa-ca yadi aham tam aBisareyam, tat mArgAH durjQAnAH,
   tathāvidheṣu api teṣu duḥsahaṃ smaraśarabhayaṃ smaraś ca tadvarjaṃ śarān	taTAviDezu api tezu duHsaham smara-Sara-Bayam smaraH ca tat-varjam SarAn
   sandhatte mām eva tāḍayati, anyathā kadācit tasyaiva gamanam iha	sanDatte mAm eva tAxayati, anyaTA kadAcid tasya-eva gamanam iha
   sambhāvyate | atha ihasthā eva jaladasamayam ativāhayāmi, tat gambhīreṇa	samBAvyate | aTa ihasTAH eva jalada-samayam ativAhayAmi, tat gamBIreNa
   ghangarjitena jātatrāsā tiṣṭhāmi | ato he sakhi ! kadā ahaṃ priyaviyogajam	Gangarjitena jAta-trAsA tizWAmi | atas he saKi ! kadA aham priya-viyoga-jam
   śokadāhaṃ jahyām | ahaṃ ca meghaśabdavyathitā, madanaś ca	Soka-dAham jahyAm | aham ca meGa-Sabda-vyaTitA, madanaH ca
   niśitaśarapātanodyata iti avaśyaṃ mama jīvitāntena bhāvyaṃ | tac ca kadā	niSita-Sara-pAtana-udyate iti avaSyam mama jIvita-antena BAvyam | tat ca kadA
   bhavet, yatra ahaṃ sakalaśokanirmuktā sampadyeyeti | kecit sakhīpriyeti	Bavet, yatra aham sakala-Soka-nirmuktA sampadyeya-iti | kecid saKI-priyA-iti
   paṭhantaḥ sahṛdayāḥ katham adya api sakhī dūtītvena visṛṣṭā sā api na	paWantaH sahRdayAH kaTam adya api saKI dUtI-tvena visRzwA sA api na
   āgatā tat nūnaṃ tatsambhogarasalālasayā tayā bhāvyam iti sambhāvayantyāṃ	AgatA tat nUnam tad-samBoga-rasa-lAlasayA tayA BAvyam iti samBAvayantyAm
   nāyikāyāṃ kayācit vayasyayā mārgadaurātmye tadāgamanavighnakāriṇi	nAyikAyAm kayAcid vayasyayA mArga-dOrAtmye tad-Agamana-viGna-kAriNi
   upanyaste svayaṃ nāyikāyā idaṃ sūktam iti abhyūcuḥ | mārgas tāvat naṣṭāḥ	upanyaste svayam nAyikAyAH idam sUktam iti aByUcuH | mArgaH tAvat nazwAH
   tena ca vinā madanaḥ praharatīti tannikaṭāt calituṃ na yujyate 'syāḥ |	tena ca vinA madanaH praharati-iti tat-nikawAt calitum na yujyate asyAH |
   athaca tatsambhogarasavṛttismaraṇenaiva madanakadarthanārhā ato 'haṃ	aTa-ca tad-samBoga-rasa-vRtti-smaraNena-eva madana-kadarTana-arhAH atas aham
   sakhyā | priyeṇa ca saha viyogaḥ, tathā tasyāḥ sakhyāḥ | idānīṃ yaḥ priyas	saKyA | priyeNa ca saha viyogaH, taTA tasyAH saKyAH | idAnIm yaH priya-s
   tena saha viyogaḥ, tajjaṃ śokadāhaṃ kadā jīvitāntena api jahyām || GhkV_9	tena saha viyogaH, tad-jam Soka-dAham kadA jIvita-antena api jahyAm || GhkV_9
   susugandhitayā vane 'jitānāṃ svanadambhodharavātavījitānām /	su-suganDi-tayA vane ajitAnAm svanat-amBoDara-vAta-vIjitAnAm /
   madanasya kṛte niketanānāṃ pratibhānty adya vanāni ketanānām // Ghk_10 //	madanasya kRte niketanAnAm pratiBAnti adya vanAni ketanAnAm // Ghk_10 //
        yadā vinodārthaṃ sakhyā udyānopavanaṃ nītā, tadā	yadA vinoda-arTam saKyA udyAna-upavanam nItA, tadA
   taddarśanadviguṇataropacitavilāpāvasthāyā nāyikāyā idaṃ sūktam |	tad-darSana-dviguNa-tara-upacita-vilApa-avasTAyAH nAyikAyAH idam sUktam |
   ketananāmnāṃ tarūṇāṃ vanāni adya virājante | kīdṛśānām | suṣṭhu saurabheṇa	ketana-nAmnAm tarUNAm vanAni adya virAjante | kIdRSAnAm | suzWu sOraBeNa
   vanamadhye kenacid ajitānāṃ, tathā garjatāṃ meghānāṃ pavanena vījitānāṃ	vana-maDye kenacid ajitAnAM, taTA garjatAm meGAnAm pavanena vIjitAnAm
   prabodhitānām | ata eva kāmasya kṛte niketanānāṃ saṅketadhāmnām | ayam	praboDitAnAm | atas eva kAmasya kRte niketanAnAm saFketa-DAmnAm | ayam
   abhiprāyaḥ -- ketanavanāni madananiveśanasthānānīti atisukumārāṇi,	aBiprAyaH - ketana-vanAni madana-niveSana-sTAnAni-iti ati-sukumArANi,
   jaladhararasitatadvimuktaśīkarāsārasahitaś ca pavanas teṣām eva	jalaDara-rasita-tad-vimukta-SIkara-AsAra-sahitaH ca pavanaH tezAm eva
   prabodhanahetutayā sukumāratām āpta iti kim atra jaladasamaye	praboDana-hetu-tayA sukumAra-tAm AptaH iti kim atra jalada-samaye
   mārgavaiṣamyam, tat nūnam eva	mArga-vEzamyam, tat nUnam eva
   ketanavānāvalokanaprabodhitamadanasthānasukhasaṃskāraḥ priyatama	ketanavAn-a-avalokana-praboDita-madana-sTAna-suKa-saMskAraH priyatama
   āgamiṣyatīti sambhāvayantyā nāyikāyā bhaṇitiḥ pratibhātīti | apare tu	Agamizyati-iti samBAvayantyA nAyikAyAH BaNitiH pratiBAti-iti | apare tu
   vanaśabdapaunaruktyam amṛṣyamāṇā madanasya avane rakṣaṇe kṛte ajitānāṃ	vana-Sabda-pOnaruktyam amRzyamANAH madanasya avane rakzaNe kRte ajitAnAm
   ketanānāṃ vanāni śobhante iti āhuḥ | athavā saurabheṇa ye vane ekānte	ketanAnAm vanAni SoBante iti AhuH | aTavA sOraBeNa ye vane ekAnte
   yatra aparaḥ paritrātā na sambhāvyate tatra jitā apahṛtadhairyavṛttayaḥ	yatra aparaH paritrAtA na samBAvyate tatra jitAH apahRta-DErya-vRttayaH
   kṛtā vimohitāḥ kecana virahijanāḥ teṣāṃ daivavaśāt	kRtAH vimohitAH kecana virahi-janAH tezAm dEva-vaSAt-
   jaladharaśiśirapavanaprabodhitānām api punar api etāni ketanavanāni	jalaDara-SiSira-pavana-praboDitAnAm api punar api etAni ketana-vanAni
   kāmasya kṛte karaṇāya pratibhānti | madanātaṅkakaraṇād ṛte na eteṣāṃ kim	kAmasya kRte karaNAya pratiBAnti | madana-AtaFka-karaNAt Rte naH etezAm kim
   api prayojanam iti yāvat | svanaśabdena karuṇāvaśāt śabdāyamānatā	api prayojanam iti yAvat | svana-Sabdena karuNA-vaSAt SabdAyamAna-tA
   dhvanyate | yadā svananto garjanto 'mbhodharā yatra saṃjātakṛpāḥ	Dvanyate | yadA svanantaH garjantaH amBoDarAH yatra saMjAta-kRpAH
   saṃvṛttāḥ, tatra amīṣāṃ ketanavanānāṃ kā iyaṃ niṣkaruṇatā || GhkV_10 ||	saMvRttAH, tatra amIzAm ketana-vanAnAm kA iyam nizkaruNa-tA || GhkV_10 ||
   tat sādhu yat tvāṃ sutaruṃ sasarja prajāpatiḥ kāmanivāsa sarja /	tat sADu yat tvAm su-tarum sasarja prajApatiH kAma-nivAsa sarja /
   tvaṃ mañjarībhiḥ pravaro vanānāṃ netrotsavaś cāsi sayauvanānām // Ghk_11	tvam maQjarIBiH pravaraH vanAnAm netra-utsavaH ca-asi sa-yOvanAnAm // Ghc-_11
        iyam anantaravad eva uktiḥ | he sarjanāmadheya ! prajāpatir yat tvām	iyam anantara-vat eva uktiH | he sarjanAmaDeya ! prajApatiH yat tvAm
   sasarja śobhanaṃ taruṃ, tat sādhu, yatas tvaṃ kāmasya nivāsaḥ | kākur iyaṃ	sasarja SoBanam taruM, tat sADu, yatas tvam kAmasya nivAsaH | kAkuH iyam
   evaṃ dhvanati -- prajānāṃ kila patyā avaśyaṃ prajāhitakāriṇā bhavitavyam,	evam Dvanati - prajAnAm kila patyA avaSyam prajA-hita-kAriNA Bavitavyam,
   evaṃvidhahṛdayadāhavitaraṇaniḥśeṣitanikhilajantoḥ kāmasya nivāsabhūtaṃ	evaMviDa-hRdaya-dAha-vitaraNa-niHSezita-niKila-jantoH kAmasya nivAsa-BUtam
   bhavantaṃ nirmimāṇena prajāpatinā suṣṭhu prajāpatitvam uddarśitaṃ, tvayi	Bavantam nirmimANena prajApatinA suzWu prajApati-tvam uddarSitaM, tvayi
   dṛṣṭamātra eva mama kāpi vyathā vijṛmbhate ity arthaḥ | atha evaṃ api	dRzwa-mAtraH eva mama kA-api vyaTA vijRmBate iti arTaH | aTa evam api
   jānatī kim iti mām avalokitavaty asīti yadi, tat kila mañjarībhir bhavān	jAnatI kim iti mAm avalokitavatI asi-iti yadi, tat kila maQjarIBiH BavAn
   sakalavanamadhye śreṣṭho bahvībhiḥ kantābhis tu parivṛta iti śṛṅgāriṇi	sakala-vana-maDye SrezWaH bahvIBiH kantABiH tu parivRtaH iti SRFgAriNi
   bhavati bahumāna ity arthaḥ, tathāpi sayauvanānāṃ yuvatīnāṃ tu netrotsavaḥ	Bavati bahu-mAnaH iti arTaH, taTA-api sa-yOvanAnAm yuvatInAm tu netra-utsavaH
   | yadā kila ahaṃ yuvatiḥ priyasaṃyuktā tvām avalokitavatī, tadā	| yadA kila aham yuvatiH priya-saMyuktA tvAm avalokitavatI, tadA
   lokottaranayanānandavatī abhūvam, adya tvam	lokottara-nayana-AnandavatI aBUvam, adya tvam
   evaṃvidhabahutaravallabhāparivṛto bhūtvā kathaṃ māṃ priyaviyuktāṃ	evaMviDa-bahutara-vallaBA-parivRtaH BUtvA kaTam mAm priya-viyuktAm
   trātavyāṃ darśanamātreṇa api madanaparavaśāṃ karoṣīti vākyārthaḥ ||	trAtavyAm darSana-mAtreNa api madana-para-vaSAm karozi-iti vAkya-arTaH ||
   GhkV_11 ||	GhkV_11 ||
   navakadamba śiro 'vanatāsmi te vasati vo madanaḥ kusumasmite /	nava-kadamba SiraH avanatA-asmi te vasati vaH madanaH kusuma-smite /
   kuṭaja kiṃ kusumair avahasyate praṇipatāmi ca duṣprahasya te // Ghk_12 //	kuwaja kim kusumEH avahasyate praNipatAmi ca duzprahasya te // Ghk_12 //
        yadā sarjataror apakrāntā nāyikā jhagiti kadambam avalokayati, tadā	yadA sarja-taroH apakrAntA nAyikA Jagiti kadambam avalokayati, tadA
   prāktanamadanabhayabhītimatī jhagiti āha -- he navakadamba ! idānīm eva	prAktana-madana-Baya-BItimatI Jagiti Aha - he nava-kadamba ! idAnIm eva
   avalokitānubhūtatvadīyapratāpā ahaṃ tubhyaṃ śirasā avanatā asmi | evaṃ	avalokita-anuBUta-tvadIya-pratApAH aham tuByam SirasA avanatA asmi | evam
   yāvat bhaṇati, tāvat tadīyakusumavilokanajanitaraṇaraṇakā āha -- yuṣmākaṃ	yAvat BaNati, tAvat tadIya-kusuma-vilokana-jani-taraNa-raNakAH Aha - yuzmAkam
   puṣpavikāse kāmo vasati, mayā jñātaṃ sarjasyaiva idaṃ vaiṣamyaṃ yāvatā	puzpa-vikAse kAmaH vasati, mayA jQAtam sarjasya-eva idam vEzamyam yAvatA
   tvam api evam eva, sarveṣām ekayogakṣamateti sarvathā mama hātāśāyā	tvam api evam eva, sarvezAm eka-yogakzamata-iti sarvaTA mama hAtASAyA
   nayanaviṣayatākṣamaṃ na kiñcit samastīti va iti bahuvacanena dhvanyate |	nayana-vizaya-tA-kzamam na kiQcid samasti-iti vaH iti bahuvacanena Dvanyate |
   itthamākārayatnī eva nāyikā yadā kusumitaṃ jhagiti kuṭajam avalokayati,	itTam-AkArayatnI eva nAyikA yadA kusumitam Jagiti kuwajam avalokayati,
   tadā manyate nūnaṃ mām ayaṃ sarvato hi hatabhāgadheyām apahasatīti tata	tadA manyate nUnam mAm ayam sarvatas hi hata-BAgaDeyAm apahasati-iti tata
   āha -- he kuṭaja ! kim iti avāṅmukhaṃ kṛtvā hasyate | kusumito 'pi pradeśo	Aha - he kuwaja ! kim iti avAFmuKam kRtvA hasyate | kusumitaH api pradeSaH-
   'vaśyaṃ dharābhimukhaḥ, yaś ca sannihita eva param apahasati, so 'pi	avaSyam DarA-aBimuKaH, yaH ca sannihitaH eva param apahasati, saH api
   avāṅmukha eva | ataś ca tvayi upacīyamāne bahutaravyathā | te duḥsahasya	avAFmuKaH eva | atas ca tvayi upacIyamAne bahutara-vyaTA | te duHsahasya
   praṇāma eva śobhana iti kākuḥ | ata eva īpsitatamatvābhāvaḥ	praNAmaH eva SoBanaH iti kAkuH | atas eva Ipsitatama-tva-aBAvaH
   sambandhaṣaṣṭhyā vyajyate | kiṃkusumair iti kutsitaiḥ	sambanDa-zazWyA vyajyate | kiMkusumEH iti kutsitEH
   parātaṅkavitaraṇacaturaiḥ puṣpair avahasyate iti sotprāsaṃ kākvā dhvanito	para-AtaFka-vitaraNa-caturEH puzpEH avahasyate iti sa-utprAsam kAkvAH DvanitaH-
   'rthaḥ || GhkV_12 ||	arTaH || GhkV_12 ||
   taruvara vinatāsmi te sadāhaṃ hṛdayaṃ me prakaroṣi kiṃ sadāham /	taru-vara vinatA-asmi te sa-dA-aham hRdayam me prakarozi kim sadA-aham /
   tava puṣpanirīkṣitāpadehaṃ visṛjeyaṃ sahasaiva nīpa deham // Ghk_13 //	tava puzpa-nirIkzita-apadeham visRjeyam sahasA-eva nIpa deham // Ghk_13 //
        he nīpābhidhāna taruśrṣṭha ! tava sarvakālam ahaṃ praṇatā, tat kim	he nIpa-aBiDAna taru-SrzWa ! tava sarvakAlam aham praNatA, tat kim
   adya mama hṛdayaṃ dāhayuktaṃ prakarṣeṇa karoṣi | anye 'pi taravo na evaṃ	adya mama hRdayam dAha-yuktam prakarzeNa karozi | anye api taravaH naH evam
   māṃ dahanti yathā tvaṃ sarvakālam abhiṣṭuto 'pi, sarvathā ayaṃ	mAm dahanti yaTA tvam sarvakAlam aBizwutaH api, sarvaTA ayam
   bhāgadheyaviparyayaḥ | athaca tava sadā ahaṃ praṇatā yena īdṛśaḥ upakāras	BAgaDeya-viparyayaH | aTa-ca tava sadA aham praNatAH yena IdRSaH upakAra-s
   tvat sambhāvyate, tvadīyapuṣpair nirīkṣitā dehaṃ visṛjeyam | kīdṛśam |	tvat samBAvyate, tvadIya-puzpEH nirIkzitAH deham visRjeyam | kIdRSam |
   apade 'kāṇḍa eva īhā dūtīvisarjanatatpratipālanamudhāvinodanaprabhṛtayo	apade akANxaH eva IhAH dUtI-visarjana-tad-pratipAlana-muDA-vinodana-praBRtayo
   yasya tam | ahaṃ tāvat tādṛgupakāribhavadīyakusumāvalokane 'pi asamarthā,	yasya tam | aham tAvat tAdRS-upakAri-BavadIya-kusuma-avalokane api asamarTA,
   tāni tu yadi mahāpuruṣatayā evaṃvidhām avasthāṃ prāptāṃ mām avalokeyuḥ,	tAni tu yadi mahApuruza-tayA evaMviDAm avasTAm prAptAm mAm avalokeyuH,
   tat ciravāñchitajīvitatyāgamanorathena api jhagiti yujyeya | atas tava	tat cira-vAQCita-jIvita-tyAga-manoraTena api Jak-iti yujyeyaH | atas tava
   sadā natā asmi | na ca evaṃ sambhāvanīyam -- ahito hṛdayadāhakāri kathaṃ	sadA natAH asmi | na ca evam samBAvanIyam - ahitaH hRdaya-dAha-kAri kaTam
   praṇamyate iti yataḥ kiṃ tvaṃ hṛdayaṃ sadāhaṃ karoṣi, kākvā na evam ity	praNamyate iti yatas kim tvam hRdayam sa-dAham karozi, kA-akvAH na evam iti-
   arthaḥ | nijena eva virahahutavahena mama dahyate hṛdayaṃ, tad idānīṃ	arTaH | nijena eva viraha-hutavahena mama dahyate hRdayaM, tat idAnIm
   dāhakena api dagdhasya kiṃ dahyate iti sambandhaḥ | yadi tu	dAhakena api dagDasya kim dahyate iti sambanDaH | yadi tu
   ahaṃśabdapaunaruktyaṃ sahṛdayāḥ kṣamante tadā evaṃ vyākhyā -- āpade	ahaMSabda-pOnaruktyam sahRdayAH kzamante tadA evam vyAKyA - Apade
   viṣamavipadvahanārtham eva kevalaṃ yo mama dehas taṃ tyajeyam iti | tathā	vizama-vipad-vahana-arTam eva kevalam yaH mama dehaH tam tyajeyam iti | taTA
   nīpa taruvara tava natā asmi | evam uktvā duḥsahatayā dvitīyavākyam āha --	nIpa taru-vara tava natAH asmi | evam uktvA duHsaha-tayA dvitIya-vAkyam Aha --
   dāhayuktaṃ mama hṛdayaṃ prakaroṣi, punar api vilāpavaśāt, vicinitya brūte	dAha-yuktam mama hRdayam prakarozi, punar api vilApa-vaSAt, vicinitya brUte
   -- kiṃ yathā adya, tathā sarvakālaṃ tvatpuṣpekṣitā aham akāṇḍa eva dehaṃ	- kim yaTA adya, taTA sarvakAlam tvad-puzpa-IkzitAH aham akANxaH eva deham
   tyajeyaṃ, kākvā naivety arthaḥ || GhkV_13 ||	tyajeyaM, kA-akvA na-eva-iti arTaH || GhkV_13 ||
   kusumair upaśobhitāṃ sitair ghanamuktāmbulavaprahāsitaiḥ /	kusumEH upaSoBitAm sitEH Gana-muktA-ambu-lava-prahAsitEH /
   madhunaḥ samavekṣya kālatāṃ bhramaraś cumbati yūthikālatām // Ghk_14 //	maDunaH samavekzya kAlatAm BramaraH cumbati yUTi-kAla-tAm // Ghk_14 //
        ayaṃ bhramaraḥ bhramaṇaśīlaḥ yūthikaṃ cumbati, madīyapriyatamas tu	ayam BramaraH BramaNa-SIlaH yUTikam cumbati, madIya-priyatamaH tu
   pathika ekatra eva kvacit sthito mama nāma api na avekṣate iti | tāṃ	paTikaH ekatra eva kvacid sTitaH mama nAma api na avekzate iti | tAm
   kīdṛśīṃ yūthikāṃ | sitair baddhair na tāvat vikasitaiḥ, tato 'nantaraṃ tu	kIdRSIm yUTikAm | sitEH badDEH na tAvat vikasitEH, tatas anantaram tu
   ghanair muktās tyaktā ye 'mbulavās taiḥ karaṇabhūtaiḥ prahāsitaiḥ kusumair	GanEH muktAH tyaktAH ye ambulavAH tEH karaNa-BUtEH prahAsitEH kusumEH-
   upalakṣitām | athaca ghanā muktāphalasadṛśā ye jalakaṇāḥ tatkṛtāni yāni	upalakzitAm | aTa-ca GanAH muktAPala-sadRSAH ye jala-kaNAH tad-kRtAni yAni
   prahāsitāni prahāsitatvotpāditāni nijacchāyāsphuraṇāni yaiḥ pītāni api	prahAsitAni prahAsita-tva-utpAditAni nija=-CAyA-sPuraNAni yEH pItAni api
   santi śuklāni jātāni kusumāni | kiṃ kṛtvā madhuno makarandasya kālatām	santi SuklAni jAtAni kusumAni | kim kRtvA maDunaH makarandasya kAlatAm
   atyantaparipākarasotpannāṃ vilokya | athaca yo nāyakaś cirāt kāntām	atyanta-paripAka-rasa-utpannAm vilokya | aTa-ca yaH nAyakaH cirAt kAntAm
   upabhuṅkte, so 'pi madhunaḥ pānagoṣṭhyāḥ kālatām avasaraprāptim avalokya	upaBuFkte, saH api maDunaH pAna-gozWyAH kAlatAm avasara-prAptim avalokya
   paricumbati | kāla iti matvarthīyākārānto 'pi, tathā sā api kāntā	paricumbati | kAlaH iti matu-arTIyAkAra-antaH api, taTA sA api kAntA
   dhammillapuṣpair ghanair muktāphalair virahasmaraṇānandādikotpannaiś ca	Dammilla-puzpEH GanEH muktAPalEH viraha-smaraNa-Ananda-Adika-utpannEH ca
   ambulavair bāṣpair harṣacāṭvādijaiḥ prahasitaiḥ sitair baddhair	ambu-lavEH bAzpEH harza-cAwu-Adi-jEH prahasitEH sitEH badDEH-
   vyāmiśrarūpatayā sthitaiḥ parasparasaṃśliṣṭair upalakṣitā bhavati	vyAmiSra-rUpa-tayA sTitEH paraspara-saMSlizwEH upalakzitA Bavati
   kilakiñcitaceṣṭālaṅkārayoginī bhavati viśeṣataḥ pānagoṣṭhyavasare | yad	kila-kiQcita-cezwA-alaFkAra-yoginI Bavati viSezataH pAna-gozWI-avasare | yat-
   uktaṃ	uktam
               "śuṣkaṃ muhuḥ praruditaṃ kṣaṇam aśrupātaḥ	"Suzkam muhur praruditam kzaNam aSru-pAtaH
               krodho muhur hasitam āśu ..."	kroDaH muhur hasitam ASu ..."
   ityādi | ata īdṛśī kadā ahaṃ priyeṇa paricumbyamānā bhuyāsam ity arthaḥ ||	ityAdi | atas IdRSI kadA aham priyeNa paricumbyamAnA BuyAsam iti arTaH ||
   GhkV_14 ||	GhkV_14 ||
   nicitaṃ kham upetya nīradaiḥ priyahīnahṛdayāvanīradaiḥ /	nicitam Kam upetya nIradEH priya-hIna-hRdaya-avanIra-dEH /
   salilair vihataṃ rajaḥ kṣitau ravicandrāv api nopalakṣitau // Ghk_15 //	salilEH vihatam rajaH kzitO ravi-candrO api na-upalakzitO // Ghk_15 //
        idaṃ nāyikavisṛṣṭāyāḥ pratidūtyā vacanam | mā tvam adhṛtiṃ kārṣīḥ,	idam nAyika-visRzwAyAH pratidUtyA vacanam | mA tvam aDRtim kArzIH,
   mārgavaiṣamyād eva asāv iyantaṃ kālaṃ na āgataḥ | tathāhi nīradair meghair	mArga-vEzamyAt eva asO iyantam kAlam naH AgataH | taTA-hi nIradEH meGEH-
   upetya sarvatodikkaṃ saṅghaṭya khaṃ gaganaṃ nicitam | kīdṛśaiḥ priyaiḥ	upetya sarvatodikkam saFGawya Kam gaganam nicitam | kIdRSEH priyEH
   priyābhiś ca ye vihīnā viyuktās teṣāṃ hṛdayāvanīṃ manobhūmīṃ radanti	priyABiH ca ye vihInAH viyuktAH tezAm hRdaya-avanIm manaH-BUmIm radanti
   vilikhanti | evaṃ tāvat sarvatodikkaṃ duṣprekṣaṃ kṣitau bhūmau rajaḥ	viliKanti | evam tAvat sarvatodikkam duzprekzam kzitO BUmO rajaH
   salilair vihatam | āstāṃ tāvad anyat salilena abhibhūyate rajomātram api	salilEH vihatam | AstAm tAvat anyat salilena aBiBUyate rajaH-mAtram api
   na avaśiṣṭam ity arthaḥ || GhkV_15 ||	na avaSizwam iti arTaH || GhkV_15 ||
   haṃsā nadanmeghabhayād dravanti niśāmukhāny adya na candravanti /	haMsAH nadan-meGa-BayAt dravanti niSA-muKAni adya na candravanti /
   navāmbumattāḥ śikhino nadanti meghāgame kundasamānadanti // Ghk_16 //	nava-ambu-mattAH SiKinaH nadanti meGa-Agame kunda-samAnadanti // Ghk_16 //
        he kundakusumasadṛśadaśane ! parivarjitatāmbūlādisambhoge !	he kunda-kusuma-sadRSa-daSane ! parivarjita-tAmbUla-Adi-samBoge !
   pratidūtyāś caiva nāyikāṃ prati uktiḥ -- evaṃ nāma meghāḥ śabdāyante yat	pratidUtyAH ca-eva nAyikAm prati uktiH - evam nAma meGAH SabdAyante yat-
   haṃsā api palāyante, rātrāv api na sañcaraṇaṃ yujyate yataś candrayuktāni	haMsAH api palAyante, rAtrO api na saQcaraNam yujyate yatas candra-yuktAni
   tanmukhāni na bhavanti, ete ca śikhino mayūrā udgatapraharṣavaśāt	tad-muKAni na Bavanti, ete ca SiKinaH mayUrAH udgata-praharza-vaSAt-
   śabdāyante | etena tat pratyuktaṃ yat tu nāyikayā pūrvam uktaṃ	SabdAyante | etena tat pratyuktam yat tu nAyikayA pUrvam uktam
               "haṃsapaṅktir api nātha samprati"	"haMsa-paFktiH api nATa samprati"
   ityādinā mārgasaukumāryaṃ, tad eva hi pratyuta raṇaraṇakapradīpakaṃ	ityAdinA mArga-sOkumAryan, tat eva hi pratyuta raNa-raNaka-pradIpakam
   mārgasaṅkaṭatāṃ karotīty arthaḥ || GhkV_16 ||	mArga-saFkawa-tAm karoti-iti arTaH || GhkV_16 ||
   meghāvṛttaṃ niśi na bhāti nabho vitāraṃ nidrābhyupaiti ca hariṃ	meGa-avRttam niSi na BAti naBaH vitAram nidrA-aByupEti ca harim
   śubhasevitāram /	SuBa-sevitAram /
   sendrayudhaś ca jalado 'dya rasann ibhānāṃ saṃrambham āvahati	sa-indrayuDaH ca jaladaH adya rasan iBAnAm saMramBam Avahati
   bhūdharasannibhānām // Ghk_17 //	BUDara-sanniBAnAm // Ghk_17 //
        rātrisamaye 'pi gamanāgamane na yujyete, yato rātrisamaye vitāraṇ	rAtri-samaye api gamana-Agamane na yujyete, yatas rAtri-samaye vitAraN
   vigatatārāpaṭalaṃ nabho na bhāti yato meghāvṛttam | yac ca tayā uktaṃ	vigata-tArA-pawalam naBaH na BAti yatas meGa-avRttam | yat ca tayA uktam
   "pathikapāmsulo 'sau mām upekṣate" iti, tad api na yuktaṃ; śubhasevitāram	"paTika-pAmsulaH asO mAm upekzate" iti, tat api na yuktaM; SuBa-sevitAram
   akaluṣacaritam api bhagavantaṃ hariṃ nidrā abhyupaiti aśaknuvatī virahaṃ	akaluza-caritam api Bagavantam harim nidrA aByupEti aSaknuvatI viraham
   soḍhum nāyakam abhisarati pratyutety arthaḥ | indrāyudhayuktajalado rasan	soXum nAyakam aBisarati pratyuta-iti arTaH | indrAyuDa-yukta-jaladaH rasan
   śabdāyamāna ibhānāṃ kariṇāṃ parvatasadṛśānāṃ saṃrambhaṃ saṃrabdhatām	SabdAyamAnaH iBAnAm kariNAm parvata-sadRSAnAm saMramBam saMrabDa-tAm
   āvahati samantāt darśayati | yaḥ kila atisukumāratayā suprasiddho jaladaḥ,	Avahati samantAt darSayati | yaH kila ati-sukumAra-tayA suprasidDaH jaladaH,
   so 'pi anyānullaṅghanīyena śakrāyudhena vajreṇa sātiśayabhīṣaṇaḥ sādinā	saH api anyAn-ullaFGanIyena SakrAyuDena vajreNa sa-atiSaya-BIzaNaH sAdinA
   hatānāṃ kariṇāṃ sādṛśyam udvahatīty arthaḥ | athavā meghaḥ śabdāyamāna	hatAnAm kariNAm sAdRSyam udvahati-iti arTaH | aTavA meGaH SabdAyamAna
   ibhānāṃ kariṇāṃ parvatasadṛśānāṃ saṃrambhaṃ janayati pratigarjanaśaṅkayeti	iBAnAm kariNAm parvata-sadRSAnAm saMramBam janayati pratigarjana-SaFkayA-iti
   te 'pi kṣubhitāḥ sampannā iti sarvathā susaṅkaṭāḥ panthānaḥ || GhkV_17 ||	te api kzuBitAH sampannAH iti sarvaTA susaFkawAH panTAnaH || GhkV_17 ||
   sataḍijjaladārpitaṃ nageṣu nadadambhodharabhītapannageṣu /	sa-taxit-jalada-arpitam nagezu nadat-amBoDara-BIta-pannagezu /
   paridhīraravaṃ jalaṃ darīṣu prapaty adbhutarūpasundarīṣu // Ghk_18 //	pariDIra-ravam jalam darIzu prapati adButa-rUpa-sundarIzu // Ghk_18 //
        pratidūtyā eva iyam uktir nāyikā yadā evam āha nanu aham eva tatra	pratidUtyE eva iyam uktiH nAyikA yadA evam Aha nanu aham eva tatra
   yāsyāmīti, tadā tāṃ prati | darīṣu guhāsu api antaḥsthitā yā	yAsyAmi-iti, tadA tAm prati | darIzu guhAsu api antar-sTitA yA
   adbhutarūpasundaryās tāsu api upari jalaṃ patatīti vyadhikaraṇasaptamyau |	adButa-rUpa-sundaryAH tAsu api upari jalam patati-iti vyaDikaraNa-saptamyO |
   kīdṛk jalam | saha vidyudbhir jalam dadati ye, tair meghair arpitaṃ, na te	kIdRS jalam | saha vidyudBiH jalam dadati ye, tEH meGEH arpitaM, na te
   jalamātraṃ dadati, yāvat vidyuto 'pi atibhīṣaṇā arpayantīti | kva | nageṣu	jala-mAtram dadati, yAvat vidyutaH api ati-BIzaNAH arpayanti-iti | kva | nagezu
   giriṣu garjanmeghatrastasarpeṣu | aparasya ye trāsadāyinas te 'pi yato	girizu garjat-meGa-trasta-sarpezu | aparasya ye trAsa-dAyinaH te api yatas-
   jaladhararasitāt trasyanti, tatra kā vārtā bhavādṛśīnāṃ	jalaDara-rasitAt trasyanti, tatra kA vArtA BavAdRSInAm
   mālatīkusumasukumāramanasām iti tātparyārthaḥ | anyac ca kiṃbhūtaṃ jalaṃ |	mAlatI-kusuma-sukumAra-manasAm iti tAtparya-arTaH | anyat ca kiMBUtam jalam |
   darīṣu antaḥ paritaḥ samantāt dhīro gambhīro ravo yasya, kandarāsu antaḥ	darIzu antar paritas samantAt DIraH gamBIraH ravaH yasya, kandarAsu antar-
   pratiśabdena dviguṇībhūta ity arthaḥ | tena eṣā api āśā na asti --	pratiSabdena dvi-guNIBUtaH iti arTaH | tena ezA api ASA na asti --
   toyadajalapaṭalaṃ gaganāt nipatat kvacana guhāmukhe 'tivāhya punar api	toyada-jala-pawalam gaganAt nipatat kvacana guhA-muKe ativAhya punar api
   gamiṣyāma iti || GhkV_18 ||	gamizyAmaH iti || GhkV_18 ||
   kṣipraṃ prasādayati samprati ko 'pi tāni kāntāmukhāni rativigrahakopitāni	kzipram prasAdayati samprati kaH api tAni kAntA-muKAni rati-vigraha-kopitAni
   utkaṇṭhayanti pathikāṇ jaladāḥ svanantaḥ śoko vivardhati ca tadvinatāsv	utkaNWayanti paTikAN jaladAH su-anantaH SokaH vivarDati ca tat-vinatAsu-
   anantaḥ // Ghk_19 //	anantaH // Ghk_19 //
        evam etābhir uktibhiḥ priyatamāgamanaṃ durghaṭam iti avagate	evam etABiH uktiBiH priyatama-Agamanam durGawam iti avagate
   āsthābandho nāyikāyā vijāghaṭītīty abhiprayeṇa sā eva punar	AsTAbanDaH nAyikAyAH vijAGawI-iti-iti aBiprayeNa sA eva punar-
   āśvāsasampādanāya asya mādhyasthye viśeṣānuddeśāt	ASvAsa-sampAdanAya asya mADyasTye viSezAn-uddeSAt
   tadīyahṛdayaśokaśikhiśamanaśaktām uktim abhidhatte -- ko 'pi	tadIya-hRdaya-Soka-SiKi-Samana-SaktAm uktim aBiDatte - kaH api
   anirvaṇanīyapuṇyasambhārabṛṃhitaḥ samprati jaladasamaye tāni kāntāmukhāni	anirvaNanIya-puNya-samBAra-bRMhitaH samprati jalada-samaye tAni kAntA-muKAni
   niratiśayasaundaryavanti rativigraheṇa praṇayakupitena sañjātaroṣāṇi tathā	niratiSaya-sOndaryavanti rati-vigraheNa praNaya-kupitena saQjAta-rozANi taTA
   yāni tadīyaviyogajanitapāṇḍimnā adya āsādhāraṇadharmasundarāṇi kṣipram	yAni tadIya-viyoga-janita-pANximnA adya AsADAraNa-Darma-sundarANi kzipram
   anāyāsena eva prasādayati tvām avaśyaṃ prasādayatīti yāvat | nanu na	anAyAsena eva prasAdayati tvAm avaSyam prasAdayati-iti yAvat | nanu na
   adyāpi asāv āgatas tat katham etat | āha śabdāyamānā hi jaladharāḥ	adya-api asO AgataH tat kaTam etat | Aha SabdAyamAnAH hi jalaDarAH
   pathikān raṇaraṇakavataḥ kurvanti niścitaṃ dinād dinam	paTikAn raNa-raNakavataH kurvanti niScitam dinAt dinam
   upacīyamānajaladharadhvānākarṇanena parivardhitotkaṇṭhaḥ priyatamas tāvad	upacIyamAna-jalaDara-DvAna-AkarNanena parivarDita-utkaNWaH priyatamaH tAvat-
   āgacchatīti yāvat | nanu priyatamāḥ kathaṃ śīghraṃ prasīdeyuḥ | āha	AgacCati-iti yAvat | nanu priyatamAH kaTam SIGram prasIdeyuH | Aha
   tadvanitāsu pathikadayitāsu tathā śoko vivardhati vivṛddhavad ācarati	tad-vanitAsu paTika-dayitAsu taTA SokaH vivarDati vivRdDa-vat Acarati
   yathā anantaḥ sampadyate | cakāreṇa evaṃ dhvanyate tad eva rasitaṃ tāsāṃ	yaTA anantaH sampadyate | cakAreNa evam Dvanyate tat eva rasitam tAsAm
   śokavivṛddhau kāraṇam iti || GhkV_19 ||	Soka-vivRdDO kAraNam iti || GhkV_19 ||
   atra kecid iti paṭhanti	atra kecid iti paWanti
   tāsām ṛtuḥ saphala eva hi yā dineṣu sendrāyudhāmbudharagarjitadurdineṣu /	tAsAm RtuH saPalaH eva hi yA dinezu sa-indrAyuDa-ambuDara-garjita-durdinezu /
   ratyutsavaṃ priyatamaiḥ saha mānayanti meghāgamaṃ priyasakhi	rati-utsavam priyatamEH saha mAnayanti meGa-Agamam priya-saKi
   śvasamānayanti // Ghk_20 //	Sva-samAnayanti // Ghk_20 //
        ayaṃ śloko 'tratya iva na lakṣyate, pustakeṣu kena kāraṇena gata iti	ayam SlokaH atratyaH iva na lakzyate, pustakezu kena kAraNena gataH iti
   na vidmaḥ | tathāhi pūrvaślokaucityaṃ tāvad arthena na bhajate | tāsām eva	na vidmaH | taTA-hi pUrva-Sloka-Ocityam tAvat arTena na Bajate | tAsAm eva
   saphala ṛtur varṣākhyo yāti yā sendrāyudhair ambudair durdineṣu	saPalaH RtuH varza-AKyaH yAti yA sa-indrAyuDEH ambudEH durdinezu
   priyatamaiḥ saha ratyutsavaṃ mānayanti | anyathā kila he priyasakhi !	priyatamEH saha rati-utsavam mAnayanti | anyaTA kila he priya-saKi !
   meghāgamaṃ śvasamāḥ sārameyaprāyā api nayanti -- iti vyākhyāyāṃ prāktane	meGa-Agamam Sva-samAH sArameya-prAyAH api nayanti - iti vyAKyAyAm prAktane
   nave (?) yamakam eva durlabham | dinadurdinaśabdābhyām arthapaunaruktyam	nave (?) yamakam eva durlaBam | dina-durdina-SabdAByAm arTa-pOnaruktyam
   api durdharam | yān astaṃ gacchann ino mārtaṇḍo yeṣu dineṣu -- ity api	api durDaram | yAn astam gacCan inaH mArtaNxaH yezu dinezu - iti api
   vyākhyāne tāsām iti apekṣito yadartho durupapādaḥ | tāsām iti tu	vyAKyAne tAsAm iti apekzitaH yad-arTaH durupapAdaH | tAsAm iti tu
   anapekṣitayadarthe padavyaṅgye dhvanau vyākhyāyamāne uttaravākyaṃ khaṇḍaṃ	anapekzitayat-arTe pada-vyaFgye DvanO vyAKyAyamAne uttara-vAkyam KaNxam
   gacchet caramārdhe cānyatheti (?) madhye śāstranyāyopacitaḥ	gacCet carama-arDe ca-anyaTA-iti (?) maDye SAstra-nyAya-upacitaH
   kāvyāmṛtakāluṣaikakāraṇam adhyāhāraḥ kalpyaḥ śvasamā meghāgamaṃ nayantīti	kAvya-amRta-kAluza-eka-kAraNam aDyAhAraH kalpyaH Sva-samAH meGa-Agamam nayanti-iti
   param anaucityam | na ca evaṃvidhena anaucityena kulakaparisamāptiḥ	param anOcityam | na ca evaMviDena anOcityena kulaka-parisamAptiH
   kriyamāṇā sahṛdayacetaḥsu romanthād ṛte kiñcit vidadhyāt | śvasatīti	kriyamANA sahRdaya-cetaHsu romanTAt Rte kiQcid vidaDyAt | Svasati-iti
   śvasas tadvad ācaratīti kvip tato 'pi tācchīlyādivivakṣāyāṃ cānaś | tataḥ	SvasaH tadvat Acarati-iti kvip tatas api tAt-SIlyAdi-vivakzAyAm ca-anaH | tatas-
   priyasakhiśabdena sambandhaḥ prāg eva vā | tathāpi na kiñcid arthasya	priya-saKi-Sabdena sambanDaH prAk eva vA | taTA-api na kiQcid arTasya
   pauṣkalyam, kaṣṭakalpanāyasaṃ sat | kva | priyasakhiṣv iti saptamyā samāsa	pOzkalyam, kazwa-kalpanAyasam sat | kva | priya-saKizu iti saptamyA samAsa
   iti bahuvacanānte 'pi na kaścit kṛtaḥ sambandhaḥ | anyathāpāṭhakaraṇam api	iti bahuvacana-ante api na kaScid kRtaH sambanDaH | anyaTA-pAWa-karaNam api
   kleśamātraphalam eva | kiñca atra kartā mahākaviḥ kālidāsa iti anuśrutam	kleSa-mAtra-Palam eva | kiQca atra kartA mahA-kaviH kAli-dAsaH iti anuSrutam
   asmābhiḥ | na ca asya kāvye tṛṇamātram api kalaṅkapātram utprekṣitavanto	asmABiH | na ca asya kAvye tRNa-mAtram api kalaFka-pAtram utprekzitavantaH-
   manorathe'; pi supte 'pi sahṛdayāḥ | tasmāt prāktana eva parisamāptiślokaḥ	manoraTe-a; pi supte api sahRdayAH | tasmAt prAktanaH eva parisamAptiH-lokaH
   | sa ca sakhyā pratidūtībhūtayā nāyikāyā āsthābandhadārḍhyotpādanāya	| sa ca saKyA pratidUtIBUtayA nAyikAyAH AsTA-banDa-dArXya-utpAdanAya
   yujyate | utpannasamāśvāsā hi hṛdayaṃ sthāpayantī vipralambhayituṃ śakyā	yujyate | utpanna-samASvAsAH hi hRdayam sTApayantI vipralamBayitum SakyA
   syāt	syAt-
              "āsthābandhaḥ kusumasadṛśaṃ prāyaśo hy aṅganānāṃ /	"a-AsTA-banDaH kusuma-sadRSam prAyaSas hi aFganAnAm /
              sadyaḥpāti praṇayi hṛdayaṃ viprayoge ruṇaddhi // (Meghadūta 10)	sadyaHpAti praNayi hRdayam viprayoge ruNadDi // (MeGa-dUta 10)
   iti dṛṣṭyā | tena asya parisamāptidhurodvahasya api durandharatvam	iti dRzwyA | tena asya parisamApti-Dura-udvahasya api duranDara-tvam
   avikalam eveti | tad idaṃ yuktam ayuktaṃ veti svayam eva vidāṃ kuruta	avikalam eva-iti | tat idam yuktam ayuktam vA-iti svayam eva vidAm kuruta
   sahṛdayāḥ || GhkV_20 ||	sahRdayAH || GhkV_20 ||
   bhāvānuraktalalanāsurataiḥ śapeyam ālabhya cāmbu tṛṣitaḥ karakośapeyam /	BAva-anurakta-lalana-asu-ratEH Sapeyam AlaBya ca-ambu tRzitaH karakoSa-peyam /
   jīyeya yena kavinā yamakaiḥ pareṇa tasmai vaheyam udakaṃ ghaṭakarpareṇa //	jIyeya yena kavinA yamakEH pareNa tasmE vaheyam udakam Gawa-karpareNa //
   Ghk_21 //	Ghk_21 //
        kavinā auddhatyaprakaṭanāya sahṛdayajanamānasarañjanāya pratijñā iyam	kavinA OdDatya-prakawanAya sahRdaya-jana-mAnasa-raQjanAya pratijQA iyam
   upanibadhyate | sañjātapipāsaḥ karakośena hastasampuṭena peyaṃ pānārhaṃ	upanibaDyate | saQjAta-pipAsaH karakoSena hasta-sampuwena peyam pAna-arham
   tāvad avasaraprāptam api jalam atyantābhilāṣautsukyapātram adrohayogyam	tAvat avasara-prAptam api jalam atyanta-aBilAza-Otsukya-pAtram adroha-yogyam
   api pratyuta ālabhya drugdhvā sahajapremapraṇayinīsambhogarasaiś ca	api pratyutaH AlaBya drugDvA sahaja-prema-praNayinI-samBoga-rasEH ca
   śapeyam | atra śarīrasparśanākhyasya upālambhasya na atīva spaṣṭateti	Sapeyam | atra SarIra-sparSana-AKyasya upAlamBasya na atIva spazwa-tA-iti
   "śapa upalāmbhane" (Vā-911) iti ātmanepadābhāvaḥ | yena pareṇa kavinā	"SapaH upalAmBane" (VA-911) iti AtmanepadA-BAvaH | yena pareNa kavinA
   yamakair jīyeya, tasmai ghaṭakarpareṇa jalaṃ vaheyam | karparaśabdena	yamakEH jIyeya, tasmE Gawa-karpareNa jalam vaheyam | karpara-Sabdena
   sātiśayakleśasamudvahatvam ātmani ucyate | atra ca yamakānāṃ	sa-atiSaya-kleSa-samudvaha-tvam Atmani ucyate | atra ca yamakAnAm
   vipralambhaśṛṅgārarasātiśayavighnabhūtānām api mayā tathā	vipralamBa-SRFgAra-rasa-atiSaya-viGna-BUtAnAm api mayA taTA
   apṛthagyatnanirvartyatayā nibandhaḥ kṛtaḥ, yena pratyuta	apRTak-yatna-nirvartyatayA nibanDaH kRtaH, yena pratyuta
   rasaparipoṣakaviśiṣṭavyākhyābhidhāyipadaparamparālābho yamakaiḥ sampannaḥ	rasa-paripozaka-vi-Sizwa-vyAKyA-aBiDAyi-pada-paramparA-lABaH yamakEH sampannaH
   | tad uktaṃ	| tat uktam
              "rasākṣiptatayā yasya bandhaḥ śakyakriyo bhavet /	"rasA-Akzipta-tayA yasya banDaH Sakya-kriyaH Bavet /
              apṛthagyatnanirvartyaḥ so 'laṅkāro dhvanau mataḥ // (Dhv- 2.16)	apRTak-yatna-nirvartyaH saH alaFkAraH DvanO mataH // (Dhv 2.16)
   iti | etayā ca pratijñayā etat parihṛtaṃ	iti | etayA ca pratijQayA etat parihRtam
              "dhvanyātmabhūte śṛṅgāre yamakādinibandhanam /	"Dvani-Atma-BUte SRFgAre yamaka-Adi-nibanDanam /
              śaktāv api pramāditvaṃ vipralambhe viśeṣataḥ // (Dhv- 2.15) //"	SaktO api pramAdi-tvam vipralamBe viSezataH // (Dhv 2.15) //"
   iti | na hi iyaṃ rājājñā, api tu rasabandhavighnakāritvapramādaḥ	iti | na hi iyam rAjA-ajQA, api tu rasa-banDa-viGna-kAri-tva-pramAdaH
   parihāryaḥ | atra ca pratyuta ātmaparipoṣakatvam eva uktena prakāreṇa	parihAryaH | atra ca pratyutaH Atma-paripozaka-tvam eva uktena prakAreNa
   yamakānām iti | kavīnāṃ śaktir eva balīyasī, sā eva lokottarā vyutpattir	yamakAnAm iti | kavInAm SaktiH eva balIyasI, sA eva lokottarA vyutpattiH-
   iti abhidhīyate; na tu anyā kaviśakter vyutpattir nāma kācit | yad uktaṃ	iti aBiDIyate; na tu anyA kavi-SakteH vyutpattiH nAma kAcid | yat uktam
   mayā eva raurave vicāre	mayA eva rOrave vicAre
              "na vai doṣā doṣā na ca khalu guṇā eva ca guṇā	"na vE dozAH dozAH na ca Kalu guNAH eva ca guNA
              nibandhuḥ svātantryaṃ sapadi guṇadoṣān vibhajate /	nibanDuH svAtantryam sapadi guNa-dozAn viBajate /
              iyaṃ sā vaidagdhī prakṛtimadhurā tasya sukaver	iyam sA vEdagDI prakRti-maDurA tasya su-kaveH-
              yad atrotpādād apy atisubhagabhāvaḥ pariṇataḥ //"	yat atra-utpAdAt api ati-suBaga-BAvaH pariNataH //"
   iti śivam || GhkV_21 ||	iti Sivam || GhkV_21 ||
   pramāṇapadamīmāṃsāgaganaṃ vai virājate /	pramANa-padamI-mAMsA-gaganam vE virAjate /
   samuccalati yatspṛṣṭaḥ sāhityāmṛtasāgaraḥ // 1 //	samuccalati yat-spRzwaH sAhitya-amRta-sAgaraH // 1 //
   kavīndor indurājasya te maccittavikāsakāḥ /	kavi-indoH indurAjasya te mad-citta-vikAsakAH /
   bodhāṃśavo vigāhantaṃ bhūrbhuvaḥsvastrayīm api // 2 //	boDa-aMSavaH vigAhantam BUH-BuvaH-svaH-trayIm api // 2 //
   tatparāmarśadhavalamanaḥkokanado manāk /	tad-parAmarSa-Davala-manaH-kokanadaH manAk /
   kāvye 'bhinavaguptākhyo vivṛtiṃ samarīracat // 3 //	kAvye aBinavagupta-AKyaH vivRtim samarIra-cad // 3 //
   || iti śrīmadabhinavaguptapādaracitavivṛtyupetaṃ ghaṭakarparakāvyaṃ	|| iti SrImat-aBinavagupta-pAda-racita-vivRti-upetam Gawa-karpara-kAvyam
   samāptam ||	samAptam ||
