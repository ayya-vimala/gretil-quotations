   Prasādapratibhodhava (= Śatapañcāśatka) of Mātṛceṭa	PrasAda-pratiBoDava ( ŚatapaQcASat-ka) of MAtR-cewa
   sarvadā sarvathā sarve yasya doṣā na santi ha |	sarvadA sarvaTA sarve yasya dozAH na santi ha |
   sarve sarvābhisāreṇa yatra cāvasthitā guṇāḥ || 1	sarve sarva-aBisAreNa yatra ca-avasTitAH guNAH || 1
   tam eva śaraṇaṃ gantuṃ taṃ stotuṃ tam upāsitum |	tam eva SaraNam gantum tam stotum tam upAsitum |
   tasyaiva śāsane sthātuṃ nyāyyaṃ yady asti cetanā || 2	tasya-eva SAsane sTAtum nyAyyam yadi asti cetanA || 2
   savāsanāś ca te doṣā na santy ekasya tāyinaḥ |	sa-vAsanAH ca te dozAH na santi ekasya tAyinaH |
   sarve sarvavidaḥ santi guṇās te cānapāyinaḥ || 3	sarve sarva-vidaH santi guNAH te ca-anapAyinaH || 3
   na hi pratiniviṣṭo 'pi manovākkāyakarmasu |	na hi pratinivizwaH api manaH-vAk-kAya-karmasu |
   saha dharmeṇa labhate kaś cid bhagavato 'ntaram || 4	saha DarmeNa laBate kaH cit BagavataH antaram || 4
   so 'haṃ prāpya manuṣyatvaṃ sasaddharmamahotsavam |	saH aham prApya manuzya-tvam sa-sadDarma-mahA-utsavam |
   mahārṇavayugacchidrakūrmagrīvārpaṇopamam || 5	mahA-arNava-yuga=-Cidra-kUrma-grIvA-arpaNa-upamam || 5
   anityatāvyanusṛtāṃ karmacchidrasasaṃśayām |	anitya-tA-vyanusRtAm karma=-Cidrasa-saMSayAm |
   āttasārāṃ kariṣyāmi kathaṃ nemāṃ sarasvatīm || 6	Atta-sArAm karizyAmi kaTam na-imAm sarasvatIm || 6
   ity asaṃkhyeyaviṣayān avetyāpi guṇān muneḥ |	iti asaMKyeya-vizayAn avetya-api guNAn muneH |
   tadekadeśapraṇayaḥ kriyate svārthagauravāt || 7	tad-eka-deSa-praNayaH kriyate sva-arTa-gOravAt || 7
   svayaṃbhuve namas te 'stu prabhūtādbhutakarmaṇe |	svayaMBuve namaH te astu praBUta-adButa-karmaNe |
   yasya saṃkhyāprabhāvābhyāṃ na guṇeṣv asti niścayaḥ || 8	yasya saMKyA-praBAvAByAm na guNezu asti niScayaH || 8
   iyanta iti nāsty anta īdṛśā iti kā kathā |	iyantaH iti na-asti antaH IdRSAH iti kA kaTA |
   puṇyā ity eva tu guṇān prati te mukharā vayam || 9	puNyAH iti eva tu guNAn prati te muKarAH vayam || 9
   viṣahyam aviṣahyaṃ vety avadhūya vicāraṇām |	vizahyam avizahyam vA-iti avaDUya vicAraNAm |
   svayam abhyupapannaṃ te nirākrandam idaṃ jagat || 10	svayam aByupapannam te nirAkrandam idam jagat || 10
   avyāpāritasādhus tvaṃ tvam akāraṇavatsalaḥ |	avyApArita-sADuH tvam tvam akAraNa-vatsalaH |
   asaṃstutasakhaś ca tvam anavaskṛtabāndhavaḥ || 11	asaMstuta-saKaH ca tvam anavaskRta-bAnDavaH || 11
   svamāṃsāny api dattāni vastuṣv anyeṣu kā kathā |	sva-mAMsAni api dattAni vastuzu anyezu kA kaTA |
   prāṇair api tvayā sādho mānitaḥ praṇayī janaḥ || 12	prANEH api tvayA sADo mAnitaH praNayI janaH || 12
   svaiḥ śarīraiḥ śarīrāṇi prāṇaiḥ prāṇāḥ śarīriṇām |	svEH SarIrEH SarIrANi prANEH prANAH SarIriNAm |
   jighāṃsubhir upāttānāṃ krītāni śataśas tvayā || 13	jiGAMsuBiH upAttAnAm krItAni SataSas tvayA || 13
   na durgatibhayān neṣṭām abhiprārthayatā gatim |	na durgati-BayAt na-izwAm aBiprArTayatA gatim |
   kevalāśayaśuddhyaiva śīlaṃ sātmīkṛtaṃ tvayā || 14	kevala-ASaya-SudDyA-eva SIlam sA-AtmIkRtam tvayA || 14
   jihmānāṃ nityavikṣepād ṛjūnāṃ nityasevanāt |	jihmAnAm nitya-vikzepAt RjUnAm nitya-sevanAt |
   karmaṇāṃ pariśudhānāṃ tvam ekāyanatāṃ gataḥ || 15	karmaNAm pariSuDAnAm tvam ekAyana-tAm gataH || 15
   pīḍyamānena bahuśas tvayā kalyāṇacetasā |	pIxyamAnena bahuSas tvayA kalyANa-cetasA |
   kleśeṣu vivṛtaṃ tejo janaḥ kliṣṭo 'nukampitaḥ || 16	kleSezu vivRtam tejaH janaH klizwaH anukampitaH || 16
   parārthe tyajataḥ prāṇān yā prītir abhavat tava |	para-arTe tyajataH prANAn yA prItiH aBavat tava |
   na sā naṣṭopalabdheṣu prāṇeṣu prāṇināṃ bhavet || 17	na sA nazwa-upalabDezu prANezu prANinAm Bavet || 17
   yad rujānirapekṣasya cchidyamānasya te 'sakṛt |	yat rujA-nirapekzasya cCidyamAnasya te asakRt |
   vadhakeṣv api sattveṣv kāruṇyam abhavat prabho || 18	vaDakezu api sattvezu kAruNyam aBavat praBo || 18
   samyaksaṃbodhibījasya cittaratnasya tasya te |	samyaksaMboDi-bIjasya citta-ratnasya tasya te |
   tvam eva vīra sārajño dūre tasyetaro janaḥ || 19	tvam eva vIra sArajQaH dUre tasya-itaraH janaH || 19
   nākṛtvā duṣkaraṃ karma durlabham labhyate padam |	na-akRtvA duzkaram karma durlaBam laByate padam |
   ity ātmanirapekṣeṇa vīryaṃ saṃvardhitaṃ tvayā || 20	iti Atma-nirapekzeNa vIryam saMvarDitam tvayA || 20
   viśeṣotkarṣaniyamo na kadā cid abhūt tava |	viSeza-utkarza-niyamaH na kadA cit aBUt tava |
   atas tvayi viśeṣāṇāṃ chinnas taratamakramaḥ || 21	atas tvayi viSezANAm CinnaH taratama-kramaH || 21
   susukheṣv api saṅgo 'bhūt saphaleṣu samādhiṣu |	su-suKezu api saFgaH aBUt sa-Palezu samADizu |
   na te nityānubaddhasya mahākaruṇayā hṛdi || 22	na te nitya-anubadDasya mahA-karuNayA hRdi || 22
   tvādṛśān pīḍayaty eva nānugṛhṇāti tat sukham |	tvAdRSAn pIxayati eva na-anugRhNAti tat suKam |
   praṇītam api sadvṛtta yad asādhāraṇaṃ paraiḥ || 23	praNItam api sat-vRtta yat asADAraNam parEH || 23
   vimiśrāt sāram ādattaṃ sarvaṃ pītam akalmaṣam |	vimiSrAt sAram Adattam sarvam pItam akalmazam |
   tvayā sūktaṃ duruktaṃ tu viṣavat parivarjitam || 24	tvayA sUktam duruktam tu viza-vat parivarjitam || 24
   krīṇatā ratnasārajña prāṇair api subhāṣitam |	krINa-tA ratna-sAra-jQa prANEH api suBAzitam |
   parākrāntaṃ tvayā bodhau tāsu tāsūpapattiṣu || 25	parAkrAntam tvayA boDO tAsu tAsu-upapattizu || 25
   iti tribhir asaṃkhyeyair evam udyacchatā tvayā |	iti triBiH asaMKyeyEH evam udyacCatA tvayA |
   vyavasāyadvitīyena prāptaṃ padam anuttaram || 26	vyavasAya-dvitIyena prAptam padam anuttaram || 26
   akṛtverṣyāṃ viśiṣṭeṣu hīnān anavamatya ca |	akRtvA-IrzyAm viSizwezu hInAn anavamatya ca |
   agatvā sadṛśaiḥ spardhāṃ tvaṃ loke śreṣṭhatāṃ gataḥ || 27	agatvA sadRSEH sparDAm tvam loke SrezWa-tAm gataH || 27
   hetuṣv abhiniveśo 'bhūd guṇānāṃ na phaleṣu te |	hetuzu aBiniveSaH aBUt guNAnAm na Palezu te |
   tena samyakpratipadā tvayi niṣṭhāṃ guṇā gatāḥ || 28	tena samyak-pratipadA tvayi nizWAm guNAH gatAH || 28
   tathātmā pracayaṃ nītas tvayā sucaritair yathā |	taTA-AtmA pracayam nItaH tvayA su-caritEH yaTA |
   puṇyāyatanatāṃ prāptāny api pādarajāṃsi te || 29	puNya-Ayatana-tAm prAptAni api pAda-rajAMsi te || 29
   karśayitvoddhṛtā doṣā vardhayitvā viśodhitāḥ |	karSayitvA-udDRtAH dozAH varDayitvA viSoDitAH |
   guṇās tena sunītena parāṃ siddhiṃ tvam adhyagāḥ || 30	guNAH tena su-nItena parAm sidDim tvam aDyagAH || 30
   tathā sarvābhisāreṇa doṣeṣu prahṛtaṃ tvayā |	taTA sarva-aBisAreNa dozezu prahRtam tvayA |
   yathaiṣām ātmasaṃtāne vāsanāpi na śeṣitā || 31	yaTA-ezAm Atma-saMtAne vAsanA-api na SezitA || 31
   tathā saṃbhṛtya saṃbhṛtya tvayātmany āhitā guṇāḥ |	taTA saMBRtya saMBRtya tvayA-Atmani AhitAH guNAH |
   pratirūpakam apy eṣāṃ yathā nānyatra dṛśyate || 32	pratirUpakam api ezAm yaTA na-anyatra dRSyate || 32
   upaghātāvaraṇavan mitakālaṃ pradeśi ca |	upaGAta-AvaraNa-vat mita-kAlam pradeSi ca |
   sulabhātiśayaṃ sarvam upamāvastu laukikam || 33	sulaBa-atiSayam sarvam upamAvastu lOkikam || 33
   advaṃdvinām agamyānāṃ dhruvāṇām anivartinām |	advaMdvinAm agamyAnAm DruvANAm anivartinAm |
   anuttarāṇāṃ kā tarhi guṇānām upamāstu te || 34	anuttarANAm kA tarhi guNAnAm upamA-aH-tu te || 34
   goṣpadottānatāṃ yāti gāmbhīryaṃ lavaṇāmbhasaḥ |	gozpada-uttAna-tAm yAti gAmBIryam lavaNa-amBasaH |
   yadā te buddhigāmbhīryam agādhāpāram īkṣate || 35	yadA te budDi-gAmBIryam agADApAram Ikzate || 35
   śirīṣapakṣmāgralaghu sthairyaṃ bhavati pārthivam |	SirIza-pakzma-agra-laGu sTEryam Bavati pArTivam |
   akampye sarvadharmāṇāṃ tvatsthairye 'bhimukhīkṛte || 36	akampye sarva-DarmANAm tvad-sTErye aBimuKIkRte || 36
   ajñānatimiraghnasya jñānālokasya te mune |	ajQAna-timira-Gnasya jQAna-Alokasya te mune |
   na ravir viṣaye bhūmiṃ khādyotīm api vindati || 37	na raviH vizaye BUmim KAdyotIm api vindati || 37
   malinatvam ivāyānti śaraccandrāmbarāmbhasām |	malina-tvam iva-AyAnti Sarad-candra-ambara-amBasAm |
   tava vāgbuddhiceṣṭānāṃ śuddhiṃ prati viśuddhayaḥ || 38	tava vAc-budDi-cezwAnAm SudDim prati viSudDayaH || 38
   anena sarvaṃ vyākhyātaṃ yat kiṃ cit sādhu laukikam |	anena sarvam vyAKyAtam yat kim cit sADu lOkikam |
   dūre hi buddhadharmāṇāṃ lokadharmās tapasvinaḥ || 39	dUre hi budDa-DarmANAm loka-DarmAH tapasvinaH || 39
   yasyaiva dharmaratnasya prāptyā prāptas tvam agratām |	yasya-eva Darma-ratnasya prAptyA prAptaH tvam agra-tAm |
   tenaiva kevalaṃ sādho sāmyaṃ te tasya ca tvayā || 40	tena-eva kevalam sADo sAmyam te tasya ca tvayA || 40
   ātmecchācchalamātraṃ tu sāmānyopāṃśu kiṃ cana |	Atma-icCAt-Cala-mAtram tu sAmAnya-upAMSu kim cana |
   yatropakṣipya kathyeta sā vaktur atilolatā || 41	yatra-upakzipya kaTyeta sA vaktuH ati-lola-tA || 41
   pratanv iva hi paśyāmi dharmatām anucintayan |	pratanu iva hi paSyAmi Darma-tAm anucintayan |
   sarvaṃ cāvarjitaṃ māravijayaṃ prati te jagat || 42	sarvam ca-Avarjitam mAra-vijayam prati te jagat || 42
   mahato 'pi hi saṃrambhāt pratihantuṃ samudyataḥ |	mahataH api hi saMramBAt pratihantum samudyataH |
   kṣamāyā nātibhāro 'sti pātrasthāyā viśeṣataḥ || 43	kzamAyAH na-atiBAraH asti pAtra-sTAyAH viSezataH || 43
   yat tu mārajayānvakṣaṃ sumahat kleśavaiśasam |	yat tu mArajayA-anvakzam su-mahat kleSa-vESasam |
   tasyām eva kṛtaṃ rātrau tad eva paramādbhutam || 44	tasyAm eva kRtam rAtrO tat eva parama-adButam || 44
   tamovidhamane bhānor yaḥ sahasrāṃśumālinaḥ |	tamaH-viDamane BAnoH yaH sahasrAMSu-mAlinaH |
   vīra vismayam āgacchet sa tīrthyavijaye tava || 45	vIra vismayam AgacCet sa tIrTya-vijaye tava || 45
   sarāgo vītarāgeṇa jitaroṣeṇa roṣaṇaḥ |	sa-rAgaH vIta-rAgeNa jita-rozeNa rozaNaH |
   mūḍho vigatamohena tribhir nityaṃ jitās trayaḥ || 46	mUXaH vigata-mohena triBiH nityam jitAH trayaH || 46
   praśaṃsasi ca saddharmān asaddharmān vigarhasi |	praSaMsasi ca sat-DarmAn asat-DarmAn vigarhasi |
   anurodhavirodhau ca na staḥ sadasatos tava || 47	anuroDa-viroDO ca na staH sat-asatoH tava || 47
   naivārhatsu na tīrthyeṣu pratighānunayaṃ prati |	na-eva-arhatsu na tIrTyezu pratiGa-anunayam prati |
   yasya te cetaso 'nyatvaṃ tasya te kā stutir bhavet || 48	yasya te cetasaH anya-tvam tasya te kA stutiH Bavet || 48
   guṇeṣv api na saṅgo 'bhūt tṛṣṇā na guṇavatsv api |	guNezu api na saFgaH aBUt tRzNA na guNavatsu api |
   aho te suprasannasya sattvasya pariśuddhatā || 49	aho te su-prasannasya sattvasya pariSudDa-tA || 49
   indriyāṇāṃ prasādena nityakālānapāyinā |	indriyANAm prasAdena nitya-kAla-anapAyinA |
   mano nityaprasannaṃ te pratyakṣam iva dṛśyate || 50	manaH nitya-prasannam te pratyakzam iva dRSyate || 50
   ā bālebhyaḥ prasiddhās te matismṛtiviśuddhayaḥ |	A bAleByaH prasidDAH te mati-smRti-viSudDayaH |
   gamitā bhāvapiśunaiḥ suvyāhṛtasuceṣṭitaiḥ || 51	gamitAH BAva-piSunEH su-vyAhRta-su-cezwitEH || 51
   upaśāntaṃ ca kāntaṃ ca dīptam apratighāti ca |	upaSAntam ca kAntam ca dIptam apratiGAti ca |
   nibhṛtaṃ corjitaṃ cedaṃ rūpaṃ kam iva nākṣipet || 52	niBRtam ca-Urjitam ca-idam rUpam kam iva na-Akzipet || 52
   yenāpi śataśo dṛṣṭaṃ yo 'pi tatpūrvam īkṣate |	yena-api SataSas dRzwam yaH api tat-pUrvam Ikzate |
   rūpaṃ prīṇāti te cakṣuḥ samaṃ tad ubhayor api || 53	rUpam prINAti te cakzuH samam tat uBayoH api || 53
   asecanakabhāvād dhi saumyabhāvāc ca te vapuḥ |	asecanaka-BAvAt Di sOmya-BAvAt ca te vapuH |
   darśane darśane prītiṃ vidadhāti navāṃ navām || 54	darSane darSane prItim vidaDAti navAm navAm || 54
   adhiṣṭhānaguṇair gātram adhiṣṭhātṛguṇair guṇāḥ |	aDizWAna-guNEH gAtram aDizWAtR-guNEH guNAH |
   parayā saṃpadopetās tavānyonyānurūpayā || 55	parayA saMpadA-upetAH tava-anyonya-anurUpayA || 55
   kvānyatra suniviṣṭāḥ syur ime tāthāgatā guṇāḥ |	kva-anyatra su-nivizwAH syuH ime tATAgatAH guNAH |
   ṛte rūpāt tavaivāsmāl lakṣaṇavyañjanojjvalāt || 56	Rte rUpAt tava-eva-asmAt lakzaNa-vyaQjana-ujjvalAt || 56
   dhanyam asmīti te rūpaṃ vadatīvāśritān guṇān |	Danyam asmi-iti te rUpam vadati-iva-ASritAn guNAn |
   sunikṣiptā vayam iti pratyāhur iva tad guṇāḥ || 57	su-nikziptAH vayam iti pratyAhuH iva tat guNAH || 57
   sarvam evāviśeṣeṇa kleśair baddham idaṃ jagat |	sarvam eva-aviSezeNa kleSEH badDam idam jagat |
   tvaṃ jagatkleśamokṣārthaṃ baddhaḥ karuṇayā ciram || 58	tvam jagat-kleSa-mokza-arTam badDaH karuNayA ciram || 58
   kaṃ nu prathamato vande tvāṃ mahākaruṇām uta |	kam nu praTamatas vande tvAm mahA-karuNAm uta |
   yayaivam api doṣajñas tvaṃ saṃsāre dhṛtaś ciram || 59	yayA-evam api doza-jQaH tvam saMsAre DRtaH ciram || 59
   vivekasukhasātmyasya yad ākīrṇasya te gatāḥ |	viveka-suKa-sAtmyasya yat AkIrNasya te gatAH |
   kālā labdhaprasarayā tat te karuṇayā kṛtam || 60	kAlA labDa-prasarayA tat te karuNayA kRtam || 60
   śāntād araṇyād grāmāntaṃ tvaṃ hi nāga iva hradāt |	SAntAt araNyAt grAma-antam tvam hi nAgaH iva hradAt |
   vineyārthaṃ karuṇayā vidyayevāvakṛṣyase || 61	vineya-arTam karuNayA vidyayA-iva-avakRzyase || 61
   paramopaśamastho 'pi karuṇāparavattayā |	parama-upaSama-sTaH api karuNA-paravat-tayA |
   kāritas tvaṃ padanyāsaṃ kuśīlavakalāsv api || 62	kAritaH tvam pada-nyAsam kuSIla-vakalAsu api || 62
   ṛddhir yā siṃhanādā ye svaguṇodbhāvanāś ca yāḥ |	RdDiH yA siMhanAdAH ye sva-guNa-udBAvanAH ca yAH |
   vāntecchopavicārasya kāruṇyanikaṣaḥ sa te || 63	vAnta-icSA-upavicArasya kAruNya-nikazaH sa te || 63
   parārthaikāntakalyāṇī kāmaṃ svāśrayaniṣṭhurā |	para-arTa-ekAnta-kalyANI kAmam sva-ASraya-nizWurAH |
   tvayy eva kevalaṃ nātha karuṇākaruṇābhavat || 64	tvayi eva kevalam nATa karuNA-karuNA-aBavat || 64
   tathā hi kṛtvā śatadhā dhīrā balim iva kva cit |	taTA hi kRtvA SataDA DIrAH balim iva kva cit |
   pareṣām arthasiddhyarthaṃ tvāṃ vikṣiptavatī diśaḥ || 65	parezAm arTa-sidDi-arTam tvAm vikziptavatI diSaH || 65
   tvadicchayaiva tu vyaktam anukūlā pravartate |	tvad-icCayA-eva tu vyaktam anukUlA pravartate |
   tathā hi bādhamānāpi tvāṃ satī nāparādhyate || 66	taTA hi bADamAnA-api tvAm satI na-aparADyate || 66
   supadāni mahārthāni tathyāni madhurāṇi ca |	supadAni mahArTAni taTyAni maDurANi ca |
   gūḍhottānobhayārthāni samāsavyāsavanti ca || 67	gUXa-uttAna-uBaya-arTAni samAsa-vyAsavanti ca || 67
   kasya na syād upaśrutya vākyāny evaṃvidhāni te |	kasya na syAt upaSrutya vAkyAni evaMviDAni te |
   tvayi pratihatasyāpi sarvajña iti niścayaḥ || 68	tvayi pratihatasya-api sarvajQaH iti niScayaH || 68
   prāyeṇa madhuraṃ sarvam agatyā kiṃ cid anyathā |	prAyeNa maDuram sarvam agatyA kim cit anyaTA |
   vākyaṃ tavārthasiddhyā tu sarvam eva subhāṣitam || 69	vAkyam tava-arTa-sidDyA tu sarvam eva su-BAzitam || 69
   yac chlakṣṇaṃ yac ca paruṣaṃ yad vā tadubhayānvitam |	yat SlakzNam yat ca paruzam yat vA tad-uBaya-anvitam |
   sarvam evaikarasatāṃ vimarde yāti te vacaḥ || 70	sarvam eva-eka-rasa-tAm vimarde yAti te vacaH || 70
   aho supariśuddhānāṃ karmaṇāṃ naipuṇaṃ param |	aho su-pariSudDAnAm karmaNAm nEpuNam param |
   yair idaṃ vākyaratnānām īdṛśaṃ bhājanaṃ kṛtam || 71	yEH idam vAkya-ratnAnAm IdRSam BAjanam kRtam || 71
   asmād dhi netrasubhagād idaṃ śrutimanoharam |	asmAt Di netra-suBagAt idam Sruti-manoharam |
   mukhāt kṣarati te vākyaṃ candrād dravam ivāmṛtam || 72	muKAt kzarati te vAkyam candrAt dravam iva-amRtam || 72
   rāgareṇuṃ praśamayad vākyaṃ te jaladāyate |	rAgareNum praSamayat vAkyam te jaladAyate |
   vainateyāyate dveṣabhujaṅgoddharaṇaṃ prati || 73	vEnateyAyate dveza-BujaFga-udDaraNam prati || 73
   divākarāyate bhūyo 'py ajñānatimiraṃ nudat |	divAkarAyate BUyas api ajQAna-timiram nudat |
   śakrāyudhāyate mānagirīn abhividārayat || 74	SakrAyuDAyate mAna-girIn aBividArayat || 74
   dṛṣṭārthatvād avitathaṃ niṣkleśatvād anākulam |	dRzwa-arTa-tvAt avitaTam nizkleSa-tvAt anAkulam |
   gamakaṃ suprayuktatvāt trikalyāṇaṃ hi te vacaḥ || 75	gamakam su-prayukta-tvAt tri-kalyANam hi te vacaH || 75
   manāṃsi tāvac chrotṝṇāṃ haranty ādau vacāṃsi te |	manAMsi tAvat SrotLNAm haranti AdO vacAMsi te |
   tato vimṛśyamānāni rajāṃsi ca tamāṃsi ca || 76	tatas vimRSyamAnAni rajAMsi ca tamAMsi ca || 76
   āśvāsanaṃ vyasanināṃ trāsanaṃ ca pramādinām |	ASvAsanam vyasaninAm trAsanam ca pramAdinAm |
   saṃvejanaṃ ca sukhināṃ yogavāhi vacas tava || 77	saMvejanam ca suKinAm yogavAhi vacaH tava || 77
   viduṣāṃ prītijananaṃ madhyānāṃ buddhivardhanam |	viduzAm prIti-jananam maDyAnAm budDi-varDanam |
   timiraghnaṃ ca mandānāṃ sārvajanyam idaṃ vacaḥ || 78	timira-Gnam ca mandAnAm sArvajanyam idam vacaH || 78
   apakarṣati dṛṣṭibhyo nirvāṇam upakarṣati |	apakarzati dRzwiByaH nirvANam upakarzati |
   doṣān niṣkarṣati guṇān vākyaṃ te 'bhipravarṣati || 79	dozAn nizkarzati guNAn vAkyam te aBipravarzati || 79
   sarvatrāvyāhatā buddhiḥ sarvatropasthitā smṛtiḥ |	sarvatra-avyAhatA budDiH sarvatra-upasTitA smRtiH |
   avandhyaṃ tena sarvatra sarvaṃ vyākaraṇaṃ tava || 80	avanDyam tena sarvatra sarvam vyAkaraNam tava || 80
   yan nādeśe na cākāle naivāpātre pravartase |	yat na-AdeSe na ca-akAle na-eva-apAtre pravartase |
   vīryaṃ samyag ivārabdhaṃ tenāmoghaṃ vacas tava || 81	vIryam samyak iva-ArabDam tena-amoGam vacaH tava || 81
   ekāyanaṃ sukhopāyaṃ svanubandhi niratyayam |	ekAyanam suKa-upAyam su-anubanDi niratyayam |
   ādimadhyāntakalyāṇaṃ tava nānyasya śāsanam || 82	Adi-maDya-anta-kalyANam tava na-anyasya SAsanam || 82
   evam ekāntakāntaṃ te dṛṣṭirāgeṇa bāliśāḥ |	evam ekAntakAntam te dRzwi-rAgeNa bAliSAH |
   mataṃ yadi vigarhanti nāsti dṛṣṭisamo ripuḥ || 83	matam yadi vigarhanti na-asti dRzwi-samaH ripuH || 83
   anvabhuṅkthā yad asyārthe jagato vyasanaṃ bahu |	anvaBuFkTAH yat asya-arTe jagataH vyasanam bahu |
   tat saṃsmṛtya virūpe 'pi stheyaṃ te śāsane bhavet || 84	tat saMsmRtya virUpe api sTeyam te SAsane Bavet || 84
   prāg eva hitakartuś ca hitavaktuś ca śāsanam |	prAk eva hita-kartuH ca hita-vaktuH ca SAsanam |
   kathaṃ na nāma kāryaṃ syād ādīptaśirasāpi te || 85	kaTam na nAma kAryam syAt AdIpta-SirasA-api te || 85
   bhujiṣyatā bodhisukhaṃ tvadguṇāpacitiḥ śamaḥ |	BujizyatA boDi-suKam tvad-guNa-apacitiH SamaH |
   prāpyate tvanmatāt sarvam idaṃ bhadracatuṣṭayam || 86	prApyate tvad-matAt sarvam idam Badra-catuzwayam || 86
   trāsanaṃ sarvatīrthyānāṃ namucer upatāpanam |	trAsanam sarva-tIrTyAnAm namuceH upatApanam |
   āśvāsanaṃ nṛdevānāṃ tavedaṃ vīra śāsanam || 87	ASvAsanam nR-devAnAm tava-idam vIra SAsanam || 87
   traidhātukamahābhaumam asaṅgam anavagraham |	trEDAtuka-mahA-BOmam asaFgam anavagraham |
   śāsanena tavākrāntam antakasyāpi śāsanam || 88	SAsanena tava-AkrAntam antakasya-api SAsanam || 88
   tvacchāsananayajño hi tiṣṭhet kalpam apīcchayā |	tvad-SAsanana-ya-jQaH hi tizWet kalpam api-icCayA |
   prayāti tatra tu svairī yatra mṛtyor agocaraḥ || 89	prayAti tatra tu svErI yatra mRtyoH agocaraH || 89
   āgamasyārthacintāyā bhāvanopāsanasya ca |	Agamasya-arTa-cintAyAH BAvanA-upAsanasya ca |
   kālatrayavibhāgo 'sti nānyatra tava śāsanāt || 90	kAla-traya-viBAgaH asti na-anyatra tava SAsanAt || 90
   evaṃ kalyāṇakalilaṃ tavedam ṛṣipuṅgava |	evam kalyANa-kalilam tava-idam Rzi-puFgava |
   śāsanaṃ nādriyante yat kiṃ vaiśasataraṃ tataḥ || 91	SAsanam na-Adriyante yat kim vESasataram tatas || 91
   śravaṇaṃ tarpayati te prasādayati darśanam |	SravaNam tarpayati te prasAdayati darSanam |
   vacanaṃ hlādayati te vimocayati śāsanam || 92	vacanam hlAdayati te vimocayati SAsanam || 92
   prasūtir harṣayati te vṛddhir nandayati prajāḥ |	prasUtiH harzayati te vRdDiH nandayati prajAH |
   pravṛttir anugṛhṇāti nivṛttir upahanti ca || 93	pravRttiH anugRhNAti nivRttiH upahanti ca || 93
   kīrtanaṃ kilbiṣaharaṃ smaraṇaṃ te pramodanam |	kIrtanam kilbiza-haram smaraNam te pramodanam |
   anveṣaṇaṃ matikaraṃ parijñānaṃ viśodhanam || 94	anvezaNam mati-karam parijQAnam viSoDanam || 94
   śrīkaraṃ te 'bhigamanaṃ sevanam dhīkaraṃ param |	SrI-karam te aBigamanam sevanam DIkaram param |
   bhajanaṃ nirbhayakaraṃ śaṃkaraṃ paryupāsanam || 95	Bajanam nirBaya-karam SaMkaram paryupAsanam || 95
   śīlopasaṃpadā śuddhaḥ prasanno dhyānasaṃpadā |	SIla-upasaMpadA SudDaH prasannaH DyAna-saMpadA |
   tvaṃ prajñāsaṃpadākṣobhyo hradaḥ puṇyamayo mahān || 96	tvam prajQA-saMpadA-akzoByaH hradaH puNya-mayaH mahAn || 96
   rūpaṃ draṣṭavyaratnaṃ te śravyaratnaṃ subhāṣitam |	rUpam drazwavya-ratnam te Sravya-ratnam su-BAzitam |
   dharmo vicāraṇāratnaṃ guṇaratnākaro hy asi || 97	DarmaH vicAraNA-ratnam guNa-ratnAkaraH hi asi || 97
   tvam oghair uhyamānānāṃ dvīpas trāṇaṃ kṣatātmanām |	tvam oGEH uhyamAnAnAm dvIpaH trANam kzata-AtmanAm |
   śaraṇaṃ bhavabhīrūṇāṃ mumukṣūṇāṃ parāyaṇam || 98	SaraNam Bava-BIrUNAm mumukzUNAm parAyaNam || 98
   satpātraṃ śuddhavṛttatvāt satkṣetraṃ phalasaṃpadā |	sat-pAtram SudDa-vRtta-tvAt sat-kzetram Pala-saMpadA |
   sanmitraṃ hitakāritvāt sarvaprāṇabhṛtām asi || 99	sat-mitram hita-kAri-tvAt sarva-prANaBRtAm asi || 99
   priyas tvam upakāritvāt suratatvān manoharaḥ |	priyaH tvam upakAri-tvAt surata-tvAt manoharaH |
   ekāntakāntaḥ saumyatvāt sarvair bahumato guṇaiḥ || 100	ekAnta-kAntaH sOmya-tvAt sarvEH bahu-mataH guNEH || 100
   hṛdyo 'si niravadyatvād ramyo vāgrūpasauṣṭhavāt |	hRdyaH asi niravadya-tvAt ramyaH vAc-rUpa-sOzWavAt |
   dhanyaḥ sarvārthasiddhatvān maṅgalyo guṇasaṃśrayāt || 101	DanyaH sarva-arTa-sidDa-tvAt maFgalyaH guNa-saMSrayAt || 101
   sthāyināṃ tvaṃ parikṣeptā viniyantāpahāriṇām |	sTAyinAm tvam parikzeptA viniyantA-apahAriNAm |
   samādhātā vijihmānāṃ prerako mandagāminām || 102	samADAtA vijihmAnAm prerakaH manda-gAminAm || 102
   niyoktā dhuri dāntānāṃ khaṭuṅkānām upekṣakaḥ |	niyoktA Duri dAntAnAm KawuFkAnAm upekzakaH |
   ato 'si naradamyānāṃ satsārathir anuttaraḥ || 103	atas asi nara-damyAnAm sat-sAraTiH anuttaraH || 103
   āpanneṣv anukampā te prasvastheṣv arthakāmatā |	Apannezu anukampA te prasvasTezu arTa-kAma-tA |
   vyasanastheṣu kāruṇyaṃ sarveṣu hitakāmatā || 104	vyasana-sTezu kAruNyam sarvezu hita-kAma-tA || 104
   viruddheṣv api vātsalyaṃ pravṛttiḥ patiteṣv api |	virudDezu api vAtsalyam pravRttiH patitezu api |
   raudreṣv api kṛpālutvaṃ kā nāmeyaṃ tavāryatā || 105	rOdrezu api kRpAlu-tvam kA nAma-iyam tava-Arya-tA || 105
   gurutvam upakāritvān mātāpitror yadīṣyate |	guru-tvam upakAri-tvAt mAtA-pitroH yadi-izyate |
   kedānīm astu gurutā tvayy atyantopakāriṇi || 106	kedAnIm astu guru-tA tvayi atyanta-upakAriNi || 106
   svakāryanirapekṣāṇāṃ viruddhānām ivātmanām |	sva-kArya-nirapekzANAm virudDAnAm iva-AtmanAm |
   tvaṃ prapātataṭasthānāṃ prākāratvam upāgataḥ || 107	tvam prapAta-tawa-sTAnAm prAkAra-tvam upAgataH || 107
   lokadvayopakārāya lokātikramaṇāya ca |	loka-dvaya-upakArAya loka-atikramaNAya ca |
   tamobhūteṣu lokeṣu prajñālokaḥ kṛtas tvayā || 108	tamaH-BUtezu lokezu prajQA-lokaH kRtaH tvayA || 108
   bhinnā devamanuṣyāṇām upabhogeṣu vṛttayaḥ |	BinnAH deva-manuzyANAm upaBogezu vRttayaH |
   dharmasaṃbhogasāmānyāt tvayy asaṃbhedam āgatāḥ || 109	Darma-saMBoga-sAmAnyAt tvayi asaMBedam AgatAH || 109
   upapattivayovarṇadeśakālaniratyayam |	upapatti-vayaH-varNa-deSa-kAla-niratyayam |
   tvayā hi bhagavan dharmasarvātithyam idam kṛtam || 110	tvayA hi Bagavan Darma-sarva-AtiTyam idam kRtam || 110
   avismitān vismitavat spṛhayanto gataspṛhān |	avismitAn vismita-vat spRhayantaH gata-spRhAn |
   upāsate prāñjalayaḥ śrāvakān api te surāḥ || 111	upAsate prAQjalayaH SrAvakAn api te surAH || 111
   aho saṃsāramaṇḍasya buddhotpādasya dīptatā |	aho saMsAra-maNxasya budDa-utpAdasya dIpta-tA |
   mānuṣyaṃ yatra devānāṃ spṛhaṇīyatvam āgatam || 112	mAnuzyam yatra devAnAm spRhaNIya-tvam Agatam || 112
   khedaḥ śamasukhajyānir asajjanasamāgamaḥ |	KedaH Sama-suKa-jyAniH asat-jana-samAgamaH |
   dvaṃdvāny ākīrṇatā ceti doṣān guṇavad udvahan || 113	dvaMdvAni AkIrNa-tA ca-iti dozAn guNavat udvahan || 113
   jagaddhitārthaṃ ghaṭase yad asaṅgena cetasā |	jagat-hita-arTam Gawase yat asaFgena cetasA |
   kā nāmāsau bhagavatī buddhānāṃ buddhadharmatā || 114	kA nAma-asO BagavatI budDAnAm budDa-DarmatA || 114
   kadannāny api bhuktāni kva cit kṣud adhivāsitā |	kadannAni api BuktAni kva cit kzuD aDivAsitA |
   panthāno viṣamāḥ kṣuṇṇāḥ suptaṃ gokaṇṭakeṣv api || 115	panTAnaH vizamAH kzuNNAH suptam gokaNwakezu api || 115
   prāptāḥ kṣepāvṛtāḥ sevā veṣabhāṣāntaraṃ kṛtam |	prAptAH kzepa-AvRtAH sevA veza-BAzA-antaram kRtam |
   nātha vaineyavātsalyāt prabhuṇāpi satā tvayā || 116	nATa vEneya-vAtsalyAt praBuNA-api satA tvayA || 116
   prabhutvam api te nātha sadā nātmani vidyate |	praBu-tvam api te nATa sadA na-Atmani vidyate |
   vaktavya iva sarvair hi svairaṃ svārthe niyujyase || 117	vaktavyaH iva sarvEH hi svEram sva-arTe niyujyase || 117
   yena kena cid eva tvaṃ yatra tatra yathā tathā |	yena kena cit eva tvam yatra tatra yaTA taTA |
   coditaḥ svāṃ pratipadaṃ kalyāṇīṃ nātivartase || 118	coditaH svAm pratipadam kalyANIm na-ativartase || 118
   nopakārapare 'py evam upakāraparo janaḥ |	na-upakAra-pare api evam upakAra-paraH janaH |
   apakārapare 'pi tvam upakāraparo yathā || 119	apakAra-pare api tvam upakAra-paraH yaTA || 119
   ahitāvahite śatrau tvaṃ hitāvahitaḥ suhṛt |	ahitO=-ahite SatrO tvam hita-avahitaH suhRd |
   doṣānveṣaṇanitye 'pi guṇānveṣaṇatatparaḥ || 120	doza-anvezaNa-nitye api guNa-anvezaNa-tatparaH || 120
   yato nimantraṇaṃ te 'bhūt saviṣaṃ sahutāśanam |	yatas nimantraNam te aBUt sa-vizam sa-hutASanam |
   tatrābhūd abhisaṃyānaṃ sadayaṃ sāmṛtaṃ ca te || 121	tatra-aBUt aBisaMyAnam sa-dayam sa-amRtam ca te || 121
   ākroṣṭāro jitāḥ kṣāntyā drugdhāḥ svastyayanena ca |	AkrozwAraH jitAH kzAntyAH drugDAH svastyayanena ca |
   satyena cāpavaktāraś tvayā maitryā jighāṃsavaḥ || 122	satyena ca-apavaktAraH tvayA mEtryAH jiGAMsavaH || 122
   anādikālaprahatā bahvyaḥ prakṛtayo nṛṇām |	anAdi-kAla-prahatAH bahvyaH prakRtayaH nRNAm |
   tvayā vibhāvitāpāyāḥ kṣaṇena parivartitāḥ || 123	tvayA viBAvita-apAyAH kzaNena parivartitAH || 123
   yat sauratyaṃ gatās tīkṣṇāḥ kadaryāś ca vadānyatām |	yat sOratyam gatAH tIkzNAH kadaryAH ca vadAnya-tAm |
   krūrāḥ peśalatāṃ yātās tat tavopāyakauśalam || 124	krUrAH peSala-tAm yAtAH tat tava-upAya-kOSalam || 124
   indriyopaśamo nande mānastabdhe ca saṃnatiḥ |	indriya-upaSamaH nande mAna-stabDe ca saMnatiH |
   kṣamitvaṃ cāṅgulīmāle kaṃ na vismayam ānayet || 125	kzami-tvam ca-aFgulI-mAle kam na vismayam Anayet || 125
   bahavas tṛṇaśayyāsu hitvā śayyāṃ hiraṇmayīm |	bahavaH tRNa-SayyAsu hitvA SayyAm hiraNmayIm |
   aśerata sukhaṃ dhīrās tṛptā dharmarasasya te || 126	aSerata suKam DIrAH tRptAH Darma-rasasya te || 126
   pṛṣṭenāpi kva cin noktam upetyāpi kathā kṛtā |	pRzwena-api kva cit na-uktam upetya-api kaTA kRtA |
   tarṣayitvā paratroktaṃ kālāśayavidā tvayā || 127	tarzayitvA paratra-uktam kAla-ASaya-vidA tvayA || 127
   pūrvaṃ dānakathādyābhiś cetasy utpādya sauṣṭhavam |	pUrvam dAna-kaTA-AdyABiH cetasi utpAdya sOzWavam |
   tato dharmo gatamale vastre raṅga ivārpitaḥ || 128	tatas DarmaH gata-male vastre raFgaH iva-arpitaH || 128
   na so 'sty upāyaḥ śaktir vā yena na vyāyataṃ tava |	na saH asti upAyaH SaktiH vA yena na vyAyatam tava |
   ghorāt saṃsārapātālād uddhartuṃ kṛpaṇaṃ jagat || 129	GorAt saMsAra-pAtAlAt udDartum kRpaNam jagat || 129
   bahūni bahurūpāṇi vacāṃsi caritāni ca |	bahUni bahu-rUpANi vacAMsi caritAni ca |
   vineyāśayabhedena tatra tatra gatāni te || 130	vineya-ASaya-Bedena tatra tatra gatAni te || 130
   viśuddhāny aviruddhāni pūjitāny arcitāni ca |	viSudDAni avirudDAni pUjitAni arcitAni ca |
   sarvāṇy eva nṛdevānāṃ hitāni mahitāni ca || 131	sarvANi eva nR-devAnAm hitAni mahitAni ca || 131
   na hi vaktuṃ ca kartuṃ ca bahu sādhu ca śakyate |	na hi vaktum ca kartum ca bahu sADu ca Sakyate |
   anyathānanyathāvādin dṛṣṭaṃ tad ubhayaṃ tvayi || 132	anyaTA-ananyaTA-vAdin dRzwam tat uBayam tvayi || 132
   kevalātmaviśuddhyaiva tvayā pūtaṃ jagad bhavet |	kevala-Atma-viSudDyA-eva tvayA pUtam jagat Bavet |
   yasmān naivaṃvidhaṃ kṣetraṃ triṣu lokeṣe vidyate || 133	yasmAt na-evaMviDam kzetram trizu lokeze vidyate || 133
   prāg evātyantanaṣṭānām anādau bhavasaṃkaṭe |	prAk eva-atyanta-nazwAnAm anAdO Bava-saMkawe |
   hitāya sarvasattvānāṃ yas tvam evaṃ samudyataḥ || 134	hitAya sarva-sattvAnAm yaH tvam evam samudyataH || 134
   na tāṃ pratipadaṃ vedmi syād yayāpacitis tava |	na tAm pratipadam vedmi syAt yayA-apacitiH tava |
   api ye parinirvānti te 'pi te nānṛṇā janāḥ || 135	api ye parinirvAnti te api te na-anRNAH janAH || 135
   tava te 'vasthitā dharme svārtham eva tu kurvate |	tava te avasTitAH Darme sva-arTam eva tu kurvate |
   yaḥ śramas tannimittaṃ tu tava kā tasya niṣkṛtiḥ || 136	yaH SramaH tad-nimittam tu tava kA tasya nizkRtiH || 136
   tvaṃ hi jāgarṣi suptānāṃ saṃtānāny avalokayan |	tvam hi jAgarzi suptAnAm saMtAnAni avalokayan |
   apramattaḥ pramattānāṃ sattvānāṃ bhadrabāndhavaḥ || 137	apramattaH pramattAnAm sattvAnAm Badra-bAnDavaH || 137
   kleśānāṃ vadha ākhyāto māramāyā vighāṭitā |	kleSAnAm vaDaH AKyAtaH mAra-mAyA viGAwitAH |
   uktaṃ saṃsāradaurātmyam abhayā dig vidarśitā || 138	uktam saMsAra-dOrAtmyam aBayA diS vidarSitAH || 138
   kim anyad arthakāmena sattvānāṃ karuṇāyatā |	kim anyat arTa-kAmena sattvAnAm karuNA-AyatA |
   karaṇīyaṃ bhaved yatra na dattānunayo bhavān || 139	karaNIyam Bavet yatra na datta-anunayaH BavAn || 139
   yadi saṃcāriṇo dharmāḥ syur ime niyataṃ tvayā |	yadi saMcAriNaH DarmAH syuH ime niyatam tvayA |
   devadattam upādāya sarvatra syur niveśitāḥ || 140	devadattam upAdAya sarvatra syuH niveSitAH || 140
   ata eva jagannātha nehānyo 'nyasya kārakaḥ |	atas eva jagannATa na-iha-anyaH anyasya kArakaH |
   iti tvam uktavān bhūtaṃ jagat saṃjñapayann iva || 141	iti tvam uktavAn BUtam jagat saMjQapayan iva || 141
   cirāya bhuvi saddharmaṃ prerya lokānukampayā |	cirAya Buvi sadDarmam prerya loka-anukampayA |
   bahūn utpādya sacchiṣyāṃs trailokyānugrahakṣamān || 142	bahUn utpAdya sat-SizyAn trElokya-anugraha-kzamAn || 142
   sākṣādvineyavargīyān subhadrāntān vinīya ca |	sAkzAt-vineya-vargIyAn suBadrA-antAn vinIya ca |
   ṛṇaśeṣaṃ kim adyāpi sattveṣu yad abhūt tava || 143	RNa-Sezam kim adya-api sattvezu yat aBUt tava || 143
   yas tvaṃ samādhivajreṇa tilaśo 'sthīni cūrṇayan |	yaH tvam samADi-vajreNa tilaSas asTIni cUrNayan |
   atiduṣkarakāritvam ante 'pi na vimuktavān || 144	ati-duzkara-kAri-tvam ante api na vimuktavAn || 144
   parārthāv eva me dharmarūpakāyāv iti tvayā |	para-arTO eva me Darma-rUpa-kAyO iti tvayA |
   duṣkuhasyāsya lokasya nirvāṇe 'pi vidarśitam || 145	duzkuhasya-asya lokasya nirvANe api vidarSitam || 145
   tathā hi satsu saṃkrāmya dharmakāyam aśeṣataḥ |	taTA hi satsu saMkrAmya Darma-kAyam aSezatas |
   tilaśo rūpakāyaṃ ca bhittvāsi parinirvṛtaḥ || 146	tilaSas rUpa-kAyam ca BittvA-asi parinirvRtaH || 146
   aho sthitir aho vṛttam aho rūpam aho guṇāḥ |	aho sTitiH aho vRttam aho rUpam aho guNAH |
   na nāma buddhadharmāṇām asti kiṃ cid anadbhutam || 147	na nAma budDa-DarmANAm asti kim cit anadButam || 147
   upakāriṇi cakṣuṣye śāntavākkāyakarmaṇi |	upakAriNi cakzuzye SAntavAc-kAya-karmaNi |
   tvayy api pratihanyante paśya mohasya raudratām || 148	tvayi api pratihanyante paSya mohasya rOdra-tAm || 148
   puṇyodadhiṃ ratnanidhiṃ dharmarāśiṃ guṇākaram |	puNya-udaDim ratna-niDim DarmarASim guNa-akaram |
   ye tvāṃ sattvā namasyanti tebhyo 'pi sukṛtaṃ namaḥ || 149	ye tvAm sattvAH namasyanti teByaH api sukRtam namaH || 149
   akṣayās te guṇā nātha śaktis tu kṣayiṇī mama |	akzayAH te guNA nATa SaktiH tu kzayiNI mama |
   ataḥ prasaṅgabhīrutvāt sthīyate na vitṛptitaḥ || 150	atas prasaFga-BIru-tvAt sTIyate na vitRptitaH || 150
   aprameyam asaṃkhyeyam acintyam anidarśanam |	aprameyam asaMKyeyam acintyam anidarSanam |
   svayam evātmanātmānaṃ tvam eva jñātum arhasi || 151	svayam eva-AtmanA-AtmAnam tvam eva jQAtum arhasi || 151
   na te guṇāṃśāvayavo 'pi kīrtitaḥ	na te guNa-aMSa-avayavaH api kIrtitaH
   parā ca nas tuṣṭir avasthitā hṛdi |	parA ca naH tuzwiH avasTitAH hRdi |
   akarśanenaiva mahāhradāmbhasāṃ	akarSanena-eva mahA-hrada-amBasAm
   janasya tarṣāḥ praśamaṃ vrajanti ha || 152	janasya tarzAH praSamam vrajanti ha || 152
   phalodayenāsya śubhasya karmaṇo	Pala-udayena-asya SuBasya karmaNaH-
   muniprasādapratibhodbhavasya me |	muni-prasAda-pratiBA-udBavasya me |
   asadvitarkākulamāruteritaṃ	asat-vitarkA-Akula-mAruta-Iritam
   prayātu cittaṃ jagatāṃ vidheyatām || 153	prayAtu cittam jagatAm viDeya-tAm || 153
