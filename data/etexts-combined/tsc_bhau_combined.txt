   śrībhāvāviśvanāthadīkṣitasūnubhāvāgaṇeśaviracitaṃ tattvayāthārthyadīpanaṃ	SrI-BAvA-viSva-nATa-dIkzita-sUnu-BAvAgaNa-ISa-viracitam tattva-yA-aTArTya-dIpanam
   tattvayāthārthyadīpanam /	tattva-yATa-arTya-dIpanam /
   śrībhāvāgaṇeśaviracitam /	SrI-BAvA-gaNa-ISa-viracitam /
   śrīkṛṣṇacandrāya namaḥ //	SrI-kRzNa-candrAya namaH //
   puruṣaḥ sa jayatyādyaḥ sā ca prakṛtirīśvarī /	puruzaH sa jayati-AdyaH sA ca prakRtiH-ISvarI /
   yābhyāṃ saṃsṛjya sṛjyante 'nantabrahmāṇḍakoṭayaḥ // 1 //	yAByAm saMsRjya sRjyante ananta-brahmANxa-kowayaH // 1 //
   kapilāsuripañcaśikhān gurūn vijñānācāryavaryāṃśca /	kapilA-suri-paQca-SiKAn gurUn vijQAna-AcArya-varyAn=-ca /
   praṇamāmi buddhivṛddhyai siddhyai vā sarvakāryāṇām // 2 //	praNamAmi budDi-vRdDyE sidDyE vA sarva-kAryANAm // 2 //
   samāsasūtrāṇyālambya vyākhyāṃ pañcaśikhasya ca /	samAsa-sUtrANi-Alambya vyAKyAm paQcaSiKasya ca /
   bhāvāgaṇeśaḥ kurute tattvayāthārthyadīpanam // 3 //	BAva-agaNa-ISaH kurute tattva-yATArTya-dIpanam // 3 //
   tatra tāvadviviktapuruṣajñānaṃ mokṣasādhanamiti |	tatra tAvat-vivikta-puruza-jQAnam mokza-sADanam-iti |
   yebhyo vivektavyo yaśca vivecanīyaḥ tadubhayaṃ sūtratrayeṇoddiśati |	yeByaH vivektavyaH yaH-ca vivecanIyaH tat-uBayam sUtra-trayeNa-uddiSati |
   [aṣṭau prakṛtayaḥ || Tats_1 ||]	[azwO prakRtayaH || Tats_1 ||]
   prakarṣeṇa kurvantīti prakṛtayaḥ |	prakarzeNa kurvanti-iti prakRtayaH |
   tattvāntarārambhakatvaṃ prakṛtitvamiti sāmānyalakṣaṇam |	tattva-antara-AramBaka-tvam prakRti-tvam-iti sAmAnya-lakzaNam |
   tāśca avyaktabuddhyahaṃkārapañcatanmātrarūpāḥ |	tAH-ca avyakta-budDi-ahaMkAra-paQca-tanmAtra-rUpAH |
   tatrāvyaktaṃ nityaṃ śabdādiguṇaśūnyaṃ sattvādiguṇatrayaṃ ca |	tatra-avyaktam nityam Sabda-Adi-guNa-SUnyam sattva-Adi-guNatrayam ca |
   sāmyāvasthopalakṣitā guṇāḥ prakṛtirityekaṃ lakṣaṇaṃ ca |	sAmya-avasTA-upalakzitAH guNAH prakRtiH-iti-ekam lakzaNam ca |
   akāryā guṇā ityaparam |	akAryAH guNAH iti-aparam |
   tathā prakṛtiparyāyā avyaktaṃ pradhānaṃ brahma akṣaraṃ kṣetraṃ tamaḥ māyā	taTA prakRti-paryAyAH avyaktam praDAnam brahma akzaram kzetram tamaH mAyA
   brāhmī vidyā avidyā prakṛtiḥ śaktiḥ ajā ityādayaḥ |	brAhmI vidyA avidyA prakRtiH SaktiH ajAH ityAdayaH |
   sattvādiguṇavatī sattvādyatiriktā prakṛtiriti tu na śaṅkanīyam |	sattva-Adi-guNavatI sattva-Adi-atiriktA prakRtiH-iti tu na SaFkanIyam |
   kintu guṇa eva prakṛtiḥ |	kintu guNaH eva prakRtiH |
   sattvādīnāmataddharmatvaṃ tadrūpatvāditi sāṃkhyapravacanasūtreṇa	sattva-AdInAm-atad-Darma-tvam tad-rUpa-tvAt-iti sAMKya-pravacana-sUtreNa
   sattvādīnāṃ prakṛtisvarūpatvahetunā prakṛtidharmatvapratiṣedhāt |	sattva-AdInAm prakRti-svarUpa-tva-hetunA prakRti-Darma-tva-pratizeDAt |
   prakṛterguṇa ityādivākyaṃ tu vanasya vṛkṣā itivad boddhavyam |	prakRteH-guNaH ityAdi-vAkyam tu vanasya vRkzAH iti-vat bodDavyam |
   "sattvaṃ rajastama iti prakṛterabhavan guṇā" iti prakṛtikāryatvavacanaṃ tu	"sattvam rajaH-tamaH iti prakRteH-aBavan guNA" iti prakRti-kAryatva-vacanam tu
   guṇanityatāvākyavirodhena mahattattvakāraṇībhūtakāryasattvādiparameva |	guNa-nitya-tA-vAkya-viroDena mahat-tattva-kAraNIBUta-kArya-sattva-Adi-param-eva |
   mahadādisṛṣṭirhi guṇavaiṣamyācchrūyate tacca vaiṣamyaṃ sajātīyasaṃvalanena	mahat-Adi-sRzwiH-hi guNa-vEzamyAt-SrUyate tat-ca vEzamyam sajAtIya-saMvalanena
   prakāśādiphalopahitaḥ sattvādivyavahārayogyaḥ kāraṇaguṇānāṃ pariṇāma iti |	prakASa-Adi-Pala-upahitaH sattva-Adi-vyavahAra-yogyaH kAraNa-guNAnAm pariNAmaH iti |
   etenāṣṭāviṃśatitattvapakṣo 'pyupapādito mantavyaḥ |	etena-azwAviMSati-tattva-pakzaH api-upapAditaH mantavyaH |
   sattvāditrayaṃ aha dravyatve 'pi puruṣopakaraṇatvād guṇā ityucyante |	sattva-Adi-trayam aha dravya-tve api puruza-upakaraNa-tvAt guNAH iti-ucyante |
   dravyatvaṃ caiṣāṃ saṃyogavibhāgādimattayā upādānakāraṇatvena siddham |	dravya-tvam ca-ezAm saMyoga-viBAga-Adi-mattayA upAdAnakAraNa-tvena sidDam |
   eṣāṃ sukhaduḥkhamohātmakatvapravādastu dharmadharmyabhedāt |	ezAm suKa-duHKa-moha-Atmaka-tva-pravAdaH-tu Darma-Darmya-BedAt |
   manasaḥ saṃkalpātmakatvavat |	manasaH saMkalpa-Atmaka-tva-vat |
   tāni ca sattvādīni pratyekaṃ saṃkhyāvyaktikāni laghutvādidharmairanyonyaṃ	tAni ca sattva-AdIni pratyekam saMKyA-vyaktikAni laGu-tva-Adi-DarmEH-anyonyam
   sādharmyaṃ vaidharmyaṃ ca guṇānāmiti sāṃkhyapravacanasūtrāt |	sADarmyam vEDarmyam ca guNAnAm-iti sAMKya-pravacana-sUtrAt |
   atra hi sūtraṃ laghutvādinā bahūnāṃ sattvānāṃ sādharmyaṃ tenaiva	atra hi sUtram laGu-tva-AdinA bahUnAm sattvAnAm sADarmyam tena-eva
   rajastamobhyāṃ vaidharmyam |	rajaH-tamoByAm vEDarmyam |
   evaṃ ca laghutvādinā bahūnāṃ rajasāṃ gurutvādinā bahūnāṃ tamasāṃ	evam ca laGu-tva-AdinA bahUnAm rajasAm gurutva-AdinA bahUnAm tamasAm
   sādharmyavaidharmye ukte iti |	sADarmya-vEDarmye ukte iti |
   teṣu tritvavacanaṃ tu sattvatvādivibhājakopādhitrayeṇaiva vaiśeṣikāṇāṃ	tezu tri-tva-vacanam tu sattva-tva-Adi-viBAja-ka-upa-aDi-trayeNa-eva vESezikANAm
   navadravyavacanavaditi |	nava-dravya-vacana-vat-iti |
   tāni ca sattvādīni yathopayogamaṇuvibhuparimāṇakāni |	tAni ca sattva-AdIni yaTA-upayogam-aNu-viBu-parimANakAni |
   madhyamaparimāṇatve 'nityatvāpattiḥ |	maDyama-parimANa-tve anitya-tva-ApattiH |
   sarveṣāṃ vibhutve kāryāṇāṃ paricchinnatvānupapattiḥ |	sarvezAm viBu-tve kAryANAm paricCinna-tva-anupapattiH |
   ākāśaprakṛtervibhutvasyaivaucityāt |	AkASa-prakRteH-viBu-tvasya-eva-OcityAt |
   nanu prakṛteścāparicchinnatvaikatvākriyatvamiti sāṃkhyasiddhāntaḥ |	nanu prakRteH-ca-aparicCinna-tva-eka-tva-akriya-tvam-iti sAMKya-sidDAntaH |
   sa ca virudhyata iti cet maivam gandhasya	sa ca viruDyate iti ced mA-evam ganDasya
   pṛthivīvyāpakatvavatprakṛtervyāpakatvam |	pRTivI-vyApaka-tva-vat-prakRteH-vyApaka-tvam |
   tacca prakṛtitvasya daiśikābhāvapratiyogitānavacchedakatvam |	tat-ca prakRti-tvasya dESika-aBAva-pratiyogitAnavacCedaka-tvam |
   ekatvaṃ ca sargabhedena nānātvābhāvaḥ |	eka-tvam ca sarga-Bedena nAnA-tva-aBAvaH |
   akriyatvaṃ cādhyavasāyābhimānādipratiniyatakriyārāhityam |	akriya-tvam ca-aDyavasAya-aBimAna-Adi-pratiniyata-kriyA-rAhityam |
   anyathā śrutismṛtisiddhaprakṛtikṣobhasyānupapatteriti |	anyaTA Sruti-smRti-sidDa-prakRti-kzoBasya-anupapatteH-iti |
   prakṛtyanumānaṃ cetthaṃ mahadādikāryaṃ pakṣaḥ	prakRti-anumAnam ca-itTam mahat-Adi-kAryam pakzaH
   sukhaduḥkhamohātmakadravyakāryamiti sādhyaṃ kāryatve sati	suKa-duHKa-moha-Atmaka-dravya-kAryam-iti sADyam kAryatve sati
   sukhaduḥkhamohātmakatvāditi hetuḥ vastrādikāryaśayyāsanavaditi dṛṣṭāntaḥ |	suKa-duHKa-moha-Atmaka-tvAt-iti hetuH vastra-Adi-kArya-SayyA-Asana-vat-iti dRzwAntaH |
   śrutismṛtī cātrānugrāhakastarkaḥ ||	Sruti-smRtI ca-atra-anugrAhakaH-tarkaH ||
   nanu sukhasyāntarevānubhavāt śayyāsanādau sukhe kiṃ pramāṇaṃ yena	nanu suKasya-antar-eva-anuBavAt SayyA-Asana-AdO suKe kim pramANam yena
   dṛṣṭāntatā syāditi cenna kāraṇaguṇā hi kāryaguṇānārabhante iti nyāyena	dRzwAnta-tA syAt-iti ced-na kAraNa-guNAH hi kArya-guNAn-AraBante iti nyAyena
   viṣayeṣu triguṇakāryeṣu sukhaduḥkhamohasiddheḥ ghaṭarūpamiti pratyayavat	vizayezu triguNa-kAryezu suKa-duHKa-moha-sidDeH Gawa-rUpam-iti pratyaya-vat-
   candanasukhaṃ strīsukhamityādisukhapratyayādapi viṣaye sukhādyucitaṃ	candana-suKam strI-suKam-iti-Adi-suKa-pratyayAt-api vizaye suKa-Adi-ucitam
   sukhaduḥkhotpādakatvācca tadgatameva sukhaduḥkhādikaṃ sidhyati	suKa-duHKa-utpAdaka-tvAt-ca tat-gatam-eva suKa-duHKa-Adikam siDyati
   antaḥkaraṇasukhādihetutayā 'pi viṣaye sukhādikaṃ siddhyati |	antaHkaraNa-suKa-Adi-hetu-tayA api vizaye suKa-Adikam sidDyati |
   kālādibhedairekasyā eva tryādivyakteḥ sukhaduḥkhotpādakatvācca tadgatameva	kAla-Adi-BedEH-ekasyAH eva tri-Adi-vyakteH suKa-duHKa-utpAdaka-tvAt-ca tad-gatam-eva
   sukhaduḥkhādikaṃ siddhyati ||	suKa-duHKa-Adikam sidDyati ||
   iti mūlaprakṛtinirūpaṇam ||	iti mUlaprakRti-nirUpaNam ||
   atha buddhirnirūpyate |	aTa budDiH-nirUpyate |
   triguṇātmakamādyaṃ kāryaṃ buddhirityekaṃ lakṣaṇam |	triguNa-Atmakam-Adyam kAryam budDiH-iti-ekam lakzaNam |
   niścayavṛttikamantaḥkaraṇaṃ buddhiriti dvitīyaṃ lakṣaṇam |	niScaya-vRttikam-antaHkaraNam budDiH-iti dvitIyam lakzaNam |
   tasyā dharmajñānavairāgyaiśvaryākhyaprakṛṣṭaguṇayogāt mahatsañjñā tadapi	tasyAH Darma-jQAna-vErAgya-ESvarya-AKya-prakRzwa-guNa-yogAt mahat-saQjQA tat-api
   tṛtīyaṃ lakṣaṇam |	tRtIyam lakzaNam |
   tasyāḥ paryāyāḥ |	tasyAH paryAyAH |
   mano matirmahān brahmā pūrvaṃ buddhirvṛttiḥ khyātiḥ prajñā santatiḥ	manaH matiH-mahAn brahmA pUrvam budDiH-vRttiH KyAtiH prajQA santatiH
   smṛtiriti |	smRtiH-iti |
   anusmṛtau ca |	anusmRtO ca |
        mahānātmā matirviṣṇurjiṣṇuḥ śambhuśca vīryavān /	mahAn-AtmA matiH-vizNuH-jizNuH SamBuH-ca vIryavAn /
        buddhiḥ prajñopalabdhiśca tathā brahmā vṛttiḥ smṛtiḥ //	budDiH prajQA-upalabDiH-ca taTA brahmA vRttiH smRtiH //
        paryāyavācakairetairmahānātmā nigadyate /	paryAya-vAcakEH-etEH-mahAn-AtmA nigadyate /
        sarvataḥ pāṇipādaśca sarvato 'kṣiśiromukhaḥ //	sarvatas pANi-pAdaH-ca sarvatas akzi-SiraH-muKaH //
        sarvataḥ śrutimāṃlloke sarvaṃ vyāpya sa tiṣṭhati /	sarvatas SrutimAn=-loke sarvam vyApya sa tizWati /
        jñānavantaśca ye kecitadalubdhā jitamanyavaḥ //	jQAnavantaH-ca ye kecitadalubDAH jita-manyavaH //
        vimuktāḥ sarva evaite mahattvamupayāntyuta /	vimuktAH sarve eva-ete mahat-tvam-upayAnti-uta /
        viṣṇurevādisargeṣu svayambhūrbhavati prabhuḥ // iti /	vizNuH-eva-Adi-sargezu svayamBUH-Bavati praBuH // iti /
   idameva mahattattvamaṃśato rajastamaḥsambhedena pariṇataṃ sat	idam-eva mahat-tattvam-aMSataH rajaH-tamaH-samBedena pariNatam sat-
   vyaṣṭijīvānāmupādhiradharmādiyutaṃ kṣudramapi bhavati |	vyazwi-jIvAnAm-upADiH-aDarma-Adi-yutam kzudram-api Bavati |
   mahaduparāgādviparītamiti sāṃkhyapravacanasūtrāt |	mahat-uparAgAt-viparItam-iti sAMKya-pravacana-sUtrAt |
   mahadahaṃkāramanastritayātmakasyāntaḥkaraṇavṛkṣasya	mahat-ahaMkAra-manaH-tritaya-Atmakasya-antaHkaraNa-vRkzasya
   mahattattvamaṅkurāvastheti |	mahat-tattvam-aFkura-avasTA-iti |
   atra prakṛtermahānityādisṛṣṭikrame śāstrameva pramāṇam |	atra prakRteH-mahAn-ityAdi-sRzwi-krame SAstram-eva pramANam |
   idameva mahattattvaṃ kāryeśvarasya svayambhuva upādhistenaivopādhinā sa	idam-eva mahat-tattvam kAryeSvarasya svayamBuvaH upADiH-tena-eva-upADinA sa
   sarvajñaḥ sarveśvaraḥ sarvakarttā sarvapālakaḥ sarvasaṃharttā ca |	sarvajQaH sarva-ISvaraH sarva-karttA sarva-pAlakaH sarva-saMharttA ca |
   mātsye |	mAtsye |
        savikārāt pradhānāt tu mahattattvamajāyata /	sa-vikArAt praDAnAt tu mahat-tattvam-ajAyata /
        mahāniti yataḥ khyātirlokānāṃ jāyate sadā //	mahAn-iti yatas KyAtiH-lokAnAm jAyate sadA //
        guṇebhyaḥ kṣobhamāṇebhyastrayo devā vijajñire /	guNeByaH kzoBamANeByaH-trayaH devAH vijajQire /
        ekā mūrttistrayo devā brahmaviṣṇumaheśvarāḥ // iti /	ekA mUrttiH-trayaH devAH brahma-vizNu-maheSvarAH // iti /
   sa ca svayambhūḥ kriyāśaktimat kevalamahattattvopādhikaḥ sūtrātmetyucyate	sa ca svayamBUH kriyASaktimat kevala-mahat-tattva-upADikaH sUtra-AtmA-iti-ucyate
   sa evārddhasuṣuptāvarddhalayāt prājña ityucyate |	saH eva-ardDa-suzupta-avardDalayAt prAjQaH iti-ucyate |
   samagrasuṣuptau tu samagralayena nirviśeṣacinmātrasvarūpeṇāvasthānādīśvara	samagra-suzuptO tu samagralayena nirviSeza-cit-mAtra-svarUpeNa-avasTAnAt-ISvara
   ityucyate śrutismṛtipurāṇeṣu mahāṃstridhā taduktaṃ vaiṣṇave |	iti-ucyate Sruti-smRti-purANezu mahAn=-triDA tat-uktam vEzNave |
   sāttviko rājasaścaiva tāmasaśca tridhā mahāniti |	sAttvikaH rAjasaH-ca-eva tAmasaH-ca triDA mahAn-iti |
   brahmaśaṅkaropakṣayāpyādau viṣṇurevāvirbhavatītyardhenoktam |	brahma-SaFkara-upakzayA-api-AdO vizNuH-eva-AvirBavati-iti-arDena-uktam |
   pūrvoktadharmādiṣu dharmeṇordhvagamanamūrdhvagamanena	pUrva-ukta-Darma-Adizu DarmeNa-UrDva-gamanam-UrDva-gamanena
   bhogasthānānyupalakṣyante |	Boga-sTAnAni-upalakzyante |
   tena pātālabhūsvargādīnāmapi saṃgrahaḥ |	tena pAtAla-BU-svarga-AdInAm-api saMgrahaH |
   jñānena mokṣaḥ vairāgyeṇa prakṛtilayaḥ puruṣatattvānabhijñasya vairāgyāt	jQAnena mokzaH vErAgyeNa prakRti-layaH puruza-tattva-anaBijQasya vErAgyAt-
   prakṛtilayo bhavati |	prakRti-layaH Bavati |
   tathā coktaṃ purāṇe |	taTA ca-uktam purANe |
   prakṛticintakānadhikṛtya "pūrṇaṃ śatasahasraṃ tu tiṣṭhanti vigatajvarā"	prakRti-cintakAn-aDikRtya "pUrNam Sata-sahasram tu tizWanti vigata-jvarA"
   iti |	iti |
   atra prakṛtigrahaṇena mahadahaṃkārabhūtendriyāṇyapi gṛhyante |	atra prakRti-grahaNena mahat-ahaMkAra-BUta-indriyANi-api gRhyante |
   tatra vairāgyapūrvakaṃ teṣu teṣvātmabhāvenopāsyamāneṣu layo hi prakṛtāviti	tatra vErAgya-pUrvakam tezu tezu-Atma-BAvena-upAsyamAnezu layaH hi prakRtO=-iti
   ca śrūyate |	ca SrUyate |
   pūrvavākyānantarameva |	pUrva-vAkya-anantaram-eva |
        daśa manvantarāṇīha tiṣṭhantīndriyacintakāḥ /	daSa manvantarANi-iha tizWanti-indriya-cintakAH /
        bhautikāstu śataṃ pūrṇaṃ sahasraṃ tvābhimānikāḥ //	BOtikAH-tu Satam pUrNam sahasram tvA-aBimAnikAH //
        bauddhā daśa sahasrāṇi tiṣṭhanti vigatajvarāḥ // iti ca /	bOdDAH daSa sahasrANi tizWanti vigata-jvarAH // iti ca /
   ayaṃ ca prākṛtiko bandha ityucyate yogibhiḥ mahadādibhāvaśca vaikṛtiko	ayam ca prAkRtikaH banDaH iti-ucyate yogiBiH mahat-Adi-BAvaH-ca vEkRtikaH-
   bandha iti |	banDaH iti |
   aiśvaryeṇāpratighātaḥ aiśvaryaṃ cāṇimādisiddhayaḥ |	ESvaryeNa-apratiGAtaH ESvaryam ca-aNima-Adi-sidDayaH |
   iti buddhirvyākhyātā ||	iti budDiH-vyAKyAtAH ||
   ahaṅkāro vyākhyāyate |	ahaFkAraH vyAKyAyate |
   mahattattvādahaṅkāra utpadyate aṅkurācchākhāvat |	mahat-tattvAt-ahaFkAraH utpadyate aFkurAt-SAKA-vat |
   tasya cāhamākāravṛttimattvādahaṅkāra iti saṃjñā |	tasya ca-aham-AkAra-vRttimat-tvAt-ahaFkAraH iti saMjQA |
   ahaṃvṛttimadantaḥkaraṇamahaṅkāra ityekaṃ lakṣaṇam |	ahaMvRttimat-antaHkaraNam-ahaFkAraH iti-ekam lakzaNam |
   ekādaśendriyopādānatvaṃ dvitīyaṃ lakṣaṇam |	ekAdaSa-indriya-upAdAna-tvam dvitIyam lakzaNam |
   tanmātropādānatvaṃ tṛtīyaṃ lakṣaṇam |	tanmAtra-upAdAna-tvam tRtIyam lakzaNam |
   tasya ca paryāyāḥ |	tasya ca paryAyAH |
        ahaṅkāro 'bhimānaśca karttā mantā ca sa smṛtaḥ /	ahaFkAraH aBimAnaH-ca karttA mantA ca sa smRtaH /
        ātmā ca prakulo jīvo yataḥ sarvāḥ pravṛttayaḥ // iti /	AtmA ca prakulaH jIvaH yatas sarvAH pravRttayaH // iti /
   kaurmaproktā aviśeṣā iti ca |	kOrma-proktAH aviSezAH iti ca |
   sa cāhaṅkārastrividhaḥ |	sa ca-ahaFkAraH-triviDaH |
   taduktaṃ kaurme |	tat-uktam kOrme |
        vaikārikastaijasaśca bhūtādiścaiva tāmasaḥ /	vEkArikaH-tEjasaH-ca BUtAdiH-ca-eva tAmasaH /
        trividho 'yamahaṅkāro mahataḥ sambabhūva ha //	triviDaH ayam-ahaFkAraH mahataH sambaBUva ha //
        taijasānīndriyāṇi syurdevā vaikārikā daśa /	tEjasAni-indriyANi syuH-devAH vEkArikAH daSa /
        ekādaśaṃ manaścātra svaguṇenobhayātmakam //	ekAdaSam manaH-ca-atra sva-guNena-uBaya-Atmakam //
        bhūtatanmātrasargastu bhūtāderabhavat prajā // iti /	BUta-tanmAtra-sargaH-tu BUtAdeH-aBavat prajAH // iti /
   vaikārikaḥ sāttvikastaijaso rājasaḥ |	vEkArikaH sAttvikaH-tEjasaH rAjasaH |
   svaguṇena sarvendriyeṣu sāhāyyarūpeṇotkarṣeṇobhayātmakaṃ	sva-guNena sarva-indriyezu sAhAyya-rUpeNa-utkarzeNa-uBaya-Atmakam
   jñānakarmendriyobhayātmakamityarthaḥ |	jQAna-karmendriya-uBaya-Atmakam-iti-arTaH |
   indriyadevatāśca digvātārkapracetośvivahnīndropendramitrakāmacandraśceti	indriya-devatAH-ca digvAta-arka-praceta-uSvivahni-indra-upendra-mitra-kAmacandraH-ca-iti
   ekādaśa |	ekAdaSa |
   ityahaṃkāranirūpaṇam ||	iti-ahaMkAra-nirUpaNam ||
   atha tanmātrā ucyante |	aTa tanmAtrAH ucyante |
   śabdasparśarūparasagandhā nirviśeṣāstadvanti sūkṣmabhūtāni tanmātrāḥ |	Sabda-sparSa-rUpa-rasa-ganDAH nirviSezAH-tadvanti sUkzma-BUtAni tanmAtrAH |
   nirviśeṣaśabdādiguṇavad dravyaṃ tanmātrā iti sāmānyalakṣaṇam |	nirviSeza-Sabda-Adi-guNavat dravyam tanmAtrA iti sAmAnya-lakzaNam |
   ahaṃkāropādānatve sati tattvāntarārambhakatvaṃ dvitīyaṃ lakṣaṇam |	ahaMkAra-upAdAna-tve sati tattva-antara-AramBaka-tvam dvitIyam lakzaNam |
   tattannirviśeṣaguṇavattvaṃ tattanmātralakṣaṇam |	tat-tad-nirviSeza-guNavat-tvam tad-tanmAtra-lakzaNam |
   tāni ca pañca śabdatanmātraṃ sparśatanmātraṃ rūpatanmātraṃ rasatanmātraṃ	tAni ca paQca Sabda-tanmAtram sparSa-tanmAtram rUpa-tanmAtram rasa-tanmAtram
   gandhatanmātraṃ ceti |	ganDa-tanmAtram ca-iti |
   śāntaghoramūḍhāḥ pañcasvapi viśeṣāḥ śabdatvasparśatvādivyāpyā jātiviśeṣā	SAnta-Gora-mUXAH paQcasu-api viSezAH Sabda-tva-sparSa-tva-Adi-vyApyAH jAti-viSezA
   eva |	eva |
   śabde tu udāttānudāttasvaritāḥ niṣādarṣabhagāndhāraṣaḍjamadhyamadhaivatāḥ	Sabde tu udAtta-anudAtta-svaritAH nizAda-RzaBa-gAnDAra-zaxja-maDyama-DEvatAH
   pañcamaśceti svarāḥ |	paQcamaH-ca-iti svarAH |
   sparśe śītoṣṇatve |	sparSe SIta-uzNa-tve |
   rūpe śuklatvādayo viśeṣāḥ |	rUpe Sukla-tva-AdayaH viSezAH |
   te ca śvetapītaraktaśyāmaharitakapiśāḥ |	te ca Sveta-pIta-rakta-SyAma-harita-kapiSAH |
   rase madhuratvādayo viśeṣāste ca madhuratiktakaṣāyakaṭvamlakṣārāḥ ṣaḍrasāḥ	rase maDura-tva-AdayaH viSezAH-te ca maDura-tikta-kazAya-kawu-amla-kzArAH zaz-rasAH
   gandhe surabhitvāsurabhitve |	ganDe suraBi-tva-asuraBi-tve |
   etairviśeṣai rahitā aviśeṣāstadvanti dravyāṇi tanmātrāḥ |	etEH-viSezEH rahitAH aviSezAH-tadvanti dravyANi tanmAtrAH |
   teṣāṃ paryāyāḥ tanmātrāṇi tamovigrahāḥ sūkṣmavigrahāḥ sūkṣmabhūtāni	tezAm paryAyAH tanmAtrANi tamaH-vigrahAH sUkzma-vigrahAH sUkzma-BUtAni
   aviśeṣā iti //	aviSezAH iti //
   iti pañca tanmātrāḥ ||	iti paQca tanmAtrAH ||
   evamaṣṭau prakṛtayo vyākhyātāḥ ||	evam-azwO prakRtayaH vyAKyAtAH ||
   [ṣoḍaśa vikārāḥ || Tats_2 ||]	[zoxaSa vikArAH || Tats_2 ||]
   ṣoḍaśa vikārā iti dvitīyaṃ sūtram |	zoxaSa vikArAH iti dvitIyam sUtram |
   ekādaśendriyāṇi pañcamahābhūtāni ca ete ṣoḍaśa vikārāḥ |	ekAdaSa-indriyANi paQca-mahABUtAni ca ete zoxaSa vikArAH |
   tatra śrotratvakcakṣurjihvāghrāṇāni svasvaviṣayakabuddhijanakatvāt pañca	tatra Srotra-tvac-cakzuH-jihvA-GrANAni sva-sva-vizayaka-budDi-janaka-tvAt paQca
   buddhīndriyāṇi |	budDIndriyANi |
   vākpāṇipādapāyūpasthāni svasvakarmakaraṇāt pañca karmendriyāṇi |	vAc-pANi-pAda-pAyu-upasTAni sva-sva-karma-karaNAt paQca karmendriyANi |
   tatra uccāraṇaṃ vācaḥ hastayorādānaṃ pādayorgatiḥ pāyorutsargaḥ	tatra uccAraNam vAcaH hastayoH-AdAnam pAdayoH-gatiH pAyoH-utsargaH
   upasthasyānandaḥ |	upasTasya-AnandaH |
   sarvasahāyatvādubhayātmakaṃ manaḥ |	sarva-sahAya-tvAt-uBaya-Atmakam manaH |
   etānyekādaśendriyāṇi |	etAni-ekAdaSa-indriyANi |
   tattvāntarānārambhakatve sati ahaṃkāropādānatvamityekaṃ lakṣaṇam |	tattva-antara-anAramBaka-tve sati ahaMkAra-upAdAna-tvam-iti-ekam lakzaNam |
   ahaṃkāropādānakatve sati śarīrasaṃyuktaṃ kriyākaraṇamatīndriyamindriyamiti	ahaMkAra-upAdAnaka-tve sati SarIra-saMyuktam kriyA-karaNam-atIndriyam-indriyam-iti
   dvitīyam |	dvitIyam |
   atha paryāyāḥ indriyāṇi karaṇāni nipātanāni vaikārikāṇi taijasāni |	aTa paryAyAH indriyANi karaNAni nipAtanAni vEkArikANi tEjasAni |
   itīndriyanirūpaṇam ||	iti-indriya-nirUpaNam ||
   atha mahābhūtāni |	aTa mahABUtAni |
   pṛthivyaptejovāyvākāśamiti |	pRTivI-ap-tejaH-vAyu-AkASam-iti |
   saviśeṣaśabdādimattvaṃ mahābhūtatvamityekaṃ lakṣaṇam |	sa-viSeza-Sabda-Adimattvam mahABUta-tvam-iti-ekam lakzaNam |
   tattvāntarānārambhakatve satyārambhakatvaṃ dvitīyaṃ lakṣaṇam |	tattva-antara-anAramBaka-tve satya-AramBaka-tvam dvitIyam lakzaNam |
   saviśeṣaśabdaguṇavattvamākāśasya lakṣaṇam |	sa-viSeza-Sabda-guNavat-tvam-AkASasya lakzaNam |
   saviśeṣaśabdasparśavattvaṃ vāyorlakṣaṇam |	sa-viSeza-Sabda-sparSavat-tvam vAyoH-lakzaNam |
   saviśeṣaśabdasparśarūpavattvaṃ tejasaḥ |	sa-viSeza-Sabda-sparSa-rUpavat-tvam tejasaH |
   saviśeṣaśabdasparśarūparasavattvamapām |	sa-viSeza-Sabda-sparSa-rUpa-rasavat-tvam-apAm |
   saviśeṣaśabdasparśarūparasagandhavattvaṃ pṛthivyāḥ |	sa-viSeza-Sabda-sparSa-rUpa-rasa-ganDavat-tvam pRTivyAH |
   etāni viśeṣalakṣaṇāni |	etAni viSeza-lakzaNAni |
   etāni pañca mahābhūtāni parasparopakārīṇi |	etAni paQca mahABUtAni paraspara-upakArINi |
   athāmīṣāṃ paryāyāḥ |	aTa-amIzAm paryAyAH |
   bhūtāni vikārā viśeṣā ākṛtayaḥ tamovigrahāḥ śāntā ghorā mūḍhā iti |	BUtAni vikArAH viSezAH AkRtayaH tamaH-vigrahAH SAntAH GorAH mUXAH iti |
   iti ṣoḍaśavikārā vyākhyātāḥ |	iti zoxaSa-vikArAH vyAKyAtAH |
   [puruṣaḥ || Tats_3 ||]	[puruzaH || Tats_3 ||]
   puruṣa iti tṛtīyaṃ sūtram |	puruzaH iti tRtIyam sUtram |
   anādiḥ sūkṣmaścetanaḥ sarvagataḥ nirguṇaḥ kūṭastho nityo draṣṭā bhoktā	anAdiH sUkzmaH-cetanaH sarva-gataH nirguNaH kUwasTaH nityaH drazwA BoktA
   kṣetravit amanaḥ prasavadharmā ceti svarūpam |	kzetra-vid amanaH prasava-DarmA ca-iti svarUpam |
   kūṭasthanitya ityekaṃ lakṣaṇam |	kUwasTa-nityaH iti-ekam lakzaNam |
   mukhyabhoktṛtvamityaparaṃ lakṣaṇam |	muKya-BoktR-tvam-iti-aparam lakzaNam |
   vṛttisākṣitvamiti tṛtīyaṃ lakṣaṇam |	vRtti-sAkzi-tvam-iti tRtIyam lakzaNam |
   atha paryāyāḥ puruṣa ātmā pumān pudgalajantuḥ jīvaḥ kṣetrajñaḥ naraḥ kaviḥ	aTa paryAyAH puruzaH AtmA pumAn pudgala-jantuH jIvaH kzetrajQaH naraH kaviH
   brahma akṣaraḥ prāṇaḥ jñaḥ yaḥ kaḥ sa eka iti |	brahma akzaraH prANaH jQaH yaH kaH saH ekaH iti |
   evametāni pañcaviṃśatitattvāni etajjñānāt kṛtakṛtyo bhavati |	evam-etAni paQcaviMSati-tattvAni etat-jQAnAt kRtakRtyaH Bavati |
   tathā coktaṃ pañcaśikhena pramāṇavākyam |	taTA ca-uktam paQcaSiKena pramANa-vAkyam |
        pañcaviṃśatitattvajño yatra kutrāśrame sthitaḥ /	paQcaviMSati-tattva-jQaH yatra kutra-ASrame sTitaH /
        jaṭī muṇḍī śikhī vā 'pi mucyate nātra saṃśayaḥ //	jawI muNxI SiKI vA api mucyate na-atra saMSayaH //
   sa ca puruṣo nānā sukhaduḥkhamohajanmamaraṇabandhamokṣavyavasthātaḥ	sa ca puruzaH nAnA suKa-duHKa-moha-janma-maraNa-banDa-mokza-vyavasTAtaH
   janmādivyavasthātaḥ puruṣabahutvamiti sāṃkhyapravacanasūtrāt |	janma-Adi-vyavasTAtaH puruza-bahu-tvam-iti sAMKya-pravacana-sUtrAt |
   yadyekaḥ puruṣaḥ syādekasmin sukhite sarve sukhitāḥ syuḥ evaṃ sarvatra	yadi-ekaH puruzaH syAt-ekasmin suKite sarve suKitAH syuH evam sarvatra
   evaṃ puruṣabahutvaṃ siddham |	evam puruza-bahu-tvam sidDam |
   evaṃ tāvat sāṃkhyācāryāḥ kapilāsuripañcaśikhapatañjaliprabhṛtayo yasmāt	evam tAvat sAMKya-AcAryAH kapilA-suri-paQca-SiKa-pataQjali-praBRtayaH yasmAt-
   paraṃ nāparamasti kiñciditi nyāyavaiśeṣikāśca bahūn puruṣānātmatvena	param na-aparam-asti kiQcid-iti nyAya-vESezikAH-ca bahUn puruzAn-Atma-tvena
   vadanti |	vadanti |
   aupaniṣadāścācāryā hariharahiraṇyagarbhavyāsādayaḥ ebhyo 'tiriktamekameva	OpanizadAH-ca-AcAryAH hari-hara-hiraNyagarBa-vyAsa-AdayaH eByaH atiriktam-ekam-eva
   nityeśvaraṃ sarveṣāmātmānaṃ vadanti |	nityeSvaram sarvezAm-AtmAnam vadanti |
   kasmādevaṃ puruṣa evedaṃ sarvamiti |	kasmAt-evam puruzaH eva-idam sarvam-iti |
   tadevāgnistadāditya iti |	tat-eva-agniH-tad-AdityaH iti |
   tadakṣaraṃ tadvibhurvareṇyaṃ yasmāt paraṃ nāparamasti kiñcit sa hi sarveṣu	tat-akzaram tat-viBuH-vareNyam yasmAt param na-aparam-asti kiQcid sa hi sarvezu
   bhūteṣu sthāvareṣu careṣu ca vasatyeko mahānātmā yena sarvamidaṃ tatam |	BUtezu sTAvarezu carezu ca vasati-ekaH mahAn-AtmA yena sarvam-idam tatam |
        brāhmaṇe kṛmikīṭeṣu śvapāke gavi hastini /	brAhmaNe kRmi-kIwezu SvapAke gavi hastini /
        paśugodaṃśamaśake rūpaṃ paśyanti sūrayaḥ //	paSu-go-daMSa-maSake rUpam paSyanti sUrayaH //
        ekameva yathā sūtraṃ suvarṇe varttate punaḥ /	ekam-eva yaTA sUtram suvarNe varttate punar /
        muktāmaṇipravāleṣu mṛṇmaye rajate tathā //	muktA-maNi-pravAlezu mRNmaye rajate taTA //
        tadvat paśumanuṣyeṣu tadvaddhastimṛgādiṣu /	tadvat paSu-manuzyezu tadvat-hasti-mRga-Adizu /
        eko 'yamātmā vijñeyaḥ sarvatraiva vyavasthitaḥ //	ekaH ayam-AtmA vijQeyaH sarvatra-eva vyavasTitaH //
   ityādi pramāṇebhyaḥ |	ityAdi pramANeByaH |
   sāṃkhyāstu ādipuruṣaviṣayatayā layāvaśiṣṭanirviśeṣacinmātraviṣayatayā vā	sAMKyAH-tu Adi-puruza-vizaya-tayA laya-avaSizwa-nirviSeza-cit-mAtra-vizaya-tayA vA
   etāni śrutivākyāni yojayanti |	etAni Sruti-vAkyAni yojayanti |
   iti puruṣanirūpaṇam |	iti puruza-nirUpaNam |
   evaṃ pañcaviṃśatitattvāni vyākhātāni |	evam paQcaviMSati-tattvAni vyAKAtAni |
   sāṃkhyakārikā ca |	sAMKya-kArikA ca |
        mūlaprakṛtiravikṛtirmahadādyāḥ prakṛtivikṛtayaḥ sapta /	mUlaprakRtiH-avikRtiH-mahat-AdyAH prakRti-vikRtayaH sapta /
        ṣoḍaśakastu vikāro na prakṛtirna vikṛtiḥ puruṣaḥ // iti /	zoxaSakaH-tu vikAraH na prakRtiH-na vikRtiH puruzaH // iti /
   idānīṃ prathamasūtreṇaiva guṇātmakaprakṛteruddiṣṭatve 'pi	idAnIm praTama-sUtreNa-eva guNa-Atmaka-prakRteH-uddizwa-tve api
   guṇānāmavāntaravibhāgaṃ taddharmāṃśca vivecayituṃ	guNAnAm-avAntara-viBAgam tad-DarmAn=-ca vivecayitum
   vakṣyamāṇasañcarapratisañcaropodghātasaṅgatyā ca sūtraṃ pravarttate |	vakzyamANa-saQcara-pratisaQca-ra-upodGAta-saFgatyA ca sUtram pravarttate |
   [traiguṇyam || Tats_4 ||]	[trEguNyam || Tats_4 ||]
   traiguṇyamiti caturthaṃ sūtram |	trEguNyam-iti caturTam sUtram |
   sattvarajastamāṃsi trayo guṇāḥ teṣāṃ samāhārastriguṇaṃ triguṇameva	sattva-rajaH-tamAMsi trayaH guNAH tezAm samAhAraH-triguNam triguNam-eva
   traiguṇyam |	trEguNyam |
   tatra sattvaṃ nāma	tatra sattvam nAma
   prakāśalāghavaprasannatābhiṣvaṅgaprītititikṣādilakṣaṇamanantabhedaṃ	prakASa-lAGava-prasanna-tA-aBizu-aFga-prIti-titikzA-Adi-lakzaNam-ananta-Bedam
   samāsataḥ sukhātmakam |	samAsatas suKa-Atmakam |
   rajo nāma śokatāpasvedastambhodvegonmādādilakṣaṇamanantabhedaṃ samāsato	rajaH nAma Soka-tApa-sveda-stamBa-udvega-unmAda-Adi-lakzaNam-ananta-Bedam samAsatas-
   duḥkhātmakam |	duHKa-Atmakam |
   tamo nāma adānāpuṇyadainyagauravālasyanidrāpramādādilakṣaṇamanantabhedaṃ	tamaH nAma adAna-apuNya-dEnya-gOrava-Alasya-nidrA-pramAda-Adi-lakzaNam-ananta-Bedam
   samāsato mohātmakam |	samAsatas moha-Atmakam |
   eteṣāṃ lakṣaṇāni |	etezAm lakzaNAni |
        sattvaṃ prakāśakaṃ vidyādrajo vidyāt pravarttakam /	sattvam prakASakam vidyAt-rajaH vidyAt pravarttakam /
        tamo layātmakaṃ vidyāttraiguṇyaṃ nāma saṃjñitam //	tamaH laya-Atmakam vidyAt-trEguNyam nAma saMjQitam //
        ete trayo guṇāḥ sarve utpattisthitilayahetavaḥ //	ete trayaH guNAH sarve utpatti-sTiti-laya-hetavaH //
        iti traiguṇyaṃ vyākhyātam /	iti trEguNyam vyAKyAtam /
   idānīṃ saguṇanirguṇaśrutiviṣayopapattyarthaṃ sargādāvutpannaṃ svayambhuvaṃ	idAnIm sa-guNa-nirguNa-Sruti-vizaya-upapatti-arTam sarga-AdO=-utpannam svayamBuvam
   pralayāvaśiṣṭanirviśeṣacitsāmānyaṃ ca darśayituṃ sṛṣṭipralayayoḥ	pralaya-avaSizwa-nirviSeza-cit-sAmAnyam ca darSayitum sRzwi-pralayayoH
   sūtradvayaṃ pravartate |	sUtra-dvayam pravartate |
   [saṃcaraḥ || Tats_5 ||]	[saMcaraH || Tats_5 ||]
   [pratisaṃcaraḥ || Tats_6 ||]	[pratisaMcaraH || Tats_6 ||]
   sañcaraḥ pratisañcaraḥ |	saQcaraH pratisaQcaraH |
   sañcaraḥ sṛṣṭiḥ pratisañcaraḥ pralayaḥ |	saQcaraH sRzwiH pratisaQcaraH pralayaH |
   tatra sṛṣṭiryathā |	tatra sRzwiH-yaTA |
   avyaktākhyā prakṛtiḥ pravṛttisvabhāvā svatantrā ca |	avyakta-AKyA prakRtiH pravRtti-svaBAvA svatantrA ca |
   sargādau svayameva kṣubdhā satī bhāvinārāyaṇabījabhūtā pūrvakalpe	sarga-AdO svayam-eva kzubDA satI BAvi-nArAyaNa-bIja-BUtA pUrva-kalpe
   svayambhūpālakena nāmakena vyaktena nārāyaṇapuruṣeṇa saṃyujyate tataśca	svayamBUpAlakena nAmakena vyaktena nArAyaNa-puruzeNa saMyujyate tatas-ca
   sajātīyairanyaiḥ prakṛtyaṃśairnyūnādhikabhāvena militā satī	sajAtIyEH-anyEH prakRti-aMSEH-nyUna-aDika-BAvena militA satI
   cetanācetanātmakaṃ mahattattvamārabhate |	cetana-acetana-Atmakam mahat-tattvam-AraBate |
   nanu puruṣasya prakṛtisaṃyogitve asaṃyogo hyayaṃ puruṣa iti śrutivirodha	nanu puruzasya prakRti-saMyogi-tve asaMyogaH hi-ayam puruzaH iti Sruti-viroDa
   iti cenna vikārahetusaṃyogasyaiva saṅgaśabdārthatvāt anyathā śrutismṛtiṣu	iti ced-na vikAra-hetu-saMyogasya-eva saFga-Sabda-arTa-tvAt anyaTA Sruti-smRtizu
   jalasaṃyogino 'pi padmapattrasyāsaṅgatādṛṣṭāntatā na syāt |	jala-saMyoginaH api padma-pattrasya-asaFga-tA-dRzwAnta-tA na syAt |
   tatra mahattattvasya svarūpeṇa mukhyotpattiḥ cetanasya tu abhivyaktirūpā	tatra mahat-tattvasya svarUpeNa muKya-utpattiH cetanasya tu aBivyakti-rUpA
   kāryatā |	kArya-tA |
   yogabhāṣye vyāsadhṛtavākyānnavadhā kāryatā |	yoga-BAzye vyAsa-DRta-vAkya-anna-vaDA kArya-tA |
        utpattisthityabhivyaktivikārapratyayāptayaḥ /	utpatti-sTiti-aBivyakti-vikAra-pratyaya-AptayaH /
        viyogānyatvadhṛtayaḥ kāraṇaṃ navadhā smṛtam // iti /	viyoga-anyatva-DRtayaH kAraNam navaDA smRtam // iti /
   evamādiśaktirapi cetanaviśeṣo mahattattvakāraṇībhūtaguṇatrayasambandhāt	evamAdi-SaktiH-api cetana-viSezaH mahat-tattva-kAraNI-BUta-guNa-traya-sambanDAt
   svayambhavāpyādāvutpadyate |	svayamBavA-apya-AdO=-utpadyate |
   utpattau ca pramāṇaṃ prayogasāre |	utpattO ca pramANam prayoga-sAre |
        tasmādvinirgatā nityā sarvagā viṣṇusambhavā // iti /	tasmAt-vinirgatA nityA sarva-gAH vizNu-samBavAH // iti /
   vāyavīyasaṃhitāyāṃ ca /	vAyavIya-saMhitAyAm ca /
        śivecchayā parā śaktiḥ śivatattvaikatāṃ gatā /	Siva-icCayA parA SaktiH Sivatattva-eka-tAm gatAH /
        tataḥ parisphuratyādau sarge tailaṃ tilādiva // iti /	tatas parisPurati-AdO sarge tElam tilAt-ivaH // iti /
        pañcarātre 'pi /	paQca-rAtre api /
        evamālokya tāṃ śaktiṃ saccidānandarūpiṇīm /	evam-Alokya tAm Saktim saccidAnanda-rUpiNIm /
        samastatattvasandhāmasphūrtyadhiṣṭhānarūpiṇīm //	samasta-tattva-sanDAma-sPUrti-aDizWAna-rUpiNIm //
        vyaktāṃ karoti nityāṃ tāṃ prakṛtiṃ paramaḥ pumān // iti /	vyaktAm karoti nityAm tAm prakRtim paramaH pumAn // iti /
        prādurāsījjaganmātā vedamātā sarasvatī /	prAdurAsIt-jaganmAtA vedamAtA sarasvatI /
        guṇatrayamayī śaktirmūlaprakṛtisañjñitā //	guNatraya-mayI SaktiH-mUla-prakRti-saQjQitAH //
   tasyāmahaṃ samutpannastattvaistairmahadādibhirityādiśivavākyācca |	tasyAm-aham samutpannaH-tattvEH-tEH-mahat-AdiBiH-iti-Adi-Siva-vAkyAt-ca |
   saiva prakṛtyadhiṣṭhātrī devatā mahālakṣmī ambā bhavānī haimavatī durgā	sA-eva prakRti-aDizWAtrI devatA mahAlakzmI ambA BavAnI hEmavatI durgA
   ityādipadairabhilapyate purāṇādiṣu |	ityAdi-padEH-aBilapyate purANa-Adizu |
   saiva ca līlāvigrahairādipuruṣeṇa militā satī sṛṣṭiṃ pālayati |	sA-eva ca lIlA-vigrahEH-Adi-puruzeNa militA satI sRzwim pAlayati |
   taduktaṃ śaṅkarācāryaiḥ |	tat-uktam SaFkara-AcAryEH |
        śivaḥ śaktyā yukto yadi bhavati śaktaḥ prabhavituṃ	SivaH SaktyA yuktaH yadi Bavati SaktaH praBavitum
        na cedevaṃ devo na khalu kuśalaḥ spanditumapi / iti /	na ced-evam devaH na Kalu kuSalaH spanditum-api / iti /
   evaṃ sarvatattvānāṃ tattaddevatānāṃ ca sahaivotpattirjñeyā |	evam sarva-tattvAnAm tad-tad-devatAnAm ca saha-eva-utpattiH-jQeyA |
   utpattikramastu nirūpaṇakrameṇaiva |	utpatti-kramaH-tu nirUpaNa-krameNa-eva |
   etasmānmahato guṇāntarasaṃvalitāt trividho 'haṅkāra utpadyate	etasmAt-mahataH guNa-antara-saMvalitAt triviDaH ahaFkAraH utpadyate
   cetanācetanātmakaḥ vaikāriko rājasastāmasaśceti |	cetana-acetana-AtmakaH vEkArikaH rAjasaH-tAmasaH-ca-iti |
   tataścāhaṅkārāt saṅkalpapūrvakaṃ dehendriyāṇi pañca tanmātrāṇi cotpadyante	tatas-ca-ahaFkArAt saFkalpa-pUrvakam deha-indriyANi paQca tanmAtrANi ca-utpadyante
   svayabhuva indriyāṇi devatārūpāṇi vaikārikāt vyaṣṭīndriyāṇi ca taijasāt	svayaBuvaH indriyANi devatA-rUpANi vEkArikAt vyazwi-indriyANi ca tEjasAt-
   teṣvindriyeṣvādau mana utpadyate |	tezu-indriyezu-AdO manaH utpadyate |
        śabdarāgācchrotramasya jāyate bhāvitātmanaḥ /	SabdarAgAt-Srotram-asya jAyate BAvitAtmanaH /
        rūparāgāt tathā cakṣurghrāṇaṃ gandhajidhṛkṣayā //	rUpa-rAgAt taTA cakzuH-GrANam ganDa-jiDRkzayA //
   ityādinā mokṣadharmādau śrotrādīnāṃ manovṛttirāgādikāryatvaśravaṇāt |	ityAdinA mokza-Darma-AdO Srotra-AdInAm manaH-vRtti-rAga-Adi-kArya-tva-SravaNAt |
   indriyatanmātrayośca kāryakaraṇabhāvasyābhāvāt kramaniyamo nāsti |	indriya-tanmAtrayoH-ca kArya-karaNa-BAvasya-aBAvAt krama-niyamaH na-asti |
   tatrendriyeṣu nāstyavāntarakāryakāraṇabhāvaḥ pramāṇābhāvāt |	tatra-indriyezu na-asti-avAntara-kArya-kAraNa-BAvaH pramANa-aBAvAt |
   tanmātreṣu tvasti sa yathā ahaṃkārācchabdatanmātraṃ	tanmAtrezu tu-asti sa yaTA ahaMkArAt-Sabda-tanmAtram
   tasmādahaṃkārotpannācchabdatanmātrādahaṃkārasahitāt sparśatanmātraṃ	tasmAt-ahaMkAra-utpannAt-Sabda-tanmAtrAt-ahaMkAra-sahitAt sparSa-tanmAtram
   śabdasparśobhayaguṇakam |	Sabda-sparSa-uBaya-guNakam |
   evaṃ krameṇaikaikaguṇavṛddhyā tanmātratrayamutpadyate |	evam krameNa-ekEka-guNa-vRdDyA tanmAtratrayam-utpadyate |
   tataśca tanmātrebhyaḥ pañca mahābhūtāni jāyante |	tatas-ca tanmAtreByaH paQca mahABUtAni jAyante |
   tatrāhaṅkārāt pañcatanmātrāṇāṃ taddvārā pañcamahābhūtānāṃ cotpattau purāṇe	tatra-ahaFkArAt paQca-tanmAtrANAm tad-dvArA paQca-mahABUtAnAm ca-utpattO purANe
   krama uktaḥ sa yathā	kramaH uktaH sa yaTA
        bhūtādistu vikurvāṇaḥ śabdamātraṃ sasarja hi /	BUtAdiH-tu vikurvANaH Sabda-mAtram sasarja hi /
        ākāśaṃ suṣiraṃ tasmādutpannaṃ śabdalakṣaṇam //	AkASam suziram tasmAt-utpannam Sabda-lakzaNam //
        ākāśastu vikurvāṇaḥ sparśamātraṃ sasarja hi /	AkASaH-tu vikurvANaH sparSa-mAtram sasarja hi /
        vāyurutpadyate tasmāt tasya sparśo guṇo mataḥ //	vAyuH-utpadyate tasmAt tasya sparSaH guNaH mataH //
   ityādikrameṇeti |	ityAdi-krameNa-iti |
   nanvevamākāśādibhūtacatuṣṭayasyāpi tattvāntaraprakṛtyāpattyā	nanu-evam-AkASa-Adi-BUta-catuzwayasya-api tattva-antara-prakRti-ApattyA
   kevalavikṛtitvāṣṭaprakṛtitvasiddhāntakṣatiriti cenna ākāśādīnāṃ	kevala-vikRti-tva-azwa-prakRti-tva-sidDAnta-kzatiH-iti ced-naH AkASa-AdInAm
   sparśāditanmātreṣvahaṃkāropaṣṭambhamātreṇa kāraṇatvasya purāṇeṣūktatvāditi	sparSa-Adi-tanmAtrezu-ahaMkAra-upazwamBa-mAtreNa kAraNa-tvasya purANezu-ukta-tvAt-iti
   evaṃ trayoviṃśatitattvānāṃ sṛṣṭiḥ |	evam trayoviMSati-tattvAnAm sRzwiH |
   teṣu pañcamahābhūtāni varjjayitvā 'haṃkāraṃ ca buddhau praveśya	tezu paQca-mahABUtAni varjjayitvA ahaMkAram ca budDO praveSya
   saptadaśakaṃ liṅgaśarīrasañjñaṃ bhavati |	saptadaSakam liFga-SarIra-saQjQam Bavati |
   vahnerindhanavadātmano 'bhivyaktisthānatvāt |	vahneH-inDana-vat-AtmanaH aBivyakti-sTAna-tvAt |
   tacca sarvapuruṣāṇāṃ svasvabījabhūtaprakṛtisaṃyogāt sargādāvutpadya	tat-ca sarva-puruzANAm sva-sva-bIja-BUta-prakRti-saMyogAt sarga-AdO=-utpadya
   prākṛtapralayaparyantaṃ tiṣṭhati |	prAkRta-pralaya-paryantam tizWati |
   tenaiva cehalokaparalokayorjīvānāṃ saṃsaraṇaṃ bhavati |	tena-eva ceha-loka-para-lokayoH-jIvAnAm saMsaraNam Bavati |
   prāṇaśca buddhereva vṛttibheda ityato liṅaśarīre pṛthak na nirdiśyate	prANaH-ca budDeH-eva vRtti-BedaH iti-atas liFa-SarIre pRTak na nirdiSyate
   buddhāvevāntarbhāvāt |	budDO=-eva-antarBAvAt |
   tasya ca liṅgaśarīrasya paramasūkṣmāṇi pañca mahābhūtāni	tasya ca liFga-SarIrasya parama-sUkzmANi paQca mahABUtAni
   tejaḥpradhānānyāśrayaḥ citrādivat āśrayaṃ vinā lokāntaragamanāsambhavāt |	tejaH-praDAnAni-ASrayaH citra-Adi-vat ASrayam vinA loka-antara-gamana-asamBavAt |
   taduktaṃ saptatyām |	tat-uktam saptatyAm |
        citraṃ yathāśrayamṛte sthāṇvādibhyo vinā yathā chāyā /	citram yaTA-ASrayam-Rte sTANu-AdiByaH vinA yaTA CAyA /
        tadvadvinā viśeṣairna tiṣṭhati nirāśrayaṃ liṅgam // iti	tadvat-vinA viSezEH-na tizWati nirASrayam liFgam // iti
   idaṃ ca liṅgaśarīramādau svayambhuvaḥ samaṣṭicetanasya upādhibhūtamekameva	idam ca liFga-SarIram-AdO svayamBuvaH samazwi-cetanasya upADiBUtam-ekam-eva
   samaṣṭirūpaṃ jāyate tataśca vyaṣṭijīvānāmapyupādhibhūtāni	samazwi-rUpam jAyate tatas-ca vyazwi-jIvAnAm-api-upADi-BUtAni
   vyaṣṭiliṅgaśarīrāṇi tadaṃśabhūtāni tato vibhajyante piturliṅgaśarīrāt	vyazwi-liFga-SarIrANi tad-aMSa-BUtAni tatas viBajyante pituH-liFga-SarIrAt-
   puttraliṅgaśarīravat |	puttra-liFga-SarIra-vat |
   taduktaṃ sāṃkhyapravacanasūtreṇa |	tat-uktam sAMKya-pravacana-sUtreNa |
   vyaktibhedaḥ karmaviśeṣāditi |	vyakti-BedaH karma-viSezAt-iti |
   manunā 'pyuktam |	manunA api-uktam |
        teṣāṃ tvavayavān sūkṣmān ṣaṇṇāmapyamitaujasām /	tezAm tu-avayavAn sUkzmAn zaNNAm-api-amita-ojasAm /
        sanniveśyātmamātrāsu sarvabhūtāni nirmame // iti /	sanniveSya-Atma-mAtrAsu sarva-BUtAni nirmame // iti /
   ṣaṇṇāmiti ṣaḍindriyaṃ samastaliṅgaśarīropalakṣakam |	zaNNAm-iti zaz-indriyam samasta-liFga-SarIra-upalakzakam |
   tathā cāyamarthaḥ |	taTA ca-ayam-arTaH |
   svayambhūḥ svaliṅgaśarīrāvayavān sūkṣmānalpān ātmamātrāsu svāṃśacetaneṣu	svayamBUH sva-liFga-SarIra-avayavAn sUkzmAn-alpAn Atma-mAtrAsu sva-aMSa-cetanezu
   saṃyojya sarvaprāṇinaḥ sasarjeti |	saMyojya sarva-prANinaH sasarja-iti |
   iti liṅgaśarīranirūpaṇam /	iti liFga-SarIra-nirUpaNam /
   atha sthūlaśarīrotpattiḥ |	aTa sTUla-SarIra-utpattiH |
   daśaguṇitamahattattvamadhye 'haṃkārastasminnapi daśaguṇe vyoma tathaiva	daSa-guNita-mahat-tattva-maDye ahaMkAraH-tasmin=-api daSaguNe vyoma taTA-eva
   vyomnyapi vāyuḥ vāyāvapi tejaḥ tejasi daśaguṇe jalaṃ tathaiva jalasyāpi	vyomni-api vAyuH vAyO=-api tejaH tejasi daSaguNe jalam taTA-eva jalasya-api
   daśaguṇasya madhye pṛthvī samutpadyate saiva sthūlaśarīrasya	daSaguNasya maDye pRTvI samutpadyate sA-eva sTUla-SarIrasya
   bījamaṇḍarūpeṇa pariṇamate |	bIjamaNxa-rUpeNa pariNamate |
   tasyāpi daśaguṇitasyāṇḍasya pṛthivyāvaraṇasya madhye	tasya-api daSa-guNitasya-aNxasya pRTivI-AvaraNasya maDye
   caturdaśabhuvanātmakaṃ svayambhuvaḥ sthūlaśarīraṃ tatsaṅkalpādevotpadyate	caturdaSa-Buvana-Atmakam svayamBuvaH sTUlaSarIram tad-saFkalpAt-eva-utpadyate
   tenaiva śarīreṇa svayambhūrnārāyaṇa ityucyate |	tena-eva SarIreNa svayamBUH-nArAyaNaH iti-ucyate |
   svayambhuvaṃ prakṛtya manunā 'pyuktam |	svayamBuvam prakRtya manunA api-uktam |
        so 'bhidhyāya śarīrāt svāt sisṛkṣurvividhāḥ prajāḥ /	saH aBiDyAya SarIrAt svAt sisRkzuH-viviDAH prajAH /
        apa eva sasarjādau tāsu bījamavāsṛjat //	apaH eva sasarja-AdO tAsu bIjam-avAsRjat //
        tadaṇḍamabhavaddhaimaṃ sahasrāṃśusamaprabham /	tat-aNxam-aBavat-hEmam sahasrAMSu-sama-praBam /
        tasmin jajñe svayaṃ brahmā sarvalokapitāmahaḥ //	tasmin jajQe svayam brahmA sarva-loka-pitAmahaH //
        sa vai śarīrī prathamaḥ sa vai puruṣa ucyate /	sa vE SarIrI praTamaH sa vE puruzaH ucyate /
        ādikartā sa bhūtānāṃ brahmāgre samavartata //	AdikartA sa BUtAnAm brahma-agre samavartata //
        āpo nārā iti proktā āpo vai narasūnavaḥ /	ApaH nArAH iti proktAH ApaH vE nara-sUnavaH /
        tā yadasyāyanaṃ pūrvaṃ tena nārāyaṇaḥ smṛtaḥ //	tAH yat-asya-ayanam pUrvam tena nArAyaNaH smRtaH //
   ityādineti |	ityAdinA-iti |
   tata evādipuruṣādvyaṣṭipuruṣāṇāṃ vibhāgāt ante ca tatraiva layāt sa evaika	tatas eva-Adi-puruzAt-vyazwi-puruzANAm viBAgAt ante ca tatra-eva layAt saH eva-eka
   ātmeti śrutismṛtyorvyavahriyate |	AtmA-iti Sruti-smRtyoH-vI-avahriyate |
   tataśca sa nārāyaṇo virāṭśarīrī	tatas-ca sa nArAyaNaH virAj-SarIrI
   pṛthivīrūpasvanābhikamalakarṇikāsthānīyasya sumerorupari	pRTivI-rUpa-sva-nABi-kamala-karNikA-sTAnIyasya sumeroH-upari
   caturmukhamavāntarabrahmāṇaṃ sṛṣṭvā taddvārānyānapi vyaṣṭiśarīriṇaḥ	caturmuKam-avAntara-brahmANam sRzwvA tad-dvAra-anyAn-api vyazwi-SarIriNaH
   sthāvarāntān sasarja |	sTAvara-antAn sasarja |
   tathā ca smaryate |	taTA ca smaryate |
        taccharīrasamutpannaiḥ kāryaistaiḥ karaṇaiḥ saha /	tad-SarIra-samutpannEH kAryEH-tEH karaNEH saha /
        kṣetrajñāḥ samajāyanta gātrebhyastasya dhīmataḥ // iti /	kzetrajQAH samajAyanta gAtreByaH-tasya DImataH // iti /
   yattu śeṣaśāyino nārāyaṇasya	yat-tu Seza-SAyinaH nArAyaNasya
   nābhikamalaśrotracakṣurādibhyaścaturmukhasyāvirbhāvaḥ śrūyate |	nABi-kamala-Srotra-cakzuH-AdiByaH-caturmuKasya-AvirBAvaH SrUyate |
   taddainandinasargeṣveva hi kalpabhedena mantavyam |	tad-dEnandina-sargezu-eva hi kalpa-Bedena mantavyam |
   dainandinapralayeṣveva hi nārāyaṇaśarīre praviśyaikībhūya suptānāṃ devānāṃ	dEnandina-pralayezu-eva hi nArAyaNa-SarIre praviSya-ekIBUya suptAnAm devAnAm
   caturmukhādikrameṇāvirbhāvaḥ śeṣaśāyinaḥ sakāśād ghaṭate na tvādisargeṣu |	caturmuKa-Adi-krameNa-AvirBAvaH Seza-SAyinaH sakASAt Gawate na tu-Adisargezu |
   dainandinapralaya eva nārāyaṇasya līlāvigraheṇa śayanāditi |	dEnandina-pralayaH eva nArAyaNasya lIlA-vigraheNa SayanAt-iti |
   asyāṃ sṛṣṭau mahattattvasya buddhipūrvakaḥ triguṇātmakaḥ prathamaḥ sargaḥ	asyAm sRzwO mahat-tattvasya budDi-pUrvakaH triguNa-AtmakaH praTamaH sargaH
   tadanantaraṃ tadupādhikasvayambhuvaḥ sakāśād buddhipūrvakaḥ sargaḥ |	tad-anantaram tad-upADika-svayamBuvaH sakASAt budDi-pUrvakaH sargaH |
   svayambhuvo 'ṅgadevatāḥ svayabhūśca sthūladehanairapekṣyeṇa jñānavattvāt	svayamBuvaH aFga-devatAH svayaBUH-ca sTUla-deha-nEH-apekzyeNa jQAna-vat-tvAt-
   videhā devā ityucyante |	videhAH devAH iti-ucyante |
   tāsu svayambhūreveśvaraḥ nityeśvarānaṅgīkārāt |	tAsu svayamBUH-eva-ISvaraH nitya-ISvara-anaFgIkArAt |
   devatāśceśvarakoṭayaḥ avidyānāvṛtopādhikatvāt |	devatAH-ca-ISvara-kowayaH avidyA-anAvRta-upADika-tvAt |
   avidyāvṛtopādhikāśca jīvakoṭaya eva |	avidyA-AvRta-upADikAH-ca jIva-kowayaH eva |
   avidyāvṛtānāvṛtopādhikatve eva jīveśvaravibhājake |	avidyA-AvRtAnAvRta-upADika-tve eva jIva-ISvara-viBAjake |
   taduktaṃ sa īśo yadvaśe māyā sa jīvo yastayārdita iti |	tat-uktam saH ISaH yad-vaSe mAyA sa jIvaH yaH-tayA-arditaH iti |
   tadevaṃ sañcaro nirūpitaḥ |	tat-evam saQcaraH nirUpitaH |
   tatra yadyasmājjāyate tasyetarāpūraṇenaiva sthitiḥ |	tatra yat-yasmAt-jAyate tasya-itara-ApUraNena-eva sTitiH |
   tadvyatirekeṇaiva tatsaṃhāro 'pi tatraiva bhavati |	tad-vyatirekeNa-eva tad-saMhAraH api tatra-eva Bavati |
   tathā coktaṃ mahābhārate |	taTA ca-uktam mahABArate |
        yadyasmājjāyate tattvaṃ tattatra pravilīyate /	yat-yasmAt-jAyate tattvam tat-tatra pravilIyate /
        līyante pratilomāni jāyante cottarottaram // iti /	lIyante pratilomAni jAyante ca-uttarottaram // iti /
   ete ca sṛṣṭisthitisaṃhārarūpāḥ sthūlā eva pariṇāmāḥ kūṭasthapuruṣavivekāya	ete ca sRzwi-sTiti-saMhAra-rUpAH sTUlAH eva pariNAmAH kUwasTa-puruza-vivekAya
   pradarśitāḥ |	pradarSitAH |
   sūkṣmā apyeṣāṃ pariṇāmāḥ smaryante |	sUkzmAH api-ezAm pariNAmAH smaryante |
   yathā	yaTA
        nityadāhyaṅgabhūtāni bhavanti na bhavanti ca /	nitya-dAhi-aFga-BUtAni Bavanti na Bavanti ca /
        kālenālakṣyavegena sūkṣmatvāttanna dṛśyate // iti /	kAlena-Alakzya-vegena sUkzma-tvAt-tat-na dRSyate // iti /
   ata eva sarvaṃ jaḍavastu paramārthataḥ sarvadaiva asaducyate |	atas eva sarvam jaxa-vastu paramArTataH sarvadA-eva asat-ucyate |
   tataśca tasmājjaḍavargādvirajyātmaiva paramārthasatyo	tatas-ca tasmAt-jaxa-vargAt-virajya-AtmA-eva parama-arTa-satyaH-
   duḥkhabhīrubhirdraṣṭavyaḥ |	duHKa-BIruBiH-drazwavyaH |
   paramārthasatyaṃ ca kūṭasthanityatvam |	parama-arTa-satyam ca kUwasTa-nitya-tvam |
   tatra	tatra
   kūṭasthanityatvāsaṃhatatvāparārthatvacinmātratvādyasādhāraṇādharmairutkṛṣṭaiḥ	kUwasTa-nitya-tva-asaMhata-tva-apara-arTa-tva-cit-mAtra-tva-AdyasADAraNa-aDarmEH-utkRzwEH
   prakṛtyādibhyo vivektavyaḥ |	prakRti-AdiByaH vivektavyaH |
   idānīṃ sadevetyādiśrutyartha upapādyate |	idAnIm sadA-iva-ityAdi-Sruti-arTaH upapAdyate |
   pratisañcarānte yannirviśeṣaṃ citsāmānyamavaśiṣyate |	pratisaQcara-ante yat-nirviSezam cit-sAmAnyam-avaSizyate |
   tadeva sadeva saumyedamagra āsīt ekamevādvitīyaṃ brahmetyādiśrutiṣu	tat-eva sat-eva sOmya-idam-agre AsIt ekam-eva-advitIyam brahma-ityAdi-Srutizu
   sadbrahmādipadavācyam |	sat-brahma-Adi-pada-vAcyam |
   advitiyatvaṃ tu avaidharmyāvibhāgākhyābhedeneti |	advitiya-tvam tu avEDarmya-aviBAga-AKyA-Bedena-iti |
   idānīmantakālīnabhagavatsmaraṇasya paramagatihetutvaśravaṇāt tatsmaraṇasya	idAnIm-antaka-AlInaBagavat-smaraNasya parama-gati-hetu-tva-SravaNAt tad-smaraNasya
   ca	ca
   sādhyātmasādhibhūtasādhidaivabhagavadanucintanajanyatvādadhyātmādivibhāgaḥ	sa-aDya-Atma-sADiBUta-sADi-dEva-Bagavat-anucintana-janya-tvAt-aDyAtma-Adi-viBAgaH
   pradarśyate sūtratrayeṇa |	pradarSyate sUtra-trayeNa |
   tatra ca pramāṇam |	tatra ca pramANam |
        antakāle ca māmeva smaranmuktvā kalevaram /	antakAle ca mAm-eva smaran-muktvA kalevaram /
        yaḥ prayāti sa madbhāvaṃ yāti nāstyatra saṃśayaḥ // iti	yaH prayAti sa mad-BAvam yAti na-asti-atra saMSayaH // iti
        sādhibhūtādhidaivaṃ māṃ sādhiyajñaṃ ca ye viduḥ /	sa-aDiBUta-aDidEvam mAm sADiyajQam ca ye viduH /
        prayāṇakāle 'pi ca māṃ te viduryuktacetasaḥ // iti /	prayANa-kAle api ca mAm te viduH-yukta-cetasaH // iti /
   [adhyātmam || Tats_7 ||]	[aDyAtmam || Tats_7 ||]
   [adhibhūtam || Tats_8 ||]	[aDi-BUtam || Tats_8 ||]
   [adhidaivam || Tats_9 ||]	[aDidEvam || Tats_9 ||]
   sūtratrayasyāpi krameṇaiva vyākhyā |	sUtra-trayasya-api krameNa-eva vyAKyA |
   buddhiradhyātmam |	budDiH-aDyAtmam |
   boddhavyamadhibhūtam |	bodDavyam-aDiBUtam |
   brahmā tatrādhidaivam |	brahmA tatra-aDidEvam |
   ahaṅkāro 'dhyātmam |	ahaFkAraH aDyAtmam |
   adhimantavyamadhibhūtam |	aDimantavyam-aDiBUtam |
   rudrastatrādhidaivatam |	rudraH-tatra-aDidEvatam |
   mano 'dhyātmam |	manaH aDyAtmam |
   saṅkalpayitavyamadhibhūtam |	saFkalpayitavyam-aDiBUtam |
   candrastatrādhidaivatam |	candraH-tatra-aDidEvatam |
   śrotramadhyātmam |	Srotram-aDyAtmam |
   śrotavyamadhibhūtam |	Srotavyam-aDiBUtam |
   diśastatrādhidaivam |	diSaH-tatra-aDidEvam |
   tvagadhyātmam |	tvac-aDyAtmam |
   sparśayitavyamadhibhūtam |	sparSayitavyam-aDi-BUtam |
   vāyustatrādhidaivatam /	vAyuH-tatra-aDidEvatam /
   cakṣuradhyātmam |	cakzuH-aDyAtmam |
   draṣṭavyamadhibhūtam |	drazwavyam-aDiBUtam |
   sūryastatrādhidaivatam |	sUryaH-tatra-aDidEvatam |
   rasanamadhyātmam |	rasanam-aDyAtmam |
   raso 'dhibhūtam |	rasaH aDiBUtam |
   varuṇastvadhidaivatam |	varuNaH-tu-aDidEvatam |
   ghrāṇamadhyātmam |	GrANam-aDyAtmam |
   gandho 'dhibhūtam |	ganDaH aDiBUtam |
   pṛthivī tatrādhidaivatam |	pRTivI tatra-aDidEvatam |
   vāgadhyātmam |	vAc-aDyAtmam |
   vacanamadhibhūtam |	vacanam-aDiBUtam |
   vahnistatrādhidaivatam |	vahniH-tatra-aDidEvatam |
   pāṇiradhyātmam |	pANiH-aDyAtmam |
   ādeyamadhibhūtam |	Adeyam-aDiBUtam |
   indrastatrādhidaivatam |	indraH-tatra-aDidEvatam |
   pādāvadhyātmam |	pAdO=-aDyAtmam |
   gantavyamadhibhūtam |	gantavyam-aDiBUtam |
   viṣṇustatrādhidaivatam /	vizNuH-tatra-aDidEvatam /
   pāyuradhyātmam |	pAyuH-aDyAtmam |
   utsraṣṭavyamadhibhūtam |	utsrazwavyam-aDiBUtam |
   mitrastatrādhidaivatam |	mitraH-tatra-aDidEvatam |
   upasthamadhyātmam |	upasTam-aDyAtmam |
   ānandayitavyamadhibhūtam |	Anandayitavyam-aDiBUtam |
   prajāpatistatrādhidaivatamiti trayodaśavidhaṃ tritayamapi |	prajApatiH-tatra-aDidEvatam-iti trayodaSaviDam tritayam-api |
   tatrātmānaṃ saṅghātamadhikṛtya vartate tadadhyātmaṃ trayodaśakaraṇavargaḥ	tatra-AtmAnam saFGAtam-aDikRtya vartate tad-aDyAtmam trayodaSa-karaNa-vargaH
   bhūtāni adhikṛtya vartate tadadhibhūtaṃ viṣayavargaḥ |	BUtAni aDikRtya vartate tad-aDiBUtam vizaya-vargaH |
   devatāmadhikṛtya vartata ityadhidaivatam karaṇābhimānidevatāvargaḥ	devatAm-aDikRtya vartate iti-aDidEvatam karaNa-aBimAni-devatA-vargaH
   etatsahiteśvarānucintitasyāntakālīnabhagavatsmṛtyā paramagatiḥ phalam |	etad-sahita-ISvara-anucintitasya-antaka-AlInaBaga-vat-smRtyA parama-gatiH Palam |
   tasmādetattrikamavaśyaṃ jñātavyamiti bhāvaḥ |	tasmAt-etat-trikam-avaSyam jQAtavyam-iti BAvaH |
   sarvatattvānāṃ jñānaphalaṃ coktaṃ pañcaśikhadhṛtavākyena |	sarva-tattvAnAm jQAna-Palam ca-uktam paQcaSiKa-DRta-vAkyena |
        tattvāni yo vedayate yathāvad guṇasvarūpāṇyadhidaivataṃ ca /	tattvAni yaH vedayate yaTAvat guNa-svarUpANi-aDidEvatam ca /
        vimuktapāpmā gatadoṣasaṅgho guṇāṃstu bhuṅkte na guṇaiḥ sa bhujyate //	vimukta-pApmA gata-doza-saFGaH guNAn=-tu BuFkte na guNEH sa Bujyate //
   tattvānīti tāntrikī saṃjñā |	tattvAni-iti tAntrikI saMjQA |
   tadarthaścātmānātmavivekapratiyogyanuyoginastatpadārthāḥ teṣāṃ	tad-arTaH-ca-AtmAnAtma-viveka-pratiyogi-anuyoginaH-tad-padArTAH tezAm
   bhāvastattatpadapravṛttinimittāni puruṣatvaprakṛtitvādīni	BAvaH-tad-tad-pada-pravRtti-nimittAni puruza-tva-prakRti-tva-AdIni
   pañcaviṃśatijātayaḥ dharmadharmyabhedāt vyaktayo 'pi tattvānītyucyante |	paQcaviMSati-jAtayaH Darma-Darmya-BedAt vyaktayaH api tattvAni-iti-ucyante |
   vedayate vettītyarthaḥ |	vedayate vetti-iti-arTaH |
   guṇāḥ sattvarajastamāṃsi tānyeva svarūpāṇi tāttvikarūpāṇi yeṣāṃ tāni	guNAH sattva-rajaH-tamAMsi tAni-eva svarUpANi tAttvika-rUpANi yezAm tAni
   guṇasvarūpāṇi adhidaivatañca adhyātmādhibhūtayorupalakṣaṇam |	guNa-svarUpANi aDidEva-taQca aDyAtma-aDiBUtayoH-upalakzaNam |
   guṇāṃstu bhuṅkte guṇāstasya vaśe bhavantīti |	guNAn=-tu BuFkte guNAH-tasya vaSe Bavanti-iti |
   na guṇaiḥ sa bhujyate guṇavaśo na bhavatītyarthaḥ ||	na guNEH sa Bujyate guNa-vaSaH na Bavati-iti-arTaH ||
   iti tattvapādaḥ prathamaḥ //	iti tattva-pAdaH praTamaH //
   idānīṃ dvitīyaḥ prakīrṇakapāda ārabhyate |	idAnIm dvitIyaH prakIrNakapAdaH AraByate |
   tatra pañcasroto 'mbuṃ pañcayonyugracakrāṃ pañcaprāṇormiṃ	tatra paQca-srotaH ambum paQca-yoni-ugra-cakrAm paQca-prANa-Urmim
   pañcabuddhyādimūlām pañcāvarttāṃ pañcaduḥkhaughavegāṃ pañcāśadbhedāṃ	paQca-budDi-Adi-mUlAm paQca-AvarttAm paQca-duHKa-oGa-vegAm paQcASat-BedAm
   pañcaparvāmadhīma ityādiśrutyarthopapattaye pañcakāni nirūpayati	paQca-parvAm-aDImaH iti-Adi-Sruti-arTa-upapattaye paQcakAni nirUpayati
   sūtrajātena ||	sUtra-jAtena ||
   [pañcābhibuddhayaḥ || Tats_10 ||]	[paQca-aBibudDayaH || Tats_10 ||]
   abhibuddhirabhimāna icchā karttavyatā kriyeti pañcābhibuddhisaṅgitāḥ /	aBibudDiH-aBimAnaH icCA karttavyatA kriyA-iti paQca-aBibudDi-saFgitAH /
   tatrābhibuddhirnāma abhimukhī buddhiḥ idamavaśyaṃ karaṇīyamitirūpā	tatra-aBibudDiH-nAma aBimuKI budDiH idam-avaSyam karaNIyam-iti-rUpA
   buddhivṛttiḥ / abhimānaścāhaṃ karomītivṛttiḥ / icchā vāñchā saṅkalpo	budDi-vRttiH / aBimAnaH-ca-aham karomi-iti-vRttiH / icCA vAQCA saFkalpaH-
   mānasī vṛttiḥ / karttavyatā jñānendriyāṇāṃ śabdādiviṣayā vṛttiḥ / kriyā	mAnasI vRttiH / karttavyatA jQAna-indriyANAm Sabda-Adi-vizayA vRttiH / kriyA
   vacanādilakṣaṇā karmendriyāṇāṃ vṛttiriti //	vacana-Adi-lakzaNA karmendriyANAm vRttiH-iti //
        abhibuddhayo vyākhyātāḥ //	aBibudDayaH vyAKyAtAH //
   [pañca karmayonayaḥ || Tats_11 ||]	[paQca karma-yonayaH || Tats_11 ||]
   karmajanyāḥ karmajanakāśca dhṛtiḥ śraddhā sukhā 'vividiṣā vividiṣā ceti	karma-janyAH karma-janakAH-ca DRtiH SradDA suKA avividizA vividizA ca-iti
   pañca ||	paQca ||
        vāci karmaṇi saṅkalpe pratiṣṭhāṃ yo 'bhirakṣati /	vAci karmaNi saFkalpe pratizWAm yaH aBirakzati /
        tanniṣṭhastatpratiṣṭhaśca dhṛteretaddhi lakṣaṇam //	tad-nizWaH-tad-pratizWaH-ca DRteH-etat-hi lakzaNam //
        anasūyā brahmacaryaṃ yajanaṃ yājanaṃ tapaḥ /	anasUyA brahmacaryam yajanam yAjanam tapaH /
        dānaṃ pratigraho homaḥ śraddhāyā lakṣaṇaṃ smṛtam //	dAnam pratigrahaH homaH SradDAyAH lakzaNam smRtam //
        arthārthī yastu seveta vidyākarmatapāṃsi ca /	arTa-arTI yaH-tu seveta vidyA-karma-tapAMsi ca /
        prāyaścittaparo nityaṃ sukheyaṃ parikīrttitā //	prAyaScitta-paraH nityam suKeyam parikIrttitAH //
        avividiṣā vedavedanecchāpratibandhakakriyā //	avividizA veda-vedanA-icCA-pratibanDaka-kriyA //
   vividiṣā yathā /	vividizA yaTA /
        ekatvaṃ ca pṛthaktvaṃ ca nityaṃ cedamacetanam /	eka-tvam ca pRTaktvam ca nityam ca-idam-acetanam /
        sūkṣmaṃ satkāryamakṣobhyaṃ jñeyā vividiṣā hi sā //	sUkzmam satkAryam-akzoByam jQeyA vividizA hi sA //
   ātmani ekatvapṛthaktvādiviṣayiṇī jijñāsā vividiṣā |	Atmani eka-tva-pRTaktva-Adi-vizayiNI jijQAsA vividizA |
   etāsu catasro bandhāya vividiṣaikā mokṣāya	etAsu catasraH banDAya vividizA-ekA mokzAya
   jñānamokṣapratibandhanāśakakarmajanyatvājjanakatvācca ||	jQAna-mokza-pratibanDa-nASaka-karma-janya-tvAt-janaka-tvAt-ca ||
   [pañca vāyavaḥ || Tats_12 ||]	[paQca vAyavaH || Tats_12 ||]
        hṛdi prāṇo gude 'pāno vyānaḥ sarvaśarīragaḥ /	hRdi prANaH gude apAnaH vyAnaH sarva-SarIra-gaH /
        udānaḥ kaṇṭhadeśe ca samāno nābhisaṃsthitaḥ //	udAnaH kaNWa-deSe ca samAnaH nABi-saMsTitaH //
   ete pañca kriyāśaktimadantaḥkaraṇavṛttibhedā api	ete paQca kriyASaktimat-antaHkaraNa-vRtti-BedAH api
   vāyusamānagatikatvādvāyudevatākatvācca vāyava ityuktam |	vAyu-samAna-gatika-tvAt-vAyu-devatAka-tvAt-ca vAyavaH iti-uktam |
   prakarṣeṇa ananādgamanāt prāṇa ityucyate |	prakarzeNa ananAt-gamanAt prANaH iti-ucyate |
   adho gamanādapānaḥ |	aDas gamanAt-apAnaH |
   bhuktasyānnasya rasādervikṣepaṇāt vijṛmbhaṇācca vyāna ityucyate |	Buktasya-annasya rasa-AdeH-vikzepaNAt vijRmBaNAt-ca vyAnaH iti-ucyate |
   udgāravamanādikaṃ karotīti udānastena gīyate |	udgAra-vamana-Adikam karoti-iti udAnaH-tena gIyate |
   bhuktasya samāśaṃ rasaṃ nayatīti samānaḥ |	Buktasya samASam rasam nayati-iti samAnaH |
   tantrāntaroktā apyanye	tantra-antara-uktAH api-anye
   nāgakūrmakṛkaladevadattadhanañjayākhyāstatraivāntarbhāvyāḥ ||	nAga-kUrma-kRkala-devadatta-DanaQjaya-AKyAH-tatra-eva-antar-BAvyAH ||
   ityete pañcaprāṇāḥ vyākhyātāḥ ||	iti-ete paQca-prANAH vyAKyAtAH ||
   [pañca karmātmānaḥ || Tats_13 ||]	[paQca karma-AtmAnaH || Tats_13 ||]
   vaikārikastaijaso bhūtādiḥ sānumāno niranumānaśceti karmātmānaḥ karmiṇa	vEkArikaH-tEjasaH BUtAdiH sa-anumAnaH niranumAnaH-ca-iti karma-AtmAnaH karmiNa
   ityarthaḥ |	iti-arTaH |
   tatra vaikārikaḥ śubhakarmakarttā |	tatra vEkArikaH SuBa-karma-karttA |
   taijaso 'śubhakarmakarttā |	tEjasaH aSuBa-karma-karttA |
   bhūtādirmūḍhakarmakarttā |	BUtAdiH-mUXa-karmakarttA |
   sānumānaḥ śubhamūḍhakarmakarttā |	sAnumAnaH SuBa-mUXa-karma-karttA |
   niranumāno 'śubhamūḍhakarmakarttā ||	niranumAnaH aSuBa-mUXa-karma-karttA ||
   iti pañca karmātmāno vyākhyātāḥ ||	iti paQca karma-AtmAnaH vyAKyAtAH ||
   idānīṃ pañcāśadbhedāṃ pañcaparvāmadhīma iti śrutyarthopapattaye buddheḥ	idAnIm paQcASat-BedAm paQca-parvAm-aDImaH iti Sruti-arTa-upapattaye budDeH
   pañcāśatsargān bahubhiḥ sūtrairuddiśati |	paQcASat-sargAn bahuBiH sUtrEH-uddiSati |
   [pañcaparvāvidyā || Tats_14 ||]	[paQca-parva-avidyA || Tats_14 ||]
   anityāśuciduḥkhānātmasu nityaśucisukhātmakhyātiravidyā patañjalyuktā	anitya-aSuci-duHKa-anAtmasu nitya-Suci-suKa-Atma-KyAtiH-avidyA pataQjali-uktA
   sarvadarśanasampratipannā |	sarva-darSana-sampratipannAH |
   sā ca pañcadhā avidyāsmitārāgadveṣābhiniveśāḥ kleśajanakatvāt kleśā iti	sA ca paQcaDA avidyA-smitA-rAga-dveza-aBiniveSAH kleSa-janaka-tvAt kleSAH iti
   yoge paribhāṣitāḥ |	yoge pariBAzitAH |
   asmitādīnāṃ caturṇāmavidyākāryatvādavidyātvam |	asmitA-AdInAm caturNAm-avidyA-kArya-tvAt-avidyA-tvam |
   asmitā anātmanyahaṃvṛttiḥ avidyāsmitayorayaṃ bhedaḥ	asmitA anAtmani-ahaMvRttiH avidyA-smitayoH-ayam BedaH
   avidyāyāmadhikaraṇamapi pṛthag bhāsate 'smitāyāṃ tvāroparūpatve 'pi	avidyAyAm-aDikaraNam-api pRTak BAsate asmitAyAm tu-Aropa-rUpa-tve api
   nādhikaraṇaṃ bhāsate |	na-aDikaraNam BAsate |
   viṣayeṣūtkaṭecchā rāgaḥ |	vizayezu-utkawa-icCA rAgaH |
   dveṣaḥ vairabuddhiḥ |	dvezaH vEra-budDiH |
   abhiniveśo maraṇatrāsaḥ |	aBiniveSaH maraNa-trAsaH |
   viduṣāmapi svarasavāhī anādimaraṇaduḥkhānubhavajanitavāsanājanyaḥ	viduzAm-api svarasa-vAhI anAdi-maraNa-duHKa-anuBava-janita-vAsanA-janyaH
   śrutismṛtipurāṇeṣu ete avidyābhedāstamaādiśabdaiḥ paribhāṣitāḥ |	Sruti-smRti-purANezu ete avidyA-BedAH-tamaa-Adi-SabdEH pariBAzitAH |
   tamo moho mahāmohastāmisro 'ndhatāmiśraśceti	tamaH mohaH mahAmohaH-tAmisraH anDatAmiSraH-ca-iti
   tattannāmakanarakapradatvāttattannāmakāḥ |	tad-tad-nAmaka-naraka-prada-tvAt-tad-tad-nAmakAH |
   te ca viṣayabhedāt dviṣaṣṭibhedāḥ te yathā |	te ca vizaya-BedAt dvi-zazwi-BedAH te yaTA |
   aṣṭaprakṛtiṣu ātmatvāropāt aṣṭabhedaṃ tamaḥ |	azwa-prakRtizu Atma-tva-Ara-upAt azwa-Bedam tamaH |
   devā aṇimādyaṣṭavidhamaiśvaryamāsādya vayamamṛtā ityabhimānino bhavanti so	devAH aNima-Adi-azwaviDam-ESvaryam-AsAdya vayam-amRtAH iti-aBimAninaH Bavanti saH-
   'yamabhimāno moho 'ṣṭāvidhaḥ |	ayam-aBimAnaH mohaH azwAviDaH |
   dṛṣṭānuśravikeṣu dvādaśasu viṣayeṣu prāpteṣu mukto 'hamiti manyate so	dRzwa-AnuSravikezu dvAdaSasu vizayezu prAptezu muktaH aham-iti manyate saH-
   'bhimāno rāgātiśayanimittatvāt mahāmoho daśavidhaḥ |	aBimAnaH rAga-atiSaya-nimitta-tvAt mahAmohaH daSaviDaH |
   aṇimādyaṣṭaguṇaiśvarye daśavidhaviṣaye ca pratihatasya krodhād	aNima-Adi-azwaguNa-ESvarye daSaviDa-vizaye ca pratihatasya kroDAt-
   yadduḥkhamutpadyate sa tāmisro 'ṣṭādaśavidhaḥ |	yat-duHKam-utpadyate sa tAmisraH azwAdaSaviDaH |
   devā aṇimādyaṣṭakamaiśvaryaṃ śabdādīṃśca daśa viṣayān bhuñjānāḥ	devAH aNima-Adi-azwakam-ESvaryam Sabda-AdIn=-ca daSa vizayAn BuQjAnAH
   kṣayaśaṅkayā 'tra santi satāsa evāṣṭādaśavidho 'ndhatāmiśra iti	kzaya-SaFkayA atra santi sa-tAsaH eva-azwAdaSaviDaH anDatAmiSraH iti
   dviṣaṣṭibhedā pañcaparvā avidyā ||	dvi-zazwi-BedA paQca-parvA avidyA ||
   [aṣṭaviṃśatidhāśaktiḥ || Tats_15 ||]	[azwaviMSatiDA-SaktiH || Tats_15 ||]
   [navadhā tuṣṭiḥ || Tats_16 ||]	[navaDA tuzwiH || Tats_16 ||]
   [aṣṭadhā siddhiḥ || Tats_17 ||]	[azwaDA sidDiH || Tats_17 ||]
   tatrāśaktayaḥ ekādaśendriyavadhāḥ saptadaśa buddhivadhāḥ |	tatra-aSaktayaH ekAdaSa-indriya-vaDAH saptadaSa budDi-vaDAH |
   tatrendriyavadhāḥ |	tatra-indriya-vaDAH |
   svasvārthakriyā 'kṣamatārūpāḥ phalato buddhereva te |	sva-sva-arTa-kriyAH akza-matA-rUpAH PalataH budDeH-eva te |
        bādhiryaṃ kuṣṭhitāndhatvaṃ jaḍatā 'jighratā tathā /	bADiryam kuzWita-anDa-tvam jaxatA ajiGratA taTA /
        mūkatā kauṇyapaṅgutvaṃ klaibyodāvarttamugdhatāḥ //	mUka-tA kONya-paFgu-tvam klEbya-udAvartta-mugDatAH //
   saptadaśa buddhereva vadhāḥ tuṣṭisiddhīnāṃ viparyayarūpāḥ |	saptadaSa budDeH-eva vaDAH tuzwi-sidDInAm viparyaya-rUpAH |
   tatra tuṣṭiviparyayāḥ |	tatra tuzwi-viparyayAH |
   nāsti pradhānamiti jñānamastītyabhidhīyate |	na-asti praDAnam-iti jQAnam-asti-iti-aBiDIyate |
   mahattattvaṃ nāstīti jñānamajñānasalilāḥ |	mahat-tattvam na-asti-iti jQAnam-ajQAna-salilAH |
   ahaṅkāro nāstīti mohā |	ahaFkAraH na-asti-iti mohAH |
   naiva santi pañcatanmātrāṇīti dṛṣṭiradṛṣṭiḥ |	na-eva santi paQca-tanmAtrANi-iti dRzwiH-adRzwiH |
   viṣayāṇāmarjjane pravṛttiḥ asutārā |	vizayANAm-arjjane pravRttiH asutArAH |
   rakṣaṇe pravṛttirasupārā |	rakzaNe pravRttiH-asu-pArAH |
   kṣayadoṣamapaśyataḥ pravṛttiḥ asunetrā |	kzaya-dozam-apaSyataH pravRttiH asunetrA |
   bhoge śaktiḥ asumātrikā |	Boge SaktiH asu-mAtrikA |
   hiṃsādoṣamapaśyato bhoge pravṛttiḥ anuttamāmbhasikā |	hiMsA-dozam-apaSyataH Boge pravRttiH anuttamA-amBasikA |
   iti tuṣṭiviparyayā navadhā |	iti tuzwi-viparyayAH navaDA |
   siddhiviparyāsād aṣṭau buddhivadhā ucyante |	sidDi-viparyAsAt azwO budDi-vaDAH ucyante |
   nānātvamūhamānasyaikatvānusandhānaṃ sutāramucyate |	nAnA-tvam-UhamAnasya-ekatva-anusanDAnam sutAram-ucyate |
   śabdamātraśravaṇādviparītagrahaṇamasutārā |	Sabda-mAtra-SravaNAt-viparIta-grahaNam-asutArAH |
   yathā nānātmajño mukta iti śrutvā viparītaṃ pratipanno nānātmajño	yaTA nAnA-Atma-jQaH muktaH iti SrutvA viparItam pratipannaH nAnA-Atma-jQaH-
   'hamamukta iti |	aham-amuktaH iti |
   adhyayanaśravaṇaniviṣṭasyāpi jaḍatvādasacchāstropahatabuddhitvādvā	aDyayana-SravaNa-nivizwasya-api jaxa-tvAt-asat-SAstra-upahata-budDi-tvAt-vA
   pañcaviṃśatitattvajñānasiddhirna bhavati tadajñānam |	paQcaviMSati-tattva-jQAna-sidDiH-na Bavati tad-ajQAnam |
   yadā ādhyātmikena duḥkhena cābhibhūyate tadajñānapramādam |	yadA ADyAtmikena duHKena ca-aBiBUyate tad-ajQAna-pramAdam |
   evamādhibhautikaduḥkhenābhibhūyate tatpramodamānam |	evam-ADiBOtika-duHKena-aBiBUyate tat-pramodamAnam |
   evamādhidaivikaduḥkhenābhibhavaḥ pramuditamiti |	evam-ADi-dEvika-duHKena-aBiBavaH pramuditam-iti |
   suhṛdupadiṣṭe 'pyātmani aniścayabuddhiranarthakam |	suhRd-upadizwe api-Atmani aniScaya-budDiH-anarTakam |
   svadānamanarthakaṃ jñātvā dānapātrasya guruṇi duḥkhe jāte pramodaḥ	sva-dAnam-anarTakam jQAtvA dAna-pAtrasya guruNi duHKe jAte pramodaH
   pramuditā |	pramuditA |
   evamaṣṭau siddhiviparyayā vyākhyātā |	evam-azwO sidDi-viparyayA vyAKyAtAH |
   evaṃ saptadaśa buddhivadhāḥ ||	evam saptadaSa budDi-vaDAH ||
   navadhā tuṣṭirucyate |	navaDA tuzwiH-ucyate |
   tatra kārikā |	tatra kArikA |
        ādhyātmikyaścatasraḥ prakṛtyupādānakālabhāgyākhyāḥ /	ADyAtmikyaH-catasraH prakRti-upAdAna-kAla-BAgya-AKyAH /
        bāhyāḥ viṣayoparamāt pañca nava tuṣṭayo 'bhihitāḥ //	bAhyAH vizaya-uparamAt paQca nava tuzwayaH aBihitAH //
   kutaścit sarvākāreṇa pariṇamamānā prakṛtireva jñānaṃ kariṣyatīti śrutvā yā	kutaScid sarva-AkAreNa pariNamamAnA prakRtiH-eva jQAnam karizyati-iti SrutvA yA
   tuṣṭiḥ sā prakṛtyākhyā tasyā asteti saṃjñā |	tuzwiH sA prakRti-AKyA tasyAH asta-iti saMjQA |
   pravrajyayaiva jñānaṃ bhaviṣyatīti śrutvā pravrajyopādānena yā tuṣṭiḥ sā	pravrajyayA-eva jQAnam Bavizyati-iti SrutvA pravrajya-upAdAnena yA tuzwiH sA
   salilasaṃjñā |	salila-saMjQA |
   kālenaiva jñānaṃ bhaviṣyatīti śrutvā pravrajyayā bahukālena yā tuṣṭiḥ sā	kAlena-eva jQAnam Bavizyati-iti SrutvA pravrajyayA bahu-kAlena yA tuzwiH sA
   ādyetyucyate |	Adya-iti-ucyate |
   bhāgyenaiva jñānaṃ bhaviṣyati madālasā bālakānāmiveti kutaścicchrutvā yā	BAgyena-eva jQAnam Bavizyati mada-alasA bAlakAnAm-iva-iti kutaScid-SrutvA yA
   tuṣṭiḥ sā vṛṣṭiritisaṃjñā |	tuzwiH sA vRzwiH-iti-saMjQA |
   etāścatasra ādhyātmikyaḥ |	etAH-catasraH ADyAtmikyaH |
   atha bāhyāḥ pañca	aTa bAhyAH paQca
   śabdādiviṣayeṣvarjanarakṣaṇakṣayabhogahiṃsādidoṣadarśanādyā	Sabda-Adi-vizayezu-arjana-rakzaNa-kzaya-Boga-hiMsA-Adi-doza-darSana-AdyA
   nivṛttituṣṭayastāsvekā tuṣṭiḥ apāramucyate dvitīyā supāraṃ tṛtīyā pāram	nivRtti-tuzwayaH-tAsu-ekA tuzwiH apAram-ucyate dvitIyA su-pAram tRtIyA pAram
   anuttamāmbhasikā caturthī uttamāmbhaḥ pañcamī iti nava tuṣṭayo vyākhyātāḥ	anuttamA-amBasikA caturTI uttamAmBaH paQcamI iti nava tuzwayaH vyAKyAtAH
   athāṣṭau siddhayaḥ |	aTa-azwO sidDayaH |
   tatra kārikā |	tatra kArikA |
        ūhaḥ śabdo 'dhyayanaṃ duḥkhavighātāstrayaḥ suhṛtprāptiḥ /	UhaH SabdaH aDyayanam duHKa-viGAtAH-trayaH suhRd-prAptiH /
        dānaṃ ca siddhayo 'ṣṭau siddheḥ pūrvo 'ṅkuśastrividhaḥ //	dAnam ca sidDayaH azwO sidDeH pUrvaH aFkuSaH-triviDaH //
   asyārthaḥ |	asya-arTaH |
   bhagavatkṛpāvaśādūhanena tarkeṇaiva jñānamutpadyate sā prathamā	Bagavat-kRpA-vaSA-t-Uhanena tarkeNa-eva jQAnam-utpadyate sA praTamA
   siddhistāretyucyate |	sidDiH-tArA-iti-ucyate |
   śabdaśravaṇamātrādeva yad jñānaṃ sā dvitīyā sutārā |	Sabda-SravaNa-mAtrAt-eva yat jQAnam sA dvitIyA sutArAH |
   śiṣyabhāvenādhyayanena yad jñānaṃ sā tṛtīyā tāratāreti |	Sizya-BAvena-aDyayanena yat jQAnam sA tRtIyA tAra-tArA-iti |
   yadādhyātmikaduḥkhasyāpanodakaṃ jñānaṃ sā caturthī pramodeti |	yat-ADyAtmika-duHKasya-apanodakam jQAnam sA caturTI pramoda-iti |
   yadādhibhautikaduḥkhāpanodakaṃ jñānaṃ sā pañcamī pramutiteti |	yat-ADiBOtika-duHKa-apanodakam jQAnam sA paQcamI pramutitA-iti |
   yadādhidaivikaduḥkhanāśakaṃ jñānaṃ sā ṣaṣṭhī pramodamānā |	yat-ADidEvika-duHKa-nASakam jQAnam sA zazWI pramodamAnA |
   yat suhṛtsaṃsargitayā jñānaṃ sā saptamī ramyaketi |	yat suhRd-saMsargi-tayA jQAnam sA saptamI ramyaka-iti |
   yaddānena paritoṣitād gurorjñānaṃ sāṣṭamī sadāmuditeti |	yat-dAnena paritozitAt guroH-jQAnam sa-azwamI sadAm-uditA-iti |
   āsu prathamāstisro duḥkhavighātātmakānāṃ mukhyānāṃ tisḥṇāṃ siddhīnāmaṅkuśa	Asu praTamAH-tisraH duHKa-viGAta-AtmakAnAm muKyAnAm tisHNAm sidDInAm-aFkuSa
   ākarṣakaḥ sādhaka iti yāvat siddhayastvetā eva |	AkarzakaH sADakaH iti yAvat sidDayaH-tu-etAH eva |
   aṇimādyāstu jñānapratibandhakatvādasiddhaya evetyācāryāśayaḥ |	aNima-AdyAH-tu jQAna-pratibanDaka-tvAt-asidDayaH eva-iti-AcArya-ASayaH |
   evamaṣṭau siddhayo vyākhyātāḥ ||	evam-azwO sidDayaH vyAKyAtAH ||
   idānīṃ sāṃkhyaśāstrasya ṣaṣṭitantratvapratipādanāya pañcāśatsu	idAnIm sAMKya-SAstrasya zazwi-tantra-tva-pratipAdanAya paQcASatsu
   siddhisargeṣu daśānyān pūrayati sūtreṇa |	sidDi-sargezu daSa-anyAn pUrayati sUtreNa |
   [daśa mūlikārthāḥ || Tats_18 ||]	[daSa mUlikA-arTAH || Tats_18 ||]
        astitvamekatvamayathārthavattvaṃ parārthamanyatvamakartṛtā ca /     	astitvam-eka-tvam-ayaTArTavat-tvam para-arTam-anya-tvam-akartR-tA ca /
        yogo viyogo bahavaḥ pumāṃsaḥ sthitiḥ śarīrasya ca śeṣavṛttiḥ //	yogaH viyogaH bahavaH pumAMsaH sTitiH SarIrasya ca Seza-vRttiH //
   mūlayoḥ prakṛtipuruṣayorarthā dharmā mūlikārthāḥ |	mUlayoH prakRti-puruzayoH-arTAH DarmAH mUlikA-arTAH |
   tatrāstitvaṃ dvayordharmaḥ ekatvaṃ sargabhedena nānātvābhāvarūpaṃ prakṛteḥ	tatra-astitvam dvayoH-DarmaH eka-tvam sarga-Bedena nAnA-tva-aBAva-rUpam prakRteH
   arthavattvaṃ puruṣārthatvaṃ puruṣasyaiva |	arTavat-tvam puruza-arTa-tvam puruzasya-eva |
   pārārthyaṃ ca prakṛtereva |	pArArTyam ca prakRteH-eva |
   anyatvaṃ jaḍavargād bhinnatvaṃ puruṣasyaiva |	anya-tvam jaxa-vargAt Binna-tvam puruzasya-eva |
   akartṛtā ca puruṣasyaiva |	akartR-tA ca puruzasya-eva |
   yogo viyogaśca dvayoḥ |	yogaH viyogaH-ca dvayoH |
   bahutvaṃ puruṣasyaiva |	bahu-tvam puruzasya-eva |
   jīvanmuktasya saṃskāramātreṇa cakrabhramivaccharīrasya yā sthitiḥ sā	jIvanmuktasya saMskAra-mAtreNa cakra-Brami-vat-SarIrasya yA sTitiH sA
   śeṣavṛttiḥ puruṣasya |	Seza-vRttiH puruzasya |
   iti daśapadārthāḥ pratyayasargākhyāḥ pañcāśat pūrvoktāḥ ete ca daśa	iti daSa-padArTAH pratyaya-sarga-AKyAH paQcASat pUrva-uktAH ete ca daSa
   mūlikāḥ |	mUlikAH |
   evaṃ ṣaṣṭipadārthā ṣaṣṭitantre uktāḥ ||	evam zazwi-padArTAH zazwi-tantre uktAH ||
   idānīṃ pañcatanmātrasargaṃ sūtrayati |	idAnIm paQca-tanmAtra-sargam sUtrayati |
   [anugrahasargaḥ || Tats_19 ||]	[anugraha-sargaH || Tats_19 ||]
   pañcatanmātrā anugṛhyopādānakāraṇatvena svīkṛtya yaḥ sargaḥ so	paQca-tanmAtrAH anugRhya-upAdAna-kAraNa-tvena svIkRtya yaH sargaH saH-
   'nugrahasargaḥ |	anugraha-sargaH |
   pañcānāṃ brāhmaṇānāṃ sacaturmukhasanakādīnāṃ svasya līlāvigrahe sargo	paQcAnAm brAhmaNAnAm sa-caturmuKa-sanaka-AdInAm svasya lIlA-vigrahe sargaH-
   bhaktānamanugrahārthaṃ so 'pyanugrahasargaḥ pañcatanmātrebhya eva ||	BaktAnam-anugraha-arTam saH api-anugraha-sargaH paQca-tanmAtreByaH eva ||
   idānīṃ bhūtasargamāha |	idAnIm BUta-sargam-Aha |
   [caturdaśavidho bhūtasargaḥ || Tats_20 ||]	[caturdaSaviDaH BUta-sargaH || Tats_20 ||]
   brāhmaprājāpatyasaumyaindragāndharvayakṣarākṣasapaiśācā ityaṣṭau	brAhma-prAjApatya-sOmya-Endra-gAnDarva-yakza-rAkzasa-pESAcAH iti-azwO
   devasargāḥ |	deva-sargAH |
   paśupakṣimṛgasarīsṛpasthāvarā iti pañcavidhāstairyagyonayaḥ |	paSu-pakzi-mRga-sarIsRpa-sTAvarAH iti paQcaviDAH-tEryagyonayaH |
   mānuṣaścaikavidho brāhmaṇādiścaṇḍālānta iti |	mAnuzaH-ca-ekaviDaH brAhmaNa-AdiH-caNxAla-ante iti |
   gavādimūṣakāntāḥ paśavaḥ |	gavA-Adi-mUza-kAntAH paSavaH |
   garuḍādimaśakāntāḥ pakṣiṇaḥ |	garuxa-Adi-maSakAntAH pakziNaH |
   siṃhādiśṛgālāntā mṛgāḥ |	siMha-Adi-SRgAla-antAH mRgAH |
   śeṣādidundubhāntāḥ sarīsṛpāḥ |	Seza-Adi-dundu-Ba-antAH sarIsRpAH |
   parvatāditṛṇāntāḥ sthāvarā iti |	parvata-Adi-tRNa-antAH sTAvarAH iti |
   atra kārikā |	atra kArikA |
        aṣṭavidho daivastairyagyona(ya)śca pañcadhā bhavati /	azwaviDaH dEvaH-tEryagyona(ya)H-ca paQcaDA Bavati /
        mānuṣaścaikavidhaḥ samasato bhautikaḥ sargaḥ // iti /	mAnuzaH-ca-ekaviDaH samasataH BOtikaH sargaH // iti /
        etatsaṃsāramaṇḍalam anyānapyanuktān sargānuddiśati sūtratrayeṇa /	etad-saMsAra-maNxalam anyAn-api-anuktAn sargAn-uddiSati sUtra-trayeNa /
   [trividho bandhaḥ || Tats_21 ||]	[triviDaH banDaH || Tats_21 ||]
   [trividho mokṣaḥ || Tats_22 ||]	[triviDaH mokzaH || Tats_22 ||]
   [trividhaṃ pramāṇam || Tats_23 ||]	[triviDam pramANam || Tats_23 ||]
   prākṛtiko vaikṛtiko dākṣiṇa iti trayo bandhāḥ |	prAkRtikaH vEkRtikaH dAkziNaH iti trayaH banDAH |
   prākṛto 'ṣṭaprakṛtiṣvabhimānarūpaḥ |	prAkRtaH azwa-prakRtizu-aBimAna-rUpaH |
   dvitīyastu pravrajitānāmapi śabdādiṣu manasaḥ saṅgaḥ |	dvitIyaH-tu pravrajitAnAm-api Sabda-Adizu manasaH saFgaH |
   tṛtīyastu gṛhasthādīnāṃ kāmopahatacetasāṃ dakṣiṇāṃ dadatāṃ dakṣiṇābandhaḥ	tRtIyaH-tu gRhasTa-AdInAm kAma-upahata-cetasAm dakziNAm dadatAm dakziNAbanDaH
   uktaṃ ca pañcaśikhācāryaiḥ ||	uktam ca paQcaSiKa-AcAryEH ||
        prākṛtena tu bandhena tathā vaikārikeṇa ca /	prAkRtena tu banDena taTA vEkArikeNa ca /
        dakṣiṇābhistṛtīyena baddho janturvivartate // iti	dakziNABiH-tRtIyena badDaH jantuH-vivartate // iti
   mokṣatraividhyaṃ coktam |	mokza-trEviDyam ca-uktam |
        ādau tu mokṣo jñānena dvitīyo rāgasaṃkṣayāt /	AdO tu mokzaH jQAnena dvitIyaH rAga-saMkzayAt /
        kṛcchrakṣayāt tṛtīyastu vyākhyātaṃ mokṣalakṣaṇam //	kRcCra-kzayAt tRtIyaH-tu vyAKyAtam mokza-lakzaNam //
   jñānodrekādavidyānivṛttirūpa ekaḥ rāgasaṃkṣayādindriyopaśamarūpo dvitīyaḥ	jQAna-udrekAt-avidyA-nivRtti-rUpaH ekaH rAga-saMkzayAt-indriya-upaSama-rUpaH dvitIyaH
   kṛcchrakṣayāddharmādharmakaraṇarūpāddharmādharmānutpādarūpastṛtīyaḥ |	kRcCra-kzayAt-Darma-aDarma-karaNa-rUpAt-Darma-aDarma-anutpAda-rUpaH-tRtIyaH |
   etattrayaṃ jñānadvārabhūtatvād gauṇaṃ mokṣatrayam |	etat-trayam jQAna-dvAra-BUta-tvAt gONam mokza-trayam |
   ātyantikatrividhaduḥkhanivṛttireva mukhyo mokṣaḥ |	Atyantika-triviDa-duHKa-nivRttiH-eva muKyaH mokzaH |
   taduktaṃ gotamena sūtreṇa	tat-uktam gotamena sUtreNa
   duḥkhajanmapravṛttidoṣamithyājñānānāmuttarottarāpāye	duHKa-janma-pravRtti-doza-miTyA-jQAnAnAm-uttarottara-apAye
   tadanantarābhāvādapavarga iti /	tad-anantara-aBAvAt-apavargaH iti /
   uktānāṃ padārthānāṃ siddhyarthaṃ pramāṇānyāha mānādhīnatvānmeyasiddheḥ |	uktAnAm padArTAnAm sidDi-arTam pramANAni-Aha mAna-aDIna-tvAt-meya-sidDeH |
   trividhaṃ pramāṇamiti |	triviDam pramANam-iti |
   pratyakṣānumānaśabdā iti |	pratyakza-anumAna-SabdAH iti |
   tatrānadhigatayathārthajñānaṃ pramā tatkaraṇaṃ pramāṇamiti	tatra-anaDigata-yaTArTa-jQAnam pramA tad-karaNam pramANam-iti
   sāmānyalakṣaṇamekam |	sAmAnya-lakzaNam-ekam |
   arthākārānadhigatayathārthāntaḥkaraṇavṛttiriti dvitīyam |	arTa-AkArAn-aDigata-yaTArTa-antaHkaraNa-vRttiH-iti dvitIyam |
   tatra pratyakṣamindriyajanyamanadhigatayathārthajñānaṃ pratyakṣapramā |	tatra pratyakzam-indriya-janyam-anaDigata-yaTArTa-jQAnam pratyakza-pramA |
   tatkaraṇaṃ pratyakṣapramāṇam |	tad-karaNam pratyakza-pramANam |
   indriyajanyānadhigatayathārthāntaḥkaraṇavṛttiriti dvitīyam |	indriya-janyA-anaDigata-yaTArTa-antaHkaraNa-vRttiH-iti dvitIyam |
   yathārthaliṅgajñānājjāyamānaṃ jñānamanumitistatkaraṇamanumānamityekam |	yaTA-arTa-liFga-jQAnAt-jAyamAnam jQAnam-anumitiH-tad-karaNam-anumAnam-iti-ekam |
   liṅgajñānājjāyamānā sādhyaviśiṣṭapakṣākārāntaḥkaraṇavṛttiriti dvitīyam |	liFga-jQAnAt-jAyamAnA sADya-viSizwa-pakza-AkAra-antaHkaraNa-vRttiH-iti dvitIyam |
   āptavacanajanyajñānaṃ śabdapramā tatkaraṇaṃ śabdapramāṇamityekaṃ lakṣaṇam	Apta-vacana-janya-jQAnam Sabda-pramA tad-karaNam Sabda-pramANam-iti-ekam lakzaNam
   āptavacanajanyā padārthāsaṃsargākārāntaḥkaraṇavṛttiriti dvitīyaṃ	Apta-vacana-janyA padArTa-asaMsarga-AkAra-antaHkaraNa-vRttiH-iti dvitIyam
   śabdapramāṇalakṣaṇam |	Sabda-pramANa-lakzaNam |
   āptastu svakarmaṇyabhiyukto rāgadveṣarahito jñānavān śīlasampannaḥ |	AptaH-tu sva-karmaNi-aBiyuktaH rAga-dveza-rahitaH jQAnavAn SIla-sampannaH |
   idaṃ tu jñānopadeṣṭurevāptalakṣaṇam vastuto yathābhūtārthasyopadeṣṭā	idam tu jQAna-upadezwuH-eva-Apta-lakzaNam vastutas yaTABUta-arTasya-upadezwA
   puruṣa ityeva /|	puruzaH iti-eva /|
   uktapadārtheṣu kecitpratyakṣasiddhāḥ kecitanumānasiddhāḥ |	ukta-padArTezu kecid-pratyakza-sidDAH kecitanumAna-sidDAH |
   ubhābhyāṃ yanna siddhaṃ tacchabdapramāṇena sidhyati yathendro devānāṃ rājā	uBAByAm yat-na sidDam tat-Sabda-pramANena siDyati yaTA-indraH devAnAm rAjA
   uttarāḥ kuravaḥ sauvarṇo meruḥ svarge 'psarasaḥ ete padārthā na	uttarAH kuravaH sOvarNaH meruH svarge apsarasaH ete padArTAH na
   pratyakṣānumānagamyāḥ kintu śabdaikagamyāḥ /	pratyakza-anumAna-gamyAH kintu Sabda-eka-gamyAH /
   atra caiṣā jñānaprakriyā |	atra ca-ezA jQAna-prakriyA |
   antaḥkaraṇasyendriyāṇāṃ cāvibhaktaḥ saṅkocavikāsaśālyagrabhāgo	antaHkaraNasya-indriyANAm ca-aviBaktaH saFkoca-vikAsa-SAli-agra-BAgaH-
   vṛttirabhyupeyate bhāgaguṇābhyāṃ tattvāntaraṃ vṛttiḥ sambandhārthaṃ	vRttiH-aByupeyate BAga-guNAByAm tattva-antaram vRttiH sambanDa-arTam
   sarpatīti sāṃkhyapravacanasūtrāt |	sarpati-iti sAMKya-pravacana-sUtrAt |
   bhāgo vibhakto 'vayavastasmādguṇācca tattvāntaraṃ padārthāntaramavibhakto	BAgaH viBaktaH avayavaH-tasmAt-guNAt-ca tattva-antaram padArTa-antaram-aviBaktaH-
   'vayava ityarthaḥ |	avayavaH iti-arTaH |
   tathā cāntaḥkaraṇavṛttirindriyavṛttidvārārthasannikṛṣṭā bhavati tata	taTA ca-antaHkaraNa-vRttiH-indriya-vRtti-dvAra-arTa-sannikRzwA Bavati tata
   indriyavṛttyā sahārthākārā pariṇamate sā cārthākārā vṛttirguṇarūpā	indriya-vRttyA saha-arTa-AkArA pariNamate sA ca-arTa-AkArA vRttiH-guNa-rUpA
   sarvātmanāṃ vibhutve 'pi svasvāminyevātmani pratibimbate nānyatra	sarva-AtmanAm viBu-tve api sva-svAmini-eva-Atmani pratibimbate na-anyatra
   abādisvasvāmibhāvasya pratibimbaniyāmakatvāt anyathā 'tiprasaṅgāt	ap-Adi-svasvAmi-BAvasya pratibimba-niyAmaka-tvAt anyaTA ati-prasaFgAt-
   pratibimbaścādhiṣṭhānagatāyā buddhervikāraḥ pariṇāmaḥ svattvaṃ ca	pratibimbaH-ca-aDizWAna-gatAyAH budDeH-vikAraH pariNAmaH svat-tvam ca
   svāmiprakāśitavṛttijanyasaṃskāravattvam |	svAmi-prakASita-vRtti-janya-saMskAravat-tvam |
   svāmitvaṃ ca svaniṣṭhasaṃskārajanakavṛttiprakāśakatvaṃ sā ca vṛttirātmani	svAmi-tvam ca sva-nizWa-saMskAra-janaka-vRtti-prakASaka-tvam sA ca vRttiH-Atmani
   sthitā satī arthākārā ātmākārā ca svasamānākāraṃ pariṇāmāntaraṃ dhatte sa	sTitA satI arTa-AkArAH Atma-AkArA ca sva-samAna-AkAram pariNAma-antaram Datte sa
   evātmani vṛttipratibimbo viṣayatākhyaḥ sambandha iti tadavacchinnaṃ	eva-Atmani vRtti-pratibimbaH vizayatA-AKyaH sambanDaH iti tad-avacCinnam
   caitanyaṃ pratyakṣapramā ghaṭamahaṃ jānāmītyākārārthātmaviṣayiṇī taduktam	cEtanyam pratyakza-pramA Gawam-aham jAnAmi-iti-AkAra-arTa-Atma-vizayiNI tat-uktam
        adṛśyo dṛśyate rāhurgṛhītena yathendunā /	adRSyaH dRSyate rAhuH-gRhItena yaTA-indunA /
        tathā 'nubhavamātrātmā dṛśyenātmā 'valokyate //	taTA anuBava-mAtra-AtmA dRSyena-AtmA avalokyate //
   dṛśyena vṛttyā |	dRSyena vRttyA |
   iyaṃ ca pratyakṣā vṛttirviṣayadeśe jāyamānā tatraivātmani pratibimbate	iyam ca pratyakzAH vRttiH-vizaya-deSe jAyamAnA tatra-eva-Atmani pratibimbate
   ātmano vibhutvāt yatra cendriyadvāraṃ vinā manaḥ svavāsanāvaśādyatrārthena	AtmanaH viBu-tvAt yatra ca-indriya-dvAram vinA manaH sva-vAsanA-vaSAt-yatra-arTena
   sambaddhyate tatra tadākārā vṛttirmānasaṃ pratyakṣam |	sambadDyate tatra tad-AkArA vRttiH-mAnasam pratyakzam |
   uktaṃ ca |	uktam ca |
        śarīralayamutsṛjya yatra cittavihaṅgamaḥ /	SarIra-layam-utsRjya yatra citta-vihaFgamaH /
        svavāsanāvaśādyāti tatraivātmā 'nubhūyate //	sva-vAsanA-vaSAt-yAti tatra-eva-AtmA anuBUyate //
   iti vāsiṣṭhe |	iti vAsizWe |
   iti pratyakṣaprakriyā ||	iti pratyakza-prakriyA ||
   evaṃ vyāptipramājanyasādhyaviśiṣṭapakṣākārā vuttiranumānam	evam vyApti-pramAjanI-a-sADya-viSizwa-pakza-AkArAH vuttiH-anumAnam
   tatpratibimbāvacchinnacaitanyamanumitiḥ |	tad-pratibimba-avacCinna-cEtanyam-anumitiH |
   ityanumānaprakriyā ||	iti-anumAna-prakriyA ||
   yathārthapadasmṛtijanyā padārthasaṃsargākārā vṛttiḥ śabdapramāṇam	yaTArTa-pada-smRti-janyA padArTa-saMsarga-AkArA vRttiH Sabda-pramANam
   tatpratibimbāvacchinnacaitanyaṃ śābdī pramā idaṃ pramāṇadvayamāntarameva |	tad-pratibimba-avacCinna-cEtanyam SAbdI pramA idam pramANa-dvayam-Antaram-eva |
   aparokṣatvaṃ parokṣatvaṃ smṛtitvaṃ saṃśayatvaṃ viparyayatvaṃ	aparokza-tvam parokza-tvam smRti-tvam saMSaya-tvam viparyaya-tvam
   pramātvamapramātvaṃ ca sarve vṛttidharmā eva tatpratibimbavaśāccaitanye	pramAtvam-apramAtvam ca sarve vRtti-DarmAH eva tad-pratibimba-vaSAt-cEtanye
   'pyupacaryante tatrāparokṣatvaparokṣatvasmṛtitvāni jātayaḥ saṃśayaśca	api-upacaryante tatra-aparokza-tva-parokza-tva-smRti-tvAni jAtayaH saMSayaH-ca
   bhāsamānavirodhobhayakoṭispṛgvṛttiḥ |	BAsamAna-viroDa-uBaya-kowi-spRgvRttiH |
   yatra yannāsti tatra tanniścayo viparyayaḥ yathārthavṛttiḥ pramā	yatra yat-na-asti tatra tad-niScayaH viparyayaH yaTArTa-vRttiH pramA
   ayathārthavṛtirapramā atra pramātrādivibhāgaviṣaye vijñānācāryāṇāṃ kārikā	ayaTArTa-vRtiH-apramA atra pramAtR-Adi-viBAga-vizaye vijQAna-AcAryANAm kArikA
        pramātā cetanaḥ śuddhaḥ pramāṇaṃ vṛttireva ca /	pramAtA cetanaH SudDaH pramANam vRttiH-eva ca /
        pramārthākāravṛttīnāṃ cetane pratibimbanam //	pramA-arTa-AkAra-vRttInAm cetane pratibimbanam //
        pratibimbitavṛttīnāṃ viṣayo meya ucyate /	pratibimbita-vRttInAm vizayaH meyaH ucyate /
        vṛttayaḥ sākṣibhāsyāḥ syuḥ karaṇasyānapekṣaṇāt //	vRttayaH sAkzi-BAsyAH syuH karaNasya-anapekzaNAt //
        sākṣāddarśanarūpaṃ ca sākṣitvaṃ sāṃkhyasūtritam // iti /	sAkzAt-darSana-rUpam ca sAkzi-tvam sAMKya-sUtritam // iti /
   jñānasya ca janyatvaṃ vināśitvamātmadharmatvaṃ ca	jQAnasya ca janya-tvam vinASi-tvam-Atma-Darma-tvam ca
   pratibimbāvacchinnatvenopapādanīyam ātmarūpasya jñānasya nityatvāt |	pratibimba-avacCinna-tvena-upapAdanIyam Atma-rUpasya jQAnasya nitya-tvAt |
   viśiṣṭe hi vidhiniṣedhau viśeṣaṇamupasaṃkrāmataḥ sati viśeṣye bādha iti	viSizwe hi viDi-nizeDO viSezaNam-upasaMkrAmataH sati viSezye bADaH iti
   nyāyāt |	nyAyAt |
   ādhārādheyabhāvo 'pi khe khagodaya itivadupapādanīyaḥ vṛttīnāmātmani	ADAra-ADeya-BAvaH api Ke Kaga-udayaH itivat-upapAdanIyaH vRttInAm-Atmani
   pratibimbe pramāṇam |	pratibimbe pramANam |
        tasmiṃśca darpaṇe sphāre samastāṃ vastudṛṣṭayaḥ /	tasmin=-ca darpaNe sPAre samastAm vastu-dRzwayaH /
        imāstāḥ pratibimbanti sarasīva taṭadrumāḥ //	imAH-tAH pratibimbanti sarasi-iva tawa-drumAH //
   iti vāsiṣṭham |	iti vAsizWam |
   iti samāsato jñānaprakriyā ||	iti samAsatas jQAna-prakriyA ||
   atra śāstre 'nuktāḥ svāvirodhinaḥ śāstrāntarīyā api padārthāḥ grāhyāḥ	atra SAstre anuktAH sva-aviroDinaH SAstra-antarIyAH api padArTAH grAhyAH
   sārādānaṃ ṣaṭpadavaditi sāṃkhyapravacanasūtrāt |	sAra-AdAnam zawpada-vat-iti sAMKya-pravacana-sUtrAt |
   sarvataḥ sāramādadyāt puṣpebhya iva ṣaṭpada iti smṛteśca |	sarvatas sAram-AdadyAt puzpeByaH iva zawpadaH iti smRteH-ca |
   ete ca prakṛtyādayaḥ padārthāḥ	ete ca prakRti-AdayaH padArTAH
   saṃhatatvapadārthatvajaḍatvapratikṣaṇapariṇāmitvādidoṣairduṣṭatvāddheyāstebhyo	saMhata-tva-padArTa-tva-jaxa-tva-pratikzaNa-pariNAmi-tva-Adi-dozEH-duzwa-tvAt-heyAH-teByaH-
   'pyadhikaṃ heyamāha |	api-aDikam heyam-Aha |
   [trividhaṃ duḥkham || Tats_24 ||]	[triviDam duHKam || Tats_24 ||]
   ādhyātmikāmadhibhautikamādhidaivikaṃ ceti |	ADyAtmikAm-aDiBOtikam-ADidEvikam ca-iti |
   tatrādhyātmikaṃ dvividhaṃ śārīraṃ mānasaṃ ca |	tatra-ADyAtmikam dviviDam SArIram mAnasam ca |
   tatra śārīraṃ vātapittaśleṣmaṇāṃ vaiṣamyeṇotpannaṃ jvarātisārādi |	tatra SArIram vAta-pitta-SlezmaNAm vEzamyeNa-utpannam jvara-atisAra-Adi |
   kāmakrodhalobhādijanyaṃ mānasaṃ mānuṣamṛgasarpādijanyamādhibhautikaṃ	kAma-kroDa-loBa-Adi-janyam mAnasam mAnuza-mRga-sarpa-Adi-janyam-ADiBOtikam
   śītoṣṇavātavṛṣṭijanyamādhidaivikam |	SIta-uzNa-vAta-vRzwi-janyam-ADidEvikam |
   anena trividhaduḥkhenābhibhūtasya tarati śokamātmaviditi śrutvā ātmani	anena triviDa-duHKena-aBiBUtasya tarati Sokam-Atma-vid-iti SrutvA Atmani
   jijñāsā jāyate |	jijQAsA jAyate |
   yathā tṛṣitasya pānīyapipāsā |	yaTA tRzitasya pAnIya-pipAsA |
   kṛtasya tattvanirūpaṇasya puruṣārthasambandhaṃ darśayati |	kRtasya tattva-nirUpaNasya puruza-arTa-sambanDam darSayati |
   [etatparaṃ yāthārthyaṃ etajjñātvā kṛtakṛtyaḥ syānna	[etat-param yATArTyam etat-jQAtvA kRtakRtyaH syAt-na
   punastrividhaduḥkhenābhibhūyate || Tats_25 ||]	punar-triviDa-duHKena-aBiBUyate || Tats_25 ||]
   etadyāthārthyaṃ paraṃ śāstrāntaroktādyāthārthyādutkṛṣṭaṃ	etat-yATArTyam param SAstra-antara-ukta-AdyATArTyAt-utkRzwam
   nyāyavaiśeṣikoktayāthārthyasyāṣṭaprakṛtyakathanādapūrṇatvam idaṃ tu	nyAya-vESezika-ukta-yATArTyasya-azwa-prakRtyakaTanAda-pUrNa-tvam idam tu
   tatkathanena pūrṇaṃ śrutisammatatvācca paraṃ sarvotkṛṣṭamityarthaḥ |	tad-kaTanena pUrNam Sruti-sammata-tvAt-ca param sarva-utkRzwam-iti-arTaH |
   śrutiśca gopālatāpanīye ekamevādvitīyaṃ brahmāsīt	SrutiH-ca gopAla-tApanIye ekam-eva-advitIyam brahma-AsIt-
   tasmādavyaktādavyaktamevākṣaraṃ tasmānmahanmahato 'haṅkārastataḥ	tasmAt-avyaktAt-avyaktam-eva-akzaram tasmAt-mahat-mahataH ahaFkAraH-tatas-
   pañcatanmātrāṇi tebhyo bhūtāni iti spaṣṭameva	paQca-tanmAtrANi teByaH BUtAni iti spazwam-eva
   sāṃkhyayogoktamahadādikrameṇa sṛṣṭiḥ śrūyata iti |	sAMKya-yoga-ukta-mahat-Adi-krameNa sRzwiH SrUyate iti |
   etajjñātvā ātmānātmavivekasākṣātkāradvārā kṛtakṛtyaḥ syānniṣprayojanaḥ	etat-jQAtvA AtmA-anAtma-viveka-sAkzAtkAra-dvArA kRtakRtyaH syAt-nizprayojanaH
   syādityarthaḥ |	syAt-iti-arTaH |
   kiṃ punastatprayojanaṃ tatrāha |	kim punar-tad-prayojanam tatra-Aha |
   na punastrividhaduḥkhenābhibhūyata iti |	na punar-triviDa-duHKena-aBiBUyate iti |
   pūrvoktatrividhaduḥkhena na yujyate duḥkhātyantanivṛttirūpo mokṣo	pUrva-ukta-triviDa-duHKena na yujyate duHKa-atyanta-nivRtti-rUpaH mokzaH-
   bhavatītyarthaḥ |	Bavati-iti-arTaH |
   nanu duḥkhaṃ tāvat trividham anāgataṃ vartamānamatītaṃ ceti |	nanu duHKam tAvat triviDam anAgatam vartamAnam-atItam ca-iti |
   sāṃkhyayogavedāntānāṃ satkāryavādāśrayaṇāt sarvameva kāryamavasthātrayeṇa	sAMKya-yoga-veda-antAnAm satkArya-vAda-ASrayaNAt sarvam-eva kAryam-avasTA-trayeNa
   nityam |	nityam |
   anāgato ghaṭo varttamāno ghaṭo 'tīto ghaṭa ityavasthātraye 'pi	anAgataH GawaH varttamAnaH GawaH atItaH GawaH iti-avasTA-traye api
   ghaṭasyāvasthādharmiṇo 'nugatapratyayāt |	Gawasya-avasTA-DarmiNaH anugata-pratyayAt |
   prāgabhāvapradhvaṃsayoścānaṅgīkārāt |	prAc-aBAva-praDvaMsayoH-ca-anaFgIkArAt |
   na ca tatkāle kathamabhāvapratyaya iti vācyam	na ca tad-kAle kaTam-aBAva-pratyayaH iti vAcyam
   varttamānapratiyogikasāmayikātyantābhāvenaiva tadupapatteriti |	varttamAna-pratiyogika-sAmayikA-atyanta-aBAvena-eva tat-upapatteH-iti |
   evaṃ cānagatātītaduḥkhayorabhāve 'pi na puruṣārthaḥ	evam ca-anagata-atIta-duHKayoH-aBAve api na puruza-arTaH
   bhogyaduḥkhābhāvasyaiva puruṣārthatvāt |	Bogya-duHKa-aBAvasya-eva puruza-arTa-tvAt |
   vartamānaduḥkhaṃ ca bhogyamapi bhogenaiva naṅkṣyatīti tadabhāvo na	vartamAna-duHKam ca Bogyam-api Bogena-eva naFkzyati-iti tad-aBAvaH na
   puruṣārthaḥ puruṣaprayatnanirapekṣatvāt puruṣaprayatnasāpekṣasyaiva	puruza-arTaH puruza-prayatna-nirapekza-tvAt puruza-prayatna-sApekzasya-eva
   puruṣārthatvāt tathā ca kathaṃ duḥkhābhāvasya bhogyahetutayā tadabhāvasya	puruza-arTa-tvAt taTA ca kaTam duHKa-aBAvasya Bogya-hetu-tayA tad-aBAvasya
   ca puruṣakṛtisādhyatayā puruṣārthatvaṃ duḥkhahetūcchede puruṣavyāparāt	ca puruza-kRti-sADya-tayA puruza-arTa-tvam duHKa-hetu-ucCede puruza-vyAparAt-
   prāyaścittavaditi |	prAyaScitta-vat-iti |
   taduktaṃ patañjalinā |	tat-uktam pataQjalinA |
   heyaṃ duḥkhamanāgataṃ vivekakhyātiravitpravā hānopāya iti sūtradvayena /	heyam duHKam-anAgatam viveka-KyAtiH-avid-pravA hAna-upAyaH iti sUtra-dvayena /
   sāṃkhyānāṃ ca sarvātmanāmavaidharmyābheda eva tattvamasivākyārtho	sAMKyAnAm ca sarva-AtmanAm-avEDarmya-aBedaH eva tattvam-asi-vAkya-arTaH-
   nāvibhāgādiḥ tajjñānasyaivābhimānanivarttakatvāt |	na-aviBAga-AdiH tat-jQAnasya-eva-aBimAna-nivarttaka-tvAt |
   tadvākyasya ca śvetaketoranūcānatvādyabhimānanivṛttyarthameva pravṛtteḥ	tad-vAkyasya ca SvetaketoH-anUcAna-tva-Adi-aBimAna-nivRtti-arTam-eva pravRtteH
   tathā ca layāvaśiṣṭacitsāmānyaṃ tatpadārthaḥ taduktaṃ	taTA ca laya-avaSizwa-cit-sAmAnyam tad-padArTaH tad-uktam
   vijñānācāryavaryairasmadgurubhirbhāṣyādyaślokena /	vijQAna-AcArya-varyEH-asmad-guruBiH-BAzya-AdyaSlokena /
        eko 'dvitīya iti vedavacāṃsi puṃsi sarvābhimānavinivartanato 'sya	ekaH advitIyaH iti veda-vacAMsi puMsi sarva-aBimAna-vinivartanataH asya
   muktyai /	muktyE /
        vaidharmyalakṣaṇabhidā virahaṃ vadanti nākhaṇḍatāṃ kha iva	vEDarmya-lakzaNa-BidAH viraham vadanti na-aKaNxa-tAm Ke iva
   dharmaśatāvirodhāt // iti /	Darma-Sata-aviroDAt // iti /
   tathā caprakṛtyādiviviktasarvātmanāmavaidharmyabhedasākṣātkārāt	taTA caprakRti-Adi-vivikta-sarva-Atma-nAm-avEDarmya-Beda-sAkzAtkArAt
   kartṛtvādyabhimānanivṛttau tatkāryarāgadveṣadharmādyanutpādāt	kartR-tva-Adi-aBimAna-nivRttO tad-kArya-rAga-dveza-Darma-Adi-anutpAdAt-
   pūrvotpannakarmaṇāṃ cāvidyārāgādisahakāryucchedena	pUrva-utpanna-karmaNAm ca-avidyA-rAga-Adi-saha-kAri-u=-Cedena
   janmādyanārambhakatvādbhogena prārabdhasamāptyanantaraṃ punarjanmābhāvena	janma-Adi-anAramBaka-tvAt-Bogena prArabDa-samApti-anantaram punar-janma-aBAvena
   bhogāpavargasamāptyā cāntaḥkaraṇasya nāśenaiva	Boga-apavarga-samAptyA ca-antaHkaraNasya nASena-eva
   trividhaduḥkhātyantanivṛttirūpo mokṣo bhavatīti paramakṛtakṛtyatā |	triviDa-duHKa-atyanta-nivRtti-rUpaH mokzaH Bavati-iti parama-kRta-kRtya-tA |
   idaṃ cātrāvadheyam |	idam ca-atra-avaDeyam |
   gurūpadeśaśāstrābhyāmutpannamapi jñānamaparokṣatvāyābhyasanīyameva |	guru-upadeSa-SAstrAByAm-utpannam-api jQAnam-aparokza-tvAya-aByasanIyam-eva |
   tena vinā 'parokṣāvidyānivṛttyasambhavāt |	tena vinA aparokzA-vidyA-nivRtti-a-samBavAt |
   aparokṣyabhrame hi samānaviśeṣyakā 'parokṣyaviparītaniścayasyaiva	aparokzya-Brame hi samAna-viSezyakAH aparokzya-viparIta-niScayasya-eva
   nivartakatvāvadhāraṇāt taduktaṃ vāsiṣṭhe |	nivartaka-tva-avaDAraNAt tat-uktam vAsizWe |
        api vijñātatattvena netyabhyasyamidaṃ sadā /	api vijQAta-tattvena na-iti-aByasyam-idam sadA /
        na nāmamātrāt katakaphalamambuprasādhakam //	na nAma-mAtrAt kataka-Palam-ambu-prasADakam //
        antardhvāntavināśāya śābdabodho na hi kṣamaḥ /	antar-DvAnta-vinASAya SAbda-boDaH na hi kzamaH /
        na naśyati tamo rāma kṛtayā dīpavārtayā // iti /	na naSyati tamaH rAma kRtayA dIpa-vArtayA // iti /
   evamabhyāsāt komalakaṇṭakanyāyena jñāne jāte yogarūḍha ityucyate yogī	evam-aByAsAt komala-kaNwaka-nyAyena jQAne jAte yoga-rUXaH iti-ucyate yogI
   asmāt pūrvastu yuñjānaḥ tataḥ paramahaṃsāśrameṇa vikṣepakāṇi karmāṇi	asmAt pUrvaH-tu yuQjAnaH tatas parama-haMsa-ASrameNa vikzepakANi karmANi
   tyaktvā jñānaniṣṭhāparyantamabhyaset |	tyaktvA jQAna-nizWA-paryantam-aByaset |
   savāsanāvidyocchedo jñānaniṣṭhā |	sa-vAsana-avidyA-ucCedaH jQAna-nizWA |
   tataḥ sa yukto jīvanmukto guṇātīta iti cocyate |	tatas sa yuktaH jIvanmuktaH guNa-atItaH iti ca-ucyate |
   guṇābhimānaśūnyatvameva guṇātītatvaṃ jīvanmuktasya ca lakṣaṇam |	guNa-aBimAna-SUnya-tvam-eva guNa-atIta-tvam jIvanmuktasya ca lakzaNam |
        nodeti nāstamāyāti sukhaduḥkhe mukhaprabhā /	na-udeti na-astam-AyAti suKa-duHKe muKa-praBA /
        yathāpūrvasthitiryasya sa jīvanmukta ucyate //	yaTApUrva-sTitiH-yasya sa jIvanmuktaH ucyate //
        rāgadveṣabhayādīnāmanurūpaṃ carannapi /	rAga-dveza-Baya-AdInAm-anurUpam caran=-api /
        yo 'ntarvyomavadasvacchaḥ sa jīvanmukta ucyate //	yaH antar-vyoma-vadasvacCaH sa jIvanmuktaH ucyate //
        etāvadeva khalu liṅgamaliṅgamūrtteḥ	etAvat-eva Kalu liFgam-aliFga-mUrtteH
   saṃśāntasaṃsṛticirabhramanirvṛtasya /	saMSAnta-saMsRti-cira-Brama-nirvRtasya /
        tajjñasya yanmadanakopaviṣādamohalobhāpadāmanudinaṃ nipuṇaṃ tanutvam	tad-jQasya yat-madana-kopa-vizAda-moha-loBa-ApadAm-anudinam nipuNam tanu-tvam
   // iti	// iti
   anyaccātra sāṃkhyavidyāyāṃ bhagavadbhakterevāsādhāraṇakāraṇatvaṃ jñeyam	anyat-ca-atra sAMKya-vidyAyAm Bagavat-BakteH-eva-asADAraNa-kAraNa-tvam jQeyam
   anyathā devakṛtavighnairyogadhvaṃso bhavatyeva yathoktaṃ bhāgavate |	anyaTA deva-kRta-viGnEH-yoga-DvaMsaH Bavati-eva yaToktam BAgavate |
        ye 'nye 'ravindākṣa vimuktamāninastvayyastabhāvādaviśuddhabuddhayaḥ /	ye anye aravinda-akza vimukta-mAninaH-tvayi-asta-BAvAt-aviSudDa-budDayaH /
        āruhya kṛcchreṇa paraṃ padaṃ tataḥ patantyadho 'nādṛtayuṣmadaṅdhrayaḥ	Aruhya kRcCreNa param padam tatas patanti-aDas anAdRta-yuzmad-aFDrayaH
        śreyaḥśrutiṃ bhaktimudasya te vibho kliśyanti ye kevalabodhalabdhaye	SreyaH-Srutim Baktimudasya te viBo kliSyanti ye kevala-boDa-labDaye
        teṣāmasau kleśala eva śiṣyate nānyadyathā sthūlatuṣāvaghātinām // iti	tezAm-asO kleSalaH eva Sizyate na-anyat-yaTA sTUla-tuza-avaGAtinAm // iti
   idānīṃtanāḥ kecana vaiṣṇavā etādṛśavākyairbhagavadbhaktiṃ puraskṛtya	idAnIMtanAH kecana vEzNavAH etAdRSa-vAkyEH-Bagavat-Baktim puraskRtya
   sāmānyato jñānamārgaṃ khaṇḍayati te tu vidyāvivekānabhijñāḥ sthūlamataya	sAmAnyatas jQAna-mArgam KaNxayati te tu vidyA-viveka-anaBijQAH sTUla-mataya
   eva |	eva |
   nāradīye ca sāṃkhyavidyādhikāre |	nAradIye ca sAMKya-vidyA-aDikAre |
        māyāpravartake viṣṇau kṛtā bhaktirdṛḍhā nṛṇām /	mAyA-pravartake vizNO kRtA BaktiH-dRXA nRNAm /
        sukhena prakṛteranyaṃ svaṃ darśayati dīpavat //	suKena prakRteH-anyam svam darSayati dIpa-vat //
        citte hi svavaśe yogaḥ siddhyet tattu jagatpatim /	citte hi sva-vaSe yogaH sidDyet tat-tu jagatpatim /
        ko 'nāśritya nigṛhṇīyādavyaktamaticañcalam //	kaH anASritya nigRhNIyAt-avyaktam-ati-caQcalam //
        tasmānmumukṣoḥ susukho mārgaḥ śrīviṣṇusaṃśrayaḥ /	tasmAt-mumukzoH su-suKaH mArgaH SrI-vizNu-saMSrayaH /
        cittena cintayānena vañcyate dhruvamanyathā // iti /	cittena cintayA-anena vaQcyate Druvam-anyaTA // iti /
   gītāyāṃ caturdaśādhyāye /	gItAyAm caturdaSa-aDyAye /
        māṃ ca yo 'vyabhicāreṇa bhaktiyogena sevate /	mAm ca yaH avyaBicAreNa Bakti-yogena sevate /
        sa guṇān samatītyaiva brahmabhūyāya kalpyate // iti /	sa guNAn samatItya-eva brahma-BUyAya kalpyate // iti /
   brahmabhūyāya pūrṇatvenābhivyaktaye guṇābhidhānaṃ	brahma-BUyAya pUrNa-tvena-aBivyaktaye guNa-aBiDAnam
   tattadavacchinnatvenaivābhivyajyate tasmād bhagavadbhaktireva mukhyaṃ	tad-tad-avacCinna-tvena-eva-aBivyajyate tasmAt Bagavat-BaktiH-eva muKyam
   sādhanaṃ sāṃkhyayogavidyāyāmiti siddham |	sADanam sAMKya-yoga-vidyAyAm-iti sidDam |
        kṛtaṃ paropakārāya tattvayāthārthyadīpanam /	kRtam para-upakArAya tattva-yATArTya-dIpanam /
        tena me prīyatāṃ kṛṣṇaḥ paramātmā jagadguruḥ //	tena me prIyatAm kRzNaH paramAtmA jagadguruH //
        svatantratvāt sa evaikaḥ kartā gopālabālakaḥ /	svatantra-tvAt saH eva-ekaH kartA gopAla-bAlakaH /
        śrīkṛṣṇākhyo maheśāno dāruyantrasamastvaham //	SrI-kRzNa-AKyaH maheSAnaH dAruyantra-samaH-tu-aham //
        purāṇārthaṃ bubhutsūnāṃ *** ca mayeritam /	purANa-arTam buButsUnAm *** ca mayA-Iritam /
        tebhyaṃ samarpitaṃ caitat tenāpi prīyatāṃ hariḥ //	teByam samarpitam ca-etat tena-api prIyatAm hariH //
   iti śrībhāvāviśvanāthadīkṣitasūnubhāvāgaṇeśaviracitaṃ	iti SrI-BAvA-viSva-nATa-dIkzita-sUnu-BAvAgaNeSa-viracitam
   tattvayāthārthyadīpanaṃ samāptam ||	tattva-yATa-arTya-dIpanam samAptam ||
