   %p. 58	%p. 58
   bhāvārthāḥ karmaśabdās tebhyaḥ kriyā pratīyetaiṣa hy artho vidhīyate ||	BAva-arTAH karma-SabdAH teByaH kriyA pratIyeta-eza hi arTaH viDIyate ||
   Jaim_2,1.1 ||	JEm_2,1.1 ||
   saṃbandhaṃ tāval lakṣaṇadvayasya karoti |	saMbanDam tAvat lakzaNa-dvayasya karoti |
   tatra prathame 'dhyāye pramāṇalakṣaṇaṃ vṛttam ity uktam |	tatra praTame aDyAye pramANa-lakzaNam vRttam iti uktam |
   tad ayuktam |	tat ayuktam |
   kutaḥ |	kutas |
   naiva hi prathame 'dhyāye sūtrakāreṇa kiṃcana /	na-eva hi praTame aDyAye sUtrakAreNa kiMcana /
   lakṣaṇena pramāṇādeḥ svarūpam upavarṇitam // 1 //	lakzaNena pramANa-AdeH svarUpam upavarNitam // 1 //
   tan nāma lakṣaṇam ucyate yena tadvyatiriktebhyas tasya svarūpaṃ	tat nAma lakzaNam ucyate yena tad-vyatirikteByaH tasya svarUpam
   vyāvṛttākāraṃ nirūpyate |	vyAvRtta-AkAram nirUpyate |
   na caivaṃ pramāṇādilakṣaṇam uktam |	na ca-evam pramANa-Adi-lakzaNam uktam |
   anumānādīni tāvan naiva sūtritāni |	anumAna-AdIni tAvat na-eva sUtritAni |
   pratyakṣam api dharmaṃ praty animittatvenopanyastaṃ na lakṣyatveneti	pratyakzam api Darmam prati animitta-tvena-upanyastam na lakzya-tvena-iti
   vyākhyātam |	vyAKyAtam |
   na ca śabdo 'pi dharmapramāṇabhūtaḥ kaścil lakṣitaḥ, asminn evādhikaraṇe	na ca SabdaH api Darma-pramANa-BUtaH kaScid lakzitaH, asmin eva-aDikaraNe
   tasya lakṣyamāṇatvāt |	tasya lakzyamANa-tvAt |
   yad api vṛttikāreṇa sarveṣāṃ lakṣaṇaṃ pradarśitaṃ na tad	yat api vRtti-kAreNa sarvezAm lakzaNam pradarSitam na tat-
   adhyāyārthatvenopasaṃhartuṃ yuktam |	aDyAya-arTa-tvena-upasaMhartum yuktam |
   sūtrādhyāyārthānupasaṃhārāt |	sUtra-aDyAya-arTa-anupasaMhArAt |
   kathaṃ ca samastalakṣaṇārthavyatirikta evārthe sūtrāṇi kṣīyeran |	kaTam ca samasta-lakzaNa-arTa-vyatiriktaH eva-arTe sUtrANi kzIyeran |
   api ca	api ca
   vṛttikāreṇa yo 'py uktaḥ ṣaṭkaḥ pratyakṣapūrvakaḥ /	vRtti-kAreNa yaH api uktaH zawkaH pratyakza-pUrvakaH /
   aparīkṣyatayā so 'pi naiva lakṣaṇagocaraḥ // 2 //	aparIkzyatayA saH api na-eva lakzaNa-gocaraH // 2 //
   %p. 59	%p. 59
   lokaprasiddhārthāni hi tāny aparīkṣyatvenoktāni na	loka-prasidDa-arTAni hi tAni aparIkzya-tvena-uktAni na
   prathamādhyāyaviṣayatvenopasaṃhāram arhanti |	praTama-aDyAya-vizaya-tvena-upasaMhAram arhanti |
   tasmād yat prathame 'dhyāye vṛttaṃ tad ālocyaitad bhāṣyaṃ neyam |	tasmAt yat praTame aDyAye vRttam tat Alocya-etat BAzyam na-iyam |
   tatra	tatra
   pramāṇalakṣaṇaṃ tāvac codanālakṣaṇāśrayam /	pramANa-lakzaNam tAvat codanA-lakzaNa-ASrayam /
   vidhyāditattvanirṇītiḥ pramāṇenaiva ca sthitā // 3 //	viDi-Adi-tattva-nirNItiH pramANena-eva ca sTitAH // 3 //
   samasto hi prathamaḥ pādaś codanālakṣaṇasūtraparikaraḥ |	samastaH hi praTamaH pAdaH codanA-lakzaNa-sUtra-parikaraH |
   tatra ca dharmasya codanālakṣaṇatvam uktam |	tatra ca Darmasya codanA-lakzaNa-tvam uktam |
   ato 'vadhāritārthalakṣaṇaśabdasāhacaryāt pramāṇaśabdaḥ pramīyate ity evaṃ	atas avaDArita-arTa-lakzaNa-Sabda-sAhacaryAt pramANa-SabdaH pramIyate iti evam
   vyutpādya dharmaviṣaya eva vyākhyeyaḥ |	vyutpAdya Darma-vizayaH eva vyAKyeyaH |
   saty api prameyamātravācitve 'smin śāstre jijñāsyatvena dharmaḥ prakrānta	sati api prameya-mAtra-vAci-tve asmin SAstre jijQAsya-tvena DarmaH prakrAnta
   iti sa eva gṛhyate |	iti saH eva gRhyate |
   atha vā karaṇam eva pramāṇam, tasyaiva lakṣaṇam uktam |	aTa vA karaNam eva pramANam, tasya-eva lakzaNam uktam |
   yady api ca sarvapramāṇānāṃ tan noktaṃ tathāpi dharmapramāṇasya codanātvaṃ	yadi api ca sarva-pramANAnAm tat na-uktam taTA-api Darma-pramANasya codanA-tvam
   nāma lakṣaṇam ity etāvataivoktaṃ manyate |	nAma lakzaNam iti etAvatA-eva-uktam manyate |
   na cāvaśyaṃ sarvātmanaiva lakṣite lakṣaṇatvam |	na ca-avaSyam sarva-AtmanA-eva lakzite lakzaNa-tvam |
   viśeṣarūpāṇām ānantyena sarvalakṣaṇābhā-	viSeza-rUpANAm Anantyena sarva-lakzaNa-ABA-
   %p. 60	%p. 60
   vaprasaṅgāt |	vapra-saFgAt |
   api cautpattikasūtreṇa viśeṣo 'py ukta eva yenāgamaviśeṣo gamyate |	api ca-Otpattika-sUtreNa viSezaH api uktaH eva yena-Agama-viSezaH gamyate |
   atha vopanyastasya codanātmakasya pramāṇasya lakṣaṇaṃ prāmāṇyakāraṇam	aTa vA-upanyastasya codana-Atmakasya pramANasya lakzaNam prAmANya-kAraNam
   uktam ity upasaṃhāraḥ |	uktam iti upasaMhAraH |
   tathā yady api vidher idaṃ rūpam idam arthavādasyedaṃ mantrasyety evaṃ	taTA yadi api viDeH idam rUpam idam arTa-vAdasya-idam mantrasya-iti evam
   noktaṃ tathāpi dharmaṃ praty upayogābhidhānāt tattvaṃ nirṇītam |	na-uktam taTA-api Darmam prati upayoga-aBiDAnAt tattvam nirNItam |
   avasarābhāvāt tu tatsvarūpaṃ na nirdiṣṭam |	avasara-aBAvAt tu tad-svarUpam na nirdizwam |
   śrutimūlatvaṃ vijñānasya smṛtiprāmāṇye tattvam |	Sruti-mUla-tvam vijQAnasya smRti-prAmANye tattvam |
   nāmadheyasya codanāntargatatvāt pramāṇatvam |	nAmaDeyasya codanA-antargata-tvAt pramANa-tvam |
   saṃdigdhārthanirṇaye vākyaśeṣasāmarthyayoḥ prāmāṇyam ity evaṃ samastam	saMdigDa-arTa-nirNaye vAkya-Seza-sAmarTyayoH prAmANyam iti evam samastam
   adhyāyaṃ pramāṇalakṣaṇam ācakṣate |	aDyAyam pramANa-lakzaNam Acakzate |
   tan na prasmartavyam iti |	tat na prasmartavyam iti |
   avismṛtaprāmāṇyo hi bhedādipratipādanam aviśeṣād anarthakaṃ hi syāt iti	avismRta-prAmANyaH hi Beda-Adi-pratipAdanam aviSezAt anarTakam hi syAt iti
   kriyamāṇaṃ sahate |	kriyamANam sahate |
   anyathā hy anarthakaṃ nāmety api pratyavatiṣṭheta |	anyaTA hi anarTakam nAma-iti api pratyavatizWeta |
   nanu pradhānāpradhānacintā tṛtīyacaturthayor viṣayaḥ katham atropanyasyate	nanu praDAna-apraDAna-cintA tRtIya-caturTayoH vizayaH kaTam atra-upanyasyate
   kecid āhuḥ |	kecid AhuH |
   iha dravyakarmaṇor uttaratra tu karmaṇām eva guṇapradhānatvavicārād	iha dravya-karmaNoH uttaratra tu karmaNAm eva guNa-praDAna-tva-vicArAt-
   apaunaruktyam iti |	apOnaruktyam iti |
   tad ayuktam |	tat ayuktam |
   dravyaguṇasaṃskāreṣu ity atra sarvābhidhānāt |	dravya-guNa-saMskArezu iti atra sarva-aBiDAnAt |
   tenaivaṃ vācyam	tena-evam vAcyam
   lakṣaṇārtho 'tra tattvena bhedaḥ śabdāntarādibhiḥ /	lakzaNa-arTaH atra tattvena BedaH Sabda-antara-AdiBiH /
   %p. 61	%p. 61
   tam anv apūrvabhedo 'pi prādhānyaṃ tatprasiddhaye // 4 //	tam anu apUrva-BedaH api prADAnyam tad-prasidDaye // 4 //
   karmabhedas tāvad autsargiko lakṣaṇārthaḥ, tadapavādatvenābhedaḥ |	karma-BedaH tAvat OtsargikaH lakzaNa-arTaH, tad-apavAda-tvena-aBedaH |
   tadanuniṣpādinau tv apūrvabhedābhedau |	tad-anunizpAdinO tu apUrva-Beda-aBedO |
   tatra pratikarmabhedam apūrvabhedaprasaktau tṛtīyasiddhaḥ	tatra pratikarma-Bedam apUrva-Beda-prasaktO tRtIya-sidDaH
   pradhānāpradhānavicāraḥ punar apavādatvenārapsyate |	praDAna-apraDAna-vicAraH punar apavAda-tvena-Arapsyate |
   saty apy avahantyādīnāṃ śabdāntarādibhir bhede	sati api avahanti-AdInAm Sabda-antara-AdiBiH Bede
   karmākāṅkṣitadṛṣṭaprayojanaparyavasānān na kriyājanyāpūrvāntarotpattiḥ |	karma-AkAFkzita-dRzwa-prayojana-paryavasAnAt na kriyA-janyA-pUrva-antara-utpattiH |
   yat tu niyamāpūrvaṃ tat kriyākṛtaṃ na bhavatīti na tayā vyapadiśyate |	yat tu niyama-apUrvam tat kriyA-akRtam na Bavati-iti na tayA vyapadiSyate |
   tena yatraiva dravyādīni prati kriyāṇāṃ pradhānatvaṃ tatraiva	tena yatra-eva dravya-AdIni prati kriyANAm praDAna-tvam tatra-eva
   tadbhedanimittāpūrvabhedasiddhiḥ |	tad-Beda-nimitta-apUrva-Beda-sidDiH |
   asya ca vivekārthaṃ yad guṇapradhānalakṣaṇaṃ vakṣyate	asya ca viveka-arTam yat guNa-praDAna-lakzaNam vakzyate
   tadapavādāpavādārthaṃ dharmamātre tu stutaśastrayoḥ iti cādhikaraṇadvayaṃ	tad-apavAda-apavAda-arTam Darma-mAtre tu stuta-SastrayoH iti ca-aDikaraNa-dvayam
   prastoṣyate |	prastozyate |
   tataś cākhyātadvaividhye 'vadhārite prasaṅgāt tṛtīyaṃ prakāram	tatas ca-AKyAta-dvEviDye avaDArite prasaFgAt tRtIyam prakAram
   abhidhāyakatvaṃ pratipādayituṃ mantraprastāvaḥ |	aBiDAyaka-tvam pratipAdayitum mantra-prastAvaH |
   tallakṣaṇādīni tu prasaktānuprasaktena yāvat pādasamāpti |	tad-lakzaNa-AdIni tu prasakta-anuprasaktena yAvat pAda-samApti |
   tataḥ śabdāntarābhyāsābhyāṃ bhedam uktvā	tatas Sabda-antara-aByAsAByAm Bedam uktvA
   paurṇamāsyadhikaraṇenābhyāsāpavādaḥ kariṣyate samudāyānuvādatvāt |	pOrNamAsI-aDikaraNena-aByAsa-apavAdaH karizyate samudAya-anuvAda-tvAt |
   tatas tadapavādārtham upāṃśuyājāghārāgnihotrapaśusomādhikaraṇāni |	tatas tad-apavAda-arTam upAMSuyAja-AGAra-agnihotra-paSu-soma-aDikaraNAni |
   tataḥ saṃkhyāsaṃjñāguṇair bhedaḥ |	tatas saMKyA-saMjQA-guNEH BedaH |
   tāvac ca guṇagato vicāro yāvat prakaraṇāntarādhikaraṇam |	tAvat ca guNa-gataH vicAraH yAvat prakaraNa-antara-aDikaraNam |
   tatas tannyāyānuvṛttir ā śākhāntarādhikaraṇāt |	tatas tad-nyAya-anuvRttiH A SAKA-antara-aDikaraNAt |
   tatra ca ṣaṭkātiriktabhedakāraṇavyudāsaḥ saṃjñābhyāsaguṇaprakriyāṇāṃ	tatra ca zawka-atirikta-Beda-kAraNa-vyudAsaH saMjQA-aByAsa-guNa-prakriyANAm
   cāśaṅkānivṛttir ity etāvān bhedalakṣaṇārthaḥ |	ca-ASaFkA-nivRttiH iti etAvAn Beda-lakzaNa-arTaH |
   eṣa evārtho 'vaśyaṃ vaktavyo 'ṅgāṅgitvādyavadhāraṇārtham |	ezaH eva-arTaH avaSyam vaktavyaH aFga-aFgi-tva-Adi-avaDAraNa-arTam |
   na	na
   %p. 62	%p. 62
   cānyasyedānīm avasaro 'stīty ayam evādhyāyasaṃbandhaḥ |	ca-anyasya-idAnIm avasaraH asti-iti ayam eva-aDyAya-saMbanDaH |
   kutaḥ |	kutas |
   śeṣaśeṣyādayaḥ sarve karmabhedanibandhanāḥ /	Seza-Sezya-AdayaH sarve karma-Beda-nibanDanAH /
   kārye jñāte 'dhikāraḥ syād upadeśe 'tideśadhīḥ // 5 //	kArye jQAte aDikAraH syAt upadeSe ati-deSa-DIH // 5 //
   prāk tāvat pramāṇalakṣaṇād vedārthavicārātmakatvān na kasyacid	prAk tAvat pramANa-lakzaNAt veda-arTa-vicAra-Atmaka-tvAt na kasyacid-
   bhedalakṣaṇādeḥ prastāva ity uttarakālam ārambhaḥ |	Beda-lakzaNa-AdeH prastAvaH iti uttarakAlam AramBaH |
   tatrāpi śeṣaśeṣitvaṃ prayojakāprayojakatvaṃ kramaś ca bhinnānāṃ bhavatīti	tatra-api Seza-Sezi-tvam prayojakA-prayojaka-tvam kramaH ca BinnAnAm Bavati-iti
   na bhedalakṣaṇāt prāg ārabhyate |	na Beda-lakzaNAt prAk AraByate |
   tathādhikāraḥ karmasvarūpe 'vadhārite tadyogyatayā śakyo nirūpayitum iti	taTA-aDikAraH karma-svarUpe avaDArite tad-yogya-tayA SakyaH nirUpayitum iti
   pañcāpi lakṣaṇāni pratīkṣate |	paQca-api lakzaNAni pratIkzate |
   tathottaraḥ ṣaṭko 'tideśaviṣayatvād upadeśajñānādhīnasiddhiḥ samastaḥ	taTA-uttaraH zawkaH ati-deSa-vizaya-tvAt upadeSa-jQAna-aDIna-sidDiH samastaH
   samastaṃ pūrvaṣaṭkam apekṣate |	samastam pUrva-zawkam apekzate |
   tataś ca pariśeṣasiddho 'yaṃ bhedalakṣaṇasya saṃbandha ity atrārabhyate |	tatas ca pariSeza-sidDaH ayam Beda-lakzaNasya saMbanDaH iti atra-AraByate |
   ṣaḍvidhaḥ karmabhedaḥ iti sādhanabhedopacārāt |	zaxviDaH karma-BedaH iti sADana-Beda-upacArAt |
   vakṣyamāṇasūtrakramānurodhena nāmadheyaṃ saṃkhyānantaraṃ paṭhitavyaṃ sad	vakzyamANa-sUtra-krama-anuroDena nAmaDeyam saMKyA-anantaram paWitavyam sad
   anādarād ante paṭhitam |	anAdarAt ante paWitam |
   itikaraṇo hetvarthaḥ |	iti-karaNaH hetu-arTaH |
   ṣaḍvidhaḥ karmabheda etaiḥ kāraṇair iti yāvat |	zaxviDaH karma-BedaH etEH kAraNEH iti yAvat |
   atha vā karaṇe bhedaśabdaṃ vyutpādya sāmānādhikaraṇyenaiva śabdāntarādīni	aTa vA karaNe Beda-Sabdam vyutpAdya sAmAnADikaraNyena-eva Sabda-antara-AdIni
   vyākhyeyāni |	vyAKyeyAni |
   saṃjñāśabdāntarayoḥ saṃkhyāguṇayoś cāpaunaruktyaṃ svasthāne vakṣyāmaḥ |	saMjQA-Sabda-antarayoH saMKyA-guNayoH ca-apOnaruktyam sva-sTAne vakzyAmaH |
   sarvadā caiṣāṃ bhinnaviṣayatvān na śrutyādivad	sarvadA ca-ezAm Binna-vizaya-tvAt na Sruti-Adi-vat-
   %p. 63	%p. 63
   balābalacintā bhaviṣyatīti tadbhedapratipādanamātraṃ tātparyeṇa |	bala-abala-cintA Bavizyati-iti tad-Beda-pratipAdana-mAtram tAtparyeNa |
   anyad upodghātādinā |	anyat upodGAta-AdinA |
   tatra	tatra
   cintāṃ prakṛtasiddhyarthām upodghātaṃ pracakṣate /	cintAm prakRta-sidDi-arTAm upodGAtam pracakzate /
   prasaktānuprasaktādi prastutād upajāyate // 6 //	prasakta-anuprasakta-Adi prastutAt upajAyate // 6 //
   yathedam evādhikaraṇaṃ prakṛtānuniṣpādyapūrvabhedānusārasiddhyartham	yaTA-idam eva-aDikaraNam prakRta-anunizpAdya-pUrva-Beda-anusAra-sidDi-arTam
   upodghātatvena bhaviṣyati |	upodGAta-tvena Bavizyati |
   %p. 64	%p. 64
   katarasmāt padāt phalena saṃbadhyamānād apūrvabhedābhedāv anugantavyāv iti	katarasmAt padAt Palena saMbaDyamAnAt apUrva-Beda-aBedO anugantavyO iti
   yadā niravayavau vākyavākyārthau syātāṃ tataḥ kiṃ pratipadaṃ dharma	yadA niravayavO vAkya-vAkya-arTO syAtAm tatas kim pratipadam Darma
   ityādir asaṃbaddha eva vicāraḥ syāt, ata āha vākye ca padānām arthāḥ iti |	ityAdiH asaMbadDaH eva vicAraH syAt, atas Aha vAkye ca padAnAm arTAH iti |
   atrāpi codyate |	atra-api codyate |
   codanālakṣaṇatvena vākyārtho 'vasthito yadā /	codanA-lakzaNa-tvena vAkya-arTaH avasTitaH yadA /
   dharmaḥ pratipadaṃ vācyaḥ katham āśaṅkyate tadā // 7 //	DarmaH pratipadam vAcyaH kaTam ASaFkyate tadA // 7 //
   yadi hi dharmasvarūpam abhidhīyeta tataḥ kiṃ padena padenocyate iti vicāro	yadi hi Darma-svarUpam aBiDIyeta tatas kim padena padena-ucyate iti vicAraH-
   yujyate, lākṣaṇike tv ayuktaḥ |	yujyate, lAkzaNike tu ayuktaH |
   tad ucyate |	tat ucyate |
   dharmatvaṃ phalasaṃbandhāt padārthasyaiva yujyate /	Darma-tvam Pala-saMbanDAt padArTasya-eva yujyate /
   tat kim ekasya sarveṣām iti yuktā vicāraṇā // 8 //	tat kim ekasya sarvezAm iti yuktAH vicAraNAH // 8 //
   na cātra yo dharmaḥ sa kiṃ padena padenocyata ity evaṃ vicāryate, kiṃ	na ca-atra yaH DarmaH sa kim padena padena-ucyate iti evam vicAryate, kim
   tarhi, yaḥ padena padenocyate sa kiṃ phalasaṃbandhottarakālaṃ	tarhi, yaH padena padena-ucyate sa kim Pala-saMbanDa-uttara-kAlam
   vākyārthātmanā gamyamāno dharmo bhavati, athetarapadārthānugṛhīta ekaḥ	vAkya-arTa-AtmanA gamyamAnaH DarmaH Bavati, aTa-itara-padArTa-anugRhItaH ekaH
   padārtha iti |	padArTaH iti |
   tathā ca sarvair ekasya dharmatvaṃ pratipāditaṃ bhavati |	taTA ca sarvEH ekasya Darma-tvam pratipAditam Bavati |
   sākṣāt phalasādhanamātrasya dharmatvābhyupagamāt |	sAkzAt Pala-sADana-mAtrasya Darma-tva-aByupagamAt |
   na tu sarveṣām ekaḥ kaścid artho 'sti yaḥ sarvair ekaḥ ity evam āśrīyeta |	na tu sarvezAm ekaH kaScid arTaH asti yaH sarvEH ekaH iti evam ASrIyeta |
   yac ca phalapadena saha padaṃ saṃbadhyate tasyārthaṃ dharmam	yat ca Pala-padena saha padam saMbaDyate tasya-arTam Darmam
   apūrvasādhanaṃ ca manyante |	apUrva-sADanam ca manyante |
   tena kiṃ sarvāṇi padāni phalena saṃbadhyante kiṃ vaikam iti vicāraḥ |	tena kim sarvANi padAni Palena saMbaDyante kim vA-ekam iti vicAraH |
   kiṃ prāptaṃ |	kim prAptam |
   pratipadam iti |	pratipadam iti |
   kutaḥ |	kutas |
   aikarūpyeṇa saṃbandhaḥ pradhānena ca sidhyati /	Eka-rUpyeNa saMbanDaH praDAnena ca siDyati /
   tasmāt phalapadenaiva sarvaṃ saṃbadhyate padam // 9 //	tasmAt Pala-padena-eva sarvam saMbaDyate padam // 9 //
   %p. 65	%p. 65
   yadi hi viśeṣo gamyete---idaṃ phalasaṃbandhayogyam, idaṃ na---iti, tataḥ	yadi hi viSezaH gamyete---idam Pala-saMbanDa-yogyam, idam na----iti, tatas-
   kiṃcid eva saṃbadhyeta |	kiMcid eva saMbaDyeta |
   anavagamyamāne tu sarvāṇi padāni phalenaiva saṃbadhyante |	anavagamyamAne tu sarvANi padAni Palena-eva saMbaDyante |
   yadi caikaṃ phalasaṃbandhi, itarāṇi tatsaṃbandhīnīti kalpyate, tato	yadi ca-ekam Pala-saMbanDi, itarANi tad-saMbanDIni-iti kalpyate, tatas-
   vājapeyādhikaraṇanyāyenaikasya phalaṃ praty upādānavidhānaguṇabhāvāt,	vAjapeya-aDikaraNa-nyAyena-ekasya Palam prati upAdAna-viDAna-guNa-BAvAt,
   itarat tu praty uddeśānuvādaprādhānyād vairūpyanimittavākyabhedaprasaṅgaḥ	itarat tu prati uddeSa-anuvAda-prADAnyAt vErUpya-nimitta-vAkya-Beda-prasaFgaH
   sarveṣāṃ phalaṃ praty upādīyamānānām aikarūpyāt tantrasaṃbandhopapattiḥ |	sarvezAm Palam prati upAdIyamAnAnAm EkarUpyAt tantra-saMbanDa-upapattiH |
   sarvaś ca sati saṃbhave guṇam atilaṅghya pradhānenaiva nityaṃ saṃbadhyate	sarvaH ca sati saMBave guNam atilaFGya praDAnena-eva nityam saMbaDyate
   tasmāt sarveṣāṃ phalasaṃbandhād dharmatvaṃ |	tasmAt sarvezAm Pala-saMbanDAt Darma-tvam |
   tatra tu kiṃ satrivat pratyekaṃ kṛtsnaṃ phalaṃ sādhayanti, atha	tatra tu kim satri-vat pratyekam kRtsnam Palam sADayanti, aTa
   darśapūrṇamāsavat saṃhatya, tathā kiṃ vikalpena samuccayena vetyādi	darSa-pUrNamAsa-vat saMhatya, taTA kim vikalpena samuccayena vA-ityAdi
   yatheṣṭaṃ kalpanīyam |	yaTezwam kalpanIyam |
   tatra phalabhūmagarīyastvāt, ekaśabdopādānābhāvāt, satrivat pratyekaṃ	tatra Pala-BUmagarIyaH-tvA-at, eka-Sabda-upAdAna-aBAva-at, satri-vat pratyekam
   sādhanaśaktyavagamāt sarvebhyaḥ pṛthak phalam iti pakṣaḥ |	sADana-Sakti-avagamAt sarveByaH pRTak Palam iti pakzaH |
   atha vāruṇādinyāyenaikavākyopā-	aTa vAruNa-Adi-nyAyena-eka-vAkya-upA-
   %p. 66	%p. 66
   dānāt saṃhatānāṃ phalam |	dAnAt saMhatAnAm Palam |
   atha vaikena nirākāṅkṣatvān na tadānīm evetarasaṃbandhopapattiḥ, tasmād	aTa vA-ekena nirAkAFkza-tvAt na tadAnIm eva-itara-saMbanDa-upapattiH, tasmAt-
   vikalpa iti |	vikalpaH iti |
   atrābhidhīyate |	atra-aBiDIyate |
   phalena yasya saṃbandhas tato 'pūrvaṃ prakalpyate /	Palena yasya saMbanDaH tatas apUrvam prakalpyate /
   tadalpatvopapattau ca na yuktā bahukalpanā // 10 //	tad-alpatva-upapattO ca na yuktA bahu-kalpanA // 10 //
   yadi hi phalasaṃbandhamātraparyavasāyy eva vākyaṃ bhavet, tataḥ kadācid	yadi hi Pala-saMbanDa-mAtra-paryavasAyI eva vAkyam Bavet, tatas kadAcid-
   sarvāṇy api phalena saṃbadhyeran |	sarvANi api Palena saMbaDyeran |
   iha tu tāvanmātreṇāsiddher apūrvam anyat kalpayitavyam, tac	iha tu tAvat-mAtreNa-asidDeH apUrvam anyat kalpayitavyam, tat-
   cānupapattipramāṇakam |	ca-anupapatti-pramANakam |
   tatraikāpūrvakalpanayopapanne vākye nādṛṣṭāntarakalpanāpramāṇam asti |	tatra-eka-apUrva-kalpa-nayA-upapanne vAkye na-adRzwa-antara-kalpanA-pramANam asti |
   yo hy anekāny apūrvāṇi kalpayati, kalpayaty asāv ekam |	yaH hi anekAni apUrvANi kalpayati, kalpayati asO ekam |
   tac cet kalpitam, arthavattvād vākyasya kṣīṇānyathānupapattir	tat ced kalpitam, arTavat-tvAt vAkyasya kzINAni-aTa-anupapattiH-
   nāpūrvāntarasya pramāṇaṃ bhavati |	na-apUrva-antarasya pramANam Bavati |
   tasmād ekam eva phalasaṃbandhi, tasmāc cāpūrvam, itarat phalavadupakārīty	tasmAt ekam eva Pala-saMbanDi, tasmAt ca-apUrvam, itarat Palavat-upakArI-iti-
   adhyavasīyate |	aDyavasIyate |
   na cātra virodho bhaviṣyati |	na ca-atra viroDaH Bavizyati |
   nāmadheyatvena parihārāt |	nAmaDeya-tvena parihArAt |
   agatyā vā daśāpavitreṇa grahaṃ saṃmārṣṭi itivan matvarthalakṣaṇāśrayaṇāt |	agatyAH vA daSA-pavitreNa graham saMmArzwi itivat matu-arTa-lakzaNa-ASrayaNAt |
   arthākṣiptasādhyāṃśadvāreṇa vā dhātvarthair ātmīyakaraṇagrahaṇasiddheḥ |	arTa-Akzipta-sADya-aMSa-dvAreNa vA DAtu-arTEH AtmIya-karaNa-grahaNa-sidDeH |
   evaṃ sthite katarad ekaṃ saṃbadhyatām iti	evam sTite katarat ekam saMbaDyatAm iti
   sarvathānekādṛṣṭakalpanāparihārād aniyamaprāptāu, ucyate |	sarvaTA-aneka-adRzwa-kalpanA-parihArAt aniyama-prAptAu, ucyate |
   %p. 67	%p. 67
   pradhānaṃ phalasaṃbandhi tatsaṃbandhy aṅgam iṣyate /	praDAnam Pala-saMbanDi tad-saMbanDi aFgam izyate /
   pradhānāṅgatvam ekasya na caikatrāvakalpate // 11 //	praDAna-aFga-tvam ekasya na ca-ekatra-avakalpate // 11 //
   na hy ekasmin vākye tad eva kadācit phalasaṃbandhāt pradhānam, kadācit	na hi ekasmin vAkye tat eva kadAcid Pala-saMbanDAt praDAnam, kadAcid-
   phalavadupakārād aṅgaṃ yujyate |	Palavat-upakArAt aFgam yujyate |
   niyatarūpatvād aṅgāṅgibhāvasya |	niyata-rUpa-tvAt aFga-aFgi-BAvasya |
   tasmān niyogenaivākhyātapadān nāmapadād vāpūrvapratītiḥ |	tasmAt niyogena-eva-AKyAta-padAt nAma-padAt vA-apUrva-pratItiH |
   %p. 68	%p. 68
   kaḥ punar bhāvaḥ, ke vā bhāvaśabdāḥ iti---yāvantaḥ phalasaṃbaddheṣu	kaH punar BAvaH, ke vA BAva-SabdAH iti---yAvantaH Pala-saMbadDezu
   vākyeṣv ākhyātaśabdāḥ yajati dadāti juhoti ity evamādayaḥ, teṣu	vAkyezu AKyAta-SabdAH yajati dadAti juhoti iti evamAdayaH, tezu
   pratyayārthaprādhānyāt, kartari ca lakārotpatteḥ,	pratyaya-arTa-prADAnya-at, kartari ca lakAra-utpatteH,
   yāgādiviśiṣṭakartrabhidhānam, kathaṃcid vā viparyayāt	yAga-Adi-viSizwa-kartR-aBiDAnam, kaTaMcid vA viparyayAt-
   kartṛviśiṣṭayāgādyabhidhānaṃ manvānasya praśnaḥ |	kartR-viSizwa-yAga-Adi-aBiDAnam manvAnasya praSnaH |
   satyām api caikaparyanuyogenobhayaparyanuyogasiddhau---yo 'yaṃ yajanam	satyAm api ca-eka-paryanuyogena-uBaya-paryanuyoga-sidDO---yaH ayam yajanam
   ijyā yāgaḥ ity anudāhṛtyaiva bhāvārthatāṃ bravīti, tan nūnaṃ ke'py	ijyA yAgaH iti anudAhRtya-eva BAva-arTa-tAm bravIti, tat nUnam ke-api-
   alaukikā bhāvaśabdā api---ity ubhayapraśnaḥ |	alOkikAH BAva-SabdAH api---iti uBaya-praSnaH |
   siddhāntavādī tu---bhavater ṇijantāt er ac ity acpratyaye kṛte	sidDAnta-vAdI tu----BavateH NijantAt eH at iti acpratyaye kRte
   bhāvanāvicinaṃ bhāvaśabdaṃ vyutpādya, ākhyātasya cānvayavyatirekābhyāṃ	BAvanA-vicinam BAva-Sabdam vyutpAdya, AKyAtasya ca-anvaya-vyatirekAByAm
   tatparatvaṃ kartrabhidhānapratiṣedhaṃ cābhipretyodāharati yajati dadāti	tad-paratvam kartR-aBiDAna-pratizeDam ca-aBipretya-udAharati yajati dadAti
   iti |	iti |
   paraḥ punaḥ---bhavater ṇijantād anyena naiṣo 'rtho 'bhidhīyate, na	paraH punar----BavateH NijantAt anyena na-ezaH arTaH aBiDIyate, na
   cākhyātapratyayasyātra vyāpāraḥ, dhātvantarārthatvāt |	ca-AKyAta-pratyayasya-atra vyApAraH, DAtu-antara-arTa-tvAt |
   kāmaṃ tulyajātīyatvena dhātava eva brūyuḥ, te 'pi tu yāgādivacanatvād	kAmam tulya-jAtIya-tvena DAtavaH eva brUyuH, te api tu yAga-Adi-vacana-tvAt-
   asamarthāḥ---iti matvāha nanu yāgadānahomaśabdāḥ iti |	asamarTAH---iti matvA-Aha nanu yAga-dAna-homa-SabdAH iti |
   atrocyate |	atra-ucyate |
   %p. 69	%p. 69
   yāgadānādanusyūto bhāvanātmāvagamyate /	yAga-dAnAt-anusyUtaH BAvanA-Atma-avagamyate /
   nityam ākhyātaśabdebhyas tasmād bhāvārthateṣyate // 12 //	nityam AKyAta-SabdeByaH tasmAt BAva-arTa-tA-izyate // 12 //
   yāvān eva hy ananyalabhyo 'rthaḥ śabdād gamyate, sa sarvaḥ śabdārthaḥ |	yAvAn eva hi ananyalaByaH arTaH SabdAt gamyate, sa sarvaH Sabda-arTaH |
   sarvatra cākhyāte dhātvarthaś ca tadanuraktā ca bhāvanā vijñāyate |	sarvatra ca-AKyAte DAtu-arTaH ca tad-anuraktA ca BAvanA vijQAyate |
   tasmād bhāvārthatvavyapadeśaḥ |	tasmAt BAva-arTa-tva-vyapadeSaH |
   tadvyatiriktās tu dravyaguṇaśabdā vijñāyanta eveti na pṛṣṭāḥ |	tad-vyatiriktAH tu dravya-guNa-SabdAH vijQAyante eva-iti na pRzwAH |
   tatra dravyādiśabdānāṃ niṣpannārthābhidhāyinām /	tatra dravya-Adi-SabdAnAm nizpanna-arTa-aBiDAyinAm /
   karaṇārthatvayogyatvāt prāpnoti phalasaṃgatiḥ // 13 //	karaNa-arTa-tva-yogya-tvAt prApnoti Pala-saMgatiH // 13 //
   sarvatra hi phalaṃ sādhyatvāt siddharūpaṃ sādhanam apekṣate, na	sarvatra hi Palam sADya-tvAt sidDa-rUpam sADanam apekzate, na
   sādhyāntaram |	sADya-antaram |
   nāmārthaś ca siddhatvāt tadapekṣāpūraṇasamarthaḥ, nākhyātārthaḥ |	nAma-arTaH ca sidDa-tvAt tad-apekzA-pUraNa-samarTaH, na-AKyAta-arTaH |
   svayam eva sādhyatvāt |	svayam eva sADya-tvAt |
   tasmāt dravyādibhiḥ phalam---iti prāpte, sūtreṇottaraṃ dīyate |	tasmAt dravya-AdiBiH Palam----iti prApte, sUtreNa-uttaram dIyate |
   bhāvārthāḥ karmaśabdā ye tebhyo 'pūrvakriyāgatiḥ /	BAva-arTAH karma-SabdAH ye teByaH apUrva-kriyA-gatiH /
   taiḥ kuryād yajinā svargam eṣa hy artho vidhīyate // 14 //	tEH kuryAt yajinA svargam eza hi arTaH viDIyate // 14 //
   phalasaṃbandho hetur apūrvapratipatteḥ |	Pala-saMbanDaH hetuH apUrva-pratipatteH |
   saṃbandhaś cākāṅkṣāpūrvakaḥ |	saMbanDaH ca-akAFkzA-pUrvakaH |
   sā ca bhāvaśabdebhyaḥ prasarpantī dṛśyate, na dravyaguṇaśabdebhyaḥ |	sA ca BAva-SabdeByaH prasarpantI dRSyate, na dravya-guNa-SabdeByaH |
   tasmād ākhyātebhyaḥ apūrvabhāvanā gamyate |	tasmAt AKyAteByaH apUrva-BAvanA gamyate |
   tatra ca dhātvarthasya karaṇatvapratipattiḥ, pratyāsatteḥ |	tatra ca DAtu-arTasya karaNa-tva-pratipattiH, pratyAsatteH |
   atas tenaiva phalakaraṇabhūtenānyathānupapattyāpūrvaṃ bhāvyata ity	atas tena-eva Pala-karaNa-BUtena-anyaTA-anupapattyApUrvam BAvyate iti-
   avadhāryate |	avaDAryate |
   %p. 70	%p. 70
   kathaṃ punar yajyādīn pṛthak kṛtya kevalapratyayavācya eva bhāvanārtho	kaTam punar yaji-a-AdIn pRTak kRtya kevala-pratyaya-vAcyaH eva BAvanA-arTaH-
   labhyate bhāvayet iti. kutaḥ |	laByate BAvayet iti. kutas |
   abhidadhyuḥ svaśaktyā hi vidhimātraṃ liṅādayaḥ /	aBidaDyuH sva-SaktyA hi viDi-mAtram liFa-AdayaH /
   ṇyantasya bhavater arthaḥ kenāṃśenābhidhīyate // 15 //	Ni-antasya BavateH arTaH kena-aMSena-aBiDIyate // 15 //
   na ca dhātvantarārthaṃ yajyādayaḥ pratipādayanti, svārthamātravyāpṛtatvāt	na ca DAtu-antara-arTam yaji-AdayaH pratipAdayanti, sva-arTa-mAtra-vyApRta-tvAt
   ataḥ śabdarahitam evedam āropyate bhāvayet iti |	atas Sabda-rahitam eva-idam Aropyate BAvayet iti |
   kiñ ca	kiQ ca
   śabdāntarasya yo 'py arthaḥ paryāyair abhidhīyate /	Sabda-antarasya yaH api arTaH paryAyEH aBiDIyate /
   na sa tenaiva sahitas tasminn arthe prayujyate // 16 //	na sa tena-eva sahitaH tasmin arTe prayujyate // 16 //
   tad yathā pikam ānaya ity ukte yo nāmārthaṃ na pratipadyate, tasmai	tat yaTA pikam Anaya iti ukte yaH nAma-arTam na pratipadyate, tasmE
   kokilaśabdam eva kevalaṃ prayuñjate, na kokilaḥ pikaḥ iti, tathātra yady	kokila-Sabdam eva kevalam prayuQjate, na kokilaH pikaH iti, taTA-atra yadi-
   ākhyātasya karotir ṇyanto vā bhavatiḥ paryāyaḥ, tatas tadarthakathane	AKyAtasya karotiH Ni-antaH vA BavatiH paryAyaH, tatas tad-arTa-kaTane
   tanmātram eva prayoktavyam, nākhyātapratyayo 'pi |	tanmAtram eva prayoktavyam, na-AKyAta-pratyayaH api |
   na hi tadānīṃ vivicya jñāyate---kenāṃśena kriyā pratyāyyate---iti |	na hi tadAnIm vivicya jQAyate---kena-aMSena kriyA pratyAyyate---iti |
   atra tu bhāvayet kuryāt iti vā punar api liṅ prayujyate eva |	atra tu BAvayet kuryAt iti vA punar api liF prayujyate eva |
   ataś ca yo 'nena yajateḥ pareṇārthaḥ pratipāditaḥ, asau bhāvayater api	atas ca yaH anena yajateH pareNa-arTaH pratipAditaH, asO BAvayateH api
   pareṇa tenaivety adhikāvāpa eva bhāvayatiḥ |	pareNa tena-eva-iti aDika-AvApaH eva BAvayatiH |
   tasmād avaidika iti |	tasmAt avEdikaH iti |
   atrābhidhīyate |	atra-aBiDIyate |
   sarvatraiva tāvat	sarvatra-eva tAvat-
   siddhakartṛkriyāvāciny ākhyātapratyaye sati /	sidDa-kartR-kriyA-vAcinI AKyAta-pratyaye sati /
   sāmānādhikaraṇyena karotyartho 'vagamyate // 17 //	sAmAnADikaraNyena karoti-arTaH avagamyate // 17 //
   iha kebhyaścid dhātubhyaḥ parā tiṅvibhaktir uccāryamāṇā	iha keByaScit DAtuByaH parA tiFviBaktiH uccAryamANA
   kartrātmalābhamātram eva vyāpāraṃ pratipādayati |	kartR-Atma-lABa-mAtram eva vyApAram pratipAdayati |
   yathāstibhavatividyatibhyaḥ |	yaTA-astiBavati-vidyatiByaH |
   aparebhyas tu siddhe kartari anyātmalā-	apareByaH tu sidDe kartari anya-AtmalA-
   %p. 71	%p. 71
   bhaviṣayavyāpārapratītiḥ |	Bavizaya-vyApAra-pratItiH |
   yathā yajati dadāti paṭhati gacchati iti |	yaTA yajati dadAti paWati gacCati iti |
   dravyam eva ca viśīṣṭaśaktyupetaṃ pracalitātmatattvaṃ viprakīrṇasvabhāvaṃ	dravyam eva ca viSIzwa-Sakti-upetam pracalita-Atma-tattvam viprakIrNa-svaBAvam
   pūrvāparībhūtaṃ prathamāvasthātaḥ pracyutaṃ parām avasthām aprāptaṃ	pUrva-aparIBUtam praTama-avasTAtaH pracyutam parAm avasTAm aprAptam
   vyāpāraśabdavācyaṃ bhavati |	vyApAra-Sabda-vAcyam Bavati |
   tatra kadācit kartaivaivamavasthaḥ pratīyate |	tatra kadAcid kartA-eva-evam-avasTaH pratIyate |
   kadācit siddhe kartary anyaḥ |	kadAcid sidDe kartari anyaH |
   tad yadā kartur evaiṣāvasthā bhavati, tadāsau svayam evānyasmād ātmalābham	tat yadA kartuH eva-ezA-avasTA Bavati, tadA-asO svayam eva-anyasmAt Atma-lABam
   apekṣamāṇaḥ paraniṣpattāv avyāpriyamāṇatvān na karotiśabdavācyatāṃ bhajate	apekzamANaH para-nizpattO avyApriyamANa-tvAt na karoti-Sabda-vAcya-tAm Bajate
   yadā tu labdhātmako 'nyatra vyāpriyate, tadā karoti ity evam apadiśyate |	yadA tu labDa-AtmakaH anyatra vyApriyate, tadA karoti iti evam apadiSyate |
   tathā ca kiṃ karoti paṭhati gacchati iti sāmānyaviśeṣarūpeṇa	taTA ca kim karoti paWati gacCati iti sAmAnya-viSeza-rUpeNa
   sāmānādhikaraṇyaprayogo dṛśyate |	sAmAnADikaraNya-prayogaH dRSyate |
   na tu kiṃ karoti bhavati asti veti prayujyate |	na tu kim karoti Bavati asti vA-iti prayujyate |
   tasmāl labdhātmakakartṛvyāpāravacanāni karotyarthavanty ākhyātāni |	tasmAt labDa-Atmaka-kartR-vyApAra-vacanAni karoti-arTavanti AKyAtAni |
   tatra ca kriyamāṇena kenacid avaśyaṃ bhavitavyam |	tatra ca kriyamANena kenacid avaSyam Bavitavyam |
   kutaḥ |	kutas |
   karotiḥ kriyamāṇena na kaścit karmaṇā vinā /	karotiH kriyamANena na kaScid karmaNA vinA /
   bhavatyarthasya kartā ca karoteḥ karma jāyate // 18 //	Bavati-arTasya kartA ca karoteH karma jAyate // 18 //
   karoter nityaṃ sakarmakatvād yāvat kriyamāṇaṃ na labhyate, na tāvad arthaḥ	karoteH nityam sa-karmaka-tvAt yAvat kriyamANam na laByate, na tAvat arTaH
   paryavasyati |	paryavasyati |
   sarvakārakāṇāṃ cāvāntarakriyāsu kartṛtvaṃ pratipādyamānānāṃ	sarva-kArakANAm ca-avAntara-kriyAsu kartR-tvam pratipAdyamAnAnAm
   pradhānakriyāsu karmādi-	praDAna-kriyAsu karma-Adi-
   %p. 72	%p. 72
   vibhāgo jāyate |	viBAgaH jAyate |
   pratikriyaṃ ca yogyatābhedād avāntarakriyāvaicitryaṃ bhavati |	pratikriyam ca yogyatA-BedAt avAntara-kriyA-vEcitryam Bavati |
   tatrānvayavyatirekābhyām idam avagataṃ bhavatikriyāyāḥ kartā karoteḥ karma	tatra-anvaya-vyatirekAByAm idam avagatam Bavati-kriyAyAH kartA karoteH karma
   saṃpadyate iti |	saMpadyate iti |
   tathā hi	taTA hi
   nityaṃ na bhavanaṃ yasya yasya vā nityabhūtatā /	nityam na Bavanam yasya yasya vA nitya-BUta-tA /
   na tasya kriyamāṇatvaṃ khapuṣpākāśayor iva // 19 //	na tasya kriyamANa-tvam Ka-puzpa-AkASayoH iva // 19 //
   ya eva hi pravṛttabhavanaḥ saṃbhāvitabhavano vānyena prayujyate, sa eva	yaH eva hi pravRtta-BavanaH saMBAvita-BavanaH vA-anyena prayujyate, saH eva
   kriyamāṇatvenāvadhāryate, nānyaḥ |	kriyamANa-tvena-avaDAryate, na-anyaH |
   tathā ca na kaścit khapuṣpam ākāśaṃ vā kurvann upalabhyate |	taTA ca na kaScid Kapuzpam AkASam vA kurvan upalaByate |
   yatrāpi pādau kuru ityādiṣu niṣpannānāṃ karmaprayogo dṛśyate, tatrāpy	yatra-api pAdO kuru ityAdizu nizpannAnAm karma-prayogaH dRSyate, tatra-api-
   aniṣpannasaṃskārādivivakṣayā pādādiśabdaprayogād avyabhicāraḥ |	anizpanna-saMskAra-Adi-vivakzayA pAda-Adi-Sabda-prayogAt avyaBicAraH |
   saty api ca karoter anekārthatve sarvatra gandhanāvakṣepaṇādau kiñcid	sati api ca karoteH aneka-arTa-tve sarvatra ganDana-avakzepaNa-AdO kiQcid-
   anutpannotpādanasāmānyam avagamyate |	anutpanna-utpAdana-sAmAnyam avagamyate |
   atha vā yadāsyotpādanābhidhāyitvam, tadaiva viśiṣṭākhyātasāmānādhikaraṇyaṃ	aTa vA yadA-asya-utpAdana-aBiDAyi-tvam, tadA-eva viSizwa-AKyAta-sAmAnADikaraNyam
   dṛṣṭam iti tadgatasyotpādyamānam eva karma bhavatīty upapannam |	dRzwam iti tad-gatasya-utpAdyamAnam eva karma Bavati-iti upapannam |
   tena bhavatikriyā tāval labdhā |	tena Bavati-kriyA tAvat labDA |
   tataś ca	tatas ca
   karotyarthasya yaḥ kartā bhavituḥ sa prayojakaḥ /	karoti-arTasya yaH kartA BavituH sa prayojakaH /
   bhavitā tam apekṣyātha prayojyatvaṃ prapadyate // 20 //	BavitA tam apekzya-aTa prayojya-tvam prapadyate // 20 //
   %p. 73	%p. 73
   bhavatikarotyoḥ śaktibhedād viklidipacatyor iva niyataṃ	Bavati-karotyoH Sakti-BedAt viklidipa-catyoH iva niyatam
   prayojyaprayojakavyāpāravacanatvam |	prayojya-prayojaka-vyApAra-vacana-tvam |
   tatra ca (1) kadācid abhidhīyamānakarmaśaktyākṣiptaprayojyavyāpāro vā	tatra ca (1) kadAcid aBiDIyamAna-karma-Sakti-Akzipta-prayojya-vyApAraH vA
   svayam evākṣiptaprayojyavyāpāro vā kevalaṃ prayojakavyāpāra eva vivakṣyate	svayam eva-Akzipta-prayojya-vyApAraH vA kevalam prayojaka-vyApAraH eva vivakzyate
   kaṭaṃ karoti odanaṃ pacati iti |	kawam karoti odanam pacati iti |
   (2) kadācid ākṣiptaprayojakavyāpāraṃ prayojyavyāpāramātram ghaṭo bhavati	(2) kadAcid Akzipta-prayojaka-vyApAram prayojya-vyApAra-mAtram GawaH Bavati
   viklidyanti taṇḍulāḥ iti |	viklidyanti taNxulAH iti |
   (3) kadācid ubhau bhinnau samuccitya prayogaḥ karoti kaṭaṃ devadattaḥ, sa	(3) kadAcid uBO BinnO samuccitya prayogaH karoti kawam devadattaH, sa
   ca bhavati iti |	ca Bavati iti |
   (4) kadācid upasarjanībhūtaprayojakavyāpāraḥ prayojyavyāpāraḥ kriyate	(4) kadAcid upasarjanI-BUta-prayojaka-vyApAraH prayojya-vyApAraH kriyate
   devadattena iti, svayam eveti vā prayoge |	devadattena iti, svayam eva-iti vA prayoge |
   (5) kadācit punaḥ samānapadaikadeśopāttopasarjanībhūtaprayojyakriyaḥ	(5) kadAcid punar samAna-pada-eka-deSa-upAtta-upasarjanIBUta-prayojya-kriyaH
   prayojakavyāpāro vivakṣyate, tadā ca karotipacatyos tādātmyenāśakter	prayojaka-vyApAraH vivakzyate, tadA ca karoti-pacatyoH tAdAtmyena-aSakteH-
   arprayogāt, bhūviklidyoś ca kevalaprayojyakriyāniṣṭhatvān na sākṣāt	arprayoga-at, BU-viklidyoH ca kevala-prayojya-kriyA-nizWatvAt na sAkzAt-
   pravartituṃ śaktir astīti vācakatvena dyotakatvena vā ṇicparaḥ prayujyate	pravartitum SaktiH asti-iti vAcaka-tvena dyotaka-tvena vA Nid-paraH prayujyate
   bhāvayati vikledayati iti ca |	BAvayati vikledayati iti ca |
   tathā cāha---	taTA ca-aha---
   prayojyakartṛkaikāntavyāpārapratipādakāḥ /	prayojya-kartRkA-ekAnta-vyApAra-pratipAdakAH /
   ṇyantā eva prayujyante tatprayojakakarmasu // 21 //	Ni-antAH eva prayujyante tad-prayojaka-karmasu // 21 //
   na ca teṣām aṇyantānām aśaktir ity anyeṣām aśaktyā bhavitavyam, anyeṣāṃ vā	na ca tezAm aNi-antAnAm aSaktiH iti anyezAm aSaktyA Bavitavyam, anyezAm vA
   śaktir ity eṣām api tathā bhavitavyam |	SaktiH iti ezAm api taTA Bavitavyam |
   kutaḥ |	kutas |
   śaktayaḥ sarvabhāvānāṃ nānuyojyāḥ svabhāvataḥ /	SaktayaH sarva-BAvAnAm na-anuyojyAH svaBAvataH /
   tena nānā vadanty arthān prakṛtipratyayādayaḥ // 22 //	tena nAnA vadanti arTAn prakRti-pratyaya-AdayaH // 22 //
   %p. 74	%p. 74
   evaṃ karotyarthadvāreṇa sarvākhyāteṣu bhāvayatyarthaḥ siddhaḥ |	evam karoti-arTa-dvAreNa sarva-AKyAtezu BAvayati-arTaH sidDaH |
   tena bhūtiṣu kartṛtvaṃ pratipannasya vastunaḥ /	tena BUtizu kartR-tvam pratipannasya vastunaH /
   prayojakakriyām āhur bhāvanāṃ bhāvanāvidaḥ // 23 //	prayojaka-kriyAm AhuH BAvanAm BAvanA-vidaH // 23 //
   yat tūktaṃ na vidhivyatiriktaṃ liṅādayo 'rthaṃ vadantīti, tad ayuktam |	yat tu-uktam na viDi-vyatiriktam liFa-AdayaH arTam vadanti-iti, tat ayuktam |
   kutaḥ |	kutas |
   abhidhābhāvanām āhur anyām eva liṅādayaḥ /	aBiDA-BAvanAm AhuH anyAm eva liFa-AdayaH /
   arthātmabhāvanā tv anyā sarvākhyāteṣu gamyate // 24 //	arTa-Atma-BAvanA tu anyA sarva-AKyAtezu gamyate // 24 //
   yadā hi sarvākhyātānuvartinī karotidhātuvācyā puruṣavyāpārarūpā	yadA hi sarva-AKyAta-anuvartinI karoti-DAtu-vAcyA puruza-vyApAra-rUpA
   bhāvanāvagatā bhavati, tadā tadviśeṣāḥ	BAvanA-avagatA Bavati, tadA tad-viSezAH
   sāmānyākhyātavyatiriktaśabdaviśeṣavācyā	sAmAnya-AKyAta-vyatirikta-Sabda-viSeza-vAcyA
   vidhipratiṣedhabhūtabhaviṣyadvartamānādayaḥ pratīyante |	viDi-pratizeDa-BUta-Bavizyat-vartamAna-AdayaH pratIyante |
   tathā ca sarvatra sāmānyataḥ karotyartho 'vagamyate, kiṃ karoti? pacati,	taTA ca sarvatra sAmAnyatas karoti-arTaH avagamyate, kim karoti? pacati,
   kim akārṣīt? apākṣīt, kiṃ kariṣyati? pakṣyati, kiṃ kuryāt? pacet, kiṃ na	kim akArzIt? apAkzIt, kim karizyati? pakzyati, kim kuryAt? pacet, kim na
   kuryāt? na pacet iti |	kuryAt? na pacet iti |
   tatrārthātmikāyāṃ bhāvanāyāṃ liṅādiśabdānāṃ yaḥ puruṣaṃ prati	tatra-arTa-AtmikAyAm BAvanAyAm liFA-Adi-SabdAnAm yaH puruzam prati
   prayojakavyāpāraḥ, sā dvitīyā śabdadharmo 'bhidhātmikā bhāvanā vi-	prayojaka-vyApAraH, sA dvitIyA Sabda-DarmaH aBiDA-AtmikA BAvanA vi-
   %p. 75	%p. 75
   dhir ity ucyate |	Dis iti ucyate |
   viśeṣataś ceyam arthavādādhikaraṇe varṇitā |	viSezataH ca-iyam arTavAda-aDikaraNe varNitA |
   yat tu paryāyasthityatilaṅghanaṃ pratyayāparityāgād abhihitam,	yat tu paryAya-sTiti-ati-laFGanam pratyaya-aparityAgAt aBihitam,
   tatrocyate---	tatra-ucyate---
   kevalasyāprayogitvāt kartṛsaṃkhyādisaṃgrahāt /	kevalasya-aprayogi-tvAt kartR-saMKyA-Adi-saMgrahAt /
   rūpāvināśasiddheś ca pratyayo 'pi prayujyate // 25 //	rUpa-avinASa-sidDeH ca pratyayaH api prayujyate // 25 //
   yadi hi kevalaḥ karotir bhāvayatir vā prayogārhau syātām, tataḥ	yadi hi kevalaH karotiH BAvayatiH vA prayoga-arhO syAtAm, tatas-
   kokilaśabdaprayoge pikaśabdavat pratyayo na prayujyeta |	kokila-Sabda-prayoge pika-Sabda-vat pratyayaH na prayujyeta |
   na tu kevalāyāḥ prakṛteḥ prayogaḥ |	na tu kevalAyAH prakRteH prayogaH |
   apabhraṃśatvaprasaṅgāt |	apaBraMSa-tva-prasaFgAt |
   tena yasmin kasmiṃścit pratyaye prayoktavye yasyaivārthaḥ kathyate, sa	tena yasmin kasmiMScid pratyaye prayoktavye yasya-eva-arTaH kaTyate, sa
   evānuvādabhūtaḥ prakṛtyanugrahārthaṃ prayujyate, nānyaḥ |	eva-anuvAda-BUtaH prakRti-anugraha-arTam prayujyate, na-anyaH |
   abhyadhikārthāntarāpattiprasaṅgāt |	aByaDika-arTa-antara-Apatti-prasaFgAt |
   nanu ca ikśtipau dhātunirdeśe vihitāu, atas tadyuktau karotibhāvayatī	nanu ca ikStipO DAtu-nirdeSe vihitAu, atas tad-yuktO karoti-BAvayatI
   prayjyeyātām |	prayjyeyAtAm |
   naitad asti |	na-etat asti |
   tathā sati śabdapadārthakatvān naiva tābhyām ākhyātārthaḥ kathyeta |	taTA sati Sabda-padArTaka-tvAt na-eva tAByAm AKyAta-arTaH kaTyeta |
   yat tu kvacid arthe 'pi dhātum ikśtibantaṃ prayuñjate yajiḥ yajatiḥ iti,	yat tu kvacid arTe api DAtum ikStibantam prayuQjate yajiH yajatiH iti,
   tac chabde 'bhihite lakṣaṇayārthapratītir ity avagantavyaṃ |	tat Sabde aBihite lakzaNayA-arTa-pratItiH iti avagantavyam |
   na ceha kiṃcil lakṣa-	na ca-iha kiMcid lakza-
   %p. 76	%p. 76
   ṇāśrayaṇe prayojanam asti yenāvācakaḥ prayujyeta |	Na-ASrayaNe prayojanam asti yena-avAcakaH prayujyeta |
   tatrānyad evāniṣṭam āpadyeta kṛñbhuvau dhātū tiṅābhidhīyete iti |	tatra-anyat eva-anizwam Apadyeta kRQBuvO DAtU tiFA-aBiDIyete iti |
   tasmād arthaparatvasiddhyartham ākhyātapratyayasahitāv eva prayujyete |	tasmAt arTa-paratva-sidDi-arTam AKyAta-pratyaya-sahitO eva prayujyete |
   yadi ca bhāvanaivaikā pratyayārthaḥ syāt karotibhāvayatī vā	yadi ca BAvanA-eva-ekA pratyaya-arTaH syAt karoti-BAvayatI vA
   samastapratyayārthopādānasamarthau bhavetām, tataḥ kevalaprayogo 'py	samasta-pratyaya-arTa-upAdAna-samarTO Baveta-am, tatas kevala-prayogaH api-
   āśaṅkyeta, na tu tad ubhayam apy astīti karotibhāvayatibhyāṃ kathite 'pi	ASaFkyeta, na tu tat uBayam api asti-iti karoti-BAvayatiByAm kaTite api
   bhāvanārthe kartṛsaṃkhyādipratyāyanārthaṃ punaḥ pratyaya uccāryate |	BAvanA-arTe kartR-saMKyA-Adi-pratyAyana-arTam punar pratyayaH uccAryate |
   yas tu tatra bhāvanābhidhānāṃśaḥ sa prāptatvād anūdyate. anyathā hi	yaH tu tatra BAvanA-aBiDAna-aMSaH sa prApta-tvAt anUdyate. anyaTA hi
   bhāvanaivaikā pratyayārthaḥ karotibhāvayatī vā kartṛsaṃkhyādīnām apy	BAvanA-eva-ekA pratyaya-arTaH karoti-BAvayatI vA kartR-saMKyA-AdInAm api-
   abhidhāyakāv iti bhrāntiḥ syāt |	aBiDAyakO iti BrAntiH syAt |
   nityaṃ ca pūrvāparībhūtā bhāvanākhyātenocyate |	nityam ca pUrva-aparIBUtA BAvanA-KyAtena-ucyate |
   tatra yadi pratyayāntaraṃ prayujyeta, tataḥ karotibhāvayatibhyāṃ dravyavad	tatra yadi pratyaya-antaram prayujyeta, tatas karoti-BAvayatiByAm dravya-vat-
   upasaṃhṛtarūpocyamānā naivākhyātasadṛśī kathyeta |	upasaMhRta-rUpa-ucyamAnA na-eva-AKyAta-sadRSI kaTyeta |
   tasmād avaśyaṃ tiṅ api prayoktavya iti |	tasmAt avaSyam tiF api prayoktavyaH iti |
   %p. 77	%p. 77
   kiñ ca---	kiQ ca---
   bhāvanā gamyamānā ca dhātupratyayasaṃnidhau /	BAvanA gamyamAnA ca DAtu-pratyaya-saMniDO /
   kasya vācyeti vispaṣṭaṃ na kadācit pratīyate // 26 //	kasya vAcya-iti vispazwam na kadAcid pratIyate // 26 //
   yadi hy ekāntenāsyāḥ pratyayārthatvam avadhāryeta, tataḥ	yadi hi ekAntena-asyAH pratyaya-arTa-tvam avaDAryeta, tatas-
   karotibhāvayatibhyāṃ pratyayapaunaruktyāśaṅkā syān, na tu tad asti |	karoti-BAvayatiByAm pratyaya-pOna-rukti-ASaFkA syAn, na tu tat asti |
   ubhayasannidhau gamyamānatvāt |	uBaya-sanniDO gamyamAna-tvAt |
   kevalaprakṛtipratyayaprayogābhāvād dhi na viveko vijñāyate |	kevala-prakRti-pratyaya-prayoga-aBAvAt Di na vivekaH vijQAyate |
   śakyate hi vaktuṃ dhātusahitena pratyayenocyata iti,	Sakyate hi vaktum DAtu-sahitena pratyayena-ucyate iti,
   atha vā pratyayānugṛhītena dhātunā, atha vobhābhyām |	aTa vA pratyaya-anugRhItena DAtunA, aTa vA-uBAByAm |
   na ca śaktikalpanāyāṃ viśeṣaḥ |	na ca Sakti-kalpanAyAm viSezaH |
   sarvathārthāpattisāmyāt |	sarvaTA-arTApatti-sAmyAt |
   na ca vivekajñānaprayojanam asti |	na ca viveka-jQAna-prayojanam asti |
   syād etat |	syAt etat |
   kṛdantād dhātor apratītes tiṅvyabhicāriṇy eva bhāvaneti |	kRdantAt DAtoH apratIteH tiFvyaBicAriNI eva BAvanA-iti |
   tad ayuktam |	tat ayuktam |
   astibhavatividyatipareṣu pratyayeṣv apy adarśanāt |	astiBavati-vidyati-parezu pratyayezu api adarSanAt |
   na ca kṛdanteṣv apy atyantaṃ bhāvanā nāsti |	na ca kRdantezu api atyantam BAvanA na-asti |
   kiṃcid apakṛṣyamāṇarūparpatīteḥ |	kiMcid apakRzyamANa-rUparpatIteH |
   (1) kṛtyeṣu tāvad bhoktavyam yaṣṭavyam iti kiṃcin nyūnākhyātād gamyate |	(1) kRtyezu tAvat Boktavyam yazwavyam iti kiMcid nyUna-AKyAtAt gamyate |
   tatrāpi karmotpanneṣu dravyaprādhānyād brāhmaṇo na hantavyaḥ iti	tatra-api karma-utpannezu dravya-prADAnyAt brAhmaNaH na hantavyaH iti
   bhāvotpannebhyo nyūnatarā |	BAva-utpanneByaH nyUnatarAH |
   na hi tatra prayojakavyāpāraprādhānyam |	na hi tatra prayojaka-vyApAra-prADAnyam |
   ekatra dhātvarthaprādhānyāt, aparatra svavyāpāraviśiṣṭaprayojyaparatvāt |	ekatra DAtu-arTa-prADAnya-at, aparatra sva-vyApAra-viSizwa-prayojya-paratvAt |
   etena bhāvakarmotpannalakārās tiṅo 'pi vyākhyātāḥ |	etena BAva-karma-utpannalakArAH tiFaH api vyAKyAtAH |
   teṣv api hi prayojakavyāpāraguṇatvapratītir aviśiṣṭā |	tezu api hi prayojaka-vyApAra-guNa-tva-pratItiH aviSizwAH |
   ato na tiṅantānāṃ tulyakalpatvam |	atas na tiFantAnAm tulya-kalpa-tvam |
   %p. 78	%p. 78
   (2) tathā avyayakṛto bhāve bhavanti iti smaraṇāviśeṣe 'pi svasaṃvedyam	(2) taTA avyaya-kRtaH BAve Bavanti iti smaraNa-aviSeze api sva-saMvedyam
   īṣannyūnabhāvanāvijñānam |	Izat-nyUna-BAvanA-vijQAnam |
   abhikrāmaṃ juhoti, darbhataruṇakenopaghātaṃ juhoti, abhiṣutya hutvā	aBikrAmam juhoti, darBa-taruNakena-upaGAtam juhoti, aBizutya hutvA
   bhakṣayanti, purā vācaḥ pravaditoḥ iti sarvatra śrutyaiva	Bakzayanti, purA vAcaH pravaditoH iti sarvatra SrutyA-eva
   bhāvanāntarasāpekṣā bhāvanāvagamyate |	BAvanA-antara-sA-apekzA BAvanA-avagamyate |
   (3) pakvaḥ pakvavān ity api nirvṛttarūpabhāvanopasarjanadravyapratītiḥ	(3) pakvaH pakvavAn iti api nirvRtta-rUpa-BAvanA-upasarjana-dravya-pratItiH
   pratyakṣā |	pratyakzAH |
   (4) evaṃ pācakādiṣv api draṣṭavyam |	(4) evam pAcaka-Adizu api drazwavyam |
   tathā ca sarvatra kārakāpekṣā dṛśyate |	taTA ca sarvatra kAraka-apekzA dRSyate |
   anyathā hi rūḍhitaddhitasamāseṣv iveyaṃ na syāt |	anyaTA hi rUXi-tad-hita-samAsezu iva-iyam na syAt |
   na ca nirvyāpārāṇām ete vyapadeśā bhavanti |	na ca nirvyApArANAm ete vyapadeSAH Bavanti |
   na cāsti sa vyāpāro yatra kiṃcid asan na janyate |	na ca-asti sa vyApAraH yatra kiMcid asat na janyate |
   tataś ca siddhaḥ karotibhāvayatyor arthaḥ |	tatas ca sidDaH karoti-BAvayatyoH arTaH |
   śakyate ca sarvatra sāmānādhikaraṇyam api darśayituṃ vināpi	Sakyate ca sarvatra sAmAnADikaraNyam api darSayitum vinA-api
   pūrvāparībhūtatvena |	pUrva-aparIBUta-tvena |
   tad yathā kiṃ kartavyaṃ? paktavyam, kathaṃkāraṃ juhoti? abhikrāmam, kiṃ	tat yaTA kim kartavyan? paktavyam, kaTaMkAram juhoti? aBikrAmam, kim
   kṛtvā juhoti? abhiṣutya, kiṃ kṛtavān? pakvavān, kiṃ	kRtvA juhoti? aBizutya, kim kRtavAn? pakvavAn, kim
   %p. 79	%p. 79
   kṛtam? pakvaṃ, kiṃkriyo devadattaḥ? paktā, keyaṃ kriyā? pākaḥ iti |	kRtam? pakvaM, kiMkriyaH devadattaH? paktA, kA-iyam kriyA? pAkaH iti |
   na ca karotisāmānādhikaraṇyātiriktam ākhyāteṣv api bhāvanāpramāṇaṃ vidyate	na ca karoti-sAmAnA-aDikaraNyA-atiriktam AKyAtezu api BAvanA-pramANam vidyate
   tasmād dhātavo 'pi bhāvanāṃ na muñcanti |	tasmAt DAtavaH api BAvanAm na muQcanti |
   tathā cāhuḥ karotir artheṣv iva sarvadhātūn iti |	taTA ca-AhuH karotiH arTezu iva sarva-DAtUn iti |
   yat tv asyāḥ prādhānyaṃ tat kāmaṃ tiṅābhidheyaṃ dyotyaṃ	yat tu asyAH prADAnyam tat kAmam tiFA-aBiDeyam dyotyam
   vānvayavyatirekābhyām astu, na svarūpam |	vA-anvaya-vyatirekAByAm astu, na sva-rUpam |
   nanv evam api yāgena iti dhātvarthe niṣkṛṣṭe tenaiva bhāvanāpy upātteti	nanu evam api yAgena iti DAtu-arTe nizkRzwe tena-eva BAvanA-api upAtta-iti
   bhāvayet iti punaḥ prayogo na prāpnoti |	BAvayet iti punar prayogaH na prApnoti |
   naiṣa doṣaḥ |	na-eza dozaH |
   tathā hi dvyarthasya dhātor bhedenārthe kathyamāne yāgena iti viśeṣarūpaṃ	taTA hi dvi-arTasya DAtoH Bedena-arTe kaTyamAne yAgena iti viSeza-rUpam
   karaṇātmanā niṣkṛṣṭam |	karaNa-AtmanA nizkRzwam |
   itarat tu bhāvanātmakaṃ sāmānyarūpaṃ śabdāntareṇa bhāvayet ity anena	itarat tu BAvanA-Atmakam sAmAnya-rUpam Sabda-antareNa BAvayet iti anena
   kathyate |	kaTyate |
   atha vā kecit karaṇāṃśakartṛsaṃkhyādayaḥ prakṛtipratyayayor bhedena vācyāḥ	aTa vA kecid karaNa-aMSa-kartR-saMKyA-AdayaH prakRti-pratyayayoH Bedena vAcyAH
   bhāvanā tu samudāyāvyabhicārāt samucitayor evārtha ity api śakyaṃ vaktum |	BAvanA tu samudAya-avi-aBicArAt samucitayoH eva-arTaH iti api Sakyam vaktum |
   tathā ca sūtrakārabhāṣyakārābhyāṃ bhāvārthāḥ karmaśabdāḥ iti	taTA ca sUtrakAra-BAzya-kArAByAm BAva-arTAH karma-SabdAH iti
   sāmānādhikaraṇyam evāśritam, na bhāvārthatvena pratyayāḥ kathitāḥ |	sAmAnADikaraNyam eva-ASritam, na BAva-arTa-tvena pratyayAH kaTitAH |
   śāstre tu sarvatra pratyayārtho bhāvaneti vyavahāraḥ |	SAstre tu sarvatra pratyaya-arTaH BAvanA-iti vyavahAraH |
   tatrāyam abhiprāyaḥ |	tatra-ayam aBiprAyaH |
   %p. 80	%p. 80
   pratyayārthaṃ saha brūtaḥ prakṛtipratyayau sadā /	pratyaya-arTam saha brUtaH prakRti-pratyayO sadA /
   prādhānyād bhāvanā tena pratyayārtho 'vadhāryate // 27 //	prADAnyAt BAvanA tena pratyaya-arTaH avaDAryate // 27 //
   yady apy anyad vivekakāraṇaṃ nāsti, tathāpi prādhānyaṃ pratyayārthadharmaṃ	yadi api anyat viveka-kAraNam nAsti, taTA-api prADAnyam pratyaya-arTa-Darmam
   dṛṣṭvā nūnam iyaṃ pratyayārthaḥ ity avagamyate |	dRzwvA nUnam iyam pratyaya-arTaH iti avagamyate |
   tathā kramavator nityaṃ prakṛtipratyayāśayoḥ /	taTA kramavatoH nityam prakRti-pratyaya-ASayoH /
   pratyayaśrutivelāyāṃ bhāvanātmāvagamyate // 28 //	pratyaya-Sruti-velAyAm BAvanA-AtmA-avagamyate // 28 //
   na kevalam etāv evānvayavyatirekau yau parasparaparityāgena lakṣyete |	na kevalam etO eva-anvaya-vyatirekO yO paraspara-parityAgena lakzyete |
   tasminn eva hi pade tadāgame hi tad dṛśyate ity anena nyāyena viveko	tasmin eva hi pade tad-Agame hi tat dRSyate iti anena nyAyena vivekaH-
   'vadhāryate |	avaDAryate |
   yat tv astyādiparaḥ pratyayo 'pi bhāvanāṃ jahātīti tulyaṃ	yat tu asti-Adi-paraH pratyayaH api BAvanAm jahAti-iti tulyam
   dhātusamudāyapakṣayor apy etat |	DAtu-samudAya-pakzayoH api etat |
   sarvathā yatra pratīyate, tatra tāvat pratyayārthatvaṃ niścīyate |	sarvaTA yatra pratIyate, tatra tAvat pratyaya-arTa-tvam niScIyate |
   anyatra tv ayaṃ vicāra eva nāsti |	anyatra tu ayam vicAraH eva na-asti |
   kvacid vyabhicārasya cottaram uktaṃ tadbhūtādhikaraṇe |	kvacid vyaBicArasya ca-uttaram uktam tad-BUta-aDikaraNe |
   atha vā naivātrāpi vyabhicāraḥ |	aTa vA na-eva-atra-api vyaBicAraH |
   kutaḥ |	kutas |
   astyādāv api kartraṃśe bhāvye 'sty eva hi bhāvanā /	asti-AdO api kartR-aMSe BAvye asti eva hi BAvanA /
   %p. 81	%p. 81
   anyatrāśeṣabhāvāt tu na tathā sā prakāśate // 29 //	anyatra-aSeza-BAvAt tu na taTA sA prakASate // 29 //
   yady api kartur aniṣpannatvād vyatiriktabhāvayitavyābhāvād astyādiṣu	yadi api kartuH anizpanna-tvAt vyatirikta-BAvayitavya-aBAvAt asti-Adizu
   prayojakavyāpāro nātīva lakṣyate, tathāpi pratyayasāmarthyāt tāvat	prayojaka-vyApAraH na-atIva lakzyate, taTA-api pratyaya-sAmarTyAt tAvat-
   bhāvayati ity avagamyate |	BAvayati iti avagamyate |
   kim? ity apekṣite cāniṣpanne kartari anyat kiṃcit ity akalpanād ātmānam	kim? iti apekzite ca-anizpanne kartari anyat kiMcid iti akalpanAt AtmAnam
   ity eva saṃbadhayte |	iti eva saMbaDayte |
   kena? bhāvanena, katham? avayavajananādirpakāreṇa iti |	kena? BAvanena, kaTam? avayava-jana-na-AdiH-pakAreNa iti |
   trayo 'pi tatra bhāvanāṃśā bhavanenaiva pūryante. vyāpārāntarāsaṃbhavāt |	trayaH api tatra BAvanA-aMSAH Bavanena-eva pUryante. vyApAra-antara-asaMBavAt |
   tatra kecid avayavā bhavanavyāprtāḥ prayujyante, kecit siddhabhavanāḥ	tatra kecid avayavAH Bavana-vyAprtAH prayujyante, kecid sidDa-BavanAH
   prayojakāḥ |	prayojakAH |
   siddhabhavanāsiddhabhavanavarti ca sāmānyam ubhayasaṃparkād bhāvanety	sidDa-Bavana-asidDa-Bavana-varti ca sAmAnyam uBaya-saMparkAt BAvanA-iti-
   ucyate |	ucyate |
   etena jāyate niṣpadyate sidhyati ityādīni vyākhyātāni |	etena jAyate nizpadyate siDyati ityAdIni vyAKyAtAni |
   astiḥ punar janisamānārthād bhavater uparitanīm avasthām abhilapan	astiH punar jani-samAna-arTAt BavateH uparitanIm avasTAm aBilapan
   sattayātmabhavanaṃ bhavad bhāvayatīty evam ākhyātapratyayaṃ labhate |	sattayA-Atma-Bavanam Bavat BAvayati-iti evam AKyAta-pratyayam laBate |
   tatrāpi tu kālakṛtabhedapūrvottarasāmānyasattārūpeṇa pūrvavad eva	tatra-api tu kAla-kRta-Beda-pUrva-uttara-sAmAnya-sattA-rUpeNa pUrvavat eva
   prayojyaprayojakavyāpārakalpanānusartavyā |	prayojya-prayojaka-vyApAra-kalpanA-anusartavyA |
   satyām api tv evamādiṣu bhāvanāyāṃ niṣpannacetanakartṛviṣayatvād	satyAm api tu evamAdizu BAvanAyAm nizpanna-cetana-kartR-vizaya-tvAt-
   vidhipratiṣedhayor asaṃbhavaḥ |	viDi-pratizeDayoH asaMBavaH |
   syād etat |	syAt etat |
   dṛṣṭo vidhir api tasmāt prāyaṇīyasyāhna ṛtvijā bhavi-	dRzwaH viDiH api tasmAt prAyaNIyasya-ahnaH RtvijA Bavi-
   %p. 82	%p. 82
   tavyam, rathaṃtaraṃ bhavati, atrādhvaryuḥ syāt, ihokthyāni syuḥ iti |	tavyam, raTaMtaram Bavati, atra-aDvaryuH syAt, iha-ukTyAni syuH iti |
   satyaṃ dṛśyate, na tv iha pūrveṇa tulyo bhavatyarthaḥ |	satyam dRSyate, na tu iha pUrveNa tulyaH Bavati-arTaH |
   siddho hi puruṣaḥ karmasaṃbandhanimittam ṛtviktvaṃ bhavad anyair eva	sidDaH hi puruzaH karma-saMbanDa-nimittam Rtvij-tvam Bavat anyEH eva
   parikrayaṇādibhir vyāpārair bhāvayed ity ucyate |	parikrayaNa-AdiBiH vyApArEH BAvayet iti ucyate |
   tathā rathaṃtarādiṣu saty api śrutyā bhavanavidhisaṃbandhe tatrāsaṃbhavād	taTA raTaMtara-Adizu sati api SrutyA Bavana-viDi-saMbanDe tatra-asaMBavAt-
   anumīyamānā bhāvanaiva vidhīyate |	anumIyamAnA BAvanA-eva viDIyate |
   yatra tu ihāmuko bhavet iti prayogas tatra bhavates tiṣṭhatyarthavācitvāt	yatra tu iha-amukaH Bavet iti prayogaH tatra BavateH tizWati-arTa-vAci-tvAt
   saṃbhavaty eva vyatiriktaṃ bhāvayitavyam ity evaṃ vijñāyate sthānenānyat	saMBavati eva vyatiriktam BAvayitavyam iti evam vijQAyate sTAnena-anyat-
   kiṃcid bhāvayet iti |	kiMcid BAvayet iti |
   tena bhūtabhaviṣyadvartamānāpadeśamātreṣv evāpāramārthikaṃ	tena BUta-Bavizyat-vartamAna-apadeSa-mAtrezu eva-apAramArTikam
   bhavitṛvyāpārasya bhāvanātvam, na vidhyādiṣu |	BavitRvyApArasya BAvanA-tvam, na viDi-Adizu |
   bhūtādikathane 'pi yadā samastaṃ vyāpāraṃ dhātur evopādatte	BUta-Adi-kaTane api yadA samastam vyApAram DAtuH eva-upAdatte
   nāvayavakālādikṛtabhedāśrayaṇam, tadā vispaṣṭād virodhād dhātvarthamātram	na-avayava-kAla-Adi-kRta-Beda-ASrayaNam, tadA vispazwAt viroDAt DAtu-arTa-mAtram
   kartṛsaṃkhyādayaś cākhyātapadārthatvenāvadhāryante, na bhāvanā |	kartR-saMKyA-AdayaH ca-AKyAta-padArTa-tvena-avaDAryante, na BAvanA |
   na ca bhāvanāvyabhicāreṇa doṣa ity uktam |	na ca BAvanA-vyaBicAreNa dozaH iti uktam |
   yat tu kṛdanteṣv api dhātavo bhāvanāṃ na vyabhicarantīti |	yat tu kRdantezu api DAtavaH BAvanAm na vyaBicaranti-iti |
   satyaṃ dhātvarthā na vyabhicaranti |	satyam DAtu-arTAH na vyaBicaranti |
   tair eva tu gamyamānatvād anabhidheyatvam api śakyaṃ vaktum |	tEH eva tu gamyamAna-tvAt anaBiDeya-tvam api Sakyam vaktum |
   tathā hi	taTA hi
   dhātvarthakārakair eva guṇabhūto 'vagamyate /	DAtu-arTa-kArakEH eva guNa-BUtaH avagamyate /
   %p. 83	%p. 83
   bhāvanātmā kṛdanteṣu tasmān naivābhidhīyate // 30 //	BAvanA-AtmA kRdantezu tasmAt na-eva-aBiDIyate // 30 //
   yathaiva bhāvapradhānatvād ākhyāte tatsambandhād eva	yaTA-eva BAva-praDAna-tvAt AKyAte tad-sambanDAt eva
   guṇabhūtakārakarpratītishiddher na kartṛkarmaṇor abhidhānaṃ bhaviṣyati,	guNa-BUta-kAra-karpratIti-shidDeH na kartR-karmaNoH aBiDAnam Bavizyati,
   evaṃ kartrādyabhidhānād eva tadanyathānupapattyā bhāvanāsiddher	evam kartR-Adi-aBiDAnAt eva tat-anyaTA-anupapattyA BAvanA-sidDeH-
   anabhidhānam |	anaBiDAnam |
   gamyamānāpekṣayaiva ca karotisāmānādhikaraṇyam, yathā pacatiśabdasya	gamyamAna-apekzayA-eva ca karoti-sAmAnADikaraNyam, yaTA pacati-Sabdasya
   devadattaśabdena |	devadatta-Sabdena |
   tathābhūtayaiva ca kārakasambandho 'py upapatsyate |	taTABUtayA-eva ca kAraka-sambanDaH api upapatsyate |
   atha vā bhāvanopasarjanadhātvarthaniṣpattyarthatvāt kārakāṇāṃ	aTa vA BAvanA-upasarjana-DAtu-arTa-nizpatti-arTa-tvAt kArakANAm
   dhātvarthenaiva saṃbandhasiddhiḥ |	DAtu-arTena-eva saMbanDa-sidDiH |
   sa eva hi tāni svasiddhyartham apekṣate |	saH eva hi tAni sva-sidDi-arTam apekzate |
   bhāvanāpi ca tathābhūtāny eva tāni gṛhṇātīty aviruddhaḥ sambandhaḥ |	BAvanA-api ca taTABUtAni eva tAni gRhNAti-iti avirudDaH sambanDaH |
   kṛtyānāṃ tu praiṣavācitvāt saty api bhāvanānabhidhāne tāvat	kRtyAnAm tu prEza-vAci-tvAt sati api BAvanA-anaBiDAne tAvat-
   svārthaparyavasānaṃ nāsti yāvad aṃśatrayaparipūrṇā bhāvanā na labdhā |	sva-arTa-paryavasAnam na-asti yAvat aMSa-traya-paripUrNA BAvanA na labDA |
   kutaḥ |	kutas |
   svavyāpāre hi puruṣaḥ kartṛtvena niyujyate /	sva-vyApAre hi puruzaH kartR-tvena niyujyate /
   praiṣais tasya ca kiṃ karma bhāvanāṃśatrayātmikā // 31 //	prEzEH tasya ca kim karma BAvanA-aMSa-traya-AtmikA // 31 //
   na hi puruṣaḥ svavyāpāraṃ muktvānyad anuṣṭhātuṃ śaktaḥ |	na hi puruzaH sva-vyApAram muktvA-anyat anuzWAtum SaktaH |
   praiṣāś cainam anuṣṭhāpayanti |	prEzAH ca-enam anuzWApayanti |
   te yadi tadvyāpāraṃ kathaṃcin nopādadyuḥ, na niyokutṃ śaknuyur ity evam	te yadi tat-vyApAram kaTaMcid na-upAdadyuH, na niyokutm SaknuyuH iti evam
   api bhāvanākṣepasiddhiḥ |	api BAvanA-Akzepa-sidDiH |
   yāvāṃś ca brāhmaṇagataḥ praiṣaḥ sa sarvaḥ prāptyabhāvād vidhir eva	yAvAn ca brAhmaNa-gataH prEzaH sa sarvaH prApti-aBAvAt viDiH eva
   bhavatīti vināpi smaraṇena	Bavati-iti vinA-api smaraNena
   % p. 84	% p. 84
   kṛtyānāṃ vidhāyaktvam |	kRtyAnAm viDAyaktvam |
   ayam eva ca vidhipraiṣayor viśeṣaḥ |	ayam eva ca viDi-prEzayoH viSezaH |
   pravartanasmṛtiḥ prāpte praiṣa ity abhidhīyate /	pravartana-smRtiH prApte prEzaH iti aBiDIyate /
   aprāptapraiṣaṇaṃ sarvaṃ vidhitvaṃ pratipadyate // 32 //	aprApta-prEzaNam sarvam viDi-tvam pratipadyate // 32 //
   tasmāt pratyayārtho bhāvanety upapannam |	tasmAt pratyaya-arTaH BAvanA-iti upapannam |
   %p. 85	%p. 85
   nanu ca yadi prayojakavyāpāro bhāvaneṣyate, tataḥ pacāv adhiśrayaṇādīni,	nanu ca yadi prayojaka-vyApAraH BAvanA-izyate, tatas pacO aDiSrayaNa-AdIni,
   yajau ca mānasaḥ saṃkalpa ityādīnāṃ bhāvanātvam, ta eva ca dhātvarthā iti	yajO ca mAnasaH saMkalpaH ityAdInAm BAvanA-tvam, te eva ca DAtu-arTAH iti
   dhātuvācyaiva bhāvanā syāt |	DAtu-vAcyA-eva BAvanA syAt |
   naiṣa doṣaḥ |	na-eza dozaH |
   dhātvarthavyatirekeṇa yady apy eṣā na lakṣyate /	DAtu-arTa-vyatirekeNa yadi api ezA na lakzyate /
   tathāpi sarvasāmānyarūpeṇānyāvagamyate // 33 //	taTA-api sarva-sAmAnya-rUpeNa-anya-avagamyate // 33 //
   sarvatra hy adhiśrayaṇādau karotīty api sāmānyavyāpārāṃśaḥ pratīyate |	sarvatra hi aDiSrayaNa-AdO karoti-iti api sAmAnya-vyApAra-aMSaH pratIyate |
   pacatyādivācyā viklittyadhiśrayaṇādayaḥ karmasthāḥ kartṛsthāś ca |	pacati-Adi-vAcyAH viklitti-aDiSrayaNa-AdayaH karma-sTAH kartR-sTAH ca |
   tatra yadaudāsīnyapracyutimātreṇa parispandarūpaṃ nirūpyate sā bhāvanā |	tatra yadA-OdAsIni-apracyuti-mAtreNa parispanda-rUpam nirUpyate sA BAvanA |
   ye tu tadanurañjanasamarthāḥ kartṛkarmagatā viśeṣās te tasyā eva	ye tu tad-anuraQjana-samarTAH kartR-karma-gatAH viSezAH te tasyAH eva
   karaṇetikartavyatāṃśayor niviśante |	karaNa-iti-kartavyatA-aMSayoH niviSante |
   evaṃ tarhi dhātvarthasāmānyaṃ bhāvanety etad āpannam |	evam tarhi DAtu-arTa-sAmAnyam BAvanA-iti etat Apannam |
   satyaṃ sādhyatayā sāmānyam, na tu gotvādirūpeṇa |	satyam sADya-tayA sAmAnyam, na tu go-tva-Adi-rUpeNa |
   katham |	kaTam |
   anyad eva hi yāgādau sāmānyaṃ karaṇātmakam /	anyat eva hi yAga-AdO sAmAnyam karaNa-Atmakam /
   anyac ca bhāvanā nāma sādhyatvena vyavasthitam // 34 //	anyat ca BAvanA nAma sADya-tvena vyavasTitam // 34 //
   bhāvanāyāṃ hi svayam eva pratipuruṣaṃ sāmānyaviśeṣau bhavataḥ |	BAvanAyAm hi svayam eva prati-puruzam sAmAnya-viSezO BavataH |
   tathā tatkaraṇabhūte yāgādau samavetaṃ bhāvanākaraṇāṃśāpekṣitaṃ	taTA tad-karaNa-BUte yAga-AdO samavetam BAvanA-karaNa-aMSa-apekzitam
   dhātvarthasāmānyaṃ nāma yat karmaśabdenābhi-	DAtvarTasAmAnyam nAma yat karma-Sabdena-aBi-
   %p. 86	%p. 86
   dhīyate |	DIyate |
   viśeṣaṇabhāvāc ca yāgādayo bhāvanāviśeṣā ity ucyante, na tadvyaktitvena |	viSezaNa-BAvAt ca yAga-AdayaH BAvanA-viSezAH iti ucyante, na tad-vyakti-tvena |
   śāstrapradeśe tu kriyākarmaśabdau kadācid dhātvarthe prayjyete, kadācid	SAstra-pradeSe tu kriyA-karma-SabdO kadAcid DAtu-arTe prayjyete, kadAcid-
   bhāvanāyām, kadācit tu pratyāsattyobhayatrāpi prayogaḥ, na	BAvanA-AyAm, kadAcid tu pratyAsattyaH-Bayatra-api prayogaH, na
   svarūpābhidhānena |	svarUpa-aBiDAnena |
   kutaḥ |	kutas |
   yādṛśī bhāvanākhyāte dhātvarthaś cāpi yādṛśaḥ /	yAdRSI BAvanA-AKyAte DAtu-arTaH ca-api yAdRSaH /
   nāsau tenaiva rūpeṇa kathyate 'nyaiḥ padaiḥ kvacit // 35 //	na-asO tena-eva rUpeNa kaTyate anyEH padEH kvacid // 35 //
   bhāvanāśabdo hi niṣpannātmikāṃ sattvarūpāpannāṃ liṅgasaṃkhyāyoginīm	BAvanA-SabdaH hi nizpanna-AtmikAm sattva-rUpa-ApannAm liFga-saMKyA-yoginIm
   abhidhatte |	aBiDatte |
   na cāsāv ākhyāte tādṛśy abhidhīyate |	na ca-asO AKyAte tAdRSI aBiDIyate |
   liṅgasaṃkhyārahitarūpeṇa gamyamānatvāt |	liFga-saMKyA-rahita-rUpeNa gamyamAna-tvAt |
   evaṃ dhātvartho 'pi veditavyaḥ |	evam DAtvarTaH api veditavyaH |
   tathā karoti bhāvayati ity etābhyām api śrutyā tāvad anyādṛg evārthaḥ	taTA karoti BAvayati iti etAByAm api SrutyA tAvat anyAdRS eva-arTaH
   pratīyate kṛñbhāvayatyarthakaraṇikā bhāvanā |	pratIyate kRQBa-avayati-arTa-karaNikA BAvanA |
   na caivaṃrūpāsau yajeta ityādiṣv astīty aparyāyatvam |	na ca-evaMrUpA-asO yajeta iti-Adizu asti-iti aparyAya-tvam |
   tatrānantarapratyayotthāpitabhāvanāntarabuddhim avivakṣitvārthasaṃvādaḥ	tatra-anantara-pratyaya-utTApita-BAvanA-antara-budDim avivakzitvA-arTa-saMvAdaH
   kartavyaḥ |	kartavyaH |
   tenādūraviprakaraṣamātreṇaiṣa prayogaḥ, nārthasāmyena---ity avasthitam	tena-adUra-viprakaraza-mAtreNa-eza prayogaH, na-arTa-sAmyena---iti avasTitam
   ananyaśabdavācyatvaṃ bhāvanāyāḥ |	ananya-Sabda-vAcya-tvam BAvanAyAH |
   %p. 87	%p. 87
   sā tu pratītamātraiva prādhānyād apekṣāntarānadhīnatvāc ca prathamaṃ tāvat	sA tu pratIta-mAtrA-eva prADAnyAt apekza-antara-anaDIna-tvAt ca praTamam tAvat-
   sādhyāṃśam apekṣate bhāvayet kim? iti |	sADya-aMSam apekzate BAvayet kim? iti |
   tatra yāvatī vidhyupetā bhāvanā tasyāṃ pūrvapratītam api vidhitvaṃ tāvan	tatra yAvatI viDi-upetA BAvanA tasyAm pUrva-pratItam api viDi-tvam tAvan
   nāśrīyate, yāvad aṃśatrayapūrṇā bhāvanānuṣṭhānayogyā na bhavati |	na-ASrIyate, yAvat aMSa-traya-pUrNA BAvanA-anuzWAna-yogyA na Bavati |
   vidhitvaprakramāc ca prathamam evaitaj jñāyate---yādṛśair aṃśaiḥ pūrṇeyaṃ	viDi-tva-prakramAt ca praTamam eva-etat jQAyate---yAdRSEH aMSEH pUrNeyam
   vidhānam arhati tādṛśaiḥ pūrayitavyā---iti |	viDAnam arhati tAdRSEH pUrayitavyA---iti |
   na ca buddhipūrvakārī puruṣaḥ puruṣārtharahitaṃ vyāpāraṃ vacanaśatenāpy	na ca budDi-pUrva-kArI puruzaH puruza-arTa-rahitam vyApAram vacana-Satena-api-
   ukto 'nutiṣṭhati |	uktaH anutizWati |
   na ca puruṣārthaḥ sādhyavyatiriktāṃśapātitvena kaiścit prārthyate |	na ca puruza-arTaH sADya-vyatirikta-aMSa-pAti-tvena kEScid prArTyate |
   tato 'bhyarhitatarasyānyasya sādhyasyāvidhyamānatvāt |	tatas aByarhitatarasya-anyasya sADyasya-aviDyamAna-tvAt |
   tatra yady asyāṃ bhāvanāyām apuruṣārthaḥ sādhyaḥ syāt, tataḥ puruṣeṣv	tatra yadi asyAm BAvanAyAm apuruza-arTaH sADyaH syAt, tatas puruzezu-
   apravartamāneṣu pratyayasya prayojakaśaktir bādhyeta |	apravartamAnezu pratyayasya prayojaka-SaktiH bADyeta |
   tena yady api samānapadopādānapratyāsatter dhātvarthaḥ	tena yadi api samAna-pada-upAdAna-pratyAsatteH DAtu-arTaH
   sādhyāṃśapūraṇāyopaplavate, tathāpy ayogyatvān nirākriyate |	sADya-aMSa-pUraNAya-upaplavate, taTA-api ayogya-tvAt nirAkriyate |
   na hi pratyāsattir evaikā saṃbandhakāraṇam, yogyatvādy api. tathā ca	na hi pratyAsattiH eva-ekA saMbanDa-kAraNam, yogya-tva-Adi api. taTA ca
   vakṣyati yasya yenārthasambandhaḥ iti |	vakzyati yasya yena-arTa-sambanDaH iti |
   kiñ ca---	kiQ ca---
   saṃbandhamātram uktaṃ ca śrutyā dhātvarthabhāvayoḥ /	saMbanDa-mAtram uktam ca SrutyA DAtu-arTa-BAvayoH /
   tad ekāṃśaniveśe tu vyāpāro 'syā na vidyate // 36 //	tat eka-aMSa-niveSe tu vyApAraH asyAH na vidyate // 36 //
   saṃbandhamātraṃ kṛtvā nivṛttavyāpārāyāṃ śrutāv anyatarāṃśaniveśo yogyatvād	saMbanDa-mAtram kRtvA nivRtta-vyApArAyAm SrutO anyatara-aMSa-niveSaH yogya-tvAt-
   āśrayitavyaḥ |	ASrayitavyaH |
   tad yadi sādhyāṃśād ekapratyayopāttena pratyāsannatareṇa vidhitvena	tat yadi sADya-aMSAt eka-pratyaya-upAttena pratyAsannatareNa viDi-tvena
   pracyāvyate,	pracyAvyate,
   %p. 88	%p. 88
   tato 'ṃśāntareṇa nūnaṃ saṃbhaṃtsyata ity evaṃ patīkṣyate |	tatas aMSa-antareNa nUnam saMBaMtsyate iti evam patIkzyate |
   kiñ ca	kiQ ca
   sādhyāṃśe purrṣāṇāṃ ca pratyayo na niyojakaḥ /	sADya-aMSe purrzANAm ca pratyayaH na niyojakaH /
   svayam eva hi jānanti kartavyaṃ puruṣāḥ sadā // 37 //	svayam eva hi jAnanti kartavyam puruzAH sadA // 37 //
   yatra hi śāstrādhīnā puruṣapravṛttiḥ, tatra tatsannikarṣaviprakarṣāv	yatra hi SAstra-aDInA puruza-pravRttiH, tatra tad-sannikarza-viprakarzO=-
   apekṣyete |	apekzyete |
   sādhyaṃ punaḥ svargapaśuputragrāmādi prāg eva śāstrāt sarve puruṣāḥ	sADyam punar svarga-paSu-putra-grAma-Adi prAk eva SAstrAt sarve puruzAH
   pratipadyante |	pratipadyante |
   tataś ca bhāvayet kim? ity apekṣitamātre vinaiva tāvac chāstreṇaitāvad	tatas ca BAvayet kim? iti apekzita-mAtre vinA-eva tAvat SAstreNa-etAvat-
   avagatam puruṣārthaḥ kaścit iti |	avagatam puruza-arTaH kaScid iti |
   tatra viśeṣamātream anavagatatvād apekṣyate |	tatra viSeza-mAtream anavagata-tvAt apekzyate |
   tad api ca na sādhyātmanā, kiṃ tarhi, etadbhāvanāviṣayatvena |	tat api ca na sADya-AtmanA, kim tarhi, etad-BAvanA-vizaya-tvena |
   tataś ca dūrasthasyāpi svargāder eva kṛtāspadasya saṃgatiḥ |	tatas ca dUra-sTasya-api svarga-AdeH eva kRta-Aspadasya saMgatiH |
   dhātvarthasambandhas tv anapekṣitaḥ kriyeta |	DAtu-arTa-sambanDaH tu anapekzitaH kriyeta |
   vidhyānarthakyāc ca bādhyetatarāṃ śrutiḥ |	viDyAnarTakyAt ca bADyetatarAm SrutiH |
   kiñ ca	kiQ ca
   bhavane yasya kartṛtvaṃ kathaṃcid avadhāritam /	Bavane yasya kartR-tvam kaTaMcid avaDAritam /
   svavākye vānyavākye vā sa sādhyatvaṃ prapadyate // 38 //	sva-vAkye vA-anya-vAkye vA sa sADya-tvam prapadyate // 38 //
   na cātra dhātvarthāder bhavanakriyāsaṃbandho 'vagataḥ |	na ca-atra DAtu-arTa-AdeH Bavana-kriyA-saMbanDaH avagataH |
   svargādīnāṃ tu kāmaśabdopabandhād bhavanasaṃbandho vijñāyate. kutaḥ |	svarga-AdInAm tu kAma-Sabda-upabanDAt Bavana-saMbanDaH vijQAyate. kutas |
   svargo me syād itītthaṃ hi svargādiḥ prārthyate bhavan /	svargaH me syAt iti-itTam hi svarga-AdiH prArTyate Bavan /
   tenāsau bhāvanāpekṣaḥ prayojyatvena gamyate // 39 //	tena-asO BAvanA-apekzaH prayojya-tvena gamyate // 39 //
   tato 'vadhṛtasvargādisādhyāṃśā bhāvanā kena bhāvayet? ity evaṃ karaṇam	tatas avaDRta-svarga-Adi-sADya-aMSAH BAvanA kena BAvayet? iti evam karaNam
   apekṣa-	apekza-
   %p. 89	%p. 89
   te |	te |
   tatra śāstrādhīnarpavṛttitvāt tatsannikarṣādāv āśrīyamāṇe (1)	tatra SAstra-aDInarpa-vRtti-tvAt tad-sannikarza-AdO ASrIyamANe (1)
   pramāṇāntarāc ca yogyāyogyatvayor ajñānāt, (2) vidhyavirodhāc	pramANa-antarAt ca yogya-ayogya-tvayoH ajQAna-at, (2) viDi-aviroDAt-
   cātyantapratyāsattyupasthitadhātvarthātikramakāraṇābhāvāt, (3)	ca-atyanta-pratyAsatti-upasTita-DAtu-arTa-atikrama-kAraNa-aBAva-at, (3)
   sarvaphalabhāvanānāṃ ca kenacid dhātvarthaviśeṣeṇa vinānupapatteḥ yāgena	sarva-Pala-BAvanAnAm ca kenacid DAtu-arTa-viSezeNa vinA-anupapatteH yAgena
   ity evaṃ vijñāyate |	iti evam vijQAyate |
   yady api ca yāgaḥ svayam eva tāvad aniṣpannaḥ, tathāpi	yadi api ca yAgaH svayam eva tAvat anizpannaH, taTA-api
   svasādhananiṣpāditaḥ san sādhayiṣyati |	sva-sADana-nizpAditaH san sADayizyati |
   sarvam eva ca kadācin niṣpannaṃ kadācid aniṣpannam |	sarvam eva ca kadAcid nizpannam kadAcid anizpannam |
   na ca prāk śāstrapravṛtter niṣpattiḥ kvacid upayujyate |	na ca prAk SAstra-pravRtteH nizpattiH kvacid upayujyate |
   phalasiddhikālamātropayogitvāt karaṇaniṣpatteḥ |	Pala-sidDi-kAla-mAtra-upayogi-tvAt karaNa-nizpatteH |
   pramāṇavaśāc ca trikālavartinām api sādhanatvāvirodhaḥ |	pramANa-vaSAt ca tri-kAla-vartinAm api sADana-tva-aviroDaH |
   tasmād yāgādīnāṃ karaṇatvam |	tasmAt yAga-AdInAm karaNa-tvam |
   tac cāpūrvadvāreṇeti tacchabdebhyo 'pūrvapratītiḥ |	tat ca-apUrva-dvAreNa-iti tad-SabdeByaH apUrva-pratItiH |
   tataś caivam api sūtrārthaḥ saṃbhavati---ye bhāvārthā bhāvanāprayojanāḥ	tatas ca-evam api sUtra-arTaH saMBavati----ye BAva-arTAH BAvanA-prayojanAH
   karmaśabdā yajyādayaḥ, tebhyaḥ kriyā pratīyeta---iti |	karma-SabdAH yajyAdayaH, teByaH kriyA pratIyeta----iti |
   nanu coktena karmakaraṇasambandhanyāyena sakarmakadhātuyuktād evākhyātād	nanu ca-uktena karma-karaNa-sambanDa-nyAyena sa-karmaka-DAtu-yuktAt eva-AKyAtAt-
   bhāvanāvagatiḥ prāpnoti |	BAvanA-avagatiH prApnoti |
   tathā hi	taTA hi
   yenepsitatamair bhāvaiḥ kim ity aṃśo 'varudhyate /	yena-IpsitatamEH BAvEH kim iti aMSaH avaruDyate /
   tadyogī tena dhātvartho na kaścit syād akarmakaḥ // 40 //	tad-yogI tena DAtu-arTaH na kaScid syAt akarmakaH // 40 //
   yadi vā sarvadhātūnāṃ sakarmakatvāpattiḥ, atha vākarmakebhyo bhāvanayā na	yadi vA sarva-DAtUnAm sa-karmaka-tva-ApattiH, aTa vA-akarmakeByaH BAvanayA na
   bhavitavyam |	Bavitavyam |
   naiṣa doṣaḥ |	na-eza dozaH |
   kutaḥ |	kutas |
   anyad eva hi dhātvarthprāpyaṃ karma sakarmake /	anyat eva hi DAtvarTprApyam karma sa-karmake /
   %p. 90	%p. 90
   anyad eva ca sarvatra pratyayārthanibandhanam // 41 //	anyat eva ca sarvatra pratyaya-arTa-nibanDanam // 41 //
   odanaṃ pacati, grāmaṃ gacchati iti dhātvarthāpavargalabhyam ekaṃ karma,	odanam pacati, grAmam gacCati iti DAtu-arTa-apavarga-laByam ekam karma,
   aparaṃ punar bhāvanākarma |	aparam punar BAvanA-akarma |
   (1) tatra kadācid dhātvarthakarmaiva bhāvanākarmatvam api pratipadyate	(1) tatra kadAcid DAtu-arTa-karma-eva BAvanA-karma-tvam api pratipadyate
   pākenaudanaṃ bhāvayati iti |	pAkena-odanam BAvayati iti |
   (2) kadācit punaḥ svakarmaviśiṣṭadhātvarthayuktā bhāvanā karmāntareṇa	(2) kadAcid punar sva-karma-viSizwa-DAtu-arTa-yuktA BAvanA karma-antareNa
   yujyate grāmagamanena svārthaṃ bhāvayati, odanapākena ceti |	yujyate grAma-gamanena sva-arTam BAvayati, odana-pAkena ca-iti |
   tac caitad dhātvarthāt paratas tadavāpyamātratvena gamyamānaṃ	tat ca-etat DAtu-arTAt paratas tad-avApya-mAtra-tvena gamyamAnam
   dhātvarthāntatirohitam api bhāvanākarmatayā sarvatrāvadhāryate |	DAtvarTa-anta-tirohitam api BAvanA-karma-tayA sarvatra-avaDAryate |
   tac ca prāyeṇaivaṃkāmaśabdenaiva saṃbandham āpadyate sukhakāma āsīta,	tat ca prAyeNa-evaMkAma-Sabdena-eva saMbanDam Apadyate suKa-kAmaH AsIta,
   svāsthyakāmaḥ śayīta iti |	svAsTya-kAmaH SayIta iti |
   saty api āsiśetyor akarmakatve yaḥ pratyayena karotyartho 'bhihitaḥ,	sati api AsiSetyoH akarmaka-tve yaH pratyayena karoti-arTaH aBihitaH,
   tatkarmatvena svādīny avadhāryante |	tad-karma-tvena svAdIni avaDAryante |
   tena (1) karoteḥ sarvadā sakarmakatvāt,	tena (1) karoteH sarvadA sa-karmaka-tvAt,
   (2) akarmakākhyātānām api ca tatsāmānādhikaraṇyadarśanāt kiṃ karoti āste,	(2) akarmaka-AKyAtAnAm api ca tad-sAmAnADikaraNya-darSanAt kim karoti Aste,
   kiṃ karoti śete iti---siddhaivamādiṣv api sakarmikā bhāvanā |	kim karoti Sete iti---sidDa-evamAdizu api sa-karmikA BAvanA |
   yajer api tu yat karma pūjyatvād devateṣyate /	yajeH api tu yat karma pUjya-tvAt devatA-izyate /
   tadujjhitvaiva putrādeḥ karmatvaṃ bhāvanāśritam // 42 //	tat-ujJitvA-eva putra-AdeH karma-tvam BAvanA-ASritam // 42 //
   tasmāt sakarmakākarmakayor aviśeṣāt āsanena bhāvayet ity api	tasmAt sa-karmakA-karmakayoH aviSezAt Asanena BAvayet iti api
   prayogasiddhiḥ |	prayoga-sidDiH |
   kas tarhi sakarmakākarmakayor bhedaḥ |	kaH tarhi sa-karmakA-karmakayoH BedaH |
   ucyate |	ucyate |
   sākṣād avyabhicāreṇa dhātvartho yatra karmabhāk /	sAkzAt avyaBicAreNa DAtu-arTaH yatra karma-BAj /
   sakarmakaḥ sa dhātuḥ syāt pāraṃparye tv akarmakaḥ // 43 //	sa-karmakaH sa DAtuH syAt pAraMparye tu akarmakaH // 43 //
   %p. 91	%p. 91
   āsanaśayanādīnāṃ hi na niyamenānantaryeṇa vā idam tat iti vā karma	Asana-Sayana-AdInAm hi na niyamena-AnantaryeNa vA idam tat iti vA karma
   nirūpyate, tenākarmakā abhidhīyante |	nirUpyate, tena-akarmakAH aBiDIyante |
   pacigamyādīnāṃ tu viklidyattatsaṃyujyamānasākṣātsaṃbandhikarmāvyabhicārāt	paci-gamyAdInAm tu viklidyat-tat-saMyujyamAna-sAkzAt-saMbanDi-karma-avyaBicArAt
   sakarmakatvam |	sa-karmaka-tvam |
   na tu bhāvanāviśeṣaṇatve kaścid viśeṣaḥ |	na tu BAvanA-viSezaNa-tve kaScid viSezaH |
   seyaṃ bhāvanāṃśadvayaparipūrṇā satī sarvakaraṇānām upāyānanugṛhītānāṃ	sA-iyam BAvanA-aMSa-dvaya-paripUrNA satI sarva-karaNAnAm upAyAn-anugRhItAnAm
   karaṇatvānupapatteḥ kathaṃ bhāvayet itītikartavyatām apekṣate |	karaNa-tva-anupapatteH kaTam BAvayet iti-itikartavyatAm apekzate |
   sā ca pratyakṣādīnām anugrāhakadarśanaśaktyabhāvād atyantaśāstragamyeti	sA ca pratyakza-AdInAm anugrAhaka-darSana-Sakti-aBAvAt atyanta-SAstra-gamya-iti
   yathāsannikarṣaṃ tadasaṃbhavāc ca yathā kathaṃcid upasthāpyamānā	yaTA-sannikarzam tat-asaMBavAt ca yaTA kaTaMcid upasTApyamAnA
   śāstrānusāreṇa śrutyādyupadeśena codanāsāmānyādyatideśena	SAstra-anusAreNa Sruti-Adi-upadeSena codanA-sAmAnyAdi-atideSena
   vātyantādṛṣṭopakāradvāreṇānyathānupapattyā kalpyate |	vA-atyanta-adRzwa-upakAra-dvAreNa-anyaTA-anupapattyA kalpyate |
   tataḥ paripūrṇatvād anuṣṭhātuṃ yogyeti vidhīyate |	tatas paripUrNa-tvAt anuzWAtum yogyA-iti viDIyate |
   tadvidhānāc cārthāpattyā yāgādividhānam---ity upapannaṃ bhāvārthasūtram |	tad-viDAnAt ca-arTa-ApattyA yAga-Adi-viDAnam----iti upapannam BAva-arTa-sUtram |
   %p. 92	%p. 92
   bhavanti kecit karmaśabdāḥ---yāgaḥ yajanam ijyā ity udāhartavye	Bavanti kecid karma-SabdAH---yAgaH yajanam ijyA iti udAhartavye
   tatsāmānādhikaraṇyasiddhaśyenaikatrikādyudāharaṇaṃ	tad-sAmAna-aDikaraNya-sidDa-Syena-eka-trika-Adi-udAharaNam
   yāgādikaraṇatvacodanottarakālabhāvikarmaśabdatvena pāratantryāt sujñānam |	yAga-Adi-karaNa-tva-codana-uttara-kAla-BAvi-karma-Sabda-tvena pAratantryAt su-jQAnam |
   svatantrāṇāṃ kathaṃcid api bhāvārthatvāśaṅkāsaṃbhavāt |	svatantrANAm kaTaMcid api BAva-arTa-tva-ASaFkA-saMBavAt |
   yāgādayo hi svātantryeṇāpi kadācid anumānād bhāvārthāśaṅkāviṣayāḥ syur iti	yAga-AdayaH hi svAtantryeNa-api kadAcid anumAnAt BAva-arTa-ASaFkA-vizayAH syuH iti
   kecid bhāvārthā na karmaśabdāḥ---yathā bhāvayet kuryāt iti codāharaṇam |	kecid BAva-arTAH na karma-SabdAH---yaTA BAvayet kuryAt iti ca-udAharaNam |
   bhūtyādayas tu prayojyavyāpāravacanatvān naiva yathāvarṇitabhāvārthā ity	BUti-AdayaH tu prayojya-vyApAra-vacana-tvAt na-eva yaTA-varNita-BAva-arTAH iti-
   anudāharaṇam |	anudAharaNam |
   tatra yathā kathaṃciṇ ṇijantavyutpattyā bhāvaśabda eko nīyeta, netarau |	tatra yaTA kaTaMcid Nijanta-vyutpattyA BAva-SabdaH ekaH nIyeta, na-itarO |
   tāv api tu prayojyavyāpārāṃśena kathaṃcid bhāvārthāv ity udāhṛtau |	tO api tu prayojya-vyApAra-aMSena kaTaMcid BAva-arTO iti udAhRtO |
   atha vā dvitīyasūtrārthavyākhyānena bhāvanāprayojanatvam	aTa vA dvitIya-sUtra-arTa-vyAKyAnena BAvanA-prayojana-tvam
   aṃśavācitvenāstīti vināpi sakalārthābhidhānād bhavanti bhāvārthāḥ |	aMSa-vAci-tvena-asti-iti vinA-api sakala-arTa-aBiDAnAt Bavanti BAva-arTAH |
   kathaṃ punar amī na karmaśabdāḥ, yadā dhātumātraṃ karmaśabdatvenoktam |	kaTam punar amI na karma-SabdAH, yadA DAtu-mAtram karma-Sabda-tvena-uktam |
   nirviśeṣasya sāmānyasyānuṣṭhātum aśakyatvād akarmaśabdatvam |	nirviSezasya sAmAnyasya-anuzWAtum aSakya-tvAt akarma-Sabda-tvam |
   ato viśeṣavācinām eva dhātūnāṃ karmaśabdatvāśrayaṇād acodyam etat |	atas viSeza-vAcinAm eva DAtUnAm karma-Sabda-tva-ASrayaNAt acodyam etat |
   %p. 93	%p. 93
   yadi hi śyenacitrādarśapaurṇamāsaśabdāḥ phalaiḥ saṃbadhyeran, tato yāgasya	yadi hi Syena-citra-AdarSa-pOrNamAsa-SabdAH PalEH saMbaDyeran, tatas yAgasya
   karaṇatvābhāvāt tatsāmānādhikaraṇyanimittanāmadheyatvānupapatteḥ	karaNa-tva-aBAvAt tad-sAmAnADikaraNya-nimitta-nAmaDeya-tva-anupapatteH
   prasiddhyādibhir guṇavidhitvam eva syāt |	prasidDi-AdiBiH guNa-viDi-tvam eva syAt |
   ataḥ sthita etasminn adhikaraṇe ity āha |	atas sTitaH etasmin aDikaraNe iti Aha |
   kasmāt punar idaṃ tatraiva na nītam |	kasmAt punar idam tatra-eva na nItam |
   pramāṇalakṣaṇenāsaṃbandhāt |	pramANa-lakzaNena-asaMbanDAt |
   atha nāmadheyatvaṃ kasmād atra nānīyate |	aTa nAmaDeya-tvam kasmAt atra na-AnIyate |
   bhedalakṣaṇenāsaṃbandhāt |	Beda-lakzaNena-asaMbanDAt |
   tasmād yathānyāsam eva sthitayor arthāt paurvāparyasiddhiḥ |	tasmAt yaTAnyAsam eva sTitayoH arTAt pOrvAparya-sidDiH |
   na caiṣām arthinā iti phalapadābhiprāyam |	na ca-ezAm arTinA iti Pala-pada-aBiprAyam |
   vivibhaktitvāt iti saṃbandhanimittākhyātavibhaktivigamāt |	viviBakti-tvAt iti saMbanDa-nimitta-AKyAta-viBakti-vigamAt |
   atha vā niṣpannārthābhidhāyisubvibhaktiviśeṣayogo vivibhaktitvam |	aTa vA nizpanna-arTa-aBiDAyi-subviBakti-viSeza-yogaH viviBakti-tvam |
   tasmān na dravyādiśabdānāṃ phalasaṃbandha iti |	tasmAt na dravya-Adi-SabdAnAm Pala-saMbanDaH iti |
   āha ca	Aha ca
   sādhyasādhanasaṃbandhaḥ sarvadā bhāvanāśrayaḥ /	sADya-sADana-saMbanDaH sarvadA BAvanA-ASrayaH /
   tena tasya na siddhiḥ syād bhāvanāpratyayād ṛte // 44 //	tena tasya na sidDiH syAt BAvanA-pratyayAt Rte // 44 //
   sarveṣāṃ bhāvo 'rtha iti cet || Jaim_2,1.2 ||	sarvezAm BAvaH arTaH iti ced || JEm_2,1.2 ||
   na tāvat pratyayasyeṣṭam apūrvapratipādanam /	na tAvat pratyayasya-izwam apUrva-pratipAdanam /
   na ca dhātoḥ svatas tat syān nāmno vā parataḥ samam // 45 //	na ca DAtoH svatas tat syAt nAmnaH vA paratas samam // 45 //
   yadi bhāvanāvacanasyaivāpūrvapratipādakatvam iṣyate dhātor vā	yadi BAvanA-vacanasya-eva-apUrva-pratipAdaka-tvam izyate DAtoH vA
   pratyayanirapekṣasya, tato nāmapakṣo durbalaḥ syāt, iha tu yathaiva dhātoḥ	pratyaya-nirapekzasya, tatas nAma-pakzaH durbalaH syAt, iha tu yaTA-eva DAtoH
   pratyayasaṃbandhānugṛhītasya bhāvanā-	pratyaya-saMbanDa-anugRhItasya BAvanA-
   %p. 94	%p. 94
   nurañjananimittaṃ karaṇavācitvaṃ bhavati, evaṃ nāmapadasyāpīty aviśeṣaḥ |	nuraQjana-nimittam karaNa-vAci-tvam Bavati, evam nAma-padasya-api-iti aviSezaH |
   yeṣām utpattau sve prayoge rūpopalabdhis tāni nāmāni tasmāt tebhyaḥ	yezAm utpattO sve prayoge rUpa-upalabDiH tAni nAmAni tasmAt teByaH
   parākāṃkṣā bhūtatvāt sve prayoge || Jaim_2,1.3 ||	parAka-aMkzA BUta-tvAt sve prayoge || JEm_2,1.3 ||
   yad uktam yadaikasmād apūrvaṃ tadetarat tadarthaṃ bhaviṣyati iti tadgataṃ	yat uktam yadA-ekasmAt apUrvam tadA-itarat tad-arTam Bavizyati iti tad-gatam
   tāvad vastudharmeṇa viśeṣaṃ darśayati |	tAvat vastu-DarmeNa viSezam darSayati |
   katham |	kaTam |
   bahvadṛṣṭaprasaṅgād dhi dharmo neṣṭaḥ pade pade /	bahu-adRzwa-prasaFgAt Di DarmaH na-izwaH pade pade /
   nāmnaḥ phalena saṃbandhe parihāro na tasya ca // 46 //	nAmnaH Palena saMbanDe parihAraH na tasya ca // 46 //
   ekasmād adṛṣṭe kalpite yadītarad dṛṣṭārthatvena tādarthyaṃ bhajate tato	ekasmAt adRzwe kalpite yadi-itarat dRzwa-arTa-tvena tAdarTyam Bajate tatas-
   lāghavaṃ labhyate |	lAGavam laByate |
   atha tu tādarthyasiddhaye tato 'pi punar adṛṣṭaṃ kalpyata eva tato varaṃ	aTa tu tAdarTya-sidDaye tatas api punar adRzwam kalpyate eva tatas varam
   phalenaiva sarvāṇi saṃbaddhāni |	Palena-eva sarvANi saMbadDAni |
   na ca saṃbandhavairūpyakleśāśrayaṇam |	na ca saMbanDa-vErUpya-kleSa-ASrayaNam |
   nāmnaś ca phalasaṃbandhe 'vaśyaṃ dhātvarthas tadanugrahārtho	nAmnaH ca Pala-saMbanDe avaSyam DAtvarTaH tad-anugraha-arTaH-
   'bhyupagantavyaḥ |	aByupagantavyaH |
   sa ca svayaṃ niṣpādyaḥ siddharūpasya nāmārthasya na śaknoti	sa ca svayam nizpAdyaH sidDa-rUpasya nAma-arTasya na Saknoti
   dṛṣṭenopakartum |	dRzwena-upakartum |
   na hi nāmārthas tam apekṣate |	na hi nAma-arTaH tam apekzate |
   śabdaprayogavelāyām eva niṣpannatayā gamyamānatvāt, apekṣaṇīyasya vā	Sabda-prayoga-velAyAm eva nizpanna-tayA gamyamAna-tva-at, apekzaNIyasya vA
   siddhatvenāyogyatvāt |	sidDa-tvena-ayogya-tvAt |
   prayujyate 'smin iti cābhidheya eva prayogaḥ |	prayujyate asmin iti ca-aBiDeyaH eva prayogaH |
   tadādhāraiva hi niṣpannarūpopalabdhiḥ |	tad-ADArA-eva hi nizpanna-rUpa-upalabDiH |
   anutpannatve kriyārūpasya vaktavye vināśitvapradarśanaṃ niṣpannasyāpi	anutpanna-tve kriyA-rUpasya vaktavye vinASi-tva-pradarSanam nizpannasya-api
   %p. 95	%p. 95
   kṣaṇikatvena punaḥ punar niṣpattyapekṣopapatteḥ |	kzaNika-tvena punar punar nizpatti-apekza-upapatteH |
   tebhyaḥ parākāṅkṣā anyākāṅkṣā niṣpādyatvena vā pradhānākāṅkṣā na vidyata	teByaH parAkAFkzA anya-AkAFkzA nizpAdya-tvena vA praDAna-AkAFkzA na vidyata
   ity adhyāhāraḥ |	iti aDyAhAraH |
   atha vā tebhyaḥ parā dūre ākāṅkṣety arthaḥ |	aTa vA teByaH parA dUre AkAFkza-iti arTaH |
   kutaḥ |	kutas |
   bhūtatvāt iti svarūpakathanārtham upanyastaṃ niṣpannatvād eveti punar ante	BUta-tvAt iti svarUpa-kaTana-arTam upanyastam nizpanna-tvAt eva-iti punar ante
   tad eva hetutvenopadiṣṭaṃ sūtrakāreṇa |	tat eva hetu-tvena-upadizwam sUtrakAreNa |
   yeṣāṃ tūtpattāv arthe sve prayogo na vidyate tāny ākhyātāni tasmāt tebhyaḥ	yezAm tu-utpattO arTe sve prayogaH na vidyate tAni AKyAtAni tasmAt teByaH
   pratīyetāśritatvāt prayogasya || Jaim_2,1.4 ||	pratIyeta-ASrita-tvAt prayogasya || JEm_2,1.4 ||
   ākhyātavartī dhātvarthaḥ sādhyarūpaḥ pratīyate /	AKyAta-vartI DAtvarTaH sADya-rUpaH pratIyate /
   tasmin phalavatīṣṭe tu nāmno dṛṣṭārthateṣyate // 47 //	tasmin Palavati-izwe tu nAmnaH dRzwArTatA-izyate // 47 //
   dhātvarthas tāvat prakṛtyaiva sādhyātmakaḥ |	DAtvarTaH tAvat prakRtyA-eva sADya-AtmakaH |
   viśeṣatas tv ākhyātagatena dhātunocyamānaḥ sa yadi phalasādhanatvena	viSezataH tu AKyAta-gatena DAtunA-ucyamAnaH sa yadi Pala-sADana-tvena
   codyate tato 'siddharūpatvāt tasya sādhanākāṅkṣāyāṃ satyāṃ nāmapadaṃ	codyate tatas asidDa-rUpa-tvAt tasya sADana-AkAFkzAyAm satyAm nAma-padam
   guṇavidhitvena nāmadheyatvena vobhayathāpi dṛṣṭenaiva tādarthyaṃ labhate |	guNa-viDi-tvena nAmaDeya-tvena vA-uBayaTA-api dRzwena-eva tAdarTyam laBate |
   nanu nāmadheyapakṣe nāmapadam api sādhyārthaṃ bhaviṣyatīti dhātutulyaṃ	nanu nAmaDeya-pakze nAma-padam api sADya-arTam Bavizyati-iti DAtu-tulyam
   syāt |	syAt |
   na |	na |
   tasya phalasaṃbandhe guṇavidhitvena siddhārthatvāt |	tasya Pala-saMbanDe guNa-viDi-tvena sidDArTa-tvAt |
   api ca	api ca
   %p. 96	%p. 96
   sādhyātmako 'pi dhātvartho yadā nāmnābhidhīyate /	sADya-AtmakaH api DAtu-arTaH yadA nAmnA-aBiDIyate /
   tadā dravyavad evāsau niṣpannātmā pratīyate // 48 //	tadA dravya-vat eva-asO nizpanna-AtmA pratIyate // 48 //
   yady api vastusvarūpeṇa dhātvarthaḥ sādhyaḥ, tathāpi nāmapadenocyamāno	yadi api vastu-sva-rUpeNa DAtu-arTaH sADyaH, taTA-api nAma-padena-ucyamAnaH-
   liṅgasaṃkhyāyogitvāt siddharūpo 'bhidhīyate |	liFga-saMKyA-yogi-tvAt sidDa-rUpaH aBiDIyate |
   abhidhānakṛtā cākāṅkṣotpattir na vastukṛtā |	aBiDAna-kRtA ca-AkAFkza-utpattiH na vastu-kRtAH |
   tasmād yuktā dhātor evākāṅkṣā na nāmna iti |	tasmAt yuktAH DAtoH eva-AkAFkzA na nAmnaH iti |
   kiñ cāśritatvāt prayogasya iti |	kiQ ca-ASrita-tvAt prayogasya iti |
   adhunā śabdapratyāsattikṛto viśeṣo 'bhidhīyate |	aDunA Sabda-pratyAsatti-kRtaH viSezaH aBiDIyate |
   puruṣavyāpārātmikāyāṃ hi bhāvanāyāṃ dhātvarthopaśleṣo 'pi puruṣeṇāśritas	puruza-vyApAra-AtmikAyAm hi BAvanAyAm DAtu-arTa-upaSlezaH api puruzeNa-ASritas
   tadatikramahetvabhāvāc ca na nāmapadagrahaṇam |	tad-atikrama-hetu-aBAvAt ca na nAma-pada-grahaNam |
   tasmād asti viśeṣaḥ |	tasmAt asti viSezaH |
