   Abhinanda: Kādambarīkathāsāra	ABinanda: KAt-ambarI-kaTA-sAra
   śriyaṃ diśantu vaḥ śaurer dvaye tulyaśramāḥ kramāḥ /	Sriyam diSantu vaH SOreH dvaye tulya-SramAH kramAH /
   ye cādau goṣpadaṃ paścāt trailokyaṃ krāmyataś ca ye // AKad_1.1 //	ye ca-AdO gozpadam paScAt trElokyam krAmyataH ca ye // AKat-_1.1 //
   sarasāḥ sadalaṅkārāḥ prasādamadhurā giraḥ /	sarasAH sat-alaFkArAH prasAda-maDurAH giraH /
   kāntās tātajayantasya jayanti jagatīguroḥ // AKad_1.2 //	kAntAH tAta-jayantasya jayanti jagatI-guroH // AKat-_1.2 //
   guṇoddyotanadīpānāṃ satāṃ na param ujjvalam /	guNa-uddyotana-dIpAnAm satAm na param ujjvalam /
   yāvan malinam apy eṣāṃ karma dṛṣṭeḥ prasādhanam // AKad_1.3 //	yAvat malinam api ezAm karma dRzweH prasADanam // AKat-_1.3 //
   guṇaḥ kṛśo 'pi prathate pṛthur apy apacīyate /	guNaH kRSaH api praTate pRTuH api apacIyate /
   prāpya sādhukhalau candraḥ pakṣāv iva sitāsitau // AKad_1.4 //	prApya sADu-KalO candraH pakzO iva sita-asitO // AKat-_1.4 //
   śaktināmābhavad gauḍo bhāradvājakule dvijaḥ /	Sakti-nAmA-Bavat gOxaH BAradvAja-kule dvijaH /
   dārvābhisāram āsādya kṛtadāraparigrahaḥ // AKad_1.5 //	dArva-aBisAram AsAdya kRta-dAra-parigrahaH // AKat-_1.5 //
   tasya mitrābhidhāno 'bhūd ātmajas tejasāṃ nidhiḥ /	tasya mitra-aBiDAnaH aBUt AtmajaH tejasAm niDiH /
   janena doṣoparamaprabuddhenārcitodayaḥ // AKad_1.6 //	janena doza-uparama-prabudDena-arcita-udayaH // AKat-_1.6 //
   sa śaktisvāminaṃ putram avāpa śrutaśālinam /	sa Sakti-svAminam putram avApa Sruta-SAlinam /
   rājñaḥ karkoṭavaṃśasya muktāpīḍasya mantriṇam // AKad_1.7 //	rAjQaH karkowavaMSasya muktA-pIxasya mantriNam // AKat-_1.7 //
   kalyāṇasvāmināmāsya yājñavalkya ivābhavat /	kalyANa-svAminAm-A-asya yAjQavalkyaH iva-aBavat /
   tanayaḥ śuddhayogarddhinirdhūtabhavakalmaṣaḥ // AKad_1.8 //	tanayaH SudDa-yoga-RdDi-nirDUta-Bava-kalmazaH // AKat-_1.8 //
   agādhahṛdayāt tasmāt parameśvaramaṇḍanam /	agADa-hRdayAt tasmAt parameSvara-maNxanam /
   ajāyata sutaḥ kāntaś candro dugdhodadher iva // AKad_1.9 //	ajAyata sutaH kAntaH candraH dugDa-udaDeH iva // AKat-_1.9 //
   putraṃ kṛtajanānandaṃ sa jayantam ajījanat /	putram kRtajana-Anandam sa jayantam ajIjanat /
   āsīt kavitvavaktṛtvaphalā yasya sarasvatī // AKad_1.10 //	AsIt kavi-tva-vaktR-tva-PalA yasya sarasvatI // AKat-_1.10 //
   vṛttikāra iti vyaktaṃ dvitīyaṃ nāma bibhrataḥ /	vRtti-kAraH iti vyaktam dvitIyam nAma biBrataH /
   vedavedāṅgaviduṣaḥ sarvaśāstrārthavādinaḥ // AKad_1.11 //	veda-vedAFga-viduzaH sarva-SAstra-arTa-vAdinaH // AKat-_1.11 //
   jayantanāmnaḥ sudhiyaḥ sādhusāhityatattvavit /	jayanta-nAmnaH suDiyaH sADu-sAhitya-tattva-vid /
   sūnuḥ samudabhūt tasmād abhinanda iti śrutaḥ // AKad_1.12 //	sUnuH samudaBUt tasmAt aBinandaH iti SrutaH // AKat-_1.12 //
   yugmam	yugmam
   kāvyavistarasaṃdhānakhedālasadhiyaḥ prati /	kAvya-vistara-saMDAna-Keda-alasa-DiyaH prati /
   tena kādambarīsindhoḥ kathāmātraṃ samuddhṛtam // AKad_1.13 //	tena kAdambarI-sinDoH kaTA-mAtram samudDRtam // AKat-_1.13 //
   puruhūtapuraspardhivibhavā bhūṣaṇaṃ bhuvaḥ /	puruhUta-pura-sparDi-viBavAH BUzaNam BuvaH /
   babhūva vidiśā nāma purī vetravatītaṭe // AKad_1.14 //	baBUva vidiSA nAma purI vetravatI-tawe // AKat-_1.14 //
   yā puṇyakarmiṇāṃ tejaḥśālināṃ dyaur ivāspadam /	yA puNya-karmiNAm tejaH-SAlinAm dyOH iva-Aspadam /
   reje ratnagṛhajyotir jālair indrāyudhaprabhaiḥ // AKad_1.15 //	reje ratna-gRha-jyotiH jAlEH indrAyuDa-praBEH // AKat-_1.15 //
   *yugmam*	*yugmam*
   tasyāṃ nijabhujodyogavijitārātimaṇḍalaḥ /	tasyAm nija-Buja-udyoga-vijita-arAti-maNxalaH /
   ākhaṇḍala iva śrīmān rājā śūdraka ity abhūt // AKad_1.16 //	AKaNxalaH iva SrImAn rAjA SUdrakaH iti aBUt // AKat-_1.16 //
   aṣṭānāṃ lokapālānāṃ rūpaṃ bibhrad api prajāḥ /	azwAnAm lokapAlAnAm rUpam biBrat api prajAH /
   śaśvad ānandayaṃs tābhiś candramā ity avedi yaḥ // AKad_1.17 //	SaSvat Anandayan tABiH candramAH iti avedi yaH // AKat-_1.17 //
   *yugmam*	*yugmam*
   sa medinīṃ vinirjitya caturambhodhimekhalām /	sa medinIm vinirjitya catur-amBoDi-meKalAm /
   sacivārpitatadbhāras tasyām āsta yathāsukham // AKad_1.18 //	saciva-arpita-tad-BAraH tasyAm Asta yaTAsuKam // AKat-_1.18 //
   tenānudvejitajanair arthadharmāvirodhibhiḥ /	tena-anudvejita-janEH arTa-Darma-aviroDiBiH /
   vinodair atyanīyanta nave vayasi vāsarāḥ // AKad_1.19 //	vinodEH atyanIyanta nave vayasi vAsarAH // AKat-_1.19 //
   tasya cānanyalabhyānāṃ sukhānāṃ pāradṛśvanaḥ /	tasya ca-Ananya-laByAnAm suKAnAm pAradRSvanaH /
   yūno 'pi suratakrīḍāparāṅ mukham abhūn manaḥ // AKad_1.20 //	yUnaH api surata-krIxA-parAk muKam aBUt manaH // AKat-_1.20 //
   prayatnenāpi nāvāpi sā yoṣid viṣameṣuṇā /	prayatnena-api na-avA-api sA yozit vizama-izuNA /
   hartuṃ śaśāka yā tasya hṛdayaṃ cakṣur eva vā // AKad_1.21 //	hartum SaSAka yA tasya hRdayam cakzuH eva vA // AKat-_1.21 //
   atha bāhyāṅgaṇasthānavartinaṃ taṃ kadācana /	aTa bAhya-aFgaNa-sTAna-vartinam tam kadAcana /
   prasṛtya praṇayaprahvā pratīhārī vyajijñapat // AKad_1.22 //	prasRtya praNaya-prahvA pratIhArI vyajijQapat // AKat-_1.22 //
   dūrād upāyanīkṛtya śukam āścaryaceṣṭitam /	dUrAt upAya-nIkRtya Sukam AScarya-cezwitam /
   caṇḍāladārikā kācid āgatā darśanārthinī // AKad_1.23 //	caNxAladArikA kAcid AgatA darSana-arTinI // AKat-_1.23 //
   śrutvā kṣaṇaṃ parāmṛśya mukham ālokya mantriṇām /	SrutvA kzaNam parAmRSya muKam Alokya mantriNAm /
   samādideśa tāṃ rājā ko doṣaḥ praviśatv iti // AKad_1.24 //	samAdideSa tAm rAjA kaH dozaH praviSatu iti // AKat-_1.24 //
   nijena lakṣmaṇā lokasparśaṃ pariharanty atha /	nijena lakzmaNA loka-sparSam pariharanti aTa /
   mātaṅgakanyakāvikṣad anujñātā nṛpāṅgaṇam // AKad_1.25 //	mAtaFga-kanyakA-vikzat anujQAtAH nRpa-aFgaNam // AKat-_1.25 //
   tayā ca saha hastasthasaśukasvarṇapañjaraḥ /	tayA ca saha hasta-sTa-sa-Suka-svarNa-paQjaraH /
   vahann ahiṃsram ākāraṃ caṇḍālasthaviro 'viśat // AKad_1.26 //	vahan ahiMsram AkAram caNxAla-sTaviraH aviSat // AKat-_1.26 //
   praviśantīṃ tu tāṃ dṛṣṭvā kanyām adbhutadarśanām /	praviSantIm tu tAm dRzwvA kanyAm adButa-darSanAm /
   paraṃ vyasmayata kṣmāpaḥ kṣaṇaṃ caivam acintayat // AKad_1.27 //	param vyasmayata kzmApaH kzaNam ca-evam acintayat // AKat-_1.27 //
   idaṃ rūpam iyaṃ kāntir ime lāvaṇyaśīkarāḥ /	idam rUpam iyam kAntiH ime lAvaNya-SIkarAH /
   martyatām api na prāhurmātaṅgatve tu kā kathā // AKad_1.28 //	martyatAm api na prAhuH-mAtaFga-tve tu kA kaTA // AKat-_1.28 //
   tat satyam eva paśyāmi nūnaṃ mātaṅgamāyayā /	tat satyam eva paSyAmi nUnam mAtaFga-mAyayA /
   channeyaṃ devatā kācin martyalokam upāgatā // AKad_1.29 //	Canneyam devatA kAcid martya-lokam upAgatA // AKat-_1.29 //
   ityādi cintayantaṃ sā pragalbhavaniteva tam /	ityAdi cintayantam sA pragalBa-vanitA-iva tam /
   praṇanāma mahīpālam anākulavilokinī // AKad_1.30 //	praNanAma mahIpAlam anAkula-vilokinI // AKat-_1.30 //
   tataḥ kṣititalanyastajānuḥ praṇatakandharaḥ /	tatas kziti-tala-nyasta-jAnuH praNata-kanDaraH /
   gāḍhobhayakarāsaktapañjaraḥ sthaviro 'bravīt // AKad_31 //	gAXa-uBaya-kara-Asakta-paQjaraH sTaviraH abravIt // AKat-_31 //
   vaiśampāyananāmāyaṃ ratnam atyadbhutaṃ śukaḥ /	vESampAyana-nAmA-ayam ratnam atyadButam SukaH /
   ratnānāṃ cāspadaṃ devo dugdhodadhir ivāparaḥ // AKad_1.32 //	ratnAnAm ca-Aspadam devaH dugDa-udaDiH iva-aparaH // AKat-_1.32 //
   ity ādareṇa naḥ svāmiduhitrāyam upāhṛtaḥ /	iti AdareNa naH svAmi-duhitrA-ayam upAhRtaH /
   prasādaḥ kriyatām asyā vihagaḥ parigṛhyatām // AKad_1.33 //	prasAdaH kriyatAm asyAH vihagaH parigRhyatAm // AKat-_1.33 //
   ity uktvā so 'grato rājñaḥ pañjaraṃ maṇikuṭṭime /	iti uktvA saH agratas rAjQaH paQjaram maNi-kuwwime /
   vinidhāya praṇamyainaṃ sapraśrayam apāsarat // AKad_1.34 //	viniDAya praNamya-enam sa-praSrayam apAsarat // AKat-_1.34 //
   iṅgitajñā pratīhārī vivṛtadvārasampuṭam /	iFgita-jQA pratIhArI vivRta-dvAra-sampuwam /
   akarot pañjaraṃ tasmān niryayau ca vihaṅgamaḥ // AKad_1.35 //	akarot paQjaram tasmAt niryayO ca vihaFgamaH // AKat-_1.35 //
   utkṣipya dakṣiṇaṃ pādaṃ jayaśabdam udīrya saḥ /	utkzipya dakziNam pAdam jaya-Sabdam udIrya saH /
   prayuktavedamantrāśīr imām āryām athāpaṭhat // AKad_1.36 //	prayukta-veda-mantra-ASIH imAm AryAm aTa-apaWat // AKat-_1.36 //
   stanayugamaśrusnātaṃ samīpataravarti hṛdayaśokāgneḥ /	stana-yugam-aSru-snAtam samIpatara-varti hRdaya-Soka-agneH /
   carati vimuktāhāraṃ vratam iva bhavato ripustrīṇām // AKad_1.37 //	carati vimukta-AhAram vratam iva BavataH ripu-strINAm // AKat-_1.37 //
   tām ākarṇya mahīpālo vismayotphullalocanaḥ /	tAm AkarNya mahIpAlaH vismaya-utPulla-locanaH /
   kumārapālanāmānaṃ pradhānāmātyam abravīt // AKad_1.38 //	kumArapAla-nAmAnam praDAna-amAtyam abravIt // AKat-_1.38 //
   dṛṣṭaṃ bhavadbhir āścaryam īdṛśaṃ śrutam eva vā /	dRzwam BavadBiH AScaryam IdRSam Srutam eva vA /
   tiryaktve 'tiśayaḥ ko 'yaṃ yo manuṣyeṣu durlabhaḥ // AKad_1.39 //	tiryaktve atiSayaH kaH ayam yaH manuzyezu durlaBaH // AKat-_1.39 //
   śrutādhyayanasaṃskāro mātaṅgajanasaṃgatiḥ /	Sruta-aDyayana-saMskAraH mAtaFga-jana-saMgatiH /
   mātaṅgeṣu ca kanyeyam ity āścaryaparamparā // AKad_1.40 //	mAtaFgezu ca kanyA-iyam iti AScarya-paramparA // AKat-_1.40 //
   amātyas tv abhyadhād deva pūrvasaṃskārakāritāḥ /	amAtyaH tu aByaDAt deva pUrva-saMskAra-kAritAH /
   bhavanty atiśayāḥ prāyaḥ prāṇināṃ ko 'tra vismayaḥ // AKad_1.41 //	Bavanti atiSayAH prAyas prANinAm kaH atra vismayaH // AKat-_1.41 //
   etāni tāni liṅgāni paralokānumāṃ prati /	etAni tAni liFgAni para-loka-anumAm prati /
   tārkikair upapādyante lokāyatanirākṛtau // AKad_1.42 //	tArkikEH upapAdyante lokAyata-nirAkRtO // AKat-_1.42 //
   vicitrā vedhasaḥ sṛṣṭirvicitrā karmavāsanā /	vicitrA veDasaH sRzwiH-vicitrA karma-vAsanA /
   vicitras tadvipākaś ca vicitraḥ kālaparyayaḥ // AKad_1.43 //	vicitraH tad-vipAkaH ca vicitraH kAla-paryayaH // AKat-_1.43 //
   ityādiśukasambandhikathāvicchedakāraṇam /	iti-Adi-Suka-sambanDi-kaTA-vicCeda-kAraNam /
   udabhūt tāragambhīro madhyāhṇapaṭahadhvaniḥ // AKad_1.44 //	udaBUt tAra-gamBIraH maDyAhNa-pawaha-DvaniH // AKat-_1.44 //
   bahiḥ prakalpyatām asyāḥ sukhāyāvasathādikam /	bahis prakalpyatAm asyAH suKAya-AvasaTa-Adikam /
   ayaṃ cābhyantaraṃ patrarathabhūpaḥ praveśyatām // AKad_1.45 //	ayam ca-aByantaram patraraTa-BUpaH praveSyatAm // AKat-_1.45 //
   ity ādiśya pratīhārīṃ sabhām aujjhan mahīpatiḥ /	iti AdiSya pratIhArIm saBAm OjJan mahIpatiH /
   visasarja ca rājanyacakraṃ sevārtham āgatam // AKad_1.46 //	visasarja ca rAjanya-cakram sevA-arTam Agatam // AKat-_1.46 //
   tataḥ kṛtālpavyāyāmaḥ snātaḥ pūjitadaivataḥ /	tatas kRta-alpa-vyAyAmaH snAtaH pUjita-dEvataH /
   hutāgniḥ śrutaviprāśīr bhuktvā śayyāgṛhaṃ yayau // AKad_1.47 //	huta-agniH Sruta-vipra-ASIH BuktvA SayyA-gRham yayO // AKat-_1.47 //
   tatra paryaṅkam āruhya dhyātvaiva kim api kṣaṇam /	tatra paryaFkam Aruhya DyAtvA-eva kim api kzaNam /
   tam antaḥpuraviśrāntaṃ śukam ānāyayat punaḥ // AKad_1.48 //	tam antaHpura-viSrAntam Sukam AnAyayat punar // AKat-_1.48 //
   taṃ ca kañcukinānītamādau pṛṣṭvā sukhāsikām /	tam ca kaQcukinA-AnItam-AdO pRzwvA suKAsikAm /
   papraccha kautukākṣiptas tadvṛttāntam anantaram // AKad_1.49 //	papracCa kOtuka-AkziptaH tad-vRttAntam anantaram // AKat-_1.49 //
   vaiśampāyana ko nu tvaṃ kva jātaḥ kvoṣitaś ciram /	vESampAyana kaH nu tvam kva jAtaH kva-uzitaH ciram /
   kutastyam idam īdṛk te kalāśāstrādikauśalam // AKad_1.50 //	kutastyam idam IdRS te kalA-SAstra-Adi-kOSalam // AKat-_1.50 //
   manye jātismaraḥ ko 'pi bhavān bhūmim imāṃ gataḥ /	manye jAtismaraH kaH api BavAn BUmim imAm gataH /
   na hy asty atiśayaprāptir iyatī pakṣijātiṣu // AKad_1.51 //	na hi asti atiSaya-prAptiH iyatI pakzi-jAtizu // AKat-_1.51 //
   kena vā bhavato nāma kṛtaṃ viprajanocitam /	kena vA BavataH nAma kRtam vipra-jana-ucitam /
   īdṛśānyabhidhānāni kuto 'ntyajanaveśmasu // AKad_1.52 //	IdRSAni-aBiDAnAni kutas antya-jana-veSmasu // AKat-_1.52 //
   kathaṃ caṇḍālasamparka iha vā katham āgamaḥ /	kaTam caNxAla-samparkaH iha vA kaTam AgamaH /
   iti kārtsnyena vṛttāntam ātmano vaktum arhasi // AKad_1.53 //	iti kArtsnyena vRttAntam AtmanaH vaktum arhasi // AKat-_1.53 //
   iti pṛṣṭaḥ kṣitīśena bahumānapuraḥsaram /	iti pRzwaH kzitISena bahu-mAna-puraHsaram /
   kṣaṇaṃ buddhyānusaṃdhāya śuko vaktuṃ pracakrame // AKad_1.54 //	kzaNam budDyA-anusaMDAya SukaH vaktum pracakrame // AKat-_1.54 //
   deva vindhyāṭavī tāvattava śrutipathaṃ gatā /	deva vinDya-awavI tAvat-tava Sruti-paTam gatAH /
   pūrvāparapayorāśivelāsaṃsparśaśālinī // AKad_1.55 //	pUrva-apara-payaH-rASi-velA-saMsparSa-SAlinI // AKat-_1.55 //
   yadekadeśe kaṇḍūlagaṇḍebhadalitadrume /	yat-eka-deSe kaNxUla-gaNxa-iBa-dalita-drume /
   uṣitau daṇḍakāraṇye sasītau rāmalakṣmaṇau // AKad_1.56 //	uzitO daNxaka-araNye sasItO rAma-lakzmaNO // AKat-_1.56 //
   *yugmam*	*yugmam*
   yatrāgastyamuner āsīd āśramaḥ śamināṃ mataḥ /	yatra-agastya-muneH AsIt ASramaH SaminAm mataH /
   lopāmudrākarākṣiptajalasaṃvardhitadrumaḥ // AKad_1.57 //	lopAmudrA-kara-Akzipta-jala-saMvarDita-drumaH // AKat-_1.57 //
   tasyopakaṇṭhe pampākhyam asti puṇyajalaṃ saraḥ /	tasya-upakaNWe pampa-AKyam asti puNya-jalam saraH /
   sītākaratalollūnaśravaṇābharaṇotpalam // AKad_1.58 //	sItA-kara-tala-ullUna-SravaNa-ABaraNa-utpalam // AKat-_1.58 //
   tasyāsti paścime tīre jīrṇaḥ śālmalipādapaḥ /	tasya-asti paScime tIre jIrNaH SAlmali-pAdapaH /
   ārohapariṇāhābhyāṃ vyāptavyomadigantaraḥ // AKad_1.59 //	Aroha-pariNAhAByAm vyApta-vyoma-digantaraH // AKat-_1.59 //
   tasmin kṛtakulāyāni vītabhītīni durgame /	tasmin kRta-kulAyAni vIta-BItIni durgame /
   vihaṅgamasahasrāṇi nivasanti nirantaram // AKad_1.60 //	vihaFgama-sahasrANi nivasanti nirantaram // AKat-_1.60 //
   divā tāny abhinirvartya prāṇayātrām itas tataḥ /	divA tAni aBinirvartya prANa-yAtrAm itas tatas /
   tatrāgatya svanīḍeṣu sukhaṃ rātriṣu śerate // AKad_1.61 //	tatra-Agatya sva-nIxezu suKam rAtrizu Serate // AKat-_1.61 //
   tatraiva baddhavasatī abhūtāṃ pitarau mama /	tatra-eva badDa-vasatI aBUtAm pitarO mama /
   jāto 'ham ekas tanayas tayor vayasi paścime // AKad_1.62 //	jAtaH aham ekaH tanayaH tayoH vayasi paScime // AKat-_1.62 //
   udvoḍhumasamarthā sā tīvrāṃ prasavavedanām /	udvoXum-asamarTA sA tIvrAm prasava-vedanAm /
   tayaiva pañcatāṃ nītā jananī me durātmanaḥ // AKad_1.63 //	tayA-eva paQcatAm nItA jananI me durAtmanaH // AKat-_1.63 //
   jāyāviyogadagdho 'pi tātaḥ putraiṣaṇāturaḥ /	jAyA-viyoga-dagDaH api tAtaH putra-ezaNa-AturaH /
   śokamutsṛjya matprāṇapoṣaṇe yatnam agrahīt // AKad_1.64 //	Sokam-utsRjya mad-prANa-pozaNe yatnam agrahIt // AKat-_1.64 //
   na śaśāka kvacid gantum ātmanaḥ prāṇavṛttaye /	na SaSAka kvacid gantum AtmanaH prANa-vRttaye /
   māṃ vakṣasi nidhāyāsta nīḍa eva divāniśam // AKad_1.65 //	mAm vakzasi niDAya-asta nIxaH eva divAniSam // AKat-_1.65 //
   anyapatrarathānītabhuktojjhitaphalādinā /	anya-patra-raTa-AnIta-Bukta-ujJita-Pala-AdinA /
   madāpyāyanaśiṣṭena so 'karod vṛttim ātmanaḥ // AKad_1.66 //	mad-ApyAyana-Sizwena saH akarot vRttim AtmanaH // AKat-_1.66 //
   atikrāmati kāle 'tha kiñcidudbhinnapakṣatau /	atikrAmati kAle aTa kiQcid-udBinna-pakzatO /
   tātavakṣaḥsthalasthe 'pi mayy uḍḍayanalālase // AKad_1.67 //	tAta-vakzaH-sTala-sTe api mayi uxxayana-lAlase // AKat-_1.67 //
   akasmād eva sambhrāntamṛgapakṣikulaśrutaḥ /	akasmAt eva samBrAnta-mRga-pakzi-kula-SrutaH /
   abhūt kalakalas tasminn araṇye yamadundubhiḥ // AKad_1.68 //	aBUt kalakalaH tasmin araNye yama-dunduBiH // AKat-_1.68 //
   yugmam	yugmam
   tatas tātorasaḥ kiñcid unnamayya śirodharām /	tatas tAta-urasaH kiQcid unnamayya SiroDarAm /
   kutūhalavaśāc cakṣur dikṣu nikṣiptavānaham // AKad_1.69 //	kutUhala-vaSAt cakzuH dikzu nikziptavAn-aham // AKat-_1.69 //
   athāpaśyam asaṃkhyātakirātaparivāritam /	aTa-apaSyam asaMKyAta-kirAta-parivAritam /
   vane śabarasenānyam āyāntaṃ mṛgayārasāt // AKad_1.70 //	vane Sabarasena-anyam AyAntam mRgayA-rasAt // AKat-_1.70 //
   tato mṛtam ivātmānam utkhātam iva śālmalim /	tatas mRtam iva-AtmAnam utKAtam iva SAlmalim /
   parivṛttam ivāraṇyaṃ bhayenāham acintayam // AKad_1.71 //	parivRttam iva-araNyam Bayena-aham acintayam // AKat-_1.71 //
   hataprāṇisahasrāṅgasravadrudhiracarcitaiḥ /	hata-prANi-sahasra-aFga-sravat-ruDira-carcitEH /
   murhūrtād eva tadvyādhair athāraṇyam apūryata // AKad_1.72 //	murhUrtAt eva tad-vyADEH aTa-araNyam apUryate // AKat-_1.72 //
   senāpatiḥ sa nistriṃśo mṛgayājanitaśramaḥ /	senApatiH sa nistriMSaH mRgayA-janita-SramaH /
   niṣasāda tataḥ pampāsarasas tīraśādvale // AKad_1.73 //	nizasAda tatas pampAsarasaH tIra-SAdvale // AKat-_1.73 //
   kṣaṇaṃ viśramya pītvāpaḥ prāśya bālamṛṇālikāḥ /	kzaNam viSramya pItvA-apaH prASya bAla-mRNAlikAH /
   pulindaiḥ saha senānīḥ sa jagāma yathāgatam // AKad_1.74 //	pulindEH saha senAnIH sa jagAma yaTAgatam // AKat-_1.74 //
   eko jaratpulindas tu pāpas tatra vyalambata /	ekaH jarat-pulindaH tu pApaH tatra vyalambata /
   prāṃśur bhayaṅkarākāraḥ kṛtāntasyeva kiṅkaraḥ // AKad_1.75 //	prAMSuH BayaFkara-AkAraH kRtAntasya-iva kiFkaraH // AKat-_1.75 //
   ajātapiśitaprāptir anubhūtavṛthāśramaḥ /	ajAta-piSita-prAptiH anuBUta-vRTa-ASramaH /
   yamadūtīm iva dṛśaṃ sa dadau tatra śālmalau // AKad_1.76 //	yamadUtIm iva dRSam sa dadO tatra SAlmalO // AKat-_1.76 //
   sa durārohatāṃ tasya jānann api mahātaroḥ /	sa durArohatAm tasya jAnan api mahA-taroH /
   jātānadhyavasāyo 'pi yatnam ārohaṇe 'karot // AKad_1.77 //	jAta-an-aDyavasAyaH api yatnam ArohaNe akarot // AKat-_1.77 //
   athāham asamatrāsaviparyāsitamānasaḥ /	aTa-aham asama-trAsa-viparyAsita-mAnasaH /
   aviśaṃ pitur utsaṅgaṃ tatpakṣāvṛtavigrahaḥ // AKad_1.78 //	aviSam pituH utsaFgam tad-pakza-AvRta-vigrahaH // AKat-_1.78 //
   sa tu pāpas tam āruhya taruṃ nīḍanivāsinaḥ /	sa tu pApaH tam Aruhya tarum nIxa-nivAsinaH /
   hatvā hatvā yathāśakti śukān bhūmāv apātayat // AKad_1.79 //	hatvA hatvA yaTASakti SukAn BUmO apAtayat // AKat-_1.79 //
   krameṇa sa durācāras tātasyāpi śirodharam /	krameNa sa durAcAraH tAtasya-api SiroDaram /
   babhañja taṃ ca cikṣepa kṣitau vigatajīvitam // AKad_1.80 //	baBaQja tam ca cikzepa kzitO vigata-jIvitam // AKat-_1.80 //
   tadā mama na tacchoko nānyat kiñcic ca cetasi /	tadA mama na tad-SokaH na-anyat kiQcid ca cetasi /
   kevalaṃ sahajātena bhayenaivāsmi viplutaḥ // AKad_1.81 //	kevalam sahajAtena Bayena-eva-asmi viplutaH // AKat-_1.81 //
   tato 'haṃ pitur utsaṅgādvinirgatya sasādhvasam /	tatas aham pituH utsaFgAt-vinirgatya sa-sADvasam /
   antaraṃ taruśīrṇānāṃ parṇānāṃ tūrṇamāviśam // AKad_1.82 //	antaram taru-SIrNAnAm parNAnAm tUrNam-AviSam // AKat-_1.82 //
   pāpaḥ so 'py avaruhyātha śālmaler mūlavartinaḥ /	pApaH saH api avaruhya-aTa SAlmaleH mUlavartinaH /
   śukān gatāsūn ādāya vyādhān anusarann agāt // AKad_1.83 //	SukAn gatAsUn AdAya vyADAn anusaran agAt // AKat-_1.83 //
   ahaṃ vidhiniyogāt tu tena duṣkṛtakāriṇā /	aham viDi-niyogAt tu tena duzkRta-kAriNA /
   jīrṇaparṇasavarṇatvāttadānīṃ nāvadhāritaḥ // AKad_1.84 //	jIrNa-parNa-savarNa-tvAt-tadAnIm na-avaDAritaH // AKat-_1.84 //
   tato dūram atikrānte tasmin dāruṇakarmaṇi /	tatas dUram atikrAnte tasmin dAruNa-karmaNi /
   saṃjātajīvitāśaṃ māṃ pipāsā paryabādhata // AKad_1.85 //	saMjAta-jIvitASam mAm pipAsA paryabAData // AKat-_1.85 //
   anuḍḍayanasāmarthyāt padbhyām eva yathātathā /	anuxxayana-sAmarTyAt padByAm eva yaTA-taTA /
   pampāpulinaparyantaṃ gantum aicchaṃ pipāsitaḥ // AKad_1.86 //	pampA-pulina-paryantam gantum EcCam pipAsitaH // AKat-_1.86 //
   tathāpy atinirutsāhaḥ patan muhur itas tataḥ /	taTA-api ati-nirutsAhaH patan muhur itas tatas /
   tam eva pāpakarmāṇaṃ śaṅkamānaḥ pade pade // AKad_1.87 //	tam eva pApa-karmANam SaFkamAnaH pade pade // AKat-_1.87 //
   ciraṃ hā tāta tāteti śocan kaṇṭhāntavartibhiḥ /	ciram hA tAta tAta-iti Socan kaNWa-anta-vartiBiH /
   prāṇair āyāsyamāno 'ham atiṣṭham atiniṣṭhuraḥ // AKad_1.88 //	prANEH AyAsyamAnaH aham atizWam atinizWuraH // AKat-_1.88 //
   *yugmam*	*yugmam*
   tasmād anatidūre 'sti sarasas tapasāṃ nidheḥ /	tasmAt anatidUre asti sarasaH tapasAm niDeH /
   nirdhūtakleśajālasya jābāler āśramo muneḥ // AKad_1.89 //	nirDUta-kleSa-jAlasya jAbAleH ASramaH muneH // AKat-_1.89 //
   tatas tasmin sutas tasya sarasi snātum āgataḥ /	tatas tasmin sutaH tasya sarasi snAtum AgataH /
   hārītanāmā māṃ tatra tadavasthaṃ vyalokayat // AKad_1.90 //	hArIta-nAmA mAm tatra tad-avasTam vyalokayat // AKat-_1.90 //
   kaṣṭaṃ kenāpi pāpena pātitaḥ śukaśāvakaḥ /	kazwam kena-api pApena pAtitaH SukaSAvakaH /
   kulāyātklāmyatītyuktvā kṛpayā māṃ kare 'grahīt // AKad_1.91 //	kulAyAt-klAmyati-iti-uktvA kRpayA mAm kare agrahIt // AKat-_1.91 //
   apāyayat payobindūn marutāśvāsayan muhuḥ /	apAyayat payaH-bindUn marutA-ASvAsayan muhur /
   kṛtāhnikaś ca kāruṇyād anayat pitur āśramam // AKad_1.92 //	kRta-AhnikaH ca kAruNyAt anayat pituH ASramam // AKat-_1.92 //
   samāśvastasya hārītatātaṃ dṛṣṭyaiva paśyataḥ /	samASvastasya hArIta-tAtam dRzwyA-eva paSyataH /
   padaṃ sthiram iva nyastaṃ hṛdi me jīvitāśayā // AKad_1.93 //	padam sTiram iva nyastam hRdi me jIvita-ASayAH // AKat-_1.93 //
   nīḍacyuto 'yamānīto mayā vihagapotakaḥ /	nIxa-cyutaH ayam-AnItaH mayA vihaga-potakaH /
   iti pitre praṇamyāsau pāṇisthaṃ māmadarśayat // AKad_1.94 //	iti pitre praNamya-asO pANi-sTam mAm-adarSayat // AKat-_1.94 //
   atha jābālim adrākṣaṃ sākṣād iva pitāmaham /	aTa jAbAlim adrAkzam sAkzAt iva pitAmaham /
   mahātmabhiḥ parivṛtaṃ sānukampais tapodhanaiḥ // AKad_1.95 //	mahAtmaBiH parivRtam sa-anukampEH tapoDanEH // AKat-_1.95 //
   jarādhavalamūrdhānaṃ dhāmnā prasaratā bahiḥ /	jarA-Davala-mUrDAnam DAmnA prasaratA bahis /
   anatisphuṭasaṃlakṣyaśarīrāvayavākṛtim // AKad_1.96 //	anati-sPuwa-saMlakzya-SarIra-avayava-AkRtim // AKat-_1.96 //
   sa tu māṃ kṣaṇam udvīkṣya smayamāna ivāvadat /	sa tu mAm kzaNam udvIkzya smayamAnaH iva-avadat /
   idaṃ hi bhujyate 'nena phalaṃ svasyaiva karmaṇaḥ // AKad_1.97 //	idam hi Bujyate anena Palam svasya-eva karmaNaH // AKat-_1.97 //
   trikāladarśī bhagavānsa hi divyena cakṣuṣā /	tri-kAla-darSI BagavAn-sa hi divyena cakzuzA /
   viśvaṃ paśyati pāṇisthabadarāmalakādivat // AKad_1.98 //	viSvam paSyati pANi-sTa-badara-Amalaka-Adi-vat // AKat-_1.98 //
   vacas tad ākarṇya kutūhalākulāḥ sametya sarve munayas ta mabruvan /	vacaH tat AkarNya kutUhala-AkulAH sametya sarve munayaH te mabruvan /
   babhūva ko 'yaṃ bhagavan bhavāntare kim asya vā duścaritaṃ tad ucyatām //	baBUva kaH ayam Bagavan Bava-antare kim asya vA duScaritam tat ucyatAm //
   AKad_1.99 //	AKat-_1.99 //
   abhyarthito munibhir ity uparudhyamānas tān abravīt kuruta tāvadahaḥkriyāḥ	aByarTitaH muniBiH iti uparuDyamAnaH tAn abravIt kuruta tAvat-ahar-kriyAH
   svāḥ /	svAH /
   sāṃdhyaṃ vidhāya vidhim askhalitāvadhānam ākarṇayiṣyatha kathāṃ pṛthum	sAMDyam viDAya viDim asKalita-avaDAnam AkarNayizyaTa kaTAm pRTum
   etadīyām // AKad_1.100 //	etadIyAm // AKat-_1.100 //
   uktās tathā bhagavatā munayo nijena karmakrameṇa divasaṃ gamayāṃbabhūvuḥ /	uktAH taTA BagavatA munayaH nijena karma-krameNa divasam gamayAMbaBUvuH /
   hārītahastavihitaiś ca manovinodais tais tair ānīyata mayāpi dināvaśeṣaḥ	hArIta-hasta-vihitEH ca manaH-vinodEH tEH tEH AnIyata mayA-api dina-avaSezaH
   // AKad_1.101 //	// AKat-_1.101 //
   iti śrīvipaścidvarāgragaṇayācāryabhaṭṭaśrījayantasūnorabhinandasya kṛtau	iti SrI-vipaScit-vara-agra-gaNayA-AcArya-Bawwa-SrI-jayanta-sUnoH-aBinandasya kRtO
   kādambarīkathāsāre prathamaḥ sargaḥ	kAdambarI-kaTA-sAre praTamaH sargaH
   dvitīyaḥ sargaḥ	dvitIyaH sargaH
   atha saṃdhyāsamādhyantāḥ samāpya munayaḥ kriyāḥ /	aTa saMDyA-samADyantAH samApya munayaH kriyAH /
   śuśrūṣavaḥ samāgamya yathāsthānam upāviśan // AKad_2.1 //	SuSrUzavaH samAgamya yaTAsTAnam upAviSan // AKat-_2.1 //
   aham apy ātmavṛttāntavistaraśravaṇotsukaḥ /	aham api Atma-vRttAnta-vistara-SravaNa-utsukaH /
   saṃhṛtya cāpalaṃ sarvam āsaṃ sthiramanās tadā // AKad_2.2 //	saMhRtya cApalam sarvam Asam sTira-manAH tadA // AKat-_2.2 //
   atha dugdhābdhikalloladhavalair amṛtāñcitaiḥ /	aTa dugDa-abDi-kallola-DavalEH amRta-AQcitEH /
   siñcann iva karair indur udagādāśramasthalīm // AKad_2.3 //	siQcan iva karEH induH udagAda-ASrama-sTalIm // AKat-_2.3 //
   bhagavānatha jābāliḥ sukhāsīnaḥ svaviṣṭare /	BagavAn-aTa jAbAliH suKa-AsInaH sva-vizware /
   valkalāhitaparyaṅkabandho vaktuṃ pracakrame // AKad_2.4 //	valkala-Ahita-paryaFka-banDaH vaktum pracakrame // AKat-_2.4 //
   sarve dattāvadhānāḥ stha śṛṇutemāṃ tapodhanāḥ /	sarve datta-avaDAnAH sTa SRNuta-imAm tapoDanAH /
   amuṣya pūrvavṛttāntaprastāvopanatāṃ kathām // AKad_2.5 //	amuzya pUrva-vRttAnta-prastAva-upanatAm kaTAm // AKat-_2.5 //
   asty avantiṣu saṃsāralakṣmyāḥ prasavabhūr iva /	asti avantizu saMsAra-lakzmyAH prasava-BUH iva /
   nidhir ujjayinī nāma nagarī guṇasampadām // AKad_2.6 //	niDiH ujjayinI nAma nagarI guNa-sampadAm // AKat-_2.6 //
   laṅkālakāmarāvatyo yeṣāṃ vasatayaḥ priyāḥ /	laFkAla-kAmarAvatyaH yezAm vasatayaH priyAH /
   te 'pi yām abhipaśyantaḥ sukhaṃ tāsu na śerate // AKad_2.7 //	te api yAm aBipaSyantaH suKam tAsu na Serate // AKat-_2.7 //
   kim anyad yatra kailāsanivāsaprītim ujjhatā /	kim anyat yatra kElAsa-nivAsa-prItim ujJatA /
   mahākālābhidhānena rudreṇa svayam āsyate // AKad_2.8 //	mahAkAla-aBiDAnena rudreNa svayam Asyate // AKat-_2.8 //
   tilakam	tilakam
   tasyāṃ bharatamāndhātṛbhagīrathapṛthūpamaḥ /	tasyAm BaratamAnDAtR-BagIraTa-pRTu-upamaH /
   tārāpīḍa iti śrīmān babhūva pṛthivīpatiḥ // AKad_2.9 //	tArApIxaH iti SrImAn baBUva pRTivIpatiH // AKat-_2.9 //
   parasparavirodhena viprakīrṇair itas tataḥ /	paraspara-viroDena viprakIrNEH itas tatas /
   visrabdham āsyate yatra sambhūya sakalair guṇaiḥ // AKad_2.10 //	visrabDam Asyate yatra samBUya sakalEH guNEH // AKat-_2.10 //
   *yugmam*	*yugmam*
   vihasan buddhivibhavair bhṛgūdvahabṛhaspatī /	vihasan budDi-viBavEH BRgu-udvaha-bRhaspatI /
   amātyaḥ śukanāsākhyo brāhmaṇas tasya cābhavat // AKad_2.11 //	amAtyaH SukanAsA-AKyaH brAhmaNaH tasya ca-aBavat // AKat-_2.11 //
   trivikramapadākramya sa rājā pṛthivīm imām /	trivikrama-pada-Akramya sa rAjA pRTivIm imAm /
   tasmin mantriṇi tadbhāraṃ nicikṣepa bharakṣame // AKad_2.12 //	tasmin mantriNi tad-BAram nicikzepa Bara-kzame // AKat-_2.12 //
   tathā ca pālayāmāsa sa mantrī sakalāḥ prajāḥ /	taTA ca pAlayAmAsa sa mantrI sakalAH prajAH /
   yathā trividham apy etā na duḥkhaṃ kiñcid aspṛśan // AKad_2.13 //	yaTA triviDam api etAH na duHKam kiQcid aspRSan // AKat-_2.13 //
   yathā yathā ca loko 'smin pitarīvānvarajyata /	yaTA yaTA ca lokaH asmin pitari-iva-anvarajyata /
   rājā tathā tathātmānaṃ kṛtakṛtyam amanyata // AKad_2.14 //	rAjA taTA taTA-AtmAnam kRtakRtyam amanyata // AKat-_2.14 //
   akleśamarpitaṃ tena svabhuje jagadarjanam /	akleSam-arpitam tena sva-Buje jagat-arjanam /
   sambhogavighnakārīti pālanaṃ mantrisātkṛtam // AKad_2.15 //	samBoga-viGna-kArI-iti pAlanam mantrisAtkRtam // AKat-_2.15 //
   kṛtakṛtyatayā cāsau kāryaśeṣam acintayan /	kRtakRtya-tayA ca-asO kArya-Sezam acintayan /
   viṣayeṣvāhitaprītir āsāṃcakre yathāsukham // AKad_2.16 //	vizayezu-Ahita-prItiH AsAMcakre yaTAsuKam // AKat-_2.16 //
   śobhā hi kṛtakṛtyasya rājño bhogavibhūtayaḥ /	SoBA hi kRtakRtyasya rAjQaH Boga-viBUtayaH /
   asamāptajigīṣasya tā eva tu viḍambanāḥ // AKad_2.17 //	asamApta-jigIzasya tAH eva tu vixambanAH // AKat-_2.17 //
   sa yuvā madhurākāras taruṇīnayanotsavaḥ /	sa yuvA maDura-AkAraH taruNI-nayana-utsavaH /
   kalāsu kuśalaḥ kāmī bubhuje bhogasampadaḥ // AKad_2.18 //	kalAsu kuSalaH kAmI buBuje Boga-sampadaH // AKat-_2.18 //
   na te bhogā na tāḥ krīḍā na tā goṣṭhyo na te rasāḥ /	na te BogAH na tAH krIxA na tAH gozWyaH na te rasAH /
   na te vilāsā yeṣv asya pāragaṃ nābhavan manaḥ // AKad_2.19 //	na te vilAsAH yezu asya pAragam na-aBavat manaH // AKat-_2.19 //
   samagrasukhasambhogabhūmijño 'pi sa bhūpatiḥ /	samagra-suKa-samBoga-BUmi-jQaH api sa BUpatiH /
   sukham ekaṃ tu nājñāsīd apatyālokanodbhavam // AKad_2.20 //	suKam ekam tu na-ajQAsIt apatya-Alokana-udBavam // AKat-_2.20 //
   yathā yathāsya kālena vyatīyāya navaṃ vayaḥ /	yaTA yaTA-asya kAlena vyatIyAya navam vayaH /
   nirapatyatayā śoko vardhate sma tathā tathā // AKad_2.21 //	nirapatya-tayA SokaH varDate sma taTA taTA // AKat-_2.21 //
   mukhyabhūtā ca sarvasminn antaḥpurakadambake /	muKya-BUtA ca sarvasmin antaHpura-kadambake /
   rājñī vilāsavatyākhyā tasya prāṇasamābhavat // AKad_2.22 //	rAjQI vilAsavatI-AKyA tasya prANa-samA-Bavat // AKat-_2.22 //
   sā rājamahiṣī gaurīm abhyarcayitum ekadā /	sA rAja-mahizI gOrIm aByarcayitum ekadA /
   devatāyatanaṃ bāhyaṃ yayau bhartur anujñayā // AKad_2.23 //	devatAyatanam bAhyam yayO BartuH anujQayA // AKat-_2.23 //
   purāṇe vācyamāne 'tha prasaṅgapatitāṃ śrutim /	purANe vAcyamAne aTa prasaFga-patitAm Srutim /
   aputrasya kuto lokā iti śuśrāva tatra sā // AKad_2.24 //	aputrasya kutas lokAH iti SuSrAva tatra sA // AKat-_2.24 //
   prataptalohasūcīva sā śrutiḥ śravaṇāntaram /	pratapta-loha-sUcI-iva sA SrutiH SravaNa-antaram /
   viveśa dadatī tasyāḥ parāṃ kām api vedanām // AKad_2.25 //	viveSa dadatI tasyAH parAm kAm api vedanAm // AKat-_2.25 //
   tataḥ pratinivṛttātha praviśya bhavanaṃ nijam /	tatas pratinivRttA-aTa praviSya Bavanam nijam /
   vastrāvṛtamukhī bhūmāvupaviśya ruroda sā // AKad_2.26 //	vastra-AvRta-muKI BUmO=-upaviSya ruroda sA // AKat-_2.26 //
   sakhībhiḥ prārthyamānāpi na svām abhajata sthitim /	saKIBiH prArTyamAnA-api na svAm aBajata sTitim /
   nodasthāt kartum āhāraṃ virarāma na rodanāt // AKad_2.27 //	na-udasTAt kartum AhAram virarAma na rodanAt // AKat-_2.27 //
   athopalabhya tatpīḍāv ārtāṃ parijanān nṛpaḥ /	aTa-upalaBya tad-pIxO ArtAm parijanAt nRpaH /
   praviśyāntaḥpuraṃ prāha svairam enāṃ prasādayan // AKad_2.28 //	praviSya-antaHpuram prAha svEram enAm prasAdayan // AKat-_2.28 //
   priye kim idam ārabdhaṃ rudyate kim akāraṇam /	priye kim idam ArabDam rudyate kim akAraNam /
   na tvayā matkṛte manyur anubhūtaḥ kadācana // AKad_2.29 //	na tvayA mad-kRte manyuH anuBUtaH kadAcana // AKat-_2.29 //
   anyo 'pi manmukhaprekṣī madadhīnātmajīvitaḥ /	anyaH api mad-muKa-prekzI mad-aDIna-Atma-jIvitaH /
   kas tavotpādayen manyuṃ yasmai kupyasi sundari // AKad_2.30 //	kaH tava-utpAdayet manyum yasmE kupyasi sundari // AKat-_2.30 //
   iti prasādyamānā sā yadā novāca kiñcana /	iti prasAdyamAnA sA yadA na-uvAca kiQcana /
   tadā viditavṛttāntas tatsakhyā nṛpatiḥ kṛtaḥ // AKad_2.31 //	tadA vidita-vRttAntaH tad-saKyA nRpatiH kRtaH // AKat-_2.31 //
   tena vyatikareṇātha so 'pi śokaparāyaṇaḥ /	tena vyatikareNa-aTa saH api Soka-parAyaNaH /
   ruroda vakṣasi nyastasabāṣpadayitāmukhaḥ // AKad_2.32 //	ruroda vakzasi nyasta-sa-bAzpa-dayitA-muKaH // AKat-_2.32 //
   ciraṃ ruditvā niḥśabdaṃ svayam unmṛjya locane /	ciram ruditvA niHSabdam svayam unmRjya locane /
   jagāda gadgadaṃ rājā mahiṣīm upasāntvayan // AKad_2.33 //	jagAda gadgadam rAjA mahizIm upasAntvayan // AKat-_2.33 //
   mamāpi nanv iyaṃ devi cirāt prabhṛti duḥsahā /	mama-api nanu iyam devi cirAt praBRti duHsahAH /
   dunoti hṛdayaṃ cintā niṣpratīkārarogavat // AKad_2.34 //	dunoti hRdayam cintA nizpratIkAra-roga-vat // AKat-_2.34 //
   viphalaṃ bata me rājyaṃ viphalā mama sampadaḥ /	viPalam bata me rAjyam viPalA mama sampadaH /
   viphalā mama sambhogā viphalaṃ mama jīvitam // AKad_2.35 //	viPalA mama samBogAH viPalam mama jIvitam // AKat-_2.35 //
   kuto 'smākam abhavyānām iyatyo bhāgyasampadaḥ /	kutas asmAkam aBavyAnAm iyatyaH BAgya-sampadaH /
   yad drakṣyāmas tavotsaṅgaṃ bālakālatyamaṇḍitam // AKad_2.36 //	yat drakzyAmaH tava-utsaFgam bAla-kAlatya-maNxitam // AKat-_2.36 //
   vāñchan krīḍanakaṃ kiñcit kadā me pāpakarmaṇaḥ /	vAQCan krIxanakam kiQcid kadA me pApa-karmaNaH /
   ākṛṣyati sutaḥ kūrcaṃ kim apy avyaktam ālapan // AKad_2.37 //	AkRzyati sutaH kUrcam kim api avyaktam Alapan // AKat-_2.37 //
   ityādi vilapaty asmin bāṣpākulitalocane /	ityAdi vilapati asmin bAzpa-Akulita-locane /
   śukanāsa imāṃ vārtāṃ śrutvā satvaramāyayau // AKad_2.38 //	SukanAsaH imAm vArtAm SrutvA satvaram-AyayO // AKat-_2.38 //
   nirapatyaḥ kṛtaḥ so 'pi rājeva hatavedhasā /	nirapatyaH kRtaH saH api rAjA-iva hata-veDasA /
   tasyāpy anena śokena gṛhe roditi gehinī // AKad_2.39 //	tasya-api anena Sokena gRhe roditi gehinI // AKat-_2.39 //
   sa tu svāmigataṃ duḥkhaṃ duḥkham ity avadhārayan /	sa tu svAmi-gatam duHKam duHKam iti avaDArayan /
   tadduḥkhāpanayopāyapravaṇo dhīram abhyadhāt // AKad_2.40 //	tad-duHKa-apanaya-upAya-pravaNaH DIram aByaDAt // AKat-_2.40 //
   kva dhīraprakṛtirdevaḥ kveyaṃ vilkavacittatā /	kva DIra-prakRtiH-devaH kva-iyam vilkava-citta-tA /
   śoko 'vakāśaṃ labhate hṛdaye na bhavādṛśām // AKad_2.41 //	SokaH avakASam laBate hRdaye na BavAdRSAm // AKat-_2.41 //
   yadi hi strīsvabhāvena devī viklavatāṃ gatā /	yadi hi strI-svaBAvena devI viklava-tAm gatAH /
   tat kiṃ pralambakūrcasya yuktaṃ devasya roditum // AKad_2.42 //	tat kim pralamba-kUrcasya yuktam devasya roditum // AKat-_2.42 //
   ko 'yaṃ hitāhitaprāptipārihārakriyākramaḥ /	kaH ayam hita-ahita-prApti-pArihAra-kriyA-kramaH /
   yat kapolatalanyastahastaṃ niḥśvasyate ciram // AKad_2.43 //	yat kapola-tala-nyasta-hastam niHSvasyate ciram // AKat-_2.43 //
   yadi duḥkhāsikā satyamanapatyatayā tava /	yadi duHKAsikA satyam-anapatya-tayA tava /
   buddhirādhīyatāṃ dharme dharmotsavamavāpyate // AKad_2.44 //	budDiH-ADIyatAm Darme Darma-utsavam-avApyate // AKat-_2.44 //
   dīyatāṃ vasu viprebhyaḥ pūjyantāṃ sarvadevatāḥ /	dIyatAm vasu vipreByaH pUjyantAm sarva-devatAH /
   pravartyantāṃ prapārāmāḥ khanyantāṃ salilāśayāḥ // AKad_2.45 //	pravartyantAm prapArAmAH KanyantAm salila-ASayAH // AKat-_2.45 //
   nāsti nāma jagaty asmin puruṣārthaḥ sa kaścana /	na-asti nAma jagati asmin puruza-arTaH sa kaScana /
   yo dharmaniratair dhīrais tvādṛśair nādhigamyate // AKad_2.46 //	yaH Darma-niratEH DIrEH tvAdRSEH na-aDigamyate // AKat-_2.46 //
   ityādi śukanāsoktam ākarṇya vigatajvarau /	ityAdi Suka-nAsA-uktam AkarNya vigata-jvarO /
   utthāya svasthavat sarvā dampatī cakratuḥ kriyāḥ // AKad_2.47 //	utTAya svasTa-vat sarvAH dampatI cakratuH kriyAH // AKat-_2.47 //
   tataḥ prabhṛti dānāni yāgahomatapāṃsi tau /	tatas praBRti dAnAni yAga-homa-tapAMsi tO /
   citrāṇy akurutāṃ sarvā vyasmayanta tataḥ prajāḥ // AKad_2.48 //	citrANi akurutAm sarvAH vyasmayanta tatas prajAH // AKat-_2.48 //
   kadācid atha bhūpālaḥ svapne 'paśyan niśākaram /	kadAcid aTa BUpAlaH svapne apaSyat niSAkaram /
   vilāsavatyā vadanaṃ praviśantam akhaṇḍitam // AKad_2.49 //	vilAsavatyAH vadanam praviSantam aKaNxitam // AKat-_2.49 //
   tathā manoramā nāma śukanāsasya gehinī /	taTA manoramA nAma SukanAsasya gehinI /
   svapne sapuṇḍarīkāṅkā sāpi tena vyalokyata // AKad_2.50 //	svapne sa-puNxarIka-aFkA sA-api tena vyalokyate // AKat-_2.50 //
   anyedyurudaye bhānormaṅgalācārapūrvakam /	anyedyus-udaye BAnoH-maFgala-AcAra-pUrvakam /
   taṃ svapnaṃ kathayāmāsa śukanāsāya bhūpatiḥ // AKad_2.51 //	tam svapnam kaTayAmAsa Suka-nAsAya BUpatiH // AKat-_2.51 //
   sānandaṃ so 'bhyadhād enaṃ sampannās te manorathāḥ /	sa-Anandam saH aByaDAt enam sampannAH te manoraTAH /
   acirāt soṣyate devī putraṃ pūrṇendusundaram // AKad_2.52 //	acirAt sozyate devI putram pUrNa-indu-sundaram // AKat-_2.52 //
   dineṣv atha vyatīteṣu keṣucid garbham agrahīt /	dinezu aTa vyatItezu kezucid garBam agrahIt /
   mahiṣī tatsakhībhyaś ca tam ajñāsīn nareśvaraḥ // AKad_2.53 //	mahizI tad-saKIByaH ca tam ajQAsIt nareSvaraH // AKat-_2.53 //
   tābhyaḥ prādāt sa vāsāṃsi citrāṇy ābharaṇāni ca /	tAByaH prAdAt sa vAsAMsi citrANi ABaraNAni ca /
   krameṇa garbhaliṅgeṣu vyakteṣu mumudetarām // AKad_2.54 //	krameNa garBa-liFgezu vyaktezu mumuda-itarAm // AKat-_2.54 //
   śukanāsāya covāca praharṣotphullalocanaḥ /	Suka-nAsAya ca-uvAca praharza-utPulla-locanaH /
   cakāṅkṣa cātako meghān iva prasavavāsarān // AKad_2.55 //	cakAFkza cAtakaH meGAn iva prasava-vAsarAn // AKat-_2.55 //
   sampūrṇe daśame māsi devī sutam asūta sā /	sampUrNe daSame mAsi devI sutam asUta sA /
   harṣeṇa ca jagat sarvaṃ parivṛttam ivābhavat // AKad_2.56 //	harzeNa ca jagat sarvam parivRttam iva-aBavat // AKat-_2.56 //
   rājā mahotsavānandapūrṇapātram upāhṛtam /	rAjA mahA-utsava-Ananda-pUrNa-pAtram upAhRtam /
   dṛṣṭvā lokeṣu māti sma na trivikramavat triṣu // AKad_2.57 //	dRzwvA lokezu mA-ati sma na trivikrama-vat trizu // AKat-_2.57 //
   śukanāsas tu rājānaṃ kaṇṭhe jagrāha nirbharam /	SukanAsaH tu rAjAnam kaNWe jagrAha nirBaram /
   autsukyāt sūtikāvāsaṃ tāv ubhāv api jagmatuḥ // AKad_2.58 //	OtsukyAt sUtikAvAsam tO uBO api jagmatuH // AKat-_2.58 //
   tato dadṛśatur vyaktasakalāṅgaṃ kumārakam /	tatas dadRSatuH vyakta-sakala-aFgam kumArakam /
   indor udayarāgārdraṃ navaṃ bimbam ivoditam // AKad_2.59 //	indoH udaya-rAga-Ardram navam bimbam iva-uditam // AKat-_2.59 //
   śukanāso nirūpyāṅgamekaikaṃ nipuṇaṃ śiśoḥ /	SukanAsaH nirUpya-aFgam-ekEkam nipuNam SiSoH /
   haste bhūpālam ālambya harṣagarbham abhāṣata // AKad_2.60 //	haste BUpAlam Alambya harza-garBam aBAzata // AKat-_2.60 //
   ayaṃ śaṅkha idaṃ cakram iyam ūrṇedam ambujam /	ayam SaFKaH idam cakram iyam UrNA-idam ambujam /
   paśya bālasya cihnāni dṛśyante cakravartinām // AKad_2.61 //	paSya bAlasya cihnAni dRSyante cakravartinAm // AKat-_2.61 //
   yo 'sau svapne tvayā dṛṣṭaś candro devīmukhaṃ viśan /	yaH asO svapne tvayA dRzwaH candraH devImuKam viSan /
   sa evāyam ihotpanna iti mā saṃśayaṃ kṛthāḥ // AKad_2.62 //	saH eva-ayam iha-utpannaH iti mA saMSayam kRTAH // AKat-_2.62 //
   iti taddarśanānandasudhāplāvitayos tayoḥ /	iti tad-darSana-Ananda-suDA-plAvitayoH tayoH /
   śukanāsasya rājñaś ca harṣābdhir vavṛdhetarām // AKad_2.63 //	SukanAsasya rAjQaH ca harza-abDiH vavRDa-itarAm // AKat-_2.63 //
   atrāntare mantrigṛhād āgatya dvārarakṣakaḥ /	atra-antare mantri-gRhAt Agatya dvArarakzakaH /
   śukanāsagṛhe putrajanmotsavam acīkathat // AKad_2.64 //	Suka-nAsa-gRhe putra-janma-utsavam acIkaTat // AKat-_2.64 //
   śukanāsam athābhīkṣṇam āliliṅga mahīpatiḥ /	SukanAsam aTa-aBIkzNam AliliFga mahIpatiH /
   uttarīyaṃ jahārāsya pūrṇapātram iti svayam // AKad_2.65 //	uttarIyam jahAra-asya pUrNa-pAtram iti svayam // AKat-_2.65 //
   uvāca cainaṃ paśyedaṃ sukhasyopari naḥ sukham /	uvAca ca-enam paSya-idam suKasya-upari naH suKam /
   ime te patitāḥ satyaṃ tuhine somaraśmayaḥ // AKad_2.66 //	ime te patitAH satyam tuhine soma-raSmayaH // AKat-_2.66 //
   sādhv idaṃ vedhasārabdhaṃ cittānuguṇam āvayoḥ /	sADu idam veDasa-ArabDam citta-anuguNam AvayoH /
   sahaiva pātratāṃ nītau yad āvāṃ sukhaduḥkhayoḥ // AKad_2.67 //	saha-eva pAtra-tAm nItO yat AvAm suKa-duHKayoH // AKat-_2.67 //
   tatas tūryaravair nṛtyaiś carcarītālaniḥsvanaiḥ /	tatas tUrya-ravEH nRtyEH carcarI-tAla-niHsvanEH /
   sindūraghanasārādikṣodaiḥ kuṅkumakardamaiḥ // AKad_2.68 //	sindUra-Gana-sAra-Adi-kzodEH kuFkuma-kardamEH // AKat-_2.68 //
   anapekṣitanīcoccavyavahāranirargalā /	anapekzita-nIca-ucca-vyavahAra-nirargalAH /
   keliḥ pravavṛte tatra rājagehamahotsave // AKad_2.69 //	keliH pravavRte tatra rAja-geha-mahA-utsave // AKat-_2.69 //
   rājā tu svagṛhe kelivimardaṃ vīkṣya tādṛśam /	rAjA tu sva-gRhe keli-vimardam vIkzya tAdRSam /
   śukanāsagṛhaṃ gatvā dviguṇaṃ tam akārayat // AKad_2.70 //	Suka-nAsa-gRham gatvA dviguNam tam akArayat // AKat-_2.70 //
   kṛte 'tha jātakarmādau vṛtte ṣaṣṭhīprajāgare /	kRte aTa jAtakarma-AdO vRtte zazWI-prajAgare /
   vilāsavatyāṃ snātāyāṃ śucau kāla upasthite // AKad_2.71 //	vilAsavatyAm snAtAyAm SucO kAle upasTite // AKat-_2.71 //
   praśaste 'hani daivajñair anujñāto mahīpatiḥ /	praSaste ahani dEva-jQEH anujQAtaH mahIpatiH /
   snātaḥ suvarṇalakṣeṇa pūjayitvā dvijottamān // AKad_2.72 //	snAtaH suvarNa-lakzeNa pUjayitvA dvijottamAn // AKat-_2.72 //
   sa bhūṣaṇāni vāsāṃsi varṣan parijane śiśoḥ /	sa BUzaNAni vAsAMsi varzan parijane SiSoH /
   candrāpīḍa iti svapnasadṛśaṃ nāma nirmame // AKad_2.73 //	candrApIxaH iti svapna-sadRSam nAma nirmame // AKat-_2.73 //
   śukanāso 'pi sampūjya viprān viprajanocitam /	Suka-nAsaH api sampUjya viprAn vipra-jana-ucitam /
   vaiśampāyana ity ātmasūnor nāma praṇītavān // AKad_2.74 //	vESampAyanaH iti Atma-sUnoH nAma praNItavAn // AKat-_2.74 //
   krameṇa vardhamāno 'tha kṛtacūḍādimaṅgalaḥ /	krameNa varDamAnaH aTa kRta-cUxA-Adi-maFgalaH /
   candrāpīḍo 'bhavat pitroḥ param utsaṅgamaṇḍanam // AKad_2.75 //	candrApIxaH aBavat pitroH param utsaFga-maNxanam // AKat-_2.75 //
   ākāreṇendukāntena madhurair bālavalgitaiḥ /	AkAreNa-indu-kAntena maDurEH bAla-valgitEH /
   avyaktavarṇair ālāpair aharat sa tayor manaḥ // AKad_2.76 //	avyakta-varNEH AlApEH aharat sa tayoH manaH // AKat-_2.76 //
   prāpte 'tha saptame varṣe vidyāgṛham akārayat /	prApte aTa saptame varze vidyA-gRham akArayat /
   candrāpīḍasya nagarādbahirbahuguṇaṃ nṛpaḥ // AKad_2.77 //	candra-ApIxasya nagarAt-bahis-bahu-guNam nRpaH // AKat-_2.77 //
   kṛtopanayanaṃ cainam kāle kṣatrajanocite /	kRta-upanayanam ca-enam kAle kzatra-jana-ucite /
   tatra nyaveśayadrājā vidyādhigamasiddhaye // AKad_2.78 //	tatra nyaveSayat-rAjA vidyA-aDigama-sidDaye // AKat-_2.78 //
   tarkavyākaraṇābhijñān dhanurvedaviśāradān /	tarka-vyAkaraNa-aBijQAn Danurveda-viSAradAn /
   daṇḍanītyādinipuṇān ācāryān paryakalpayat // AKad_2.79 //	daNxani-ityAdi-nipuNAn AcAryAn paryakalpayat // AKat-_2.79 //
   śukanāso 'pi taṃ putram upanīya yathāvidhi /	Suka-nAsaH api tam putram upanIya yaTAviDi /
   rājaputrānugaṃ cakre vidyāgṛhanivāsinam // AKad_2.80 //	rAja-putra-anugam cakre vidyA-gRha-nivAsinam // AKat-_2.80 //
   nṛpatis tv agamad draṣṭuṃ putraṃ gurukule sthitam /	nRpatiH tu agamat drazwum putram guru-kule sTitam /
   prārthito 'pi sa tanmātrā nainam ānāyayad gṛham // AKad_2.81 //	prArTitaH api sa tanmAtrA na-enam AnAyayat gRham // AKat-_2.81 //
   pūrṇaṣoḍaśavarṣo 'tha rājaputraḥ kuśāgradhīḥ /	pUrNa-zoxaSa-varzaH aTa rAja-putraH kuSa-agraDIH /
   sakṛdadhyāpito vidyāḥ pūrvābhyastā ivāgrahīt // AKad_2.82 //	sakRt-aDyApitaH vidyAH pUrva-aByastA iva-agrahIt // AKat-_2.82 //
   sarvaśāstrārthatattvajñaḥ sarvabhāṣāsu satkaviḥ /	sarva-SAstra-arTa-tattva-jQaH sarva-BAzAsu sat-kaviH /
   sarvavādeṣu vaktābhūtsarvaśāstreṣu kovidaḥ // AKad_2.83 //	sarva-vAdezu vaktA-aBUt-sarva-SAstrezu kovidaH // AKat-_2.83 //
   prauḍhaḥ kalāsu sarvāsu dakṣaḥ sarveṣu karmasu /	prOXaH kalAsu sarvAsu dakzaH sarvezu karmasu /
   sarveṣu vyavahāreṣu so 'bhūd askhalitakramaḥ // AKad_2.84 //	sarvezu vyavahArezu saH aBUt asKalita-kramaH // AKat-_2.84 //
   krameṇa vardhamānaś ca sa vyāyāmam asevata /	krameNa varDamAnaH ca sa vyAyAmam asevata /
   śuśubhe ca tadabhyāsaprāptasarvāṅgasauṣṭhavaḥ // AKad_2.85 //	SuSuBe ca tad-aByAsa-prApta-sarva-aFga-sOzWavaH // AKat-_2.85 //
   pralambabāhuḥ pīnāṃsaḥ pṛthuvakṣās tanūdaraḥ /	pralamba-bAhuH pIna-aMsaH pRTu-vakzAH tanu-udaraH /
   gambhīrabāhur vṛttorus taruṇaḥ karisadgatiḥ // AKad_2.86 //	gamBIra-bAhuH vRtta-UruH taruNaH kari-sat-gatiH // AKat-_2.86 //
   śukanāsasutas tasya pratibimba ivābhavat /	SukanAsa-sutaH tasya pratibimbaH iva-aBavat /
   guṇair aśeṣair anyatra śarīraprāṇagauravāt // AKad_2.87 //	guNEH aSezEH anyatra SarIra-prANa-gOravAt // AKat-_2.87 //
   rājā tu taṃ sutaṃ buddhvā kṛtārthaṃ guruveśmanaḥ /	rAjA tu tam sutam budDvA kRtArTam guru-veSmanaH /
   śukanāsagirā geham ānetum upacakrame // AKad_2.88 //	SukanAsa-girA geham Anetum upacakrame // AKat-_2.88 //
   sa balāhakanāmānam āhūya dhvajinīpatim /	sa balAhaka-nAmAnam AhUya DvajinI-patim /
   puṇye 'hni prāhiṇot putram ānetuṃ kṛtamaṅgalaḥ // AKad_2.89 //	puNye ahni prAhiNot putram Anetum kRta-maFgalaH // AKat-_2.89 //
   sahasraṃ rājaputrāṇāṃ vinītaṃ bāhuśālinām /	sahasram rAja-putrANAm vinItam bAhu-SAlinAm /
   visasarja ca tenaiva saha putrānuvartinam // AKad_2.90 //	visasarja ca tena-eva saha putra-anuvartinam // AKat-_2.90 //
   tathendrāyudhanāmānaṃ preṣayāmāsa vājinam /	taTA-indrAyuDa-nAmAnam prezayAmAsa vAjinam /
   jitoccaiḥśravasaṃ tais tair ananyasadṛśair guṇaiḥ // AKad_2.91 //	jita-uccEHSravasam tEH tEH ananya-sadRSEH guNEH // AKat-_2.91 //
   balāhakas tato gatvā vidyāgṛhanivāsinam /	balAhakaH tatas gatvA vidyA-gRha-nivAsinam /
   adrākṣīdrājaputraṃ taṃ praṇanāma ca sādaram // AKad_2.92 //	adrAkzIt-rAja-putram tam praNanAma ca sa-Adaram // AKat-_2.92 //
   ācacakṣe ca rājājñāṃ gṛham āgamyatām iti /	Acacakze ca rAja-AjQAm gRham AgamyatAm iti /
   sanāmagrahaṇaṃ cāsmai rājaputrān nyavedayat // AKad_2.93 //	sanAma-grahaNam ca-asmE rAja-putrAn nyavedayat // AKat-_2.93 //
   tato balāhakākhyātaśauryādiguṇagauravāḥ /	tatas balAhaka-AKyAta-SOrya-Adi-guNa-gOravAH /
   rājaputrāḥ praṇemustaṃ purandaram ivāmarāḥ // AKad_2.94 //	rAja-putrAH praNemuH-tam purandaram iva-amarAH // AKat-_2.94 //
   paryāṇaratnajyotirbhir janitendrāyudhaprabham /	paryANa-ratna-jyotirBiH janita-indrAyuDa-praBam /
   indrāyudhaṃ praveśyāśvaṃ punar āha balāhakaḥ // AKad_2.95 //	indrAyuDam praveSya-aSvam punar Aha balAhakaH // AKat-_2.95 //
   imam āroha sindhūttham aśvaratnam ayonijam /	imam Aroha sinDUtTam aSva-ratnam ayonijam /
   pārasīkādhipatinā devasyopāyanīkṛtam // AKad_2.96 //	pArasIka-aDipatinA devasya-upAyanIkRtam // AKat-_2.96 //
   candrāpīḍas tu taṃ dṛṣṭvā turaṅgamam anuttamam /	candrApIxaH tu tam dRzwvA turaFgamam anuttamam /
   paraṃ vismayam āpede ciraṃ caivam acintayat // AKad_2.97 //	param vismayam Apede ciram ca-evam acintayat // AKat-_2.97 //
   hṛdayaṃ me bravīty evaṃ naiṣa satyaṃ turaṅgamaḥ /	hRdayam me bravIti evam na-eza satyam turaFgamaH /
   ko 'pi kenāpi śāpena nūnaṃ turagatāṃ gataḥ // AKad_2.98 //	kaH api kena-api SApena nUnam turaga-tAm gataH // AKat-_2.98 //
   ayonijatvavārteyam etat saṃkalpasākṣiṇī /	ayonija-tu-a-vArtA-iyam etat saMkalpa-sAkziNI /
   rambhā kilāpsaraḥkanyā śāpena vaḍavābhavat // AKad_2.99 //	ramBA kila-apsaraH-kanyA SApena vaxavA-aBavat // AKat-_2.99 //
   garutmatīdam uccatvam uccaiḥśravasi vā bhavet /	garutmatI-idam ucca-tvam uccEHSravasi vA Bavet /
   tejasām ākṛter vāpi na sāmānyeṣu vājiṣu // AKad_2.100 //	tejasAm AkRteH vA-api na sAmAnyezu vAjizu // AKat-_2.100 //
   iti buddhyā vikalpyātha balāhakasamarpitaiḥ /	iti budDyA vikalpya-aTa balAhaka-samarpitEH /
   kusumasragalaṅkāradukūlaiḥ kṛtamaṇḍanaḥ // AKad_2.101 //	kusuma-sraj-alaFkAra-dukUlEH kRta-maNxanaH // AKat-_2.101 //
   gurūn āmantrya dattāśīrbrāhmaṇair bandibhiḥ stutaḥ /	gurUn Amantrya datta-ASIH-brAhmaNEH bandiBiH stutaH /
   vaiśampāyanam ārūḍham ālokya turagāntaram // AKad_2.102 //	vESampAyanam ArUXam Alokya turaga-antaram // AKat-_2.102 //
   yo 'si so 'si namas tubhyam ārohātikramas tvayā /	yaH asi saH asi namaH tuByam Aroha-atikramaH tvayA /
   marṣaṇīyo 'yam asmākam āruroheti taṃ vadan // AKad_2.103 //	marzaNIyaH ayam asmAkam Aruroha-iti tam vadan // AKat-_2.103 //
   tilakam	tilakam
   sa indrāyudham āruhya vainateyam ivācyutaḥ /	saH indrAyuDam Aruhya vEnateyam iva-acyutaH /
   api trijagatīṃ kṛtsnāṃ mene hastagatām iva // AKad_2.104 //	api trijagatIm kRtsnAm mene hasta-gatAm iva // AKat-_2.104 //
   savaiśampāyanaḥ so 'tha nirgatya bhavanāt tataḥ /	sa-vESampAyanaH saH aTa nirgatya BavanAt tatas /
   rājaputraiḥ parivṛto viveśa nagarīṃ śanaiḥ // AKad_2.105 //	rAja-putrEH parivRtaH viveSa nagarIm SanEs // AKat-_2.105 //
   tam atha purataruṇyo rājamārgeṇa yāntaṃ dadṛśur atulakāntiṃ	tam aTa pura-taruNyaH rAjamArgeNa yAntam dadRSuH atula-ka-antim
   saudhavātāyanasthāḥ /	sODa-vAtAyana-sTAH /
   vyapagatagurulajjāḥ sambhramotkampitāṅgyaḥ smarajanitavikārair locanair	vyapagata-guru-lajjAH samBrama-utkampita-aFgyaH smara-janita-vikArEH locanEH-
   arcayantyaḥ // AKad_2.106 //	arcayantyaH // AKat-_2.106 //
   iti śrīvipaścidvarāgragaṇyācāryabhaṭṭaśrījayantasūnorabhinandasya kṛtau	iti SrI-vipaScit-vara-agra-gaNya-AcArya-Bawwa-SrI-jayanta-sUnoH-aBinandasya kRtO
   kādambarīkathāsāre dvitīyaḥ sargaḥ	kAdambarI-kaTA-sAre dvitIyaH sargaH
   tṛtīyaḥ sargas	tRtIyaH sarga-s
   sa prāpya nṛpatidvāram avatīrya turaṅgamāt /	sa prApya nRpati-dvAram avatIrya turaFgamAt /
   rājadhānīṃ sasenānīḥ savaiśampāyano 'viśat // AKad_3.1 //	rAjaDAnIm sa-senAnIH sa-vESampAyanaH aviSat // AKat-_3.1 //
   praviśya ca sabhāmadhye harṣabāṣpārdracakṣuṣaḥ /	praviSya ca saBA-maDye harza-bAzpa-Ardra-cakzuzaH /
   nyastajānuḥ kṣitau mūrdhnā vavande caraṇau pituḥ // AKad_3.2 //	nyasta-jAnuH kzitO mUrDnA vavande caraNO pituH // AKat-_3.2 //
   āliliṅga ca taṃ rājā cucumba śirasi kṣaṇāt /	AliliFga ca tam rAjA cucumba Sirasi kzaNAt /
   grahītum aicchad utsaṅge sa tu bhūmāv upāviśat // AKad_3.3 //	grahItum EcCat utsaFge sa tu BUmO upAviSat // AKat-_3.3 //
   draṣṭuṃ punaḥ punaḥ spraṣṭum atṛptenāpi bhūbhujā /	drazwum punar punar sprazwum atRptena-api BUBujA /
   visṛṣṭo 'tha kṣaṇaṃ sthitvā mātaraṃ vandituṃ yayau // AKad_3.4 //	visRzwaH aTa kzaNam sTitvA mAtaram vanditum yayO // AKat-_3.4 //
   tāṃ sutālokanānandakṣaratkṣīrapayodharām /	tAm suta-Alokana-Ananda-kzarat-kzIra-payoDarAm /
   praṇamya jananīḥ sarvā nandayāmāsa vandanaiḥ // AKad_3.5 //	praNamya jananIH sarvAH nandayAmAsa vandanEH // AKat-_3.5 //
   abhinandya kṛtaṃ tābhir avatāraṇamaṅgalam /	aBinandya kRtam tABiH avatAraNa-maFgalam /
   śukanāsam atha draṣṭum ayāsīt tasya mandiram // AKad_3.6 //	SukanAsam aTa drazwum ayAsIt tasya mandiram // AKat-_3.6 //
   dvāri vājinam utsṛjya praviśya praśrayeṇa tam /	dvAri vAjinam utsRjya praviSya praSrayeNa tam /
   pitṛvat praṇanāmāsau maulinā medinīṃ spṛśan // AKad_3.7 //	pitR-vat praNanAma-asO mOlinA medinIm spRSan // AKat-_3.7 //
   namantam enam utthāpya svayam utthāya sādaram /	namantam enam utTApya svayam utTAya sa-Adaram /
   śukanāsas tu jagrāha kaṇṭhe pulakitānanaḥ // AKad_3.8 //	SukanAsaH tu jagrAha kaNWe pulakita-AnanaH // AKat-_3.8 //
   kṛtayatno 'pi nādhyāsta cārucāmīkarāsanam /	kRta-yatnaH api na-aDyAsta cAru-cAmIkarAsanam /
   candrāpīḍaḥ kṣitāv eva tasya nyaviśatāgrataḥ // AKad_3.9 //	candrApIxaH kzitO eva tasya nyaviSata-agratas // AKat-_3.9 //
   śukanāsaṃ ca muñcantam āsanaṃ svaṃ nyavārayat /	SukanAsam ca muQcantam Asanam svam nyavArayat /
   tatra kṣaṇam iva sthitvā draṣṭum āgān manoramām // AKad_3.10 //	tatra kzaNam iva sTitvA drazwum AgAt manoramAm // AKat-_3.10 //
   sapraśrayaṃ praṇamyātha tāṃ vilāsavatīm iva /	sa-praSrayam praNamya-aTa tAm vilAsavatIm iva /
   tato 'vāptavicitrāśīrmaṅgalo niriyāya saḥ // AKad_3.11 //	tatas avApta-vicitra-ASIH-maFgalaH niriyAya saH // AKat-_3.11 //
   yādṛk ca candrāpīḍasya darśanāliṅganakramaḥ /	yAdRS ca candrApIxasya darSana-AliFgana-kramaH /
   sa vaiśampāyanasyāpi tādṛg eva gṛhadvaye // AKad_3.12 //	sa vESampAyanasya-api tAdRS eva gRha-dvaye // AKat-_3.12 //
   na kaścana sutasnehe viśeṣaś ca tayor abhūt /	na kaScana suta-snehe viSezaH ca tayoH aBUt /
   mantriṇo rājaputre vā mantriputra nṛpasya vā // AKad_3.13 //	mantriNaH rAja-putre vA mantri-putra nRpasya vA // AKat-_3.13 //
   sarvopakaraṇopetaṃ pitrā pūrvaṃ prakalpitam /	sarva-upakaraNa-upetam pitrA pUrvam prakalpitam /
   jagāma candrāpīḍo 'tha kumārabhavanaṃ mahat // AKad_3.14 //	jagAma candrApIxaH aTa kumAra-Bavanam mahat // AKat-_3.14 //
   susaṃniveśam ālokya reme tatra cirāya saḥ /	su-saMniveSam Alokya reme tatra cirAya saH /
   sthitim indrāyudhasyāpi svavāse paryakalpayat // AKad_3.15 //	sTitim indrAyuDasya-api sva-vAse paryakalpayat // AKat-_3.15 //
   tataḥ snātānuliptāṅgaṃ kṛtāhāraṃ sukhasthitam /	tatas snAta-anulipta-aFgam kRta-AhAram suKa-sTitam /
   mātrā visṛṣṭa āgatya kañcukī tam abhāṣata // AKad_3.16 //	mAtrA visRzwaH Agatya kaQcukI tam aBAzata // AKat-_3.16 //
   iyaṃ hi patralekhākhyā kulūteśvarakanyakā /	iyam hi patra-leKA-AKyA kulUteSvara-kanyakA /
   kenāpi daivayogena paribhraṣṭā pitur gṛhāt // AKad_3.17 //	kena-api dEva-yogena pariBrazwA pituH gRhAt // AKat-_3.17 //
   bālaiva vardhitā devyā svayam antaḥpure nije /	bAlA-eva varDitA devyA svayam antaHpure nije /
   yogyā sakalavisrambhabhūmis te pārśvavartinī // AKad_3.18 //	yogyA sakala-visramBa-BUmiH te pArSva-vartinI // AKat-_3.18 //
   matveti devyā prahitā kumāra pratigṛhyatām /	matvA-iti devyA prahitA kumAra pratigRhyatAm /
   ity uktvopāharat kanyāṃ vinītāṃ priyadarśanām // AKad_19 //	iti uktvA-upAharat kanyAm vinItAm priya-darSanAm // AKat-_19 //
   tilakam	tilakam
   sā tu tenārpitā kanyā tataḥ prabhṛti taṃ tathā /	sA tu tena-arpitA kanyA tatas praBRti tam taTA /
   asevata yathā cāsya nijaṃ cittam ivābhavat // AKad_3.20 //	asevata yaTA ca-asya nijam cittam iva-aBavat // AKat-_3.20 //
   cakāra tāṃ ca tāmbūlakaraṅkasyādhikāriṇīm /	cakAra tAm ca tAmbUla-karaFkasya-aDikAriNIm /
   tutoṣa ca guṇair asyāḥ śīlācāranayādibhiḥ // AKad_3.21 //	tutoza ca guNEH asyAH SIla-AcAra-nayA-AdiBiH // AKat-_3.21 //
   kiyatsv api vyatīteṣu divaseṣv atha pārthivaḥ /	kiyatsu api vyatItezu divasezu aTa pArTivaH /
   yauvarājyavidhau sūnor abhiyogam aśiśriyat // AKad_3.22 //	yOvarAjya-viDO sUnoH aBiyogam aSiSriyat // AKat-_3.22 //
   saṃmantrya śukanāsena saha visrambhanirbharam /	saMmantrya Suka-nAsena saha visramBa-nirBaram /
   sambhārasaṃgrahārambham akarot kṛtamaṅgalaḥ // AKad_3.23 //	samBAra-saMgraha-AramBam akarot kRta-maFgalaH // AKat-_3.23 //
   saṃnikṛṣṭābhiṣekaṃ ca darśanārtham upāgatam /	saMnikRzwa-aBizekam ca darSana-arTam upAgatam /
   candrāpīḍam athovāca śukanāsaḥ savistaram // AKad_3.24 //	candra-ApIxam aTa-uvAca SukanAsaH sa-vistaram // AKat-_3.24 //
   tāta vijñātaśāstrasya vinayācāraśālinaḥ /	tAta vijQAta-SAstrasya vinaya-AcAra-SAlinaH /
   nālpam apy upadeṣṭavyam asti sthiramates tava // AKad_3.25 //	na-alpam api upadezwavyam asti sTira-mateH tava // AKat-_3.25 //
   kiṃ tu lokottarā lakṣmīr abhirāmam idaṃ vapuḥ /	kim tu lokottarA lakzmIH aBirAmam idam vapuH /
   navaṃ vayaḥ parā śaktir iti durviṣaho bharaḥ // AKad_3.26 //	navam vayaH parA SaktiH iti durvizahaH BaraH // AKat-_3.26 //
   lakṣmīr nāma paraṃ puṃsām anyathābhāvakāraṇam /	lakzmIH nAma param puMsAm anyaTA-aBAva-kAraNam /
   viralās te vikārāya na yeṣāṃ tatparigrahaḥ // AKad_3.27 //	viralAH te vikArAya na yezAm tad-parigrahaH // AKat-_3.27 //
   puṣṇāti tīvram ūṣmāṇaṃ hinasti vyaktavāditām /	puzNAti tIvram UzmANam hinasti vyakta-vAdi-tAm /
   karoti bhaktavidveṣam asamaḥ śrīkṛto jvaraḥ // AKad_3.28 //	karoti Bakta-vid-vezam asamaH SrI-kRtaH jvaraH // AKat-_3.28 //
   na paśyanti na śṛṇvanti nāpekṣante hitāhitam /	na paSyanti na SRNvanti na-apekzante hita-ahitam /
   na vidmaḥ kiṃ nu ceṣṭante kaṣṭaṃ śrīviplutā narāḥ // AKad_3.29 //	na vidmaH kim nu cezwante kazwam SrI-viplutAH narAH // AKat-_3.29 //
   kramāgateti naitasyām āśvāsaḥ ko 'pi vidyate /	krama-AgatA-iti na-etasyAm ASvAsaH kaH api vidyate /
   hyo 'pi yatroṣitā lakṣmīs tatraivādya na dṛśyate // AKad_3.30 //	hyas api yatra-uzitA lakzmIH tatra-eva-adya na dRSyate // AKat-_3.30 //
   vātaraktābhibhūteva bhinnapādeva kaṇṭakaiḥ /	vAta-rakta-aBiBUtA-iva BinnapAdA-iva kaNwakEH /
   lakṣmīr nidhātuṃ śaknoti na kvacin nirbharaṃ padam // AKad_3.31 //	lakzmIH niDAtum Saknoti na kvacid nirBaram padam // AKat-_3.31 //
   śrīḥ sapatnīm iva dveṣṭi dṛṣṭiṃ satpathavartinīm /	SrIH sapatnIm iva dvezwi dRzwim sat-paTa-vartinIm /
   tāṃ vinā yatra tatraiva patanty andhā iveśvarāḥ // AKad_3.32 //	tAm vinA yatra tatra-eva patanti anDAH iva-ISvarAH // AKat-_3.32 //
   satpathasyopadeṣṭāras teṣāṃ praviralā narāḥ /	sat-paTasya-upadezwAraH tezAm praviralAH narAH /
   dhūrtair ete hi bhujyante hṛdayānupraveśibhiḥ // AKad_3.33 //	DUrtEH ete hi Bujyante hRdaya-anupraveSiBiH // AKat-_3.33 //
   āpātaramaṇīyeṣu viṣayeṣu nirargalam /	ApAta-ramaNIyezu vizayezu nirargalam /
   tair eva hi pravartyante mukhamādhuryapaṇḍitaiḥ // AKad_3.34 //	tEH eva hi pravartyante muKa-mADurya-paNxitEH // AKat-_3.34 //
   dhūrtapratāritāś caite viṣayāsaktacetasaḥ /	DUrta-pratAritAH ca-ete vizaya-Asakta-cetasaH /
   akasmāt pralayaṃ yānti gītaraktā mṛgā iva // AKad_3.35 //	akasmAt pralayam yAnti gIta-raktAH mRgAH iva // AKat-_3.35 //
   viṣayeṣv atikaṣṭo 'yaṃ viṣayaḥ strīti nāma yaḥ /	vizayezu ati-kazwaH ayam vizayaH strI-iti nAma yaH /
   jīvaty anyaiḥ kilākṛṣṭas tenākṛṣṭo na jīvati // AKad_3.36 //	jIvati anyEH kila-AkRzwaH tena-AkRzwaH na jIvati // AKat-_3.36 //
   khaleṣv akṛtavisrambho viṣayeṣv animagnadhīḥ /	Kalezu akRta-visramBaH vizayezu animagna-DIH /
   sādhuṣv abhimukho nityaṃ mahatīṃ śriyam aśnute // AKad_3.37 //	sADuzu aBimuKaH nityam mahatIm Sriyam aSnute // AKat-_3.37 //
   sa tvaṃ na vañcyase dhūrtair na sādhubhir upekṣyase /	sa tvam na vaQcyase DUrtEH na sADuBiH upekzyase /
   yathā na bādhyase kāmaiḥ prayatethās tathā sadā // AKad_3.38 //	yaTA na bADyase kAmEH prayateTAH taTA sadA // AKat-_3.38 //
   kāmaṃ bhavān prakṛtyaiva dhīraḥ pitrā ca saṃskṛtaḥ /	kAmam BavAn prakRtyA-eva DIraH pitrA ca saMskRtaH /
   tvadguṇeṣv atisaṃtoṣo mukharīkurute sma mām // AKad_3.39 //	tvad-guNezu ati-saMtozaH muKarIkurute sma mAm // AKat-_3.39 //
   yugarāja dhuraṃ pitrā kalpitām udvaha sthirām /	yugarAja Duram pitrA kalpitAm udvaha sTirAm /
   vijitām api cānena punar jaya vasuṃdharām // AKad_3.40 //	vijitAm api ca-anena punar jaya vasuMDarAm // AKat-_3.40 //
   ity uktvā virarāmāsau tatkalyāṇaparāyaṇaḥ /	iti uktvA virarAma-asO tad-kalyANa-parAyaNaH /
   candrāpīḍas tu tadvāgbhir alaṅkṛta ivābhavat // AKad_3.41 //	candrApIxaH tu tad-vAgBiH alaFkRtaH iva-aBavat // AKat-_3.41 //
   atha puṇye 'hani snātaṃ vidhivat kṛtamaṅgalam /	aTa puNye ahani snAtam viDivat kRta-maFgalam /
   yauvarājye priyaṃ putram abhyaṣiñcan mahīpatiḥ // AKad_3.42 //	yOvarAjye priyam putram aByaziQcat mahIpatiH // AKat-_3.42 //
   abhiṣekotsavas tasya janmalābhotsavād api /	aBizeka-utsavaH tasya janma-lABa-utsavAt api /
   adhikaḥ sarvalokasya babhūvānandavardhanaḥ // AKad_3.43 //	aDikaH sarva-lokasya baBUva-Ananda-varDanaH // AKat-_3.43 //
   sarvābhyo digbhya ājagmur gṛhītopāyanā nṛpāḥ /	sarvAByaH digByaH AjagmuH gRhIta-upAyanAH nRpAH /
   dvijāś ca tutuṣuḥ prāptagobhūkanakadakṣiṇāḥ // AKad_3.44 //	dvijAH ca tutuzuH prApta-goBU-kanaka-dakziNAH // AKat-_3.44 //
   anyatrāhani daivajñaślāghyayogyaguṇānvite /	anyatra-ahani dEvajQa-SlAGya-yogya-guNa-anvite /
   dadau digvijaye yātrāṃ yuvarājo nṛpājñayā // AKad_3.45 //	dadO digvijaye yAtrAm yuvarAjaH nRpa-AjQayA // AKat-_3.45 //
   kṛtaprasthānahomo 'sau vidhijñeya purodhasā /	kRta-prasTAna-homaH asO viDi-jQeya puroDasA /
   śastrāstracakram abhyarcya śāstroktair mantravistaraiḥ // AKad_3.46 //	Sastra-astra-cakram aByarcya SAstra-uktEH mantra-vistarEH // AKat-_3.46 //
   kṛtasvastyayano vipraiḥ pracurasvarṇatoṣitaiḥ /	kRta-svastyayanaH viprEH pracura-svarNa-tozitEH /
   yatnaruddhāsrayā mātrā kṛtaprasthānamaṅgalaḥ // AKad_3.47 //	yatna-rudDa-asrayA mAtrA kRta-prasTAnamaFgalaH // AKat-_3.47 //
   śaṅkhadundubhinirghoṣamukharīkṛtadiṅmukhaḥ /	SaFKa-dunduBi-nirGoza-muKarIkRta-diFmuKaH /
   stutas tāraṃ paṭhadbhiś ca sūtamāgadhabandibhiḥ // AKad_3.48 //	stutaH tAram paWadBiH ca sUta-mAgaDa-bandiBiH // AKat-_3.48 //
   sragvilepanadīpādisambhārārcitadaivataḥ /	sraj-vilepana-dIpa-Adi-samBAra-arcita-dEvataH /
   pitarau śukanāsaṃ ca praṇamya niragādgṛhāt // AKad_3.49 //	pitarO SukanAsam ca praNamya niragAt-gRhAt // AKat-_3.49 //
   *cakkalakam*	*cakkalakam*
   indrāyudham athāruhya paurajānapadāśiṣaḥ /	indrAyuDam aTa-Aruhya pOra-jAnapada-ASizaH /
   śṛṇvan nagaryāḥ pūrveṇa dvāreṇa niriyāya saḥ // AKad_3.50 //	SRNvan nagaryAH pUrveNa dvAreNa niriyAya saH // AKat-_3.50 //
   tato 'nugamyamāno 'sau balāhakaniveditaiḥ /	tatas anugamyamAnaH asO balAhaka-niveditEH /
   sahasrasaṃkhyaiḥ kṣitipair ullasacchattracāmaraiḥ // AKad_3.51 //	sahasra-saMKyEH kzitipEH ullasat-Cattra-cAmarEH // AKat-_3.51 //
   vaiśampāyanam ekatra pārśve śvetāśvavartinam /	vESampAyanam ekatra pArSve Sveta-aSva-vartinam /
   anyatra patralekhāṃ ca paśyann aśvaratīsthitām // AKad_3.52 //	anyatra patra-leKAm ca paSyan aSvaratI-sTitAm // AKat-_3.52 //
   tasminn ahani sa stokaṃ prasthāyocchritatoraṇam /	tasmin ahani sa stokam prasTAya-ucCrita-toraNam /
   citraṃ nivāsam adhyāsta siprākūle prakalpitam // AKad_3.53 //	citram nivAsam aDyAsta siprA-kUle prakalpitam // AKat-_3.53 //
   *tilakam*	*tilakam*
   athāparedyur utthāyāśeṣābharaṇabhūṣitaḥ /	aTa-aparedyus utTAya-aSeza-ABaraNa-BUzitaH /
   prāvartata prabandhena prasthātum atulodyamaḥ // AKad_3.54 //	prAvartata prabanDena prasTAtum atula-udyamaH // AKat-_3.54 //
   pīḍayann atha sainyena pātālatalavāsinaḥ /	pIxayan aTa sEnyena pAtAla-tala-vAsinaH /
   rajasā ca tadutthena sthagayan gaganasthitān // AKad_3.55 //	rajasA ca tad-utTena sTagayan gagana-sTitAn // AKat-_3.55 //
   namayann unnatān bhūpān ānatān paripālayan /	namayan unnatAn BUpAn AnatAn paripAlayan /
   avaśān utkhanan kāṃścid utkhātān pratiropayan // AKad_3.56 //	avaSAn utKanan kAMScid utKAtAn pratiropayan // AKat-_3.56 //
   viśvāsayann aviśvastān saṃrakṣañ charaṇāgatān /	viSvAsayan aviSvastAn saMrakzan CaraNa-AgatAn /
   dasyūn utsādayan daṇḍaiḥ sādhūn saṃmānayan dhanaiḥ // AKad_3.57 //	dasyUn utsAdayan daNxEH sADUn saMmAnayan DanEH // AKat-_3.57 //
   brāhmaṇebhyo dadad grāmān kurvan devakulāvalīḥ /	brAhmaNeByaH dadat grAmAn kurvan devakula-AvalIH /
   navāni nijacihnāni tatra tatra pravartayan // AKad_3.58 //	navAni nija-cihnAni tatra tatra pravartayan // AKat-_3.58 //
   varṣatritayamātreṇa samagrāmarṇavāvadhim /	varza-tritaya-mAtreNa samagrAm-arNava-avaDim /
   sa babhrāma prabandhena māndhāteva vasuṃdharām // AKad_3.59 //	sa baBrAma prabanDena mAnDAtA-iva vasuMDarAm // AKat-_3.59 //
   kulakam	kulakam
   jigāya prathamaṃ prācīṃ diśaṃ tadanu dakṣiṇām /	jigAya praTamam prAcIm diSam tadanu dakziNAm /
   tataḥ pratīcīṃ paścāc ca pratāpanidhiruttarām // AKad_3.60 //	tatas pratIcIm paScAt ca pratApa-niDiH-uttarAm // AKat-_3.60 //
   atha hemajaṭākhyānāṃ kirātānāṃ niketanam /	aTa hema-jawA-AKyAnAm kirAtAnAm niketanam /
   sa suvarṇapuraṃ jitvā daṇḍaṃ jagrāha helayā // AKad_3.61 //	sa suvarNa-puram jitvA daNxam jagrAha helayA // AKat-_3.61 //
   yā ca kailāsasīmāntarbhūrnitāntamanoramā /	yA ca kElAsa-sIma-antar-BUH-nita-anta-manoramAH /
   tasyāṃ digvijayaśrāntaḥ kiyato 'pyāsta vatsarān // AKad_3.62 //	tasyAm diS-vijaya-SrAntaH kiyataH api-Asta vatsarAn // AKat-_3.62 //
   ekadā tu sa tatsthānād āruhyendrāyudhaṃ vane /	ekadA tu sa tad-sTAnAt Aruhya-indrAyuDam vane /
   mṛgayānirgato 'paśyat kiṃnaryā saha kiṃnaram // AKad_3.63 //	mRgayA-nirgataH apaSyat kiMnaryA saha kiMnaram // AKat-_3.63 //
   ālokya kautukākṛṣṭadṛṣṭiraśvamukhau ca tau /	Alokya kOtuka-AkRzwa-dRzwiH-aSvamuKO ca tO /
   āditsuḥ prerayāmāsa tāv eva prati vājinam // AKad_3.64 //	AditsuH prerayAmAsa tO eva prati vAjinam // AKat-_3.64 //
   apūrvapuruṣālokatrāsāt kailāsakandaram /	apUrva-puruza-Aloka-trAsAt kElAsa-kandaram /
   praveṣṭukāmau mahatā vegenānusasāra tau // AKad_3.65 //	pravezwu-kAmO mahatA vegena-anusasAra tO // AKat-_3.65 //
   pārṣṇipraharaṇābhyāsagrāhitodagraraṃhasā /	pArzNi-praharaNa-aByAsa-grAhita-udagra-raMhasA /
   pañcayojanamānā bhūs tenāśvena vyalaṅghyata // AKad_3.66 //	paQca-yojana-mAnA BUH tena-aSvena vyalaFGyata // AKat-_3.66 //
   tau ca parvatam ārūḍhāv agratas tasya kiṃnarau /	tO ca parvatam ArUXO agratas tasya kiMnarO /
   tatas tadgrahaṇākāṅkṣāṃ hṛdayād utsasarja saḥ // AKad_3.67 //	tatas tad-grahaNa-AkAFkzAm hRdayAt utsasarja saH // AKat-_3.67 //
   aśaknod anusartuṃ ca kaścit parijano na tam /	aSaknot anusartum ca kaScid parijanaH na tam /
   tārkṣyeṇāpy anugamyeta dhāvann indrāyudhaḥ kutaḥ // AKad_3.68 //	tArkzyeNa-api anugamyeta DAvan indrAyuDaH kutas // AKat-_3.68 //
   atha valgāṃ samākṛṣya śramasvedārdravigraham /	aTa valgAm samAkRzya Srama-sveda-Ardra-vigraham /
   dṛṣṭvaikākinam ātmānaṃ śvasantaṃ ca turaṅgamam // AKad_3.69 //	dRzwvA-ekAkinam AtmAnam Svasantam ca turaFgamam // AKat-_3.69 //
   nirvarṇayaṃs tam uddeśaṃ mānuṣāṇām agocaram /	nirvarNayan tam uddeSam mAnuzANAm agocaram /
   vihasyaivātmanātmānaṃ sānutāpam acintayat // AKad_3.70 //	vihasya-eva-AtmanA-AtmAnam sa-anutApam acintayat // AKat-_3.70 //
   aho kim api me maurkhyam asthānābhiniveśinaḥ /	aho kim api me mOrKyam asTAna-aBiniveSinaH /
   yad ātmā bālakeneva vyartham āyāsito mayā // AKad_3.71 //	yat AtmA bAlakena-iva vyarTam AyAsitaH mayA // AKat-_3.71 //
   agṛhītena ko vārthaḥ ko 'rthaḥ prāptena vāmunā /	agRhItena kaH vA-arTaH kaH arTaH prAptena vA-amunA /
   kiṃnaradvitayeneti mayā mūḍhena nekṣitam // AKad_3.72 //	kiMnara-dvitayena-iti mayA mUXena na-Ikzitam // AKat-_3.72 //
   panthā nirūpito nāyam āviṣṭeneva dhāvatā /	panTAH nirUpitaH na-ayam Avizwena-iva DAvatA /
   na cātra labhyate martyo mama mārgasya deśikaḥ // AKad_3.73 //	na ca-atra laByate martyaH mama mArgasya deSikaH // AKat-_3.73 //
   śrūyate kila varṣasya bhāratasyāvasānabhūḥ /	SrUyate kila varzasya BAratasya-avasAna-BUH /
   kailāsasaṃnikṛṣṭeyam iha martyasya kā kathā // AKad_3.74 //	kElAsa-saMnikRzwA-iyam iha martyasya kA kaTA // AKat-_3.74 //
   vane parṇatṛṇākīrṇe pādamudrāś ca vājinaḥ /	vane parNa-tRNa-AkIrNe pAda-mudrAH ca vAjinaH /
   na syur yadanusāreṇa yāsyāmi śibiraṃ nijam // AKad_3.75 //	na syuH yad-anusAreNa yAsyAmi Sibiram nijam // AKat-_3.75 //
   kevalaṃ dakṣiṇām āśāṃ puraskṛtya yathātathā /	kevalam dakziNAm ASAm puraskRtya yaTA-taTA /
   gantavyaṃ kiṃ tu madhyāhnasamayo 'yam upasthitaḥ // AKad_3.76 //	gantavyam kim tu maDyAhna-samayaH ayam upasTitaH // AKat-_3.76 //
   anubhūto 'timātraṃ ca khedas tad iha sāmpratam /	anuBUtaH atimAtram ca KedaH tat iha sAmpratam /
   labdhvā kuto 'py apastābhir yāsyāmi vigataśramaḥ // AKad_3.77 //	labDvA kutas api apastABiH yAsyAmi vigata-SramaH // AKat-_3.77 //
   iti saṃcintya pānīyam anveṣitum itas tataḥ /	iti saMcintya pAnIyam anvezitum itas tatas /
   paribhraman ghanasnigdhaṃ śākhināṃ khaṇḍam aikṣata // AKad_3.78 //	pariBraman Gana-snigDam SAKinAm KaNxam Ekzata // AKat-_3.78 //
   tatas tadanukūlena pathā gacchan samīraṇaiḥ /	tatas tad-anukUlena paTA gacCan samIraNEH /
   āhlādyata navotphullakamalāmodavāhibhiḥ // AKad_3.79 //	AhlAdyata nava-utPulla-kamala-Amoda-vAhiBiH // AKat-_3.79 //
   mattadvipapadāsaktamṛṇāladaladanturam /	matta-dvipa-pada-Asakta-mRNAla-dala-danturam /
   sa panthānam athāpaśyad ambhasām anumāpakam // AKad_3.80 //	sa panTAnam aTa-apaSyat amBasAm anumApakam // AKat-_3.80 //
   tena gatvāgakhaṇḍasya madhye jaladhisaṃnibham /	tena gatvA-gaKaNxasya maDye jalaDi-saMniBam /
   adṛṣṭapāraparyantam āluloke mahatsaraḥ // AKad_3.81 //	adRzwa-pAra-paryantam Alu-loke mahat-saraH // AKat-_3.81 //
   tadālokanamātreṇa dūrādapagataklamaḥ /	tad-Alokana-mAtreNa dUrAt-apagata-klamaH /
   prāpya tatpulinopāntaṃ vājino 'vatatāra saḥ // AKad_3.82 //	prApya tad-pulina-upAntam vAjinaH avatatAra saH // AKat-_3.82 //
   kṛtvāpanītaparyāṇaṃ taṃ sthalīluṭhitotthitam /	kRtvA-apanIta-paryANam tam sTalIluWita-utTitam /
   gṛhītaśādvalagrāsamāplutādhūtakesaram // AKad_3.83 //	gRhIta-SAdvala-grAsam-Apluta-ADUta-kesaram // AKat-_3.83 //
   uttārya sarasastīratarau saṃyamya vājinam /	uttArya sarasaH-tIratarO saMyamya vAjinam /
   kṣiptvāsidhenulūnāni tṛṇānyetasya cāgrataḥ // AKad_3.84 //	kziptvA-asiDenu-lUnAni tRNAni-etasya ca-agratas // AKat-_3.84 //
   svayaṃ sasnau papau vāri bubhuje bisakandalīḥ /	svayam sasnO papO vAri buBuje bisa-kandalIH /
   uttarīyaśirodhāno niṣasāda śilātale // AKad_3.85 //	uttarIya-SiraH-DAnaH nizasAda SilA-tale // AKat-_3.85 //
   *tilakam*	*tilakam*
   tato muhūrtaviśrānta uttarasmin sarastaṭe /	tatas muhUrta-viSrAntaH uttarasmin saraH-tawe /
   samuccarantaṃ śuśrāva gītadhvanim amānuṣam // AKad_3.86 //	samuccarantam SuSrAva gIta-Dvanim amAnuzam // AKat-_3.86 //
   tasyāṃ diśi dṛḍhāsaktacakṣur utkṣiptakandharaḥ /	tasyAm diSi dRXa-Asakta-cakzuH utkzipta-kanDaraH /
   tam ādau nibiḍaśrotraśuktir indrāyudho 'śṛṇot // AKad_3.87 //	tam AdO nibixa-Srotra-SuktiH indrAyuDaH aSRNot // AKat-_3.87 //
   kuto 'tra vijane gītam ity āviṣkṛtakautukaḥ /	kutas atra vijane gItam iti AvizkRta-kOtukaH /
   utthāya candrāpīḍo 'tha tām eva diśam abhyagāt // AKad_3.88 //	utTAya candrApIxaH aTa tAm eva diSam aByagAt // AKat-_3.88 //
   gītaśravaṇalubdhena salīlam abhidhāvatā /	gIta-SravaNa-lubDena sa-lIlam aBiDAvatA /
   apṛṣṭenāpi mārgo 'sya mārgeṇaiva nyavedyata // AKad_3.89 //	apRzwena-api mArgaH asya mArgeNa-eva nyavedyata // AKat-_3.89 //
   gatvā prāsādam aikṣiṣṭa sphāṭikaṃ nātidūrataḥ /	gatvA prAsAdam Ekzizwa sPAwikam na-ati-dUrataH /
   hasantam iva kailāsaśobhāvibhavamaṃśubhiḥ // AKad_3.90 //	hasantam iva kElAsa-SoBA-viBavam-aMSuBiH // AKat-_3.90 //
   devaṃ caturmukhaṃ tatra ratnapīṭhapratiṣṭhitam /	devam caturmuKam tatra ratna-pIWa-pratizWitam /
   bhagavantam umākāntaṃ dadarśa praṇanāma ca // AKad_3.91 //	Bagavantam umA-kAntam dadarSa praNanAma ca // AKat-_3.91 //
   tasyātha dakṣiṇāṃ mūrtim āśritya vihitāsanā /	tasya-aTa dakziNAm mUrtim ASritya vihita-AsanA /
   utsaṅganihitāṃ vīṇāṃ vādayantī kalasvanam // AKad_3.92 //	utsaFga-nihitAm vINAm vAdayantI kala-svanam // AKat-_3.92 //
   dehaprabhāvitānena kundagaureṇa sarpatā /	deha-praBA-vitA-anena kunda-gOreNa sarpatA /
   sākṣāl lakṣmīr iva kṣīrajaladher madhyavartinī // AKad_3.93 //	sAkzAt lakzmIH iva kzIra-jalaDeH maDya-vartinI // AKat-_3.93 //
   kopāgniśamitānaṅgapratyujjīvanavāñchayā /	kopa-agni-Samita-anaFga-pratyujjIvana-vAQCayA /
   ratiḥ prasādayantīva tapasā pārvatīpatim // AKad_3.94 //	ratiH prasAdayantI-iva tapasA pArvatIpatim // AKat-_3.94 //
   nave 'pi vayasi prāptavairāgyābhyāsavāsanā /	nave api vayasi prApta-vErAgya-aByAsa-vAsanA /
   vyaloki kanyakā tena dhṛtapāśupatavratā // AKad_3.95 //	vyaloki kanyakA tena DRta-pASupata-vratA // AKat-_3.95 //
   candrāpīḍo 'tha tāṃ dṛṣṭvā vismayāviṣṭamānasaḥ /	candrApIxaH aTa tAm dRzwvA vismaya-Avizwa-mAnasaH /
   keyaṃ syāt kanyakā nāsyā divyatāṃ prati saṃśayaḥ // AKad_3.96 //	kA-iyam syAt kanyakA na-asyAH divya-tAm prati saMSayaH // AKat-_3.96 //
   *cakkalakam*	*cakkalakam*
   nāntardhānam iyaṃ gacchen na vā gaganam utpatet /	na-antarDAnam iyam gacCet na vA gaganam utpatet /
   na maunam avalambeta martyasaṃdarśanena vā // AKad_3.97 //	na mOnam avalambeta martya-saMdarSanena vA // AKat-_3.97 //
   ityādi cintayann āsta stambhācchāditavigrahaḥ /	ityAdi cintayan Asta stamBa-At-CAdita-vigrahaH /
   gītāvasānasamayapratīkṣaṇaparāyaṇaḥ // AKad_3.98 //	gIta-avasAna-samaya-pratIkzaNa-parAyaNaH // AKat-_3.98 //
   *tilakam*	*tilakam*
   sātha gītaṃ samāpayya vinidhāya ca vallakīm /	sA-aTa gItam samApayya viniDAya ca vallakIm /
   praṇamya candracūḍāya candrāpīḍam abhāṣata // AKad_3.99 //	praNamya candracUxAya candrApIxam aBAzata // AKat-_3.99 //
   atithe svāgataṃ te 'stu saumya viśramyatām iha /	atiTe svAgatam te astu sOmya viSramyatAm iha /
   prāpto 'si svām imāṃ bhūmim ita āgamyatām iti // AKad_3.100 //	prAptaH asi svAm imAm BUmim itas AgamyatAm iti // AKat-_3.100 //
   candrāpīḍas tad ākarṇya bahv ātmānam amanyata /	candrApIxaH tat AkarNya bahu AtmAnam amanyata /
   vrajantīm anu vavrāja devatāvat praṇamya tām // AKad_3.101 //	vrajantIm anu vavrAja devatA-vat praNamya tAm // AKat-_3.101 //
   viveśa nātidūre 'tha nijāśramaguhām asau /	viveSa na-ati-dUre aTa nija-ASrama-guhAm asO /
   sthitājinakuśālābupātradaṇḍakamaṇḍalum // AKad_3.102 //	sTita-ajina-kuSa-alAbu-pAtra-daNxa-kamaNxalum // AKat-_3.102 //
   tatra darbhāsanāsīnam upaviṣṭā mṛgājine /	tatra darBa-Asana-AsInam upavizwAH mRga-ajine /
   papraccha candrāpīḍaṃ sā svarūpāgamanādikam // AKad_3.103 //	papracCa candrApIxam sA svarUpa-Agamana-Adikam // AKat-_3.103 //
   sa tu sarvaṃ yathāvṛttamācacakṣe savistaram /	sa tu sarvam yaTAvRttam-Acacakze sa-vistaram /
   sā ca vijñātavṛttāntā nirjagāma tato bahiḥ // AKad_3.104 //	sA ca vijQAta-vRttAntAH nirjagAma tatas bahis // AKat-_3.104 //
   gṛhītabhikṣāpātrā ca kṣaṇam āsta taror adhaḥ /	gRhIta-BikzA-pAtrA ca kzaNam Asta taroH aDas /
   āpūryata svayaṃ śīrṇaiḥ phalais tad amṛtopamaiḥ // AKad_3.105 //	ApUryata svayam SIrNEH PalEH tat amRta-upamEH // AKat-_3.105 //
   tatas tadupayogāya candrāpīḍaṃ nyayuṅkta sā /	tatas tad-upayogAya candrApIxam nyayuFkta sA /
   anvatiṣṭhad vacas tasyāḥ sa ca vismayamānadhīḥ // AKad_3.106 //	anvatizWat vacaH tasyAH sa ca vismayamAna-DIH // AKat-_3.106 //
   tasminn atha kṛtāhāre giriprasravaṇāntikam /	tasmin aTa kRta-AhAre giri-prasravaNa-antikam /
   gatvā sāpi phalāhāraprakriyāmātram ācarat // AKad_3.107 //	gatvA sA-api Pala-AhAra-prakriyA-mAtram Acarat // AKat-_3.107 //
   āgatya ca punas tasminn upaviṣṭā mṛgājine /	Agatya ca punar tasmin upavizwAH mRga-ajine /
   tārāpīḍojjayinyādikathayā kṣaṇam āsta sā // AKad_3.108 //	tArApIxA-ujjayinI-Adi-kaTayA kzaNam Asta sA // AKat-_3.108 //
   api nāma svavṛttāntaṃ madvad eṣāpi varṇayet /	api nAma sva-vRttAntam madvat ezA-api varNayet /
   pṛṣṭety evaṃ kṣaṇaṃ dadhyau candrāpīḍaḥ sakautukaḥ // AKad_3.109 //	pRzwA-iti evam kzaNam daDyO candrApIxaH sa-kOtukaH // AKat-_3.109 //
   dṛṣṭvā cāsyāḥ praśamamadhurām ākṛtiṃ bhāvaśuddhiṃ dākṣiṇyaṃ ca	dRzwvA ca-asyAH praSama-maDurAm AkRtim BAva-SudDim dAkziNyam ca
   prakṛtisaralaṃ labdhavākyāvakāśaḥ /	prakRti-saralam labDa-vAkya-avakASaH /
   ātmodantaṃ niyatam akhilaṃ vakṣyati prārthiteyaṃ candrāpīḍaḥ kṣaṇam atha	AtmA-udantam niyatam aKilam vakzyati prArTitA-iyam candrApIxaH kzaNam aTa
   kṛtapraśnasampratyayo 'bhūt // AKad_3.110 //	kRta-praSna-sampratyayaH aBUt // AKat-_3.110 //
   iti śrīvipaścidvarāgragaṇyācāryabhaṭṭaśrījayantasūnor abhinandasya kṛtau	iti SrI-vipaScit-vara-agra-gaNya-AcArya-Bawwa-SrI-jayanta-sUnoH aBinandasya kRtO
   kādambarīkathāsāre tṛtīyaḥ sargaḥ	kAdambarI-kaTA-sAre tRtIyaH sargaH
   caturthaḥ sargaḥ	caturTaH sargaH
   sa tadguṇaprabhāvarddhivardhamānakutūhalaḥ /	sa tad-guNa-praBAva-RdDi-varDamAna-kutUhalaH /
   tām avocata mādhuryavinayodārayā girā // AKad_4.1 //	tAm avocata mADurya-vinaya-udArayA girA // AKat-_4.1 //
   tvatprasādakṛtenaiva prāgalbhyena mamāmunā /	tvad-prasAda-kRtena-eva prAgalByena mama-amunA /
   mano bhagavati praśnacāpale viniyujyate // AKad_4.2 //	manaH Bagavati praSna-cApale viniyujyate // AKat-_4.2 //
   na mādṛśadṛśāṃ bhūmir iyam āścaryasaṃtatiḥ /	na mAdRSa-dRSAm BUmiH iyam AScarya-saMtatiH /
   tadākhyānaprasādena jano 'yam anugṛhyatām // AKad_4.3 //	tad-AKyAna-prasAdena janaH ayam anugRhyatAm // AKat-_4.3 //
   katamo munigandharvasiddhavidyādharādiṣu /	katamaH muni-ganDarva-sidDa-vidyADara-Adizu /
   puṇyena janmanā vaṃśo bhagavatyā vibhūṣitaḥ // AKad_4.4 //	puNyena janmanA vaMSaH BagavatyA viBUzitaH // AKat-_4.4 //
   pañcabhūtātmakaṃ cedaṃ dhatte dhavalatāṃ vapuḥ /	paQcaBUta-Atmakam ca-idam Datte Davala-tAm vapuH /
   kathaṃ kām api digdantidantakāntyatiśāyinīm // AKad_4.5 //	kaTam kAm api digdanti-dantakAnti-atiSAyinIm // AKat-_4.5 //
   nave vayasi kiṃ cātitīvravairāgyakāraṇam /	nave vayasi kim ca-ati-tIvra-vErAgya-kAraNam /
   yenāraṇyanivāsādi duḥkham īdṛg viṣahyate // AKad_4.6 //	yena-araNya-nivAsa-Adi duHKam IdRS vizahyate // AKat-_4.6 //
   iti tasmin vadaty eva sthūlāśrukaṇavarṣiṇī /	iti tasmin vadati eva sTUla-aSru-kaNa-varziNI /
   ruroda valkalacchannavadanā divyakanyakā // AKad_4.7 //	ruroda valkala=-Canna-vadanAH divya-kanyakA // AKat-_4.7 //
   akampata manaś caināṃ candrāpīḍasya paśyataḥ /	akampata manaH ca-enAm candrApIxasya paSyataH /
   iyam apy ākṛtir nāma duḥkhair yad abhibhūyate // AKad_4.8 //	iyam api AkRtiH nAma duHKEH yat aBiBUyate // AKat-_4.8 //
   asau ciraṃ ruditvā tu valkalonmṛṣṭalocanā /	asO ciram ruditvA tu valkala-unmRzwa-locanA /
   dīrgham uṣṇaṃ ca niḥśvasya vyāhartum upacakrame // AKad_4.9 //	dIrGam uzNam ca niHSvasya vyAhartum upacakrame // AKat-_4.9 //
   rājaputra kim etena śokaikavasater mama /	rAja-putra kim etena Soka-eka-vasateH mama /
   pāpāyā mandabhāgyāyā vṛttāntena śrutena te // AKad_4.10 //	pApAyAH mandaBAgyAyAH vRttAntena Srutena te // AKat-_4.10 //
   tathāpi yadi te cittaṃ kutūhalavaśīkṛtam /	taTA-api yadi te cittam kutUhala-vaSIkRtam /
   tad idaṃ varṇyate sarvam ākarṇaya yathākramam // AKad_4.11 //	tat idam varNyate sarvam AkarNaya yaTAkramam // AKat-_4.11 //
   suprasiddham idaṃ tāvat tava śrutipathaṃ gatam /	su-prasidDam idam tAvat tava Sruti-paTam gatam /
   yat santy apsaraso nāma surasadmani kanyakāḥ // AKad_4.12 //	yat santi apsarasaH nAma sura-sadmani kanyakAH // AKat-_4.12 //
   caturdaśa ca tadvaṃśāḥ pṛthakpṛthagavasthitāḥ /	caturdaSa ca tad-vaMSAH pRTak-pRTak-avasTitAH /
   somāmṛtasamīrārkadakṣakanyādisambhavāḥ // AKad_4.13 //	soma-amRta-samIra-arka-dakza-kanyA-Adi-samBavAH // AKat-_4.13 //
   dakṣakanyodbhavaṃ teṣu gandharvāṇāṃ kuladvayam /	dakza-kanyA-udBavam tezu ganDarvANAm kula-dvayam /
   kanye munir ariṣṭeti dve dakṣasya babhūvatuḥ // AKad_4.14 //	kanye muniH arizwa-iti dve dakzasya baBUvatuH // AKat-_4.14 //
   tatra citraratho nāma gandharvāṇām adhīśvaraḥ /	tatra citraraTaH nAma ganDarvANAm aDISvaraH /
   muneḥ śrutayaśāḥ putraś citrasenādipūrvajaḥ // AKad_4.15 //	muneH SrutayaSAH putraH citrasena-Adi-pUrvajaH // AKat-_4.15 //
   tumburuprabhṛtīnāṃ tu jyeṣṭho 'riṣṭhāsutaḥ kṛtī /	tumburu-praBRtInAm tu jyezWaH arizWA-sutaH kRtI /
   haṃsābhidhāno gandharvarājaḥ prathitapauruṣaḥ // AKad_4.16 //	haMsa-aBiDAnaH ganDarva-rAjaH praTita-pOruzaH // AKat-_4.16 //
   akṛtrimam anutpannam anyukāluṣyadūṣaṇam /	akRtrimam anutpannam anyu-kAluzya-dUzaNam /
   rūḍhaṃ parasparaṃ prema tayor gandharvarājayoḥ // AKad_4.17 //	rUXam parasparam prema tayoH ganDarva-rAjayoH // AKat-_4.17 //
   itaś ca nātidūre 'sti nānāratnojjvalo giriḥ /	itas ca na-ati-dUre asti nAnA-ratna-ujjvalaH giriH /
   hemakūṭa iti khyātaḥ sa nivāsas tayor dvayoḥ // AKad_4.18 //	hemakUwaH iti KyAtaH sa nivAsaH tayoH dvayoH // AKat-_4.18 //
   tasmin vasanty asaṃkhyātās tadbhujastambhasaṃśritāḥ /	tasmin vasanti asaMKyAtAH tad-Buja-stamBa-saMSritAH /
   gandharvās tau ca visrambhabhūmir janmadviṣaḥ parā // AKad_4.19 //	ganDarvAH tO ca visramBa-BUmiH janma-dvizaH parA // AKat-_4.19 //
   atha yat somasambhūtam ekam apsarasāṃ kulam /	aTa yat soma-samBUtam ekam apsarasAm kulam /
   gaurī nāmodabhūt kanyā tasmin pratikṛtir vidhoḥ // AKad_4.20 //	gOrI nAma-udaBUt kanyA tasmin pratikRtiH viDoH // AKat-_4.20 //
   haṃso gandharvarājas tām udūhe tuhinaprabhām /	haMsaH ganDarva-rAjaH tAm udUhe tuhina-praBAm /
   tato yathārthaṃ nāmāpa sarvathā haṃsagāminī // AKad_4.21 //	tatas yaTArTam nAma-apa sarvaTA haMsa-gAminI // AKat-_4.21 //
   cirasambhṛtavisrambhanirbharaṃ gṛhavāsinoḥ /	cira-samBRta-visramBa-nirBaram gRha-vAsinoH /
   tayor udabhavat sūnur eko 'pi na mahātmanoḥ // AKad_4.22 //	tayoH udaBavat sUnuH ekaH api na mahAtmanoH // AKat-_4.22 //
   ahaṃ tu mandabhāgyaikā kanyā duṣkṛtakāriṇī /	aham tu mandaBAgyA-ekA kanyA duzkRta-kAriNI /
   udabhūvaṃ tayor asya duḥkhabhārasya bhājanam // AKad_4.23 //	udaBUvam tayoH asya duHKa-BArasya BAjanam // AKat-_4.23 //
   anapatyatayā tāto majjanma sutajanmavat /	anapatya-tayA tAtaH majjanma suta-janma-vat /
   abhyanandatkṛtānandaḥ kṛtodāramahotsavaḥ // AKad_4.24 //	aByanandat-kRta-AnandaH kRta-udAra-mahA-utsavaH // AKat-_4.24 //
   dehacchāyām imāṃ vīkṣya tātaḥ somakramāgatām /	deha=-CAyAm imAm vIkzya tAtaH soma-krama-AgatAm /
   cakre varṇānurūpaṃ sa mahāśveteti nāma me // AKad_4.25 //	cakre varNa-anurUpam sa mahA-SvetA-iti nAma me // AKat-_4.25 //
   sāhaṃ pitṛgṛhe bālā vallakīva kalasvanā /	sA-aham pitR-gRhe bAlA vallakI-iva kala-svanA /
   saṃcarantī svabandhūnāmaṅkādaṅkamaharniśam // AKad_4.26 //	saMcarantI sva-banDUnAm-aFkAt-aFkam-aharniSam // AKat-_4.26 //
   anavāptarasāsvādasnehādidvandvasaṃtatiḥ /	anavApta-rasa-AsvAda-sneha-Adi-dvandva-saMtatiH /
   atyavāhayamakleśapeśalasthiti śaiśavam // AKad_4.27 //	atyavAhayam-akleSa-peSala-sTiti SESavam // AKat-_4.27 //
   yugalakam	yugalakam
   atha bālyāt paraṃ prāpam ahaṃ nānārasāspadam /	aTa bAlyAt param prApam aham nAnA-rasa-Aspadam /
   manobhavavikārāṇām ekam āyatanaṃ vayaḥ // AKad_4.28 //	manoBava-vikArANAm ekam Ayatanam vayaH // AKat-_4.28 //
   kadācid atha ramyeṣu madhumāsadineṣv aham /	kadAcid aTa ramyezu maDu-mAsa-dinezu aham /
   acchodasarasi snātum āgateha sahāmbayā // AKad_4.29 //	acCoda-sarasi snAtum Agata-iha saha-ambayA // AKat-_4.29 //
   adṛṣṭapūrvām anyatra vibhūtim iha mādhavīm /	adRzwa-pUrvAm anyatra viBUtim iha mADavIm /
   sakhībhiḥ saha paśyantī kānane vyaciraṃ ciram // AKad_4.30 //	saKIBiH saha paSyantI kAnane vyaciram ciram // AKat-_4.30 //
   ekasmiṃstu pradeśe 'nyapuṣpagandhābhibhāvinam /	ekasmin=-tu pradeSe anya-puzpa-ganDa-aBiBAvinam /
   abhyajighramanāghrātapūrvamāmodamadbhutam // AKad_4.31 //	aByajiGramana-AGrAta-pUrvam-Amodam-adButam // AKat-_4.31 //
   tasya prabhavajijñāsārasena vihitatvarā /	tasya praBava-jijQAsA-rasena vihita-tvarA /
   nātidūraṃ tato gatvāpaśyaṃ munikumārakam // AKad_4.32 //	na-ati-dUram tatas gatvA-apaSyam muni-kumArakam // AKat-_4.32 //
   aspṛṣṭam iva kandarpam īśānanayanārciṣā /	aspRzwam iva kandarpam ISAna-nayana-arcizA /
   kalaṅkavipruṣā bimbam adūṣitam ivaindavam // AKad_4.33 //	kalaFka-vipruzAH bimbam adUzitam iva-Endavam // AKat-_4.33 //
   viruddhair api rūpasya mekhalājinavalkalaiḥ /	virudDEH api rUpasya meKalA-ajina-valkalEH /
   kṛtādhikamanohārirūpātiśayavibhramam // AKad_4.34 //	kRta-aDika-manohAri-rUpa-atiSaya-viBramam // AKat-_4.34 //
   tena karṇe kṛtā kācid apūrvatarumañjarī /	tena karNe kRtA kAcid apUrvataru-maQjarI /
   tataḥ pravṛttam āmodaṃ samāghrātavatī muhuḥ // AKad_4.35 //	tatas pravRttam Amodam samAGrAtavatI muhur // AKat-_4.35 //
   taṃ kuto 'py āgataṃ kāntaṃ lāvaṇyāmṛtanirjharam /	tam kutas api Agatam kAntam lAvaNya-amRta-nirJaram /
   cakṣuṣā sampibantīva kautukotkṣiptapakṣmaṇā // AKad_4.36 //	cakzuzA sampibanti-iva kOtuka-utkzipta-pakzmaNA // AKat-_4.36 //
   rūpaikapakṣapātena guṇadoṣānapekṣiṇā /	rUpa-eka-pakza-pAtena guNa-doza-an-apekziNA /
   tataḥ kusumabāṇena nītāsi vaśam ātmanaḥ // AKad_4.37 //	tatas kusuma-bANena nItA-asi vaSam AtmanaH // AKat-_4.37 //
   tato 'pasartukāmāham apragalbhatayā muhuḥ /	tatas apasaRtu-kAmA-aham apragalBa-tayA muhur /
   kenāpi preryamāṇeva tadantikam upāgamam // AKad_4.38 //	kena-api preryamANA-iva tad-antikam upAgamam // AKat-_4.38 //
   vandyo munijanaś ceti pracalanmaṇikuṇḍalam /	vandyaH muni-janaH ca-iti pracalat-maNi-kuNxalam /
   akārṣaṃ vandanaṃ tasmai tanmukhanyastalocanā // AKad_4.39 //	akArzam vandanam tasmE tad-muKa-nyasta-locanA // AKat-_4.39 //
   tataḥ kṛtapraṇāmāyāṃ mayi so 'pi manobhuvaḥ /	tatas kRta-praNAmAyAm mayi saH api manoBuvaH /
   patito gocare citram alaṅghyā bhavitavyatā // AKad_4.40 //	patitaH gocare citram alaFGyA Bavitavya-tA // AKat-_4.40 //
   smaropadiṣṭayevātha buddhvā tadvikṛtiṃ dhiyā /	smara-upadizwayA-iva-aTa budDvA tad-vikRtim DiyA /
   labdhāsthā tatsvarūpādipraśnaprāgalbhyam āgamam // AKad_4.41 //	labDa-AsTA tad-svarUpa-Adi-praSna-prAgalByam Agamam // AKat-_4.41 //
   atha pārśvastham aprākṣam anyaṃ munikumārakam /	aTa pArSva-sTam aprAkzam anyam muni-kumArakam /
   tulyatejas tapoveṣaṃ tasya sabrahmacārinam // AKad_4.42 //	tulya-tejaH tapaH-vezam tasya sa-brahmacArinam // AKat-_4.42 //
   bhagavan kathyatāṃ ko 'yaṃ kimākhyaḥ kim ihāgataḥ /	Bagavan kaTyatAm kaH ayam kimAKyaH kim iha-AgataH /
   karṇe ca nihitānena kasyeyaṃ mañjarī taroḥ // AKad_4.43 //	karNe ca nihitA-anena kasya-iyam maQjarI taroH // AKat-_4.43 //
   so 'bravīt suraloke 'sti surāsuraśirorcitaḥ /	saH abravIt sura-loke asti sura-asura-SirorcitaH /
   śvetaketur iti khyāto rūpeṇāpratimo muniḥ // AKad_4.44 //	SvetaketuH iti KyAtaH rUpeNa-apratimaH muniH // AKat-_4.44 //
   puṇḍarīkasaraḥ snātum agamat sa kadācana /	puNxarIka-saraH snAtum agamat sa kadAcana /
   nityaṃ saṃnihitā tatra lakṣmīr enaṃ vyalokayat // AKad_4.45 //	nityam saMnihitA tatra lakzmIH enam vyalokayat // AKat-_4.45 //
   sā tadāliṅganeneva darśanenaiva kevalam /	sA tad-AliFganena-iva darSanena-eva kevalam /
   puṇḍarīke kṛtārthatvam avāpa svāsanīkṛte // AKad_4.46 //	puNxarIke kRtArTa-tvam avApa svAsanIkRte // AKat-_4.46 //
   udapādi tadaivāsya kumāraḥ sa tayā śriyā /	udapAdi tadA-eva-asya kumAraH sa tayA SriyA /
   tava putro 'yam ity uktvā nyavedi śvetaketave // AKad_4.47 //	tava putraH ayam iti uktvA nyavedi Svetaketave // AKat-_4.47 //
   so 'pi yogadṛśā dṛṣṭvā yathāvat sutam agrahīt /	saH api yoga-dRSA dRzwvA yaTAvat sutam agrahIt /
   nāma janmocitaṃ cāsya puṇḍarīka iti vyadhāt // AKad_4.48 //	nAma janma-ucitam ca-asya puNxarIkaH iti vyaDAt // AKat-_4.48 //
   yojayāmāsa saṃskārair enaṃ munijanocitaiḥ /	yojayAmAsa saMskArEH enam muni-jana-ucitEH /
   atīte bālabhāve ca nyayuṅkta tapase pitā // AKad_4.49 //	atIte bAla-BAve ca nyayuFkta tapase pitA // AKat-_4.49 //
   ayaṃ sa puṇḍarīkas te varṇitaḥ śṛṇu mañjarīm /	ayam sa puNxarIkaH te varNitaH SRNu maQjarIm /
   caturdaśīti kṛtvādya prasthito 'yaṃ śivālayam // AKad_4.50 //	caturdaSI-iti kRtvA-adya prasTitaH ayam Siva-Alayam // AKat-_4.50 //
   vrajato nandanenāsya vanadevatayā svayam /	vrajataH nandanena-asya vana-devatayA svayam /
   tvadākṛter alaṅkāras tulyo 'yam iti sādaram // AKad_4.51 //	tvad-AkRteH alaFkAraH tulyaH ayam iti sa-Adaram // AKat-_4.51 //
   pārijātadrumād eṣā dugdhodadhisamudbhavāt /	pArijAta-drumAt ezA dugDa-udaDi-samudBavAt /
   ādāya mañjarī karṇe 'nicchato 'pi niveśitā // AKad_4.52 //	AdAya maQjarI karNe anicCataH api niveSitAH // AKat-_4.52 //
   *yugalakam*	*yugalakam*
   iti tasmin vadaty eva capale gṛhyatām iyam /	iti tasmin vadati eva capale gRhyatAm iyam /
   kim anena tava praśnalobhenety abhidhāya mām // AKad_4.53 //	kim anena tava praSna-loBena-iti aBiDAya mAm // AKat-_4.53 //
   anāyi muninā tena sā suradrumamañjarī /	anAyi muninA tena sA suradruma-maQjarI /
   apanīya nijāt karṇān mama karṇāvataṃsatām // AKad_4.54 //	apanIya nijAt karNAt mama karNa-avataMsa-tAm // AKat-_4.54 //
   *yugalakam*	*yugalakam*
   matkapolatalasparśaprakampataralāṅguleḥ /	mad-kapola-tala-sparSa-prakampa-tarala-aFguleH /
   tena praskhalitā hastād akṣamālā na lakṣitā // AKad_4.55 //	tena prasKalitA hastAt akza-mAlA na lakzitA // AKat-_4.55 //
   aprāptaiva ca sā bhūmiṃ gṛhītā sahasā mayā /	aprAptA-eva ca sA BUmim gRhItA sahasA mayA /
   asminn avasare chattragrāhiṇī mām avocata // AKad_4.56 //	asmin avasare Cattra-grAhiNI mAm avocata // AKat-_4.56 //
   snātā devī ciraṃ bhartṛdārike gamyatām iti /	snAtA devI ciram BartR-dArike gamyatAm iti /
   tataḥ pratinivṛttāyāṃ mayi taṃ sa sakhāvadat // AKad_4.57 //	tatas pratinivRttAyAm mayi tam sa saKA-avadat // AKat-_4.57 //
   vayasya kim idaṃ cetas tava viplutam īdṛśam /	vayasya kim idam cetaH tava viplutam IdRSam /
   hṛtām apy anayājñāsīr akṣamālāṃ na kanyayā // AKad_4.58 //	hRtAm api anayA-AjQAsIH akzamAlAm na kanyayA // AKat-_4.58 //
   hṛtā nāmeyam anayā hṛdayaṃ nanu rakṣyatām /	hRtA nAma-iyam anayA hRdayam nanu rakzyatAm /
   tato 'sau punar āgatya kṛtakopam ivāvadat // AKad_4.59 //	tatas asO punar Agatya kRta-kopam iva-avadat // AKat-_4.59 //
   apahṛtyākṣamālāṃ me kva cauri nanu gamyate /	apahRtya-akzamAlAm me kva cOri nanu gamyate /
   atha mandaṃ vihasyeva mayāsya nihitā kare // AKad_4.60 //	aTa mandam vihasya-iva mayA-asya nihitA kare // AKat-_4.60 //
   avamucyākṣamāleti kaṇṭhān muktāvalī nijāt /	avamucya-akza-mAlA-iti kaNWAt muktA-AvalI nijAt /
   sāpy alakṣyata nānena manmukhāsaktadṛṣṭinā // AKad_4.61 //	sA-api alakzyata na-anena mad-muKa-Asakta-dRzwinA // AKat-_4.61 //
   *yugalakam*	*yugalakam*
   sakhībhir api me dṛṣṭam idaṃ cāpalam ity aham /	saKIBiH api me dRzwam idam cApalam iti aham /
   kiñcitsaṃjātalajjeva sarasastīram āgamam // AKad_4.62 //	kiQcid-saMjAta-lajjA-iva sarasaH-tIram Agamam // AKat-_4.62 //
   atrāham asvatantraiva kṣaṇaṃ snātvā yathā tathā /	atra-aham asvatantra-eva kzaNam snAtvA yaTA taTA /
   agaccham ambayā sākaṃ tadguṇādhyāyinī gṛham // AKad_4.63 //	agacCam ambayA sAkam tad-guNa-aDyAyinI gRham // AKat-_4.63 //
   gatvā savedanāsmīti visṛjya sakalāḥ sakhīḥ /	gatvA sa-vedanA-asmi-iti visRjya sakalAH saKIH /
   praviśyaikākinī geham āsaṃ mohavisaṃsthulā // AKad_4.64 //	praviSya-ekAkinI geham Asam moha-visaMsTulA // AKat-_4.64 //
   kva gatāsmi kim uktāsmi tena ko 'sāvahaṃ ca kā /	kva gatA-asmi kim uktA-asmi tena kaH asO=-aham ca kA /
   kim idaṃ kaḥ prakāro 'yam iti nājñāsiṣaṃ tadā // AKad_4.65 //	kim idam kaH prakAraH ayam iti na-AjQAsizam tadA // AKat-_4.65 //
   muhūrtād eva tāmbūlakaraṅkagrāhiṇī mama /	muhUrtAt eva tAmbUla-karaFka-grAhiNI mama /
   priyā taralikā nāma praviśyedam athābravīt // AKad_4.66 //	priyA taralikA nAma praviSya-idam aTa-abravIt // AKat-_4.66 //
   karṇe munikumāreṇa kṛtā te yena mañjarī /	karNe muni-kumAreNa kRtA te yena maQjarI /
   tvayyāgatāyāṃ pṛṣṭāsmi svarūpaṃ tena tāvakam // AKad_4.67 //	tvayi-AgatAyAm pRzwA-asmi svarUpam tena tAvakam // AKat-_4.67 //
   tacchrutvā ca svayaṃ tena likhitvā vastrapaṭṭikā /	tat-SrutvA ca svayam tena liKitvA vastra-pawwikA /
   ekākinyai tvayā tasyai deyetyuktvā samarpitā // AKad_4.68 //	ekAkinyE tvayA tasyE deyA-iti-uktvA samarpitAH // AKat-_4.68 //
   tatas taralikāyās tāṃ hastād ādāya paṭṭikām /	tatas taralikAyAH tAm hastAt AdAya pawwikAm /
   tasyāṃ tu likhitām āryām imām aham avācayam // AKad_4.69 //	tasyAm tu liKitAm AryAm imAm aham avAcayam // AKat-_4.69 //
   dūraṃ muktālatayā bisasitayā vipralobhyamāno me /	dUram muktAlatayA bisa-sitayA vipraloByamAnaH me /
   haṃsa iva darśitāśo mānasajanmā tvayā nītaḥ // AKad_4.70 //	haMsaH iva darSita-ASaH mAnasa-janmA tvayA nItaH // AKat-_4.70 //
   sā tu taimirikasyeva babhūva bahulakṣapā /	sA tu tEmirikasya-iva baBUva bahu-lakzapA /
   mohāyāryāpy anāryeva sutarāṃ manaso mama // AKad_4.71 //	mohAya-AryA-api anAryA-iva sutarAm manasaH mama // AKat-_4.71 //
   vada tena kim uktāsi sa kim uktas tvayāpi vā /	vada tena kim uktA-asi sa kim uktaH tvayA-api vA /
   tadantike ca visrabdham uṣiṭāsi kiyacciram // AKad_4.72 //	tad-antike ca visrabDam uziwA-asi kiyat-ciram // AKat-_4.72 //
   itthaṃ taralikāṃ tat tad ālapantī punaḥ punaḥ /	itTam taralikAm tat tat AlapantI punar punar /
   kāñcid ahnas tato mātrām unmattevātyavāhayam // AKad_4.73 //	kAQcid ahnaH tatas mAtrAm unmattA-iva-atyavAhayam // AKat-_4.73 //
   atha pralambamāne 'rke pratīhārī praviśya me /	aTa pralambamAne arke pratIhArI praviSya me /
   bhartṛdārikayā dṛṣṭau yau tau munikumārakau // AKad_4.74 //	BartR-dArikayA dRzwO yO tO muni-kumArakO // AKat-_4.74 //
   tayor anyataro dvāri tiṣṭhatīti nyavedayat /	tayoH anyataraH dvAri tizWati-iti nyavedayat /
   śīghraṃ praveśayety uktā mayā tadabhiśaṅkayā // AKad_4.75 //	SIGram praveSaya-iti uktA mayA tad-aBiSaFkayA // AKat-_4.75 //
   sā ca praveśayāmāsa tasya taṃ sahacāriṇam /	sA ca praveSayAmAsa tasya tam sahacAriNam /
   satkāreṇocitenāhaṃ bhaktyā cainam apūjayam // AKad_4.76 //	satkAreNa-ucitena-aham BaktyA ca-enam apUjayam // AKat-_4.76 //
   muhūrtam iva viśramya paryaṅke madupāhṛte /	muhUrtam iva viSramya paryaFke mad-upAhRte /
   maduttarīyasaṃmṛṣṭasudhautacaraṇadvayaḥ // AKad_4.77 //	mad-uttarIya-saMmRzwa-su-DOta-caraNa-dvayaH // AKat-_4.77 //
   dṛṣṭiṃ taralikāyāṃ sa vaktukāmaḥ kṣaṇaṃ nyadhāt /	dRzwim taralikAyAm sa vaktu-kAmaH kzaNam nyaDAt /
   mayā so 'jñāyi pṛṣṭas tu lajjamāna ivābhyadhāt // AKad_4.78 //	mayA saH ajQAyi pRzwaH tu lajjamAnaH iva-aByaDAt // AKat-_4.78 //
   ahaṃ kapiñjalo nāma tasya bālasuhṛn muneḥ /	aham kapiQjalaH nAma tasya bAla-suhRd muneH /
   na vāk pravartate me 'sminn anabhyasta ivādhvani // AKad_4.79 //	na vAc pravartate me asmin anaByastaH iva-aDvani // AKat-_4.79 //
   kvāyaṃ munijanaḥ śāntaḥ kva cāmī rāgavibhramāḥ /	kva-ayam muni-janaH SAntaH kva ca-amI rAga-viBramAH /
   tathāpi vyavasāyo 'yaṃ suhṛtsnehavaśānugaḥ // AKad_4.80 //	taTA-api vyavasAyaH ayam suhRd-sneha-vaSa-anugaH // AKat-_4.80 //
   tad ucyate prayātāyāṃ rājaputri tadā tvayi /	tat ucyate prayAtAyAm rAja-putri tadA tvayi /
   haste muktāvalīṃ bibhrat sa madantikam āgataḥ // AKad_4.81 //	haste muktA-AvalIm biBrat sa mad-antikam AgataH // AKat-_4.81 //
   aho ramyākṣamāleyaṃ tvayānīteti tatkṣaṇam /	aho ramya-akza-mAlA-iyam tvayA-AnIta-iti tad-kzaNam /
   vihasya sa mayā noktaḥ kiñcic cintopaśāntaye // AKad_4.82 //	vihasya sa mayA na-uktaH kiQcid cintA-upaSAntaye // AKat-_4.82 //
   nopadeśaprakāro 'sau na sa dṛṣṭāntavistaraḥ /	na-upadeSa-prakAraH asO na sa dRzwAnta-vistaraH /
   na so 'sty upāyo mantro vā yo mayā nābhyadhīyata // AKad_4.83 //	na saH asti upAyaH mantraH vA yaH mayA na-aByaDIyata // AKat-_4.83 //
   vacobhiḥ khidyamāno me trapānataśirodharaḥ /	vacoBiH KidyamAnaH me trapAnata-SiroDaraH /
   kṣaṇam antarhito mattaḥ sutarāṃ mām apīḍayat // AKad_4.84 //	kzaNam antarhitaH mattaH sutarAm mAm apIxayat // AKat-_4.84 //
   kṛcchrād iva mayā labdho vicitya sakalaṃ vanam /	kRcCrAt iva mayA labDaH vicitya sakalam vanam /
   anya eva sa saṃvṛtto vacasāṃ yo na gocaraḥ // AKad_4.85 //	anyaH eva sa saMvRttaH vacasAm yaH na gocaraH // AKat-_4.85 //
   tadavasthaṃ samālokya vigatāśaḥ prabodhane /	tad-avasTam samAlokya vigata-ASaH praboDane /
   ahaṃ tatprāṇarakṣārtham evaṃ yatnaparo 'bhavam // AKad_4.86 //	aham tad-prANa-rakzA-arTam evam yatna-paraH aBavam // AKat-_4.86 //
   āstīrya nalinīpattraśayanaṃ candanokṣitam /	AstIrya nalinI-pattra-Sayanam candana-ukzitam /
   tatrasthasyāsya karpūrapāṃsūn aṅgeṣv avākiram // AKad_4.87 //	tatrasTasya-asya karpUra-pAMsUn aFgezu avAkiram // AKat-_4.87 //
   trapayā tadavastho 'pi sa kiñcid vaktum akṣamaḥ /	trapayA tad-avasTaH api sa kiQcid vaktum akzamaH /
   sabāṣpamalināṃ dīnāṃ mayi dṛṣṭim apātayat // AKad_4.88 //	sa-bAzpa-malinAm dInAm mayi dRzwim apAtayat // AKat-_4.88 //
   tato 'ham idam evātra prāptakālam acintayam /	tatas aham idam eva-atra prApta-kAlam acintayam /
   rājaputri suhṛtprāṇadakṣiṇārtham upāgataḥ // AKad_4.89 //	rAja-putri suhRd-prANa-dakziNa-arTam upAgataH // AKat-_4.89 //
   ataḥ paraṃ tu sāmarthyagatārthā mama yā giraḥ /	atas param tu sAmarTya-gata-arTAH mama yAH giraH /
   kaṇṭhe viparivartante nūnaṃ tvam api vettha tāḥ // AKad_4.90 //	kaNWe viparivartante nUnam tvam api vetTa tAH // AKat-_4.90 //
   iti tasmin vadaty eva praviśya prāha kañcukī /	iti tasmin vadati eva praviSya prAha kaQcukI /
   tvam asvasthaśarīreti jñātvā devī samāgatā // AKad_4.91 //	tvam asvasTa-SarIrA-iti jQAtvA devI samAgatAH // AKat-_4.91 //
   tac chrutvā janasaṃmardabhīrur yātaḥ kapiñjalaḥ /	tat SrutvA jana-saMmarda-BIruH yAtaH kapiQjalaH /
   na sa prativacaḥ kiñcin māmakīnam apaikṣata // AKad_4.92 //	na sa prativacaH kiQcid mAmakInam apEkzata // AKat-_4.92 //
   taduktāṃ tu daśāṃ tasya janasyāvetya tādṛśīm /	tad-uktAm tu daSAm tasya janasya-avetya tAdRSIm /
   āgatāṃ nāgatāṃ vāpi nāham ambām alakṣayam // AKad_4.93 //	AgatAm na-AgatAm vA-api na-aham ambAm alakzayam // AKat-_4.93 //
   tataḥ kamalinīṃ raktāṃ tyaktvā kvāpi gate ravau /	tatas kamalinIm raktAm tyaktvA kvApi gate ravO /
   udite sarvathā vāme vidhau vaidhuryadāyini // AKad_4.94 //	udite sarvaTA vAme viDO vEDurya-dAyini // AKat-_4.94 //
   unmūliteva kāmena dagdheva virahāgninā /	unmUlitA-iva kAmena dagDA-iva viraha-agninA /
   punas taralikām eva sāśrukaṇṭham avādiṣam // AKad_4.95 //	punar taralikAm eva sa-aSru-kaNWam avAdizam // AKat-_4.95 //
   ahaṃ yathā tathā vāpi bhaveyaṃ sa tu matkṛte /	aham yaTA taTA vA-api Baveyam sa tu mad-kRte /
   kathaṃ bhaviṣyatīty eṣā cintā dalayatīva mām // AKad_4.96 //	kaTam Bavizyati-iti ezA cintA dalayati-iva mAm // AKat-_4.96 //
   itaḥ śāstraṃ kulācāro lajjā gurujanādbhayam /	itas SAstram kula-AcAraH lajjA guru-janAt-Bayam /
   itaḥ kāmo vasanto 'pi viraho maraṇād bhayam // AKad_4.97 //	itas kAmaH vasantaH api virahaH maraNAt Bayam // AKat-_4.97 //
   vada kiṃ karavāṇy atra muhyatīva mano mama /	vada kim karavANi atra muhyati-iva manaH mama /
   mā bhūn me varake vipraprāṇabādhena majjanam // AKad_4.98 //	mA BUt me varake vipra-prANa-bADena majjanam // AKat-_4.98 //
   ityādi vilapantyā me tatkālasulabhodayā /	ityAdi vilapantyA me tad-kAla-sulaBa-udayA /
   jahāra cetanāṃ mūrchā nidreva nayanadyutim // AKad_4.99 //	jahAra cetanAm mUrCA nidrA-iva nayana-dyutim // AKat-_4.99 //
   atha māṃ grāhayitvāsau saṃjñāṃ śītajalānilaiḥ /	aTa mAm grAhayitvA-asO saMjQAm SIta-jala-anilEH /
   nipatya pādayoḥ sāśrunetrā taralikābravīt // AKad_4.100 //	nipatya pAdayoH sa-aSru-netrA taralikA-abravIt // AKat-_4.100 //
   kiṃ śāstraṃ guravaḥ ke ca kā lajjā kā kulasthitiḥ /	kim SAstram guravaH ke ca kA lajjA kA kula-sTitiH /
   rakṣyantām ātmanaḥ prāṇā yūnas tasya ca sarvathā // AKad_4.101 //	rakzyantAm AtmanaH prANAH yUnaH tasya ca sarvaTA // AKat-_4.101 //
   gandharvāṇāṃ vivāho 'yam icchayānyonyasaṃgamaḥ /	ganDarvANAm vivAhaH ayam icCayA-anyonya-saMgamaH /
   śāstreṣu paṭhitas tasmāt tūrṇam uttiṣṭha gamyatām // AKad_4.102 //	SAstrezu paWitaH tasmAt tUrNam uttizWa gamyatAm // AKat-_4.102 //
   tayaivam uktā tatkālayogyaveṣagrahā gṛhāt /	tayA-evam uktA tad-kAla-yogya-veza-grahAH gRhAt /
   tām ekām agrataḥ kṛtvā nirgatāham alakṣitā // AKad_4.103 //	tAm ekAm agratas kRtvA nirgatA-aham alakzitAH // AKat-_4.103 //
   abhyāgamam imāṃ bhūmim autsukyacaṭulaiḥ padaiḥ /	aByAgamam imAm BUmim Otsukya-cawulEH padEH /
   tadā me dakṣiṇaṃ cakṣur aspandata muhur muhuḥ // AKad_4.104 //	tadA me dakziNam cakzuH aspandata muhur muhur // AKat-_4.104 //
   avyaktam iva cāśrauṣaṃ kānane ruditadhvanim /	avyaktam iva ca-aSrOzam kAnane rudita-Dvanim /
   tena cotpannaśaṅkāham agaccham adhikatvaram // AKad_4.105 //	tena ca-utpanna-SaFkA-aham agacCam aDika-tvaram // AKat-_4.105 //
   padāni katicidgatvā hā vayasya taponidhe /	padAni katicid-gatvA hA vayasya tapaH-niDe /
   puṇḍarīka kva yāto 'si śūnyaṃ kṛtvā jagattrayam // AKad_4.106 //	puNxarIka kva yAtaH asi SUnyam kRtvA jagattrayam // AKat-_4.106 //
   hā hato 'smi vilīno 'smi dagdho 'smi karavāṇi kim /	hA hataH asmi vilInaH asmi dagDaH asmi karavANi kim /
   gatvā tātasya vakṣyāmi śvetaketoḥ kim agrataḥ // AKad_4.107 //	gatvA tAtasya vakzyAmi SvetaketoH kim agratas // AKat-_4.107 //
   ayi pāpe mahāśvete na tuṣṭāsyakṣamālayā /	ayi pApe mahA-Svete na tuzwa-Asi-akzamAlayA /
   hṛtā me suhṛdo 'muṣya prāṇavṛttir api tvayā // AKad_4.108 //	hRtA me suhRdaH amuzya prANa-vRttiH api tvayA // AKat-_4.108 //
   vayasya dehi me vācaṃ na jīvāmi tvayā vinā /	vayasya dehi me vAcam na jIvAmi tvayA vinA /
   tato 'śṛṇavam ityādi vilapantaṃ kapiñjalam // AKad_4.109 //	tatas aSRNavam ityAdi vilapantam kapiQjalam // AKat-_4.109 //
   *cakkalakam*	*cakkalakam*
   atha pravepamānāṅgī visaṃsthulapadakramā /	aTa pravepamAna-aFgI visaMsTula-pada-kramAH /
   kenāpyutkṣipya nīteva taṃ pradeśamayāśiṣam // AKad_4.110 //	kena-api-utkzipya nItA-iva tam pradeSa-maya-ASizam // AKat-_4.110 //
   gatvā tam aham adrākṣaṃ tatkṣaṇotkrāntajīvitam /	gatvA tam aham adrAkzam tad-kzaNa-utkrAnta-jIvitam /
   kiṃ cireṇāgatāsīti ruṣitveva tathā sthitam // AKad_4.111 //	kim cireNa-AgatA-asi-iti ruzitvA-iva taTA sTitam // AKat-_4.111 //
   etāvad uktvā mūrchādhiṃ svavṛttāntam ataḥ param /	etAvat uktvA mUrCA-ADim sva-vRttAntam atas param /
   vivakṣantīva sā kanyā nipapāta śilātale // AKad_4.112 //	vivakzantI-iva sA kanyA nipapAta SilA-tale // AKat-_4.112 //
   pranaṣṭacetanāṃ caināṃ candrāpīḍo 'valokayan /	pranazwa-cetanAm ca-enAm candrApIxaH avalokayan /
   praśnakāriṇam ātmānaṃ kṛtāgasam amanyata // AKad_4.113 //	praSna-kAriNam AtmAnam kRta-Agasam amanyata // AKat-_4.113 //
   sasambhramaṃ samutthāya kadalīdalamārutaiḥ /	sa-samBramam samutTAya kadalI-dala-mArutEH /
   toyaiś ca śiśirasvacchaiḥ saṃjñām enām ajigrahat // AKad_4.114 //	toyEH ca SiSira-svacCEH saMjQAm enAm ajigrahat // AKat-_4.114 //
   avāpya cetanām eṣā smṛtvā tadvyasanaṃ nijam /	avApya cetanAm ezA smRtvA tad-vyasanam nijam /
   tad evānubhavantīva ruroda vilalāpa ca // AKad_4.115 //	tat eva-anuBavantI-iva ruroda vilalApa ca // AKat-_4.115 //
   tarūṇām apy abhajyanta hṛdayāni tadā śucā /	tarUNAm api aBajyanta hRdayAni tadA SucA /
   pratiśabdanibhenoccaiḥ kakubho 'py arudann iva // AKad_4.116 //	prati-Sabda-niBena-uccEs kakuBaH api arudan iva // AKat-_4.116 //
   candrāpīḍo 'tha tām āha bāṣparuddhavilocanaḥ /	candrApIxaH aTa tAm Aha bAzpa-rudDa-vilocanaH /
   āstāṃ na śakyate vaktuṃ śrotuṃ cānyad ataḥ param // AKad_4.117 //	AstAm na Sakyate vaktum Srotum ca-anyat atas param // AKat-_4.117 //
   katham apy upasaṃhṛtya śokāvegaṃ tu sāvadat /	kaTam api upasaMhRtya Soka-Avegam tu sA-avadat /
   kim ataḥ param asty anyad vācyaṃ śrotavyam eva vā // AKad_4.118 //	kim atas param asti anyat vAcyam Srotavyam eva vA // AKat-_4.118 //
   kiṃ tu kleśāya yenāśāleśena hatajīvitam /	kim tu kleSAya yena-aSAleSena hata-jIvitam /
   rājaputra bibharmīdaṃ tad āścaryaṃ bravīmi te // AKad_4.119 //	rAja-putra biBarmi-idam tat AScaryam bravImi te // AKat-_4.119 //
   tadā tasyātitīvrasya duḥkhabhārasya tādṛśī /	tadA tasya-ati-tIvrasya duHKa-BArasya tAdRSI /
   na kācin maraṇādanyā mayāgrāhi pratikriyā // AKad_4.120 //	na kAcid maraNAt-anyA mayA-grAhi pratikriyA // AKat-_4.120 //
   maraṇavyavasāyaniścalā kṛtavaty asmi ca saṃvidhānakam /	maraNa-vyavasAya-niScalA kRtavatI asmi ca saMviDAnakam /
   niriyāya ca candramaṇḍalāt puruṣaḥ ko 'pi himopamadyutiḥ // AKad_4.121 //	niriyAya ca candra-maNxalAt puruzaH kaH api hima-upama-dyutiH // AKat-_4.121 //
   so 'vatīrya gaganān mahītale taṃ nidhāya bhujapañjarāntare /	saH avatIrya gaganAt mahI-tale tam niDAya Buja-paQjara-antare /
   utpatan divam udārayā girā mām avocata piteva sāntvayan // AKad_4.122 //	utpatan divam udArayA girA mAm avocata pitA-iva sAntvayan // AKat-_4.122 //
   virama maraṇodyogād asmāt priyeṇa tavāmunā punar api mahāśvete vatse	virama maraNa-udyogAt asmAt priyeNa tava-amunA punar api mahA-Svete vatse
   bhaviṣyati saṃgamaḥ /	Bavizyati saMgamaH /
   iti giram ahaṃ tasmāc chrutvā sasambhramavismayā kim idam iti taṃ	iti giram aham tasmAt SrutvA sa-samBrama-vismayA kim idam iti tam
   tatrāpṛcchaṃ prasṛtya kapiñjalam // AKad_4.123 //	tatra-apRcCam prasRtya kapiQjalam // AKat-_4.123 //
   priyasakham apahṛtya kvādhunā gacchasīti	priya-saKam apahRtya kva-aDunA gacCasi-iti
   sphuritavikaṭakopāṭopamuktordhvadṛṣṭiḥ /	sPurita-vikawa-kopa-Awopa-mukta-UrDva-dRzwiH /
   mama vacanam adattvā kiñcid evātivegā kṛtaparikarabandhaḥ so 'py agād	mama vacanam adattvA kiQcid eva-ativegA kRta-parikara-banDaH saH api agAt-
   antarikṣam // AKad_4.124 //	antarikzam // AKat-_4.124 //
   paśyantyāṃ mayi te trayo 'pi viviśuḥ śītatviṣo maṇḍalaṃ	paSyantyAm mayi te trayaH api viviSuH SIta-tvizaH maNxalam
   tatsampratyayasaṃhṛtocitavidhiḥ sāhaṃ śritedaṃ vratam /	tad-sampratyaya-saMhRta-ucita-viDiH sA-aham SritA-idam vratam /
   tātenaitya tataḥ prabhṛty aham ihāsīnātha netuṃ gṛhaṃ yatnenāpi na	tAtena-etya tatas praBRti aham iha-AsInATa netum gRham yatnena-api na
   pāriteti suciraṃ sthitvā gataḥ svān gṛhān // AKad_4.125 //	pAritA-iti su-ciram sTitvA gataH svAn gRhAn // AKat-_4.125 //
   iti śrīvipaścidvarāgragaṇyācāryabhaṭṭaśrījayantasūnor abhinandasya kṛtau	iti SrI-vipaScit-vara-agra-gaNya-AcArya-Bawwa-SrI-jayanta-sUnoH aBinandasya kRtO
   kādambarīkathāsāre caturthaḥ sargaḥ	kAdambarI-kaTA-sAre caturTaH sargaH
   pañcamaḥ sargaḥ	paQcamaH sargaH
   ity āveditanirvyājanijavṛttāntavistarā /	iti Avedita-nirvyAja-nija-vRttAnta-vistarA /
   virarāma mahāśvetā niḥśvāsaglapitādharā // AKad_5.1 //	virarAma mahASvetA niHSvAsa-glapita-aDarAH // AKat-_5.1 //
   candrāpīḍas tu taddhyāyanmanobhavavijṛmbhitam /	candrApIxaH tu tat-DyAyan-manoBava-vijRmBitam /
   sakampavismayo 'py antas tām avocata sāntvayan // AKad_5.2 //	sa-kampa-vismayaH api antar tAm avocata sAntvayan // AKat-_5.2 //
   mayā te ciravṛtto 'pi pariṇāmamapaśyatā /	mayA te cira-vRttaH api pariNAmam-apaSyatA /
   śokaḥ pratyagratāṃ nītaḥ kautukāviṣṭacetasā // AKad_5.3 //	SokaH pratyagra-tAm nItaH kOtuka-Avizwa-cetasA // AKat-_5.3 //
   sā tvamarhasi kalyāṇi na śokaṃ kartum īdṛśam /	sA tvam-arhasi kalyANi na Sokam kartum IdRSam /
   āśvāsitāsi devena nūnaṃ candramasā svayam // AKad_5.4 //	ASvAsitA-asi devena nUnam candramasA svayam // AKat-_5.4 //
   ko 'nyas tathāvidhākāras tacchaktir maṇḍalāt tataḥ /	kaH anyaH taTAviDa-AkAraH tad-SaktiH maNxalAt tatas /
   nirgatya tatraiva viśan niśi sambhāvyate naraḥ // AKad_5.5 //	nirgatya tatra-eva viSan niSi samBAvyate naraH // AKat-_5.5 //
   śrūyante gatayaś citrā devatānām anekaśaḥ /	SrUyante gatayaH citrAH devatAnAm anekaSas /
   varaśāpatapaḥśaktiyogavaicitryanirmitāḥ // AKad_5.6 //	vara-SApa-tapaH-Sakti-yoga-vEcitrya-nirmitAH // AKat-_5.6 //
   śvetaketuś ca tasyāste prajāpatisamaḥ pitā /	SvetaketuH ca tasyAH-te prajApati-samaH pitA /
   nāsty eva tasya tapasām asādhyaṃ nāma kiñcana // AKad_5.7 //	na-asti eva tasya tapasAm asADyam nAma kiQcana // AKat-_5.7 //
   ityādiyuktyupanyāsair itihāsanidarśanaiḥ /	ityAdi-yukti-upanyAsEH itihAsa-nidarSanEH /
   mahāśvetāṃ samāśvāsya punaḥ papraccha tām asau // AKad_5.8 //	mahA-SvetAm samASvAsya punar papracCa tAm asO // AKat-_5.8 //
   sā te taralikā nāma visrambhanibhṛtā sakhī /	sA te taralikA nAma visramBa-niBRtA saKI /
   gatā bhagavati kvādya na hi sā tvāṃ vimuñcati // AKad_5.9 //	gatA Bagavati kva-adya na hi sA tvAm vimuQcati // AKat-_5.9 //
   athovāca mahāśvetā kvāsau yāti tapasvinī /	aTa-uvAca mahASvetA kva-asO yAti tapasvinI /
   śṛṇvannāpi nimittaṃ te yathā sā prahitā mayā // AKad_5.10 //	SRNvat-na-api nimittam te yaTA sA prahitA mayA // AKat-_5.10 //
   yaḥ sa citraratho nāma gandharvādhipatirmayā /	yaH sa citraraTaH nAma ganDarva-aDipatiH-mayA /
   varṇito yena devo 'yaṃ pratyaṣṭāpi maheśvaraḥ // AKad_5.11 //	varNitaH yena devaH ayam pratyazwA-api maheSvaraH // AKat-_5.11 //
   yena khānitam atyaccham acchodākhyam idaṃ saraḥ /	yena KAnitam atyacCam acCoda-AKyam idam saraH /
   yena caitrarathaṃ nāma kṛtam etac ca kānanam // AKad_5.12 //	yena cEtraraTam nAma kRtam etat ca kAnanam // AKat-_5.12 //
   tasyāmṛtasamudbhūte prasūtāpsarasāṃ kule /	tasya-amRta-samudBUte prasUta-apsarasAm kule /
   mahiṣī madirā nāma jīvitād api vallabhā // AKad_5.13 //	mahizI madirA nAma jIvitAt api vallaBAH // AKat-_5.13 //
   tayoḥ kādambarī nāma kanyāsti navayauvanā /	tayoH kAdambarI nAma kanyA-asti nava-yOvanAH /
   lakṣmīm upahasantīva rūpalāvaṇyavibhramaiḥ // AKad_5.14 //	lakzmIm upahasantI-iva rUpa-lAvaNya-viBramEH // AKat-_5.14 //
   tayā saha mahat prema bālyāt prabhṛti me tathā /	tayA saha mahat prema bAlyAt praBRti me taTA /
   yathaikam eva jānāti jano jīvitam āvayoḥ // AKad_5.15 //	yaTA-ekam eva jAnAti janaH jIvitam AvayoH // AKat-_5.15 //
   viditvā dagdhavṛttāntam imaṃ sapadi māmakam /	viditvA dagDa-vRttAntam imam sapadi mAmakam /
   sāgrahīn niyamaṃ bālā vāryamāṇāpi bandhubhiḥ // AKad_5.16 //	sAgrahIt niyamam bAlA vAryamANA-api banDuBiH // AKat-_5.16 //
   mahāśvetāsya duḥkhasya yāvan na labhate 'vadhim /	mahASveta-asya duHKasya yAvat na laBate avaDim /
   tāvan mayā na kartavyaṃ pāṇigrahaṇam ātmanaḥ // AKad_5.17 //	tAvat mayA na kartavyam pANigrahaNam AtmanaH // AKat-_5.17 //
   ato yathā yathā tasyā yauvanaśrīr vijṛmbhate /	atas yaTA yaTA tasyAH yOvana-SrIH vijRmBate /
   tathā tathā tato dhatte khedaṃ citrarathaḥ param // AKad_5.18 //	taTA taTA tatas Datte Kedam citraraTaH param // AKat-_5.18 //
   saṃdiṣṭaṃ tena me putri yatasvāvahitā tathā /	saMdizwam tena me putri yatasva-avahitA taTA /
   yathemaṃ durgrahagranthiṃ vimuñcati tava svasā // AKad_5.19 //	yaTA-imam durgraha-granTim vimuQcati tava svasA // AKat-_5.19 //
   atas taralikā tatra mayā prakaraṇocitam /	atas taralikA tatra mayA prakaraNa-ucitam /
   prahitā bahu saṃdiśya śvaś cāganteha sā punaḥ // AKad_5.20 //	prahitAH bahu saMdiSya Svas ca-Aganta-iha sA punar // AKat-_5.20 //
   itītthaṃ kathayā nītvā mahāśvetāśrame dinam /	iti-itTam kaTayA nItvA mahA-Sveta-ASrame dinam /
   candrāpīḍaḥ prayāte 'stam arke saṃdhyāvidhiṃ vyadhāt // AKad_5.21 //	candrApIxaH prayAte astam arke saMDyA-viDim vyaDAt // AKat-_5.21 //
   tatrendrāyudham ānīya saṃyamya nicule kvacit /	tatra-indrAyuDam AnIya saMyamya nicule kvacid /
   mahāśvetodite deśe parṇaśayyām akalpayat // AKad_5.22 //	mahA-Sveta-udite deSe parNa-SayyAm akalpayat // AKat-_5.22 //
   tasyāṃ tasya niṣaṇṇasya śrāntasyāpi yathāśrutām /	tasyAm tasya nizaNNasya SrAntasya-api yaTASrutAm /
   kathām āścaryabahulāṃ tām eva dhyāyataś ciram // AKad_5.23 //	kaTAm AScarya-bahulAm tAm eva DyAyataH ciram // AKat-_5.23 //
   punaś cintayataḥ senāṃ vaiśampāyanam eva ca /	punar cintayataH senAm vESampAyanam eva ca /
   pattralekhāṃ ca sā rātrir gatā prāyeṇa jāgrataḥ // AKad_5.24 //	pattra-leKAm ca sA rAtriH gatA prAyeNa jAgrataH // AKat-_5.24 //
   indrāyudhas tu bāṣpārdrāṃ mahāśvetāmukhe dṛśam /	indrAyuDaH tu bAzpa-ArdrAm mahA-SvetA-muKe dRSam /
   sapratyabhijñam aśvo 'pi bhṛśaṃ mānuṣavad dadau // AKad_5.25 //	sa-pratyaBijQam aSvaH api BRSam mAnuza-vat dadO // AKat-_5.25 //
   prayātāyāṃ tu yāminyāṃ kṛtaprābhātikakriye /	prayAtAyAm tu yAminyAm kRta-prABAtika-kriye /
   samādher utthitāṃ buddhvā mahāśvetāṃ tadantikam // AKad_5.26 //	samADeH utTitAm budDvA mahA-SvetAm tad-antikam // AKat-_5.26 //
   candrāpīḍe praviṣṭe 'tha nātidūrodite ravau /	candra-ApIxe pravizwe aTa na-ati-dUra-udite ravO /
   sagandharvakumārāsau tatas taralikā yayau // AKad_5.27 //	sa-ganDarva-kumArA-asO tatas taralikA yayO // AKat-_5.27 //
   sā praviśya mahāśvetāṃ praṇipatyopaviśya ca /	sA praviSya mahA-SvetAm praNipatya-upaviSya ca /
   siddhārthāsīti tatpṛṣṭā valitagrīvam abravīt // AKad_5.28 //	sidDArTA-asi-iti tat-pRzwA valita-grIvam abravIt // AKat-_5.28 //
   tvatsaṃdeśaṃ niśamyoktaṃ yattayā bhartṛdārike /	tvad-saMdeSam niSamya-uktam yat-tayA BartR-dArike /
   tattvaṃ tacchāsanāyātakeyūrakamukhācchṛṇu // AKad_5.29 //	tattvam tat-SAsana-AyAtakeyUraka-muKAt-SRNu // AKat-_5.29 //
   atha keyūrakaḥ prāha nānabhijñāsi cetasaḥ /	aTa keyUrakaH prAha na-anaBijQA-asi cetasaH /
   svasya svameva cedaṃ te manmanaḥ kiṃ parīkṣase // AKad_5.30 //	svasya svam-eva ca-idam te mad-manaH kim parIkzase // AKat-_5.30 //
   athavā bhūmir asyāham upālambhasya bhūyasaḥ /	aTavA BUmiH asya-aham upAlamBasya BUyasaH /
   tapovananivāsinyāṃ tvayi svagṛhavartinī // AKad_5.31 //	tapaH-vana-nivAsinyAm tvayi sva-gRha-vartinI // AKat-_5.31 //
   ākarṇya tava saṃdeśavacas taralikāmukhāt /	AkarNya tava saMdeSa-vacaH taralikA-muKAt /
   eṣa te pratisaṃdeśaḥ priyasakhyā niveditaḥ // AKad_5.32 //	eza te pratisaMdeSaH priya-saKyAH niveditaH // AKat-_5.32 //
   iti śrutvā mahāśvetā kṣaṇaṃ niścalalocanā /	iti SrutvA mahA-SvetA kzaNam niScala-locanA /
   cintayitvā kim apy antaś candrāpīḍam abhāṣata // AKad_5.33 //	cintayitvA kim api antar candra-ApIxam aBAzata // AKat-_5.33 //
   rājaputra tavākāraḥ sadācāraś ca peśalaḥ /	rAja-putra tava-AkAraH sat-AcAraH ca peSalaH /
   tanoti sarvabhāvena niḥspṛhāṇām api spṛhām // AKad_5.34 //	tanoti sarva-BAvena niHspRhANAm api spRhAm // AKat-_5.34 //
   kādambarīvacaś cedaṃ śrutaṃ keyūrakāt tvayā /	kAdambarI-vacaH ca-idam Srutam keyUrakAt tvayA /
   tatra ko vā pratīkāraḥ svayaṃ madgamanād ṛte // AKad_5.35 //	tatra kaH vA pratIkAraH svayam mad-gamanAt Rte // AKat-_5.35 //
   ito na dūre gandharvarājadhānī tadadya tām /	itas na dUre ganDarva-rAjaDAnI tat-adya tAm /
   paśyāsmadanusedhena śvo gantāsi svavāhinīm // AKad_5.36 //	paSya-asmad-anuseDena Svas gantAsi sva-vAhinIm // AKat-_5.36 //
   udāttamadhurāmetāṃ darśayantyā tavākṛtim /	udAtta-maDurAm-etAm darSayantyA tava-AkRtim /
   bahu gandharvalokasya mayāpyupakṛtaṃ bhavet // AKad_5.37 //	bahu ganDarva-lokasya mayA-api-upakRtam Bavet // AKat-_5.37 //
   candrāpīḍas tu tāṃ prāha bahūktvā bhavagaty alam /	candrApIxaH tu tAm prAha bahu-uktvA Bava-gati alam /
   anatikramaṇīyaṃ me munīnām api śāsanam // AKad_5.38 //	anatikramaNIyam me munInAm api SAsanam // AKat-_5.38 //
   prāvartata tato gantuṃ sa mahāśvetayā saha /	prAvartata tatas gantum sa mahA-SvetayA saha /
   padbhyām eva niyujyāśvaṃ prati keyūrakaṃ dṛśā // AKad_5.39 //	padByAm eva niyujya-aSvam prati keyUrakam dRSA // AKat-_5.39 //
   keyūrako 'grato gatvā kādambaryai nyavedayat /	keyUrakaH agratas gatvA kAdambaryE nyavedayat /
   tasyāgamanam ākāraṃ guṇāṃś cāhitavismayān // AKad_5.40 //	tasya-Agamanam AkAram guNAn ca-Ahita-vismayAn // AKat-_5.40 //
   sa gatvā kiñcid adhvānaṃ candrāpīḍaḥ samāsadat /	sa gatvA kiQcid aDvAnam candrApIxaH samAsadat /
   gandharvarājanagarīm aparām amarāvatīm // AKad_5.41 //	ganDarva-rAja-nagarIm aparAm amarAvatIm // AKat-_5.41 //
   āsādya rājadhānīṃ ca tuṅgasphaṭikatoraṇām /	AsAdya rAjaDAnIm ca tuFga-sPawika-toraNAm /
   sapta kakṣā atikramya kanyāntaḥpuram abhyagāt // AKad_5.42 //	sapta kakzAH atikramya kanyA-antaHpuram aByagAt // AKat-_5.42 //
   keyūrakopadiṣṭena vartmanātha praviśya saḥ /	keyUra-kopadizwena vartmanATa praviSya saH /
   bhāsvanmaṇimayastambhaṃ śrīmaṇḍapam alokayat // AKad_5.43 //	BAsvat-maNi-maya-stamBam SrI-maNxapam alokayat // AKat-_5.43 //
   tanmadhye maṇiparyaṅkamadhyāsīnāṃ mahīyasā /	tad-maDye maNi-paryaFkam-aDyAsInAm mahIyasA /
   ratnābharaṇacitreṇa straiṇena parivāritām // AKad_5.44 //	ratna-ABaraNa-citreNa strENena parivAritAm // AKat-_5.44 //
   dehaprabhāvitānena ratnakāntyabhibhāvinā /	deha-praBA-vitA-anena ratna-kAnti-aBiBAvinA /
   prataptakanakoddyotadhautā vidadhatīṃ diśaḥ // AKad_5.45 //	pratapta-kanaka-uddyota-DOtAH vidaDatIm diSaH // AKat-_5.45 //
   taṭastham apy ārdrayataḥ sadācāram abhindataḥ /	tawa-sTam api ArdrayataH sat-AcAram aBindataH /
   sthitāṃ navasya lāvaṇyasindhor antas taraṅgiṇaḥ // AKad_5.46 //	sTitAm navasya lAvaNya-sinDoH antar taraFgiNaH // AKat-_5.46 //
   sarvopameyabhāvānām upamānatvam āgatām /	sarva-upameya-BAvAnAm upamAna-tvam AgatAm /
   kādambarīṃ dadarśāsau dūravisphāritekṣaṇaḥ // AKad_5.47 //	kAdambarIm dadarSa-asO dUra-visPArita-IkzaNaH // AKat-_5.47 //
   parātiśayakoṭistharūpalāvaṇyasampadam /	para-atiSaya-kowi-sTa-rUpa-lAvaNya-sampadam /
   tasyāṃ nirūpayann antar acintayad atha kṣaṇam // AKad_5.48 //	tasyAm nirUpayan antar acintayat aTa kzaNam // AKat-_5.48 //
   satyaṃ na kaścid āścaryanirmāṇeṣv avadhir vidheḥ /	satyam na kaScid AScarya-nirmANezu avaDiH viDeH /
   īdṛśāny api ratnāni sraṣṭuṃ prabhavati sma yaḥ // AKad_5.49 //	IdRSAni api ratnAni srazwum praBavati sma yaH // AKat-_5.49 //
   moghaṃ yāti hareḥ kālo lakṣmīṃ vakṣasi bibhrataḥ /	moGam yAti hareH kAlaH lakzmIm vakzasi biBrataH /
   dehārdhena vahan gaurīṃ vañcitaś candraśekharaḥ // AKad_5.50 //	deha-arDena vahan gOrIm vaQcitaH candraSeKaraH // AKat-_5.50 //
   kṛtam akṣṇāṃ sahasreṇa nirnimeṣeṇa vajriṇaḥ /	kRtam akzNAm sahasreNa nirnimezeNa vajriNaH /
   ananyakarmaṇā yena nityam eṣā na dṛśyate // AKad_5.51 //	ananya-karmaNA yena nityam ezA na dRSyate // AKat-_5.51 //
   ityādi cintayaty asminn atha citrarathātmajā /	ityAdi cintayati asmin aTa citraraTa-AtmajA /
   pratyudyayau mahāśvetām abhyutthāya sasambhramam // AKad_5.52 //	pratyudyayO mahA-SvetAm aByutTAya sa-samBramam // AKat-_5.52 //
   mahāśvetā tu niḥśaṅkam āliṅgya snehanirbharam /	mahASvetA tu niHSaFkam AliFgya sneha-nirBaram /
   tāṃ candrāpīḍanirdeśapuraḥsaram abhāṣata // AKad_5.53 //	tAm candra-ApIxa-nirdeSa-puraHsaram aBAzata // AKat-_5.53 //
   ayaṃ hi bhārate varṣe sārvabhaumasya bhūpateḥ /	ayam hi BArate varze sArvaBOmasya BUpateH /
   tārāpīḍasya tanayaś candrāpīḍa ihāgataḥ // AKad_5.54 //	tArApIxasya tanayaH candra-ApIxaH iha-AgataH // AKat-_5.54 //
   aneneha praviṣṭena dṛṣṭer viṣayavartinā /	anena-iha pravizwena dRzweH vizaya-vartinA /
   bhavatv akhilagandharvakuṭumbakamahotsavaḥ // AKad_5.55 //	Bavatu aKila-ganDarva-kuwumbaka-mahA-utsavaH // AKat-_5.55 //
   atha kādambarī tasmin pakṣmotkṣepavikāsinīm /	aTa kAdambarI tasmin pakzma-utkzepa-vikAsinIm /
   ākarṇaprasṛtāpāṅgāṃ ciraṃ dṛśam apātayat // AKad_5.56 //	AkarNa-prasRta-apAFgAm ciram dRSam apAtayat // AKat-_5.56 //
   dvāreṇa vivṛtenātha tenaiva nijamāyayā /	dvAreNa vivRtena-aTa tena-eva nija-mAyayA /
   madano 'ntaḥ praviśyāsyā babandha hṛdaye padam // AKad_5.57 //	madanaH antar praviSya-asyAH babanDa hRdaye padam // AKat-_5.57 //
   ratnapīṭhopaviṣṭe tu candrāpīḍe tadantike /	ratna-pIWa-upavizwe tu candra-ApIxe tad-antike /
   adhyāsātāṃ kathām ekāṃ haṃsacitrarathātmaje // AKad_5.58 //	aDyAsAtAm kaTAm ekAm haMsa-citra-raTa-Atmaje // AKat-_5.58 //
   lajjāstimitam āsīnām atha kādambarīṃ balāt /	lajjA-stimitam AsInAm aTa kAdambarIm balAt /
   mahāśvetā gṛhācāraṃ candrāpīḍe nyadhāpayat // AKad_5.59 //	mahASvetAH gRha-AcAram candra-ApIxe nyaDApayat // AKat-_5.59 //
   śarīranirviśeṣāsyāḥ kādambaryāḥ priyā sakhī /	SarIra-nirviSeza-asyAH kAdambaryAH priyA saKI /
   madalekhābhidhānāsya caraṇākṣālanaṃ vyadhāt // AKad_5.60 //	mada-leKA-aBiDAna-asya caraNa-AkzAlanam vyaDAt // AKat-_5.60 //
   kādambarī tu sasvedaprakampikarapallavā /	kAdambarI tu sa-sveda-prakampi-kara-pallavAH /
   tāmbūlacchadmanātmānaṃ svayam asmai nyavedayat // AKad_5.61 //	tAmbUla=-CadmanA-AtmAnam svayam asmE nyavedayat // AKat-_5.61 //
   tadaṅgulitalasparśamādhuryahṛtamānasā /	tad-aFguli-tala-sparSa-mADurya-hRta-mAnasA /
   nālakṣayata sā ratnavalayaṃ skhalitaṃ karāt // AKad_5.62 //	na-alakzayata sA ratna-valayam sKalitam karAt // AKat-_5.62 //
   candrāpīḍo 'pi tatpāṇisaṃsparśasukhasampadā /	candrApIxaH api tad-pANi-saMsparSa-suKa-sampadA /
   tadā tribhuvanādhīśam ivātmānam amanyata // AKad_5.63 //	tadA triBuvana-aDISam iva-AtmAnam amanyata // AKat-_5.63 //
   tatas tūṣṇīm upāsīne sarvasmin kanyakājane /	tatas tUzNIm upAsIne sarvasmin kanyakA-jane /
   śukaśārikayor āsit kalahaḥ kelikāraṇam // AKad_5.64 //	Suka-SArikayoH Asit kalahaH keli-kAraNam // AKat-_5.64 //
   tatprasaṅge ca sotprāsaṃ tayoḥ kalahavṛddhaye /	tad-prasaFge ca sa-utprAsam tayoH kalaha-vRdDaye /
   candrāpīḍo 'bravīd yena sarvā jahasuraṅganāḥ // AKad_5.65 //	candrApIxaH abravIt yena sarvAH jahasuH-aFganAH // AKat-_5.65 //
   tāś ca dantaprabhādhautadiṅmukhā madhurasvarāḥ /	tAH ca danta-praBA-DOta-diFmuKAH maDura-svarAH /
   candrāpīḍagiro jahrustarāṃ kādambarīmanaḥ // AKad_5.66 //	candrApIxa-giraH jahrustarAm kAdambarI-manaH // AKat-_5.66 //
   kṣaṇamātre vyatīte 'tha praviśya prāha kañcukī /	kzaNa-mAtre vyatIte aTa praviSya prAha kaQcukI /
   rājaputryau yuvāṃ draṣṭuṃ devī nirvighnam icchati // AKad_5.67 //	rAja-putryO yuvAm drazwum devI nirviGnam icCati // AKat-_5.67 //
   krīḍāparvatake kṛtvā sutāramaṇimandire /	krIxA-parvatake kRtvA su-tAra-maNi-mandire /
   candrāpīḍaṃ sukhāsīnam āyātaṃ mātur antikam // AKad_5.68 //	candra-ApIxam suKa-AsInam AyAtam mAtuH antikam // AKat-_5.68 //
   tatrādhyāsitaparyaṅkaṃ keyūrakapuraḥsarāḥ /	tatra-aDyAsita-paryaFkam keyUraka-puraHsarAH /
   mukhyāḥ kādambarīsakhyaś candrāpīḍaṃ siṣevire // AKad_5.69 //	muKyAH kAdambarI-saKyaH candra-ApIxam sizevire // AKat-_5.69 //
   snānānulepanāhārakriyāḥ sa tadupāhṛtaiḥ /	snAna-anulepana-AhAra-kriyAH sa tad-upAhRtEH /
   cakre 'martyapuraprāpyair vibhavair upapāditāḥ // AKad_5.70 //	cakre amartya-pura-prApyEH viBavEH upapAditAH // AKat-_5.70 //
   atha mandaprabhe bhānau bheje kādabarī nijam /	aTa manda-praBe BAnO Beje kAdabarI nijam /
   madalekhādvitīyaiva mahāprāsādamastakam // AKad_5.71 //	mada-leKA-dvitIyA-eva mahA-prAsAda-mastakam // AKat-_5.71 //
   candrāpīḍaṃ ca tatrasthā krīḍāparvatavartinam /	candrApIxam ca tatrasTA krIxA-parvata-vartinam /
   niravarṇayadākarṇaprasṛtāpāṅgayā dṛśā // AKad_5.72 //	niravarNa-yat-AkarNa-prasRta-apAFgayA dRSA // AKat-_5.72 //
   candrāpīḍe tadā tasyāḥ kaṭākṣās tīkṣṇakoṭayaḥ /	candra-ApIxe tadA tasyAH kawAkzAH tIkzNa-kowayaH /
   samaṃ nipetus tasyāṃ ca kusumāyudhasāyakāḥ // AKad_5.73 //	samam nipetuH tasyAm ca kusumAyuDa-sAyakAH // AKat-_5.73 //
   kaṭākṣair upanītaṃ ca kṣipraṃ kṛtasamāgamaiḥ /	kawAkzEH upanItam ca kzipram kRta-samAgamEH /
   tallāvaṇyaṃ pibantīva madalekhām uvāca sā // AKad_5.74 //	tat-lAvaNyam pibanti-iva mada-leKAm uvAca sA // AKat-_5.74 //
   na mayā madano nāma kathāsvapi sakhi śrutaḥ /	na mayA madanaH nAma kaTAsu-api saKi SrutaH /
   adya pratyakṣato dṛṣṭaḥ sa candrāpīḍavigrahaḥ // AKad_5.75 //	adya pratyakzatas dRzwaH sa candra-ApIxa-vigrahaH // AKat-_5.75 //
   na mahāśvetayā kiñcid uktaṃ prakṛtavastuni /	na mahA-SvetayA kiQcid uktam prakRta-vastuni /
   atha cehānayantyāmuṃ sarvam uktam anakṣaram // AKad_5.76 //	aTa ca-iha-AnayantyA-amum sarvam uktam anakzaram // AKat-_5.76 //
   api nāma vikāro me tadānīṃ lakṣitas tayā /	api nAma vikAraH me tadAnIm lakzitaH tayA /
   kiṃ vā na lakṣayed eṣā dṛṣṭamanmathavikriyā // AKad_5.77 //	kim vA na lakzayet ezA dRzwa-manmaTa-vikriyA // AKat-_5.77 //
   adyāpi nijasaṃkalpaviruddhāṃ vikriyām imām /	adya-api nija-saMkalpa-virudDAm vikriyAm imAm /
   manasaḥ saṃharāmy eva sthūlām api yathātathā // AKad_5.78 //	manasaH saMharAmi eva sTUlAm api yaTA-taTA // AKat-_5.78 //
   kiṃ tv asau śeṣahāro 'syāstulyaṃ maṇḍanam ākṛteḥ /	kim tu asO Seza-hAraH asyAH-tulyam maNxanam AkRteH /
   urasy anicchato 'py asya tūrṇam āmucyatāṃ tvayā // AKad_5.79 //	urasi anicCataH api asya tUrNam AmucyatAm tvayA // AKat-_5.79 //
   madalekhā gṛhītvā taṃ hāraṃ gatvā tadantike /	mada-leKA gRhItvA tam hAram gatvA tad-antike /
   tathovāca yathā tena pratyuktā sā na kiñcana // AKad_5.80 //	taTA-uvAca yaTA tena pratyuktA sA na kiQcana // AKat-_5.80 //
   āmucyata tataḥ kaṇṭhe hāro 'sya madalekhayā /	Amucyata tatas kaNWe hAraH asya mada-leKayA /
   śaradindukarodāraprabhāpūritadiṅmukhaḥ // AKad_5.81 //	Sarad-indu-kara-udAra-praBA-pUrita-diFmuKaH // AKat-_5.81 //
   candrāpīḍaś ca hāreṇa rarāja kṛtamaṇḍanaḥ /	candrApIxaH ca hAreNa rarAja kRta-maNxanaH /
   pūrṇendur iva nakṣatrakalāpaparivāritaḥ // AKad_5.82 //	pUrNa-induH iva nakzatra-kalApa-parivAritaH // AKat-_5.82 //
   kādambarī ciraṃ tv enam avalokya niśāgame /	kAdambarI ciram tu enam avalokya niSA-Agame /
   prāsādaśikharāt tasmān mandamandam avātarat // AKad_5.83 //	prAsAda-SiKarAt tasmAt manda-mandam avAtarat // AKat-_5.83 //
   utthāya candrāpīḍo 'tha kṛtasaṃdhyāvidhis tataḥ /	utTAya candrApIxaH aTa kRta-saMDyA-viDiH tatas /
   avālambata dehena śayyāṃ cintāṃ ca cetasā // AKad_5.84 //	avAlambata dehena SayyAm cintAm ca cetasA // AKat-_5.84 //
   kiṃ syur gandharvakanyāyā vilāsāḥ sahajā ime /	kim syuH ganDarva-kanyAyAH vilAsAH sahajAH ime /
   utemaṃ janam uddiśya bālāṃ nartayati smaraḥ // AKad_5.85 //	uta-imam janam uddiSya bAlAm nartayati smaraH // AKat-_5.85 //
   dṛṣṭirnipuṇadūtīva yathā tvasyā viceṣṭate /	dRzwiH-nipuNa-dUtI-iva yaTA tu-asyAH vicezwate /
   tathā sambhāvanā hīyaṃ mama cetasi vartate // AKad_5.86 //	taTA samBAvanA hi-iyam mama cetasi vartate // AKat-_5.86 //
   avaimi puṣpitas tāvat kiṃnarānusṛtikramaḥ /	avEmi puzpitaH tAvat kiMnara-anusRti-kramaH /
   sa kālapariṇāmena na jāne kiṃ phaliṣyati // AKad_5.87 //	sa kAla-pariNAmena na jAne kim Palizyati // AKat-_5.87 //
   athavā yauvanonmādakṛta eṣa mama bhramaḥ /	aTavA yOvana-unmAda-kRtaH eza mama BramaH /
   kva mānuṣyaḥ kva gandharva iti kiṃ tena saṃgatam // AKad_5.88 //	kva mAnuzyaH kva ganDarvaH iti kim tena saMgatam // AKat-_5.88 //
   ātmasambhāvanā ceyamāstāmasadṛśakramā /	Atma-samBAvanA ca-iyam-AstAm-asadRSa-kramAH /
   kālena vyajyate sarvaṃ kathaṃ ca mama sainikāḥ // AKad_5.89 //	kAlena vyajyate sarvam kaTam ca mama sEnikAH // AKat-_5.89 //
   iti cintayatas tasya nidrā sucirasambhṛtā /	iti cintayataH tasya nidrA su-cira-samBRtA /
   cakāra mukulākāre cakṣuṣī ā niśātyayāt // AKad_5.90 //	cakAra mukula-AkAre cakzuzI A niSA-atyayAt // AKat-_5.90 //
   aparedyur athotthāya kṛtaprābhātikakramaḥ /	aparedyus aTa-utTAya kRta-prABAtika-kramaH /
   kādambarīmahāśvete dṛṣṭvā labdhvā cirād iva // AKad_5.91 //	kAdambarI-mahA-Svete dRzwvA labDvA cirAt iva // AKat-_5.91 //
   tadanujñāṃ tadādiṣṭagandharvaparivāritaḥ /	tad-anujQAm tad-Adizwa-ganDarva-parivAritaH /
   sa indrāyudham āruhya pratasthe pṛtanāṃ prati // AKad_5.92 //	saH indrAyuDam Aruhya pratasTe pRtanAm prati // AKat-_5.92 //
   atha kenāpy upāyena labdhamārgam asau nijam /	aTa kena-api upAyena labDa-mArgam asO nijam /
   saṃniviṣṭaṃ sarastīre skandhāvāraṃ vyalokayat // AKad_5.93 //	saMnivizwam saraH-tIre skanDAvAram vyalokayat // AKat-_5.93 //
   tatra dṛṣṭvā nṛpān sarvān mantriputraṃ rahasy asau /	tatra dRzwvA nRpAn sarvAn mantri-putram rahasi asO /
   svavṛttāntavidaṃ cakre pattralekhāṃ viśeṣataḥ // AKad_5.94 //	sva-vRttAnta-vidam cakre pattra-leKAm viSezataH // AKat-_5.94 //
   niśi tasyām atītāyām anyedyur udite ravau /	niSi tasyAm atItAyAm anyedyus udite ravO /
   keyūrakastam āgatya hemakūṭād abhāṣata // AKad_5.95 //	keyUrakaH-tam Agatya hemakUwAt aBAzata // AKat-_5.95 //
   kādambarī na paṭvīti tvām abhīṣṇaṃ didṛkṣate /	kAdambarI na pawvI-iti tvAm aBIzNam didRkzate /
   vismṛtaṃ śayanīye ca śeṣahāram upāharat // AKad_5.96 //	vismRtam SayanIye ca Seza-hAram upAharat // AKat-_5.96 //
   keyūrakavacaḥ śrutvā sametaḥ pattralekhayā /	keyUra-kavacaH SrutvA sametaH pattra-leKayA /
   candrāpīḍaḥ punas tūrṇaṃ hemakūṭam athāgamat // AKad_5.97 //	candrApIxaH punar tUrNam hemakUwam aTa-agamat // AKat-_5.97 //
   abhivandya mahāśvetāṃ ślāghitāgamanas tayā /	aBivandya mahA-SvetAm SlAGita-AgamanaH tayA /
   kādambarīm athāpaśyat pattralekhāpuraḥsaraḥ // AKad_5.98 //	kAdambarIm aTa-apaSyat pattra-leKA-puraHsaraH // AKat-_5.98 //
   udyānanalinītīrakalpite himamandire /	udyAna-nalinI-tIra-kalpite hima-mandire /
   kadalīdalaśayyāntarniṣaṇṇāṃ mlānavigrahām // AKad_5.99 //	kadalI-dala-SayyA-antar-nizaNNAm mlAna-vigrahAm // AKat-_5.99 //
   tadālokanamātreṇa muhur āśvāsiteva sā /	tad-Alokana-mAtreNa muhur ASvAsitA-iva sA /
   tata utthātum icchantī śayānaivāsta tadgirā // AKad_5.100 //	tatas utTAtum icCantI SayAnA-eva-asta tad-girA // AKat-_5.100 //
   tataḥ kuśalasampraśnasukhamātrapavitritāḥ /	tatas kuSala-sampraSna-suKa-mAtra-pavitritAH /
   nānānarmavilāsārdrāḥ prāvartanta tayor giraḥ // AKad_5.101 //	nAnA-narma-vilAsa-ArdrAH prAvartanta tayoH giraH // AKat-_5.101 //
   tathā tatra ciraṃ sthitvā tāṃ tathā vaśavartinīm /	taTA tatra ciram sTitvA tAm taTA vaSa-vartinIm /
   bhaṅgībhaṇitibhir vyaktam āvedya nijam āśayam // AKad_5.102 //	BaFgI-BaNitiBiH vyaktam Avedya nijam ASayam // AKat-_5.102 //
   tadabhyarthanayādiśya pattralekhāṃ tadantike /	tad-aByarTa-naya-AdiSya pattra-leKAm tad-antike /
   keyūrakadvitīyo 'sau jagāma kaṭakaṃ punaḥ // AKad_5.103 //	keyUraka-dvitIyaH asO jagAma kawakam punar // AKat-_5.103 //
   tatrojjayinyāḥ samprāptaṃ pūrvedyur lekhahārakam /	tatra-ujjayinyAH samprAptam pUrvedyus leKahArakam /
   avalokya tadānīṃ taṃ lekhaṃ svayam avācayat // AKad_5.104 //	avalokya tadAnIm tam leKam svayam avAcayat // AKat-_5.104 //
   pitur ājñāṃ tato jñātvā śīghrāgamanaśaṃsinīm /	pituH AjQAm tatas jQAtvA SIGra-Agamana-SaMsinIm /
   keyūrakakare nyasya taṃ lekhaṃ kūṇitekṣaṇaḥ // AKad_5.105 //	keyUraka-kare nyasya tam leKam kUNita-IkzaNaH // AKat-_5.105 //
   tadartham atha saṃmantrya saha mantrisutena saḥ /	tad-arTam aTa saMmantrya saha mantri-sutena saH /
   evam etad iti dhyāyan prasthānasthairyam agrahīt // AKad_5.106 //	evam etat iti DyAyan prasTAna-sTEryam agrahIt // AKat-_5.106 //
   satyaṃ vacmi bhavatprasādarasikaṃ ceto mamaitatpadaṃ gantuṃ necchati kiṃ	satyam vacmi Bavat-prasAda-rasikam cetaH mama-etat-padam gantum na-icCati kim
   tu śāsanam idaṃ nollaṅghanīyaṃ guroḥ /	tu SAsanam idam na-ullaFGanIyam guroH /
   manyuḥ samprati sahyatāṃ punar ihāgantāsmi kādambarīṃ saṃdiśyeti	manyuH samprati sahyatAm punar iha-AgantAsmi kAdambarIm saMdiSya-iti
   sabāṣpagadgadam asau keyūrakaṃ prāhiṇot // AKad_5.107 //	sa-bAzpa-gadgadam asO keyUrakam prAhiNot // AKat-_5.107 //
   vaiśampāyanam abhyabhāṣata bhavān saṃvāhayan vāhinīṃ paścād eṣyati yāmi	vESampAyanam aByaBAzata BavAn saMvAhayan vAhinIm paScAt ezyati yAmi
   satvaram ahaṃ svalpair ito vājibhiḥ /	sa-tvaram aham su-alpEH itas vAjiBiH /
   niścityeti tadā prayāṇapaṭahe datte pratasthe tato gatvā kiñcana	niScitya-iti tadA prayANa-pawahe datte pratasTe tatas gatvA kiQcana
   caṇḍikāśramataṭīm adhyāsta tasmin dine // AKad_5.108 //	caNxikASrama-tawIm aDyAsta tasmin dine // AKat-_5.108 //
   tatroddhatadraviḍadhārmikarūpaveṣabhāṣātapaścaraṇasiddhikathāvinodaiḥ /	tatra-udData-dravixa-DArmika-rUpa-veza-BAzA-tapaH-caraNa-sidDi-kaTA-vinodEH /
   nītvā niśāṃ satatamaskhalitaprayāṇaiḥ svalpair dinais	nItvA niSAm satatam-asKalita-prayANEH su-alpEH dinEH-
   tvaritamujjayinīmavāpa // AKad_5.109 //	tvaritam-ujjayinIm-avApa // AKat-_5.109 //
   iti śrīvipaścidvarāgragaṇyācāryabhaṭṭajayantasūnor abhinandasya kṛtau	iti SrI-vipaScit-vara-agra-gaNya-AcArya-Bawwa-ja-yanta-sUnoH aBinandasya kRtO
   kādambarīkathāsāre pañcamaḥ sargaḥ	kAdambarI-kaTA-sAre paQcamaH sargaH
   ṣaṣṭhaḥ sargaḥ	zazWaH sargaH
   atha praviśya nagarīmupāsya pitarau ciram /	aTa praviSya nagarIm-upAsya pitarO ciram /
   śukanāsaṃ ca so 'dhyāsta kumārabhavanaṃ punaḥ // AKad_6.1 //	SukanAsam ca saH aDyAsta kumAra-Bavanam punar // AKat-_6.1 //
   tatra kādambarīdhyānanirataikāgracetasaḥ /	tatra kAdambarI-DyAna-nirata-ekAgra-cetasaH /
   babhūva rataye nāsya kiñcitsthāsnu cariṣṇu ca // AKad_6.2 //	baBUva rataye na-asya kiQcid-sTAsnu carizNu ca // AKat-_6.2 //
   nākarot priyam āhāraṃ nābodhi madhuraṃ rasam /	na-akarot priyam AhAram na-aboDi maDuram rasam /
   na cādriyata vāsāṃsi na siṣeve vilepanam // AKad_6.3 //	na ca-adriyata vAsAMsi na sizeve vilepanam // AKat-_6.3 //
   sārthacyuta ivādhvanyo yūthabhraṣṭa iva dvipaḥ /	sArTa-cyutaH iva-aDvanyaH yUTa-BrazwaH iva dvipaH /
   vāgurāpāśasaṃruddha iva sāraṅgaśāvakaḥ // AKad_6.4 //	vAgurA-pASa-saMrudDaH iva sAraFga-SAvakaH // AKat-_6.4 //
   divā vibhāvarīṃ dhyāyan niśi vāñchan dināgamam /	divA viBAvarIm DyAyan niSi vAQCan dina-Agamam /
   udīcīm eva sāsrākṣo vīkṣamāṇo 'niśaṃ diśam // AKad_6.5 //	udIcIm eva sa-asrAkzaH vIkzamANaH aniSam diSam // AKat-_6.5 //
   keyūrakādihāyātaṃ jñātvā māṃ kiṃ bhajedasau /	keyUrakAt-iha-AyAtam jQAtvA mAm kim Bajet-asO /
   kiṃ vadet pattralekhāṃ vā sāpi kiṃ vocyate tayā // AKad_6.6 //	kim vadet pattra-leKAm vA sA-api kim vA-ucyate tayA // AKat-_6.6 //
   iti naktandinaṃ dhyāyann anavāpitanirvṛtiḥ /	iti naktandinam DyAyan anavApita-nirvRtiH /
   kālaṃ kiyantam apy evaṃ candrāpīḍo 'tyavāhayat // AKad_6.7 //	kAlam kiyantam api evam candrApIxaH atyavAhayat // AKat-_6.7 //
   ākāraḥ saṃvṛtas tv īdṛg asya gūḍhātmano 'bhavat /	AkAraH saMvRtaH tu IdRS asya gUXa-AtmanaH aBavat /
   yathā tāṃ śūnyatāṃ tasya pitarau nādhijagmatuḥ // AKad_6.8 //	yaTA tAm SUnyatAm tasya pitarO na-aDijagmatuH // AKat-_6.8 //
   dineṣv atha vyatīteṣu pattralekhā tadantikam /	dinezu aTa vyatItezu pattra-leKA tad-antikam /
   prāpad balāhakāśvīyanirvṛttapathasauṣṭhavā // AKad_6.9 //	prApat balAhaka-ASvIya-nirvRtta-paTa-sOzWavAH // AKat-_6.9 //
   candrāpīḍo 'pi tāṃ dṛṣṭvā samucchvasitamānasaḥ /	candrApIxaH api tAm dRzwvA samucCvasita-mAnasaH /
   kādambarīm ivāmaṃsta pasparśa ca muhurmuhuḥ // AKad_6.10 //	kAdambarIm iva-amaMsta pasparSa ca muhur-muhur // AKat-_6.10 //
   atha visrabdham aprākṣīd vada kādambarīkathām /	aTa visrabDam aprAkzIt vada kAdambarI-kaTAm /
   kim asmākaṃ smaraty eṣā ruṣitehāgamanena kim // AKad_6.11 //	kim asmAkam smarati ezA ruzita-iha-Agamanena kim // AKat-_6.11 //
   sābhyasūyam ivālokya candrāpīḍam uvāca sā /	sa-aByasUyam iva-Alokya candrApIxam uvAca sA /
   kim etaccintayā deva gurūn ārādhaya sthiram // AKad_6.12 //	kim etat-cintayA deva gurUn ArADaya sTiram // AKat-_6.12 //
   asau hi suprasannena svayaṃ makaraketunā /	asO hi su-prasannena svayam makara-ketunA /
   tvayyarpitā vidhivaśācchrīpatau śrīrivābdhinā // AKad_6.13 //	tvayi-arpitAH viDi-vaSAt-SrIpatO SrIH-iva-abDinA // AKat-_6.13 //
   tāṃ cābhinavabhāvārdrāṃ bālāṃ tarulatām iva /	tAm ca-aBinava-BAva-ArdrAm bAlAm tarulatAm iva /
   tīvre virahadāvāgnau kṣiptavānasi kiṃ vṛthā // AKad_6.14 //	tIvre viraha-dAva-agnO kziptavAn-asi kim vRTA // AKat-_6.14 //
   keyūrakamukhād buddhvāgamanaṃ deva tāvakam /	keyUraka-muKAt budDvA-Agamanam deva tAvakam /
   vajrāśanihatā śālivallarīva vyakampata // AKad_6.15 //	vajra-aSani-hatA SAli-vallarI-iva vyakampata // AKat-_6.15 //
   labdhasthairyāvadan māṃ ca pattralekhe kim īdṛśam /	labDa-sTErya-avadat mAm ca pattra-leKe kim IdRSam /
   yuktam etasya yanmanye rakṣāṃsy api na kurvate // AKad_6.16 //	yuktam etasya yat-manye rakzAMsi api na kurvate // AKat-_6.16 //
   tataḥ prabhṛti niḥśvāsair vardhamānair dinair iva /	tatas praBRti niHSvAsEH varDamAnEH dinEH iva /
   krāntā grīṣmaniśevāsāvakṣīyata śanaiḥ śanaiḥ // AKad_6.17 //	krAntA grIzma-niSA-ivAsa-avakzIyata SanEs SanEs // AKat-_6.17 //
   alabdhakusumāmodāḥ prāgabhyāsādupāgatāḥ /	alabDa-kusuma-AmodAH prAc-aByAsAt-upAgatAH /
   dūrātpariharantyasyāḥ kabarīmadya ṣaṭpadāḥ // AKad_6.18 //	dUrAt-pariharanti-asyAH kabarIm-adya zawpadAH // AKat-_6.18 //
   rodanāruṇitāpāṅge ciraṃ vismṛtakajjale /	rodana-aruNita-apAFge ciram vismRta-kajjale /
   netre mādhuryamutsṛjya gate tasyāḥ kaṣāyatām // AKad_6.19 //	netre mADuryam-utsRjya gate tasyAH kazAya-tAm // AKat-_6.19 //
   ciraṃ pattralatālekhyaṃ vihāya kriyate navam /	ciram pattra-latA-leKyam vihAya kriyate navam /
   maṇḍanaṃ gaṇḍayor aśrukaṇamuktāvalī tayā // AKad_6.20 //	maNxanam gaNxayoH aSru-kaNa-muktA-AvalI tayA // AKat-_6.20 //
   mṛduḥ svabhāvaraktaś ca pravṛddhair asamoṣmabhiḥ /	mRduH svaBAva-raktaH ca pravRdDEH asama-UzmaBiH /
   mlānim ānīyate tasyā niḥśvāsair adharaḥ svaraiḥ // AKad_6.21 //	mlAnim AnIyate tasyAH niHSvAsEH aDaraH svarEH // AKat-_6.21 //
   stanau ca virahe tasyāḥ śokān na hi bahiṣkṛtau /	stanO ca virahe tasyAH SokAt na hi bahizkRtO /
   dāhapratikriyābhyastair hārakarpūracandanaiḥ // AKad_6.22 //	dAha-pratikriyA-aByastEH hAra-karpUra-candanEH // AKat-_6.22 //
   virahajvalanas tasyā lāvaṇyarasanirjharaiḥ /	viraha-jvalanaH tasyAH lAvaNya-rasa-nirJarEH /
   vāḍavaś cābdhinā naiti śamam ity adbhutadvayam // AKad_6.23 //	vAxavaH ca-abDinA na-eti Samam iti adButa-dvayam // AKat-_6.23 //
   muhuḥ sarasi haṃsīva mṛgīvopavane muhuḥ /	muhur sarasi haMsI-iva mRgI-iva-upavane muhur /
   puline cakravākīva muhur luṭhati vihvalā // AKad_6.24 //	puline cakravAkI-iva muhur luWati vihvalAH // AKat-_6.24 //
   muhur bhavantam āliṅgya puraḥ saṃkalpakalpitam /	muhur Bavantam AliFgya puras saMkalpa-kalpitam /
   śūnye bhujalate vīkṣya vilakṣā patati kṣitau // AKad_6.25 //	SUnye Buja-late vIkzya vilakzA patati kzitO // AKat-_6.25 //
   mā gād ayam upālabdhaḥ saṃkalpād api dūrataḥ /	mA gAt ayam upAlabDaH saMkalpAt api dUratas /
   ity upālabhate na tvāṃ bhīteva manasāpi sā // AKad_6.26 //	iti upAlaBate na tvAm BItA-iva manasA-api sA // AKat-_6.26 //
   tvadākāramayaṃ dhyānaṃ tvadgotrapravaṇā giraḥ /	tvad-AkAra-mayam DyAnam tvad-gotra-pravaNAH giraH /
   tvadgātrakīlitā dṛṣṭis tasyāḥ samprati vartate // AKad_6.27 //	tvad-gAtra-kIlitA dRzwiH tasyAH samprati vartate // AKat-_6.27 //
   kiyatī varṇyate tasyāḥ pareṇa virahavyathā /	kiyatI varNyate tasyAH pareNa viraha-vyaTA /
   svasaṃvedanagamyā hi sā tayaivānubhūyate // AKad_6.28 //	sva-saMvedana-gamyA hi sA tayA-eva-anuBUyate // AKat-_6.28 //
   kim apy ākhyātukāmeva bahuśaḥ sphuritādharā /	kim api AKyAtukAm-A-iva bahuSas sPurita-aDarAH /
   hṛdayasthena kenāpi guruṇeva niṣidhyate // AKad_6.29 //	hRdaya-sTena kena-api guruNA-iva niziDyate // AKat-_6.29 //
   bhūmau viveṣṭamānāṅgī bhujaṅgīva kadāpy asau /	BUmO vivezwamAna-aFgI BujaFgI-iva kadApi asO /
   diśo vīkṣya madutsaṅge nidhāya mukham abravīt // AKad_6.30 //	diSaH vIkzya mad-utsaFge niDAya muKam abravIt // AKat-_6.30 //
   uttiṣṭhānaya taṃ gatvā jīvantīṃ māṃ yadīcchasi /	uttizWAnaya tam gatvA jIvantIm mAm yadi-icCasi /
   ahaṃ gantum aśaktā hi sudūram idam antaram // AKad_6.31 //	aham gantum aSaktAH hi su-dUram idam antaram // AKat-_6.31 //
   sthitāyāṃ tvayi jīvāmi tvatsparśena yathā tathā /	sTitAyAm tvayi jIvAmi tvad-sparSena yaTA taTA /
   gatāyāṃ tu ciraṃ kālaṃ na sahante mamāsavaḥ // AKad_6.32 //	gatAyAm tu ciram kAlam na sahante mama-asavaH // AKat-_6.32 //
   iti śrutvā ca dṛṣṭvā ca samāyātāsmy ataḥ param /	iti SrutvA ca dRzwvA ca samAyAta-asmi atas param /
   devaḥ pramāṇam ity uktvā rudatī virarāma sā // AKad_6.33 //	devaH pramANam iti uktvA rudatI virarAma sA // AKat-_6.33 //
   candrāpīḍas tad ākarṇya gatasmṛtir ivābhavat /	candrApIxaH tat AkarNya gata-smRtiH iva-aBavat /
   labdhasmṛtiś ciraṃ dadhyau gamane hetum ātmanaḥ // AKad_6.34 //	labDa-smRtiH ciram daDyO gamane hetum AtmanaH // AKat-_6.34 //
   dineṣv atha vyatīteṣu vaktuṃ kādambarīdaśām /	dinezu aTa vyatItezu vaktum kAdambarI-daSAm /
   āgāt keyūrako 'py āśu dīrghādhvaśrāntavāhanaḥ // AKad_6.35 //	AgAt keyUrakaH api ASu dIrGa-aDva-SrAnta-vAhanaH // AKat-_6.35 //
   sa cojjayinyā vibhavaṃ praviśan vīkṣya vismitaḥ /	sa ca-ujjayinyAH viBavam praviSan vIkzya vismitaH /
   sthāne nanu mano lagnaṃ svāminyā ity amanyata // AKad_6.36 //	sTAne nanu manaH lagnam svAminyA iti amanyata // AKat-_6.36 //
   praviśya dadṛśe tena candrāpīḍaḥ kṛśākṛtiḥ /	praviSya dadRSe tena candrApIxaH kRSa-AkRtiH /
   cakravāka ivaikākī priyāvirahavihvalaḥ // AKad_6.37 //	cakravAkaH iva-ekAkI priyA-viraha-vihvalaH // AKat-_6.37 //
   dadhatyā pārśvavartinyā cāmaraṃ pattralekhayā /	daDatyA pArSva-vartinyA cAmaram pattra-leKayA /
   saṃvījyamānaḥ paryaṅkaniṣaṇṇaglānavigrahaḥ // AKad_6.38 //	saMvIjyamAnaH paryaFka-nizaNNa-glAna-vigrahaH // AKat-_6.38 //
   praṇipatyopaviṣṭo 'sau gāḍhaṃ śirasi paspṛśe /	praNipatya-upavizwaH asO gAXam Sirasi paspRSe /
   kurvatā kuśalapraśnaṃ candrāpīḍena sādaram // AKad_6.39 //	kurvatA kuSala-praSnam candra-ApIxena sa-Adaram // AKat-_6.39 //
   tataḥ kādambarīvārtāṃ pṛṣṭaḥ keyūrako 'munā /	tatas kAdambarI-vArtAm pRzwaH keyUrakaH amunA /
   pattralekhāmukhaṃ vīkṣya saṃkṣiptam idam abravīt // AKad_6.40 //	pattra-leKA-muKam vIkzya saMkziptam idam abravIt // AKat-_6.40 //
   ukto 'si nānayā kiñcid uktaś cet kim iha sthitaḥ /	uktaH asi na-anayA kiQcid uktaH ced kim iha sTitaH /
   uktaś ceha sthitaś cāsi kṛtam āgamanena me // AKad_6.41 //	uktaH ca-iha sTitaH ca-asi kRtam Agamanena me // AKat-_6.41 //
   tathāpi vada saṃdeśam iti tena tu coditaḥ /	taTA-api vada saMdeSam iti tena tu coditaH /
   punaḥ keyūrakaḥ prāha na hi vijñāpyase mṛṣā // AKad_6.42 //	punar keyUrakaH prAha na hi vijQApyase mRzA // AKat-_6.42 //
   kathaṃ jīvatsu yuṣmāsu viraho hanti mām iti /	kaTam jIvatsu yuzmAsu virahaH hanti mAm iti /
   tasyāḥ sākūtayā dṛṣṭyā visṛṣṭo 'smi na tadgirā // AKad_6.43 //	tasyAH sa-akUtayA dRzwyA visRzwaH asmi na tad-girA // AKat-_6.43 //
   kim atra bahunoktena tathāsyā virahavyathā /	kim atra bahunA-uktena taTA-asyAH viraha-vyaTA /
   adyāpi jīvatīty atra yathā dolāyate manaḥ // AKad_6.44 //	adya-api jIvati-iti atra yaTA dolAyate manaH // AKat-_6.44 //
   tatkathābhis tathā sthitvā tasminn atha dine ciram /	tad-kaTABiH taTA sTitvA tasmin aTa dine ciram /
   candrāpīḍaḥ sukhāvāsaṃ keyūrakam akārayat // AKad_6.45 //	candrApIxaH suKa-AvAsam keyUrakam akArayat // AKat-_6.45 //
   na rākṣaso na cāṇḍālo na kirātaś ca yady aham /	na rAkzasaH na cANxAlaH na kirAtaH ca yadi aham /
   acchodasarasas tīraṃ prāptaṃ māṃ vettha sarvathā // AKad_6.46 //	acCodasa-rasaH tIram prAptam mAm vetTa sarvaTA // AKat-_6.46 //
   anyedyur iti saṃdiśya sahitaṃ pattralekhayā /	anyedyus iti saMdiSya sahitam pattra-leKayA /
   keyūrakam asau ratnaiḥ prāhiṇot kṛtamaṇḍanam // AKad_6.47 //	keyUrakam asO ratnEH prAhiNot kRta-maNxanam // AKat-_6.47 //
   tayos tu gatayor āsta sutarāṃ khinnamānasaḥ /	tayoH tu gatayoH Asta sutarAm Kinna-mAnasaH /
   gamanāya dhiyā kiñcin nimittam anusaṃdadhat // AKad_6.48 //	gamanAya DiyA kiQcid nimittam anusaMdaDat // AKat-_6.48 //
   śuśrāvātha niyuktebhyaḥ skandhāvāram upāgatam /	SuSrAva-aTa niyukteByaH skanDAvAram upAgatam /
   yojanadvayamātraṃ ca punaḥ kṛtaniveśanam // AKad_6.49 //	yojana-dvaya-mAtram ca punar kRta-niveSanam // AKat-_6.49 //
   vaiśampāyanato lapsye kiñcit kāraṇam ity asau /	vESampAyanataH lapsye kiQcid kAraNam iti asO /
   pratyudgantum agād enaṃ kaṭakaṃ pitur ājñayā // AKad_6.50 //	pratyudgantum agAt enam kawakam pituH AjQayA // AKat-_6.50 //
   tatra rājakam ālokya balāhakaniveditam /	tatra rAjakam Alokya balAhaka-niveditam /
   kva vaiśampāyanāvāsa iti senānyam abhyadhāt // AKad_6.51 //	kva vESampAyana-AvAsaH iti senA-anyam aByaDAt // AKat-_6.51 //
   balāhakas tv adhodṛṣṭir ullikhan medinīṃ muhuḥ /	balAhakaH tu aDas-dRzwiH ulliKan medinIm muhur /
   na vaiśampāyano 'treti sannakaṇṭham abhāṣata // AKad_6.52 //	na vESampAyanaH atra-iti sanna-kaNWam aBAzata // AKat-_6.52 //
   tato 'vatīrya turagādupaviśya taror adhaḥ /	tatas avatIrya turagAt-upaviSya taroH aDas /
   hā vayasyeti vilapanprāvartata sa roditum // AKad_6.53 //	hA vayasyA-iti vilapan-prAvartata sa roditum // AKat-_6.53 //
   balāhako nipatyātha candrāpīḍasya pādayoḥ /	balAhakaH nipatya-aTa candrApIxasya pAdayoH /
   deva maivaṃ kṛthāḥ so 'sti jīvann evety avocata // AKad_6.54 //	deva mA-evam kRTAH saH asti jIvan eva-iti avocata // AKat-_6.54 //
   candrāpīḍas tu taṃ prāha naiva śraddhīyate maya /	candrApIxaH tu tam prAha na-eva SradDIyate mayaH /
   na vaiśampāyano jīvan muhūrtaṃ māṃ vimuñcati // AKad_6.55 //	na vESampAyanaH jIvan muhUrtam mAm vimuQcati // AKat-_6.55 //
   iti sambhrāntacittaṃ taṃ punar āha balāhakaḥ /	iti samBrAnta-cittam tam punar Aha balAhakaH /
   śrūyatāṃ deva tadvṛttaṃ yathāsāv iha nāgataḥ // AKad_6.56 //	SrUyatAm deva tad-vRttam yaTA-asO iha na-AgataH // AKat-_6.56 //
   deva tādṛśam ādiśya prasthitaṃ tvām anuvrajat /	deva tAdRSam AdiSya prasTitam tvAm anuvrajat /
   tataḥ pratinivṛtto 'sau tatraivāsta yathāsthiti // AKad_6.57 //	tatas pratinivRttaH asO tatra-eva-asta yaTAsTiti // AKat-_6.57 //
   aparedyur athotthāya vidhāya prakṛtāḥ kriyāḥ /	aparedyus aTa-utTAya viDAya prakRtAH kriyAH /
   vinodayitum ātmānaṃ sa cacāra vanasthalīḥ // AKad_6.58 //	vinodayitum AtmAnam sa cacAra vanasTalIH // AKat-_6.58 //
   tatra sapratyabhijñānaṃ sthānaṃ sthānaṃ nirūpayan /	tatra sa-pratyaBijQAnam sTAnam sTAnam nirUpayan /
   kiñcin naṣṭam ivānveṣṭum aicchad uttrastalocanaḥ // AKad_6.59 //	kiQcid nazwam iva-anvezwum EcCat uttrasta-locanaH // AKat-_6.59 //
   tato 'stābhimukhe bhānāv asmābhiḥ so 'bhyadhīyata /	tatas asta-aBimuKe BAnO asmABiH saH aByaDIyata /
   sthīyatām adya śiṣṭās tu śvo draṣṭāsi vanasthalīḥ // AKad_6.60 //	sTIyatAm adya SizwAH tu Svas drazwAsi vanasTalIH // AKat-_6.60 //
   athāsau vicarann eva sābhyasūyam ivāvadat /	aTa-asO vicaran eva sa-aByasUyam iva-avadat /
   yāta yūyaṃ na gantavyaṃ yāvajjīvam ito mayā // AKad_6.61 //	yAta yUyam na gantavyam yAvajjIvam itas mayA // AKat-_6.61 //
   sa bahūni dināny āsta tatraiva vicaran vane /	sa bahUni dinAni Asta tatra-eva vicaran vane /
   na ca kenāpyupāyena śaktaś calayituṃ tataḥ // AKad_6.62 //	na ca kena-api-upAyena SaktaH calayitum tatas // AKat-_6.62 //
   kṛtaprāyopaveśena pādayoḥ patatāniśam /	kRta-prAya-upaveSena pAdayoH patata-aniSam /
   iyatā rājacakreṇa nārthito 'py atyajad graham // AKad_6.63 //	iyatA rAja-cakreNa na-arTitaH api atyajat graham // AKat-_6.63 //
   tatas tatra ciraṃ sthitvā kāryaśeṣam apaśyatā /	tatas tatra ciram sTitvA kArya-Sezam apaSyatA /
   āyātam iha sainyena tvaṃ pramāṇam ataḥ param // AKad_6.64 //	AyAtam iha sEnyena tvam pramANam atas param // AKat-_6.64 //
   iti śrutvā nipatitaḥ śokavismayasaṃkaṭe /	iti SrutvA nipatitaH Soka-vismaya-saMkawe /
   candrāpīḍastathaivāsta tarumūle kṛtāsanaḥ // AKad_6.65 //	candrApIxaH-taTA-eva-asta taru-mUle kRta-AsanaH // AKat-_6.65 //
   atha vārtāṃ viditvemāṃ sāmātyāntaḥpuro nṛpaḥ /	aTa vArtAm viditvA-imAm sa-amAtya-antaHpuraH nRpaH /
   anapekṣitavṛttāntas tam evoddeśam āgamat // AKad_6.66 //	anapekzita-vRttAntaH tam eva-uddeSam Agamat // AKat-_6.66 //
   tatra kṣaṇam iva sthitvā svayaṃ pṛṣṭvā balāhakam /	tatra kzaNam iva sTitvA svayam pRzwvA balAhakam /
   adhikṣipann iva prāha candrāpīḍaṃ kṣitīśvaraḥ // AKad_6.67 //	aDikzipan iva prAha candra-ApIxam kzitISvaraH // AKat-_6.67 //
   nūnamutpādito manyur avinīta tvayāsya saḥ /	nUnam-utpAditaH manyuH avinIta tvayA-asya saH /
   yenāntaḥsphuratā so 'dya tvāṃ vihāya vanaṃ śritaḥ // AKad_6.68 //	yena-antar-sPuratA saH adya tvAm vihAya vanam SritaH // AKat-_6.68 //
   viyuktau na purā dṛṣṭau yuvāṃ kṣaṇam api kvacit /	viyuktO na purA dRzwO yuvAm kzaNam api kvacid /
   kiṃ jātamadhunā yena tvaṃ gṛhe sa tapovane // AKad_6.69 //	kim jAta-maDunA yena tvam gRhe sa tapaH-vane // AKat-_6.69 //
   vinā na hi nimittena śakyā soḍhuṃ garīyasī /	vinA na hi nimittena SakyA soXum garIyasI /
   mātāpitṛsuhṛdbandhudeśavittaviyogitā // AKad_6.70 //	mAtA-pitR-suhRd-banDu-deSa-vitta-viyogi-tAH // AKat-_6.70 //
   ity uktavati bhūpāle śukanāsas tataḥ param /	iti uktavati BUpAle SukanAsaH tatas param /
   antaḥ sphuritaśoko 'pi stambhitakṣobham abhyadhāt // AKad_6.71 //	antar sPurita-SokaH api stamBita-kzoBam aByaDAt // AKat-_6.71 //
   kim etad avicāryaiva vastutattvam atarkayan /	kim etat avicArya-eva vastu-tattvam atarkayan /
   śaṅkānumānamātreṇa kṛtadhīr api bhāṣase // AKad_6.72 //	SaFkA-anumAna-mAtreNa kRta-DIH api BAzase // AKat-_6.72 //
   alātavṛṣṭir indor vā kṣīrād vā kaṇṭakodgamaḥ /	alAta-vRzwiH indoH vA kzIrAt vA kaNwaka-udgamaH /
   tasya manyuḥ kumārād vā kasya sambhāvanāspadam // AKad_6.73 //	tasya manyuH kumArAt vA kasya samBAvana-Aspadam // AKat-_6.73 //
   pāpaḥ sa eva durjātaḥ suciraṃ pāṭhitaḥ śukaḥ /	pApaH saH eva durjAtaH su-ciram pAWitaH SukaH /
   yatrāmṛtaraso 'py uptaḥ phalitaḥ kālakūṭavat // AKad_6.74 //	yatra-amRta-rasaH api uptaH PalitaH kAlakUwa-vat // AKat-_6.74 //
   sa tvaṃ kumāra sarvasyāḥ pṛthivyā ekajīvitam /	sa tvam kumAra sarvasyAH pRTivyAH eka-jIvitam /
   durātmano na tasyārthe śokam udvoḍhum arhasi // AKad_6.75 //	durAtmanaH na tasya-arTe Sokam udvoXum arhasi // AKat-_6.75 //
   tasmin viratavākye tu patitvā pādayoḥ pituḥ /	tasmin virata-vAkye tu patitvA pAdayoH pituH /
   sāśrukaṇṭham athovāca candrāpīḍaḥ kṛtāñjaliḥ // AKad_6.76 //	sa-aSru-kaNWam aTa-uvAca candrApIxaH kRtAQjaliH // AKat-_6.76 //
   tāta śaṅkitadoṣasya prāyaścittam idaṃ mama /	tAta SaFkita-dozasya prAyaScittam idam mama /
   gatvā tam ānayāmīha tvam anujñātum arhasi // AKad_6.77 //	gatvA tam AnayAmi-iha tvam anujQAtum arhasi // AKat-_6.77 //
   tam āgatam ihālokya pṛṣṭvā śapathapūrvakam /	tam Agatam iha-Alokya pRzwvA SapaTa-pUrvakam /
   tato guṇaṃ vā doṣaṃ vā krameṇa mama vetsyasi // AKad_6.78 //	tatas guNam vA dozam vA krameNa mama vetsyasi // AKat-_6.78 //
   tatrasthaṃ tam anānīya mayaitat svagṛhaṃ punaḥ /	tatrasTam tam anAnIya mayA-etat sva-gRham punar /
   na praveṣṭavyam ity eṣa gṛhyatāṃ mama niścayaḥ // AKad_6.79 //	na pravezwavyam iti eza gRhyatAm mama niScayaH // AKat-_6.79 //
   tathoktavati tasmiṃs tu rājā bāṣpākulekṣaṇaḥ /	taTA-uktavati tasmin tu rAjA bAzpa-Akula-IkzaNaH /
   apaśyan mantriṇo vaktraṃ sa ca tatra bahūktavān // AKad_6.80 //	apaSyat mantriNaH vaktram sa ca tatra bahu-uktavAn // AKat-_6.80 //
   sarvopāyaprayogeṇa pitrā tena ca mantriṇā /	sarva-upAya-prayogeNa pitrA tena ca mantriNA /
   candrāpīḍo niruddho 'pi nācalan niścayāt tataḥ // AKad_6.81 //	candrApIxaH nirudDaH api na-acalan niScayAt tatas // AKat-_6.81 //
   siñcantī bāṣpadhārābhir maulim asya manoramā /	siQcantI bAzpa-DArABiH mOlim asya manoramA /
   karuṇaṃ vilapantī ca ciram enam abodhayat // AKad_6.82 //	karuNam vilapantI ca ciram enam aboDayat // AKat-_6.82 //
   tvayi sthite nijotsaṅgasthitaṃ paśyāmi putrakam /	tvayi sTite nija-utsaFga-sTitam paSyAmi putrakam /
   nūnam andhībhavāmy eva tvayi putra gate punaḥ // AKad_6.83 //	nUnam anDIBavAmi eva tvayi putra gate punar // AKat-_6.83 //
   itthaṃ vilāsavatyā ca tayā ca karuṇoktibhiḥ /	itTam vilAsavatyA ca tayA ca karuNA-uktiBiH /
   ciram ārdrīkṛto 'pyeṣa na jahāti sma niścayam // AKad_6.84 //	ciram ArdrIkRtaH api-eza na jahAti sma niScayam // AKat-_6.84 //
   tato 'śrubharasaṃruddhagadgadākṣarayā girā /	tatas aSru-Bara-saMrudDa-gadgada-akzarayA girA /
   yathā jānāsi putreti katham apy avadan nṛpaḥ // AKad_6.85 //	yaTA jAnAsi putra-iti kaTam api avadat nRpaH // AKat-_6.85 //
   dattānujñas tataḥ pitrā praṇamya sakalān gurūn /	datta-anujQaH tatas pitrA praNamya sakalAn gurUn /
   śrutvā ca yatnasaṃruddhabāṣpadhārās tadāśiṣaḥ // AKad_6.86 //	SrutvA ca yatna-saMrudDa-bAzpa-DArAH tad-ASizaH // AKat-_6.86 //
   candrāpīḍaḥ pathi śrāntān vinivartya yathā tathā /	candrApIxaH paTi SrAntAn vinivartya yaTA taTA /
   pārthivān parivāreṇa prātiṣṭhata laghīyasā // AKad_6.87 //	pArTivAn parivAreNa prAtizWata laGIyasA // AKat-_6.87 //
   kiṃ tan mayābhyadhāyīti dūyamānamanāḥ śucā /	kim tat mayA-aByaDAyi-iti dUyamAna-manAH SucA /
   senayā saha rājāpi viveśa nagarīṃ śanaiḥ // AKad_6.88 //	senayA saha rAjA-api viveSa nagarIm SanEs // AKat-_6.88 //
   balāhakas tu senānīr vāryamāṇo 'pi bhūbhujā /	balAhakaH tu senAnIH vAryamANaH api BUBujA /
   svagṛhān apraviśyaiva sa candrāpīḍam anvagāt // AKad_6.89 //	sva-gRhAn apraviSya-eva sa candrApIxam anvagAt // AKat-_6.89 //
   candrāpīḍas tato gacchan dayitādarśanotsukaḥ /	candra-ApIxaH tatas gacCan dayitA-darSana-utsukaH /
   amanyata tṛṇāyaiva madhyaṃ kailāsavindhyayoḥ // AKad_6.90 //	amanyata tRNAya-eva maDyam kElAsa-vinDyayoH // AKat-_6.90 //
   nājīgaṇad drumān adrīn na nadīr na vanasthalīḥ /	na-ajI-gaNat drumAn adrIn na nadIH na vanasTalIH /
   na rātriṃ nāpi divasaṃ dhāvann indrāyudhena saḥ // AKad_6.91 //	na rAtrim na-api divasam DAvan indrAyuDena saH // AKat-_6.91 //
   tataḥ prāvartata prāvṛṭ pīnonnatapayodharā /	tatas prAvartata prAvRz pIna-unnata-payoDarA /
   kāntā navarasārdreva pratyudgantum ivāgatā // AKad_6.92 //	kAntA nava-rasa-ArdrA-iva pratyudgantum iva-AgatAH // AKat-_6.92 //
   tām apy agaṇayitvāsau vrajan katipayair dinaiḥ /	tAm api agaNayitvA-asO vrajan katipayEH dinEH /
   acchodasarasas tīram avāpākaluṣāmbhasaḥ // AKad_6.93 //	acCodasa-rasaH tIram avApAkaluza-amBasaH // AKat-_6.93 //
   apanītasamāyogaḥ parivartya ca vāsasī /	apanIta-samAyogaH parivartya ca vAsasI /
   mahāśvetām atha draṣṭuṃ sa jagāma tadāśramam // AKad_6.94 //	mahA-SvetAm aTa drazwum sa jagAma tad-ASramam // AKat-_6.94 //
   tatrāpaśyanmahāśvetāṃ tadālokanalajjitām /	tatra-apaSyat-mahA-SvetAm tad-Alokana-lajjitAm /
   vadantīṃ nijadaurātmyaṃ pralāpakaruṇasvanām // AKad_6.95 //	vadantIm nija-dOrAtmyam pralApa-karuNa-svanAm // AKat-_6.95 //
   tatkāraṇāparijñānamohaniṣpandapakṣmaṇā /	tad-kAraNA-parijQAna-moha-nizpanda-pakzmaNA /
   nirīkṣya cakṣuṣā pṛṣṭā candrāpīḍena sābravīt // AKad_6.96 //	nirIkzya cakzuzA pRzwA candra-ApIxena sA-bravIt // AKat-_6.96 //
   keyūrakamukhād buddhvāgataṃ tvāṃ pitur ājñayā /	keyUraka-muKAt budDvA-Agatam tvAm pituH AjQayA /
   dināni katicit sthitvā kādambaryā niketane // AKad_6.97 //	dinAni katicid sTitvA kAdambaryAH niketane // AKat-_6.97 //
   tata etya yathānyāyam āsīnātra tapovane /	tatas etya yaTAnyAyam AsInA-atra tapaH-vane /
   vipraṃ yuvānam adrākṣaṃ vicinvantaṃ vanasthalīḥ // AKad_6.98 //	vipram yuvAnam adrAkzam vicinvantam vanasTalIH // AKat-_6.98 //
   *yugalakam*	*yugalakam*
   sapratyabhijñam ālokya mām asau manmathonmukhaḥ /	sa-pratyaBijQam Alokya mAm asO manmaTa-unmuKaH /
   tīvram udvejayāmāsa narmavakrokticāpalaiḥ // AKad_6.99 //	tIvram udvejayAmAsa narma-vakra-ukti-cApalEH // AKat-_6.99 //
   tato nirbhartsyamāno 'pi vāryamāṇo 'pi yatnataḥ /	tatas nirBartsyamAnaH api vAryamANaH api yatnatas /
   sa bahūni dināny āsta tathā mām upapīḍayan // AKad_6.100 //	sa bahUni dinAni Asta taTA mAm upapIxayan // AKat-_6.100 //
   ekadā tu śayānāṃ mām āgatya niśi nistrapaḥ /	ekadA tu SayAnAm mAm Agatya niSi nistrapaH /
   kṛtāñjalir anaṅgārto yayāce ratidakṣiṇām // AKad_6.101 //	kRtAQjaliH anaFga-ArtaH yayAce rati-dakziNAm // AKat-_6.101 //
   tato dhigiti sakrodham abhidhāya kamaṇḍaloḥ /	tatas Dik-iti sa-kroDam aBiDAya kamaNxaloH /
   jalam uddhṛtya śapto 'sau mayānudhyāya devatāḥ // AKad_6.102 //	jalam udDRtya SaptaH asO mayA-anuDyAya devatAH // AKat-_6.102 //
   śukavanmukharāgeṇa vaktum evāsi śikṣitaḥ /	Suka-vat-muKa-rAgeNa vaktum eva-asi SikzitaH /
   gaccha dūraṃ durācāra śuka eva bhaviṣyasi // AKad_6.103 //	gacCa dUram durAcAra SukaH eva Bavizyasi // AKat-_6.103 //
   śāpena tena mahatā madanāgninā vā janmāntaropacitaduṣkṛtakarmaṇā vā /	SApena tena mahatA madana-agninA vA janma-antara-upacita-duzkRta-karmaNA vA /
   citreṇa vā bhagavataś caritena dhātuḥ prāṇān asāv udasṛjan nipapāta	citreNa vA BagavataH caritena DAtuH prANAn asO udasRjat nipapAta
   corvyām // AKad_6.104 //	ca-urvyAm // AKat-_6.104 //
   ākrandataḥ parijanātmaśuco 'paredyur jñāto mayā sa śukanāsasutaḥ sakhā te	AkrandataH parijana-Atma-SucaH aparedyus jQAtaH mayA sa SukanAsa-sutaH saKA te
   tat paśya māṃ priyavayasyaviyogahetum astatrapām akaruṇāṃ prakhalām	tat paSya mAm priya-vayasya-viyoga-hetum aH-tatrapAm akaruNAm praKalAm
   abhavyām // AKad_6.105 //	aBavyAm // AKat-_6.105 //
   iti śrutvā bhinnaḥ prasabham iva śūlāgraśikhayā kadā tvāṃ paśyeyaṃ	iti SrutvA BinnaH prasaBam iva SUla-agra-SiKayA kadA tvAm paSyeyam
   kamalamukhi kādambari punaḥ /	kamala-muKi kAdambari punar /
   vadann evaṃ śokasphuṭitahṛdayas tatkṣaṇam asūñ jahac candrāpīḍas tarur iva	vadan evam Soka-sPuwita-hRdayaH tad-kzaNam asUn jahat candra-ApIxaH taruH iva
   papāta kṣititale // AKad_6.106 //	papAta kziti-tale // AKat-_6.106 //
   tato bhugnagrīvaṃ mukulitasitāpāṅganayanaṃ prabhāṃ tanvīṃ dīnām iva	tatas Bugna-grIvam mukulita-sita-apAFga-nayanam praBAm tanvIm dInAm iva
   vidadhataṃ dikṣu śanakaiḥ /	vidaDatam dikzu SanakEs /
   kṣitau visrastāṅgaṃ patitam amum ālokya vivaśā mahāśvetā sadyaḥ katham api	kzitO visrasta-aFgam patitam amum Alokya vivaSA mahA-SvetA sadyas kaTam api
   na yāti sma dalaśaḥ // AKad_6.107 //	na yAti sma dalaSas // AKat-_6.107 //
   draṣṭuṃ dīnām iva vasumatīm akṣamas tena śūnyāṃ	drazwum dInAm iva vasumatIm akzamaH tena SUnyAm
   kurvannudyandviradakaruṇākrandinaś cakravākān /	kurvan=-udyandvirada-karuNA-AkrandinaH cakravAkAn /
   abrahmaṇyadhvanim iva karaurūrdhvaśākhair vimuñcann astaṃ tigmadyutir api	abrahmaNya-Dvanim iva karOH-UrDva-SAKEH vimuQcan astam tigma-dyutiH api
   tataḥ kṣāmadhāmā jagāma // AKad_6.108 //	tatas kzAmaDAmA jagAma // AKat-_6.108 //
   iti śrīvipaścidvarāgragaṇyācāryaśrībhaṭṭajayantasūnor abhinandasya kṛtau	iti SrI-vipaScit-vara-agra-gaNya-AcArya-SrI-Bawwa-jayanta-sUnoH aBinandasya kRtO
   kādambarīkathāsāre ṣaṣṭhaḥ sargaḥ //	kAdambarI-kaTA-sAre zazWaH sargaH //
   saptamaḥ sargaḥ	saptamaH sargaH
   tasminn avasare bālā kādambary api vedhasā /	tasmin avasare bAlA kAdambarI api veDasA /
   tatraivānīyatānekamāyāvaicitryakāriṇā // AKad_7.01 //	tatra-eva-AnIyata-aneka-mAyA-vEcitrya-kAriNA // AKat-_7.01 //
   asau hi pattralekhāyā mukhāt keyūrakasya ca /	asO hi pattra-leKAyAH muKAt keyUrakasya ca /
   asaṃśayaṃ samāyātaṃ candrāpīḍam abudhyata // AKad_7.02 //	asaMSayam samAyAtam candrApIxam abuDyata // AKat-_7.02 //
   tataḥ sakalavisrambhayogyaṃ vigatayantraṇam /	tatas sakala-visramBa-yogyam vigata-yantraNam /
   mahāśvetāśramaṃ prāptaṃ pratyudgantum iyeṣa tam // AKad_7.03 //	mahA-Sveta-ASramam prAptam pratyudgantum iyeza tam // AKat-_7.03 //
   vaiśampāyanavidhvaṃsavṛttāntasamanantaram /	vESampAyana-viDvaMsa-vRttAnta-samanantaram /
   candrāpīḍamanaḥpīḍāṃ vayasyavirahodbhavām // AKad_7.04 //	candra-ApIxa-manaH-pIxAm vayasya-viraha-udBavAm // AKat-_7.04 //
   śaṅkamānā mahāśvetā tatsamāśvāsakāraṇam /	SaFkamAnA mahA-SvetA tad-samASvAsa-kAraNam /
   kādambarīṃ parijñāya tadāgamanasatvarā // AKad_7.05 //	kAdambarIm parijQAya tad-Agamana-satvarAH // AKat-_7.05 //
   tasyās taralikāṃ gehaṃ śīghram āgamyatām iti /	tasyAH taralikAm geham SIGram AgamyatAm iti /
   saṃdiśya prāhiṇot sā ca tūrṇaṃ gatvā tathāvadat // AKad_7.06 //	saMdiSya prAhiNot sA ca tUrNam gatvA taTA-avadat // AKat-_7.06 //
   tilakam	tilakam
   jātotsāhā mahāśvetāsaṃdeśena garīyasīm /	jAta-utsAhAH mahA-SvetA-saMdeSena garIyasIm /
   gamanotkalikāṃ dadhre buddhau kādambarī tataḥ // AKad_7.07 //	gamana-utkalikAm daDre budDO kAdambarI tatas // AKat-_7.07 //
   tāmbūlapaṭavāsādisaṃvidhānavidagdhayā /	tAmbUla-pawa-vAsa-Adi-saMviDAna-vidagDayA /
   hṛdayaprakhyayā sakhyā sahitā madalekhayā // AKad_7.08 //	hRdaya-praKyayA saKyA sahitAH mada-leKayA // AKat-_7.08 //
   patralekhāṃ puraskṛtya priyacarcāvicakṣaṇām /	patra-leKAm puraskRtya priya-carcA-vicakzaNAm /
   keyūrakaṃ ca tatraiva dine tāṃ bhuvamāyayau // AKad_7.09 //	keyUrakam ca tatra-eva dine tAm Buvam-AyayO // AKat-_7.09 //
   āyāntyāś ca tadā tasyā durnimittaparamparā /	AyAntyAH ca tadA tasyAH durnimitta-paramparA /
   prādurbabhūva bālāyā hṛdayotkampakāriṇī // AKad_7.10 //	prAdurbaBUva bAlAyAH hRdaya-utkampa-kAriNI // AKat-_7.10 //
   mahāśvetāśramopāntamāpadastaṃ gate ravau /	mahA-Sveta-ASrama-upAntam-ApadaH-tam gate ravO /
   udite ca niśānāthe saṃtaptakaruṇāhrade // AKad_7.11 //	udite ca niSA-nATe saMtapta-karuNA-hrade // AKat-_7.11 //
   āsādya ca tam uddeśaṃ karuṇaṃ rodanadhvanim /	AsAdya ca tam uddeSam karuNam rodana-Dvanim /
   vanāntakandarodbhūtapratiśabdam athāśṛṇot // AKad_7.12 //	vanAnta-kandara-udBUta-pratiSabdam aTa-aSRNot // AKat-_7.12 //
   manye saiva mahāśvetāvartmanīyam upasthitā /	manye sA-eva mahA-SvetAvartmanIyam upasTitA /
   ity asau śaṅkamāneva viveśa drutam āśramam // AKad_7.13 //	iti asO SaFkamAnA-iva viveSa drutam ASramam // AKat-_7.13 //
   tataḥ praviśya sāpaśyat prāṇanāthaṃ tathāsthitam /	tatas praviSya sA-apaSyat prANanATam taTA-AsTitam /
   mahāśvetāṃ ca tām ārtaninādaṃ rudatīṃ bhṛśam // AKad_7.14 //	mahA-SvetAm ca tAm Arta-ninAdam rudatIm BRSam // AKat-_7.14 //
   tāmudvīkṣya mahāśvetāṃ vikasacchokavihvalā /	tAm-udvIkzya mahA-SvetAm vikasat-Soka-vihvalA /
   nitāntatāḍitoraskaṃ rudatī moham āgamat // AKad_7.15 //	nitAnta-tAxita-uraskam rudatI moham Agamat // AKat-_7.15 //
   patralekhāpi tadrūpacandrāpīḍavilokinī /	patra-leKA-api tad-rUpa-candra-ApIxa-vilokinI /
   mumoca sahasā prajñāṃ nipatantī śilātake // AKad_7.16 //	mumoca sahasA prajQAm nipatantI SilAtake // AKat-_7.16 //
   kādambaryā tu dhairyeṇa pṛṣṭā taralikā tadā /	kAdambaryA tu DEryeNa pRzwA taralikA tadA /
   ācacakṣe yathāvṛttaṃ sarvaṃ tanmaraṇakramam // AKad_7.17 //	Acacakze yaTAvRttam sarvam tad-maraNa-kramam // AKat-_7.17 //
   tad ākarṇya vihāyaiva vaiklavyaṃ strījanocitam /	tat AkarNya vihAya-eva vEklavyam strI-jana-ucitam /
   labdhasaṃjñāṃ mahāśvetāṃ madalekhāṃ ca sāvadat // AKad_7.18 //	labDa-saMjQAm mahA-SvetAm mada-leKAm ca sA-avadat // AKat-_7.18 //
   saṃtatasthūladhāreṇa cirāt prabhṛti rohatā /	saMtata-sTUla-DAreNa cirAt praBRti rohatA /
   khinnāham adhunānena rodanena garīyasā // AKad_7.19 //	KinnA-aham aDunA-anena rodanena garIyasA // AKat-_7.19 //
   yathāyogyena gacchāmi na hi śaknomi roditum /	yaTAyogyena gacCAmi na hi Saknomi roditum /
   sakhi me darśitaḥ panthā nāthenaiva mahātmanā // AKad_7.20 //	saKi me darSitaH panTAH nATena-eva mahAtmanA // AKat-_7.20 //
   ayaṃ suhṛdviyogena nārodīdvilalāpa vā /	ayam suhRd-viyogena nAra-udIt-vilalA-apa vA /
   prāṇāneva priyānaujjhītsa panthāḥ kva gato mama // AKad_7.21 //	prANAn-eva priyAnOjJIt-sa panTAH kva gataH mama // AKat-_7.21 //
   yuktaṃ sakhi mahāśvete tava prāṇitum īdṛśam /	yuktam saKi mahA-Svete tava prANitum IdRSam /
   jīvitā devatābhis tvaṃ punas tatsaṃgamāśayā // AKad_7.22 //	jIvitAH devatABiH tvam punar tad-saMgama-ASayAH // AKat-_7.22 //
   ahaṃ sarvaprakāraṃ tu vidhibhagnamanorathā /	aham sarva-prakAram tu viDi-Bagna-manoraTAH /
   karomi durbhagaiḥ prāṇaiḥ kiṃ kalyāṇabahiṣkṛtā // AKad_7.23 //	karomi durBagEH prANEH kim kalyANa-bahizkRtA // AKat-_7.23 //
   madalekhe tathā kuryās tāto 'mbā ca kule sthitau /	mada-leKe taTA kuryAH tAtaH ambA ca kule sTitO /
   madviyogopatāpena yathā na dhṛtim ujjhataḥ // AKad_7.24 //	mad-viyoga-upatApena yaTA na DRtim ujJataH // AKat-_7.24 //
   svayam evāsitavyaṃ tu madvāsabhavane tvayā /	svayam eva-asitavyam tu mad-vAsa-Bavane tvayA /
   yathā maṇigavākṣeṣu śerate noṇanābhayaḥ // AKad_7.25 //	yaTA maNi-gavAkzezu Serate noNana-aBayaH // AKat-_7.25 //
   kumāras tatra citrastho mayaiva likhitaḥ svayam /	kumAraH tatra citra-sTaH mayA-eva liKitaH svayam /
   rakṣaṇīyo yathā nāstam eti citrasthito 'py asau // AKad_7.26 //	rakzaNIyaH yaTA na-astam eti citra-sTitaH api asO // AKat-_7.26 //
   śayanīyaśirobhāge ratnabhittiniveśitaḥ /	SayanIya-SiraH-BAge ratna-Bitti-niveSitaH /
   kāmadevapaṭaḥ kvāpi nikṣeptavyo vṛthārcitaḥ // AKad_7.27 //	kAmadeva-pawaH kvApi nikzeptavyaH vRTA-arcitaH // AKat-_7.27 //
   krīḍāparvatako deyaḥ praśāntāya tapasvine /	krIxA-parvatakaH deyaH praSAntAya tapasvine /
   tatroṣitaṃ kumāreṇa na hi so 'nyasya śobhate // AKad_7.28 //	tatra-uzitam kumAreNa na hi saH anyasya SoBate // AKat-_7.28 //
   dīrghikārāmamadhye me padminīkhaṇḍamaṇḍitā /	dIrGika-ArAma-maDye me padminI-KaNxa-maNxitAH /
   tatrāste kṛtavāstavyaṃ rājahaṃsakadambakam // AKad_7.29 //	tatra-Aste kRta-vAstavyam rAjahaMsa-kadambakam // AKat-_7.29 //
   dhārāyantraiḥ prapūrṇā ca krīḍāvāpī tadantike /	DArAyantrEH prapUrNA ca krIxA-vApI tad-antike /
   snehān mayā svayaṃ siktam asti līlāvanaṃ navam // AKad_7.30 //	snehAt mayA svayam siktam asti lIlA-vanam navam // AKat-_7.30 //
   tasmin kṛtanavodvāhā bakule mālatī mayā /	tasmin kRta-nava-udvAhA bakule mAlatI mayA /
   muktaḥ kaṅkaṇako nāsyā mocanīyas tvayaiva saḥ // AKad_7.31 //	muktaH kaFkaNakaH na-asyAH mocanIyaH tvayA-eva saH // AKat-_7.31 //
   mayā putrīkṛtaś cāsāv aśokatarubālakaḥ /	mayA putrIkRtaH ca-asO aSokataru-bAlakaH /
   vardhanīyaḥ svahastāmbusekaiḥ stanyapayonibhaiḥ // AKad_7.32 //	varDanIyaH sva-hasta-ambu-sekEH stanya-payoniBEH // AKat-_7.32 //
   gṛhe muhur apaśyantī mām asau capalekṣaṇā /	gRhe muhur apaSyantI mAm asO capala-IkzaNAH /
   nūnaṃ hariṇikā cāste prāpayes tāṃ ca kānanam // AKad_7.33 //	nUnam hariNikA ca-Aste prApayeH tAm ca kAnanam // AKat-_7.33 //
   śukaḥ sa parihāso me kālinī sā ca śārikā /	SukaH sa parihAsaH me kAlinI sA ca SArikAH /
   yathā na kalahāyete tathā kuryāḥ pratikṣaṇam // AKad_7.34 //	yaTA na kalahAyete taTA kuryAH pratikzaNam // AKat-_7.34 //
   nityam eva madutsaṅgalālitā nakulāṅganā /	nityam eva mad-utsaFga-lAlitA nakula-aFganA /
   svāṅke śāyayitavyāsau yathā yāti na dūrataḥ // AKad_7.35 //	sva-aFke SAyayita-vyAsO yaTA yAti na dUratas // AKat-_7.35 //
   kiṃ kāryam athavā gehe cintayā dīrghayānayā /	kim kAryam aTavA gehe cintayA dIrGayA-anayA /
   sampādaya citām āśu prajvalajjātavedasam // AKad_7.36 //	sampAdaya citAm ASu prajvalat-jAtavedasam // AKat-_7.36 //
   keyūraka ciraṃ kiṃ mām atidīnām avekṣase /	keyUraka ciram kim mAm ati-dInAm avekzase /
   uttiṣṭha cinu kāṣṭhāni samāhāra hutāśanam // AKad_7.37 //	uttizWa cinu kAzWAni samAhAra hutASanam // AKat-_7.37 //
   lāvaṇyāmbumayo dehaḥ kriyate katham agnisāt /	lAvaNya-ambu-mayaH dehaH kriyate kaTam agnisAt /
   kumāram amum ādāya patāmi varam ambhasi // AKad_7.38 //	kumAram amum AdAya patAmi varam amBasi // AKat-_7.38 //
   kumāre mitraduḥkhena tatkṣaṇojjhitajīvite /	kumAre mitra-duHKena tad-kzaNa-ujJita-jIvite /
   iyantam api jīvantī kālaṃ lajje 'ham ātmanā // AKad_7.39 //	iyantam api jIvantI kAlam lajje aham AtmanA // AKat-_7.39 //
   draṣṭavyāsi kadety evam abhidhāyaiva māṃ gataḥ /	drazwavyA-asi kadA-iti evam aBiDAya-eva mAm gataH /
   seyaṃ cirayatīty evam adhunābhidadhīta saḥ // AKad_7.40 //	sA-iyam cirayati-iti evam aDunA-aBidaDIta saH // AKat-_7.40 //
   iti kādambarīṃ sadyo maraṇavyavasāyinīm /	iti kAdambarIm sadyas maraNa-vyavasAyinIm /
   śiśirajyotirālokya kampamāna ivābhavat // AKad_7.41 //	SiSirajyotiH-Alokya kampamAnaH iva-aBavat // AKat-_7.41 //
   yena dugdhābdhikallolaplāvyamāna ivābhavat /	yena dugDa-abDi-kallola-plAvyamAnaH iva-aBavat /
   pravṛttadantavīṇaś ca sakalaḥ kanyakājanaḥ // AKad_7.42 //	pravRtta-danta-vINaH ca sakalaH kanyakA-janaH // AKat-_7.42 //
   atha divyākṛtiḥ ko 'pi puruṣo gaganasthitaḥ /	aTa divya-AkRtiH kaH api puruzaH gagana-sTitaH /
   garjadghanaghaṭādhīragambhīradhvanirabhyadhāt // AKad_7.43 //	garjat-Gana-Gawa-aDIra-gamBIra-DvaniH-aByaDAt // AKat-_7.43 //
   tvaṃ hi vatse mahāśvete pūrvamāśvāsitā mayā /	tvam hi vatse mahA-Svete pUrvam-ASvAsitAH mayA /
   sthito madantike 'dyāpi puṇḍarīkastava priyaḥ // AKad_7.44 //	sTitaH mad-antike adya-api puNxarIkaH-tava priyaH // AKat-_7.44 //
   candrāpīḍas tv ayaṃ kiñcitkālaṃ nidrāyamāṇavat /	candrApIxaH tu ayam kiQcid-kAlam nidrAyamANa-vat /
   atraivāvicalatkāntir āstāṃ kādambarīpriyaḥ // AKad_7.45 //	atra-eva-avicalat-kAntiH AstAm kAdambarI-priyaH // AKat-_7.45 //
   anena hi punar labdhanirāpāyasthirāyuṣā /	anena hi punar labDa-nirApAya-sTira-AyuzA /
   gāḍhakaṇṭhagrahānandaḥ kādambaryāḥ kariṣyate // AKad_7.46 //	gAXa-kaNWa-graha-AnandaH kAdambaryAH karizyate // AKat-_7.46 //
   bhavatyor ayam evāstu cittasampratyayo dṛḍhaḥ /	BavatyoH ayam eva-astu citta-sampratyayaH dRXaH /
   na sprakṣyati vikāro yad enaṃ bhūtasvabhāvajaḥ // AKad_7.47 //	na sprakzyati vikAraH yat enam BUta-svaBAva-jaH // AKat-_7.47 //
   ity uktvā jyotiṣā tena sahasaiva tirodadhe /	iti uktvA jyotizA tena sahasA-eva tirodaDe /
   savismayas tadā cābhūd akhilaḥ kanyakājanaḥ // AKad_7.48 //	sa-vismayaH tadA ca-aBUt aKilaH kanyakA-janaH // AKat-_7.48 //
   pattralekhā ca tenaiva jyotiṣo vacanena sā /	pattraleKA ca tena-eva jyotizaH vacanena sA /
   labdhasaṃjñā samutthāya gatvā ca tvaritaiḥ padaiḥ // AKad_7.49 //	labDa-saMjQA samutTAya gatvA ca tvaritEH padEH // AKat-_7.49 //
   tam indrāyudhanāmānam aśvam ādāya kesarāt /	tam indrAyuDa-nAmAnam aSvam AdAya kesarAt /
   tenaiva sahitāgādham aviśan madhyam ambhasaḥ // AKad_7.50 //	tena-eva sahita-agADam aviSat maDyam amBasaH // AKat-_7.50 //
   śaṅkiteva ca tāṃ vegayātāṃ taralikānvagāt /	SaFkitA-iva ca tAm vegayAtAm taralikA-anvagAt /
   sā dadarśa payomadhyād udgacchantaṃ kapiñjalam // AKad_7.51 //	sA dadarSa payaH-maDyAt udgacCantam kapiQjalam // AKat-_7.51 //
   prasṛtya vyācacakṣe ha yathālokitamadbhutam /	prasRtya vyAcacakze ha yaTAlokitam-adButam /
   tenāpi vismayastāsāṃ kanyānāṃ vavṛdhetarām // AKad_7.52 //	tena-api vismayaH-tAsAm kanyAnAm vavRDa-itarAm // AKat-_7.52 //
   atha bibhraj jaṭās tanvīḥ srutāmbukaṇadanturāḥ /	aTa biBrat jawAH tanvIH sruta-ambu-kaNa-danturAH /
   jalārdravalkalas tābhir adṛśyata kapiñjalaḥ // AKad_7.53 //	jala-Ardra-valkalaH tABiH adRSyata kapiQjalaH // AKat-_7.53 //
   svayam evopasṛtyāsau mahāśvetām abhāṣata /	svayam eva-upasRtya-asO mahA-SvetAm aBAzata /
   rājaputry api nāmāyaṃ pratyabhijñāyate janaḥ // AKad_7.54 //	rAja-putrI api nAma-ayam pratyaBijQAyate janaH // AKat-_7.54 //
   ahaṃ kapiñjalas tasya vayasyo dayitasya te /	aham kapiQjalaH tasya vayasyaH dayitasya te /
   cirāgamanadaurātmyād upālabhyo 'smi na tvayā // AKad_7.55 //	cira-Agamana-dOrAtmyAt upAlaByaH asmi na tvayA // AKat-_7.55 //
   kādambaryā tvayā caitāḥ śrutāś candramaso giraḥ /	kAdambaryA tvayA ca-etAH SrutAH candramasaH giraH /
   madīyam api vṛttāntam adhunā śṛṇutaṃ yuvām // AKad_7.56 //	madIyam api vRttAntam aDunA SRNutam yuvAm // AKat-_7.56 //
   apy utkṣipya tathā nīte vayasye tena tatkṣaṇam /	api utkzipya taTA nIte vayasye tena tad-kzaNam /
   ahaṃ gaganam utplutya tam evānusarann agām // AKad_7.57 //	aham gaganam utplutya tam eva-anusaran agAm // AKat-_7.57 //
   tato 'sau dūram utplutya praviśya śaśimaṇḍalam /	tatas asO dUram utplutya praviSya SaSi-maNxalam /
   paścād eva praviṣṭaṃ mām avalokyedam abravīt // AKad_7.58 //	paScAt eva pravizwam mAm avalokya-idam abravIt // AKat-_7.58 //
   kapiñjala mṛgāṅkaṃ māṃ viddhi so 'haṃ tavāmunā /	kapiQjala mRgAFkam mAm vidDi saH aham tava-amunA /
   vayasyena vṛthā śapto hemakūṭagate tvayi // AKad_7.59 //	vayasyena vRTA SaptaH hemakUwa-gate tvayi // AKat-_7.59 //
   voḍhavyā lokayātrā hi lokapālatayā mayā /	voXavyA lokayAtrA hi lokapAla-tayA mayA /
   udito 'haṃ nije kāle tataḥ pravikiran karān // AKad_7.60 //	uditaH aham nije kAle tatas pravikiran karAn // AKat-_7.60 //
   ayaṃ madaṃśusaṃsparśapravṛddhādhikamanmathaḥ /	ayam mad-aMSu-saMsparSa-pravRdDa-aDika-manmaTaH /
   kaṇṭopāntagalaprāṇo rūkṣaṃ māṃ vīkṣya śaptavān // AKad_7.61 //	kaNwopAnta-gala-prANaH rUkzam mAm vIkzya SaptavAn // AKat-_7.61 //
   yathādya virahārto 'hametya vyāpāditas tvayā /	yaTA-adya viraha-ArtaH aham-etya vyApAditaH tvayA /
   mariṣyasi tathaiva tvamindo janmani janmani // AKad_7.62 //	marizyasi taTA-eva tvam-indaH janmani janmani // AKat-_7.62 //
   pratiśapto mayāpyeṣa tvam apy evaṃ mariṣyasi /	pratiSaptaH mayA-api-eza tvam api evam marizyasi /
   madvad evety anāgaskaśāpatāpoditakrudhā // AKad_7.63 //	madvat eva-iti anAgaskaSApa-tApa-udita-kruDA // AKat-_7.63 //
   tataḥ pratanumanyor me paritāpa ivābhavat /	tatas pratanu-manyoH me paritApaH iva-aBavat /
   jāmātāyaṃ mahāśvetāsambandhād iti paśyataḥ // AKad_7.64 //	jAmAtA-ayam mahA-SvetA-sambanDAt iti paSyataH // AKat-_7.64 //
   kuryādapi pratīkāraṃ śvetaketurmahātapāḥ /	kuryAt-api pratIkAram SvetaketuH-mahA-tapAH /
   śarīramasya rakṣāmi sāmṛtair aham aṃśubhiḥ // AKad_7.65 //	SarIram-asya rakzAmi sa-amRtEH aham aMSuBiH // AKat-_7.65 //
   ity utkṣipya mayehāyam ānītas tvaṃ ca satvaram /	iti utkzipya mayA-iha-ayam AnItaH tvam ca sa-tvaram /
   gatvā nivedayemaṃ tu vṛttāntaṃ śvetaketave // AKad_7.66 //	gatvA nivedaya-imam tu vRttAntam Svetaketave // AKat-_7.66 //
   iti candramaso vākyaṃ śrutvāhaṃ divamutpatan /	iti candramasaH vAkyam SrutvA-aham divam-utpatan /
   tvaritaprasṛtaḥ kañcidvaimānikamalaṅghayam // AKad_7.67 //	tvarita-prasRtaH kaQcid-vEmAnikam-alaFGayam // AKat-_7.67 //
   sa ca mām aśapat kopād aśveneva tapobalāt /	sa ca mAm aSapat kopAt aSvena-iva tapaH-balAt /
   tvayāhaṃ laṅghitas tasmād aśva eva bhaviṣyasi // AKad_7.68 //	tvayA-aham laFGitaH tasmAt aSvaH eva Bavizyasi // AKat-_7.68 //
   sa mayā praṇipatyoktaḥ suhṛc chokāndhacetasaḥ /	sa mayA praNipatya-uktaH suhRd Soka-anDa-cetasaH /
   pramādān na tapodarpān mama tat saṃhara krudham // AKad_7.69 //	pramAdAt na tapaH-darpAt mama tat saMhara kruDam // AKat-_7.69 //
   sa tv abhāṣata datto 'yaṃ śāpo bhavati nānyathā /	sa tu aBAzata dattaH ayam SApaH Bavati na-anyaTA /
   tārāpīḍasya putrārtham ujjayinyāṃ tapasyataḥ // AKad_7.70 //	tArApIxasya putra-arTam ujjayinyAm tapasyataH // AKat-_7.70 //
   rājño yāsyati putratvaṃ candramāḥ sanidarśanam /	rAjQaH yAsyati putra-tvam candramAH sa-nidarSanam /
   puṇḍarīkastadīyasya śukanāsasya mantriṇaḥ // AKad_7.71 //	puNxarIkaH-tadIyasya SukanAsasya mantriNaH // AKat-_7.71 //
   tārāpīḍasutasyendorgantā vāhanatāṃ bhavān /	tArApIxa-sutasya-indoH-gantA vAhanatAm BavAn /
   tasyāvasāne snātvaiva śāpasyānto bhaviṣyati // AKad_7.72 //	tasya-avasAne snAtvA-eva SApasya-antaH Bavizyati // AKat-_7.72 //
   tad ākarṇyārṇave tūrṇam apataṃ śāpamūrchitaḥ /	tat AkarNya-arNave tUrNam apatam SApa-mUrCitaH /
   tato 'śvībhūta evāham udatiṣṭham ayonijaḥ // AKad_7.73 //	tatas aSvIBUtaH eva-aham udatizWam ayonijaH // AKat-_7.73 //
   smṛtis turagabhāve 'pi na me naṣṭā kadācana /	smRtiH turaga-BAve api na me nazwA kadAcana /
   mamaivāyam ihānītaḥ kiṃnarānusṛtikramāt // AKad_7.74 //	mama-eva-ayam iha-AnItaH kiMnara-anusRti-kramAt // AKat-_7.74 //
   vīpsānvitaś ca śāpo 'yaṃ parasparam abhūt tayoḥ /	vIpsA-anvitaH ca SApaH ayam parasparam aBUt tayoH /
   dvitīyajanmayogena tayor bhāvyam ato dhruvam // AKad_7.75 //	dvitIya-janma-yogena tayoH BAvyam atas Druvam // AKat-_7.75 //
   tad gacchāmi yathāvṛttam ākhyātuṃ śvetaketave /	tat gacCAmi yaTAvRttam AKyAtum Svetaketave /
   dvitīyajanmagrahaṇaṃ kva tayoś ceti veditum // AKad_7.76 //	dvitIya-janma-grahaNam kva tayoH ca-iti veditum // AKat-_7.76 //
   kapiñjalakathātas taṃ vaiśampāyanavigraham /	kapiQjala-kaTAtaH tam vESampAyana-vigraham /
   puṇḍarīkaṃ parijñāya mahāśvetānvatapyata // AKad_7.77 //	puNxarIkam parijQAya mahA-SvetA-anvatapyata // AKat-_7.77 //
   dvitīye 'py aham evāsya jātā janmani mṛtyave /	dvitIye api aham eva-asya jAtAH janmani mRtyave /
   śapto madanurakto 'sau mayeti vilalāpa sā // AKad_7.78 //	SaptaH mad-anuraktaH asO mayA-iti vilalApa sA // AKat-_7.78 //
   kapiñjalas tadā tv evaṃ rudatīṃ tām avārayat /	kapiQjalaH tadA tu evam rudatIm tAm avArayat /
   abravīc cāvadhiḥ pūrṇaḥ prāyo duḥkhasya vartate // AKad_7.79 //	abravIt ca-avaDiH pUrNaH prAyas duHKasya vartate // AKat-_7.79 //
   alpenaiva hi kālena puṇḍarīkasya sasmitam /	alpena-eva hi kAlena puNxarIkasya sa-smitam /
   akṣamālāṃ punaḥ pāṇipallave vinidhāsyasi // AKad_7.80 //	akzamAlAm punar pANi-pallave viniDAsyasi // AKat-_7.80 //
   kādambary api mādhuryamugdhasmitasudhāñcitaiḥ /	kAdambarI api mADurya-mugDa-smita-suDA-AQcitEH /
   pramodayiṣyate sāndraiś candrāpīḍasya bhāṣitaiḥ // AKad_7.81 //	pramodayizyate sAndrEH candra-ApIxasya BAzitEH // AKat-_7.81 //
   kādambarī tam aprākṣīd bhagavan sā kva vartate /	kAdambarI tam aprAkzIt Bagavan sA kva vartate /
   pattralekheti sa tv āha mayā nājñāyi tadgatiḥ // AKad_7.82 //	pattra-leKA-iti sa tu Aha mayA na-ajQAyi tad-gatiH // AKat-_7.82 //
   ity uktvodapatad vyoma romakūpāmbuvipruṣaḥ /	iti uktvA-udapatat vyoma romakUpa-ambu-vipruzaH /
   acchodabindusaṃdigdhāḥ kirann atha kapiñjalaḥ // AKad_7.83 //	acCoda-bindu-saMdigDAH kiran aTa kapiQjalaH // AKat-_7.83 //
   tasmin gate mahāśvetākādambaryau tathaiva tām /	tasmin gate mahA-SvetAkAt-ambaryO taTA-eva tAm /
   saśokavismayotkampe kathayā ninyatur niśām // AKad_7.84 //	sa-Soka-vismaya-utkampe kaTayAH ninyatuH niSAm // AKat-_7.84 //
   mahāśvetākathāvṛtte tatrāpy adhikaniścayā /	mahA-SvetA-kaTA-vRtte tatra-api aDika-niScayAH /
   kādambaryāḥ sthiraṃ citte sā pratyayam ajījanat // AKad_7.85 //	kAdambaryAH sTiram citte sA pratyayam ajIjanat // AKat-_7.85 //
   aparedyur atha sphītasphaṭikopalavedikām /	aparedyus aTa sPIta-sPawika-upala-vedikAm /
   hṛdyām āropya karpūratuṣārakaṇadanturaiḥ // AKad_7.86 //	hRdyAm Aropya karpUra-tuzAra-kaNa-danturEH // AKat-_7.86 //
   abhiṣicya jalaiḥ svacchair anulipya ca candanaiḥ /	aBizicya jalEH svacCEH anulipya ca candanEH /
   ānarca candrāpīḍasya dehaṃ kādambarī ciram // AKad_7.87 //	Anarca candrApIxasya deham kAdambarI ciram // AKat-_7.87 //
   yadi satyo 'yam āśvāsaḥ sarvaṃ svastham athānyathā /	yadi satyaH ayam ASvAsaH sarvam svasTam aTa-anyaTA /
   kva gato me tadā mṛtyur ity antar niścikāya sā // AKad_7.88 //	kva gataH me tadA mRtyuH iti antar niScikAya sA // AKat-_7.88 //
   jagāda ca mahāśvetām idānīṃ nanu na trape /	jagAda ca mahA-SvetAm idAnIm nanu na trape /
   sakhīti vyāharantī tvāṃ duḥkhasabrahmacāriṇīm // AKad_7.89 //	saKI-iti vyAharantI tvAm duHKa-sabrahmacAriNIm // AKat-_7.89 //
   vidhinā vidadhānena samānasukhaduḥkhatām /	viDinA vidaDAnena samAna-suKa-duHKa-tAm /
   āvayoś cirasaṃrūḍhaṃ sakhīprema na dūṣitam // AKad_7.90 //	AvayoH cira-saMrUXam saKI-prema na dUzitam // AKat-_7.90 //
   tataḥ prabhṛti sā mūrtim arcayantyāsta tāpasī /	tatas praBRti sA mUrtim arcayanti-AH-ta tApasI /
   candrāpīḍasya candrārdhacūḍasyeva divāniśam // AKad_7.91 //	candra-ApIxasya candra-arDa-cUxasya-iva divAniSam // AKat-_7.91 //
   divaseṣv atha gacchatsu nirvikāraśarīratām /	divasezu aTa gacCatsu nirvikAra-SarIra-tAm /
   candrāpīḍasya paśyantī sthirām āśāṃ babandha sā // AKad_7.92 //	candrApIxasya paSyantI sTirAm ASAm babanDa sA // AKat-_7.92 //
   tataḥ senānyamā hūya balāhakam abhāṣata /	tatas senAn-yamA hUya balAhakam aBAzata /
   viditas tava sarvo 'rtho vṛttānto bahuvismayaḥ // AKad_7.93 //	viditaH tava sarvaH arTaH vRttAntaH bahu-vismayaH // AKat-_7.93 //
   dehakāntyavināśena jātaḥ sampratyayaś ca naḥ /	deha-kAntya-vinASena jAtaH sampratyayaH ca naH /
   arhasy ujjayinīṃ gantuṃ prabhor āśvāsakāraṇāt // AKad_7.94 //	arhasi ujjayinIm gantum praBoH ASvAsa-kAraNAt // AKat-_7.94 //
   so 'bravīd devi tatrānyaṃ prajñātaṃ prahiṇomy aham /	saH abravIt devi tatra-anyam prajQAtam prahiNomi aham /
   yuvarājam ihotsṛjya na gantuṃ svayam utsahe // AKad_7.95 //	yuvarAjam iha-utsRjya na gantum svayam utsahe // AKat-_7.95 //
   tatas tvaritako nāma rājño nikaṭasevakaḥ /	tatas tvaritakaH nAma rAjQaH nikawa-sevakaH /
   prahitas tena lekhaś ca svahastalikhitākṣaraḥ // AKad_7.96 //	prahitaH tena leKaH ca sva-hasta-liKita-akzaraH // AKat-_7.96 //
   sa gatvojjayinīṃ prāpya sarvaṃ rājñe nyavedayat /	sa gatvA-ujjayinIm prApya sarvam rAjQe nyavedayat /
   rājā sāntaḥpurāmātyas tad aśrauṣīd yathākramam // AKad_7.97 //	rAjA sa-antaHpura-amAtyaH tat aSrOzIt yaTAkramam // AKat-_7.97 //
   tatas tanayahṛdbhaṅgaśrutivyāmūḍhacetanaḥ /	tatas tanaya-hRd-BaFga-Sruti-vyAmUXa-cetanaH /
   uttarasmiṃś ca vṛttānte na dṛḍhapratyayo 'bhavat // AKad_7.98 //	uttarasmin ca vRttAnte na dRXa-pratyayaH aBavat // AKat-_7.98 //
   śukanāsas tu taṃ prāha karmavaicitryavedinaḥ /	SukanAsaH tu tam prAha karma-vEcitrya-vedinaH /
   śrutetihāsaśāstrasya deva ko 'tra tava bhramaḥ // AKad_7.99 //	Sruta-itihAsa-SAstrasya deva kaH atra tava BramaH // AKat-_7.99 //
   devatānām ṛṣīṇāṃ ca martyadehaparigrahaḥ /	devatAnAm RzINAm ca martya-deha-parigrahaH /
   śrūyate hi purāṇeṣu smṛtāv api ca paṭhyate // AKad_7.100 //	SrUyate hi purANezu smRtO api ca paWyate // AKat-_7.100 //
   citrāś cātiśayāḥ puṃsām amānuṣajanocitāḥ /	citrAH ca-atiSayAH puMsAm amAnuza-jana-ucitAH /
   kim apy alaukikaṃ bījam anumāpayituṃ kṣamāḥ // AKad_7.101 //	kim api alOkikam bIjam anumApayitum kzamAH // AKat-_7.101 //
   kumāraś ca guṇair indor atidūraṃ na bhidyate /	kumAraH ca guNEH indoH ati-dUram na Bidyate /
   sā kāntir ākṛtiḥ śaktiḥ kva dṛṣṭā cānyamānuṣe // AKad_7.102 //	sA kAntiH AkRtiH SaktiH kva dRzwA ca-anya-mAnuze // AKat-_7.102 //
   svapne devīmukhe dṛṣṭaś candramās tu viśaṃs tvayā /	svapne devI-muKe dRzwaH candramAH tu viSan tvayA /
   mayā ca puṇḍarīkāṅkā brāhmaṇī samadṛśyata // AKad_7.103 //	mayA ca puNxarIka-aFkA brAhmaNI samadRSyata // AKat-_7.103 //
   śāpa eva tayor āsīd āvayos tu paro varaḥ /	SApaH eva tayoH AsIt AvayoH tu paraH varaH /
   devatāḥ putratāṃ yānti yadgṛhe martyadharmiṇām // AKad_7.104 //	devatAH putra-tAm yAnti yat-gRhe martya-DarmiNAm // AKat-_7.104 //
   kapiñjalaḥ punas tādṛg aviluptagatir divi /	kapiQjalaH punar tAdRS avilupta-gatiH divi /
   ācakṣīta kathaṃ mithyā turago nu kva tādṛśaḥ // AKad_7.105 //	AcakzIta kaTam miTyA turagaH nu kva tAdRSaH // AKat-_7.105 //
   idaṃ kvānyatra dṛṣṭaṃ vā jīvitenojjhito 'pi yaḥ /	idam kva-anyatra dRzwam vA jIvitena-ujJitaH api yaH /
   pañcabhūtātmako dehaḥ sa yad eti na vikriyām // AKad_7.106 //	paQcaBUta-AtmakaH dehaH sa yat eti na vikriyAm // AKat-_7.106 //
   brūyāttvaritako mithyā likhenmithyā balāhakaḥ /	brUyAt-tvaritakaH miTyA liKet-miTyA balAhakaH /
   suparīkṣitabhṛtyasya neyaṃ śaṅkā tavocitā // AKad_7.107 //	su-parIkzita-BRtyasya na-iyam SaFkA tava-ucitAH // AKat-_7.107 //
   vidadhatamasamollasatpramodaṃ jagad acirād avalokayiṣyasi tvam /	vidaDatam-asama-ullasat-pramodam jagat acirAt avalokayizyasi tvam /
   śaśinam iva vidhuntudena muktaṃ vyapagataśāpakadarthanaṃ kumāram //	SaSinam iva viDuntudena muktam vyapagata-SApa-kadarTanam kumAram //
   AKad_7.108 //	AKat-_7.108 //
   iti mantrivacāṃsi śṛṇvato 'pi svasutasnehavisaṃsthulasya rājñaḥ /	iti mantri-vacAMsi SRNvataH api sva-suta-sneha-visaMsTulasya rAjQaH /
   na dhṛtiṃ pratipadyate sma ceto gamane ca vyavasāyam ālalambe //	na DRtim pratipadyate sma cetaH gamane ca vyavasAyam Alalambe //
   AKad_7.109 //	AKat-_7.109 //
   atha saha mahiṣībhir bāṣpapūrṇekṣaṇābhir nijasacivasameto	aTa saha mahizIBiH bAzpa-pUrNa-IkzaNABiH nija-saciva-sametaH-
   'gacchadacchodatīram /	agacCat-acCoda-tIram /
   śithilitasakalāsthaḥ pārthivas taṃ ca yāntaṃ janapadapuralokaḥ sarva	SiTilita-sakala-AsTaH pArTivaH tam ca yAntam janapada-pura-lokaH sarva
   evānvagacchat // AKad_7.110 //	eva-anvagacCat // AKat-_7.110 //
   tasmin gate 'tha vijanāpaṇavīthikāntā kāntārabhūr iva tadojjayinī babhūva	tasmin gate aTa vijana-ApaNa-vITikA-antA kAntAra-BUH iva tadA-ujjayinI baBUva
   yāte divaṃ sakalalokamanobhirāme rāme yathā hatasamṛddhir abhūd ayodhyā //	yAte divam sakala-loka-manoBirAme rAme yaTA hata-samRdDiH aBUt ayoDyA //
   AKad_7.111 //	AKat-_7.111 //
   gatvā nṛpaḥ sutam avekṣya ciraṃ ruditvā tat tad vilapya saha tatra	gatvA nRpaH sutam avekzya ciram ruditvA tat tat vilapya saha tatra
   vilāsavatyā /	vilAsavatyA /
   utsṛjya rājyavibhavaṃ yativad vyadhatta tatraiva valkaladharaḥ sthitim	utsRjya rAjya-viBavam yati-vat vyaDatta tatra-eva valkala-DaraH sTitim
   adya tāvat // AKad_7.112 //	adya tAvat // AKat-_7.112 //
   ity uktvā kṛtajṛmbhikaḥ kṣaṇam iva sthitvācacakṣe punar jābalir bhagavān	iti uktvA kRtajRmBikaH kzaNam iva sTitvA-Acacakze punar jAbaliH BagavAn
   aho bata rasād dīrghā kathā varṇitā /	aho bata rasAt dIrGA kaTA varNitA /
   tadyo 'sau śukanāsasūnur anayā śapto mahāśvetayā vaiśampāyana eṣa so 'dya	tat-yaH asO Suka-nAsa-sUnuH anayA SaptaH mahA-SvetayA vESampAyanaH eza saH adya
   śukatāṃ tenāgataḥ karmaṇā // AKad_7.113 //	Suka-tAm tena-AgataH karmaNA // AKat-_7.113 //
   api cāvinayena kopitaḥ śukanāso 'sya pitā yad abravīt /	api ca-avinayena kopitaH Suka-nAsaH asya pitA yat abravIt /
   śuka eva vṛthā sa pāṭhitaḥ phalitaṃ tac ca vaco 'dya śāpavat // AKad_7.114	SukaH eva vRTA sa pAWitaH Palitam tat ca vacaH adya SApa-vat // AKat-_7.114
   śrutvaitāṃ tu kathāṃ tapodhanagaṇaiḥ pṛṣṭaḥ punar vismitaiḥ ko hetur	SrutvA-etAm tu kaTAm tapoDana-gaNEH pRzwaH punar vismitEH kaH hetuH-
   bhagavan yad asya madanas tāvān muner apy abhūt /	Bagavan yat asya madanaH tAvAn muneH api aBUt /
   jābāliḥ punar āha nanv abhihitaṃ strīvīryataḥ kevalād utpanno 'yam ato	jAbAliH punar Aha nanu aBihitam strI-vIryataH kevalAt utpannaH ayam atas-
   rajasvalatayā nārīsvabhāvo 'bhavat // AKad_7.115 //	rajasvala-tayA nArI-svaBAvaH aBavat // AKat-_7.115 //
   viratavacasi tasminn etad uktvā maharṣau rajanir api samāptiṃ sā kathāvat	virata-vacasi tasmin etat uktvA mahA-RzO rajaniH api samAptim sA kaTAvat-
   prapede /	prapede /
   tadanu munijanenākāri pūrvāhṇasaṃdhyāsamayasamuciteṣu dhyānakāryeṣu	tadanu muni-janena-akAri pUrvAhNa-saMDyA-samaya-samucitezu DyAna-kAryezu
   siddhiḥ // AKad_7.116 //	sidDiH // AKat-_7.116 //
   iti śrīvipaścidvarāgragaṇyācāryaśrībhaṭṭajayantasūnor abhinandasya kṛtau	iti SrI-vipaScit-vara-agra-gaNya-AcArya-SrI-Bawwa-jayanta-sUnoH aBinandasya kRtO
   kādambarīkathāsāre saptamaḥ sargaḥ	kAdambarI-kaTA-sAre saptamaH sargaH
   aṣṭamaḥ sargaḥ	azwamaH sargaH
   atha māṃ śrutajābāliproktākhilakathākramam /	aTa mAm Sruta-jA-bAli-prokta-aKila-kaTA-kramam /
   aspṛśad bālabhāve 'pi prāgjanmacaritasmṛtiḥ // AKad_8.1 //	aspRSat bAla-BAve api prAc-janma-carita-smRtiH // AKat-_8.1 //
   śvetaketusuto bhūtvā śukanāsasuto 'bhavam /	Svetaketu-sutaH BUtvA SukanAsa-sutaH aBavam /
   sa vaiśampāyano 'dyāhaṃ jātaḥ putraḥ patattriṇaḥ // AKad_8.2 //	sa vESampAyanaH adya-aham jAtaH putraH patattriNaH // AKat-_8.2 //
   mama jātasmṛter vyaktā prāvartata sarasvatī /	mama jAta-smRteH vyaktA prAvartata sarasvatI /
   svayaṃ prāgjanmavidyāś ca hṛdayaṃ pratipedire // AKad_8.3 //	svayam prAc-janma-vidyAH ca hRdayam pratipedire // AKat-_8.3 //
   yathaiva cānye saṃskārāḥ prāktanā mām upāgaman /	yaTA-eva ca-anye saMskArAH prAktanA mAm upAgaman /
   mahāśvetānurāgo 'pi tathaiva samupāgamat // AKad_8.4 //	mahA-Sveta-anurAgaH api taTA-eva samupAgamat // AKat-_8.4 //
   athābhyadhikahārītasnehasaṃvardhitaḥ kramāt /	aTa-aByaDika-hArIta-sneha-saMvarDitaH kramAt /
   gaganākramaṇe śaktim avāpaṃ jātapakṣatiḥ // AKad_8.5 //	gagana-AkramaNe Saktim avApam jAta-pakzatiH // AKat-_8.5 //
   divaseṣv atha gacchatsu śanair ārūḍhayauvanaḥ /	divasezu aTa gacCatsu SanEs ArUXa-yOvanaH /
   gantum aicchaṃ mahāśvetāśramaṃ taddarśanotsukaḥ // AKad_8.6 //	gantum EcCam mahA-Sveta-ASramam tad-darSana-utsukaH // AKat-_8.6 //
   acintayaṃ ca janmedaṃ vihagasyāpi yātu me /	acintayam ca janma-idam vihagasya-api yAtu me /
   mahāśvetāśramopānte tarukoṭaraśāyinaḥ // AKad_8.7 //	mahA-Sveta-ASrama-upAnte taru-kowara-SAyinaH // AKat-_8.7 //
   ekadā tv atha jābāler āśramaṃ samupāgamat /	ekadA tu aTa jAbAleH ASramam samupAgamat /
   tātājñayā suhṛtsnehaparādhīnaḥ kapiñjalaḥ // AKad_8.8 //	tAta-AjQayA suhRd-sneha-para-aDInaH kapiQjalaH // AKat-_8.8 //
   sa ca papraccha hārītaṃ kva vaiśampāyanaḥ śukaḥ /	sa ca papracCa hArItam kva vESampAyanaH SukaH /
   utpannapratyabhijño 'ham ayam asmīty avādiṣam // AKad_8.9 //	utpanna-pratyaBijQaH aham ayam asmi-iti avAdizam // AKat-_8.9 //
   tataś ciram arodīt sa svavakṣasi nidhāya mām /	tatas ciram arodIt sa sva-vakzasi niDAya mAm /
   vayasyapuṇḍarīkasya dhig iyaṃ vartate daśā // AKad_8.10 //	vayasya-puNxarIkasya Dik iyam vartate daSA // AKat-_8.10 //
   mayāpi rudatokto 'sau kiṃ rodiṣi kapiñjala /	mayA-api rudatA-uktaH asO kim rodizi kapiQjalaH /
   tvayāpi matkṛte dṛṣṭā sakhe kaṣṭatarā daśā // AKad_8.11 //	tvayA-api mad-kRte dRzwA saKe kazwatarAH daSA // AKat-_8.11 //
   kva heṣā kva japābhyāsaḥ kva paryāṇaṃ kva valkalam /	kva hezA kva japa-aByAsaH kva paryANam kva valkalam /
   kvopavītaṃ kva vā valgā kva muniḥ kva turaṅgamaḥ // AKad_8.12 //	kva-upavItam kva vA valgA kva muniH kva turaFgamaH // AKat-_8.12 //
   tataḥ kṣaṇam iva sthitvā tātasaṃdeśam abravīt /	tatas kzaNam iva sTitvA tAta-saMdeSam abravIt /
   kapiñjalaḥ samāsena punar gamanasatvaraḥ // AKad_8.13 //	kapiQjalaH samAsena punar gamana-satvaraH // AKat-_8.13 //
   tātas tvām ādideśaivaṃ vatsa doṣas tavātra kaḥ /	tAtaH tvAm AdideSa-evam vatsa dozaH tava-atra kaH /
   rajovikṛtayo yuktāḥ śuddhastrībījajanmanām // AKad_8.14 //	rajaH-vikRtayaH yuktAH SudDa-strI-bIja-janmanAm // AKat-_8.14 //
   alpāyuṣaṃ viditvāpi jāte tvayi na yan mayā /	alpa-Ayuzam viditvA-api jAte tvayi na yat mayA /
   kṛtā pratikriyā tatra tadālasyaṃ hi māmakam // AKad_8.15 //	kRtA pratikriyA tatra tad-Alasyam hi mAmakam // AKat-_8.15 //
   adyāyuṣkāmayāgas tu prastutaḥ sa samāpyate /	adya-AyuzkAmayAgaH tu prastutaH sa samApyate /
   na yāvad bhavatā tāvan na gantavyam itaḥ kvacit // AKad_8.16 //	na yAvat BavatA tAvat na gantavyam itas kvacid // AKat-_8.16 //
   ahaṃ tvadantike sthātum icchann api nivāritaḥ /	aham tvad-antike sTAtum icCan api nivAritaH /
   tātena tatra karmaikadeśaleśāṅgatāṃ gataḥ // AKad_8.17 //	tAtena tatra karma-eka-deSa-leSa-aFga-tAm gataH // AKat-_8.17 //
   ity ākhyāya pariṣvajya kriyābhyāvartanena mām /	iti AKyAya parizvajya kriyA-aByAvartanena mAm /
   krameṇāmantrya sa munīn pratasthe divam utpatan // AKad_8.18 //	krameNa-Amantrya sa munIn pratasTe divam utpatan // AKat-_8.18 //
   gṛhītatātādeśo 'pi kāle gacchaty ahaṃ balāt /	gRhIta-tAtA-deSaH api kAle gacCati aham balAt /
   nīto vāritavāmena kāmena vaśam ātmanaḥ // AKad_8.19 //	nItaH vArita-vAmena kAmena vaSam AtmanaH // AKat-_8.19 //
   anubhūya ciraṃ tatra citrāḥ smarabibhīṣikāḥ /	anuBUya ciram tatra citrAH smara-biBIzikAH /
   akārṣaṃ dhiyam utkrāntagurvājño gamanaṃ prati // AKad_8.20 //	akArzam Diyam utkrAnta-guru-AjQaH gamanam prati // AKat-_8.20 //
   ekadā tv āśramaṃ śūnyaṃ vīkṣya nirgatatāpasam /	ekadA tu ASramam SUnyam vIkzya nirgata-tApasam /
   ekākī sahasoḍḍīya prasthito 'smy uttarāṃ diśam // AKad_8.21 //	ekAkI sahasA-uxxIya prasTitaH asmi uttarAm diSam // AKat-_8.21 //
   adūroḍḍīna evāham anabhyastādhvalaṅghanaḥ /	adUra-uxxInaH eva-aham anaByasta-aDva-laFGanaH /
   krāntas tṛṣā ca klāntyā ca jalaṃ kvacid atarkayam // AKad_8.22 //	krAntaH tRzA ca klAntyA ca jalam kvacid atarkayam // AKat-_8.22 //
   tataḥ kvāpi payaḥ pītvā kiñcid ādaśya cañcunā /	tatas kvApi payaH pItvA kiQcid AdaSya caQcunA /
   viśrāntaye 'viśaṃ śrāntas taroḥ kasyāpi koṭare // AKad_8.23 //	viSrAntaye aviSam SrAntaH taroH kasya-api koware // AKat-_8.23 //
   kṣaṇaṃ tatra niṣaṇṇasya tadā me nidrayā manaḥ /	kzaNam tatra nizaNNasya tadA me nidrayA manaH /
   gāḍhayā pāśapaṅktyā ca śarīrakam agṛhyata // AKad_8.24 //	gAXayA pASa-paFktyA ca SarIrakam agRhyate // AKat-_8.24 //
   atha suptotthito 'paśyam agrato nātidūragam /	aTa supta-utTitaH apaSyam agratas na-ati-dUra-gam /
   kṛtārtham iva mātaṅgayuvānaṃ mama bandhanāt // AKad_8.25 //	kRtArTam iva mAtaFga-yuvAnam mama banDanAt // AKat-_8.25 //
   ākṛtyā karmaṇā cāsya samarthyāpiśitārthitām /	AkRtyA karmaNA ca-asya samarTya-apiSita-arTitAm /
   prārthanāpeśalaṃ kiñcid ātmamokṣārtham abhyadhām // AKad_8.26 //	prArTanA-peSalam kiQcid Atma-mokza-arTam aByaDAm // AKat-_8.26 //
   bhadra saumyākṛtis tvaṃ hi na māṃsārthīva dṛśyase /	Badra sOmya-AkRtiH tvam hi na mAMsa-arTI-iva dRSyase /
   na hi māṃsārthino yuktaṃ nidrāchedapratīkṣaṇam // AKad_8.27 //	na hi mAMsa-arTinaH yuktam nidrA-Ceda-pratIkzaNam // AKat-_8.27 //
   tad unmuñcatu māṃ bhadraḥ sukhaṃ yāmi yathepsitam /	tat unmuQcatu mAm BadraH suKam yAmi yaTA-Ipsitam /
   mayā baddhena ko 'rthas te kā vimuktena vā kṣatiḥ // AKad_8.28 //	mayA badDena kaH arTaH te kA vimuktena vA kzatiH // AKat-_8.28 //
   so 'bravīn na svatantreṇa gṛhīto 'si mayā śuka /	saH abravIt na svatantreNa gRhItaH asi mayA SukaH /
   prathitas tvaṃ hi jālāber āśrame suciraṃ sthitaḥ // AKad_8.29 //	praTitaH tvam hi jAlAbeH ASrame su-ciram sTitaH // AKat-_8.29 //
   sa tvaṃ gato mama svāmiduhituḥ karṇagocaram /	sa tvam gataH mama svAmi-duhituH karNa-gocaram /
   tanniyogād gṛhīto 'si katham unmucyase mayā // AKad_8.30 //	tad-niyogAt gRhItaH asi kaTam unmucyase mayA // AKat-_8.30 //
   punar ākhyām amuṃ saumya yuvāsi smaravedanām /	punar AKyAm amum sOmya yuvA-asi smara-vedanAm /
   jānāsi na priyotkaṇṭhākṛṣṭaṃ māṃ roddhum arhasi // AKad_8.31 //	jAnAsi na priya-utkaNWa-AkRzwam mAm rodDum arhasi // AKat-_8.31 //
   so 'bhāṣata na bhṛtyena taruṇenāpi śāsanam /	saH aBAzata na BRtyena taruNena-api SAsanam /
   svāmino 'laṅghanīyaṃ tat kathaṃ tvāṃ tyaktum utsahe // AKad_8.32 //	svAminaH alaFGanIyam tat kaTam tvAm tyaktum utsahe // AKat-_8.32 //
   avocaṃ punar apy enaṃ śāpāj jātismaro muniḥ /	avocam punar api enam SApAt jAtismaraH muniH /
   śukībhūto 'smi māṃ muñca paraṃ puṇyam avāpsyasi // AKad_8.33 //	SukIBUtaH asmi mAm muQca param puNyam avApsyasi // AKat-_8.33 //
   sa tvāha nāhaṃ jānāmi muniṃ gandharvameva vā /	sa tu-Aha na-aham jAnAmi munim ganDarvam-eva vA /
   rākṣasaṃ vā piśācaṃ vā nīta evāsi pakvaṇam // AKad_8.34 //	rAkzasam vA piSAcam vA nItaH eva-asi pakvaNam // AKat-_8.34 //
   ity uktvādāya pāṇau mām anaiṣīt pakvaṇaṃ balāt /	iti uktvA-AdAya pANO mAm anEzIt pakvaNam balAt /
   prāveśayac ca caṇḍālakumārīveśma kaśmalam // AKad_8.35 //	prAveSayat ca caNxAlakumArI-veSma kaSmalam // AKat-_8.35 //
   dṛṣṭvā tadārdragomāṃsavasāsṛkpaṅkapicchalam /	dRzwvA tad-Ardra-go-mAMsa-vasA-asRj-paFka-picCalam /
   procchalatkrimi matprāṇair utkrāntam iva durbhagaiḥ // AKad_8.36 //	procCalat-krimi mad-prANEH utkrAntam iva durBagEH // AKat-_8.36 //
   atha mātaṅgakanyāyai sa mām asyai nyavedayat /	aTa mAtaFga-kanyAyE sa mAm asyE nyavedayat /
   svāminy ayam ihānītaḥ sa vaiśampāyanaḥ śukaḥ // AKad_8.37 //	svAminI ayam iha-AnItaH sa vESampAyanaH SukaH // AKat-_8.37 //
   sākūtam iva māṃ vīkṣya snehabāṣpārdrayā dṛśā /	sa-AkUtam iva mAm vIkzya sneha-bAzpa-ArdrayA dRSA /
   kṣaṇaṃ vakṣasi dhṛtvaiṣā nyakṣipad baddhapañjare // AKad_8.38 //	kzaNam vakzasi DRtvA-ezA nyakzipat badDa-paQjare // AKat-_8.38 //
   tato 'timahatā cakre śokena hṛdi me padam /	tatas ati-mahatA cakre Sokena hRdi me padam /
   munir bhūtvādya caṇḍālyā ahaṃ krīḍāśukaḥ sthitaḥ // AKad_8.39 //	muniH BUtvA-adya caNxAlyAH aham krIxA-SukaH sTitaH // AKat-_8.39 //
   vyaktāṃ vidadhatā vācaṃ jātiṃ smarayatā nijām /	vyaktAm vidaDatA vAcam jAtim smarayatA nijAm /
   aho jābālinā divyadṛṣṭināpakṛtaṃ mama // AKad_8.40 //	aho jAbAlinA divya-dRzwinA-apakRtam mama // AKat-_8.40 //
   aho bata mahat kaṣṭam aviṣahyam upasthitam /	aho bata mahat kazwam avizahyam upasTitam /
   brāhmaṇena mayā neyaḥ kālaś caṇḍālaveśmani // AKad_8.41 //	brAhmaNena mayA neyaH kAlaH caNxAla-veSmani // AKat-_8.41 //
   bhavatvanaśanenaiva tyajāmi hatajīvitam /	Bavatu-anaSanena-eva tyajAmi hata-jIvitam /
   tāḍyamāno 'pi nāśnāmi na vācaṃ visṛjāmi ca // AKad_8.42 //	tAxyamAnaH api na-aSnAmi na vAcam visRjAmi ca // AKat-_8.42 //
   evamudvejitaiṣā māṃ hanyādvā yadi vā tyajet /	evam-udvejitA-ezA mAm hanyAt-vA yadi vA tyajet /
   bhavaty ubhayathāpy eṣa panthāḥ śreyaskaro mama // AKad_8.43 //	Bavati uBayaTA-api eza panTAH SreyaskaraH mama // AKat-_8.43 //
   ity upārūḍhasaṃkalpam upāhṛtaphalodakā /	iti upArUXa-saMkalpam upAhRta-Pala-udakA /
   eṣā caṇḍālakanyā mām ākhyan madhurayā girā // AKad_8.44 //	ezA caNxAla-kanyA mAm AKyan maDurayA girA // AKat-_8.44 //
   phalāny aśāna pānīyam upayuṅkṣva kim īkṣase /	PalAni aSAna pAnIyam upayuFkzva kim Ikzase /
   bhagnamaunavrato 'py adya kiṃ maunam avalambase // AKad_8.45 //	Bagna-mOna-vrataH api adya kim mOnam avalambase // AKat-_8.45 //
   munir jātismaro 'si tvaṃ yadi ko 'pi tathāpi te /	muniH jAtismaraH asi tvam yadi kaH api taTA-api te /
   tiryagjātyucitā prāṇavṛttir evādya saṃmatā // AKad_8.46 //	tiryak-jAti-ucitA prANa-vRttiH eva-adya saMmatAH // AKat-_8.46 //
   na tiryagadhikāraṃ hi śāstraṃ śāstravido viduḥ /	na tiryak-aDikAram hi SAstram SAstra-vidaH viduH /
   tiraścāṃ kva ca saṃskārāś cauḍopanayanādayaḥ // AKad_8.47 //	tiraScAm kva ca saMskArAH ca-Oxa-upanayana-AdayaH // AKat-_8.47 //
   bhakṣyābhakṣyavicārādi yadi cādya cikīrṣasi /	Bakzya-aBakzya-vicAra-Adi yadi ca-adya cikIrzasi /
   tat kim ucchiṣṭaśaucādi nāśrame 'py āśritaṃ tvayā // AKad_8.48 //	tat kim ucCizwa-SOca-Adi na-ASrame api ASritam tvayA // AKat-_8.48 //
   āpatkāle dvijātīnām apy anāśyaṃ na vidyate /	Apad-kAle dvijAtInAm api anASyam na vidyate /
   hastād asmākam ādatta viśvāmitraḥ śvajāghanīm // AKad_8.49 //	hastAt asmAkam Adatta viSvAmitraH Sva-jAGanIm // AKat-_8.49 //
   kṛtadvitropavāso 'pi jihāsur iva jīvitam /	kRta-dvitra-upavAsaH api jihAsuH iva jIvitam /
   lakṣyase vatsa mā maivaṃ kṛthā bhuṅkṣva phalodakam // AKad_8.50 //	lakzyase vatsa mA mA-evam kRTAH BuFkzva Pala-udakam // AKat-_8.50 //
   ity acaṇḍālasadṛśair vākyair astrījanocitaiḥ /	iti acaNxAla-sadRSEH vAkyEH astrI-jana-ucitEH /
   tasyā vismayamāno 'haṃ ciram evam acintayam // AKad_8.51 //	tasyAH vismayamAnaH aham ciram evam acintayam // AKat-_8.51 //
   nūnam eṣā na caṇḍālī madvat kenāpi karmaṇā /	nUnam ezA na caNxAlI madvat kena-api karmaNA /
   manye gatim imāṃ prāptā madarthenaiva vā punaḥ // AKad_8.52 //	manye gatim imAm prAptAH mad-arTena-eva vA punar // AKat-_8.52 //
   bibharty urasi māteva paśyati snigdhayā dṛśā /	biBarti urasi mAtA-iva paSyati snigDayA dRSA /
   vakti caivam ato 'muṣyāḥ karomi vacanaṃ varam // AKad_8.53 //	vakti ca-evam atas amuzyAH karomi vacanam varam // AKat-_8.53 //
   iti matvāsṛjaṃ vācam abhavaṃ bhojanonmukhaḥ /	iti matvA-asRjam vAcam aBavam Bojana-unmuKaH /
   abhojayac ca mām eṣā jananīva dine dine // AKad_8.54 //	aBojayat ca mAm ezA jananI-iva dine dine // AKat-_8.54 //
   tattvam asyāḥ parijñātum anvahaṃ prārthanāṃ vyadhām /	tattvam asyAH parijQAtum anvaham prArTanAm vyaDAm /
   na tv eṣā prārthyamānāpi nijaṃ rūpam adīdṛśat // AKad_8.55 //	na tu ezA prArTyamAnA-api nijam rUpam adIdRSat // AKat-_8.55 //
   nityam āśaṅkamāno 'ham etāṃ kām api devatām /	nityam ASaFkamAnaH aham etAm kAm api devatAm /
   poṣyamāṇo 'nayā kālam anaiṣaṃ tatra pakvaṇe // AKad_8.56 //	pozyamANaH anayA kAlam anEzam tatra pakvaNe // AKat-_8.56 //
   ekadā ca triyāmānte parityakto 'smi nidrayā /	ekadA ca tri-yAma-ante parityaktaH asmi nidrayA /
   adrākṣaṃ pakvaṇaṃ sarvam āryaprāyajanāvṛtam // AKad_8.57 //	adrAkzam pakvaNam sarvam Arya-prAya-jana-AvRtam // AKat-_8.57 //
   ātmānaṃ ca navodārahemapañjaravarṇitam /	AtmAnam ca nava-udAra-hema-paQjara-varNitam /
   kanyakām īdṛśīṃ caitāṃ dṛṣṭā devena yādṛśī // AKad_8.58 //	kanyakAm IdRSIm ca-etAm dRzwA devena yAdRSI // AKat-_8.58 //
   yugalakam	yugalakam
   tat ko 'haṃ kim ahaṃ tatra rakṣitaś ciram enayā /	tat kaH aham kim aham tatra rakzitaH ciram enayA /
   kasya hetor ihānīta iti rājan na vedmy aham // AKad_8.59 //	kasya hetoH iha-AnItaH iti rAjan na vedmi aham // AKat-_8.59 //
   ity ākarṇya kathām etāṃ vaiśampāyanavarṇitām /	iti AkarNya kaTAm etAm vESampAyana-varNitAm /
   sa rājā śūdrakaḥ śayyāgṛhād aṅganam āgamat // AKad_8.60 //	sa rAjA SUdrakaH SayyA-gRhAt aFganam Agamat // AKat-_8.60 //
   sasambhramaṃ ca nirgatya tūrṇam ānāyayat punaḥ /	sa-samBramam ca nirgatya tUrNam AnAyayat punar /
   āsthānāvasare dṛṣṭāṃ tāṃ mātaṅgakumārikām // AKad_8.61 //	AsTAna-avasare dRzwAm tAm mAtaFga-kumArikAm // AKat-_8.61 //
   atha sā praviśya vitatena tejasā dadatīva dikṣu śaradinducandrikām /	aTa sA praviSya vitatena tejasA dadati-iva dikzu Sarad-indu-candrikAm /
   jitāraveṇuravabhinnavallakīdhvaninā svareṇa gadituṃ pracakrame //	jita-Ara-veNu-rava-Binna-vallakI-DvaninA svareNa gaditum pracakrame //
   AKad_8.62 //	AKat-_8.62 //
   he rohiṇīramaṇa sarvakalāniketa tārāpate rajaninātha sudhānidhāna /	he rohiNI-ramaNa sarva-kalAniketa tArApate rajaninATa suDA-niDAnaH /
   kādambarīrasaguṇeṣu nibaddhabhāvam ātmānam arpitaśarīram anusmarendoḥ //	kAdambarI-rasa-guNezu nibadDa-BAvam AtmAnam arpita-SarIram anusmara-indoH //
   AKad_8.63 //	AKat-_8.63 //
   māṃ ca viddhi śaśaketana śriyaṃ sāham asya jananī durātmanaḥ /	mAm ca vidDi SaSaketana Sriyam sA-aham asya jananI durAtmanaH /
   pūrvaceṣṭitam avaitv ato bhavān ity amuṃ tava samīpam ānayam // AKad_8.64	pUrva-cezwitam avEtu atas BavAn iti amum tava samIpam Anayam // AKat-_8.64
   ayam api guruśāsanāṃ vilaṅghya smaraparatantramanāḥ prayātukāmaḥ /	ayam api guru-SAsanAm vilaFGya smara-paratantra-manAH prayAtu-kAmaH /
   avinayapariśaṅkinā tadānīm avikalayogadṛśā vyaloki pitrā // AKad_8.65 //	avinaya-pariSaFkinA tadAnIm avikala-yoga-dRSA vyaloki pitrA // AKat-_8.65 //
   tasyājñayaivam anubhāvayituṃ vipākam āsannam eva guruśāsanalaṅghanasya /	tasya-AjQayA-evam anuBAvayitum vipAkam Asannam eva guru-SAsana-laFGanasya /
   atrāvatīrya vipine janasaṅgabhītyā mātaṅgabhaṅgim avalambya tathā	atra-avatIrya vipine jana-saFga-BItyA mAtaFga-BaFgim avalambya taTA
   sthitāsmi // AKad_8.66 //	sTitA-asmi // AKat-_8.66 //
   gacchantam enaṃ viniyamya pāśais tīvrāṇi duḥkhāny anubhāvayantī /	gacCantam enam viniyamya pASEH tIvrANi duHKAni anuBAvayantI /
   śāpāvasānaṃ yuvayoḥ kratoś ca samāptim āsaṃ ciram īkṣamāṇā // AKad_8.67 //	SApa-avasAnam yuvayoH kratoH ca samAptim Asam ciram IkzamANAH // AKat-_8.67 //
   muner avabhṛthāvadhiḥ pitur amuṣya siddhaḥ kratuḥ kṛtas tvam api	muneH avaBRTa-avaDiH pituH amuzya sidDaH kratuH kRtaH tvam api
   saṃsmṛtasvatanur adya tacchāsanāt /	saMsmRta-sva-tanuH adya tad-SAsanAt /
   tadujjhitamalīmasedṛśaśarīrayogau yuvāṃ nijena vapuṣādhunānubhavatāṃ	tad-ujJita-malImasA-IdRSa-SarIra-yogO yuvAm nijena vapuzA-aDunA-anuBavatAm
   priyāsaṃgamam // AKad_8.68 //	priyA-saMgamam // AKat-_8.68 //
   ity uktvoccair gamanarabhasapraślathībhūtabandhasragvisrastaiḥ	iti uktvA-uccEs gamana-raBasa-praSlaTIBUta-banDa-sraj-visrastEH
   kusumavidalair arcayitveva pṛthvīm /	kusuma-vidalEH arcayitvA-iva pRTvIm /
   dikcakraṃ ca pracalaraśanānūpurotthair ninādair āmantryeva drutam udapatad	diS-cakram ca pracala-raSanA-nUpura-utTEH ninAdEH Amantrya-iva drutam udapatat-
   dyām asau divyakāntiḥ // AKad_8.69 //	dyAm asO divya-kAntiH // AKat-_8.69 //
   svatanukāntitiraskṛtacandrikāṃ gaganam utpatitām avalokya tām /	sva-tanu-kAnti-tiraskRta-candrikAm gaganam utpatitAm avalokya tAm /
   suciram ūrdhvaniveśitalocanaḥ kam api vismayam āpa jano 'khilaḥ //	su-ciram UrDva-niveSita-locanaH kam api vismayam Apa janaH aKilaH //
   AKad_8.70 //	AKat-_8.70 //
   athāsya rājño hṛdi śūdrakasya nirastadhairyādiguṇaprabandhaḥ /	aTa-asya rAjQaH hRdi SUdrakasya nirasta-DErya-Adi-guNa-prabanDaH /
   kādambarīsaṃsmaraṇānubandhalabdhāvakāśo madano jajṛmbhe // AKad_8.71 //	kAdambarI-saMsmaraNa-anubanDa-labDa-avakASaH madanaH jajRmBe // AKat-_8.71 //
   na rājalakṣmīṃ bahu manyate sma norvīṃ na kīrtīṃ na sarasvatīṃ ca /	na rAja-lakzmIm bahu manyate sma na-urvIm na kIrtIm na sarasvatIm ca /
   sa tadrasakṣība ivālalambe kādambarīm eva nitāntam antaḥ // AKad_8.72 //	sa tad-rasa-kzIbaH iva-Alalambe kAdambarIm eva nitAntam antar // AKat-_8.72 //
   parāṅmukhaḥ sparśaraseṣv ajasraṃ nādatta karṇau madhure 'pi sa dhvanau /	parAFmuKaH sparSa-rasezu ajasram na-adatta karNO maDure api sa DvanO /
   jagāma nirlakṣyaniviṣṭalocanaḥ krameṇa sarvendriyavṛttiśūnyatām //	jagAma nirlakzya-nivizwa-locanaH krameNa sarva-indriya-vRtti-SUnyatAm //
   AKad_8.73 //	AKat-_8.73 //
   na guror upadeśam agrahīd bubudhe vastu tato na mūḍhadhīḥ /	na guroH upadeSam agrahIt bubuDe vastu tatas na mUXa-DIH /
   yatate sma na tasya siddhaye na parispanditum apy apārayat // AKad_8.74 //	yatate sma na tasya sidDaye na parispanditum api apArayat // AKat-_8.74 //
   bhūtābhibhūta iva mūḍha iva krameṇa niḥsaṃjñatāṃ virahavedanayopanītaḥ /	BUta-aBiBUtaH iva mUXaH iva krameNa niHsaMjQa-tAm viraha-vedanayA-upanItaH /
   muktvā manobhavarujaṃ suciraṃ sa rājā prāṇān mumoca sahasaiva vihaṅgamo	muktvA manoBava-rujam su-ciram sa rAjA prANAn mumoca sahasA-eva vihaFgamaH-
   'pi // AKad_8.75 //	api // AKat-_8.75 //
   jīvātmakaṃ cāndramasaṃ ca tejaḥ kṛtāspadaṃ tasya tanau yadāsīt /	jIva-Atmakam cAndramasam ca tejaH kRta-Aspadam tasya tanO yadA-AsIt /
   tad eva saṃkrānamathānyadehe citrā hi viśvaprakṛter vikārāḥ // AKad_8.76	tat eva saMkrAnam-aTa-anya-dehe citrAH hi viSva-prakRteH vikArAH // AKat-_8.76
   atrāntare citrarathātmajāyās tanuṃ priyasyānvaham arcayantyāḥ /	atra-antare citraraTa-AtmajAyAH tanum priyasya-anvaham arcayantyAH /
   tathaiva kālaḥ sumahānagacchad āchodatīre tapasi sthitāyāḥ // AKad_8.77 //	taTA-eva kAlaH su-mahAn-agacCat ACoda-tIre tapasi sTitAyAH // AKat-_8.77 //
   atha madhusamaye vijṛmbhite sā madanamahotsavavāsare sarāgam /	aTa maDu-samaye vijRmBite sA madana-mahA-utsava-vAsare sa-rAgam /
   malayajaghanasārahārapuṣpais tanum atimātram alañcakāra bhartuḥ //	malaya-jaGana-sAra-hAra-puzpEH tanum atimAtram alaQcakAra BartuH //
   AKad_8.78 //	AKat-_8.78 //
   taṃ vīkṣya tāpasadṛśāpi tadā jagāma kāmasya gocaram asau madhujṛmbhitasya	tam vIkzya tApa-sadRSA-api tadA jagAma kAmasya gocaram asO maDu-jRmBitasya
   ekākinī sapad dikṣu nidhāya cakṣuḥ kāntaṃ svapantam iva nirbharamāliliṅga	ekAkinI sapad dikzu niDAya cakzuH kAntam svapantam iva nirBaram-AliliFga
   // AKad_8.79 //	// AKat-_8.79 //
   candrāpīḍaṃ sā ca jagrāha gāḍhaṃ kaṇṭhasthāne jīvitaṃ ca prapede /	candrApIxam sA ca jagrAha gAXam kaNWa-sTAne jIvitam ca prapede /
   tenāpūrvāṃ sā samullāsalakṣmīm induspṛṣṭā sindhuveleva bheje // AKad_8.80	tena-apUrvAm sA samullAsa-lakzmIm indu-spRzwA sinDuvelA-iva Beje // AKat-_8.80
   śilāśayyāṃ tyaktvā tadanu cirasuptotthita iva kṣaṇaṃ sthitvā	SilA-SayyAm tyaktvA tadanu cira-supta-utTitaH iva kzaNam sTitvA
   jṛmbhālasavadanam unmīlya nayane /	jRmBA-alasa-vadanam unmIlya nayane /
   tataś candrāpīḍaḥ prahatamurajadhvānapaṭunā svareṇa svenaiva smitamadhuram	tatas candrApIxaH prahata-muraja-DvAna-pawunA svareNa svena-eva smita-maDuram
   āha priyatamām // AKad_8.81 //	Aha priyatamAm // AKat-_8.81 //
   tvagamṛtaprabhave 'psarasāṃ kule sutanu janma samarthitavaty asi /	tvac-amRta-praBave apsarasAm kule su-tanu janma samarTitavatI asi /
   yad amunā parirambhalavena te sapadi jīvitam āpad ayaṃ janaḥ // AKad_8.82	yat amunA pariramBa-lavena te sapadi jIvitam Apad ayam janaH // AKat-_8.82
   mām anvabībhavad imām iyatīm avasthāṃ śāpaḥ kalaṅka iva kāntiharo dvitīyaḥ	mAm anvabIBavat imAm iyatIm avasTAm SApaH kalaFkaH iva kAnti-haraH dvitIyaH
   tvadviprayogakṛta eva babhūva tāpas tanvaṅgi śūdrakatanor api mṛtyave me	tvad-viprayoga-kRtaH eva baBUva tApaH tanvaFgi SUdraka-tanoH api mRtyave me
   // AKad_8.83 //	// AKat-_8.83 //
   saṃrakṣitā tanur iyaṃ tu tava priyeti śāpaḥ kṛśodari virāmam avāpa pāpaḥ /	saMrakzitA tanuH iyam tu tava priyA-iti SApaH kRSa-udari virAmam avApa pApaH /
   adyaprabhṛty akhilam eva hi candralokaṃ śādhi svapādakṛtamudram imaṃ ca	adya-praBRti aKilam eva hi candra-lokam SADi sva-pAda-kRta-mudram imam ca
   lokam // AKad_8.84 //	lokam // AKat-_8.84 //
   sakhyāḥ priyaṃ pitṛtapobhir avāptadivyajīvaṃ kapiñjalakarārpitapāṇipadmam	saKyAH priyam pitR-tapoBiH avApta-divya-jIvam kapiQjala-kara-arpita-pANi-padmam
   manmaṇḍalād avatarantam akhaṇḍakāntim āpāṇḍugaṇḍam avalokaya puṇḍarīkam //	mad-maNxalAt avatarantam aKaNxa-kAntim ApANxu-gaNxam avalokaya puNxarIkam //
   AKad_8.85 //	AKat-_8.85 //
   kautūhalāt saha mayaiva gatendulokam ālokayiṣyasi kadācana pattralekhām /	kOtUhalAt saha mayA-eva gata-indu-lokam Alokayizyasi kadAcana pattra-leKAm /
   kāpi priye sahacarī mama sā tatastyā mā te 'dya bhūt tadanavāptikṛto	kA-api priye sahacarI mama sA tatastyA mA te adya BUt tad-anavApti-kRtaH-
   viṣādaḥ // AKad_8.86 //	vizAdaH // AKat-_8.86 //
   śrutveti tasya giram utsukatāṃ gatāsau romāñcakañcukamakṛtrimam udvahantī	SrutvA-iti tasya giram utsuka-tAm gatA-asO romAQca-kaQcukam-akRtrimam udvahantI
   kādambarī caraṇayor nipapāta patyur ānandabāṣpakaṇaśīkaritekṣaṇaśrīḥ //	kAdambarI caraNayoH nipapAta patyuH Ananda-bAzpa-kaNa-SIkarita-IkzaNa-SrIH //
   AKad_8.87 //	AKat-_8.87 //
   utthāya tvaritopasṛtya ca mahāśvetāṃ pariṣvajya sā	utTAya tvarita-upasRtya ca mahA-SvetAm parizvajya sA
   pratyakṣīkṛtapuṇḍarīkapadavīṃ kṛtvā ca labdhotsavām /	pratyakzIkRta-puNxarIka-padavIm kRtvA ca labDa-utsavAm /
   diṣṭyā vardhayituṃ nyayuṅkta rabhasenāhūya keyūrakaṃ tārāpīḍatapovane	dizwyA varDayitum nyayuFkta raBasena-AhUya keyUrakam tArApIxa-tapaH-vane
   parijanaṃ pitror gṛhe cāparam // AKad_8.88 //	parijanam pitroH gRhe ca-aparam // AKat-_8.88 //
   tārāpīḍaḥ kṛśapariṇato 'py āyayau tatra	tArApIxaH kRSa-pariNataH api AyayO tatra
   tūrṇasānandāntaḥpuraparijanāmātyavargānuyātaḥ /	tUrNa-sAnanda-antaHpura-parijana-amAtya-varga-anuyAtaH /
   tasmin kāle sakhisahacaraḥ puṇḍarīko 'pi nākāt kiñcillajjāvanatavadano	tasmin kAle saKi-sahacaraH puNxarIkaH api nAkAt kiQcillajjA-avanata-vadanaH-
   vallabhāṃ svām upetaḥ // AKad_8.89 //	vallaBAm svAm upetaH // AKat-_8.89 //
   candrāpīḍaḥ svām api jānann atha mūrtiṃ tārāpīḍaṃ putravad eva praṇanāma /	candrApIxaH svAm api jAnan aTa mUrtim tArApIxam putra-vat eva praNanAma /
   tadvat taṃ ca praśrayaśīlaḥ śukanāsaṃ dattānando 'vandata sarvāś ca	tadvat tam ca praSraya-SIlaH Suka-nAsam datta-AnandaH avandata sarvAH ca
   janitrīḥ // AKad_8.90 //	janitrIH // AKat-_8.90 //
   māyā dhātur iyaṃ bhaved bhagavataḥ kiṃ śvetaketor idaṃ sāmarthyaṃ tapasām	mAyA DAtuH iyam Bavet BagavataH kim SvetaketoH idam sAmarTyam tapasAm
   athendumahasām atrendrajālāyitam /	aTa-indu-mahasAm atra-indrajAlAyitam /
   vaiśampāyana ity avedi yad asāv eko 'pi tadbandhubhir yac cāsau sa tu	vESampAyanaH iti avedi yat asO ekaH api tad-banDuBiH yat ca-asO sa tu
   puṇḍarīka iti te tasmin bhave saṃsthitāḥ // AKad_8.91 //	puNxarIkaH iti te tasmin Bave saMsTitAH // AKat-_8.91 //
   sa puṇḍarīko munir apy apaśyad ātmānam antaḥ śukanāsaputram /	sa puNxarIkaH muniH api apaSyat AtmAnam antar Suka-nAsa-putram /
   praṇamya bhūmau pitaraṃ krameṇa manoramādyā jananīr vavande // AKad_8.92	praNamya BUmO pitaram krameNa manorama-AdyAH jananIH vavande // AKat-_8.92
   atha vilāsavatī samanoramā stanayugasrutadugdhakaṇāvaliḥ /	aTa vilAsavatI sa-manoramA stana-yuga-sruta-dugDa-kaNA-AvaliH /
   sutavapuḥparirambhamahotsavaṃ phalitasarvamanoratham anvabhūt // AKad_8.93	suta-vapuH-pariramBa-mahA-utsavam Palita-sarva-manoraTam anvaBUt // AKat-_8.93
   tārāpīḍas tu pādānatam anavarataprasrutānandabāṣpaś candrāpīḍaṃ bhujābhyāṃ	tArApIxaH tu pAda-Anatam anavarata-prasruta-Ananda-bAzpaH candra-ApIxam BujAByAm
   katham api sahasotthāpya kaṇṭhe gṛhītvā /	kaTam api sahasA-utTApya kaNWe gRhItvA /
   śāpenātrāvatīrṇo yadi tad api bhavān uttamo lokapālaḥ prakhyāpyeti	SApena-atra-avatIrNaH yadi tat api BavAn uttamaH lokapAlaH praKyApya-iti
   pratīpaṃ praṇatatanur asāv asya pādau vavande // AKad_8.94 //	pratIpam praNata-tanuH asO asya pAdO vavande // AKat-_8.94 //
   tasmai nivedya nṛpacakram anicchate 'pi yatnāt kramopanatayā saha	tasmE nivedya nRpa-cakram anicCate api yatnAt krama-upanatayA saha
   rājalakṣmyā /	rAja-lakzmyA /
   nojjhāñcakāra cirasaṃcitam āśramaṃ sat tatprārthito 'pi mahiṣīsahitaś	na-ujJAQcakAra cira-saMcitam ASramam sat tad-prArTitaH api mahizI-sahita-S
   caturtham // AKad_8.95 //	caturTam // AKat-_8.95 //
   ājagmus tatra valgatturagakhurapuṭoddhūtadhūlīkaḍāraiś	AjagmuH tatra valgat-turaga-Kura-puwa-udDUta-DUlI-kaxAra-eH-
   cūḍāpratyuptabhāsvanmaṇiruciruciraiḥ śobhamānāḥ śirobhiḥ /	cUxA-pratyupta-BAsvat-maNi-ruci-rucirEH SoBamAnAH SiroBiH /
   candrāpīḍendusaṃdarśanarabhasasamutphullalolekṣaṇābjā	candrApIxa-indu-saMdarSana-raBasa-samutPulla-lola-IkzaNa-abjA
   nirvyājautsukyasajjīkṛtaniratiśayopāyanāḥ pārthivendrāḥ // AKad_8.96 //	nirvyAja-Otsukya-sajjIkRta-niratiSaya-upAyanAH pArTiva-indrAH // AKat-_8.96 //
   saṃkalpādhikalābhaharṣarabhasojjṛmbhāvilolībhavadgandharvapramadākadambakṛtakrīḍākarāsphālanām	saMkalpa-aDika-lABa-harza-raBasa-ujjRmBA-vilolIBavat-ganDarva-pramadA-kadamba-kRta-krIxA-kara-AsPAlanAm
   sārdhaṃ citrarathas tato madirayā haṃsaś ca gauryā saha draṣṭuṃ nṛttamayīm	sArDam citraraTaH tatas madirayA haMsaH ca gOryA saha drazwum nRtta-mayIm
   iva vyavasitām ājagmatur medinīm // AKad_8.97 //	iva vyavasitAm AjagmatuH medinIm // AKat-_8.97 //
   tābhyām etya nirasya tāpasatanucchāyāṃ duhitroḥ kṛte bhāsvatkautukamaṅgale	tAByAm etya nirasya tApasa-tanu=-CAyAm duhitroH kRte BAsvat-kOtuka-maFgale
   navavadhūveṣe manohāriṇi /	nava-vaDU-veze manohAriNi /
   nirvṛtte ca samantrahomasubhagārambhe vivāhotsave	nirvRtte ca sa-mantra-homa-suBaga-AramBe vivAha-utsave
   tatrānyonyasamāgamapramuditāḥ sarve mudaṃ lebhire // AKad_8.98 //	tatra-anyonya-samAgama-pramuditAH sarve mudam leBire // AKat-_8.98 //
   iti vitatavilāsaḥ puṇḍarīkeṇa sākaṃ divi bhuvi ca vicitrodyānalīlāvihāraḥ	iti vitata-vilAsaH puNxarIkeNa sAkam divi Buvi ca vicitra-udyAna-lIlA-vihAraH
   abhimataphalasampadvardhamānābhinandaḥ śriyam abhajata candrāpīḍamūrtir	aBimata-Pala-sampad-varDamAna-aBinandaH Sriyam aBajata candra-ApIxa-mUrtiH-
   mṛgāṅkaḥ // AKad_8.99 //	mRgAFkaH // AKat-_8.99 //
   iti śrīsakalavipaściccakravartiśrībhaṭṭajayantasūnor abhinandasya kṛtau	iti SrI-sakala-vipaScit-cakravarti-SrI-Bawwa-jayanta-sUnoH aBinandasya kRtO
   kādambarīkathāsāre 'ṣṭamaḥ sargaḥ ||	kAdambarI-kaTA-sAre azwamaH sargaH ||
