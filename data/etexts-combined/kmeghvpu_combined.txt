   kaś cit kāntāvirahaguruṇā svādhikārapramattaḥ śāpenāstaṅgamitamahimā	kaH cit kAntA-viraha-guruNA sva-aDikAra-pramattaH SApena-astaFga-mita-mahimA
   varṣabhogyeṇa bhartuḥ /	varza-BogyeNa BartuH /
   yakṣaś cakre janakatanayāsnānapuṇyodakeṣu snigdhacchāyātaruṣu vasatiṃ	yakzaH cakre janakatanayA-snAna-puNya-udakezu snigDa=-CAyA-taruzu vasatim
   rāmagiryāśrameṣu // KMdV_1 //	rAmagiri-ASramezu // KMdV_1 //
   tasminn adrau kati cid abalāviprayuktaḥ sa kāmī nītvā māsān	tasmin adrO kati cit abalA-viprayuktaH sa kAmI nItvA mAsAn
   kanakavalayabhraṃśariktaprakoṣṭhaḥ /	kanaka-valaya-BraMSa-rikta-prakozWaH /
   āṣāḍhasya praśamadivase megham āśliṣṭasānuṃ	AzAXasya praSama-divase meGam ASlizwa-sAnum
   vaprakrīḍāpariṇatagajaprekṣaṇīyaṃ dadarśa // KMdV_2 //	vapra-krIxA-pariNata-gaja-prekzaNIyam dadarSa // KMdV_2 //
   tasya sthitvā katham api puraḥ ketakādhānahetor antarbāṣpaś ciram anucaro	tasya sTitvA kaTam api puras ketaka-ADAna-hetoH antar-bAzpaH ciram anucaraH-
   rājarājasya dadhyau /	rAjarAjasya daDyO /
   meghāloke bhavati sukhino 'py anyathāvṛtti cetaḥ kaṇṭhāśleṣapraṇayini jane	meGa-Aloke Bavati suKinaH api anyaTAvRtti cetaH kaNWa-ASleza-praNayini jane
   kiṃ punar dūrasaṃsthe // KMdV_3 //	kim punar dUra-saMsTe // KMdV_3 //
   pratyāsanne nabhasi dayitājīvitālambanārthī jīmūtena svakuśalamayīṃ	pratyAsanne naBasi dayitA-jIvita-Alambana-arTI jImUtena sva-kuSala-mayIm
   hārayiṣyan pravṛttim /	hArayizyan pravRttim /
   sa pratyagraiḥ kuṭajakusumaiḥ kalpitārghāya tasmai prītaḥ	sa pratyagrEH kuwaja-kusumEH kalpita-arGAya tasmE prItaH
   prītipramukhavacanaṃ svāgataṃ vyājahāra // KMdV_4 //	prIti-pramuKa-vacanam svAgatam vyAjahAra // KMdV_4 //
   dhūmajyotiḥsalilamarutāṃ saṃnipātaḥ kva meghaḥ saṃdeśārthāḥ kva	DUma-jyotiH-salila-marutAm saMnipAtaH kva meGaH saMdeSa-arTAH kva
   paṭukaraṇaiḥ prāṇibhiḥ prāpaṇīyāḥ /	pawu-karaNEH prANiBiH prApaNIyAH /
   ity autsukyād aparigaṇayan guhyakas taṃ yayāce kāmārtā hi praṇayakṛpaṇāś	iti OtsukyAt aparigaNayan guhyakaH tam yayAce kAma-ArtAH hi praNaya-kRpaNa-AS
   cetanācetaneṣu // KMdV_5 //	cetana-acetanezu // KMdV_5 //
   jātaṃ vaṃśe bhuvanavidite puṣkarāvartakānāṃ jānāmi tvāṃ prakṛtipuruṣaṃ	jAtam vaMSe Buvana-vidite puzkara-AvartakAnAm jAnAmi tvAm prakRti-puruzam
   kāmarūpaṃ maghonaḥ /	kAmarUpam maGonaH /
   tenārthitvaṃ tvayi vidhivaśād dūrabandhur gato 'haṃ yācñā vandhyā varam	tena-arTi-tvam tvayi viDi-vaSAt dUra-banDuH gataH aham yAcQA vanDyA varam
   adhiguṇe nādhame labdhakāmā // KMdV_6 //	aDiguNe na-aDame labDa-kAmAH // KMdV_6 //
   saṃtaptānāṃ tvam asi śaraṇaṃ tat payoda priyāyāḥ saṃdeśaṃ me hara	saMtaptAnAm tvam asi SaraNam tat payoda priyAyAH saMdeSam me hara
   dhanapatikrodhaviśleṣitasya /	Danapati-kroDa-viSlezitasya /
   gantavyā te vasatir alakā nāma yakṣeśvarāṇāṃ	gantavyA te vasatiH alakAH nAma yakza-ISvarANAm
   bāhyodyānasthitaharaśiraścandrikādhautaharmyā // KMdV_7 //	bAhya-udyAna-sTita-hara-SiraH-candrikA-DOta-harmyA // KMdV_7 //
   tvām ārūḍhaṃ pavanapadavīm udgṛhītālakāntāḥ prekṣiṣyante pathikavanitāḥ	tvAm ArUXam pavana-padavIm udgRhIta-alaka-antAH prekzizyante paTika-vanitAH
   pratyayād āśvasantyaḥ /	pratyayAt ASvasantyaH /
   kaḥ saṃnaddhe virahavidhurāṃ tvayy upekṣeta jāyāṃ na syād anyo 'py aham	kaH saMnadDe viraha-viDurAm tvayi upekzeta jAyAm na syAt anyaH api aham
   iva jano yaḥ parādhīnavṛttiḥ // KMdV_8 //	iva janaH yaH para-aDIna-vRttiH // KMdV_8 //
   āpṛcchasva priyasakham amuṃ tuṅgam āliṅgya śailaṃ vandyaiḥ puṃsāṃ	ApRcCasva priya-saKam amum tuFgam AliFgya SElam vandyEH puMsAm
   raghupatipadair aṅkitaṃ mekhalāsu /	raGupati-padEH aFkitam meKalAsu /
   kāle kāle bhavati bhavatā yasya saṃyogam etya snehavyaktiś ciravirahajaṃ	kAle kAle Bavati BavatA yasya saMyogam etya sneha-vyaktiH cira-viraha-jam
   muñcato bāṣpam uṣṇam // KMdV_9 //	muQcataH bAzpam uzNam // KMdV_9 //
   mandaṃ mandaṃ nudati pavanaś cānukūlo yathā tvāṃ vāmaś cāyaṃ nadati	mandam mandam nudati pavanaH ca-anukUlaH yaTA tvAm vAmaH ca-ayam nadati
   madhuraṃ cātakas toyagṛdhnuḥ /	maDuram cAtakaH toya-gRDnuH /
   garbhādhānasthiraparicayā nūnam ābaddhamālāḥ seviṣyante nayanasubhagaṃ khe	garBADAna-sTira-paricayAH nUnam AbadDa-mAlAH sevizyante nayana-suBagam Ke
   bhavantaṃ balākāḥ // KMdV_10 //	Bavantam balAkAH // KMdV_10 //
   tāṃ cāvaśyaṃ divasagaṇanātatparām ekapatnīm avyāpannām avihatagatir	tAm ca-avaSyam divasa-gaNanA-tatparAm ekapatnIm avyApannAm avihata-gatiH-
   drakṣyasi bhrātṛjāyām /	drakzyasi BrAtR-jAyAm /
   āśābandhaḥ kusumasadṛśaṃ prāyaśo hy aṅganānāṃ sadyaḥpātapraṇayi hṛdayaṃ	ASAbanDaH kusuma-sadRSam prAyaSas hi aFganAnAm sadyaHpAta-praNayi hRdayam
   viprayoge ruṇaddhi // KMdV_11 //	viprayoge ruNadDi // KMdV_11 //
   kartuṃ yac ca prabhavati mahīm ucchilindhrām avandhyaṃ tac chrutvā te	kartum yat ca praBavati mahIm ucCilinDrAm avanDyam tat SrutvA te
   śravaṇasubhagaṃ garjitaṃ mānasotkāḥ /	SravaNa-suBagam garjitam mAnasa-utkAH /
   ā kailāsād bisakisalayacchedapātheyavantaḥ saṃpatsyante nabhasi bhavato	A kElAsAt bisa-kisalaya=-Ceda-pATeyavantaH saMpatsyante naBasi BavataH-
   rājahaṃsāḥ sahāyāḥ // KMdV_12 //	rAjahaMsAH sahAyAH // KMdV_12 //
   mārgaṃ tāvac chṛṇu kathayatas tvatprayāṇānukūlaṃ saṃdeśaṃ me tadanu jalada	mArgam tAvat SRNu kaTayataH tvad-prayANa-anukUlam saMdeSam me tadanu jalada
   śroṣyasi śrotrapeyam /	Srozyasi Srotra-peyam /
   khinnaḥ khinnaḥ śikhariṣu padaṃ nyasya gantāsi yatra kṣīṇaḥ kṣīṇaḥ	KinnaH KinnaH SiKarizu padam nyasya gantAsi yatra kzINaH kzINaH
   parilaghu payaḥ srotasāṃ copabhujya // KMdV_13 //	parilaGu payaH srotasAm ca-upaBujya // KMdV_13 //
   adreḥ śṛṅgaṃ harati pavanaḥ kiṃ svid ity unmukhībhir dṛṣṭotsāhaś	adreH SRFgam harati pavanaH kim svid iti unmuKIBiH dRzwa-utsAhaH-
   cakitacakitaṃ mugdhasiddhāṅganābhiḥ /	cakita-cakitam mugDa-sidDa-aFganABiH /
   sthānād asmāt sarasaniculād utpatodaṅmukhaḥ khaṃ diṅnāgānāṃ pathi	sTAnAt asmAt sarasa-niculAt utpata-udaFmuKaH Kam diFnAgAnAm paTi
   pariharan sthūlahastāvalehān // KMdV_14 //	pariharan sTUla-hasta-avalehAn // KMdV_14 //
   ratnacchāyāvyatikara iva prekṣyam etat purastād valmīkāgrāt prabhavati	ratna=-CAyA-vyatikaraH iva prekzyam etat purastAt valmIka-agrAt praBavati
   dhanuṣkhaṇḍam ākhaṇḍalasya /	DanuzKaNxam AKaNxalasya /
   yena śyāmaṃ vapur atitarāṃ kāntim āpatsyate te barheṇeva sphuritarucinā	yena SyAmam vapuH atitarAm kAntim Apatsyate te barheNa-iva sPurita-rucinA
   gopaveśasya viṣṇoḥ // KMdV_15 //	gopa-veSasya vizNoH // KMdV_15 //
   tvayy āyattaṃ kṛṣiphalam iti bhrūvilāsānabhijñaiḥ prītisnigdhair	tvayi Ayattam kRzi-Palam iti BrU-vilAsa-anaBijQEH prIti-snigDEH-
   janapadavadhūlocanaiḥ pīyamānaḥ /	janapada-vaDU-locanEH pIyamAnaH /
   sadyaḥsīrotkaṣaṇasurabhi kṣetram āruhya mālaṃ kiṃ cit paścād pravalaya	sadyaHsIra-utkazaNa-suraBi kzetram Aruhya mAlam kim cit paScAt pravalaya
   gatiṃ bhūya evottareṇa // KMdV_16 //	gatim BUyas eva-uttareNa // KMdV_16 //
   tvām āsārapraśamitavanopaplavaṃ sādhu mūrdhnā vakṣyaty adhvaśramaparigataṃ	tvAm AsAra-praSamita-vana-upaplavam sADu mUrDnA vakzyati aDva-Srama-parigatam
   sānumān āmrakūṭaḥ /	sAnumAn AmrakUwaH /
   na kṣudro 'pi prathamasukṛtāpekṣayā saṃśrayāya prāpte mitre bhavati	na kzudraH api praTama-sukRta-apekzayA saMSrayAya prApte mitre Bavati
   vimukhaḥ kiṃ punar yas tathoccaiḥ // KMdV_17 //	vimuKaH kim punar yaH taTA-uccEs // KMdV_17 //
   channopāntaḥ pariṇataphaladyotibhiḥ kānanāmrais tvayy ārūḍhe śikharam	Canna-upAntaH pariNata-Pala-dyotiBiH kAna-nAmrEH tvayi ArUXe SiKaram
   acalaḥ snigdhaveṇīsavarṇe /	acalaH snigDa-veNI-savarNe /
   nūnaṃ yāsyaty amaramithunaprekṣaṇīyām avasthāṃ madhye śyāmaḥ stana iva	nUnam yAsyati amara-miTuna-prekzaNIyAm avasTAm maDye SyAmaH stanaH iva
   bhuvaḥ śeṣavistārapāṇḍuḥ // KMdV_18 //	BuvaH Seza-vistAra-pANxuH // KMdV_18 //
   sthitvā tasmin vanacaravadhūbhuktakuñje muhūrtaṃ toyotsargadrutataragatis	sTitvA tasmin vana-cara-vaDU-Bukta-kuQje muhUrtam toya-utsarga-drutatara-gati-s
   tatparaṃ vartma tīrṇaḥ /	tat-param vartma tIrNaH /
   revāṃ drakṣyasy upalaviṣame vindhyapāde viśīrṇāṃ bhakticchedair iva	revAm drakzyasi upala-vizame vinDya-pAde viSIrNAm Bakti=-CedEH iva
   viracitāṃ bhūtim aṅge gajasya // KMdV_19 //	viracitAm BUtim aFge gajasya // KMdV_19 //
   tasyās tiktair vanagajamadair vāsitaṃ vāntavṛṣṭir jambūṣaṇḍapratihatarayaṃ	tasyAH tiktEH vana-gaja-madEH vAsitam vAnta-vRzwiH jambU-zaNxa-pratihata-rayam
   toyam ādāya gaccheḥ /	toyam AdAya gacCeH /
   antaḥsāraṃ ghana tulayituṃ nānilaḥ śakṣyati tvāṃ riktaḥ sarvo bhavati hi	antaHsAram Gana tulayitum na-anilaH Sakzyati tvAm riktaH sarvaH Bavati hi
   laghuḥ pūrṇatā gauravāya // KMdV_20 //	laGuH pUrNa-tA gOravAya // KMdV_20 //
   nīpaṃ dṛṣṭvā haritakapiśaṃ kesarair ardharūḍhair āvirbhūtaprathamamukulāḥ	nIpam dRzwvA harita-kapiSam kesarEH arDa-rUXEH AvirBUta-praTama-mukulAH
   kandalīś cānukaccham /	kandalIH ca-anukacCam /
   dagdhāraṇyeṣv adhikasurabhiṃ gandham āghrāya corvyāḥ sāraṅgās te	dagDa-araNyezu aDika-suraBim ganDam AGrAya ca-urvyAH sAraFgAH te
   jalalavamucaḥ sūcayiṣyanti mārgam // KMdV_21 //	jala-lava-mucaH sUcayizyanti mArgam // KMdV_21 //
   utpaśyāmi drutam api sakhe matpriyārthaṃ yiyāsoḥ kālakṣepaṃ	utpaSyAmi drutam api saKe mad-priya-arTam yiyAsoH kAla-kzepam
   kakubhasurabhau parvate parvate te /	kakuBa-suraBO parvate parvate te /
   śuklāpāṅgaiḥ sanayanajalaiḥ svāgatīkṛtya kekāḥ pratyudyātaḥ katham api	Sukla-apAFgEH sa-nayana-jalEH svAgatIkRtya kekAH pratyudyAtaH kaTam api
   bhavān gantum āśu vyavasyet // KMdV_22 //	BavAn gantum ASu vyavasyet // KMdV_22 //
   pāṇḍucchāyopavanavṛtayaḥ ketakaiḥ sūcibhinnair nīḍārambhair gṛhabalibhujām	pANxu=-CAyA-upavana-vRtayaH ketakEH sUci-BinnEH nIxa-AramBEH gRha-baliBujAm
   ākulagrāmacaityāḥ /	Akula-grAma-cEtyAH /
   tvayy āsanne phalapariṇatiśyāmajambūvanāntāḥ saṃpatsyante	tvayi Asanne Pala-pariNati-SyAma-jambU-vanAntAH saMpatsyante
   katipayadinasthāyihaṃsā daśārṇāḥ // KMdV_23 //	katipaya-dina-sTAyi-haMsAH daSArNAH // KMdV_23 //
   teṣāṃ dikṣu prathitavidiśālakṣaṇāṃ rājadhānīṃ gatvā sadyaḥ phalam avikalaṃ	tezAm dikzu praTita-vidiSA-lakzaNAm rAjaDAnIm gatvA sadyas Palam avikalam
   kāmukatvasya labdhā /	kAmuka-tvasya labDA /
   tīropāntastanitasubhagaṃ pāsyasi svādu yat tat sabhrūbhaṅgaṃ mukham iva	tIra-upAnta-stanita-suBagam pAsyasi svAdu yat tat sa-BrU-BaFgam muKam iva
   payo vetravatyāś calormi // KMdV_24 //	payaH vetravatyAH cala-Urmi // KMdV_24 //
   nīcairākhyaṃ girim adhivases tatra viśrāmahetos tvatsamparkāt pulakitam	nIcEs-AKyam girim aDivaseH tatra viSrAma-hetoH tvad-samparkAt pulakitam
   iva prauḍhapuṣpaiḥ kadambaiḥ /	iva prOXa-puzpEH kadambEH /
   yaḥ paṇyastrīratiparimalodgāribhir nāgarāṇām uddāmāni prathayati	yaH paNya-strI-rati-parimala-udgAriBiH nAgarANAm uddAmAni praTayati
   śilāveśmabhir yauvanāni // KMdV_25 //	SilA-veSmaBiH yOvanAni // KMdV_25 //
   viśrāntaḥ san vraja vananadītīrajātāni siñcann udyānānāṃ navajalakaṇair	viSrAntaH san vraja vana-nadI-tIra-jAtAni siQcan udyAnAnAm nava-jala-kaNEH-
   yūthikājālakāni /	yUTikA-jAlakAni /
   gaṇḍasvedāpanayanarujāklāntakarṇotpalānāṃ chāyādānāt kṣaṇaparicitaḥ	gaNxa-sveda-apanayana-rujA-klAnta-karNa-utpalAnAm CAyA-dAnAt kzaNa-paricitaH
   puṣpalāvīmukhānām // KMdV_26 //	puzpalAvI-muKAnAm // KMdV_26 //
   vakraḥ panthā yad api bhavataḥ prasthitasyottarāśāṃ	vakraH panTAH yat api BavataH prasTitasya-uttara-ASAm
   saudhotsaṅgapraṇayavimukho mā sma bhūr ujjayinyāḥ /	sODa-utsaFga-praNaya-vimuKaH mA sma BUH ujjayinyAH /
   vidyuddāmasphuritacakitais tatra paurāṅganānāṃ lolāpāṅgair yadi na ramase	vidyut-dAma-sPurita-cakitEH tatra pOra-aFganAnAm lola-apAFgEH yadi na ramase
   locanair vañcito 'si // KMdV_27 //	locanEH vaQcitaH asi // KMdV_27 //
   vīcikṣobhastanitavihagaśreṇikāñcīguṇāyāḥ saṃsarpantyāḥ skhalitasubhagaṃ	vIci-kzoBa-stanita-vihaga-SreNi-kAQcI-guNAyAH saMsarpantyAH sKalita-suBagam
   darśitāvartanābheḥ /	darSita-AvartanABeH /
   nirvindhyāyāḥ pathi bhava rasābhyantaraḥ saṃnipatya strīṇām ādyaṃ	nirvinDyAyAH paTi Bava rasa-aByantaraH saMnipatya strINAm Adyam
   praṇayavacanaṃ vibhramo hi priyeṣu // KMdV_28 //	praNaya-vacanam viBramaH hi priyezu // KMdV_28 //
   veṇībhūtapratanusalilāṃ tām atītasya sindhuṃ pāṇḍucchāyāṃ	veNIBUta-pratanu-salilAm tAm atItasya sinDum pANxu=-CAyAm
   taṭaruhatarubhraṃśibhir jīrṇaparṇaiḥ /	tawa-ruha-taru-BraMSiBiH jIrNa-parNEH /
   saubhāgyaṃ te subhaga virahāvasthayā vyañjayantīṃ kārśyaṃ yena tyajati	sOBAgyam te suBaga viraha-avasTayA vyaQjayantIm kArSyam yena tyajati
   vidhinā sa tvayaivopapādyaḥ // KMdV_29 //	viDinA sa tvayA-eva-upapAdyaH // KMdV_29 //
   prāpyāvantīn udayanakathākovidagrāmavṛddhān pūrvoddiṣṭām anusara purīṃ	prApya-avantIn udayana-kaTA-kovida-grAma-vRdDAn pUrva-uddizwAm anusara purIm
   śrīviśālāṃ viśālām /	SrI-viSAlAm viSAlAm /
   svalpībhūte sucaritaphale svargiṇāṃ gāṃ gatānāṃ śeṣaiḥ puṇyair hṛtam iva	su-alpIBUte su-carita-Pale svargiNAm gAm gatAnAm SezEH puNyEH hRtam iva
   divaḥ kāntimat khaṇḍam ekam // KMdV_30 //	divaH kAntimat KaNxam ekam // KMdV_30 //
   dīrghīkurvan paṭu madakalaṃ kūjitaṃ sārasānāṃ pratyūṣeṣu	dIrGIkurvan pawu mada-kalam kUjitam sArasAnAm pratyUzezu
   sphuṭitakamalāmodamaitrīkaṣāyaḥ /	sPuwita-kamala-Amoda-mEtrI-kazAyaH /
   yatra strīṇāṃ harati surataglānim aṅgānukūlaḥ siprāvātaḥ priyatama iva	yatra strINAm harati surata-glAnim aFga-anukUlaH siprAvAtaH priyatamaH iva
   prārthanācāṭukāraḥ // KMdV_31 //	prArTanA-cAwu-kAraH // KMdV_31 //
   jālodgīrṇair upacitavapuḥ keśasaṃskāradhūmair bandhuprītyā	jAla-udgIrNEH upacita-vapuH keSa-saMskAra-DUmEH banDu-prItyA
   bhavanaśikhibhir dattanṛttopahāraḥ /	Bavana-SiKiBiH datta-nRtta-upahAraH /
   harmyeṣv asyāḥ kusumasurabhiṣv adhvakhinnāntarātmā nītvā rātriṃ	harmyezu asyAH kusuma-suraBizu aDva-Kinna-antarAtmA nItvA rAtrim
   lalitavanitāpādarāgāṅkiteṣu // KMdV_32 //	lalita-vanitA-pAda-rAga-aFkitezu // KMdV_32 //
   bhartuḥ kaṇṭhacchavir iti gaṇaiḥ sādaraṃ dṛśyamāṇaḥ puṇyaṃ yāyās	BartuH kaNWa=-CaviH iti gaNEH sa-Adaram dRSyamANaH puNyam yAyAH-
   tribhuvanaguror dhāma caṇḍeśvarasya /	triBuvana-guroH DAma caNxeSvarasya /
   dhūtodyānaṃ kuvalayarajogandhibhir gandhavatyās	DUta-udyAnam kuvalaya-rajaH-ganDiBiH ganDavatI-A-aH-
   toyakrīḍāniratayuvatisnānatiktair marudbhiḥ // KMdV_33 //	toya-krIxA-nirata-yuvati-snAna-tiktEH marudBiH // KMdV_33 //
   apy anyasmiñ jaladhara mahākālam āsādya kāle sthātavyaṃ te nayanaviṣayaṃ	api anyasmin jalaDara mahAkAlam AsAdya kAle sTAtavyam te nayana-vizayam
   yāvad abhyeti bhānuḥ /	yAvat aByeti BAnuH /
   kurvan saṃdhyābalipaṭahatāṃ śūlinaḥ ślāghanīyām āmandrāṇāṃ phalam avikalaṃ	kurvan saMDyA-bali-pawa-hatAm SUlinaH SlAGanIyAm AmandrANAm Palam avikalam
   lapsyase garjitānām // KMdV_34 //	lapsyase garjitAnAm // KMdV_34 //
   pādanyāsakvaṇitaraśanās tatra līlāvadhūtai ratnacchāyākhacitavalibhiś	pAda-nyAsa-kvaNita-raSanAH tatra lIlA-avaDUtEH ratna=-CAyA-Kacita-valiBiH-
   cāmaraiḥ klāntahastāḥ /	cAmarEH klAnta-hastAH /
   veśyās tvatto nakhapadasukhān prāpya varṣāgrabindūn āmokṣyanti tvayi	veSyAH tvattaH naKa-pada-suKAn prApya varza-agra-bindUn Amokzyanti tvayi
   madhukaraśreṇidīrghān kaṭākṣān // KMdV_35 //	maDukara-SreNi-dIrGAn kawAkzAn // KMdV_35 //
   paścād uccairbhujataruvanaṃ maṇḍalenābhilīnaḥ sāṃdhyaṃ tejaḥ	paScAt uccEs-Buja-taru-vanam maNxalena-aBilInaH sAMDyam tejaH
   pratinavajapāpuṣparaktaṃ dadhānaḥ /	pratinava-japA-puzpa-raktam daDAnaH /
   nṛttārambhe hara paśupater ārdranāgājinecchāṃ śāntodvegastimitanayanaṃ	nRtta-AramBe hara paSupateH Ardra-nAga-ajina-icCAm SAnta-udvega-stimita-nayanam
   dṛṣṭabhaktir bhavānyā // KMdV_36 //	dRzwa-BaktiH BavAnyAH // KMdV_36 //
   gacchantīnāṃ ramaṇavasatiṃ yoṣitāṃ tatra naktaṃ ruddhāloke narapatipathe	gacCantInAm ramaNa-vasatim yozitAm tatra naktam rudDa-Aloke narapati-paTe
   sūcibhedyais tamobhiḥ /	sUci-BedyEH tamoBiH /
   saudāminyā kanakanikaṣasnigdhayā darśayorvīṃ toyotsargastanitamukharo mā	sOdAminyA kanaka-nikaza-snigDayA darSaya-urvIm toya-utsarga-stanita-muKaraH mA
   sma bhūr viklavās tāḥ // KMdV_37 //	sma BUH viklavAH tAH // KMdV_37 //
   tāṃ kasyāṃ cid bhavanavalabhau suptapārāvatāyāṃ nītvā rātriṃ ciravilasanāt	tAm kasyAm cit Bavana-valaBO supta-pArAvatAyAm nItvA rAtrim cira-vilasanAt-
   khinnavidyutkalatraḥ /	Kinna-vidyut-kalatraH /
   dṛṣṭe sūrye punar api bhavān vāhayed adhvaśeṣaṃ mandāyante na khalu	dRzwe sUrye punar api BavAn vAhayet aDva-Sezam mandAyante na Kalu
   suhṛdām abhyupetārthakṛtyāḥ // KMdV_38 //	suhRdAm aByupeta-arTa-kRtyAH // KMdV_38 //
   tasmin kāle nayanasalilaṃ yoṣitāṃ khaṇḍitānāṃ śāntiṃ neyaṃ praṇayibhir ato	tasmin kAle nayana-salilam yozitAm KaNxitAnAm SAntim na-iyam praNayiBiH atas-
   vartma bhānos tyajāśu /	vartma BAnoH tyaja-ASu /
   prāleyāsraṃ kamalavadanāt so 'pi hartuṃ nalinyāḥ pratyāvṛttas tvayi	prAleya-asram kamala-vadanAt saH api hartum nalinyAH pratyAvRttaH tvayi
   kararudhi syād analpābhyasūyaḥ // KMdV_39 //	kararuDi syAt analpa-aByasUyaH // KMdV_39 //
   gambhīrāyāḥ payasi saritaś cetasīva prasanne chāyātmāpi prakṛtisubhago	gamBIrAyAH payasi saritaH cetasi-iva prasanne CAyA-AtmA-api prakRti-suBagaH-
   lapsyate te praveśam /	lapsyate te praveSam /
   tasmāt tasyāḥ kumudaviśadāny arhasi tvaṃ na dhairyān moghīkartuṃ	tasmAt tasyAH kumuda-viSadAni arhasi tvam na DEryAt moGIkartum
   caṭulaśapharodvartanaprekṣitāni // KMdV_40 //	cawula-SaPara-udvartana-prekzitAni // KMdV_40 //
   tasyāḥ kiṃ cit karadhṛtam iva prāptavānīraśākhaṃ hṛtvā nīlaṃ salilavasanaṃ	tasyAH kim cit kara-DRtam iva prApta-vAnIra-SAKam hRtvA nIlam salila-vasanam
   muktarodhonitambam /	mukta-roDaH-nitambam /
   prasthānaṃ te katham api sakhe lambamānasya bhāvi jñātāsvādaḥ	prasTAnam te kaTam api saKe lambamAnasya BAvi jQAta-AsvAdaH
   pulinajaghanāṃ ko vihātuṃ samarthaḥ // KMdV_41 //	pulina-jaGanAm kaH vihAtum samarTaH // KMdV_41 //
   tvanniṣyandocchvasitavasudhāgandhasaṃparkapuṇyaḥ	tvad-nizyanda-ucCvasita-vasuDA-ganDa-saMparka-puNyaH
   srotorandhradhvanitasubhagaṃ dantibhiḥ pīyamānaḥ /	srotaH-ranDra-Dvanita-suBagam dantiBiH pIyamAnaH /
   nīcair vāsyaty upajigamiṣor devapūrvaṃ giriṃ te śīto vāyuḥ pariṇamayitā	nIcEs vAsyati upajigamizoH deva-pUrvam girim te SItaH vAyuH pariNamayitA
   kānanodumbarāṇām // KMdV_42 //	kAnana-udumbarANAm // KMdV_42 //
   tatra skandaṃ niyatavasatiṃ puṣpameghīkṛtātmā puṣpāsāraiḥ snapayatu bhavān	tatra skandam niyata-vasatim puzpa-meGIkRta-AtmA puzpa-asArEH snapayatu BavAn
   vyomagaṅgājalārdraiḥ /	vyomagaFgA-jala-ArdrEH /
   rakṣāhetor navaśaśibhṛtā vāsavīnāṃ camūnām atyādityaṃ hutavahamukhe	rakzA-hetoH nava-SaSi-BRtA vAsavInAm camUnAm ati-Adityam hutavaha-muKe
   saṃbhṛtaṃ tadd hi tejaḥ // KMdV_43 //	saMBRtam tadd hi tejaH // KMdV_43 //
   jyotirlekhāvalayi galitaṃ yasya barhaṃ bhavānī putraprītyā	jyotiH-leKA-valayi galitam yasya barham BavAnI putra-prItyA
   kuvalayapadaprāpi karṇe karoti /	kuvalaya-pada-prApi karNe karoti /
   dhautāpāṅgaṃ haraśaśirucā pāvakes taṃ mayūraṃ paścād adrigrahaṇagurubhir	DOta-apAFgam hara-SaSi-rucA pAvakeH tam mayUram paScAt adri-grahaNa-guruBiH-
   garjitair nartayethāḥ // KMdV_44 //	garjitEH nartayeTAH // KMdV_44 //
   ārādhyaivaṃ śaravaṇabhuvaṃ devam ullaṅghitādhvā siddhadvandvair	ArADya-evam SaravaNa-Buvam devam ullaFGita-aDvA sidDa-dvandvEH-
   jalakaṇabhayād vīṇibhir muktamārgaḥ /	jala-kaNa-BayAt vINiBiH mukta-mArgaH /
   vyālambethāḥ surabhitanayālambhajāṃ mānayiṣyan srotomūrtyā bhuvi pariṇatāṃ	vyAlambeTAH suraBi-tanayA-AlamBa-jAm mAnayizyan srotaH-mUrtyAH Buvi pariNatAm
   rantidevasya kīrtim // KMdV_45 //	rantidevasya kIrtim // KMdV_45 //
   tvayy ādātuṃ jalam avanate śārṅgiṇo varṇacaure tasyāḥ sindhoḥ pṛthum api	tvayi AdAtum jalam avanate SArFgiNaH varNa-cOre tasyAH sinDoH pRTum api
   tanuṃ dūrabhāvāt pravāham /	tanum dUra-BAvAt pravAham /
   prekṣiṣyante gaganagatayo dūram āvarjya dṛṣṭīr ekaṃ muktāguṇam iva bhuvaḥ	prekzizyante gagana-gatayaH dUram Avarjya dRzwIH ekam muktA-guNam iva BuvaH
   sthūlamadhyendranīlam // KMdV_46 //	sTUla-maDya-indranIlam // KMdV_46 //
   tām uttīrya vraja paricitabhrūlatāvibhramāṇāṃ pakṣmotkṣepād	tAm uttIrya vraja paricita-BrU-latA-viBramANAm pakzma-utkzepAt-
   uparivilasatkṛṣṇaśāraprabhāṇām /	upari-vilasat-kRzNa-SAra-praBANAm /
   kundakṣepānugamadhukaraśrīmuṣām ātmabimbaṃ pātrīkurvan	kunda-kzepa-anuga-maDukara-SrI-muzAm Atma-bimbam pAtrIkurvan
   daśapuravadhūnetrakautūhalānām // KMdV_47 //	daSa-puravaDU-netra-kOtUhalAnAm // KMdV_47 //
   brahmāvartaṃ janapadam adhaśchāyayā gāhamānaḥ kṣetraṃ	brahmAvartam janapadam aDas-CAyayA gAhamAnaH kzetram
   kṣatrapradhanapiśunaṃ kauravaṃ tad bhajethāḥ /	kzatra-praDana-piSunam kOravam tat BajeTAH /
   rājanyānāṃ śitaśaraśatair yatra gāṇḍīvadhanvā dhārāpātais tvam iva	rAjanyAnAm Sita-Sara-SatEH yatra gANxIvaDanvA DArA-pAtEH tvam iva
   kamalāny abhyavarṣan mukhāni // KMdV_48 //	kamalAni aByavarzat muKAni // KMdV_48 //
   hitvā hālām abhimatarasāṃ revatīlocanāṅkāṃ bandhuprītyā samaravimukho	hitvA hAlAm aBimata-rasAm revatI-locana-aFkAm banDu-prItyA samara-vimuKaH-
   lāṅgalī yāḥ siṣeve /	lAFgalI yAH sizeve /
   kṛtvā tāsām abhigamam apāṃ somya sārasvatīnām antaḥsvacchas tvam api	kRtvA tAsAm aBigamam apAm somya sArasvatInAm antar-svacCaH tvam api
   bhavitā varṇamātreṇa kṛṣṇaḥ // KMdV_49 //	BavitA varNa-mAtreNa kRzNaH // KMdV_49 //
   tasmād gaccher anukanakhalaṃ śailarājāvatīrṇāṃ jahnoḥ kanyāṃ	tasmAt gacCeH anukana-Kalam SElarAja-avatIrNAm jahnoH kanyAm
   sagaratanayasvargasopānapaṅktim /	sagara-tanaya-svarga-sopAna-paFktim /
   gaurīvaktrabhrukuṭiracanāṃ yā vihasyeva phenaiḥ śambhoḥ keśagrahaṇam	gOrI-vaktra-Brukuwi-racanAm yA vihasya-iva PenEH SamBoH keSa-grahaNam
   akarod indulagnormihastā // KMdV_50 //	akarot indu-lagna-Urmi-hastAH // KMdV_50 //
   tasyāḥ pātuṃ suragaja iva vyomni pūrvārdhalambī tvaṃ ced	tasyAH pAtum sura-gajaH iva vyomni pUrva-arDa-lambI tvam ced-
   acchasphaṭikaviśadaṃ tarkayes tiryag ambhaḥ /	acCa-sPawika-viSadam tarkayeH tiryak amBaH /
   saṃsarpantyā sapadi bhavataḥ srotasi cchāyayā sā syād	saMsarpantyA sapadi BavataH srotasi cCAyayA sA syAt-
   asthānopanatayamunāsaṃgam evābhirāmā // KMdV_51 //	asTAna-upanata-yamunA-saMgam eva-aBirAmAH // KMdV_51 //
   āsīnānāṃ surabhitaśilaṃ nābhigandhair mṛgāṇāṃ tasyā eva prabhavam acalaṃ	AsInAnAm suraBita-Silam nABi-ganDEH mRgANAm tasyAH eva praBavam acalam
   prāpya gauraṃ tuṣāraiḥ /	prApya gOram tuzArEH /
   vakṣyasy adhvaśramavinayane tasya śṛṅge niṣaṇṇaḥ śobhāṃ ramyāṃ	vakzyasi aDva-Srama-vinayane tasya SRFge nizaNNaH SoBAm ramyAm
   trinayanavṛṣotkhātapaṅkopameyām // KMdV_52 //	trinayana-vRza-utKAta-paFka-upameyAm // KMdV_52 //
   taṃ ced vāyau sarati saralaskandhasaṃghaṭṭajanmā	tam ced vAyO sarati sarala-skanDa-saMGawwa-janmA
   bādhetolkākṣapitacamarīvālabhāro davāgniḥ /	bADeta-ulkA-kzapita-camarI-vAla-BAraH dava-agniH /
   arhasy enaṃ śamayitum alaṃ vāridhārāsahasrair āpannārtipraśamanaphalāḥ	arhasi enam Samayitum alam vAri-DArA-sahasrEH Apanna-Arti-praSamana-PalAH
   saṃpado hy uttamānām // KMdV_53 //	saMpadaH hi uttamAnAm // KMdV_53 //
   ye tvāṃ muktadhvanim asahanāḥ kāyabhaṅgāya tasmin darpotsekād upari	ye tvAm mukta-Dvanim asahanAH kAya-BaFgAya tasmin darpa-utsekAt upari
   śarabhā laṅghayiṣyanty alaṅghyam /	SaraBAH laFGayizyanti alaFGyam /
   tān kurvīthās tumulakarakāvṛṣṭihāsāvakīrṇān ke vā na syuḥ paribhavapadaṃ	tAn kurvITAH tumula-karaka-AvRzwi-hAsa-avakIrNAn ke vA na syuH pariBava-padam
   niṣphalārambhayatnāḥ // KMdV_54 //	nizPala-AramBa-yatnAH // KMdV_54 //
   tatra vyaktaṃ dṛṣadi caraṇanyāsam ardhendumauleḥ śaśvat siddhair	tatra vyaktam dRzadi caraNa-nyAsam arDa-indu-mOleH SaSvat sidDEH-
   upahṛtabaliṃ bhaktinamraḥ parīyāḥ /	upahRta-balim Bakti-namraH parIyAH /
   yasmin dṛṣṭe karaṇavigamād ūrdhvam uddhūtapāpāḥ kalpante 'sya	yasmin dRzwe karaNa-vigamAt UrDvam udDUta-pApAH kalpante asya
   sthiragaṇapadaprāptaye śraddadhānāḥ // KMdV_55 //	sTira-gaNa-pada-prAptaye SraddaDAnAH // KMdV_55 //
   śabdāyante madhuram anilaiḥ kīcakāḥ pūryamāṇāḥ saṃraktābhis tripuravijayo	SabdAyante maDuram anilEH kIcakAH pUryamANAH saMraktABiH tripura-vijayaH-
   gīyate kiṃnarībhiḥ /	gIyate kiMnarIBiH /
   nirhrādī te muraja iva cet kandarāsu dhvaniḥ syāt saṃgītārtho nanu	nirhrAdI te murajaH iva ced kandarAsu DvaniH syAt saMgIta-arTaH nanu
   paśupates tatra bhāvī samastaḥ // KMdV_56 //	paSupateH tatra BAvI samastaH // KMdV_56 //
   prāleyādrer upataṭam atikramya tāṃs tān viśeṣān haṃsadvāraṃ	prAleyAdreH upatawam atikramya tAn tAn viSezAn haMsa-dvAram
   bhṛgupatiyaśovartma yat krauñcarandhram /	BRgupati-yaSaH-vartma yat krOQca-ranDram /
   tenodīcīṃ diśam abhisares tiryagāyāmaśobhī śyāmaḥ pādo	tena-udIcIm diSam aBisareH tiryak-AyAma-SoBI SyAmaH pAdaH-
   baliniyamanābhyudyatasyeva viṣṇoḥ // KMdV_57 //	bali-niyamana-aByudyatasya-iva vizNoH // KMdV_57 //
   gatvā cordhvaṃ daśamukhabhujocchvāsitaprasthasaṃdheḥ kailāsasya	gatvA ca-UrDvam daSamuKa-Buja-ucCvAsita-prasTa-saMDeH kElAsasya
   tridaśavanitādarpaṇasyātithiḥ syāḥ /	tridaSa-vanitA-darpaNasya-atiTiH syAH /
   śṛṅgocchrāyaiḥ kumudaviśadair yo vitatya sthitaḥ khaṃ rāśībhūtaḥ	SRFga-ucCrAyEH kumuda-viSadEH yaH vitatya sTitaH Kam rASIBUtaH
   pratiniśam iva tryambakasyāṭṭahāsaḥ // KMdV_58 //	pratiniSam iva tryambakasya-awwahAsaH // KMdV_58 //
   utpaśyāmi tvayi taṭagate snigdhabhinnāñjanābhe	utpaSyAmi tvayi tawa-gate snigDa-BinnAQjana-ABe
   sadyaḥkṛttadviradadaśanacchedagaurasya tasya /	sadyaHkRtta-dvirada-daSana=-Ceda-gOrasya tasya /
   līlām adreḥ stimitanayanaprekṣaṇīyāṃ bhavitrīm aṃsanyaste sati halabhṛto	lIlAm adreH stimita-nayana-prekzaNIyAm BavitrIm aMsa-nyaste sati halaBRtaH-
   mecake vāsasīva // KMdV_59 //	mecake vAsasi-iva // KMdV_59 //
   hitvā nīlaṃ bhujagavalayaṃ śambhunā dattahastā krīḍāśaile yadi ca viharet	hitvA nIlam Bujaga-valayam SamBunA datta-hastA krIxA-SEle yadi ca viharet-
   pādacāreṇa gaurī /	pAda-cAreNa gOrI /
   bhaṅgībhaktyā viracitavapuḥ stambhitāntarjalo 'syāḥ sopānatvaṃ kuru	BaFgI-BaktyA viracita-vapuH stamBita-antar-jalaH asyAH sopAna-tvam kuru
   sukhapadasparśam ārohaṇeṣu // KMdV_60 //	suKa-pada-sparSam ArohaNezu // KMdV_60 //
   tatrāvaśyaṃ janitasalilodgāram antaḥpraveśān neṣyanti tvāṃ surayuvatayo	tatra-avaSyam janita-salila-udgAram antar-praveSAn nezyanti tvAm sura-yuvatayo
   yantradhārāgṛhatvam /	yantra-DArA-gRha-tvam /
   tābhyo mokṣas tava yadi sakhe gharmalabdhasya na syāt krīḍālolāḥ	tAByaH mokzaH tava yadi saKe Garma-labDasya na syAt krIxA-lolAH
   śravaṇaparuṣair garjitair bhāyayes tāḥ // KMdV_61 //	SravaNa-paruzEH garjitEH BAyayeH tAH // KMdV_61 //
   hemāmbhojaprasavi salilaṃ mānasasyādadānaḥ kurvan kāmāt	hema-amBoja-prasavi salilam mAnasasya-AdadAnaH kurvan kAmAt-
   kṣaṇamukhapaṭaprītim airāvaṇasya /	kzaNa-muKa-pawa-prItim ErAvaNasya /
   dhunvan vātaiḥ sajalapṛṣataiḥ kalpavṛkṣāṃśukāni cchāyābhinnaḥ	Dunvan vAtEH sa-jala-pRzatEH kalpavRkza-aMSukAni cCAyA-BinnaH
   sphaṭikaviśadaṃ nirviśeḥ paravataṃ tam // KMdV_62 //	sPawika-viSadam nirviSeH paravatam tam // KMdV_62 //
   tasyotsaṅge praṇayina iva srastagaṅgādugūlāṃ na tvaṃ dṛṣṭvā na punar	tasya-utsaFge praNayinaH iva srasta-gaFgA-dugUlAm na tvam dRzwvA na punar-
   alakāṃ jñāsyase kāmacārin /	alakAm jQAsyase kAmacArin /
   yā vaḥ kāle vahati salilodgāram uccairvimānā muktājālagrathitam alakaṃ	yA vaH kAle vahati salila-udgAram uccEs-vimAnA muktA-jAla-graTitam alakam
   kāminīvābhravṛndam // KMdV_63 //	kAminI-iva-aBra-vRndam // KMdV_63 //
   vidyutvantaṃ lalitavanitāḥ sendracāpaṃ sacitrāḥ saṃgītāya prahatamurajāḥ	vidyutvantam lalita-vanitAH sa-indracApam sa-citrAH saMgItAya prahata-murajAH
   snigdhagambhīraghoṣam /	snigDa-gamBIra-Gozam /
   antastoyaṃ maṇimayabhuvas tuṅgam abhraṃlihāgrāḥ prāsādās tvāṃ tulayitum	antar-toyam maNi-maya-BuvaH tuFgam aBraMliha-agrAH prAsAdAH tvAm tulayitum
   alaṃ yatra tais tair viśeṣaiḥ // KMdV_64 //	alam yatra tEH tEH viSezEH // KMdV_64 //
   haste līlākamalam alakaṃ bālakundānuviddhaṃ nītā rodhraprasavarajasā	haste lIlA-kamalam alakam bAla-kunda-anuvidDam nItA roDra-prasava-rajasA
   pāṇḍutām ānanaśrīḥ /	pANxu-tAm Anana-SrIH /
   cūḍāpāśe navakuravakaṃ cāru karṇe śirīṣaṃ sīmante ca tvadupagamajaṃ yatra	cUxA-pASe nava-kuravakam cAru karNe SirIzam sImante ca tvad-upagama-jam yatra
   nīpaṃ vadhūnām // KMdV_65 //	nIpam vaDUnAm // KMdV_65 //
   yasyāṃ yakṣāḥ sitamaṇimayāny etya harmyasthalāni jyotiśchāyākusumaracanāny	yasyAm yakzAH sita-maNi-mayAni etya harmya-sTalAni jyotiH-CAyA-kusuma-racanAni-
   uttamastrīsahāyāḥ /	uttama-strI-sahAyAH /
   āsevante madhu ratiphalaṃ kalpavṛkṣaprasūtaṃ tvadgambhīradhvaniṣu śanakaiḥ	Asevante maDu rati-Palam kalpavRkza-prasUtam tvad-gamBIra-Dvanizu SanakEs-
   puṣkareṣv āhateṣu // KMdV_66 //	puzkarezu Ahatezu // KMdV_66 //
   yatra strīṇāṃ priyatamabhujāliṅganocchvāsitānām aṅgaglāniṃ suratajanitāṃ	yatra strINAm priyatama-Buja-AliFgana-ucCvAsitAnAm aFga-glAnim surata-janitAm
   tantujālāvalambāḥ /	tantu-jAla-avalambAH /
   tvatsaṃrodhāpagamaviśadaiś cotitāś candrapādair vyālumpanti	tvad-saMroDa-apagama-viSadEH cotitAH candra-pAdEH vyAlumpanti
   sphuṭajalalavasyandinaś candrakāntāḥ // KMdV_67 //	sPuwa-jala-lava-syandinaH candrakAntAH // KMdV_67 //
   netrā nītāḥ satatagatinā yad vimānāgrabhūmīr ālekhyānāṃ navajalakaṇair	netrAH nItAH satata-gatinA yat vimAna-agra-BUmIH AleKyAnAm nava-jala-kaNEH-
   doṣam utpādya sadyaḥ /	dozam utpAdya sadyas /
   śaṅkāspṛṣṭā iva jalamucas tvādṛśā yatra jālair dhūmodgārānukṛtinipuṇaṃ	SaFkA-spRzwAH iva jalamucaH tvAdRSA yatra jAlEH DUma-udgAra-anukRti-nipuNam
   jarjarā niṣpatanti // KMdV_68 //	jarjarAH nizpatanti // KMdV_68 //
   nīvībandhocchvasanaśithilaṃ yatra yakṣāṅganānāṃ vāsaḥ kāmād anibhṛtakareṣv	nIvI-banDa-ucCvasana-SiTilam yatra yakza-aFganAnAm vAsaH kAmAt aniBRta-karezu-
   ākṣipatsu priyeṣu /	Akzipatsu priyezu /
   arcistuṅgān abhimukham api prāpya ratnapradīpān hrīmūḍhānāṃ bhavati	arciH-tuFgAn aBimuKam api prApya ratna-pradIpAn hrI-mUXAnAm Bavati
   viphalapreraṇaś cūrṇamuṣṭiḥ // KMdV_69 //	viPala-preraNaH cUrNamuzwiH // KMdV_69 //
   gatyutkampād alakapatitair yatra mandārapuṣpaiḥ kḷptacchedyaiḥ	gati-utkampAt alaka-patitEH yatra mandAra-puzpEH k?pta=-CedyEH
   kanakakamalaiḥ karṇavibhraṃśibhiś ca /	kanaka-kamalEH karNa-viBraMSiBiH ca /
   muktālagnastanaparimalaiś chinnasūtraiś ca hārair naiśo mārgaḥ savitur	muktA-lagna-stana-parimalEH Cinna-sUtrEH ca hArEH nESaH mArgaH savituH-
   udaye sūcyate kāminīnām // KMdV_70 //	udaye sUcyate kAminInAm // KMdV_70 //
   matvā devaṃ dhanapatisakhaṃ yatra sākṣād vasantaṃ prāyaś cāpaṃ na vahati	matvA devam Danapati-saKam yatra sAkzAt vasantam prAyas cApam na vahati
   bhayān manmathaḥ ṣaṭpadajyam /	BayAt manmaTaH zawpada-jyam /
   sabhrūbhaṅgaprahitanayanaiḥ kāmilakṣyeṣv amoghais tasyārambhaś	sa-BrU-BaFga-prahita-nayanEH kAmi-lakzyezu amoGEH tasya-AramBaH-
   caturavanitāvibhramair eva siddhaḥ // KMdV_71 //	catura-vanitA-viBramEH eva sidDaH // KMdV_71 //
   tatrāgāraṃ dhanapatigṛhān uttareṇāsmadīyaṃ dūrāl lakṣyaṃ tad amaradhanuś	tatra-AgAram Danapati-gRhAn uttareNa-asmadIyam dUrAt lakzyam tat amara-DanuH-
   cāruṇā toraṇena /	cAruNA toraNena /
   yasyopānte kṛtakatanayaḥ kāntayā vardhito me hastaprāpyastavakanamito	yasya-upAnte kRtaka-tanayaH kAntayA varDitaH me hasta-prApya-stava-kanamitaH-
   bālamandāravṛkṣaḥ // KMdV_72 //	bAla-mandAra-vRkzaH // KMdV_72 //
   vāpī cāsmin marakataśilābaddhasopānamārgā haimaiḥ syūtā kamalamukulaiḥ	vApI ca-asmin marakata-SilA-badDa-sopAna-mArgA hEmEH syUtA kamala-mukulEH
   snigdhavaiḍūryanālaiḥ /	snigDa-vExUrya-nAlEH /
   yasyās toye kṛtavasatayo mānasaṃ saṃnikṛṣṭaṃ na dhyāsyanti vyapagataśucas	yasyAH toye kRta-vasatayaH mAnasam saMnikRzwam na DyAsyanti vyapagata-SucaH-
   tvām api prekṣya haṃsāḥ // KMdV_73 //	tvAm api prekzya haMsAH // KMdV_73 //
   yasyās tīre nicitaśikharaḥ peśalair indranīlaiḥ krīḍāśailaḥ	yasyAH tIre nicita-SiKaraH peSalEH indranIlEH krIxA-SElaH
   kanakakadalīveṣṭanaprekṣaṇīyaḥ /	kanaka-kadalI-vezwana-prekzaNIyaH /
   madgehinyāḥ priya iti sakhe cetasā kātareṇa prekṣyopāntasphuritataḍitaṃ	mad-gehinyAH priyaH iti saKe cetasA kAtareNa prekzya-upAnta-sPurita-taxitam
   tvāṃ tam eva smarāmi // KMdV_74 //	tvAm tam eva smarAmi // KMdV_74 //
   raktāśokaś calakisalayaḥ kesaraś cātra kāntaḥ pratyāsannau kuravakavṛter	rakta-aSokaH cala-kisalayaH kesaraH ca-atra kAntaH pratyAsannO kuravaka-vRteH-
   mādhavīmaṇḍapasya /	mADavI-maNxapasya /
   ekaḥ sakhyās tava saha mayā vāmapādābhilāṣī kāṅkṣaty anyo vadanamadirāṃ	ekaH saKyAH tava saha mayA vAma-pAda-aBilAzI kAFkzati anyaH vadana-madirAm
   dohadacchadmanāsyāḥ // KMdV_75 //	dohada=-CadmanA-asyAH // KMdV_75 //
   tanmadhye ca sphaṭikaphalakā kāñcanī vāsayaṣṭir mūle naddhā maṇibhir	tad-maDye ca sPawika-PalakA kAQcanI vAsayazwiH mUle nadDA maNiBiH-
   anatiprauḍhavaṃśaprakāśaiḥ /	anatiprOXa-vaMSa-prakASEH /
   tālaiḥ śiñjadvalayasubhagair nartitaḥ kāntayā me yām adhyāste divasavigame	tAlEH SiQjat-valaya-suBagEH nartitaH kAntayA me yAm aDyAste divasa-vigame
   nīlakaṇṭhaḥ suhṛd vaḥ // KMdV_76 //	nIlakaNWaH suhRd vaH // KMdV_76 //
   ebhiḥ sādho hṛdayanihitair lakṣaṇair lakṣaṇīyaṃ dvāropānte likhitavapuṣau	eBiH sADo hRdaya-nihitEH lakzaNEH lakzaNIyam dvAra-upAnte liKita-vapuzO
   śaṅkhapadmau ca dṛṣṭvā /	SaFKa-padmO ca dRzwvA /
   kṣāmacchāyaṃ bhavanam adhunā madviyogena nūnaṃ sūryāpāye na khalu kamalaṃ	kzAma=-CAyam Bavanam aDunA mad-viyogena nUnam sUrya-apAye na Kalu kamalam
   puṣyati svām abhikhyām // KMdV_77 //	puzyati svAm aBiKyAm // KMdV_77 //
   gatvā sadyaḥ kalabhatanutāṃ śīghrasaṃpātahetoḥ krīḍāśaile prathamakathite	gatvA sadyas kalaBa-tanu-tAm SIGra-saMpAta-hetoH krIxA-SEle praTama-kaTite
   ramyasānau niṣaṇṇaḥ /	ramya-sAnO nizaNNaH /
   arhasy antarbhavanapatitāṃ kartum alpālpabhāsaṃ khadyotālīvilasitanibhāṃ	arhasi antar-Bavana-patitAm kartum alpa-alpa-BAsam Kadyota-AlI-vilasita-niBAm
   vidyudunmeṣadṛṣṭim // KMdV_78 //	vidyut-unmeza-dRzwim // KMdV_78 //
   tanvī śyāmā śikharadaśanā pakvabimbādharauṣṭhī madhye kṣāmā	tanvI SyAmA SiKara-daSanA pakva-bimba-aDara-ozWI maDye kzAmA
   cakitahariṇaprekṣaṇī nimnanābhiḥ /	cakita-hariNa-prekzaNI nimna-nABiH /
   śroṇībhārād alasagamanā stokanamrā stanābhyāṃ yā tatra syād yuvativiṣaye	SroNI-BArAt alasa-gamanA stoka-namrA stanAByAm yA tatra syAt yuvati-vizaye
   sṛṣṭir ādyeva dhātuḥ // KMdV_79 //	sRzwiH Adi-eva DAtuH // KMdV_79 //
   tāṃ jānīyāḥ parimitakathāṃ jīvitaṃ me dvitīyaṃ dūrībhūte mayi sahacare	tAm jAnIyAH parimita-kaTAm jIvitam me dvitIyam dUrIBUte mayi sahacare
   cakravākīm ivaikām /	cakravAkIm iva-ekAm /
   gāḍhotkaṇṭhāguruṣu divaseṣv eṣu gacchatsu bālāṃ jātāṃ manye śiśiramathitāṃ	gAXa-utkaNWa-aguruzu divasezu ezu gacCatsu bAlAm jAtAm manye SiSira-maTitAm
   padminīṃ vānyarūpām // KMdV_80 //	padminIm vA-anya-rUpAm // KMdV_80 //
   nūnaṃ tasyāḥ prabalaruditocchūnanetraṃ bahūnāṃ niḥśvāsānām aśiśiratayā	nUnam tasyAH prabala-rudita-ucCUna-netram bahUnAm niHSvAsAnAm aSiSira-tayA
   bhinnavarṇādharauṣṭham /	Binna-varNa-aDara-ozWam /
   hastanyastaṃ mukham asakalavyakti lambālakatvād indor dainyaṃ	hasta-nyastam muKam asakala-vyakti lamba-alaka-tvAt indoH dEnyam
   tvadupasaraṇakliṣṭakānter bibharti // KMdV_81 //	tvad-upasaraNa-klizwa-kAnteH biBarti // KMdV_81 //
   āloke te nipatati purā sā balivyākulā vā matsādṛśyaṃ virahatanu vā	Aloke te nipatati purA sA bali-vyAkulA vA mad-sAdRSyam viraha-tanu vA
   bhāvagamyaṃ likhantī /	BAva-gamyam liKantI /
   pṛcchantī vā madhuravacanāṃ śārikāṃ pañjarasthāṃ kac cid bhartuḥ smarasi	pRcCantI vA maDura-vacanAm SArikAm paQjara-sTAm kac cit BartuH smarasi
   nibhṛte tvaṃ hi tasya priyeti // KMdV_82 //	niBRte tvam hi tasya priyA-iti // KMdV_82 //
   utsaṅge vā malinavasane somya nikṣipya vīṇāṃ madgotrāṅkaṃ viracitapadaṃ	utsaFge vA malina-vasane somya nikzipya vINAm mad-gotra-aFkam viracita-padam
   geyam udgātukāmā /	geyam udgAtu-kAmAH /
   tantrīr ārdrā nayanasalilaiḥ sārayitvā kathaṃ cid bhūyo bhūyaḥ svayam api	tantrIH ArdrAH nayana-salilEH sArayitvA kaTam cit BUyas BUyas svayam api
   kṛtāṃ mūrcchanāṃ vismarantī // KMdV_83 //	kRtAm mUrcCanAm vismarantI // KMdV_83 //
   śeṣān māsān gamanadivasaprastutasyāvadher vā vinyasyantī bhuvi gaṇanayā	SezAn mAsAn gamana-divasa-prastutasya-avaDeH vA vinyasyantI Buvi gaNanayA
   dehalīdattapuṣpaiḥ /	dehalI-datta-puzpEH /
   saṃyogaṃ vā hṛdayanihitārambham āsvādayantī prāyeṇaite ramaṇaviraheṣv	saMyogam vA hRdaya-nihita-AramBam AsvAdayantI prAyeNa-ete ramaNa-virahezu-
   aṅganānāṃ vinodāḥ // KMdV_84 //	aFganAnAm vinodAH // KMdV_84 //
   ādye baddhā virahadivase yā śikhā dāma hitvā śāpasyānte vigalitaśucā yā	Adye badDA viraha-divase yA SiKA dAma hitvA SApasya-ante vigalita-SucA yA
   mayonmocanīyā /	mayA-unmocanIyAH /
   sparśakliṣṭām ayamitanakhenāsakṛt sārayantīṃ gaṇḍābhogāt kaṭhinaviṣamād	sparSa-klizwAm ayamita-naKena-asakRt sArayantIm gaNxa-ABogAt kaWina-vizamAd
   ekaveṇīṃ kareṇa // KMdV_85 //	eka-veNIm kareNa // KMdV_85 //
   savyāpārām ahani na tathā khedayed viprayogaḥ śaṅke rātrau gurutaraśucaṃ	savya-apArAm ahani na taTA Kedayet viprayogaH SaFke rAtrO gurutara-Sucam
   nirvinodāṃ sakhīṃ te /	nirvinodAm saKIm te /
   matsaṃdeśaiḥ sukhayitum ataḥ paśya sādhvīṃ niśīthe tām unnidrām	mad-saMdeSEH suKayitum atas paSya sADvIm niSITe tAm unnidrAm
   avaniśayanāsannavātāyanasthaḥ // KMdV_86 //	avani-Sayana-Asanna-vAtAyana-sTaH // KMdV_86 //
   ādhikṣāmāṃ virahaśayane saṃnikīrṇaikapārśvāṃ prācīmūle tanum iva	ADi-kzAmAm viraha-Sayane saMnikIrNa-eka-pArSvAm prAcImUle tanum iva
   kalāmātraśeṣāṃ himāṃśoḥ /	kalA-mAtra-SezAm himAMSoH /
   matsaṃyogaḥ katham upanamet svapnajo 'pīti nidrām ākāṅkṣantīṃ	mad-saMyogaH kaTam upanamet svapna-jaH api-iti nidrAm AkAFkzantIm
   nayanasalilotpīḍaruddhāvakāśām // KMdV_87 //	nayana-salila-utpIxa-rudDa-avakASAm // KMdV_87 //
   niḥśvāsenādharakisalayakleśinā vikṣipantīṃ śuddhasnānāt paruṣamalakaṃ	niHSvAsena-aDara-kisalaya-kleSinA vikzipantIm SudDa-snAnAt paruzam-alakam
   nūnam āgaṇḍalambam /	nUnam AgaNxa-lambam /
   nītā rātriḥ kṣaṇa iva mayā sārdham icchāratair yā tām evoṣṇair	nItA rAtriH kzaNaH iva mayA sArDam icCA-ratEH yA tAm eva-uzNEH-
   virahaśayaneṣv asrubhir yāpayantīm // KMdV_88 //	viraha-Sayanezu asruBiH yApayantIm // KMdV_88 //
   pādān indor amṛtaśiśirāñjālamārgapraviṣṭān pūrvaprītyā gatam abhimukhaṃ	pAdAn indoH amRta-SiSirAn-jAla-mArga-pravizwAn pUrva-prItyA gatam aBimuKam
   saṃnivṛttaṃ tathaiva /	saMnivRttam taTA-eva /
   cakṣuḥ khedāt sajalagurubhiḥ pakṣmabhiś chādayantīṃ sābhre 'hnīva	cakzuH KedAt sa-jala-guruBiH pakzmaBiH CAdayantIm sa-aBre ahni-iva
   sthalakamalinīṃ na prabuddhāṃ na suptām // KMdV_89 //	sTala-kamalinIm na prabudDAm na suptAm // KMdV_89 //
   jāne sakhyās tava mayi manaḥ saṃbhṛtasneham asmād itthaṃbhūtāṃ	jAne saKyAH tava mayi manaH saMBRta-sneham asmAt itTaMBUtAm
   prathamavirahe tām ahaṃ tarkayāmi /	praTama-virahe tAm aham tarkayAmi /
   vācālaṃ māṃ na khalu subhagaṃmanyabhāvaḥ karoti pratyakṣaṃ te nikhilam	vAcAlam mAm na Kalu suBagaMmanya-BAvaH karoti pratyakzam te niKilam
   acirād bhrātar uktaṃ mayā yat // KMdV_90 //	acirAt BrAtar uktam mayA yat // KMdV_90 //
   sā saṃnyastābharaṇam abalā pelavaṃ dhārayantī śayyotsaṅge nihitam asakṛd	sA saMnyasta-ABaraNam abalA pelavam DArayantI SayyA-utsaFge nihitam asakRt-
   duḥkhaduḥkhena gātram /	duHKa-duHKena gAtram /
   tvām apy asraṃ navajalamayaṃ mocayiṣyaty avaśyaṃ prāyaḥ sarvo bhavati	tvAm api asram nava-jala-mayam mocayizyati avaSyam prAyas sarvaH Bavati
   karuṇāvṛttir ārdrāntarātmā // KMdV_91 //	karuNA-vRttiH Ardra-antarAtmA // KMdV_91 //
   ruddhāpāṅgaprasaram alakair añjanasnehaśūnyaṃ pratyādeśād api ca madhuno	rudDa-apAFga-prasaram alakEH aQjana-sneha-SUnyam pratyAdeSAt api ca maDunaH-
   vismṛtabhrūvilāsam /	vismRta-BrU-vilAsam /
   tvayy āsanne nayanam uparispandi śaṅke mṛgākṣyā	tvayi Asanne nayanam upari-spandi SaFke mRga-akzyA
   mīnakṣobhākulakuvalayaśrītulām eṣyatīti // KMdV_92 //	mIna-kzoBa-Akula-kuvalaya-SrI-tulAm ezyati-iti // KMdV_92 //
   vāmo vāsyāḥ kararuhapadair mucyamāno madīyair muktājālaṃ ciraparicitaṃ	vAmaH vA-asyAH kararuha-padEH mucyamAnaH madIyEH muktA-jAlam cira-paricitam
   tyājito daivagatyā /	tyAjitaH dEva-gatyA /
   saṃbhogānte mama samucito hastasaṃvāhanānāṃ yāsyaty ūruḥ	saMBoga-ante mama samucitaH hasta-saMvAhanAnAm yAsyati UruH
   sarasakadalīstambhagauraś calatvam // KMdV_93 //	sarasa-kadalI-stamBa-gOraH cala-tvam // KMdV_93 //
   tasmin kāle jalada dayitā labdhanidrā yadi syād anvāsyaināṃ stanitavimukho	tasmin kAle jalada dayitA labDa-nidrA yadi syAt anvAsya-enAm stanita-vimuKaH-
   yāmamātraṃ sahasva /	yAma-mAtram sahasva /
   mā bhūd asyāḥ praṇayini mayi svapnalabdhe kathaṃ cit sadyaḥ	mA BUt asyAH praNayini mayi svapna-labDe kaTam cit sadyas-
   kaṇṭhacyutabhujalatāgranthi gāḍhopagūḍham // KMdV_94 //	kaNWa-cyuta-Buja-latA-granTi gAXa-upagUXam // KMdV_94 //
   tām utthāpya svajalakaṇikāśītalenānilena pratyāśvastāṃ samam abhinavair	tAm utTApya sva-jala-kaNikA-SItalena-anilena pratyASvastAm samam aBinavEH-
   jālakair mālatīnām /	jAlakEH mAlatInAm /
   vidyudgarbhe nihitanayanāṃ tvatsanāthe gavākṣe vaktuṃ dhīrastanitavacanair	vidyut-garBe nihita-nayanAm tvad-sanATe gavAkze vaktum DIra-stanita-vacanEH-
   māninīṃ prakramethāḥ // KMdV_95 //	mAninIm prakrameTAH // KMdV_95 //
   bhartur mitraṃ priyam avidhave viddhi mām ambuvāhaṃ tatsaṃdeśān manasi	BartuH mitram priyam aviDave vidDi mAm ambuvAham tad-saMdeSAt manasi
   nihitād āgataṃ tvatsamīpam /	nihitAt Agatam tvad-samIpam /
   yo vṛndāni tvarayati pathi śrāmyatāṃ proṣitānāṃ mandrasnigdhair dhvanibhir	yaH vRndAni tvarayati paTi SrAmyatAm prozitAnAm mandra-snigDEH DvaniBiH-
   abalāveṇimokṣotsukāni // KMdV_96 //	abalA-veNi-mokza-utsukAni // KMdV_96 //
   ity ākhyāte pavanatanayaṃ maithilīvonmukhī sā tvām utkaṇṭhocchvasitahṛdayā	iti AKyAte pavanatanayam mETilI-iva-unmuKI sA tvAm utkaNWa-ucCvasita-hRdayA
   vīkṣya saṃbhāvya caiva /	vIkzya saMBAvya ca-eva /
   śroṣyaty asmāt param avahitā somya sīmantinīnāṃ kāntodantaḥ suhṛdupanataḥ	Srozyati asmAt param avahitA somya sImantinInAm kAnta-udantaH suhRd-upanataH
   saṃgamāt kiṃ cid ūnaḥ // KMdV_97 //	saMgamAt kim cit UnaH // KMdV_97 //
   tām āyuṣmān mama ca vacanād ātmanā copakartuṃ brūyād evaṃ tava sahacaro	tAm AyuzmAn mama ca vacanAt AtmanA ca-upakartum brUyAt evam tava sahacaraH-
   rāmagiryāśramasthaḥ /	rAmagiri-ASrama-sTaH /
   avyāpannaḥ kuśalam abale pṛcchati tvāṃ viyuktaḥ pūrvāśāsyaṃ sulabhavipadāṃ	avyApannaH kuSalam abale pRcCati tvAm viyuktaH pUrvASAsyam sulaBa-vipadAm
   prāṇinām etad eva // KMdV_98 //	prANinAm etat eva // KMdV_98 //
   aṅgenāṅgaṃ tanu ca tanunā gāḍhataptena taptaṃ sāsreṇāsradravam	aFgena-aFgam tanu ca tanunA gAXa-taptena taptam sa-asreNa-asra-dravam
   aviratotkaṇṭham utkaṇṭhitena /	avirata-utkaNWam utkaNWitena /
   uṣṇocchvāsaṃ samadhikatarocchvāsinā dūravartī saṃkalpais te viśati vidhinā	uzNa-ucCvAsam samaDikatara-ucCvAsinA dUra-vartI saMkalpEH te viSati viDinA
   vairiṇā ruddhamārgaḥ // KMdV_99 //	vEriNA rudDa-mArgaH // KMdV_99 //
   śabdākhyeyaṃ yad api kila te yaḥ sakhīnāṃ purastāt karṇe lolaḥ kathayitum	Sabda-AKyeyam yat api kila te yaH saKInAm purastAt karNe lolaH kaTayitum
   abhūd ānanasparśalobhāt /	aBUt Anana-sparSa-loBAt /
   so 'tikrāntaḥ śravaṇaviṣayaṃ locanānām agamyas tvām utkaṇṭhāviracitapadaṃ	saH atikrAntaH SravaNa-vizayam locanAnAm agamyaH tvAm utkaNWA-viracita-padam
   manmukhenedam āha // KMdV_100 //	mad-muKena-idam Aha // KMdV_100 //
   śyāmāsv aṅgaṃ cakitahariṇaprekṣite dṛṣṭipātaṃ gaṇḍacchāyāṃ śaśini śikhināṃ	SyAmAsu aFgam cakita-hariNa-prekzite dRzwi-pAtam gaNxa=-CAyAm SaSini SiKinAm
   varhabhāreṣu keśān /	varha-BArezu keSAn /
   utpaśyāmi pratanuṣu nadīvīciṣu bhrūvilāsān hantaikasthaṃ kva cid api na te	utpaSyAmi pratanuzu nadI-vIcizu BrU-vilAsAn hanta-ekasTam kva cit api na te
   bhīru sādṛśyam asti // KMdV_101 //	BIru sAdRSyam asti // KMdV_101 //
   tvām ālikhya praṇayakupitāṃ dhāturāgaiḥ śilāyām ātmānaṃ te caraṇapatitaṃ	tvAm AliKya praNaya-kupitAm DAtu-rAgEH SilAyAm AtmAnam te caraNa-patitam
   yāvad icchāmi kartum /	yAvat icCAmi kartum /
   asrais tāvan muhur upacitair dṛṣṭir ālipyate me krūras tasminn api na	asrEH tAvat muhur upacitEH dRzwiH Alipyate me krUraH tasmin api na
   sahate saṃgamaṃ nau kṛtāntaḥ // KMdV_102 //	sahate saMgamam nO kRtAntaH // KMdV_102 //
   mām ākāśapraṇihitabhujaṃ nirdayāśleṣahetor labdhāyās te katham api sati	mAm AkASa-praNihita-Bujam nirdaya-ASleza-hetoH labDAyAH te kaTam api sati
   svapnasaṃdarśaneṣu /	svapna-saMdarSanezu /
   paśyantīnāṃ na khalu bahuśo na sthalīdevatānāṃ muktāsthūlās tarukisalayeṣv	paSyantInAm na Kalu bahuSas na sTalI-devatAnAm muktA-sTUlAH taru-kisalayezu-
   asruleśāḥ patanti // KMdV_103 //	asru-leSAH patanti // KMdV_103 //
   bhittvā sadyaḥ kisalayapuṭān devadārudrumāṇāṃ ye tatkṣīrasrutisurabhayo	BittvA sadyas kisalaya-puwAn devadAru-drumANAm ye tad-kzIra-sruti-suraBayo
   dakṣiṇena pravṛttāḥ /	dakziNena pravRttAH /
   āliṅgyante guṇavati mayā te tuṣārādrivātāḥ pūrvaspṛṣṭaṃ yadi kila bhaved	AliFgyante guNavati mayA te tuzArAdri-vAtAH pUrva-spRzwam yadi kila Bavet-
   aṅgam ebhis taveti // KMdV_104 //	aFgam eBiH tava-iti // KMdV_104 //
   saṃkṣipyeran kṣaṇa iva kathaṃ dīrghayāmās triyāmāḥ sarvāvasthāsv ahar api	saMkzipyeran kzaNaH iva kaTam dIrGa-yAmAH tri-yAmAH sarva-avasTAsu ahar api
   kathaṃ mandamandātapaṃ syāt /	kaTam manda-manda-Atapam syAt /
   itthaṃ cetaś caṭulanayane durlabhaprārthanaṃ me gāḍhoṣmābhiḥ kṛtam	itTam cetaH cawula-nayane durlaBa-prArTanam me gAXa-UzmABiH kRtam
   aśaraṇaṃ tvadviyogavyathābhiḥ // KMdV_105 //	aSaraNam tvad-viyoga-vyaTABiH // KMdV_105 //
   nanv ātmānaṃ bahu vigaṇayann ātmanā nāvalambe tat kalyāṇi tvam api sutarāṃ	nanu AtmAnam bahu vigaNayan AtmanA na-avalambe tat kalyANi tvam api sutarAm
   mā gamaḥ kātaratvam /	mA gamaH kAtara-tvam /
   kasyātyantaṃ sukham upanataṃ duḥkham ekāntato vā nīcair gacchaty upari ca	kasya-atyantam suKam upanatam duHKam ekAntataH vA nIcEs gacCati upari ca
   daśā cakranemikrameṇa // KMdV_106 //	daSA cakra-nemi-krameNa // KMdV_106 //
   śāpānto me bhujagaśayanād utthite śārṅgapāṇau māsān anyān gamaya caturo	SApa-antaH me Bujaga-SayanAt utTite SArFgapANO mAsAn anyAn gamaya caturaH-
   locane mīlayitvā /	locane mIlayitvA /
   paścād āvāṃ virahaguṇitaṃ taṃ tam ātmābhilāṣaṃ nirvekṣyāvaḥ	paScAt AvAm viraha-guNitam tam tam Atma-aBilAzam nirvekzyAvaH
   pariṇataśaraccandrikāsu kṣapāsu // KMdV_107 //	pariNata-Sarad-candrikAsu kzapAsu // KMdV_107 //
   bhūyaś cāha tvam api śayane kaṇṭhalagnā purā me nidrāṃ gatvā kim api	BUyas ca-Aha tvam api Sayane kaNWa-lagnA purA me nidrAm gatvA kim api
   rudatī sasvanaṃ viprabuddhā /	rudatI sa-svanam viprabudDAH /
   sāntarhāsaṃ kathitam asakṛt pṛcchataś ca tvayā me dṛṣṭaḥ svapne kitava	sa-antarhAsam kaTitam asakRt pRcCataH ca tvayA me dRzwaH svapne kitava
   ramayan kām api tvaṃ mayeti // KMdV_108 //	ramayan kAm api tvam mayA-iti // KMdV_108 //
   etasmān māṃ kuśalinam abhijñānadānād viditvā mā kaulīnād asitanayane mayy	etasmAt mAm kuSalinam aBijQAna-dAnAt viditvA mA kOlInAt asita-nayane mayi-
   aviśvāsinī bhūḥ /	aviSvAsinI BUH /
   snehān āhuḥ kim api virahahrāsinas te hy abhogād iṣṭe vastuny upacitarasāḥ	snehAn AhuH kim api viraha-hrAsinaH te hi aBogAt izwe vastuni upacita-rasAH
   premarāśībhavanti // KMdV_109 //	prema-rASIBavanti // KMdV_109 //
   kac cit somya vyavasitam idaṃ bandhukṛtyaṃ tvayā me pratyākhyātuṃ na khalu	kac cit somya vyavasitam idam banDu-kRtyam tvayA me pratyAKyAtum na Kalu
   bhavato dhīratāṃ tarkayāmi /	BavataH DIra-tAm tarkayAmi /
   niḥśabdo 'pi pradiśasi jalaṃ yācitaś cātakebhyaḥ pratyuktaṃ hi praṇayiṣu	niHSabdaH api pradiSasi jalam yAcitaH cAtakeByaH pratyuktam hi praNayizu
   satām īpsitārthakriyaiva // KMdV_110 //	satAm Ipsita-arTa-kriyA-eva // KMdV_110 //
   etat kṛtvā priyam anucitaprārthanāvartmano me sauhārdād vā vidhura iti vā	etat kRtvA priyam anucita-prArTanA-vartmanaH me sOhArdAt vA viDuraH iti vA
   mayy anukrośabuddhyā /	mayi anukroSa-budDyA /
   iṣṭān deśān vicara jalada prāvṛṣā saṃbhṛtaśrīr mā bhūd evaṃ kṣaṇam api ca	izwAn deSAn vicara jalada prAvRzA saMBRta-SrIH mA BUt evam kzaNam api ca
   te vidyutā viprayogaḥ // KMdV_111 //	te vidyutA viprayogaH // KMdV_111 //
