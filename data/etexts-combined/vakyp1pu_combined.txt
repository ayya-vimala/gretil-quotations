   1st kāṇḍa	1st kANxa
   anādinidhanam brahma śabdatattvaṃ yad akṣaram /	anAdiniDanam brahma Sabda tattvam yat akzaram /
   vivartate 'rthabhāvena prakriyā jagato yataḥ // BVaky_1.1 //	vivartate arTa BAvena prakriyA jagataH yatas // BVakI _1.1 //
   ekam eva yad āmnātaṃ bhinnaśaktivyapāśrayāt /	ekam eva yat AmnAtam Binna Sakti vyapASrayAt /
   apṛthaktve 'pi śaktibhyaḥ pṛthaktveneva vartate // BVaky_1.2 //	apRTaktve api SaktiByaH pRTaktvena iva vartate // BVakI _1.2 //
   adhyāhitakalāṃ yasya kālaśaktim upāśritāḥ /	aDyAhita kalAm yasya kAla Saktim upASritAH /
   janmādayo vikārāḥ ṣaḍ bhāvabhedasya yonayaḥ // BVaky_1.3 //	janma AdayaH vikArAH zaw BAva Bedasya yonayaH // BVakI _1.3 //
   ekasya sarvabījasya yasya ceyam anekadhā /	ekasya sarva bIjasya yasya ca iyam anekaDA /
   bhoktṛbhoktavyarūpeṇa bhogarūpeṇa ca sthitiḥ // BVaky_1.4 //	BoktR Boktavya rUpeNa Boga rUpeNa ca sTitiH // BVakI _1.4 //
   prāptyupāyo 'nukāraś ca tasya vedo maharṣibhiḥ /	prApti upAyaH anukAraH ca tasya vedaH mahA RziBiH /
   eko 'py anekavartmeva samāmnātaḥ pṛthak pṛthak // BVaky_1.5 //	ekaH api aneka vartmA iva samAmnAtaH pRTak pRTak // BVakI _1.5 //
   bhedānāṃ bahumārgatvaṃ karmaṇy ekatra cāṇgatā /	BedAnAm bahu mArga tvam karmaNi ekatra ca aNgatA /
   śabdānāṃ yataśaktitvaṃ tasya śākhāsu dṛṣyate // BVaky_1.6 //	SabdAnAm yata Sakti tvam tasya SAKAsu dRzyate // BVakI _1.6 //
   smṛtayo bahurūpās ca dṛṣṭādṛṣṭaprayojanāḥ /	smRtayaH bahu rUpAH ca dRzwa adRzwa prayojanAH /
   tam evāśritya liṅgebhyo vedavidbhiḥ prakalpitāḥ // BVaky_1.7 //	tam eva ASritya liFgeByaH veda vidBiH prakalpitAH // BVakI _1.7 //
   tasyārthavādarūpāṇi niśritāḥ svavikalpajāḥ /	tasya arTavAda rUpANi niSritAH sva vikalpa jAH /
   ekatvināṃ dvaitināṃ ca pravādā bahudhāgatā // BVaky_1.8 //	ekatvinAm dvEtinAm ca pravAdAH bahuDA AgatAH // BVakI _1.8 //
   satyā visuddhis tatroktā vidyaivekapadāgamā /	satyA visudDiH tatra uktA vidyA evekapada AgamA /
   yuktā praṇavarūpeṇa sarvavādāvirodhinā // BVaky_1.9 //	yuktA praNava rUpeNa sarva vAda aviroDinA // BVakI _1.9 //
   vidhātus tasya lokānām aṅgopāṅganibandhanāḥ /	viDAtuH tasya lokAnAm aFga upAFga nibanDanAH /
   vidyābhedāḥ pratāyante jnānasaṃskārahetavaḥ // BVaky_1.10 //	vidyA BedAH pratAyante jnAna saMskAra hetavaH // BVakI _1.10 //
   āsannaṃ brahmaṇas tasya tapasām uttamaṃ tapaḥ /	Asannam brahmaNaH tasya tapasAm uttamam tapaH /
   prathamaṃ chandasām aṅgam āhur vyākaraṇaṃ budhāḥ // BVaky_1.11 //	praTamam CandasAm aFgam AhuH vyAkaraNam buDAH // BVakI _1.11 //
   prāptarūpavibhāgāyā yo vācaḥ paramo rasaḥ /	prApta rUpa viBAgAyAH yaH vAcaH paramaH rasaH /
   yat tat puṇyatamaṃ jyotis tasya mārgo 'yam ānjasasḥ // BVaky_1.12 //	yat tat puNyatamam jyotiH tasya mArgaH ayam AnjasasH // BVakI _1.12 //
   arthapravṛttitattvānāṃ śabdā eva nibandhanam /	arTa pravRtti tattvAnAm SabdAH eva nibanDanam /
   tattvāvabodjaḥ śabdānaṃ nāsti vyākaraṇād ṛte // BVaky_1.13 //	tattva avabodjaH SabdAnam na asti vyAkaraNAt Rte // BVakI _1.13 //
   tad dvāram apavargasya vāṅmalānāṃ cikitsitam /	tat dvAram apavargasya vAc malAnAm cikitsitam /
   pavitraṃ sarvavidyānām adhividyaṃ prakāsate // BVaky_1.14 //	pavitram sarva vidyAnAm aDividyam prakAsate // BVakI _1.14 //
   yathārthajātayaḥ sarvāḥ sabākṛtinibandhanāḥ /	yaTArTa jAtayaH sarvAH sa bAkRti nibanDanAH /
   tathaiva loke vidyānām esā vidyā parāyanam // BVaky_1.15 //	taTA eva loke vidyAnAm esA vidyA parAyanam // BVakI _1.15 //
   idam ādyaṃ padasthānaṃ siddhisopānaparvaṇām /	idam Adyam pada sTAnam sidDi sopAna parvaNAm /
   iyaṃ sā mokṣamāṇānām ajihmā rājapaddhatiḥ // BVaky_1.16 //	iyam sA mokzamANAnAm ajihmA rAja padDatiH // BVakI _1.16 //
   atrātītaviparyāsaḥ kevalām anupasyati /	atra atIta viparyAsaH kevalAm anupasyati /
   chandasyas chandasāṃ yonim ātmā chandomayīṃ tanum // BVaky_1.17 //	CandasyaH CandasAm yonim AtmA CandaH mayIm tanum // BVakI _1.17 //
   pratyasthamitabhedāyā yad vāco rūpam uttamam /	pratyasTa mita BedAyAH yat vAcaH rUpam uttamam /
   yad asminn eva tamasi jyotiḥ suddhaṃ vivartate // BVaky_1.18 //	yat asmin eva tamasi jyotiH sudDam vivartate // BVakI _1.18 //
   vaikṛtaṃ samati krāntā mūrtivyāpāradarśanam /	vEkRtam samati krAntA mUrti vyApAra darSanam /
   vyatītyālokatamasī prakāśaṃ yam upāsate // BVaky_1.19 //	vyatItya AlokatamasI prakASam yam upAsate // BVakI _1.19 //
   yatra vāco nimettāni cihnānīvākṣarasmṛteḥ /	yatra vAcaH nimet tAni cihna Ani iva akzara smRteH /
   śabdapūrveṇa yogena bhāsante pratibimbavat // BVaky_1.20 //	Sabda pUrveNa yogena BAsante pratibimba vat // BVakI _1.20 //
   atharvaṇām aṅgirasāṃ sāṃnām ṛgyajuṣasya ca /	aTarvaNAm aFgirasAm sAMnAm Rc yajuzasya ca /
   yasminn uccāvacā varṇāḥ pṛthaksthitaparigrahāḥ // BVaky_1.21 //	yasmin uccAvacAH varNAH pRTak sTita parigrahAH // BVakI _1.21 //
   yad ekaṃ prakriyābhedair bahudhā pravibhajyate /	yat ekam prakriyA BedEH bahuDA praviBajyate /
   tad vyākaraṇaṃ āgamya paraṃ brahmādhigamyate // BVaky_1.22 //	tat vyAkaraNam Agamya param brahma aDigamyate // BVakI _1.22 //
   nityāḥ śabdārthasaṃbandhās tatrāmnātā maharṣibhiḥ /	nityAH Sabda arTa saMbanDAH tatra AmnAtA mahA RziBiH /
   sūtrāṇāṃ sānutantrāṇāṃ bhāṣyāṇāṃ ca praṇetṛbhiḥ // BVaky_1.23 //	sUtrANAm sa anutantrANAm BAzyANAm ca praNetRBiH // BVakI _1.23 //
   apoddhārapadārthāḥ ye ye cārthāḥ sthitalakṣaṇāḥ /	apa udDAra padArTAH ye ye ca arTAH sTita lakzaNAH /
   anvākhyeyāś ca ye śabdā ye cāpi pratipādakāḥ // BVaky_1.24 //	anvAKyeyAH ca ye SabdAH ye ca api pratipAdakAH // BVakI _1.24 //
   kāryakāraṇabhāvena yogyabhāvena ca sthitāḥ /	kArya kAraNa BAvena yogya BAvena ca sTitAH /
   dharme ye pratyaye cāṅgaṃ saṃbandhāḥ sādhvasādhuṣu // BVaky_1.25 //	Darme ye pratyaye ca aFgam saMbanDAH sADu asADuzu // BVakI _1.25 //
   te liṅgaiś ca svaśabdaiś ca śāstre 'sminn upavarṇitāḥ /	te liFgEH ca sva SabdEH ca SAstre asmin upavarNitAH /
   smṛtyartham anugamyante ke cid eva yathāgamam // BVaky_1.26 //	smRti arTam anugamyante ke cit eva yaTAgamam // BVakI _1.26 //
   śiṣṭebhya āgamāt siddhāḥ sādhavo dharmasādhanam /	SizweByaH AgamAt sidDAH sADavaH Darma sADanam /
   arthapratyāyanābhede viparītās tv asādhavaḥ // BVaky_1.27 //	arTa pratyAya na aBede viparItAH tu asADavaH // BVakI _1.27 //
   nityatve kṛtakatve vā teṣām ādir na vidyate /	nitya tve kRtaka tve vA tezAm AdiH na vidyate /
   prāṇinām iva sā caiṣā vyavasthānityatocyate // BVaky_1.28 //	prANinAm iva sA ca ezA vyavasTA aniti atA ucyate // BVakI _1.28 //
   nānarthikām imāṃ kaś cid vyavasthāṃ kartum arhati /	na anarTikAm imAm kaH cit vyavasTAm kartum arhati /
   tasmān nibadhyate śiṣṭaiḥ sādhutvaviṣayā smṛtiḥ // BVaky_1.29 //	tasmAt nibaDyate SizwEH sADu tva vizayA smRtiH // BVakI _1.29 //
   na cāgamād ṛte dharmas tarkeṇa vyavatiṣṭhate /	na ca AgamAt Rte DarmaH tarkeNa vyavatizWate /
   ṛṣīṇām api yaj jñānaṃ tad apy āgamapūrvakam // BVaky_1.30 //	RzINAm api yat jQAnam tat api Agama pUrvakam // BVakI _1.30 //
   dharmasya cāvyavacchinnāḥ panthāno ye vyavasthitāḥ /	Darmasya ca avyavacCinnAH panTAnaH ye vyavasTitAH /
   na tāṃl lokaprasiddhatvāt kaś cit tarkeṇa bādhate // BVaky_1.31 //	na tAn loka prasidDa tvAt kaH cit tarkeNa bADate // BVakI _1.31 //
   avasthādeśakālānāṃ bhedād bhinnāsu śaktiṣu /	avasTA deSa kAlAnAm BedAt BinnAsu Saktizu /
   bhāvānām anumānena prasiddhir atidurlabhā // BVaky_1.32 //	BAvAnAm anumAnena prasidDiH ati durlaBAH // BVakI _1.32 //
   nirjñātaśakter dravyasya tāṃ tān arthakriyāṃ prati /	nirjQAta SakteH dravyasya tAm tAn arTa kriyAm prati /
   viśiṣṭadravyasaṃbandhe sā śaktiḥ pratibadhyate // BVaky_1.33 //	viSizwa dravya saMbanDe sA SaktiH pratibaDyate // BVakI _1.33 //
   yatnenānumito 'py arthaḥ kuśalair anumātṛbhiḥ /	yatnena anumitaH api arTaH kuSalEH anumAtRBiH /
   abhiyuktatarair anyair anyathaivopapādyate // BVaky_1.34 //	aBiyuktatarEH anyEH anyaTA eva upapAdyate // BVakI _1.34 //
   pareṣām asamākhyeyam abhyāsād eva jāyate /	parezAm asamAKyeyam aByAsAt eva jAyate /
   maṇirūpyādivijñānaṃ tadvidāṃ nānumānikam // BVaky_1.35 //	maNi rUpya Adi vijQAnam tad vidAm na anumAnikam // BVakI _1.35 //
   pratyakṣam anumānaṃ ca vyatikramya vyavasthitāḥ /	pratyakzam anumAnam ca vyatikramya vyavasTitAH /
   pitṛrakṣaḥpiśācānāṃ karmajā eva siddhayaḥ // BVaky_1.36 //	pitR rakzaH piSAcAnAm karma jAH eva sidDayaH // BVakI _1.36 //
   āvirbhūtaprakāśānām anupaplutacetasām /	AvirBUta prakASAnAm anupapluta cetasAm /
   atītānāgatajñānaṃ pratyakṣān na viśiṣyate // BVaky_1.37 //	atIta anAgata jQAnam pratyakzAt na viSizyate // BVakI _1.37 //
   atīndriyān asaṃvedyān paśyanty ārṣeṇa cakṣuṣā /	atIndriyAn asaMvedyAn paSyanti ArzeNa cakzuzA /
   ye bhāvān vacanaṃ teṣāṃ nānumānena bādhate // BVaky_1.38 //	ye BAvAn vacanam tezAm na anumAnena bADate // BVakI _1.38 //
   yo yasya svam iva jñānaṃ darśanaṃ nātiśaṅkate /	yaH yasya svam iva jQAnam darSanam na atiSaFkate /
   sthitaṃ pratyakṣapakṣe taṃ katham anyo nivartayet // BVaky_1.39 //	sTitam pratyakza pakze tam kaTam anyaH nivartayet // BVakI _1.39 //
   idaṃ puṇyam idaṃ pāpam ity etasmin padadvaye /	idam puNyam idam pApam iti etasmin pada dvaye /
   ācaṇḍālamanuṣyāṇām alpaṃ śāstraprayojanam // BVaky_1.40 //	AcaNxAla manuzyANAm alpam SAstra prayojanam // BVakI _1.40 //
   caitanyam iva yaś cāyam avicchedena vartate /	cEtanyam iva yaH ca ayam avicCedena vartate /
   āgamas tam upāsīno hetuvādair na bādhyate // BVaky_1.41 //	AgamaH tam upAsInaH hetuvAdEH na bADyate // BVakI _1.41 //
   hastasparśād ivāndhena viṣame pathi dhāvatā /	hasta sparSAt iva anDena vizame paTi DAvatA /
   anumānapradhānena vinipāto na durlabhaḥ // BVaky_1.42 //	anumAna praDAnena vinipAtaH na durlaBaH // BVakI _1.42 //
   tasmād akṛtakaṃ śāstraṃ smṛtiṃ ca sanibandhanām /	tasmAt akRtakam SAstram smRtim ca sa nibanDanAm /
   āśrityārabhyate śiṣṭaiḥ sādhutvaviṣayā smṛtiḥ // BVaky_1.43 //	ASritya AraByate SizwEH sADu tva vizayA smRtiH // BVakI _1.43 //
   dvāv upādānaśabdeṣu śabdau śabdavido viduḥ /	dvO upAdAna Sabdezu SabdO Sabda vidaH viduH /
   eko nimittaṃ śabdānām aparo 'rthe prayujyate // BVaky_1.44 //	ekaH nimittam SabdAnAm aparaH arTe prayujyate // BVakI _1.44 //
   avibhakto vibhaktebhyo jāyate 'rthasya vācakaḥ /	aviBaktaH viBakteByaH jAyate arTasya vAcakaH /
   śabdas tatrārtharūpātmā saṃbandham upagacchati // BVaky_1.45 //	SabdaH tatra arTa rUpa AtmA saMbanDam upagacCati // BVakI _1.45 //
   ātmabhedaṃ tayoḥ ke cid astīty āhuḥ purāṇagāḥ /	Atma Bedam tayoH ke cit asti iti AhuH purANa gAH /
   buddhibhedād abhinnasya bhedam eke pracakṣate // BVaky_1.46 //	budDi BedAt aBinnasya Bedam eke pracakzate // BVakI _1.46 //
   araṇisthaṃ yathā jyotiḥ prakāśāntarakāraṇam /	araNi sTam yaTA jyotiH prakASa antara kAraNam /
   tadvac chabdo 'pi buddhisthaḥ śrutīnāṃ kāraṇaṃ pṛthak // BVaky_1.47 //	tadvat SabdaH api budDi sTaH SrutInAm kAraNam pRTak // BVakI _1.47 //
   vitarkitaḥ purā buddhyā kva cid arthe niveśitaḥ /	vitarkitaH purA budDyA kva cit arTe niveSitaH /
   karaṇebhyo vivṛttena dhvaninā so 'nugṛhyate // BVaky_1.48 //	karaNeByaH vivRttena DvaninA saH anugRhyate // BVakI _1.48 //
   nādasya kramajātatvān na pūrvo na paraś ca saḥ /	nAdasya krama jAta tvAt na pUrvaH na paraH ca saH /
   akramaḥ kramarūpeṇa bhedavān iva jāyate // BVaky_1.49 //	akramaH krama rUpeNa BedavAn iva jAyate // BVakI _1.49 //
   pratibimbaṃ yathānyatra sthitaṃ toyakriyāvaśāt /	pratibimbam yaTA anyatra sTitam toya kriyA vaSAt /
   tatpravṛttim ivānveti sa dharmaḥ sphoṭanādayoḥ // BVaky_1.50 //	tad pravRttim iva anveti sa DarmaH sPowa nAdayoH // BVakI _1.50 //
   ātmarūpaṃ yathā jñāne jñeyarūpaṃ ca dṛśyate /	Atma rUpam yaTA jQAne jQeya rUpam ca dRSyate /
   artharūpaṃ tathā śabde svarūpaṃ ca prakāśate // BVaky_1.51 //	arTa rUpam taTA Sabde svarUpam ca prakASate // BVakI _1.51 //
   āṇḍabhāvam ivāpanno yaḥ kratuḥ śabdasaṃjñakaḥ /	ANxa BAvam iva ApannaH yaH kratuH Sabda saMjQakaH /
   vṛttis tasya kriyārūpā bhāgaśo bhajate kramam // BVaky_1.52 //	vRttiH tasya kriyA rUpAH BAgaSas Bajate kramam // BVakI _1.52 //
   yathaikabuddhiviṣayā mūrtir ākriyate paṭe /	yaTA eka budDi vizayA mUrtiH Akriyate pawe /
   mūrtyantarasya tritayam evaṃ śabde 'pi dṛśyate // BVaky_1.53 //	mUrti antarasya tritayam evam Sabde api dRSyate // BVakI _1.53 //
   yathā prayoktuḥ prāg buddhiḥ śabdeṣv eva pravartate /	yaTA prayoktuH prAk budDiH Sabdezu eva pravartate /
   vyavasāyo grahītṝṇām evaṃ teṣv eva jāyate // BVaky_1.54 //	vyavasAyaH grahItLNAm evam tezu eva jAyate // BVakI _1.54 //
   arthopasarjanībhūtān abhidheyeṣu keṣu cit /	arTa upasarjanIBUtAn aBiDeyezu kezu cit /
   caritārthān parārthatvān na lokaḥ pratipadyate // BVaky_1.55 //	caritArTAn para arTa tvAt na lokaH pratipadyate // BVakI _1.55 //
   grāhyatvaṃ grāhakatvaṃ ca dve śaktī tejaso yathā /	grAhya tvam grAhaka tvam ca dve SaktI tejasaH yaTA /
   tathaiva sarvaśabdānām ete pṛthag avasthite // BVaky_1.56 //	taTA eva sarva SabdAnAm ete pRTak avasTite // BVakI _1.56 //
   viṣayatvam anāpannaiḥ śabdair nārthaḥ prakāśyate /	vizaya tvam anApannEH SabdEH na arTaH prakASyate /
   na sattayaiva te 'rthānām agṛhītāḥ prakāśakāḥ // BVaky_1.57 //	na sat tayA eva te arTAnAm agRhItAH prakASakAH // BVakI _1.57 //
   ato 'nirjñātarūpatvāt kim āhety abhidhīyate /	atas anirjQAta rUpa tvAt kim Aha iti aBiDIyate /
   nendriyāṇāṃ prakāśye 'rthe svarūpaṃ gṛhyate tathā // BVaky_1.58 //	na indriyANAm prakASye arTe svarUpam gRhyate taTA // BVakI _1.58 //
   bhedenāvagṛhītau dvau śabdadharmāv apoddhṛtau /	Bedena avagRhItO dvO Sabda DarmO apodDRtO /
   bhedakāreṣu hetutvam avirodhena gacchataḥ // BVaky_1.59 //	Beda kArezu hetu tvam aviroDena gacCataH // BVakI _1.59 //
   vṛddhyādayo yathā śabdāḥ svarūpopanibandhanāḥ /	vRdDi AdayaH yaTA SabdAH svarUpa upanibanDanAH /
   ādaicpratyāyitaiḥ śabdaiḥ saṃbandhaṃ yānti saṃjñibhiḥ // BVaky_1.60 //	AdEcpratyAyitEH SabdEH saMbanDam yAnti saMjQiBiH // BVakI _1.60 //
   agniśabdas tathaivāyam agniśabdanibandhanaḥ /	agni SabdaH taTA eva ayam agni Sabda nibanDanaH /
   agniśrutyaiti saṃbandham agniśabdābhidheyayā // BVaky_1.61 //	agniSrutyA eti saMbanDam agni Sabda aBiDeyayA // BVakI _1.61 //
   yo ya uccāryate śabdo niyataṃ na sa kāryabhāk /	yaH yaH uccAryate SabdaH niyatam na sa kArya BAj /
   anyapratyāyane śaktir na tasya pratibadhyate // BVaky_1.62 //	anya pratyAyane SaktiH na tasya pratibaDyate // BVakI _1.62 //
   uccaran paratantratvād guṇaḥ kāryair na yujyate /	uccaran paratantra tvAt guNaH kAryEH na yujyate /
   tasmāt tadarthaiḥ kāryāṇāṃ saṃbandhaḥ parikalpyate // BVaky_1.63 //	tasmAt tad arTEH kAryANAm saMbanDaH parikalpyate // BVakI _1.63 //
   sāmānyam āśritaṃ yad yad upamānopameyayoḥ /	sAmAnyam ASritam yat yat upamAna upameyayoH /
   tasya tasyopamāneṣu dharmo 'nyo vyatiricyate // BVaky_1.64 //	tasya tasya upamAnezu DarmaH anyaH vyatiricyate // BVakI _1.64 //
   guṇaḥ prakarṣahetur yaḥ svātantryeṇopadiśyate /	guNaH prakarza hetuH yaH svAtantryeNa upadiSyate /
   tasyāśritād guṇād eva prakṛṣṭatvaṃ pratīyate // BVaky_1.65 //	tasya ASritAt guNAt eva prakRzwa tvam pratIyate // BVakI _1.65 //
   tasyābhidheyabhāvena yaḥ śabdaḥ samavasthitaḥ /	tasya aBiDeya BAvena yaH SabdaH samavasTitaH /
   tasāpy uccāraṇe rūpam anyat tasmād vivicyate // BVaky_1.66 //	tasA api uccAraNe rUpam anyat tasmAt vivicyate // BVakI _1.66 //
   prāk samjñinābhisaṃbandhāt saṃjñā rūpapadārthikā /	prAk samjQina aBisaMbanDAt saMjQA rUpa padArTikA /
   ṣaṣṭyāś ca prathamāyāś ca nimittatvāya kalpate // BVaky_1.67 //	zazwyAH ca praTamAyAH ca nimitta tvAya kalpate // BVakI _1.67 //
   tatrārthavattvāt prathamā saṃjñāśabdād vidhīyate /	tatra arTavat tvAt praTamA saMjQA SabdAt viDIyate /
   asyete vyatirekaś ca tadarthād eva jāyate // BVaky_1.68 //	asyete vyatirekaH ca tad arTAt eva jAyate // BVakI _1.68 //
   svaṃ rūpam iti kaiś cit tu vyaktiḥ saṃjñopadiśyate /	svam rUpam iti kEH cit tu vyaktiH saMjQA upadiSyate /
   jāteḥ kāryāṇi saṃsṛṣṭā jātis tu pratipadyate // BVaky_1.69 //	jAteH kAryANi saMsRzwA jAtiH tu pratipadyate // BVakI _1.69 //
   saṃjñinīṃ vyaktim icchanti sūtre grāhyām athāpare /	saMjQinIm vyaktim icCanti sUtre grAhyAm aTa apare /
   jātipratyāyitā vyaktiḥ pradeśeṣūpatiṣṭhate // BVaky_1.70 //	jAti pratyAyitA vyaktiH pradeSezu upatizWate // BVakI _1.70 //
   kāryatve nityatāyāṃ vā ke cid ekatvavādinaḥ /	kAryatve nityatAyAm vA ke cit ekatva vAdinaH /
   kāryatve nityatāyāṃ vā ke cin nānātvavādinaḥ // BVaky_1.71 //	kAryatve nityatAyAm vA ke cit nAnAtva vAdinaH // BVakI _1.71 //
   padabhede 'pi varṇānām ekatvaṃ na nivartate /	pada Bede api varNAnAm eka tvam na nivartate /
   vākyeṣu padam ekaṃ ca bhinneṣv apy upalabhyate // BVaky_1.72 //	vAkyezu padam ekam ca Binnezu api upalaByate // BVakI _1.72 //
   na varṇavyatirekeṇa padam anyac ca vidyate /	na varNa vyatirekeNa padam anyat ca vidyate /
   vākyaṃ varṇapadābhyāṃ ca pravibhāgo na kaś cana // BVaky_1.73 //	vAkyam varNa padAByAm ca praviBAgaH na kaH cana // BVakI _1.73 //
   pade na varṇā vidyante varṇeṣv avayavā na ca /	pade na varNAH vidyante varNezu avayavAH na ca /
   vākyāt padānām atyantaṃ pravibhāgo na kaś cana // BVaky_1.74 //	vAkyAt padAnAm atyantam praviBAgaH na kaH cana // BVakI _1.74 //
   bhinnadarśanam āśritya vyavahāro 'nugamyate /	Binna darSanam ASritya vyavahAraH anugamyate /
   tatra yan mukhyam ekeṣāṃ tatrānyeṣāṃ viparyayaḥ // BVaky_1.75 //	tatra yat muKyam ekezAm tatra anyezAm viparyayaH // BVakI _1.75 //
   sphotasyābhinnakālasya dhvanikālānupātinaḥ /	sPotasya aBinna kAlasya Dvani kAla anupAtinaH /
   grahaṇopādhibhedena vṛttibhedaṃ pracakṣate // BVaky_1.76 //	grahaNa upADi Bedena vRtti Bedam pracakzate // BVakI _1.76 //
   svabhāvabhedān nityatve hrasvadīrghaplutādiṣu /	svaBAva BedAt nitya tve hrasva dIrGa pluta Adizu /
   prākṛtasya dhvaneḥ kālaḥ śabdasyety upacaryate // BVaky_1.77 //	prAkRtasya DvaneH kAlaH Sabdasya iti upacaryate // BVakI _1.77 //
   śabdasya grahaṇe hetuḥ prākṛto dhvanir iṣyate /	Sabdasya grahaNe hetuH prAkRtaH DvaniH izyate /
   sthitibhedanimittatvaṃ vaikṛtaḥ pratipadyate // BVaky_1.78 //	sTiti Beda nimitta tvam vEkRtaH pratipadyate // BVakI _1.78 //
   śabdasyordhvam abhivyakter vṛttibhedaṃ tu vaikṛtaḥ /	Sabdasya UrDvam aBivyakteH vRtti Bedam tu vEkRtaH /
   dhvanayaḥ samupohante sphoṭātmā tair na bhidyate // BVaky_1.79 //	DvanayaH samupohante sPowa AtmA tEH na Bidyate // BVakI _1.79 //
   indriyasyaivasaṃskāraḥ śabdasyaivobhavasya vā /	indriyasya eva asaMskAraH Sabdasya eva uBavasya vA /
   kriyate dhvanibhir vādās trayo 'bhivyaktivādinām // BVaky_1.80 //	kriyate DvaniBiH vAdAH trayaH aBivyakti vAdinAm // BVakI _1.80 //
   indriyasyaiva saṃskāraḥ samādhānāñjanādibhiḥ /	indriyasya eva saMskAraH samADAna aQjana AdiBiH /
   viṣayasya tu saṃskāraḥ tadgandhapratipattaye // BVaky_1.81 //	vizayasya tu saMskAraH tad ganDa pratipattaye // BVakI _1.81 //
   cakṣuṣaḥ prāpyakāritve tejasā tu dvayor api /	cakzuzaH prApya kAri tve tejasA tu dvayoH api /
   viṣayendriyayor iṣṭā saṃskāraḥ sa kramo dhvaneḥ // BVaky_1.82 //	vizaya indriyayoH izwA saMskAraH sa kramaH DvaneH // BVakI _1.82 //
   sphoṭarūpāvibhāgena dhvaner grahaṇam iṣyate /	sPowa rUpa aviBAgena DvaneH grahaNam izyate /
   kaiś cit dhvanir asaṃvedyaḥ svatantro 'nyaiḥ prakalpitaḥ // BVaky_1.83 //	kEH cit DvaniH asaMvedyaH svatantraH anyEH prakalpitaH // BVakI _1.83 //
   yathānuvākaḥ śloko vā soḍhatvam upagacchate /	yaTA anuvAkaH SlokaH vA soXa tvam upagacCate /
   āvṛttyā na tu sa granthaḥ pratyāvṛtti nirūpyate // BVaky_1.84 //	AvRttyA na tu sa granTaH pratyAvRtti nirUpyate // BVakI _1.84 //
   pratyayair anupākhyeyair grahaṇānuguṇais tathā /	pratyayEH anupAKyeyEH grahaNa anuguNEH taTA /
   dhvaniprakāśite śabde svarūpam avadhāryate // BVaky_1.85 //	Dvani prakASite Sabde svarUpam avaDAryate // BVakI _1.85 //
   nādair āhitabījāyām antyena dhvaninā saha /	nAdEH Ahita bIjAyAm antyena DvaninA saha /
   āvṛttaparipākāyāṃ buddhau śabdo 'vadhāryate // BVaky_1.86 //	AvRtta paripAkAyAm budDO SabdaH avaDAryate // BVakI _1.86 //
   asataś cāntarāle yāñ chabdān astīti manyate /	asataH ca antarAle yAn SabdAn asti iti manyate /
   pratipattur aśaktiḥ sā grahaṇopāya eva saḥ // BVaky_1.87 //	pratipattuH aSaktiH sA grahaNa upAyaH eva saH // BVakI _1.87 //
   bhedānukāro jñānasya vācaś copaplavo dhruvaḥ /	Beda anukAraH jQAnasya vAcaH ca upaplavaH DruvaH /
   kramopasṛṣṭarūpā vāg jñānaṃ jñeyavyapāśrayam // BVaky_1.88 //	krama upasRzwa rUpA vAc jQAnam jQeya vyapASrayam // BVakI _1.88 //
   *jñeyena na vinā jñānaṃ vyavahāre 'vatiṣṭhate /	*jQeyena na vinA jQAnam vyavahAre avatizWate /
   nālabdhakramayā vācā kaś cid artho 'bhidhīyate // BVaky_1.89 *//	na alabDa kramayA vAcA kaH cit arTaH aBiDIyate // BVakI _1.89 *//
   yathādyasaṃkhyāgrahaṇam upāyaḥ pratipattaye /	yaTA AdyasaMKyA grahaNam upAyaH pratipattaye /
   saṃkhyāntarāṇāṃ bhede 'pi tathā śabdāntaraśrutiḥ // BVaky_1.90 //	saMKyA antarANAm Bede api taTA Sabda antara SrutiH // BVakI _1.90 //
   pratyekaṃ vyañjakā bhinna varṇavākyapadeṣu ye /	pratyekam vyaQjakAH Binna varNa vAkya padezu ye /
   teṣām atyantabhede 'pi saṃkīrṇā iva śaktayaḥ // BVaky_1.91 //	tezAm atyanta Bede api saMkIrNAH iva SaktayaH // BVakI _1.91 //
   yathaiva darśanaiḥ pūrvair dūrāt saṃtamase 'pi vā /	yaTA eva darSanEH pUrvEH dUrAt saMtamase api vA /
   anyathākṛtya viṣayam anyathaivādhyavasyati // BVaky_1.92 //	anyaTA AkRtya vizayam anyaTA eva aDyavasyati // BVakI _1.92 //
   vyajyamāne tathā vākye vākyābhivyaktihetubhiḥ /	vyajyamAne taTA vAkye vAkya aBivyakti hetuBiH /
   bhāgāvagraharūpeṇa pūrvaṃ buddhiḥ pravartate // BVaky_1.93 //	BAga a= agraha rUpeNa pUrvam budDiH pravartate // BVakI _1.93 //
   yathānupūrvīniyamo vikāre kṣīrabījayoḥ /	yaTA AnupUrvI niyamaH vikAre kzIra bIjayoH /
   tathaiva pratipattṝṇāṃ niyato buddhiṣu kramaḥ // BVaky_1.94 //	taTA eva pratipattLNAm niyataH budDizu kramaH // BVakI _1.94 //
   bhāgavatsv api teṣv eva rūpabhedo dhvaneḥ kramāt /	BAgavatsu api tezu eva rUpa BedaH DvaneH kramAt /
   nirbhāgeṣv abhyupāyo vā bhāgabhedaprakalpanam // BVaky_1.95 //	nirBAgezu aByupAyaH vA BAga Beda prakalpanam // BVakI _1.95 //
   anekavyaktyabhivyaṅgyā jātiḥ sphoṭa iti smṛtā /	aneka vyakti aBivyaFgyA jAtiH sPowaH iti smRtA /
   kaiś cit vyaktaya evāsya dhvanitvena prakalpitāḥ // BVaky_1.96 //	kEH cit vyaktayaH eva asya Dvani tvena prakalpitAH // BVakI _1.96 //
   avikārasya śabdasya nimittair vikṛto dhvaniḥ /	avikArasya Sabdasya nimittEH vikRtaH DvaniH /
   upalabdhau nimittatvam upayāti prakāśavat // BVaky_1.97 //	upalabDO nimitta tvam upayAti prakASa vat // BVakI _1.97 //
   na cānityeṣv abhivyaktir niyamena vyavasthitā /	na ca anityezu aBivyaktiH niyamena vyavasTitAH /
   āśrayair api nityānāṃ jātīnāṃ vyaktir iṣyate // BVaky_1.98 //	ASrayEH api nityAnAm jAtInAm vyaktiH izyate // BVakI _1.98 //
   deśādibhiś ca saṃbandho dṛṣṭaḥ kāyavatām api /	deSa AdiBiH ca saMbanDaH dRzwaH kAyavatAm api /
   deśabhedavikalpe 'pi na bhedo dhvaniśabdayoḥ // BVaky_1.99 //	deSa Beda vikalpe api na BedaH Dvani SabdayoH // BVakI _1.99 //
   grahaṇagrāhyayoḥ siddhā yogyatā niyatā yathā /	grahaNa grAhyayoH sidDAH yogyatA niyatAH yaTA /
   vyaṅgyavyañjakabhāve 'pi tathaiva sphoṭanādayoḥ // BVaky_1.100 //	vyaFgya vyaQjaka BAve api taTA eva sPowa nAdayoH // BVakI _1.100 //
   sadṛśagrahaṇānāṃ ca gandhādīnāṃ prakāśakam /	sadRSa grahaNAnAm ca ganDa AdInAm prakASakam /
   nimittaṃ niyataṃ loke pratidravyam avasthitam // BVaky_1.101 //	nimittam niyatam loke pratidravyam avasTitam // BVakI _1.101 //
   prakāśakānāṃ bhedāṃś ca prakāśyo 'rtho 'nuvartate /	prakASakAnAm BedAn ca prakASyaH arTaH anuvartate /
   tailodakādibhede tat pratyakṣaṃ pratibimbake // BVaky_1.102 //	tEla udaka Adi Bede tat pratyakzam pratibimbake // BVakI _1.102 //
   viruddhaparimāṇeṣu vajrādarśatalādiṣu /	virudDa parimANezu vajra AdarSa tala Adizu /
   parvatādisarūpāṇāṃ bhāvānāṃ nāsti saṃbhavaḥ // BVaky_1.103 //	parvata Adi sarUpANAm BAvAnAm na asti saMBavaH // BVakI _1.103 //
   tasmād abhinnakāleṣu varṇavākyapadādiṣu /	tasmAt aBinna kAlezu varNa vAkya pada Adizu /
   vṛttikālaḥ svakālaś ca nādabhedād vibhajyate // BVaky_1.104 //	vRtti kAlaH sva kAlaH ca nAda BedAt viBajyate // BVakI _1.104 //
   yaḥ saṃyogavibhāgābhyāṃ karaṇair upajanyate /	yaH saMyoga viBAgAByAm karaNEH upajanyate /
   sa sphoṭaḥ śabdajāḥ śabdā dhvanayo 'nyair udāhṛtāḥ // BVaky_1.105 //	sa sPowaH Sabda jAH SabdAH DvanayaH anyEH udAhRtAH // BVakI _1.105 //
   alpe mahati vā śabde sphoṭakālo na bhidyate /	alpe mahati vA Sabde sPowa kAlaH na Bidyate /
   paras tu śabdasaṃtānaḥ pracayāpacayātmakaḥ // BVaky_1.106 //	paraH tu Sabda saMtAnaH pracaya apacaya AtmakaH // BVakI _1.106 //
   dūrāt prabheva dīpasya dhvanimātraṃ tu lakṣyate /	dUrAt praBA iva dIpasya Dvani mAtram tu lakzyate /
   ghaṇṭādūnāṃ ca śabdeṣu vyakto bhedaḥ sa dṛśyate // BVaky_1.107 //	GaNwA dUnAm ca Sabdezu vyaktaH BedaH sa dRSyate // BVakI _1.107 //
   dravyābhighātāt pracitau bhinnau dīrghaplutāv api /	dravya aBiGAtAt pracitO BinnO dIrGa plutO api /
   kampe tūparate jātā nādā vṛtter viśeṣakāḥ // BVaky_1.108 //	kampe tu uparate jAtAH nAdAH vRtteH viSezakAH // BVakI _1.108 //
   anavasthitakampe 'pi karaṇe dhvanayo 'pare /	anavasTita kampe api karaNe DvanayaH apare /
   sphoṭād evopajāyante jvālā jvālāntarād iva // BVaky_1.109 //	sPowAt eva upajAyante jvAlA jvAlA antarAt iva // BVakI _1.109 //
   vāyor aṇūnāṃ jñānasya śabdatvāpattir iṣyate /	vAyoH aNUnAm jQAnasya Sabda tva ApattiH izyate /
   kaiś cid darśanabhedo hi pravādeṣv anavasthitaḥ // BVaky_1.110 //	kEH cit darSana BedaH hi pravAdezu anavasTitaH // BVakI _1.110 //
   *labdhakriyāḥ prayatnena vaktur icccānuvartinā /	*labDa kriyAH prayatnena vaktuH iccca anuvartinA /
   sthāneṣv abhihato vāyuḥ śabdatvaṃ pratipadyate // BVaky_1.111 *//	sTAnezu aBihataH vAyuH Sabda tvam pratipadyate // BVakI _1.111 *//
   *tasya kāraṇasāmarthyād vegapracayadharmaṇaḥ /	*tasya kAraNa sAmarTyAt vega pracaya DarmaNaH /
   saṃnipātād vibhajyante sāravatyo 'pi mūrtayaḥ // BVaky_1.112 *//	saMnipAtAt viBajyante sAravatyaH api mUrtayaH // BVakI _1.112 *//
   *aṇavaḥ sarvaśaktitvād bhedasaṃsargavṛttayaḥ /	*aNavaH sarva Sakti tvAt Beda saMsarga vRttayaH /
   chāyātapatamaḥśabda  bhāvena pariṇāminaḥ // BVaky_1.113 *//	CAyA AtapatamaH Sabda BAvena pariNAminaH // BVakI _1.113 *//
   *svaśaktau vyajyamānāyāṃ prayatnena samīritāḥ /	*sva SaktO vyajyamAnAyAm prayatnena samIritAH /
   abhrāṇīva pracīyante śabdākhyāḥ paramāṇavaḥ // BVaky_1.114 *//	aBrANi iva pracIyante Sabda AKyAH paramANavaH // BVakI _1.114 *//
   *athāyam āntaro jñātā sūkṣmavāgātmani sthitaḥ /	*aTa ayam AntaraH jQAtA sUkzma vAc Atmani sTitaH /
   vyaktaye svasya rūpasya śabdatvena vivartate // BVaky_1.115 *//	vyaktaye svasya rUpasya Sabda tvena vivartate // BVakI _1.115 *//
   *sa manobhāvam āpadya tejasā pākam āgataḥ /	*sa manoBAvam Apadya tejasA pAkam AgataH /
   vāyum āviśati prāṇam athāsau samudīryate // BVaky_1.116 *//	vAyum AviSati prANam aTa asO samudIryate // BVakI _1.116 *//
   *antaḥkaraṇatattvasya vāyur āśrayatāṃ gataḥ /	*antaH karaNa tattvasya vAyuH ASrayatAm gataH /
   taddharmeṇa samāviṣṭas tejasaiva vivartate // BVaky_1.117 *//	tad DarmeNa samAvizwaH tejasA eva vivartate // BVakI _1.117 *//
   *vibhajan svātmano granthīñ chrutirūpaiḥ pṛthagvidhaiḥ /	*viBajan sva AtmanaH granTIn Cruti rUpEH pRTagviDEH /
   prāṇo varṇān abhivyajya varṇeṣv evopalīyate // BVaky_1.118 *//	prANaH varNAn aBivyajya varNezu eva upalIyate // BVakI _1.118 *//
   *ātmā buddhyā samarthyārthān mano yuṅkte vivakṣayā /	*a AtmA budDyA samarTya arTAn manaH yuFkte vivakzayA /
   manaḥ kāyāgnim āhanti sa prerayati mārutam // BVaky_1.119 *//	manaH kAya agnim Ahanti sa prerayati mArutam // BVakI _1.119 *//
   ajasravṛttir yaḥ śabdaḥ sūkṣmatvān nopalabhyate /	ajasra vRttiH yaH SabdaH sUkzma tvAt na upalaByate /
   vyajanād vāyur iva sa svanimittāt pratīyate // BVaky_1.120 //	vyajanAt vAyuH iva sa sva nimittAt pratIyate // BVakI _1.120 //
   tasya prāṇe ca yā śaktir yā ca buddhau vyavasthitā /	tasya prANe ca yA SaktiH yA ca budDO vyavasTitAH /
   vivartamānā sthāniṣu saiṣā bhedaṃ prapadyate // BVaky_1.121 //	vivartamAnA sTAnizu sA ezA Bedam prapadyate // BVakI _1.121 //
   śabdeṣv evāśritā śaktir viśvasyāsya nibandhanī /	Sabdezu eva ASritA SaktiH viSvasya asya nibanDanI /
   yannetraḥ pratibhātmāyaṃ bhedarūpaḥ pratāyate // BVaky_1.122 //	yat netraH pratiBA AtmA ayam Beda rUpaH pratAyate // BVakI _1.122 //
   śabdādibhedaḥ śabdena vyākhyāto rūpyate yataḥ /	Sabda Adi BedaH Sabdena vyAKyAtaH rUpyate yatas /
   tasmād arthavidhāḥ sarvāḥ śabdamātrāsu niśritāḥ // BVaky_1.123 //	tasmAt arTaviDAH sarvAH Sabda mAtrAsu niSritAH // BVakI _1.123 //
   (ṣaḍgādibhedaḥ a)	(zaxga Adi BedaH a)
   śabdasyapariṇāmo 'yam ity āmnāyavido viduḥ /	Sabdasya pariNAmaH ayam iti AmnAya vidaH viduH /
   chandobhya eva prathamam etad viśvaṃ pravartate // BVaky_1.124 //	CandoByaH eva praTamam etat viSvam pravartate // BVakI _1.124 //
   vibhajya bahudhātmānaṃ sa cchandasyaḥ prajāpatiḥ /	viBajya bahuDA AtmAnam sa cCandasyaH prajApatiH /
   chandomayībhir mātrābhir bahudhaiva viveśa tam // BVaky_1.125 //	CandaH mayIBiH mAtrABiH bahuDA eva viveSa tam // BVakI _1.125 //
   sādhvī vāg bhūyasī yeṣu puruṣeṣu vyavasthitā /	sADvI vAc BUyasI yezu puruzezu vyavasTitAH /
   adhikaṃ vartate teṣu puṇyaṃ rūpaṃ prajāpateḥ // BVaky_1.126 //	aDikam vartate tezu puNyam rUpam prajApateH // BVakI _1.126 //
   prājāpatyaṃ mahat tejas tatpātrair iva saṃvṛttam /	prAjApatyam mahat tejaH tad pAtrEH iva saMvRttam /
   śarīrabhede viduṣāṃ svāṃ yonim upadhāvati // BVaky_1.127 //	SarIra Bede viduzAm svAm yonim upaDAvati // BVakI _1.127 //
   yad etan maṇḍalaṃ bhāsvad dhāma citrasya rādhasaḥ /	yat etat maNxalam BAsvat DAma citrasya rADasaH /
   tadbhāvam abhisaṃbhūya vidyāyāṃ pravilīyate // BVaky_1.128 //	tad BAvam aBisaMBUya vidyAyAm pravilIyate // BVakI _1.128 //
   itikartavyatā loke sarvā śabdavyapāśrayā /	itikartavya tA loke sarvA Sabda vyapASrayA /
   yāṃ pūrvāhitasaṃskāro bālo 'pi pratipadyate // BVaky_1.129 //	yAm pUrva Ahita saMskAraH bAlaH api pratipadyate // BVakI _1.129 //
   ādyaḥ kāraṇavinyāsaḥ prāṇasyordhvaṃ samīraṇam /	AdyaH kAraNa vinyAsaH prANasya UrDvam samIraNam /
   sthānānām abhighātaś ca na vinā śabdabhāvanām // BVaky_1.130 //	sTAnAnAm aBiGAtaH ca na vinA Sabda BAvanAm // BVakI _1.130 //
   na so 'sti pratyayo loke yaḥ śabdānugamād ṛte /	na saH asti pratyayaH loke yaH Sabda anugamAt Rte /
   anuviddham iva jñānaṃ sarvaṃ śabdena bhāsate // BVaky_1.131 //	anuvidDam iva jQAnam sarvam Sabdena BAsate // BVakI _1.131 //
   vāgrūpatā cet utkrāmed avabodhasya śāśvatī /	vAc rUpa tA ced utkrAmet avaboDasya SASvatI /
   na prakāśaḥ prakāśeta sā hi pratyavamarśinī // BVaky_1.132 //	na prakASaH prakASeta sA hi pratyavamarSinI // BVakI _1.132 //
   sā sarvavidyāśilpānāṃ kalānāṃ copabandhanī /	sA sarva vidyA SilpAnAm kalAnAm ca upabanDanI /
   tadvaśād abhiniṣpannaṃ sarvaṃ vastu vibhajyate // BVaky_1.133 //	tad vaSAt aBinizpannam sarvam vastu viBajyate // BVakI _1.133 //
   saiṣā saṃsāriṇāṃ saṃjñā bahir antaś ca vartate /	sA ezA saMsAriNAm saMjQA bahis antar ca vartate /
   tanmātrām avyatikrāntaṃ caitanyaṃ sarvajātiṣu // BVaky_1.134 //	tanmAtrAm avyatikrAntam cEtanyam sarva jAtizu // BVakI _1.134 //
   arthakriyāsu vāk sarvān samīhayati dehinaḥ /	arTa kriyAsu vAc sarvAn samIhayati dehinaH /
   tadutkrāntau visaṃjño 'yaṃ dṛśyate kāṣṭakuḍyavat // BVaky_1.135 //	tad utkrAntO visaMjQaH ayam dRSyate kAzwa kuxya vat // BVakI _1.135 //
   *bhedodgrāhavivartena labdhākāraparigrahā /	*Beda udgrAha vivartena labDa AkAra parigrahAH /
   āmnātā sarvavidyāsu vāg eva prakṛtiḥ parā // BVaky_1.136 *//	AmnAtA sarva vidyAsu vAc eva prakRtiH parAH // BVakI _1.136 *//
   *ekatvam anatikrāntā vāṅnetrā vāṅnibandhanāḥ /	*eka tvam anatikrAntAH vAc netrAH vAc nibanDanAH /
   pṛthak pratyavabhāsante vāgvibhāgā gavādayaḥ // BVaky_1.137 *//	pRTak pratyavaBAsante vAc viBAgAH gavA AdayaH // BVakI _1.137 *//
   *ṣaḍdvāraṃ ṣaḍadhiṣṭhānāṃ [ṣaṭpra]bodhāṃ ṣaḍavyayām /	*zaz dvAram zaz aDizWAnAm [zaz pra]boDAm zaz avyayAm /
   te mṛtyum ativartante ye vai vācam upāsate // BVaky_1.138 *//	te mRtyum ativartante ye vE vAcam upAsate // BVakI _1.138 *//
   pravibhāge yathā kartā tayā kārye pravartate /	praviBAge yaTA kartA tayA kArye pravartate /
   avibhāge tathā saiva kāryatvenāvatiṣṭhate // BVaky_1.139 //	aviBAge taTA sA eva kAryatvena avatizWate // BVakI _1.139 //
   *pravibhajyātmanātmānaṃ sṛṣṭvā bhāvān pṛthagvidhān /	*praviBajya AtmanA AtmAnam sRzwvA BAvAn pRTagviDAn /
   sarveśvaraḥ sarvamayaḥ svapne bhoktā pravartate // BVaky_1.140 *//	sarva ISvaraH sarva mayaH svapne BoktA pravartate // BVakI _1.140 *//
   svamātrā paramātrā vā śrutyā prakramyate yathā /	sva mAtrA para mAtrA vA SrutyA prakramyate yaTA /
   tathaiva rūḍhatām eti tayā hy artho vidhīyate // BVaky_1.141 //	taTA eva rUXa tAm eti tayA hi arTaH viDIyate // BVakI _1.141 //
   atyantam atathābhūte nimitte śrutyapāśrayāt /	atyantam ataTABUte nimitte Sruti apASrayAt /
   dṛśyate 'lātacakrādau vastvākāranirūpaṇā // BVaky_1.142 //	dRSyate alAta cakra AdO vastu AkAra nirUpaNAH // BVakI _1.142 //
   api prayoktur ātmānaṃ śabdam antar avasthitam /	api prayoktuH AtmAnam Sabdam antar avasTitam /
   prāhur mahāntam ṛṣabhaṃ yena sāyujyam iṣyate // BVaky_1.143 //	prAhuH mahAntam RzaBam yena sAyujyam izyate // BVakI _1.143 //
   tasmād yaḥ śabdasaṃskāraḥ sā siddhiḥ paramātmanaḥ /	tasmAt yaH Sabda saMskAraH sA sidDiH paramAtmanaH /
   tasya pravṛttitattvajñas tad brahmāmṛtam aśnute // BVaky_1.144 //	tasya pravRtti tattva jQaH tat brahma amRtam aSnute // BVakI _1.144 //
   *prāṇavṛttim atikrānte vācas tattve vyavasthitaḥ /	*prANa vRttim atikrAnte vAcaH tattve vyavasTitaH /
   kramasaṃhārayogena saṃhṛtyātmānam ātmani // BVaky_1.145 *//	krama saMhAra yogena saMhRtya AtmAnam Atmani // BVakI _1.145 *//
   *vācaḥ saṃskāram ādhāya vācaṃ jñāne niveśya ca /	*vAcaH saMskAram ADAya vAcam jQAne niveSya ca /
   vibhajya bandhanāny asyāḥ kṛtvā tāṃ chinnabandhanām // BVaky_1.146 *//	viBajya banDanAni asyAH kRtvA tAm Cinna banDanAm // BVakI _1.146 *//
   *jyotir āntaram āsādya cchinnagranthiparigrahaḥ /	*jyotiH Antaram AsAdya cCinna granTi parigrahaH /
   kāraṇajyotiṣaikatvaṃ chittvā granthīn pravartate // BVaky_1.147 *//	kAraNa jyotiza eka tvam CittvA granTIn pravartate // BVakI _1.147 *//
   na jātv akartṛkam kaś cid āgamaṃ pratipadyate /	na jAtu akartRkam kaH cit Agamam pratipadyate /
   bījaṃ sarvāgamāpāye trayy evāto vyavasthitā // BVaky_1.148 //	bIjam sarva Agama apAye trayI eva atas vyavasTitAH // BVakI _1.148 //
   astaṃ yāteṣu vādeṣu kartṛṣv anyeṣv asatsv api /	astam yAtezu vAdezu kartRzu anyezu asatsu api /
   śrutismṛtyuditaṃ dharmaṃ loko na vyativartate // BVaky_1.149 //	Sruti smRti uditam Darmam lokaH na vyativartate // BVakI _1.149 //
   jñāne svābhāvike nārthaḥ śāstraiḥ kaś cana vidyate /	jQAne svABAvike na arTaH SAstrEH kaH cana vidyate /
   dharmo jñānasya hetuś cet tasyāmnāyo nibandhanam // BVaky_1.150 //	DarmaH jQAnasya hetuH ced tasya AmnAyaH nibanDanam // BVakI _1.150 //
   vedaśāstrāvirodhī ca tarkaś cakśur apaśyatām /	veda SAstra aviroDI ca tarkaH cakSuH apaSyatAm /
   rūpamātrād dhi vākyārthaḥ kevalaṃ nātitiṣṭhati // BVaky_1.151 //	rUpa mAtrAt Di vAkya arTaH kevalam na atitizWati // BVakI _1.151 //
   sato 'vivakṣā pārārthyaṃ vyaktir arthasya laiṅgikī /	sataH avivakzA pArArTyam vyaktiH arTasya lEFgikI /
   iti nyāyo bahuvidhas tarkeṇa pravibhajyate // BVaky_1.152 //	iti nyAyaH bahuviDaH tarkeNa praviBajyate // BVakI _1.152 //
   śabdānām eva sā śaktis tarko yaḥ puruṣāśrayaḥ /	SabdAnAm eva sA SaktiH tarkaH yaH puruza ASrayaH /
   sa śabdānugato nyāyo 'nāgameṣv anibandhanaḥ // BVaky_1.153 //	sa Sabda anugataH nyAyaH anAgamezu anibanDanaH // BVakI _1.153 //
   *yad udumbaravarṇānāṃ ghaṭīnāṃ maṇḍalaṃ mahat /	*yat udumbara varNAnAm GawInAm maNxalam mahat /
   pītaṃ na gamayet svargaṃ kiṃ tat kratugataṃ nayet // BVaky_1.154 *//	pItam na gamayet svargam kim tat kratu gatam nayet // BVakI _1.154 *//
   rūpādayo yathā dṛṣṭāḥ paryarthaṃ yataśaktayaḥ /	rUpa AdayaH yaTA dRzwAH paryarTam yata SaktayaH /
   śabdās tathaiva dṛśyante viṣāpaharaṇādiṣu // BVaky_1.155 //	SabdAH taTA eva dRSyante viza apaharaNa Adizu // BVakI _1.155 //
   yathaiṣāṃ tatra sāmarthyaṃ dharme 'py evaṃ pratīyatām /	yaTA ezAm tatra sAmarTyam Darme api evam pratIyatAm /
   sādhūnāṃ sādhubhis tasmād vācyam abhyudayārthinām // BVaky_1.156 //	sADUnAm sADuBiH tasmAt vAcyam aByudaya arTinAm // BVakI _1.156 //
   sarvo 'dṛṣṭaphalān arthān āgamāt pratipadyate /	sarvaH adRzwa PalAn arTAn AgamAt pratipadyate /
   viparītaṃ ca sarvatra śakyate vaktum āgame // BVaky_1.157 //	viparItam ca sarvatra Sakyate vaktum Agame // BVakI _1.157 //
   sādhutvajñānaviṣayā seyaṃ vyākaraṇasmṛtiḥ /	sADu tva jQAna vizayA sA iyam vyAkaraNa smRtiH /
   avicchedena śiṣṭānām idaṃ smṛtinibandhanam // BVaky_1.158 //	avicCedena SizwAnAm idam smRti nibanDanam // BVakI _1.158 //
   vaikharyā madhyamāyāś ca paśyantyāś caitad adbhutam /	vEKaryAH maDyamAyAH ca paSyantyAH ca etat adButam /
   anekatīrthabhedāyās trayyā cācaḥ paraṃ param // BVaky_1.159 //	aneka tIrTa BedAyAH trayyA cAcaH param param // BVakI _1.159 //
   *gaur iva prakṣaraty ekā rasam uttamaśālinī /	*gOH iva prakzarati ekA rasam uttama SAlinI /
   divyādivyena rūpeṇa bhāratī gauḥ śucismitā // BVaky_1.160 *//	divya adivyena rUpeNa BAratI gOH Suci smitAH // BVakI _1.160 *//
   *etayor antaraṃ paśya sūkṣmayoḥ spandamānayoḥ /	*etayoH antaram paSya sUkzmayoH spandamAnayoH /
   prāṇāpānāntare nityam ekā sarvasya tiṣṭhati // BVaky_1.161 *//	prANa apAna antare nityam ekA sarvasya tizWati // BVakI _1.161 *//
   *anyā tv apreryamāṇaiva vinā prāṇena vartate /	*anyA tu apreryamANA eva vinA prANena vartate /
   jāyate hi tataḥ prāṇo vācam āpyāyayan punaḥ // BVaky_1.162 *//	jAyate hi tatas prANaH vAcam ApyAyayan punar // BVakI _1.162 *//
   *prāṇenāpyāyitā saivaṃ vyavahāranibandhanī /	*prANena ApyAyitA sA evam vyavahAra nibanDanI /
   sarvasyocchvāsam āsādya na vāg vadati karhi cit // BVaky_1.163 *//	sarvasya ucCvAsam AsAdya na vAc vadati karhi cit // BVakI _1.163 *//
   *ghoṣiṇī jātanirghoṣā aghoṣā ca pravartate /	*GoziNI jAta nirGozA aGozA ca pravartate /
   tayor api ca ghoṣiṇyā nirghoṣaiva garīyasī // BVaky_1.164 *//	tayoH api ca GoziNyA nirGozA eva garIyasI // BVakI _1.164 *//
   *sthāneṣu vivṛte vāyau kṛtavarṇaparigrahā /	*sTAnezu vivRte vAyO kRta varNa parigrahAH /
   vaikharī vāk prayoktṝṇāṃ prāṇavṛttinibandhanā // BVaky_1.165 *//	vEKarI vAc prayoktLNAm prANa vRtti nibanDanAH // BVakI _1.165 *//
   *kevalaṃ buddhyupādāna  kramarūpānupātinī /	*kevalam budDi upAdAna krama rUpa anupAtinI /
   prāṇavṛttim atikramya madhyamā vāk pravartate // BVaky_1.166 *//	prANa vRttim atikramya maDyamA vAc pravartate // BVakI _1.166 *//
   *avibhāgā tu paśyantī sarvataḥ saṃhṛtakramā /	*aviBAgA tu paSyantI sarvatas saMhRta kramAH /
   svarūpajyotir evāntaḥ sūkṣmā vāg anapāyinī // BVaky_1.167 *//	svarUpa jyotiH eva antar sUkzmA vAc anapAyinI // BVakI _1.167 *//
   *pīyūṣāpūryamāṇāpi nityam āgantubhir malaiḥ /	*pIyUzA pUryamANA api nityam AgantuBiH malEH /
   antyā kaleva somasya nātyantam abhidhīyate // BVaky_1.168 *//	antyA kalA iva somasya na atyantam aBiDIyate // BVakI _1.168 *//
   *yasyāṃ dṛṣṭasvarūpāyām adhikāro nivartate /	*yasyAm dRzwa svarUpAyAm aDikAraH nivartate /
   puruṣe ṣoḍaśakale tām āhur amṛtāṃ kalām // BVaky_1.169 *//	puruze zoxaSa kale tAm AhuH amRtAm kalAm // BVakI _1.169 *//
   *prāptoparāgarūpā sā viplavair anuṣaṅgibhiḥ /	*prApta uparAga rUpA sA viplavEH anuzaFgiBiH /
   vaikharī sattvamātreva guṇair na vyavakīryate // BVaky_1.170 *//	vEKarI sattva mAtrA iva guNEH na vyavakIryate // BVakI _1.170 *//
   tadvibhāgāvibhāgābhyāṃ kriyamāṇām avasthitam /	tad viBAga aviBAgAByAm kriyamANAm avasTitam /
   svabhāvajñais tu bhāvānāṃ dṛśyante śabdaśaktayaḥ // BVaky_1.171 //	svaBAva jQEH tu BAvAnAm dRSyante Sabda SaktayaH // BVakI _1.171 //
   anādim avyavacchinnāṃ śrutim āhur akartṛkām /	anAdim avyavacCinnAm Srutim AhuH akartRkAm /
   śiṣṭair nibadhyamānā tu na vyavacchidyate smṛtiḥ // BVaky_1.172 //	SizwEH nibaDyamAnA tu na vyavacCidyate smRtiH // BVakI _1.172 //
   avibhāgād vivṛttānām abhikhyā svapnavac chrutau /	aviBAgAt vivRttAnAm aBiKyA svapna vat SrutO /
   bhāvatattvaṃ tu vijñāya liṅgebhyo vihitā smṛtiḥ // BVaky_1.173 //	BAva tattvam tu vijQAya liFgeByaH vihitA smRtiH // BVakI _1.173 //
   kāyavāgbuddhiviṣayā ye malāḥ samavasthitāḥ /	kAya vAc budDi vizayAH ye malAH samavasTitAH /
   cikitsālakṣaṇādhyātma  śāstrais teṣāṃ viśuddhayaḥ // BVaky_1.174 //	cikitsA lakzaNa aDyAtma SAstrEH tezAm viSudDayaH // BVakI _1.174 //
   śabdaḥ saṃskārahīno yo gaur iti prayuyukṣyate /	SabdaH saMskAra hInaH yaH gOH iti prayuyukzyate /
   tam apabhraṃśam icchanti viśiṣṭārthaniveśinam // BVaky_1.175 //	tam apaBraMSam icCanti viSizwa arTa niveSinam // BVakI _1.175 //
   asvagoṇyādayaḥ śabdāḥ sādhavo viṣayāntare /	asva goNya AdayaH SabdAH sADavaH vizaya antare /
   nimittabhedāt sarvatra sādhutvaṃ ca vyavasthitam // BVaky_1.176 //	nimitta BedAt sarvatra sADu tvam ca vyavasTitam // BVakI _1.176 //
   te sādhuṣv anumānena pratyayotpattihetavaḥ /	te sADuzu anumAnena pratyaya utpatti hetavaH /
   tādātmyam upagamyeva śabdārthasya prakāśakāḥ // BVaky_1.177 //	tAdAtmyam upagamya iva Sabda arTasya prakASakAH // BVakI _1.177 //
   na śiṣṭair anugamyante paryāyā iva sādhavaḥ /	na SizwEH anugamyante paryAyAH iva sADavaH /
   te yataḥ smṛtiśāstreṇa tasmāt sākṣād avācakāḥ // BVaky_1.178 //	te yatas smRti SAstreNa tasmAt sAkzAt avAcakAH // BVakI _1.178 //
   aṃbvaṃbv iti yathā bālaḥ śikṣamāṇo 'pabhāṣate /	aMbvaMbu iti yaTA bAlaH SikzamANaH apaBAzate /
   avyaktaṃ tadvidāṃ tena vyaktau bhavati niścayaḥ // BVaky_1.179 //	avyaktam tad vidAm tena vyaktO Bavati niScayaH // BVakI _1.179 //
   evaṃ sādhau prayoktavye yo 'pabhraṃśaḥ prayujyate /	evam sADO prayoktavye yaH apaBraMSaH prayujyate /
   tena sādhuvyavahitaḥ kaś cid artho 'bhidhīyate // BVaky_1.180 //	tena sADu vyavahitaH kaH cit arTaH aBiDIyate // BVakI _1.180 //
   pāraṃparyād apabhraṃśā viguṇeṣv abhidhātṛṣu /	pAraMparyAt apaBraMSAH viguNezu aBiDAtRzu /
   prasiddhim āgatā yena teṣāṃ sādhur avācakaḥ // BVaky_1.181 //	prasidDim AgatAH yena tezAm sADuH avAcakaH // BVakI _1.181 //
   daivī vāg vyatikīrṇeyam aśaktair abhidhātṛbhiḥ /	dEvI vAc vyatikIrNeyam aSaktEH aBiDAtRBiH /
   anityadarśināṃ tv asmin vāde buddhiviparyayaḥ // BVaky_1.182 //	anitya darSinAm tu asmin vAde budDi viparyayaH // BVakI _1.182 //
   ubhayeṣām avicchedād anyaśabdavivakṣayā /	uBayezAm avicCedAt anya Sabda vivakzayA /
   yo 'nyaḥ prayujyate śabdo na so 'rthasyābhidhāyakaḥ // BVaky_1.183 //	yaH anyaH prayujyate SabdaH na saH arTasya aBiDAyakaH // BVakI _1.183 //
   ākhyātaṃ śabdasaṃghāto jātiḥ saṃghātavartinī /	AKyAtam Sabda saMGAtaH jAtiH saMGAta vartinI /
   eko 'navayavaḥ śabdaḥ kramo buddhyanusaṃhṛtiḥ // BVaky_2.1 //	ekaH anavayavaH SabdaH kramaH budDi anusaMhRtiH // BVakI _2.1 //
   padam ādyaṃ pṛthak sarvaṃ padaṃ sāpekṣam ity api /	padam Adyam pRTak sarvam padam sa apekzam iti api /
   vākyaṃ prati matir bhinnā bahudhā nyāyadarśinām // BVaky_2.2 //	vAkyam prati matiH BinnA bahuDA nyAya darSinAm // BVakI _2.2 //
   nighātādivyavasthārthaṃ śāstre yat paribhāṣitam /	niGAta Adi vyavasTA arTam SAstre yat pariBAzitam /
   sākāṅkṣāvayavaṃ tena na sarvaṃ tulyalakṣaṇaṃ // BVaky_2.3 //	sa AkAFkza avayavam tena na sarvam tulya lakzaNam // BVakI _2.3 //
   sākāṅkṣāvayavaṃ bhede parānākāṅkṣaśabdakam /	sa AkAFkza avayavam Bede parAnAkAFkza Sabdakam /
   karmapradhānaṃ guṇavad ekārthaṃ vākyam ucyate // BVaky_2.4 //	karma praDAnam guNavat eka arTam vAkyam ucyate // BVakI _2.4 //
   saṃbodhanapadaṃ yac ca tat kriyāyā viśeṣakam /	saMboDana padam yat ca tat kriyAyAH viSezakam /
   tathā tiṅantaṃ tatrāhus tiṅantasya viśeṣakam // BVaky_2.5 //	taTA tiFantam tatra AhuH tiFantasya viSezakam // BVakI _2.5 //
   yathānekam api ktvāntaṃ tiṅantasya viśeṣakam /	yaTA anekam api ktvA antam tiFantasya viSezakam /
   tathā tiṅantaṃ tatrāhus tiṅantasya viśeṣakam // BVaky_2.6 //	taTA tiFantam tatra AhuH tiFantasya viSezakam // BVakI _2.6 //
   yathaika eva sarvārtha  prakāśaḥ pravibhajyate /	yaTA ekaH eva sarva arTa prakASaH praviBajyate /
   dṛśyabhedānukāreṇa vākyārthāvagamas tathā // BVaky_2.7 //	dRSya Beda anukAreNa vAkya arTa avagamaH taTA // BVakI _2.7 //
   citrasyaikasya rūpasya yathā bhedanidarśanaiḥ /	citrasya ekasya rUpasya yaTA Beda nidarSanEH /
   nīlādibhiḥ samākhyānaṃ kriyate bhinnalakṣaṇaiḥ // BVaky_2.8 //	nIla AdiBiH samAKyAnam kriyate Binna lakzaNEH // BVakI _2.8 //
   tathaivaikasya vākyasya nirākāṅkṣasya sarvataḥ /	taTA eva ekasya vAkyasya nirAkAFkzasya sarvatas /
   śabdāntaraiḥ samākhyānaṃ sākāṅkṣair anugamyate // BVaky_2.9 //	Sabda antarEH samAKyAnam sa AkAFkzEH anugamyate // BVakI _2.9 //
   yathā pade vibhajyante prakṛtipratyayādayaḥ /	yaTA pade viBajyante prakRti pratyaya AdayaH /
   apoddhāras tathā vākye padānām upapadyate // BVaky_2.10 //	apa udDAraH taTA vAkye padAnAm upapadyate // BVakI _2.10 //
   varṇāntarasarūpatvaṃ varṇabhāgeṣu dṛṣyate /	varNa antara sarUpa tvam varNa BAgezu dRzyate /
   padāntarasarūpāś ca padabhāgā iva sthitāḥ // BVaky_2.11 //	pada antara sa rUpAH ca pada BAgAH iva sTitAH // BVakI _2.11 //
   bhāgair anarthakair yuktā vṛṣabhodakayāvakāḥ /	BAgEH anarTakEH yuktAH vRzaBa udaka yAvakAH /
   anvayavyatirekau tu vyavahāranibandhanam // BVaky_2.12 //	anvaya vyatirekO tu vyavahAra nibanDanam // BVakI _2.12 //
   śabdasya na vibhāgo 'sti kuto 'rthasya bhaviṣyati /	Sabdasya na viBAgaH asti kutas arTasya Bavizyati /
   vibhāgaiḥ prakriyābhedam avidvān pratipadyate // BVaky_2.13 //	viBAgEH prakriyA Bedam avidvAn pratipadyate // BVakI _2.13 //
   brāhmaṇārtho yathā nāsti kaś cid brāhmaṇakambale /	brAhmaNa arTaH yaTA na asti kaH cit brAhmaNa kambale /
   devadattādayo vākye thataiva syur anarthakāḥ // BVaky_2.14 //	devadatta AdayaH vAkye TatA eva syuH anarTakAH // BVakI _2.14 //
   sāmānyārthas tirobhūto na viśeṣe 'vatiṣṭhate /	sAmAnya arTaH tiroBUtaH na viSeze avatizWate /
   upāttasya kutas tyāgo nivṛttaḥ kvāvatiṣṭhatām // BVaky_2.15 //	upAttasya kutas tyAgaH nivRttaH kva a= atizWatAm // BVakI _2.15 //
   aśābdo yadi vākyārthaḥ padārtho 'pi tathā bhavet /	aSAbdaH yadi vAkya arTaH padArTaH api taTA Bavet /
   evaṃ sati ca saṃbandhaḥ śabdasyārthena hīyate // BVaky_2.16 //	evam sati ca saMbanDaH Sabdasya arTena hIyate // BVakI _2.16 //
   viśeśaśabdāḥ keṣāṃ cit sāmānyapratirūpakāḥ /	viSeSa SabdAH kezAm cit sAmAnya pratirUpakAH /
   śabdāntarābhisaṃbandhād vyajyante pratipattṛṣu // BVaky_2.17 //	Sabda antara aBisaMbanDAt vyajyante pratipattRzu // BVakI _2.17 //
   teṣāṃ tu kṛtsno vākyārthaḥ pratibhedaṃ samāpyate /	tezAm tu kRtsnaH vAkya arTaH pratiBedam samApyate /
   vyaktopavyañjanā siddhir arthasya pratipatṛṣu // BVaky_2.18 //	vyakta upavyaQjanA sidDiH arTasya pratipatRzu // BVakI _2.18 //
   sa vyaktaḥ kramavāñ chabda upāṃśu yam adhīyate /	sa vyaktaH kramavAn CabdaH upAMSu yam aDIyate /
   akramas tu vitatyeva buddhir yatrāvatiṣṭhate // BVaky_2.19 //	akramaH tu vitati a iva budDiH yatra avatizWate // BVakI _2.19 //
   yathotkṣepaviśeṣe 'pi karmabhedo na gṛhyate /	yaTA utkzepa viSeze api karma BedaH na gRhyate /
   āvṛttau vyajyate jātiḥ karmabhir bhramaṇādibhiḥ // BVaky_2.20 //	AvRttO vyajyate jAtiH karmaBiH BramaNa AdiBiH // BVakI _2.20 //
   varṇavākyapadeṣv evaṃ tulyopavyañjanā śrutiḥ /	varNa vAkya padezu evam tulya upavyaQjanA SrutiH /
   atyantabhede tattvasya sarūpeva pratīyate // BVaky_2.21 //	atyanta Bede tattvasya sarUpA iva pratIyate // BVakI _2.21 //
   nityeṣu ca kutaḥ pūrvaṃ paraṃ vā paramārthataḥ /	nityezu ca kutas pUrvam param vA paramArTataH /
   ekasyaiva tu sā śaktir yad evam avabhāsate // BVaky_2.22 //	ekasya eva tu sA SaktiH yat evam avaBAsate // BVakI _2.22 //
   ciraṃ kṣipram iti jñāne kālabhedād ṛte yathā /	ciram kzipram iti jQAne kAla BedAt Rte yaTA /
   bhinnakāle prakāśete sa dharmo hrasvadīrghayoḥ // BVaky_2.23 //	Binna kAle prakASete sa DarmaH hrasva dIrGayoH // BVakI _2.23 //
   na nityaḥ kramamātrābhiḥ kālo bhedam ihārhati /	na nityaH krama mAtrABiH kAlaH Bedam iha arhati /
   vyāvartinīnāṃ mātrāṇām abhāve kīdṛśaḥ kramaḥ // BVaky_2.24 //	vyAvartinInAm mAtrANAm aBAve kIdRSaH kramaH // BVakI _2.24 //
   tābhyo yā jāyate buddhir ekā sā bhāgavarjitā /	tAByaH yA jAyate budDiH ekA sA BAga varjitA /
   sā hi svaśaktyā bhinneva kramapratyavamarśinī // BVaky_2.25 //	sA hi sva SaktyA BinnA iva krama pratyavamarSinI // BVakI _2.25 //
   kramollekhānuṣaṅgeṇa tasyāṃ yad bījam āhitam /	krama ulleKa anuzaFgeNa tasyAm yat bIjam Ahitam /
   tattvanānātvayos tasya niruktir nāvatiṣṭhate // BVaky_2.26 //	tattva nAnA tvayoH tasya niruktiH na avatizWate // BVakI _2.26 //
   bhāvanāsamaye tv etat kramasāmarthyam akramam /	BAvanA samaye tu etat krama sAmarTyam akramam /
   vyāvṛttabhedo yenārtho bhedavān upalabhyate // BVaky_2.27 //	vyAvRtta BedaH yena arTaH BedavAn upalaByate // BVakI _2.27 //
   padāni vākye tāny eva varṇās te ca pade yadi /	padAni vAkye tAni eva varNAH te ca pade yadi /
   varṇeṣu varṇabhāgānāṃ bhedaḥ syāt paramāṇuvat // BVaky_2.28 //	varNezu varNa BAgAnAm BedaH syAt paramANu vat // BVakI _2.28 //
   bhāgānām anupaśleṣān na varṇo na padaṃ bhavet /	BAgAnAm anupaSlezAt na varNaH na padam Bavet /
   teṣām avyapadeśyatvāt kim anyad vyapadiśyatām // BVaky_2.29 //	tezAm avyapadeSya tvAt kim anyat vyapadiSyatAm // BVakI _2.29 //
   yad antaḥśabdatattvaṃ tu bhāgair ekaṃ prakāśitam /	yat antar Sabda tattvam tu BAgEH ekam prakASitam /
   tam āhur apare śabdaṃ tasya vākye tathaikatām // BVaky_2.30 //	tam AhuH apare Sabdam tasya vAkye taTA ekatAm // BVakI _2.30 //
   arthabhāgais tathā teṣām antaro 'rthaḥ prakāśyate /	arTa BAgEH taTA tezAm antaraH arTaH prakASyate /
   ekasyaivātmano bhedau śabdārthāv apṛthaksthitau // BVaky_2.31 //	ekasya eva AtmanaH BedO Sabda arTO apRTak sTitO // BVakI _2.31 //
   prakāśakaprakāśyatvaṃ kāryakāraṇarūpatā /	prakASaka prakASya tvam kArya kAraNa rUpa tA /
   antarmātrātmanas tasya śabdatattvasya sarvadā // BVaky_2.32 //	antar mAtra AtmanaH tasya Sabda tattvasya sarvadA // BVakI _2.32 //
   tasyaivāstitvanāstitve sāmarthye samavasthite /	tasya eva astitvana astitve sAmarTye samavasTite /
   akrame kramanirbhāse vyavahāranibandhane // BVaky_2.33 //	akrame krama nirBAse vyavahAra nibanDane // BVakI _2.33 //
   saṃpratyayapramāṇatvāt padārthāstitvakalpane /	saMpratyaya pramANa tvAt padArTa astitva kalpane /
   padārthābhyuccaye tyāgād ānarthakyaṃ prasajyate // BVaky_2.34 //	padArTa aByuccaye tyAgAt AnarTakyam prasajyate // BVakI _2.34 //
   rājaśabdena rājārtho bhinnarūpeṇa gamyate /	rAja Sabdena rAja arTaH Binna rUpeNa gamyate /
   vṛttāv ākhyātasadṛśaṃ padam anyat prayujyate // BVaky_2.35 //	vRttO AKyAta sadRSam padam anyat prayujyate // BVakI _2.35 //
   yathāśvakarṇa ity ukte vinaivāśvena gamyate /	yaTA aSvakarNaH iti ukte vinA eva aSvena gamyate /
   kaś cid eva viśiṣṭo 'rthaḥ sarveṣu pratyayas tathā // BVaky_2.36 //	kaH cit eva viSizwaH arTaH sarvezu pratyayaH taTA // BVakI _2.36 //
   vākyeṣu arthāntaragataḥ sādṛśyaparikalpane /	vAkyezu arTa antara gataH sAdRSya parikalpane /
   keṣāṃ cit rūḍhiśabdatvaṃ śāstra evānugamyate // BVaky_2.37 //	kezAm cit rUXi Sabda tvam SAstre eva anugamyate // BVakI _2.37 //
   upādāyāpi ye heyās tān upāyān pracakṣate /	upAdAya api ye heyAH tAn upAyAn pracakzate /
   upāyānāṃ ca niyamo nāvaśyam avatiṣṭhate // BVaky_2.38 //	upAyAnAm ca niyamaH na avaSyam avatizWate // BVakI _2.38 //
   arthaṃ kathaṃ cit puruṣaḥ kaś cit saṃpratipadyate /	arTam kaTam cit puruzaH kaH cit saMpratipadyate /
   saṃsṛṣṭā vā vibhaktā cā bhedā vākyanibandhanāḥ // BVaky_2.39 //	saMsRzwAH vA viBaktA cA BedAH vAkya nibanDanAH // BVakI _2.39 //
   so 'yam ity abhisaṃbandho buddhyā prakramyate yadā /	saH ayam iti aBisaMbanDaH budDyA prakramyate yadA /
   vākyārthasya tadaiko 'pi varṇaḥ pratyāyakaḥ kva cit // BVaky_2.40 //	vAkya arTasya tadA ekaH api varNaH pratyAyakaH kva cit // BVakI _2.40 //
   kevalena padenārtho yāvān evābhidhīyate /	kevalena padena arTaH yAvAn eva aBiDIyate /
   vākyasthaṃ tāvato 'rthasya tad āhur abhidhāyakam // BVaky_2.41 //	vAkya sTam tAvataH arTasya tat AhuH aBiDAyakam // BVakI _2.41 //
   saṃbandhe sati yat tv anyad ādhikyam upajāyate /	saMbanDe sati yat tu anyat ADikyam upajAyate /
   vākyārtam eva taṃ prāhur anekapadasaṃśrayam // BVaky_2.42 //	vAkya Artam eva tam prAhuH aneka pada saMSrayam // BVakI _2.42 //
   sa tv anekapadastho 'pi pratibhedaṃ samāpyate /	sa tu aneka pada sTaH api pratiBedam samApyate /
   jātivat samudāye 'pi saṃkhyāvat kalpyate 'paraiḥ // BVaky_2.43 //	jAti vat samudAye api saMKyA vat kalpyate aparEH // BVakI _2.43 //
   sarvabhedānuguṇyaṃ tu sāmānyam apare viduḥ /	sarva Beda anuguNyam tu sAmAnyam apare viduH /
   tad arthāntarasaṃsargād bhajate bhedarūpatām // BVaky_2.44 //	tat arTa antara saMsargAt Bajate Beda rUpa tAm // BVakI _2.44 //
   bhedān ākāṅkṣatas tasya yā pariplavamāmatā /	BedAn AkAFkzataH tasya yA pariplava mAma tA /
   avacchinatti saṃbandhas tāṃ viśeṣe niveśayan // BVaky_2.45 //	avacCinatti saMbanDaH tAm viSeze niveSayan // BVakI _2.45 //
   kāryānumeyaḥ saṃbandho rūpaṃ tasya na vidyate /	kArya anumeyaH saMbanDaH rUpam tasya na vidyate /
   asattvabhūtam atyantam atas taṃ pratijānate // BVaky_2.46 //	asattva BUtam atyantam atas tam pratijAnate // BVakI _2.46 //
   niyataṃ sādhane sādhyaṃ kriyā niyatasādhanā /	niyatam sADane sADyam kriyA niyata sADanAH /
   sa saṃnidhānamātreṇa niyamaḥ saṃprakāśate // BVaky_2.47 //	sa saMniDAna mAtreNa niyamaH saMprakASate // BVakI _2.47 //
   guṇabhāvena sākāṅkṣaṃ tatra nāma pravartate /	guNa BAvena sa AkAFkzam tatra nAma pravartate /
   sādhyatvena nimittāni kriyāpadam apekṣate // BVaky_2.48 //	sADya tvena nimittAni kriyA padam apekzate // BVakI _2.48 //
   santa eva viśeṣā ye padārtheṣv avibhāvitāḥ /	santaH eva viSezAH ye padArTezu aviBAvitAH /
   te kramād anugamyante na vākyam abhidhāyakam // BVaky_2.49 //	te kramAt anugamyante na vAkyam aBiDAyakam // BVakI _2.49 //
   śabdānāṃ kramamātre ca nānyaḥ śabdo 'sti vācakaḥ /	SabdAnAm krama mAtre ca na anyaH SabdaH asti vAcakaH /
   kramo hi dharmaḥ kālasya tena vākyaṃ na vidyate // BVaky_2.50 //	kramaH hi DarmaH kAlasya tena vAkyam na vidyate // BVakI _2.50 //
   ye ca saṃbhavino bhedāḥ padārtheṣv avibhāvitāḥ /	ye ca saMBavinaH BedAH padArTezu aviBAvitAH /
   te saṃnidhāne vyajyante na tu varṇeṣv ayaṃ kramaḥ // BVaky_2.51 //	te saMniDAne vyajyante na tu varNezu ayam kramaH // BVakI _2.51 //
   varṇānāṃ ca padānāṃ ca kramamātraniveśinī /	varNAnAm ca padAnAm ca krama mAtra niveSinI /
   padākhyā vākyasaṃjñā ca śabdatvaṃ neṣyate tayoḥ // BVaky_2.52 //	pada AKyA vAkya saMjQA ca Sabda tvam na izyate tayoH // BVakI _2.52 //
   samāne 'pi tu śabdatve dṛṣṭaḥ saṃpratyayaḥ padāt /	samAne api tu Sabda tve dRzwaH saMpratyayaH padAt /
   prativarṇaṃ tv asau nāsti padasyārtham ato viduḥ // BVaky_2.53 //	prativarNam tu asO na asti padasya arTam atas viduH // BVakI _2.53 //
   yathā sāvayavā varṇā vinā vācyena kena cit /	yaTA sa avayavAH varNAH vinA vAcyena kena cit /
   arthavantaḥ samuditā vākyam apy evam iṣyate // BVaky_2.54 //	arTavantaH samuditA vAkyam api evam izyate // BVakI _2.54 //
   anarthakāny apāyatvāt padārthenārthavanti vā /	anarTakAni apAya tvAt padArTena arTavanti vA /
   krameṇoccaritāny āhur vākyārthaṃ bhinnalakṣaṇam // BVaky_2.55 //	krameNa uccaritAni AhuH vAkya arTam Binna lakzaNam // BVakI _2.55 //
   nityatve samudāyānāṃ jāter vā parikalpane /	nitya tve samudAyAnAm jAteH vA parikalpane /
   ekasyaikārthatām āhur vākyasyāvyabhicāriṇīm // BVaky_2.56 //	ekasya eka arTa tAm AhuH vAkyasya avyaBicAriNIm // BVakI _2.56 //
   abhedapūrvakābhedāḥ kalpitā vākyavādibhiḥ /	aBeda pUrvakA BedAH kalpitAH vAkya vAdiBiH /
   bhedapūrvān abhedāṃs tu manyante padadarśinaḥ // BVaky_2.57 //	Beda pUrvAn aBedAn tu manyante pada darSinaH // BVakI _2.57 //
   padaprakṛtibhāvaś ca vṛttibhedena varṇyate /	pada prakRti BAvaH ca vRtti Bedena varNyate /
   padānāṃ saṃhitā yoniḥ saṃhitā vā padāśrayā // BVaky_2.58 //	padAnAm saMhitA yoniH saMhitA vA pada ASrayAH // BVakI _2.58 //
   padāmnāyaś ca yady anyaḥ saṃhitāyā nidarśakaḥ /	padAmnAyaH ca yadi anyaH saMhitAyAH nidarSakaH /
   nityas tatra kathaṃ kāryaṃ padaṃ lakṣaṇadarśanāt // BVaky_2.59 //	nityaH tatra kaTam kAryam padam lakzaNa darSanAt // BVakI _2.59 //
   prativarṇam asaṃvedyaḥ padārthapratyayo yathā /	prativarNam asaMvedyaH padArTa pratyayaH yaTA /
   padeśv evam asaṃvedyaṃ vākyārthasya nirūpaṇam // BVaky_2.60 //	padeSu evam asaMvedyam vAkya arTasya nirUpaNam // BVakI _2.60 //
   vākyārthaḥ saṃniviśate padeṣu sahavṛttiṣu /	vAkya arTaH saMniviSate padezu saha vRttizu /
   yathā tathaiva varṇeṣu padārthaḥ sahavṛttiṣu // BVaky_2.61 //	yaTA taTA eva varNezu padArTaH saha vRttizu // BVakI _2.61 //
   sūkṣmaṃ grāhyaṃ yathānyena saṃsṛṣṭaṃ saha gṛhyate /	sUkzmam grAhyam yaTA anyena saMsRzwam saha gRhyate /
   varṇo 'py anyena varṇena saṃbaddho vācakas tathā // BVaky_2.62 //	varNaH api anyena varNena saMbadDaH vAcakaH taTA // BVakI _2.62 //
   padasyoccāraṇād artho yathā kaś cin nirūpyate /	padasya uccAraNAt arTaH yaTA kaH cit nirUpyate /
   varṇānām api sāṃnidhyāt tathā so 'rthaḥ pratīyate // BVaky_2.63 //	varNAnAm api sAMniDyAt taTA saH arTaH pratIyate // BVakI _2.63 //
   prāptasya yasya sāmarthyān niyamārthā punaḥ śrutiḥ /	prAptasya yasya sAmarTyAt niyama arTA punar SrutiH /
   tenātyantaṃ viśeṣeṇa sāmānyaṃ yadi bādhyate // BVaky_2.64 //	tena atyantam viSezeNa sAmAnyam yadi bADyate // BVakI _2.64 //
   yajeteti tato dravyaṃ prāptaṃ sāmarthyalakṣaṇam /	yajeta iti tatas dravyam prAptam sAmarTya lakzaNam /
   vrīhiśrutyā nivarteta na syāt pratinidhis tathā // BVaky_2.65 //	vrIhi SrutyA nivarteta na syAt pratiniDiH taTA // BVakI _2.65 //
   tasmād vrīhitvam adhikaṃ vrīhiśabdaḥ prakalpayet /	tasmAt vrIhi tvam aDikam vrIhi SabdaH prakalpayet /
   dravyatvam aviruddhatvāt prāptyarthaḥ san na bādhate // BVaky_2.66 //	dravya tvam avirudDa tvAt prApti arTaH san na bADate // BVakI _2.66 //
   tena cāpi vyavacchinne dravyatve sahacāriṇi /	tena ca api vyavacCinne dravya tve sahacAriNi /
   asaṃbhavād viśeṣāṇāṃ tatrānyeṣām adarśanam // BVaky_2.67 //	asaMBavAt viSezANAm tatra anyezAm adarSanam // BVakI _2.67 //
   na ca sāmānyavat sarve kriyāśabdena lakṣitāḥ /	na ca sAmAnya vat sarve kriyA Sabdena lakzitAH /
   viśeṣā na hi sarveṣāṃ satāṃ śabdo 'bhidhāyakaḥ // BVaky_2.68 //	viSezAH na hi sarvezAm satAm SabdaH aBiDAyakaH // BVakI _2.68 //
   śuklādayo guṇāḥ santo yathā tatrāvivakṣitāḥ /	Sukla AdayaH guNAH santaH yaTA tatra avivakzitAH /
   tathāvivakṣā bhedānāṃ dravyatvasahacāriṇām // BVaky_2.69 //	taTA avivakzA BedAnAm dravya tva sahacAriNAm // BVakI _2.69 //
   asaṃnidhau pratinidhir mā bhūn nityasya karmaṇaḥ /	asaMniDO pratiniDiH mA BUt nityasya karmaNaH /
   kāmyasya vā pravṛttasya lopa ity upapadyate // BVaky_2.70 //	kAmyasya vA pravRttasya lopaH iti upapadyate // BVakI _2.70 //
   viśiṣṭaiva kriyā yena vākyārthaḥ parikalpyate /	viSizwA eva kriyA yena vAkya arTaH parikalpyate /
   dravyābhāve pratinidhau tasya tat syāt kriyāntaram // BVaky_2.71 //	dravya aBAve pratiniDO tasya tat syAt kriyA antaram // BVakI _2.71 //
   nirjñātārthaṃ padaṃ yac ca tadarthe pratipādite /	nirjQAta arTam padam yat ca tad arTe pratipAdite /
   pikādi yad avijñātaṃ tat kim ity anuyujyate // BVaky_2.72 //	pikA Adi yat avijQAtam tat kim iti anuyujyate // BVakI _2.72 //
   sāmarthyaprāpitaṃ yac ca vyaktyartham anuṣajyate /	sAmarTya prApitam yat ca vyakti arTam anuzajyate /
   śrutir evānuṣaṅgeṇa bādhikā liṅgavākyayoḥ // BVaky_2.73 //	SrutiH eva anuzaFgeNa bADikA liFga vAkyayoH // BVakI _2.73 //
   aprāpto yas tu śuklādiḥ saṃnidhānena gamyate /	aprAptaH yaH tu Sukla AdiH saMniDAnena gamyate /
   sa yatnaprāpito vākye śrutidharmavilakṣaṇaḥ // BVaky_2.74 //	sa yatna prApitaH vAkye Sruti Darma vilakzaNaH // BVakI _2.74 //
   abhinnam eva vākyaṃ tu yady abhinnārtham iṣyate /	aBinnam eva vAkyam tu yadi aBinna arTam izyate /
   tat sarvaṃ śrutibhūtatvān na śrutyaiva virotsyate // BVaky_2.75 //	tat sarvam Sruti BUta tvAt na SrutyA eva virotsyate // BVakI _2.75 //
   vākyānāṃ samudāyaś ca ya ekārthaprasiddhaye /	vAkyAnAm samudAyaH ca yaH eka arTa prasidDaye /
   sākāṅkṣāvayavas tatra vākyārtho 'pi na vidyate // BVaky_2.76 //	sa AkAFkza avayavaH tatra vAkya arTaH api na vidyate // BVakI _2.76 //
   prāsaṅgikam idaṃ kāryam idaṃ tantreṇa labhyate /	prAsaFgikam idam kAryam idam tantreNa laByate /
   idam āvṛttibhedābhyām atra bādhasamuccayau // BVaky_2.77 //	idam AvRtti BedAByAm atra bADasamuccayO // BVakI _2.77 //
   ūho 'smin viṣaye nyāyyaḥ saṃbandho 'sya na bādhyate /	UhaH asmin vizaye nyAyyaH saMbanDaH asya na bADyate /
   sāmānyasyātideśo 'yaṃ viśeṣo 'trātidiśyate // BVaky_2.78 //	sAmAnyasya atideSaH ayam viSezaH atra atidiSyate // BVakI _2.78 //
   arthitvam atra sāmarthyam asminn artho na bhidyate /	arTi tvam atra sAmarTyam asmin arTaH na Bidyate /
   śāstrāt prāptādhikāro 'yaṃ vyudāso 'sya kriyāntare // BVaky_2.79 //	SAstrAt prApta aDikAraH ayam vyudAsaH asya kriyA antare // BVakI _2.79 //
   iyaṃ śrutyā kramaprāptir iyam uccāraṇād iti /	iyam SrutyA krama prAptiH iyam uccAraNAt iti /
   kramo 'yam atra balavān asmiṃs tu na vivakṣitaḥ // BVaky_2.80 //	kramaH ayam atra balavAn asmin tu na vivakzitaH // BVakI _2.80 //
   idaṃ parāṅgaiḥ saṃbaddham aṅgānām aprayojakam /	idam para aFgEH saMbadDam aFgAnAm aprayojakam /
   prayojakam idaṃ teṣām atredaṃ nāntarīyakam // BVaky_2.81 //	prayojakam idam tezAm atra idam na antarIyakam // BVakI _2.81 //
   idaṃ pradhānaṃ śeṣo 'yaṃ viniyogakramas tv ayam /	idam praDAnam SezaH ayam viniyoga kramaH tu ayam /
   sākṣād asyopakārīdam idam ārād viśeṣakam // BVaky_2.82 //	sAkzAt asya upakArI idam idam ArAt viSezakam // BVakI _2.82 //
   śaktivyāpārabhedo 'smin phalam atra tu bhidyate /	Sakti vyApAra BedaH asmin Palam atra tu Bidyate /
   saṃbandhāj jātabhedo 'yaṃ bhedas tatrāvivakṣitaḥ // BVaky_2.83 //	saMbanDAt jAta BedaH ayam BedaH tatra avivakzitaH // BVakI _2.83 //
   prasajyapratiṣedho 'yaṃ paryudāso 'yam atra tu /	prasajya pratizeDaH ayam paryudAsaH ayam atra tu /
   idaṃ gauṇam idaṃ mukhyaṃ vyāpīdaṃ guru laghv idam // BVaky_2.84 //	idam gONam idam muKyam vyApi idam guru laGu idam // BVakI _2.84 //
   bhedenāṅgāṅgibhāvo 'sya bahubhedaṃ vikalpyate /	Bedena aFga aFgi BAvaH asya bahu Bedam vikalpyate /
   idaṃ niyamyate 'syātra yogyatvam upajāyate // BVaky_2.85 //	idam niyamyate asya atra yogya tvam upajAyate // BVakI _2.85 //
   asya vākyāntare dṛṣṭāl liṅgād bhedo 'numīyate /	asya vAkya antare dRzwAt liFgAt BedaH anumIyate /
   ayaṃ śabdair apoddhṛtya padārthaḥ pravibhajyate // BVaky_2.86 //	ayam SabdEH apa udDRtya padArTaH praviBajyate // BVakI _2.86 //
   iti vākyeṣu ye dharmāḥ padārthopanibandhanāḥ /	iti vAkyezu ye DarmAH padArTa upanibanDanAH /
   sarve tena prakalperan padaṃ cet syad avācakam // BVaky_2.87 //	sarve tena prakalperan padam ced syat avAcakam // BVakI _2.87 //
   avibhakte 'pi vākyārthe śaktibhedād apoddhṛte /	aviBakte api vAkya arTe Sakti BedAt apodDRte /
   vākyāntaravibhāgena yathoktaṃ na virudhyate // BVaky_2.88 //	vAkya antara viBAgena yaToktam na viruDyate // BVakI _2.88 //
   yathaivaikasya gandhasya bhedena parikalpanā /	yaTA eva ekasya ganDasya Bedena parikalpanA /
   puṣpādiṣu tathā vākye 'py arthabhedo 'bhidhīyate // BVaky_2.89 //	puzpa Adizu taTA vAkye api arTa BedaH aBiDIyate // BVakI _2.89 //
   gavaye narasiṃhe vāpy ekajñānāvṛte yathā /	gavaye narasiMhe vA api eka jQAna AvRte yaTA /
   bhāgaṃ jātyantarasyaiva sadṛśaṃ pratipadyate // BVaky_2.90 //	BAgam jAti antarasya eva sadRSam pratipadyate // BVakI _2.90 //
   aprasiddhaṃ tu yaṃ bhāgam adṛṣṭam anupaśyati /	aprasidDam tu yam BAgam adRzwam anupaSyati /
   tāvaty asaṃvidaṃ mūḍhaḥ sarvatra pratipadyate // BVaky_2.91 //	tAvatI asaMvidam mUXaH sarvatra pratipadyate // BVakI _2.91 //
   tathā pikādiyogena vākye 'tyantavilakṣaṇe /	taTA pikA Adi yogena vAkye atyanta vilakzaNe /
   sadṛśasyeva saṃjñānam asato 'rthasya manyate // BVaky_2.92 //	sadRSasya iva saMjQAnam asataH arTasya manyate // BVakI _2.92 //
   ekasya bhāge sādṛśyaṃ bhāge bhedaś ca lakṣyate /	ekasya BAge sAdRSyam BAge BedaH ca lakzyate /
   nirbhāgasya prakāśasya nirbhāgeṇaiva cetasā // BVaky_2.93 //	nirBAgasya prakASasya nirBAgeNa eva cetasA // BVakI _2.93 //
   tathaiva bhāge sādṛśyaṃ bhāge bhedo 'vasīyate /	taTA eva BAge sAdRSyam BAge BedaH avasIyate /
   bhāgābhāve 'pi vākyānām atyantaṃ bhinnadharmaṇām // BVaky_2.94 //	BAga aBAve api vAkyAnAm atyantam Binna DarmaNAm // BVakI _2.94 //
   rūpanāśe padānāṃ syāt kathaṃ cāvadhikalpanā /	rUpa nASe padAnAm syAt kaTam ca avaDi kalpanA /
   agṛhītāvadhau śabde kathaṃ cārtho vivicyate // BVaky_2.95 //	agRhIta avaDO Sabde kaTam ca arTaH vivicyate // BVakI _2.95 //
   saṃsarga iva rūpāṇāṃ śabde 'nyatra vyavasthitaḥ /	saMsargaH iva rUpANAm Sabde anyatra vyavasTitaH /
   nānārūpeṣu tadrūpaṃ tantreṇāparam iṣyate // BVaky_2.96 //	nAnA rUpezu tad rUpam tantreNa aparam izyate // BVakI _2.96 //
   tasminn abhede bhedānāṃ saṃsarga iva vartate /	tasmin aBede BedAnAm saMsargaH iva vartate /
   rūpaṃ rūpāntarāt tasmād ananyat pravibhajyate // BVaky_2.97 //	rUpam rUpa antarAt tasmAt ananyat praviBajyate // BVakI _2.97 //
   śāstre pratyāyakasyāpi kvacid ekatvam āśritam /	SAstre pratyAyakasya api kvacid eka tvam ASritam /
   pratyāyyena kvacid bhedo grahaṇagrāhyayoḥ sthitaḥ // BVaky_2.98 //	pratyAyyena kvacid BedaH grahaNa grAhyayoH sTitaH // BVakI _2.98 //
   ū ity abhedam āśritya yathāsaṃkhyaṃ prakalpitam /	U iti aBedam ASritya yaTAsaMKyam prakalpitam /
   lṛluṭor grahaṇe bhedo grāhyābhyāṃ parikalpitaḥ // BVaky_2.99 //	lRluwoH grahaNe BedaH grAhyAByAm parikalpitaH // BVakI _2.99 //
   yasyety etad aṇo rūpaṃ saṃjñinām abhidhāyakam /	yasya iti etat aNaH rUpam saMjQinAm aBiDAyakam /
   na hi pratīyamānena grahaṇasyāsti saṃbhavaḥ // BVaky_2.100 //	na hi pratIyamAnena grahaNasya asti saMBavaH // BVakI _2.100 //
   ū ity etad abhinnaṃ ca bhinnavākyanibandhanam /	U iti etat aBinnam ca Binna vAkya nibanDanam /
   bhedena grahaṇaṃ yasya pararūpam iva dvayoḥ // BVaky_2.101 //	Bedena grahaNam yasya para rUpam iva dvayoH // BVakI _2.101 //
   plutasyāṅgavivṛddhiṃ ca samāhāram acos tathā /	plutasya aFga vivRdDim ca samAhAram acoH taTA /
   vyudasyatā punar bhedaḥ śabdeṣv atyantam āśritaḥ // BVaky_2.102 //	vyudasyatA punar BedaH Sabdezu atyantam ASritaH // BVakI _2.102 //
   ardharcādiṣu śabdeṣu rūpabhedaḥ kramād yathā /	arDaRca Adizu Sabdezu rUpa BedaH kramAt yaTA /
   tantrāt tathaikaśabdatve bhinnānāṃ śrutir anyathā // BVaky_2.103 //	tantrAt taTA eka Sabda tve BinnAnAm SrutiH anyaTA // BVakI _2.103 //
   saṃhitāviṣaye varṇāḥ svarūpeṇāvikāriṇaḥ /	saMhitA vizaye varNAH svarUpeNa avikAriNaH /
   śabdāntaratvaṃ yāntīva śaktyantaraparigrahāt // BVaky_2.104 //	Sabda antara tvam yAnti iva Sakti antara parigrahAt // BVakI _2.104 //
   indriyādivikāreṇa dṛṣṭaṃ grāhyeṣu vastuṣu /	indriya Adi vikAreNa dRzwam grAhyezu vastuzu /
   ātmatyāgād ṛte bhinnaṃ grahaṇaṃ sa kramaḥ śrutau // BVaky_2.105 //	Atma tyAgAt Rte Binnam grahaNam sa kramaH SrutO // BVakI _2.105 //
   abhidhānakriyābhedāc chabdeṣv avikṛteṣv api /	aBiDAna kriyA BedAt Sabdezu avikRtezu api /
   rūpam atyantabhedena tad evaikaṃ prakāśate // BVaky_2.106 //	rUpam atyanta Bedena tat eva ekam prakASate // BVakI _2.106 //
   ṛco vā gītimātraṃ vā sāma dravyāntaraṃ na tu /	RcaH vA gIti mAtram vA sAma dravya antaram na tu /
   gītibhedāt tu gṛhyante tā eva vikṛtā ṛcaḥ // BVaky_2.107 //	gIti BedAt tu gRhyante tAH eva vikRtAH RcaH // BVakI _2.107 //
   upāyāc chrutisaṃhāre bhinnānām ekaśeṣiṇām /	upAyAt Sruti saMhAre BinnAnAm eka SeziNAm /
   tantreṇoccāraṇe teṣāṃ śāstre sādhutvam ucyate // BVaky_2.108 //	tantreNa uccAraNe tezAm SAstre sADu tvam ucyate // BVakI _2.108 //
   parigṛhya śrutiṃ caikāṃ rūpabhedavatām api /	parigRhya Srutim ca ekAm rUpa BedavatAm api /
   tantreṇoccāraṇaṃ kāryam anyathā te na sādhavaḥ // BVaky_2.109 //	tantreNa uccAraNam kAryam anyaTA te na sADavaH // BVakI _2.109 //
   sarūpāṇāṃ ca vākyānāṃ śāstreṇāpratipāditam /	sarUpANAm ca vAkyAnAm SAstreNa apratipAditam /
   tantreṇoccāraṇād ekaṃ rūpaṃ sādhūpalabhyate // BVaky_2.110 //	tantreNa uccAraNAt ekam rUpam sADu upalaByate // BVakI _2.110 //
   ekasyānekarūpatvaṃ nālikādiparigrahāt /	ekasya aneka rUpa tvam nAlikA Adi parigrahAt /
   yathā tathaiva tantrāt syād bahūnām ekarūpatā // BVaky_2.111 //	yaTA taTA eva tantrAt syAt bahUnAm eka rUpa tA // BVakI _2.111 //
   yathā padasarūpāṇāṃ vākyānāṃ saṃbhavaḥ pṛthak /	yaTA padasarUpANAm vAkyAnAm saMBavaH pRTak /
   tathā vākyāntarābhāve syād eṣāṃ pṛthagarthatā // BVaky_2.112 //	taTA vAkya antara aBAve syAt ezAm pRTak arTa tA // BVakI _2.112 //
   abhidheyaḥ padasyārtho vākyasyārthaḥ prayojanam /	aBiDeyaH padasya arTaH vAkyasya arTaH prayojanam /
   yasya tasya na saṃbandho vākyānām upapadyate // BVaky_2.113 //	yasya tasya na saMbanDaH vAkyAnAm upapadyate // BVakI _2.113 //
   tatra kriyāpadāny eva vyapekṣante parasparam /	tatra kriyA padAni eva vyapekzante parasparam /
   kriyāpadānuṣaktas tu saṃbandho 'tha pratīyate // BVaky_2.114 //	kriyA pada anuzaktaH tu saMbanDaH aTa pratIyate // BVakI _2.114 //
   āvṛttir anuvādo vā padārthavyaktikalpane /	AvRttiH anuvAdaH vA padArTa vyakti kalpane /
   pratyekaṃ tu samāpto 'rthaḥ sahabhūteṣu vartate // BVaky_2.115 //	pratyekam tu samAptaH arTaH saha BUtezu vartate // BVakI _2.115 //
   avikalpitavākyārthe vikalpā bhāvanāśrayāḥ /	avikalpita vAkya arTe vikalpAH BAvanA ASrayAH /
   atrādhikaraṇe vādāḥ pūrveṣāṃ bahudhā matāḥ // BVaky_2.116 //	atra aDikaraNe vAdAH pUrvezAm bahuDA matAH // BVakI _2.116 //
   abhyāsāt pratibhāhetuḥ sarvaḥ śabdo 'paraiḥ smṛtaḥ /	aByAsAt pratiBA hetuH sarvaH SabdaH aparEH smRtaH /
   bālānāṃ ca tiraścāṃ ca yathārthapratipādane // BVaky_2.117 //	bAlAnAm ca tiraScAm ca yaTA arTa pratipAdane // BVakI _2.117 //
   anāgamaś ca so 'bhyāsaḥ samayaḥ kaiś cid iṣyate /	anAgamaH ca saH aByAsaH samayaH kEH cit izyate /
   anantaram idaṃ kāryam asmād ity upadarśakaḥ // BVaky_2.118 //	anantaram idam kAryam asmAt iti upadarSakaH // BVakI _2.118 //
   asty arthaḥ sarvaśabdānāṃ iti pratyāyyalakṣaṇam /	asti arTaH sarva SabdAnAm iti pratyAyya lakzaNam /
   apūrvadevatāsvargaiḥ samam āhur gavādiṣu // BVaky_2.119 //	apUrva devatA svargEH samam AhuH gavA Adizu // BVakI _2.119 //
   prayogadarśanābhyāsād ākārāvagrahas tu yaḥ /	prayoga darSana aByAsAt AkAra avagrahaH tu yaH /
   na sa śabdasya viṣayaḥ sa hi yatnāntarāśrayaḥ // BVaky_2.120 //	na sa Sabdasya vizayaH sa hi yatna antara ASrayaH // BVakI _2.120 //
   ke cid bhedāḥ prakāśyante śabdais tadabhidhāyibhiḥ /	ke cit BedAH prakASyante SabdEH tad aBiDAyiBiH /
   anuniṣpādinaḥ kāṃś cic chabdārthān iti manyate // BVaky_2.121 //	anunizpAdinaH kAn cit Sabda arTAn iti manyate // BVakI _2.121 //
   jāteḥ pratyāyake śabde yā vyaktir anuṣaṅgiṇī /	jAteH pratyAyake Sabde yA vyaktiH anuzaFgiNI /
   na tadvyaktigatān bhedāñ jātiśabdo 'valambate // BVaky_2.122 //	na tad vyakti gatAn BedAn jAti SabdaH avalambate // BVakI _2.122 //
   ghaṭādīnāṃ na cākārān pratyāyayati vācakaḥ /	Gawa AdInAm na ca AkArAn pratyAyayati vAcakaH /
   vastumātraniveśitvāt tadgatir nāntarīyakā // BVaky_2.123 //	vastu mAtra niveSi tvAt tad gatiH na antarIyakAH // BVakI _2.123 //
   kriyā vinā prayogeṇa na dṛṣṭā śabdacoditā /	kriyA vinA prayogeNa na dRzwA Sabda coditA /
   prayogas tv anuniṣpādī śabdārtha iti gamyate // BVaky_2.124 //	prayogaH tu anunizpAdI Sabda arTaH iti gamyate // BVakI _2.124 //
   niyatās tu prayogā ye niyataṃ yac ca sādhanam /	niyatAH tu prayogAH ye niyatam yat ca sADanam /
   teṣāṃ śabdābhidheyatvam aparair anugamyate // BVaky_2.125 //	tezAm Sabda aBiDeya tvam aparEH anugamyate // BVakI _2.125 //
   samudāyo 'bhidheyo vāpy avikalpasamuccayaḥ /	samudAyaH aBiDeyaH vA api avikalpa samuccayaH /
   asatyo vāpi saṃsargaḥ śabdārthaḥ kaiś cid iṣyate // BVaky_2.126 //	asatyaH vA api saMsargaH Sabda arTaH kEH cit izyate // BVakI _2.126 //
   asatyopādhi yat satyaṃ tad vā śabdanibandhanām /	asatya upADi yat satyam tat vA Sabda nibanDanAm /
   śabdo vāpy abhijalpatvam āgato yāti vācyatām // BVaky_2.127 //	SabdaH vA api aBijalpa tvam AgataH yAti vAcya tAm // BVakI _2.127 //
   so 'yam ity abhisaṃbandhād rūpam ekīkṛtaṃ yatā /	saH ayam iti aBisaMbanDAt rUpam ekIkRtam yatA /
   śabdasyārthena taṃ śabdam abhijalpaṃ pracakṣate // BVaky_2.128 //	Sabdasya arTena tam Sabdam aBijalpam pracakzate // BVakI _2.128 //
   tayor apṛthagātmatve rūḍhir avyabhicāriṇī /	tayoH apRTak Atma tve rUXiH avyaBicAriNI /
   kiṃ cid eva kva cid rūpaṃ prādhānyenāvatiṣṭhate // BVaky_2.129 //	kim cit eva kva cit rUpam prADAnyena avatizWate // BVakI _2.129 //
   loke 'rtharūpatāṃ śabdaḥ pratipannaḥ pravartate /	loke arTa rUpa tAm SabdaH pratipannaH pravartate /
   śāstre tūbhayarūpatvaṃ pravibhaktaṃ vivakṣayā // BVaky_2.130 //	SAstre tu uBaya rUpa tvam praviBaktam vivakzayA // BVakI _2.130 //
   aśakteḥ sarvaśakter vā śabdair eva prakalpitā /	aSakteH sarva SakteH vA SabdEH eva prakalpitA /
   ekasyārthasya niyatā kriyādiparikalpanā // BVaky_2.131 //	ekasya arTasya niyatA kriyA Adi parikalpanA // BVakI _2.131 //
   yo vārtho buddhiviṣayo bāhyavastunibandhanaḥ /	yaH vA arTaH budDi vizayaH bAhya vastu nibanDanaH /
   sa bāhyaṃ vastv iti jñātaḥ śabdārtha iti gamyate // BVaky_2.132 //	sa bAhyam vastu iti jQAtaH Sabda arTaH iti gamyate // BVakI _2.132 //
   ākāravantaḥ saṃvedyā vyaktismṛtinibandhanāḥ /	AkAravantaH saMvedyAH vyakti smRti nibanDanAH /
   ete pratyavabhāsante saṃvinṃātraṃ tv ato 'nyathā // BVaky_2.133 //	ete pratyavaBAsante saMvinMAtram tu atas anyaTA // BVakI _2.133 //
   yathendriyaṃ saṃnipatad vaicitreṇopadarśakaṃ /	yaTA indriyam saMnipatat vEcitreNa upadarSakam /
   tathaiva śabdād arthasya pratipattir anekadhā // BVaky_2.134 //	taTA eva SabdAt arTasya pratipattiH anekaDA // BVakI _2.134 //
   vaktrānyathaiva prakrānto bhinneṣu pratipattṛṣu /	vaktrAni aTA eva prakrAntaH Binnezu pratipattRzu /
   svapratyayānukāreṇa śabdārthaḥ pravibhajyate // BVaky_2.135 //	sva pratyaya anukAreNa Sabda arTaH praviBajyate // BVakI _2.135 //
   ekasminn api dṛśye 'rthe darśanaṃ bhidyate pṛthak /	ekasmin api dRSye arTe darSanam Bidyate pRTak /
   kālāntareṇa caiko 'pi taṃ paśyaty anyathā punaḥ // BVaky_2.136 //	kAla antareNa ca ekaH api tam paSyati anyaTA punar // BVakI _2.136 //
   ekasyāpi ca śabdasya nimittair avyavasthitaiḥ /	ekasya api ca Sabdasya nimittEH avyavasTitEH /
   ekena bahubhiś cārtho bahudhā parikalpyate // BVaky_2.137 //	ekena bahuBiH ca arTaH bahuDA parikalpyate // BVakI _2.137 //
   tasmād adṛṣṭatattvānāṃ sāparādhaṃ bahucchalaṃ /	tasmAt adRzwa tattvAnAm sa aparADam bahu= Calam /
   darśanaṃ vacanaṃ vāpi nityam evānavasthitam // BVaky_2.138 //	darSanam vacanam vA api nityam eva anavasTitam // BVakI _2.138 //
   ṛṣīṇāṃ darśanaṃ yac ca tattve kiṃ cid avasthitam /	RzINAm darSanam yat ca tattve kim cit avasTitam /
   na tena vyavahāro 'sti na tac chabdanibandhanaṃ // BVaky_2.139 //	na tena vyavahAraH asti na tat Sabda nibanDanam // BVakI _2.139 //
   talavad dṛśyate vyoma khadyoto havyavāḍ iva /	tala vat dRSyate vyoma KadyotaH havyavAw iva /
   naiva cāsti talaṃ vyomni na khadyote hutāśanaḥ // BVaky_2.140 //	na eva ca asti talam vyomni na Kadyote hutASanaH // BVakI _2.140 //
   tasmāt pratyakṣam apy arthaṃ vidvān īkṣeta yuktitaḥ /	tasmAt pratyakzam api arTam vidvAn Ikzeta yuktitaH /
   na darśanasya prāmāṇyād dṛśyam arthaṃ prakalpayet // BVaky_2.141 //	na darSanasya prAmANyAt dRSyam arTam prakalpayet // BVakI _2.141 //
   asamākhyeyatattvānām arthānāṃ laukikair yathā /	asamAKyeya tattvAnAm arTAnAm lOkikEH yaTA /
   vyavahāre samākhyānaṃ tat prajño na vikalpayet // BVaky_2.142 //	vyavahAre samAKyAnam tat prajQaH na vikalpayet // BVakI _2.142 //
   vicchedagrahaṇe 'rthānāṃ pratibhānyaiva jāyate /	vicCeda grahaNe arTAnAm pratiBAnyA eva jAyate /
   vākyārtha iti tām āhuḥ padārthair upapāditām // BVaky_2.143 //	vAkya arTaH iti tAm AhuH padArTEH upapAditAm // BVakI _2.143 //
   idaṃ tad iti sānyeṣām anākyeyā kathaṃ cana /	idam tat iti sA anyezAm anAkyeyA kaTam cana /
   pratyātmavṛtti siddhā sā kartrāpi na nirūpyate // BVaky_2.144 //	pratyAtma vRtti sidDA sA kartrA api na nirUpyate // BVakI _2.144 //
   upaśleṣam ivārthānāṃ sā karoty avicāritā /	upaSlezam iva arTAnAm sA karoti avicAritA /
   sārvarūpyam ivāpannā viṣayatvena vartate // BVaky_2.145 //	sArvarUpyam iva ApannA vizaya tvena vartate // BVakI _2.145 //
   sākśāc chabdena janitāṃ bhāvanānugamena vā /	sAkSAt Sabdena janitAm BAvanA anugamena vA /
   itikartavyatāyāṃ tāṃ na kaś cid ativartate // BVaky_2.146 //	itikartavya tAyAm tAm na kaH cit ativartate // BVakI _2.146 //
   pramāṇatvena tāṃ lokaḥ sarvaḥ samanugacchati /	pramANa tvena tAm lokaH sarvaH samanugacCati /
   samārambhāḥ pratāyante tiraścām api tadvaśāt // BVaky_2.147 //	samAramBAH pratAyante tiraScAm api tad vaSAt // BVakI _2.147 //
   yathā dravyaviśeṣāṇāṃ paripākair ayatnajāḥ /	yaTA dravya viSezANAm paripAkEH ayatna jAH /
   madādiśaktayo dṛṣṭāḥ pratibhās tadvatāṃ tathā // BVaky_2.148 //	mad Adi SaktayaH dRzwAH pratiBAH tadvatAm taTA // BVakI _2.148 //
   svaravṛttiṃ vikurute madhau puṃskokilasya kaḥ /	svara vRttim vikurute maDO puMskokilasya kaH /
   jantvādayaḥ kulāyādi  karaṇe śikṣitāḥ katham // BVaky_2.149 //	jantu AdayaH kulAya Adi karaNe SikzitAH kaTam // BVakI _2.149 //
   āhāraprītyapadveṣa  plavanādikriyāsu kaḥ /	AhAra prIti apadveza plavana Adi kriyAsu kaH /
   jātyanvayaprasiddhāsu prayoktā mṛgapakṣiṇām // BVaky_2.150 //	jAti anvaya prasidDAsu prayoktA mRga pakziNAm // BVakI _2.150 //
   bhāvanānugatād etad āgamād eva jāyate /	BAvanA anugatAt etat AgamAt eva jAyate /
   āsattiviprakarṣābhyām āgamas tu viśiṣyate // BVaky_2.151 //	Asatti viprakarzAByAm AgamaH tu viSizyate // BVakI _2.151 //
   svabhāvavaraṇābhāsa  yogādṛṣṭopapāditām /	svaBAva varaNa ABAsa yoga adRzwa upapAditAm /
   viśiṣṭopahitāṃ ceti pratibhāṃ ṣaḍvidhāṃ viduḥ // BVaky_2.152 //	viSizwa upahitAm ca iti pratiBAm zaxviDAm viduH // BVakI _2.152 //
   yathā saṃyogibhir dravyair lakṣite 'rthe prayujyate /	yaTA saMyogiBiH dravyEH lakzite arTe prayujyate /
   gośabdo na tv asau teṣāṃ viśeśāṇāṃ prakāśakaḥ // BVaky_2.153 //	go SabdaH na tu asO tezAm viSeSANAm prakASakaH // BVakI _2.153 //
   ākāravarṇāvayavaiḥ saṃsṛṣṭeṣu gavādiṣu /	AkAra varNa avayavEH saMsRzwezu gavA Adizu /
   śabdaḥ pravartamāno 'pi na tān aṅgīkaroty asau // BVaky_2.154 //	SabdaH pravartamAnaH api na tAn aFgIkaroti asO // BVakI _2.154 //
   saṃsthānavarṇāvayavair viśiṣṭe 'rthe prayujyate /	saMsTAna varNa avayavEH viSizwe arTe prayujyate /
   śabdo na tasyāvayave pravṛttir upalabhyate // BVaky_2.155 //	SabdaH na tasya avayave pravRttiH upalaByate // BVakI _2.155 //
   durlabhaṃ kasya cil loke sarvāvayavadarśanaṃ /	durlaBam kasya cit loke sarva avayava darSanam /
   kaiś cit tv avayavair dṛṣṭair arthaḥ kṛtso 'numīyate // BVaky_2.156 //	kEH cit tu avayavEH dRzwEH arTaH kRtsaH anumIyate // BVakI _2.156 //
   tathā jātyutpalādīnāṃ gandhena sahacāriṇām /	taTA jAti utpala AdInAm ganDena sahacAriNAm /
   nityasaṃbandhināṃ dṛṣṭaṃ guṇānām avadhāraṇam // BVaky_2.157 //	nitya saMbanDinAm dRzwam guNAnAm avaDAraNam // BVakI _2.157 //
   saṃkhyāpramāṇasaṃsthāna  nirapekṣaḥ pravartate /	saMKyA pramANa saMsTAna nirapekzaH pravartate /
   bindau ca samudāye ca vācakaḥ salilādiṣu // BVaky_2.158 //	bindO ca samudAye ca vAcakaH salila Adizu // BVakI _2.158 //
   saṃskārādiparicchinne tailādau yo vyavasthitaḥ /	saMskAra Adi paricCinne tEla AdO yaH vyavasTitaH /
   āhaikadeśaṃ tattvena tasyāvayavavartinā // BVaky_2.159 //	Aha eka deSam tattvena tasya avayava vartinA // BVakI _2.159 //
   yenārthenābhisaṃbaddham abhidhānaṃ prayujyate /	yena arTena aBisaMbadDam aBiDAnam prayujyate /
   tadarthāpagame tasya prayogo vinivartate // BVaky_2.160 //	tad arTa apagame tasya prayogaH vinivartate // BVakI _2.160 //
   yāṃs tu saṃbhavino dharmān antarṇīya prayujyate /	yAn tu saMBavinaH DarmAn antarNIya prayujyate /
   śabdas teṣāṃ na sāṃnidhyaṃ niyamena vyapekṣate // BVaky_2.161 //	SabdaH tezAm na sAMniDyam niyamena vyapekzate // BVakI _2.161 //
   yathā romaśaphādīnāṃ vyabhicāre 'pi dṛśyate /	yaTA roma SaPa AdInAm vyaBicAre api dRSyate /
   gośabdo na tathā jāter viprayoge pravartate // BVaky_2.162 //	go SabdaH na taTA jAteH viprayoge pravartate // BVakI _2.162 //
   tasmāt saṃbhavino 'rthasya śabdāt saṃpratyaye sati /	tasmAt saMBavinaH arTasya SabdAt saMpratyaye sati /
   adṛṣṭaviprayogārthaḥ saṃbandhitvena gamyate // BVaky_2.163 //	adRzwa viprayoga arTaH saMbanDi tvena gamyate // BVakI _2.163 //
   vācikā dyotikā va syur dvitvādīnāṃ vibhaktayaḥ /	vAcikAH dyotikAH va syuH dvi tva AdInAm viBaktayaH /
   syād vā saṃkhyāvato 'rthasya samudāyo 'bhidhāyakaḥ // BVaky_2.164 //	syAt vA saMKyAvataH arTasya samudAyaH aBiDAyakaH // BVakI _2.164 //
   vinā saṃkhyābhidhānād vā saṃkhyābhedasamanvitān /	vinA saMKyA aBiDAnAt vA saMKyA Beda samanvitAn /
   arthān svarūpabhedena kāmś cid āhur gavādayaḥ // BVaky_2.165 //	arTAn svarUpa Bedena kAmH cit AhuH gavA AdayaH // BVakI _2.165 //
   ye śabdā nityasaṃbandhā viveke jñātaśaktayaḥ /	ye SabdAH nitya saMbanDAH viveke jQAta SaktayaH /
   anvayavyatirekābhyāṃ teṣām artho vibhajyate // BVaky_2.166 //	anvaya vyatirekAByAm tezAm arTaH viBajyate // BVakI _2.166 //
   yāvac cāvyabhicāreṇa tayoḥ śakyaṃ prakalpanam /	yAvat ca avyaBicAreNa tayoH Sakyam prakalpanam /
   niyamas tatra na tv evaṃ niyamo nuṭśabādiṣu // BVaky_2.167 //	niyamaH tatra na tu evam niyamaH nuz Saba Adizu // BVakI _2.167 //
   saṃbhave nābhidhānasya lakṣaṇatvaṃ prakalpate /	saMBave na aBiDAnasya lakzaNa tvam prakalpate /
   āpekṣikyo hi saṃsarge niyatāḥ śabdaśaktayaḥ // BVaky_2.168 //	ApekzikyaH hi saMsarge niyatAH Sabda SaktayaH // BVakI _2.168 //
   na kūpasūpayūpānām anvayo 'rthasya dṛśyate /	na kUpa sUpa yUpAnAm anvayaH arTasya dRSyate /
   ato 'rthāntaravācitvaṃ saṃghātasyaiva gamyate // BVaky_2.169 //	atas arTa antara vAci tvam saMGAtasya eva gamyate // BVakI _2.169 //
   anvākhyānāni bhidyante śabdavyutpattikarmasu /	anvAKyAnAni Bidyante Sabda vyutpatti karmasu /
   bahūnāṃ saṃbhave 'rthānāṃ nimittaṃ kiṃ cid iṣyate // BVaky_2.170 //	bahUnAm saMBave arTAnAm nimittam kim cit izyate // BVakI _2.170 //
   vairavāsiṣṭhagiriśās tathaikāgārikādayaḥ /	vEra vAsizWa giriSAH taTA ekAgArika AdayaH /
   kaiś cit kathaṃ cid ākhyātā nimittāvadhisaṃkaraiḥ // BVaky_2.171 //	kEH cit kaTam cit AKyAtA nimitta avaDi saMkarEH // BVakI _2.171 //
   yathā pathaḥ samākhyānaṃ vṛkṣavalmīkaparvataiḥ /	yaTA paTaH samAKyAnam vRkza valmIka parvatEH /
   aviruddhaṃ gavādīnāṃ bhinnaiś ca sahacāribhiḥ // BVaky_2.172 //	avirudDam gavA AdInAm BinnEH ca sahacAriBiH // BVakI _2.172 //
   anyathā ca samākhyānam avasthābhedadarśibhiḥ /	anyaTA ca samAKyAnam avasTA Beda darSiBiH /
   kriyate kiṃśukādīnām ekadeśāvadhāraṇaṃ // BVaky_2.173 //	kriyate kiMSuka AdInAm eka deSa avaDAraNam // BVakI _2.173 //
   kaiś cin nirvacanaṃ bhinnaṃ girater garjater gameḥ /	kEH cit nirvacanam Binnam girateH garjateH gameH /
   gavater gadater vāpi gaur ity atrānudarśitam // BVaky_2.174 //	gavateH gadateH vA api gOH iti atra anudarSitam // BVakI _2.174 //
   gaur ity eva svarūpād vā gośabdo goṣu vartate /	gOH iti eva svarUpAt vA go SabdaH gozu vartate /
   vyutpādyate na vā sarvaṃ kaiś cic cobhayatheṣyate // BVaky_2.175 //	vyutpAdyate na vA sarvam kEH cit ca uBayaTa izyate // BVakI _2.175 //
   sāmānyenopadeśaś ca śāstre laghvartham āśritaḥ /	sAmAnyena upadeSaH ca SAstre laGu arTam ASritaH /
   jātyantaravad anyasya viśeṣāḥ pratipādakāḥ // BVaky_2.176 //	jAti antara vat anyasya viSezAH pratipAdakAH // BVakI _2.176 //
   arthāntare ca yad vṛttaṃ tat prakṛtyantaraṃ viduḥ /	arTa antare ca yat vRttam tat prakRti antaram viduH /
   tulyarūpaṃ na tad rūḍhāv anyasminn anuṣajyate // BVaky_2.177 //	tulya rUpam na tat rUXO anyasmin anuzajyate // BVakI _2.177 //
   bhinnāv ijiyajī dhātū niyatau viṣayāntare /	BinnO ijiyajI DAtU niyatO vizaya antare /
   kaiś cit kathaṃ cid uddiṣṭau citraṃ hi pratipādanam // BVaky_2.178 //	kEH cit kaTam cit uddizwO citram hi pratipAdanam // BVakI _2.178 //
   evaṃ ca vālavāyādi jitvarīvad upācaret /	evam ca vAlavAya Adi jitvarI vat upAcaret /
   bhedābhedābhyupagame na virodho 'sti kaś cana // BVaky_2.179 //	Beda aBeda aByupagame na viroDaH asti kaH cana // BVakI _2.179 //
   aḍādīnāṃ vyavasthārthaṃ pṛthaktvena prakalpanam /	axa AdInAm vyavasTA arTam pRTaktvena prakalpanam /
   dhātūpasargayoḥ śāstre dhātur eva tu tādṛśaḥ // BVaky_2.180 //	DAtu upasargayoH SAstre DAtuH eva tu tAdRSaH // BVakI _2.180 //
   tathā hi saṃgrāmayateḥ sopasargād vidhiḥ smṛtaḥ /	taTA hi saMgrAmayateH sa upasargAt viDiH smRtaH /
   kriyāviśeṣāḥ samghāte prakramyante tathāvidhāḥ // BVaky_2.181 //	kriyA viSezAH samGAte prakramyante taTAviDAH // BVakI _2.181 //
   kāryāṇām antaraṅgatvam evaṃ dhātūpasargayoḥ /	kAryANAm antaraFga tvam evam DAtu upasargayoH /
   sādhanair yāti saṃbandhaṃ tathābhūtaiva sā kriyā // BVaky_2.182 //	sADanEH yAti saMbanDam taTABUtA eva sA kriyAH // BVakI _2.182 //
   prayogārtheṣu siddhaḥ san bhettavyo 'rtho viśiṣyate /	prayoga arTezu sidDaH san BettavyaH arTaH viSizyate /
   prāk ca sādhanasaṃbandhāt kriyā naivopajāyate // BVaky_2.183 //	prAk ca sADana saMbanDAt kriyA na eva upajAyate // BVakI _2.183 //
   dhātoḥ sādhanayogasya bhāvinaḥ prakramād yathā /	DAtoH sADana yogasya BAvinaH prakramAt yaTA /
   dhātutvaṃ karmabhāvaś ca tathānyad api dṛśyatām // BVaky_2.184 //	DAtu tvam karma BAvaH ca taTA anyat api dRSyatAm // BVakI _2.184 //
   bījakāleṣu saṃbandhād yathā lākṣārasādayaḥ /	bIja kAlezu saMbanDAt yaTA lAkzA rasa AdayaH /
   varṇādipariṇāmena phalānām upakurvate // BVaky_2.185 //	varNa Adi pariNAmena PalAnAm upakurvate // BVakI _2.185 //
   buddhisthād abhisaṃbandhāt tathā dhātūpasargayoḥ /	budDi sTAt aBisaMbanDAt taTA DAtu upasargayoH /
   abhyantarīkṛtād bhedaḥ padakāle prakāśate // BVaky_2.186 //	aByantarIkRtAt BedaH pada kAle prakASate // BVakI _2.186 //
   kva cit saṃbhavino bhedāḥ kevalair anidarśitāḥ /	kva cit saMBavinaH BedAH kevalEH anidarSitAH /
   upasargeṇa saṃbandhe vyajyante pranirādinā // BVaky_2.187 //	upasargeNa saMbanDe vyajyante pranirAdinA // BVakI _2.187 //
   sa vācako viśeṣāṇāṃ saṃbhavād dyotako 'pi vā /	sa vAcakaH viSezANAm saMBavAt dyotakaH api vA /
   śaktyādhānāya vā dhātoḥ sahakārī prayujyate // BVaky_2.188 //	Sakti ADAnAya vA DAtoH sahakArI prayujyate // BVakI _2.188 //
   sthādibhiḥ kevalair yac ca gamanādi na gamyate /	sTAdiBiH kevalEH yat ca gamana Adi na gamyate /
   tatrānumānād dvividhāt taddharmā prādir ucyate // BVaky_2.189 //	tatra anumAnAt dviviDAt tat DarmA prAdiH ucyate // BVakI _2.189 //
   aprayoge 'dhiparyoś ca yāvad dṛṣṭaṃ kriyāntaram /	aprayoge aDiparyoH ca yAvat dRzwam kriyA antaram /
   tasyābhidhāyako dhātuḥ saha tābhyām anarthakaḥ // BVaky_2.190 //	tasya aBiDAyakaH DAtuH saha tAByAm anarTakaH // BVakI _2.190 //
   tathaiva svārthikāḥ ke cit saṃghātāntaravṛttayaḥ /	taTA eva svArTikAH ke cit saMGAta antara vRttayaH /
   anarthakena saṃsṛṣṭāḥ prakṛtyarthānuvādinaḥ // BVaky_2.191 //	anarTakena saMsRzwAH prakRti arTa anuvAdinaH // BVakI _2.191 //
   nipātā dyotakāḥ ke cit pṛthagarthaprakalpane /	nipAtAH dyotakAH ke cit pRTak arTa prakalpane /
   āgamā iva ke cit tu saṃbhūyārthasya sādhakāḥ // BVaky_2.192 //	AgamAH iva ke cit tu saMBUya arTasya sADakAH // BVakI _2.192 //
   upariṣṭāt purastād vā dyotakatvaṃ na bhidyate /	uparizwAt purastAt vA dyotaka tvam na Bidyate /
   teṣu prayujyamāneṣu bhinnārtheṣv api sarvathā // BVaky_2.193 //	tezu prayujyamAnezu Binna arTezu api sarvaTA // BVakI _2.193 //
   cādayo na prayujyante padatve sati kevalāḥ /	ca AdayaH na prayujyante padatve sati kevalAH /
   pratyayo vācakatve 'pi kevalo na prayujyate // BVaky_2.194 //	pratyayaH vAcaka tve api kevalaH na prayujyate // BVakI _2.194 //
   samuccitābhidhāne tu vyatireko na vidyate /	samuccita aBiDAne tu vyatirekaH na vidyate /
   asattvabhūto bhāvaś ca tiṅpadair abhidhīyate // BVaky_2.195 //	asattva BUtaH BAvaH ca tiFpadEH aBiDIyate // BVakI _2.195 //
   samuccitābhidhāne 'pi viśiṣṭārthābhidhāyinām /	samuccita aBiDAne api viSizwa arTa aBiDAyinAm /
   guṇair padānāṃ saṃbandhaḥ paratantrās tu cādayaḥ // BVaky_2.196 //	guNEH padAnAm saMbanDaH paratantrAH tu ca AdayaH // BVakI _2.196 //
   janayitvā kriyā kā cit saṃbandhaṃ vinivartate /	janayitvA kriyA kA cit saMbanDam vinivartate /
   śrūyamāṇe kriyāśabde saṃbandho jāyate kva cit // BVaky_2.197 //	SrUyamANe kriyA Sabde saMbanDaH jAyate kva cit // BVakI _2.197 //
   tatra ṣaṣṭhī pratipadaṃ samāsasya nivṛttaye /	tatra zazWI pratipadam samAsasya nivRttaye /
   vihitā darśanārthaṃ tu kārakaṃ pratyudāhṛtam // BVaky_2.198 //	vihitAH darSana arTam tu kArakam pratyudAhRtam // BVakI _2.198 //
   sa copajātaḥ saṃbandho vinivṛtte kriyāpade /	sa ca upajAtaH saMbanDaH vinivRtte kriyA pade /
   karmapravacanīyena tatra tatra niyamyate // BVaky_2.199 //	karma pravacanIyena tatra tatra niyamyate // BVakI _2.199 //
   yena kriyāpadākṣepaḥ sa kārakavibhaktibhiḥ /	yena kriyA padAkzepaH sa kAraka viBaktiBiH /
   yujyate vir yathā tasya likhāv anupasargatā // BVaky_2.200 //	yujyate viH yaTA tasya liKO anupasarga tA // BVakI _2.200 //
   tiṣṭhater aprayogaś ca dṛṣṭo 'praty ajayann iti /	tizWateH aprayogaH ca dRzwaH aprati ajayan iti /
   sunv abhīty ābhimukhye ca kevalo 'pi prayujyate // BVaky_2.201 //	sunu aBi iti ABimuKye ca kevalaH api prayujyate // BVakI _2.201 //
   karmapravacanīyatvaṃ kriyāyoge vidhīyate /	karma pravacanIya tvam kriyA yoge viDIyate /
   ṣatvādivinivṛttyarthaṃ svatyādīnāṃ vidharmaṇām // BVaky_2.202 //	zatu Adi vinivRtti arTam svatyAdInAm viDarmaNAm // BVakI _2.202 //
   hetuhetumator yoga  paricchede 'nunā kṛte /	hetu hetumatoH yoga paricCede anunA kRte /
   ārambhād bādhyate prāptā tṛtīyā hetulakṣaṇā // BVaky_2.203 //	AramBAt bADyate prAptA tRtIyAH hetu lakzaNAH // BVakI _2.203 //
   kriyāyā dyotako nāyaṃ na saṃbandhasya vācakaḥ /	kriyAyAH dyotakaH na ayam na saMbanDasya vAcakaH /
   nāpi kriyāpadākṣepi saṃbandhasya tu bhedakaḥ // BVaky_2.204 //	na api kriyA padAkzepi saMbanDasya tu BedakaH // BVakI _2.204 //
   anarthakānāṃ saṃghātaḥ sārthako 'narthakas tathā /	anarTakAnAm saMGAtaH sArTakaH anarTakaH taTA /
   varṇānāṃ padam arthena yuktaṃ nāvayavāḥ pade // BVaky_2.205 //	varNAnAm padam arTena yuktam na avayavAH pade // BVakI _2.205 //
   padānām arthayuktānāṃ saṃghāto bhidyate punaḥ /	padAnAm arTa yuktAnAm saMGAtaH Bidyate punar /
   arthāntarāvabodhena saṃbandhavigamena ca // BVaky_2.206 //	arTa antara avaboDena saMbanDa vigamena ca // BVakI _2.206 //
   sārthakānarthakau bhede saṃbandhaṃ nādhigacchataḥ /	sArTaka anarTakO Bede saMbanDam na aDigacCataH /
   adhigacchata ity eke kuṭīrādinidarśanāt // BVaky_2.107 //	aDigacCate iti eke kuwIra Adi nidarSanAt // BVakI _2.107 //
   arthavadbhyo viśiṣṭārthaḥ saṃghāta upajāyate /	arTavadByaH viSizwa arTaH saMGAtaH upajAyate /
   nopajāyata ity eke samāsasvārthikādiṣu // BVaky_2.208 //	na upajAyate iti eke samAsa svArTika Adizu // BVakI _2.208 //
   ke cid dhi yutasiddhārthā bhede nirjñātaśaktayaḥ /	ke cit Di yuta sidDArTAH Bede nirjQAta SaktayaH /
   anvayavyatirekābhyāṃ ke cit kalpitaśaktayaḥ // BVaky_2.209 //	anvaya vyatirekAByAm ke cit kalpita SaktayaH // BVakI _2.209 //
   śāstrārtha eva varṇānām arthavattve pradarśitaḥ /	SAstra arTaH eva varNAnAm arTavat tve pradarSitaH /
   dhātvādīnāṃ hi śuddhānāṃ laukiko 'rtho na vidyate // BVaky_2.210 //	DAtu AdInAm hi SudDAnAm lOkikaH arTaH na vidyate // BVakI _2.210 //
   kṛttaddhitānām arthaś ca kevalānām alaukikaḥ /	kRt tadDitAnAm arTaH ca kevalAnAm alOkikaH /
   prāg vibhaktes tadantasya tathaivārtho na vidyate // BVaky_2.211 //	prAk viBakteH tad antasya taTA eva arTaH na vidyate // BVakI _2.211 //
   abhivyaktataro yo 'rthaḥ pratyayānteṣu lakṣyate /	aBivyaktataraH yaH arTaH pratyaya antezu lakzyate /
   arthavattāprakaraṇād āśritaḥ sa tathāvidhaḥ // BVaky_2.212 //	arTavattA prakaraNAt ASritaH sa taTAviDaH // BVakI _2.212 //
   ātmabhedo na cet kaś cid varṇebhyaḥ padavākyayoḥ /	Atma BedaH na ced kaH cit varNeByaH pada vAkyayoH /
   anyonyāpekṣayā śaktyā varṇaḥ syād abhidhāyakaḥ // BVaky_2.213 //	anyonya apekzayA SaktyA varNaH syAt aBiDAyakaH // BVakI _2.213 //
   varṇena kena cin nyūnaḥ saṃghāto yo 'bhidhāyakaḥ /	varNena kena cit nyUnaH saMGAtaH yaH aBiDAyakaH /
   na cec chabdāntaram asāv anyūnas tena gamyate // BVaky_2.214 //	na ced Sabda antaram asO anyUnaH tena gamyate // BVakI _2.214 //
   sa tasmin vācake śabde nimittāt smṛtim ādadhat /	sa tasmin vAcake Sabde nimittAt smRtim AdaDat /
   sākṣād iva vyavahitaṃ śabdenārtham upohate // BVaky_2.215 //	sAkzAt iva vyavahitam Sabdena arTam upohate // BVakI _2.215 //
   padavācyo yathā nārthaḥ kaś cid gaurakharādiṣu /	pada vAcyaH yaTA na arTaH kaH cit gOraKara Adizu /
   saty api pratyaye 'tyantaṃ samudāye na gamyate // BVaky_2.216 //	sati api pratyaye atyantam samudAye na gamyate // BVakI _2.216 //
   samanvita ivārthātmā padārthair yaḥ pratīyate /	samanvitaH iva arTa AtmA padArTEH yaH pratIyate /
   padārthadarśanaṃ tatra tathaivānupakārakam // BVaky_2.217 //	padArTa darSanam tatra taTA eva anupakArakam // BVakI _2.217 //
   samudāyāvayavayor bhinnārthatve ca vṛttiṣu /	samudAya avayavayoH Binna arTa tve ca vRttizu /
   yugapad bhedasaṃsargau viruddhāv anuṣaṅgiṇau // BVaky_2.218 //	yugapad Beda saMsargO virudDO anuzaFgiNO // BVakI _2.218 //
   kaś ca sādhanamātrārthān adhyādīn parikalpayet /	kaH ca sADana mAtra arTAn aDi AdIn parikalpayet /
   aprayuktapadaś cārtho bahuvrīhau kathaṃ bhavet // BVaky_2.219 //	aprayukta padaH ca arTaH bahuvrIhO kaTam Bavet // BVakI _2.219 //
   prajñusaṃjñvādyavayavair na cāsty arthāvadhāraṇam /	prajQu saMjQva Adi avayavEH na ca asti arTa avaDAraNam /
   tasmāt saṃghāta evaiko viśiṣṭārthanibandhanam // BVaky_2.220 //	tasmAt saMGAtaH eva ekaH viSizwa arTa nibanDanam // BVakI _2.220 //
   gargā ity eka evāyaṃ bahuṣv artheṣu vartate /	gargAH iti ekaH eva ayam bahuzu arTezu vartate /
   dvandvasaṃjño 'pi saṃghāto bahūnām abhidhāyakaḥ // BVaky_2.221 //	dvandva saMjQaH api saMGAtaH bahUnAm aBiDAyakaH // BVakI _2.221 //
   yathaikaśeṣe bhujyādiḥ pratyekam avatiṣṭhate /	yaTA eka Seze Bujya AdiH pratyekam avatizWate /
   kriyaivaṃ dvandvavācye 'rthe pratyekaṃ pravibhajyate // BVaky_2.222 //	kriyA evam dvandva vAcye arTe pratyekam praviBajyate // BVakI _2.222 //
   yac ca dvandvapadārthasya tacchabdena vyapekṣaṇam /	yat ca dvandva padArTasya tad Sabdena vyapekzaNam /
   sāpi vyāvṛttarūpe 'rthe sarvanāmasarūpatā // BVaky_2.223 //	sA api vyAvRtta rUpe arTe sarvanAma sarUpa tA // BVakI _2.223 //
   yathā ca khadiracchede bhāgeṣu kramavāṃs chidiḥ /	yaTA ca Kadira= Cede BAgezu kramavAn CidiH /
   tathā dvandvapadārthasya bhāgeṣu kramadarśanam // BVaky_2.224 //	taTA dvandva padArTasya BAgezu krama darSanam // BVakI _2.224 //
   saṅghaikadeśe prakrāntān yathā saṅghānupātinaḥ /	saFGa eka deSe prakrAntAn yaTA saFGa anupAtinaH /
   kriyāviśeṣān manyante sa dvandvāvayave kramaḥ // BVaky_2.225 //	kriyA viSezAn manyante sa dvandva avayave kramaH // BVakI _2.225 //
   pratipādayatā vṛttim abuddhān vākyapūrvikām /	pratipAdayatA vRttim abudDAn vAkya pUrvikAm /
   vṛttau padārthabhedena prādhānyam upadarśitam // BVaky_2.226 //	vRttO padArTa Bedena prADAnyam upadarSitam // BVakI _2.226 //
   abhedād abhidheyasya nañsamāse vikalpitam /	aBedAt aBiDeyasya naQsamAse vikalpitam /
   prādhānyaṃ bahudhā bhāṣye doṣās tu prakriyāgatāḥ // BVaky_2.227 //	prADAnyam bahuDA BAzye dozAH tu prakriyA gatAH // BVakI _2.227 //
   jahatsvārthavikalpe ca sarvārthatyāgam icchatā /	jahatsva arTa vikalpe ca sarva arTa tyAgam icCatA /
   bahuvrīhipadārthasya tyāgaḥ sarvasya darśitaḥ // BVaky_2.228 //	bahu vrIhi padArTasya tyAgaH sarvasya darSitaH // BVakI _2.228 //
   śāstre kva cit prakṛtyarthaḥ pratyayenābhidhīyate /	SAstre kva cit prakRti arTaH pratyayena aBiDIyate /
   prakṛtau vinivṛttāyāṃ pratyayārthaś ca dhātubhiḥ // BVaky_2.229 //	prakRtO vinivRttAyAm pratyaya arTaH ca DAtuBiH // BVakI _2.229 //
   yam artham āhatur bhinnau pratyayāv eka eva tam /	yam arTam AhatuH BinnO pratyayO ekaH eva tam /
   kva cid āha pacantīti dhātus tābhyāṃ vinā kva cit // BVaky_2.230 //	kva cit Aha pacanti iti DAtuH tAByAm vinA kva cit // BVakI _2.230 //
   anvākhyānasmṛter ye ca pratyayārthā nibandhanam /	anvAKyAna smRteH ye ca pratyaya arTAH nibanDanam /
   nirdiṣṭās te prakṛtyarthāḥ smṛtyantara udāhṛtāḥ // BVaky_2.231 //	nirdizwAH te prakRti arTAH smRti antaraH udAhRtAH // BVakI _2.231 //
   prasiddher udvamikarīty evaṃ śāstre 'bhidhīyate /	prasidDeH udvami karI iti evam SAstre aBiDIyate /
   vyavahārāya manyante śāstrārthaprakriyā yataḥ // BVaky_2.232 //	vyavahArAya manyante SAstra arTa prakriyA yatas // BVakI _2.232 //
   śāstreṣu prakriyābhedair avidyaivopavarṇyate /	SAstrezu prakriyA BedEH avidyA eva upavarNyate /
   anāgamavikalpā tu svayaṃ vidyopavartate // BVaky_2.233 //	anAgama vikalpA tu svayam vidyA upavartate // BVakI _2.233 //
   anibaddhaṃ nimitteṣu nirupākhyaṃ phalaṃ yathā /	anibadDam nimittezu nirupAKyam Palam yaTA /
   tathā vidyāpy anākhyeyā śāstropāyeva lakṣyate // BVaky_2.234 //	taTA vidyA api anAKyeyA SAstra upAyA iva lakzyate // BVakI _2.234 //
   yathābhyāsaṃ hi vāg arthe pratipattiṃ samīhate /	yaTA aByAsam hi vAc arTe pratipattim samIhate /
   svabhāva iva cānādir mithyābhyāso vyavasthitaḥ // BVaky_2.235 //	svaBAvaH iva ca anAdiH miTyA aByAsaH vyavasTitaH // BVakI _2.235 //
   utprekṣate sāvayavaṃ paramāṇum apaṇḍitaḥ /	utprekzate sa avayavam paramANum apaNxitaH /
   tathāvayavinaṃ yuktam anyair avayavaiḥ punaḥ // BVaky_2.236 //	taTA avayavinam yuktam anyEH avayavEH punar // BVakI _2.236 //
   ghaṭādidarśanāl lokaḥ paricchinno 'vasīyate /	Gawa Adi darSanAt lokaH paricCinnaH avasIyate /
   samārambhāc ca bhāvānām ādimad brahma śāśvatam // BVaky_2.237 //	samAramBAt ca BAvAnAm Adimat brahma SASvatam // BVakI _2.237 //
   upāyāḥ śikṣamāṇānāṃ bālānām upalāpanāḥ /	upAyAH SikzamANAnAm bAlAnAm upalApanAH /
   asatye vartmani sthitvā tataḥ satyaṃ samīhate // BVaky_2.238 //	asatye vartmani sTitvA tatas satyam samIhate // BVakI _2.238 //
   anyathā pratipadyārthaṃ padagrahaṇapūrvakam /	anyaTA pratipadya arTam pada grahaNa pUrvakam /
   punar vākye tam evārtham anyathā pratipadyate // BVaky_2.239 //	punar vAkye tam eva arTam anyaTA pratipadyate // BVakI _2.239 //
   upāttā bahavo 'py arthā yeṣv ante pratiṣedhanam /	upAttAH bahavaH api arTAH yezu ante pratizeDanam /
   kriyate te nivartante tasmāt tāṃs tatra nāśrayet // BVaky_2.240 //	kriyate te nivartante tasmAt tAn tatra na ASrayet // BVakI _2.240 //
   vṛkṣo nāstīti vākyaṃ ca viśiṣṭābhāvalakṣaṇam /	vRkzaH na asti iti vAkyam ca viSizwa aBAva lakzaNam /
   nārthe na buddhau saṃbandho nivṛtter avatiṣṭhate // BVaky_2.241 //	na arTe na budDO saMbanDaH nivRtteH avatizWate // BVakI _2.241 //
   vicchedapratipattau ca yady astīty avadhāryate /	vicCeda pratipattO ca yadi asti iti avaDAryate /
   aśabdavācyā sā buddhir nivartyeta sthitā katham // BVaky_2.242 //	aSabda vAcyA sA budDiH nivartyeta sTitA kaTam // BVakI _2.242 //
   atha yaj jñānam utpannaṃ tan mithyeti nañā kṛtam /	aTa yat jQAnam utpannam tat miTyA iti naQA kRtam /
   naño vyāpārabhede 'sminn abhāvāvagatiḥ katham // BVaky_2.243 //	naQaH vyApAra Bede asmin aBAva avagatiH kaTam // BVakI _2.243 //
   nirādhārapravṛttau ca prākpravṛttir naño bhavet /	nirADAra pravRttO ca prAc pravRttiH naQaH Bavet /
   athādhāraḥ sa evāsya niyamārthā śrutir bhavet // BVaky_2.244 //	aTa ADAraH saH eva asya niyama arTA SrutiH Bavet // BVakI _2.244 //
   niyamadyotanārthā vāpy anuvādo yathā bhavet /	niyamadyotana arTAH vA api anuvAdaH yaTA Bavet /
   kaś cid evārthavāṃs tatra śabdaḥ śeṣās tv anarthakāḥ // BVaky_2.245 //	kaH cit eva arTavAn tatra SabdaH SezAH tu anarTakAH // BVakI _2.245 //
   viruddhaṃ cābhisaṃbandham udāhāryādibhiḥ kṛtam /	virudDam ca aBisaMbanDam udAhArya AdiBiH kRtam /
   vākye samāpte vākyārtham anyathā pratipadyate // BVaky_2.246 //	vAkye samApte vAkya arTam anyaTA pratipadyate // BVakI _2.246 //
   stutinindāpradhāneṣu vākyeṣv artho na tādṛśaḥ /	stuti nindA praDAnezu vAkyezu arTaH na tAdRSaH /
   padānāṃ pravibhāgena yādṛśaḥ parikalpyate // BVaky_2.247 //	padAnAm praviBAgena yAdRSaH parikalpyate // BVakI _2.247 //
   athāsaṃsṛṣṭa evārthaḥ padeṣu samavasthitaḥ /	aTa asaMsRzwaH eva arTaH padezu samavasTitaH /
   vākyārthasyābhyupāyo 'sāv ekasya pratipādane // BVaky_2.248 //	vAkya arTasya aByupAyaH asO ekasya pratipAdane // BVakI _2.248 //
   pūrvaṃ padeṣv asaṃsṛṣṭo yaḥ kramād upacīyate /	pUrvam padezu asaMsRzwaH yaH kramAt upacIyate /
   chinnagrathitakalpatvāt tad viśiṣṭataraṃ viduḥ // BVaky_2.249 //	Cinna graTita kalpa tvAt tat viSizwataram viduH // BVakI _2.249 //
   ekam āhur anekārthaṃ śabdam anye parīkṣakāḥ /	ekam AhuH aneka arTam Sabdam anye parIkzakAH /
   nimittabhedād ekasya sārvārthyaṃ tasya bhidyate // BVaky_2.250 //	nimitta BedAt ekasya sArvArTyam tasya Bidyate // BVakI _2.250 //
   yaugapadyam atikramya paryāye vyavatiṣṭhate /	yOgapadyam atikramya paryAye vyavatizWate /
   arthaprakaraṇābhyāṃ vā yogāc chabdāntareṇa vā // BVaky_2.251 //	arTa prakaraNAByAm vA yogAt Sabda antareNa vA // BVakI _2.251 //
   yathā sāsnādimān piṇḍo gośabdenābhidhīyate /	yaTA sAsna AdimAn piNxaH go Sabdena aBiDIyate /
   tathā sa eva gośabdo vāhīke 'pi vyavasthitaḥ // BVaky_2.252 //	taTA saH eva go SabdaH vAhIke api vyavasTitaH // BVakI _2.252 //
   sarvaśaktes tu tasyaiva śabdasyānekadharmaṇaḥ /	sarva SakteH tu tasya eva Sabdasya aneka DarmaNaH /
   prasiddhibhedād gauṇatvaṃ mukhyatvaṃ copajāyate // BVaky_2.253 //	prasidDi BedAt gONa tvam muKya tvam ca upajAyate // BVakI _2.253 //
   eko mantras tathādhyātmam adhidaivam adhikratu /	ekaH mantraH taTA aDyAtmam aDidEvam aDikratu /
   asaṃkareṇa sarvārtho bhinnaśaktir avasthitaḥ // BVaky_2.254 //	asaMkareNa sarva arTaH Binna SaktiH avasTitaH // BVakI _2.254 //
   gotvānuṣaṅgo vāhīke nimittāt kaiś cid iṣyate /	go tva anuzaFgaH vAhIke nimittAt kEH cit izyate /
   arthamātraṃ viparyastaṃ śabdaḥ svārthe vyavasthitaḥ // BVaky_2.255 //	arTa mAtram viparyastam SabdaH sva arTe vyavasTitaH // BVakI _2.255 //
   tathā svarūpaṃ śabdānāṃ sarvārtheṣv anuṣajyate /	taTA svarUpam SabdAnAm sarva arTezu anuzajyate /
   arthamātraṃ viparyastaṃ svarūpe tu śrutiḥ sthitā // BVaky_2.256 //	arTa mAtram viparyastam svarUpe tu SrutiH sTitAH // BVakI _2.256 //
   ekatvaṃ tu sarūpatvāc chabdayor gauṇamukhyayoḥ /	eka tvam tu sarUpa tvAt SabdayoH gONa muKyayoH /
   prāhur atyantabhede 'pi bhedamārgānudarśinaḥ // BVaky_2.257 //	prAhuH atyanta Bede api Beda mArga anudarSinaH // BVakI _2.257 //
   sāmidhenyantaraṃ caivam āvṛttāv anuṣajyate /	sAmiDenI antaram ca evam AvRttO anuzajyate /
   mantrās ca viniyogena labhante bhedam ūhavat // BVaky_2.258 //	mantrAH ca viniyogena laBante Bedam Uha vat // BVakI _2.258 //
   tāny āmnāyāntarāṇy eva paṭhyate kiṃ cid eva tu /	tAni AmnAya antarANi eva paWyate kim cit eva tu /
   anarthakānāṃ pāṭho vā śeṣas tv anyaḥ pratīyate // BVaky_2.259 //	anarTakAnAm pAWaH vA SezaH tu anyaH pratIyate // BVakI _2.259 //
   śabdasvarūpam arthas tu pāṭhe 'nyair upavarṇyate /	Sabda svarUpam arTaH tu pAWe anyEH upavarNyate /
   atyantabhedaḥ sarveṣāṃ tatsaṃbandhāt tu tadvatām // BVaky_2.260 //	atyanta BedaH sarvezAm tad saMbanDAt tu tadvatAm // BVakI _2.260 //
   anyā saṃskārasāvitrī karmaṇy anyā prayujyate /	anyA saMskAra sAvitrI karmaNi anyA prayujyate /
   anyā japaprabandheṣu sā tv ekaiva pratīyate // BVaky_2.261 //	anyA japa prabanDezu sA tu ekA eva pratIyate // BVakI _2.261 //
   arthasvarūpe śabdānāṃ svarūpād vṛttim icchataḥ /	arTa svarUpe SabdAnAm svarUpAt vRttim icCataH /
   vākyarūpasya vākyārthe vṛttir anyānapekṣayā // BVaky_2.262 //	vAkya rUpasya vAkya arTe vRttiH anya an apekzayA // BVakI _2.262 //
   anekārthatvam ekasya yaiḥ śabdasyānugamyate /	aneka arTa tvam ekasya yEH Sabdasya anugamyate /
   siddhyasiddhikṛtā teṣāṃ gauṇamukhyaprakalpanā // BVaky_2.263 //	sidDi asidDi kRtA tezAm gONa muKya prakalpanAH // BVakI _2.263 //
   arthaprakaraṇāpekṣo yo vā śabdāntaraiḥ saha /	arTa prakaraNa apekzaH yaH vA Sabda antarEH saha /
   yuktaḥ pratyāyayaty arthaṃ taṃ gauṇam apare viduḥ // BVaky_2.264 //	yuktaH pratyAyayati arTam tam gONam apare viduH // BVakI _2.264 //
   śuddhasyoccāraṇe svārthaḥ prasiddho yasya gamyate /	SudDasya uccAraNe sva arTaH prasidDaH yasya gamyate /
   sa mukhya iti vijñeyo rūpamātranibandhanaḥ // BVaky_2.265 //	sa muKyaH iti vijQeyaH rUpa mAtra nibanDanaH // BVakI _2.265 //
   yas tv anyasya prayogeṇa yatnād iva niyujyate /	yaH tu anyasya prayogeNa yatnAt iva niyujyate /
   tam aprasiddhaṃ manyante gauṇārthābhiniveśinam // BVaky_2.266 //	tam aprasidDam manyante gONa arTa aBiniveSinam // BVakI _2.266 //
   svārthe pravartamāno 'pi yasyārthaṃ yo 'valambate /	sva arTe pravartamAnaH api yasya arTam yaH avalambate /
   nimittaṃ tatra mukhyaṃ syān nimittī gauṇa iṣyate // BVaky_2.267 //	nimittam tatra muKyam syAt nimittI gONaH izyate // BVakI _2.267 //
   purārād iti bhinne 'rthe yau vartete virodhini /	purArAt iti Binne arTe yO vartete viroDini /
   arthaprakaraṇāpekṣaṃ tayor apy avadhāraṇam // BVaky_2.268 //	arTa prakaraNa apekzam tayoH api avaDAraNam // BVakI _2.268 //
   vākyasyārthāt padārthānām apoddhāre prakalpite /	vAkyasya arTAt padArTAnAm apodDAre prakalpite /
   śabdāntareṇa saṃbandhaḥ kasyaikasyopapadyate // BVaky_2.269 //	Sabda antareNa saMbanDaH kasya ekasya upapadyate // BVakI _2.269 //
   yac cāpy ekaṃ padaṃ dṛṣṭaṃ caritāstikriyaṃ kva cit /	yat ca api ekam padam dRzwam caritAH ti kriyam kva cit /
   tad vākyāntaram evāhur na tad anyena yujyate // BVaky_2.270 //	tat vAkya antaram eva AhuH na tat anyena yujyate // BVakI _2.270 //
   yac ca ko 'yam iti praśne gaur aśva iti cocyate /	yat ca kaH ayam iti praSne gOH aSvaH iti ca ucyate /
   praśna eva kriyā tatra prakrāntā darśanādikā // BVaky_2.271 //	praSnaH eva kriyA tatra prakrAntAH darSana AdikAH // BVakI _2.271 //
   naivādhikatvaṃ dharmāṇāṃ nyūnatā vā prayojikā /	na eva aDika tvam DarmANAm nyUna tA vA prayojikA /
   ādhikyam api manyante prasiddher nyūnatāṃ kva cit // BVaky_2.272 //	ADikyam api manyante prasidDeH nyUna tAm kva cit // BVakI _2.272 //
   jātiśabdo 'ntareṇāpi jātiṃ yatra prayujyate /	jAti SabdaH antareNa api jAtim yatra prayujyate /
   saṃbandhisadṛśād dharmāt taṃ gauṇam apare viduḥ // BVaky_2.273 //	saMbanDi sadRSAt DarmAt tam gONam apare viduH // BVakI _2.273 //
   viparyāsād ivārthasya yatrārthāntaratām iva /	viparyAsAt iva arTasya yatra arTa antara tAm iva /
   manyante sa gavādis tu gauṇa ity ucyate kva cit // BVaky_2.274 //	manyante sa gavAdiH tu gONaH iti ucyate kva cit // BVakI _2.274 //
   niyatāḥ sādhanatvena rūpaśaktisamanvitāḥ /	niyatAH sADana tvena rUpa Sakti samanvitAH /
   yathā karmasu gamyante sīrāsimusalādayaḥ // BVaky_2.275 //	yaTA karmasu gamyante sIrA asi musala AdayaH // BVakI _2.275 //
   kriyāntare na caiteṣāṃ vibhavanti na śaktayaḥ /	kriyA antare na ca etezAm viBavanti na SaktayaH /
   rūpād eva tu tādarthyaṃ niyamena pratīyate // BVaky_2.276 //	rUpAt eva tu tAdarTyam niyamena pratIyate // BVakI _2.276 //
   tathaiva rūpaśaktibhyām utpattyā samavasthitaḥ /	taTA eva rUpa SaktiByAm utpattyA samavasTitaH /
   śabdo niyatatādarthyaḥ śaktyānyatra prayujyate // BVaky_2.277 //	SabdaH niyata tAdarTyaH SaktyA anyatra prayujyate // BVakI _2.277 //
   śrutimātreṇa yatrāsya sāmarthyam avasīyate /	Sruti mAtreNa yatra asya sAmarTyam avasIyate /
   taṃ mukhyam arthaṃ manyante gauṇaṃ yatnopapāditam // BVaky_2.278 //	tam muKyam arTam manyante gONam yatna upapAditam // BVakI _2.278 //
   goyuṣmanmahatāṃ cvyarthe svārthād arthāntare sthitau /	go yuzmat mahatAm cvyarTe sva arTAt arTa antare sTitO /
   arthāntarasya tadbhāvas tatra mukhyo 'pi dṛśyate // BVaky_2.279 //	arTa antarasya tad BAvaH tatra muKyaH api dRSyate // BVakI _2.279 //
   mahattvaṃ śuklabhāvaṃ ca prakṛtiḥ pratipadyate /	mahat tvam Sukla BAvam ca prakRtiH pratipadyate /
   bhedenāpekṣitā sā tu gauṇatvasya prasādhikā // BVaky_2.280 //	Bedena apekzitA sA tu gONa tvasya prasADikAH // BVakI _2.280 //
   agnisomādayaḥ śabdā ye svarūpapadārthakāḥ /	agni soma AdayaH SabdAH ye sva rUpa padArTakAH /
   saṃjñibhiḥ saṃprayujyante 'prasiddhes teṣu gauṇatā // BVaky_2.281 //	saMjQiBiH saMprayujyante aprasidDeH tezu gONa tA // BVakI _2.281 //
   agnidattas tu yo 'gniḥ syāt tatra svārthopasarjanaḥ /	agnidattaH tu yaH agniH syAt tatra sva arTa upasarjanaH /
   śabdo dattārthavṛttitvād gauṇatvaṃ pratipadyate // BVaky_2.282 //	SabdaH datta arTa vRtti tvAt gONa tvam pratipadyate // BVakI _2.282 //
   nimittabhedāt prakrānte śabdavyutpattikarmaṇi /	nimitta BedAt prakrAnte Sabda vyutpatti karmaNi /
   hariścandrādiṣu suṭo bhāvābhāvau vyavasthitau // BVaky_2.283 //	hariScandra Adizu suwaH BAva aBAvO vyavasTitO // BVakI _2.283 //
   ṛṣyādau prāptasaṃskāro yaḥ śabdo 'nyena yujyate /	Rzi AdO prApta saMskAraH yaH SabdaH anyena yujyate /
   tatrāntaraṅgasaṃskāro bāhye 'rthe na nivartate // BVaky_2.284 //	tatra antaraFga saMskAraH bAhye arTe na nivartate // BVakI _2.284 //
   atyantaviparīto 'pi yathā yo 'rtho 'vadhāryate /	atyanta viparItaH api yaTA yaH arTaH avaDAryate /
   yathāsaṃpratyayaṃ śabdas tatra mukhyaḥ prayujyate // BVaky_2.285 //	yaTA saMpratyayam SabdaH tatra muKyaH prayujyate // BVakI _2.285 //
   yady api pratyayādhīnam arthatattvāvadhāraṇam /	yadi api pratyaya aDInam arTa tattva avaDAraNam /
   na sarvaḥ pratyayas tasmin prasiddha iva jāyate // BVaky_2.286 //	na sarvaH pratyayaH tasmin prasidDaH iva jAyate // BVakI _2.286 //
   darśanaṃ salile tulyaṃ mṛgatṛṣṇādidarśanaiḥ /	darSanam salile tulyam mRgatRzNA Adi darSanEH /
   bhedāt tu sparśanādīnāṃ na jalaṃ mṛgatṛṣṇikā // BVaky_2.287 //	BedAt tu sparSana AdInAm na jalam mRgatRzNikAH // BVakI _2.287 //
   yad asādhāraṇaṃ kāryaṃ prasiddhaṃ rajjusarpayoḥ /	yat asADAraNam kAryam prasidDam rajju sarpayoH /
   tena bhedaparicchedas tayos tulye 'pi darśane // BVaky_2.288 //	tena Beda paricCedaH tayoH tulye api darSane // BVakI _2.288 //
   prasiddhārthaviparyāsa  nimittaṃ yac ca dṛśyate /	prasidDa arTa viparyAsa nimittam yat ca dRSyate /
   yas tasmāl lakṣyate bhedas tam asatyaṃ pracakṣate // BVaky_2.289 //	yaH tasmAt lakzyate BedaH tam asatyam pracakzate // BVakI _2.289 //
   yac ca nimnonnataṃ citre sarūpaṃ parvatādibhiḥ /	yat ca nimna unnatam citre sarUpam parvata AdiBiH /
   na tatra pratighātādi kāryaṃ tadvat pravartate // BVaky_2.290 //	na tatra pratiGAta Adi kAryam tadvat pravartate // BVakI _2.290 //
   sparśaprabandho hastena yathā cakrasya saṃtataḥ /	sparSa prabanDaH hastena yaTA cakrasya saMtataH /
   na tathālātacakrasya vicchinnaṃ spṛśyate hi tat // BVaky_2.291 //	na taTA alAta cakrasya vicCinnam spRSyate hi tat // BVakI _2.291 //
   vapraprākārakalpaiś ca sparśanāvaraṇe yathā /	vapra prAkAra kalpEH ca sparSana AvaraNe yaTA /
   nagareṣu na te tadvad gandharvanagareṣv api // BVaky_2.292 //	nagarezu na te tadvat ganDarvanagarezu api // BVakI _2.292 //
   mṛgapaśvādibhir yāvān mukhyair arthaḥ prasādhyate /	mRga paSu AdiBiH yAvAn muKyEH arTaH prasADyate /
   tāvān na mṛnmayeṣv asti tasmāt te viṣayaḥ kanaḥ // BVaky_2.293 //	tAvAn na mRd mayezu asti tasmAt te vizayaH kanaH // BVakI _2.293 //
   mahān āvriyate deśaḥ prasiddhaiḥ parvatādibhiḥ /	mahAn Avriyate deSaH prasidDEH parvata AdiBiH /
   alpadeśāntarāvasthaṃ pratibimbaṃ tu dṛśyate // BVaky_2.294 //	alpa deSa antara avasTam pratibimbam tu dRSyate // BVakI _2.294 //
   maraṇādinimittaṃ ca yathā mukhyā viṣādayaḥ /	maraNa Adi nimittam ca yaTA muKyAH viza AdayaH /
   na te svapnādiṣu svasya tadvad arthasya sādhakāḥ // BVaky_2.295 //	na te svapna Adizu svasya tadvat arTasya sADakAH // BVakI _2.295 //
   deśakālendriyagatair bhedair yad dṛśyate 'nyathā /	deSa kAla indriya gatEH BedEH yat dRSyate anyaTA /
   yathā prasiddhir lokasya tathā tad avasīyate // BVaky_2.296 //	yaTA prasidDiH lokasya taTA tat avasIyate // BVakI _2.296 //
   yac copaghātajaṃ jñānaṃ yac ca jñānam alaukikam /	yat ca upaGAta jam jQAnam yat ca jQAnam alOkikam /
   na tābhyāṃ vyavahāro 'sti śabdā lokanibandhanāḥ // BVaky_2.297 //	na tAByAm vyavahAraH asti SabdAH loka nibanDanAH // BVakI _2.297 //
   ghaṭādiṣu yathā dīpo yenārthena prayujyate /	Gawa Adizu yaTA dIpaH yena arTena prayujyate /
   tato 'nyasyāpi sāṃnidhyāt sa karoti prakāśanam // BVaky_2.298 //	tatas anyasya api sAMniDyAt sa karoti prakASanam // BVakI _2.298 //
   saṃsargiṣu tathārtheṣu śabdo yena prayujyate /	saMsargizu taTA arTezu SabdaH yena prayujyate /
   tasmāt prayojakād anyān api pratyāyayaty asau // BVaky_2.299 //	tasmAt prayojakAt anyAn api pratyAyayati asO // BVakI _2.299 //
   nirmanthanaṃ yathāraṇyor agnyartham upapāditam /	nirmanTanam yaTA araNyoH agni arTam upapAditam /
   dhūmam apy anabhipretaṃ janayaty ekasādhanam // BVaky_2.300 //	DUmam api anaBipretam janayati eka sADanam // BVakI _2.300 //
   tathā śabdo 'pi kasmiṃś cit pratyāyye 'rthe vivakṣite /	taTA SabdaH api kasmin cit pratyAyye arTe vivakzite /
   avivakṣitam apy arthaṃ prakāśayate saṃnidheḥ // BVaky_2.301 //	avivakzitam api arTam prakASayate saMniDeH // BVakI _2.301 //
   yathaivātyantasaṃsṛṣṭas tyaktum artho na śakyate /	yaTA eva atyanta saMsRzwaH tyaktum arTaH na Sakyate /
   tathā śabdo 'pi saṃbandhī pravivaktuṃ na śakyate // BVaky_2.302 //	taTA SabdaH api saMbanDI pravivaktum na Sakyate // BVakI _2.302 //
   arthānāṃ saṃnidhāne 'pi sati caiṣāṃ prakāśane /	arTAnAm saMniDAne api sati ca ezAm prakASane /
   prayojako 'rthaḥ śabdasya rūpābhede 'pi gamyate // BVaky_2.303 //	prayojakaH arTaH Sabdasya rUpa aBede api gamyate // BVakI _2.303 //
   kva cid guṇapradhānatvam arthānām avivakṣitam /	kva cit guNa praDAna tvam arTAnAm avivakzitam /
   kva cit sāṃnidhyam apy eṣāṃ pratipattāv akāraṇam // BVaky_2.304 //	kva cit sAMniDyam api ezAm pratipattO akAraNam // BVakI _2.304 //
   *yac cānupāttaṃ śabdena tat kasmiṃś cit pratīyate /	*yat ca anupAttam Sabdena tat kasmin cit pratIyate /
   kva cit pradhānam evārtho bhavaty ayasya lakṣaṇam // BVaky_2.305 *//	kva cit praDAnam eva arTaH Bavati ayasya lakzaNam // BVakI _2.305 *//
   *ākhyātaṃ taddhitārthasya yat kiṃ cid upadarśakam /	*a AKyAtam tat hita arTasya yat kim cit upadarSakam /
   guṇapradhānabhāvasya tatra dṛṣṭo viparyayaḥ // BVaky_2.306 *//	guNa praDAna BAvasya tatra dRzwaH viparyayaH // BVakI _2.306 *//
   *nirdeśe liṅgasaṃkhyānāṃ saṃnidhānam akāraṇam /	*nirdeSe liFga saMKyAnAm saMniDAnam akAraNam /
   pramāṇam ardhahrasādāv anupāttaṃ pratīyate // BVaky_2.307 //	pramANam arDa hrasa AdO anupAttam pratIyate // BVakI _2.307 //
   hrasvasyārdhaṃ ca yad dṛṣṭaṃ tat tasyāsaṃnidhāv api /	hrasvasya arDam ca yat dRzwam tat tasya asaMniDO api /
   hrasvasya lakṣaṇārthatvāt tadvad evābhidhīyate // BVaky_2.308 //	hrasvasya lakzaNa arTa tvAt tadvat eva aBiDIyate // BVakI _2.308 //
   dīrghaplutābhyāṃ tasya syān mātrayā vā viśeṣaṇam /	dIrGa plutAByAm tasya syAt mAtrayA vA viSezaNam /
   jāter vā lakṣaṇāya syāt sarvathā saptaparṇavat // BVaky_2.309 //	jAteH vA lakzaNAya syAt sarvaTA saptaparNa vat // BVakI _2.309 //
   gantavyaṃ dṛśyatāṃ sūrya iti kālasya lakṣaṇe /	gantavyam dRSyatAm sUryaH iti kAlasya lakzaNe /
   jñāyatāṃ kāla ity etat sopāyam abhidhīyate // BVaky_2.310 //	jQAyatAm kAlaH iti etat sa upAyam aBiDIyate // BVakI _2.310 //
   vidhyaty adhanuṣety atra viśeṣeṇa nidarśyate /	viDyati aDanuzA iti atra viSezeNa nidarSyate /
   sāmānyam āśrayaḥ śakter yaḥ kaś cit pratipādakaḥ // BVaky_2.311 //	sAmAnyam ASrayaH SakteH yaH kaH cit pratipAdakaH // BVakI _2.311 //
   kākebhyo rakṣyatāṃ sarpir iti bālo 'pi coditaḥ /	kAkeByaH rakzyatAm sarpiH iti bAlaH api coditaH /
   upaghātapare vākye na śvādibhyo na rakṣati // BVaky_2.312 //	upaGAta pare vAkye na Sva AdiByaH na rakzati // BVakI _2.312 //
   prakṣālane śarāvāṇāṃ sthānanirmārjanaṃ tathā /	prakzAlane SarAvANAm sTAna nirmArjanam taTA /
   anuktam api rūpeṇa bhujyaṅgatvāt pratīyate // BVaky_2.313 //	anuktam api rUpeNa BujyaFga tvAt pratIyate // BVakI _2.313 //
   vākyāt prakaraṇād arthād aucityād deśakālataḥ /	vAkyAt prakaraNAt arTAt OcityAt deSa kAlataH /
   śabdārthāḥ pravibhajyante na rūpād eva kevalāt // BVaky_2.314 //	Sabda arTAH praviBajyante na rUpAt eva kevalAt // BVakI _2.314 //
   saṃsargo viprayogaś ca sāhacaryaṃ virodhitā /	saMsargaH viprayogaH ca sAhacaryam viroDitA /
   arthaḥ prakaraṇaṃ liṅgaṃ śabdasyānyasya saṃnidhiḥ // BVaky_2.315 //	arTaH prakaraNam liFgam Sabdasya anyasya saMniDiH // BVakI _2.315 //
   sāmarthyam aucitī deśaḥ kālo vyaktiḥ svarādayaḥ /	sAmarTyam OcitI deSaH kAlaH vyaktiH svara AdayaH /
   śabdārthasyānavacchede viśeṣasmṛtihetavaḥ // BVaky_2.316 //	Sabda arTasya anavacCede viSeza smRti hetavaH // BVakI _2.316 //
   bhedapakṣe 'pi sārūpyād bhinnārthāḥ pratipattṛṣu /	Beda pakze api sArUpyAt Binna arTAH pratipattRzu /
   niyatā yānty abhivyaktiṃ śabdāḥ prakaraṇādibhiḥ // BVaky_2.317 //	niyatAH yAnti aBivyaktim SabdAH prakaraNa AdiBiH // BVakI _2.317 //
   nāmākhyātasarūpā ye kāryāntaranibandhanāḥ /	nAma AKyAta sarUpAH ye kArya antara nibanDanAH /
   śabdā vākyasya teṣv artho na rūpād adhigamyate // BVaky_2.318 //	SabdAH vAkyasya tezu arTaH na rUpAt aDigamyate // BVakI _2.318 //
   yā pravṛttinivṛttyarthā stutinindāprakalpanā /	yA pravRtti nivRtti arTA stuti nindA prakalpanA /
   kuśalaḥ pratipattā tām ayathārthāṃ samīhate // BVaky_2.319 //	kuSalaH pratipattA tAm ayaTArTAm samIhate // BVakI _2.319 //
   vidhīyamānaṃ yat krarma dṛṣṭādṛṣṭaprayojanam /	viDIyamAnam yat krarma dRzwa adRzwa prayojanam /
   stūyate sā stutis tasya kartur eva prayojikā // BVaky_2.320 //	stUyate sA stutiH tasya kartuH eva prayojikA // BVakI _2.320 //
   vyāghrādivyapadeśena yathā bālo nivartyate /	vyAGra Adi vyapadeSena yaTA bAlaH nivartyate /
   asatyo 'pi tathā kaś cit pratyavāyo 'bhidhīyate // BVaky_2.321 //	asatyaH api taTA kaH cit pratyavAyaH aBiDIyate // BVakI _2.321 //
   na saṃvidhānāṃ kṛtvāpi pratyavāye tathāvidhe /	na saMviDAnAm kRtvA api pratyavAye taTAviDe /
   śāstreṇa pratiṣiddhe 'rthe vidvān kaś cit pravartate // BVaky_2.322 //	SAstreNa pratizidDe arTe vidvAn kaH cit pravartate // BVakI _2.322 //
   sarpeṣu saṃvidhāyāpi siddhair mantrauṣadhādibhiḥ /	sarpezu saMviDAya api sidDEH mantra OzaDa AdiBiH /
   nānyathā pratipattavyaṃ na dato gamayed iti // BVaky_2.323 //	na anyaTA pratipattavyam na dataH gamayet iti // BVakI _2.323 //
   kva cit tattvasamākhyānaṃ kriyate stutinindayoḥ /	kva cit tattva samAKyAnam kriyate stuti nindayoH /
   tatrāpi ca pravṛttiś ca nivṛttiś copadiśyate // BVaky_2.324 //	tatra api ca pravRttiH ca nivRttiH ca upadiSyate // BVakI _2.324 //
   rūpaṃ sarvapadārthānāṃ vākyārthopanibandhanam /	rUpam sarva padArTAnAm vAkya arTa upanibanDanam /
   sāpekṣā ye tu vākyārthāḥ padārthair eva te samāḥ // BVaky_2.325 //	sa apekzAH ye tu vAkya arTAH padArTEH eva te samAH // BVakI _2.325 //
   vākyaṃ tad api manyante yat padaṃ caritakriyam /	vAkyam tat api manyante yat padam carita kriyam /
   antareṇa kriyāśabdaṃ vākyāder dvitvadarśanāt // BVaky_2.326 //	antareNa kriyA Sabdam vAkya AdeH dvi tva darSanAt // BVakI _2.326 //
   ākhyātaśabde niyataṃ sādhanaṃ yatra gamyate /	AKyAta Sabde niyatam sADanam yatra gamyate /
   tad apy ekaṃ samāptārthaṃ vākyam ity abhidhīyate // BVaky_2.327 //	tat api ekam samApta arTam vAkyam iti aBiDIyate // BVakI _2.327 //
   śabdavyavahitā buddhir aprayuktapadāśrayā /	Sabda vyavahitA budDiH aprayukta pada ASrayA /
   anumānaṃ tadarthasya pratyaye hetur ucyate // BVaky_2.328 //	anumAnam tad arTasya pratyaye hetuH ucyate // BVakI _2.328 //
   [this verse is only in Rau]	[TiH verse iH onlI id RO]
   apare tu padasyaiva tam arthaṃ pratijānate /	apare tu padasya eva tam arTam pratijAnate /
   śabdāntarābhisaṃbandham antareṇa vyavasthitam // BVaky_2.329 //	Sabda antara aBisaMbanDam antareNa vyavasTitam // BVakI _2.329 //
   yasminn uccarite śabde yadā yo 'rthaḥ pratīyate /	yasmin uccarite Sabde yadA yaH arTaH pratIyate /
   tam āhur arthaṃ tasyaiva nānyad arthasya lakṣaṇam // BVaky_2.330 //	tam AhuH arTam tasya eva na anyat arTasya lakzaNam // BVakI _2.330 //
   kriyārthopapadeśv evaṃ sthānināṃ gamyate kriyā /	kriyA arTa upapadeSu evam sTAninAm gamyate kriyA /
   vṛttau nirādibhiś caivaṃ krāntādyarthaḥ pratīyate // BVaky_2.331 //	vRttO nirAdiBiH ca evam krAnta Adi arTaH pratIyate // BVakI _2.331 //
   tāni śabdāntarāṇy eva paryāyā iva laukikāḥ /	tAni Sabda antarANi eva paryAyAH iva lOkikAH /
   arthaprakaraṇābhyāṃ tu teṣāṃ svārtho niyamyate // BVaky_2.332 //	arTa prakaraNAByAm tu tezAm sva arTaH niyamyate // BVakI _2.332 //
   pratibodhābhyupāyās tu ye taṃ taṃ puruṣaṃ prati /	pratiboDa aByupAyAH tu ye tam tam puruzam prati /
   nāvaśyaṃ te 'bhisaṃbaddhāḥ śabdā jñeyena vastunā // BVaky_2.333 //	na avaSyam te aBisaMbadDAH SabdAH jQeyena vastunA // BVakI _2.333 //
   asatyāṃ pratipattau vā mithyā vā pratipādane /	asatyAm pratipattO vA miTyA vA pratipAdane /
   svair arthair nityasaṃbandhās te te śabdā vyavasthitāḥ // BVaky_2.334 //	svEH arTEH nitya saMbanDAH te te SabdAH vyavasTitAH // BVakI _2.334 //
   yathāprakaraṇaṃ dvāram ity asyāṃ karmaṇaḥ śrutau /	yaTAprakaraNam dvAram iti asyAm karmaNaH SrutO /
   badhāna dehi vety etad upāyād avagamyate // BVaky_2.335 //	baDAna dehi vA iti etat upAyAt avagamyate // BVakI _2.335 //
   tatra sādhanavṛttir yaḥ śabdaḥ sattvanibandhanaḥ /	tatra sADana vRttiH yaH SabdaH sattva nibanDanaH /
   na sa pradhānabhūtasya sādhyasyārthasya vācakaḥ // BVaky_2.336 //	na sa praDAna BUtasya sADyasya arTasya vAcakaH // BVakI _2.336 //
   svārthamātraṃ prakāśyāsau sāpekṣo vinivartate /	sva arTa mAtram prakASya asO sa apekzaH vinivartate /
   arthas tu tasya saṃbandhī prakalpayati saṃnidhim // BVaky_2.337 //	arTaH tu tasya saMbanDI prakalpayati saMniDim // BVakI _2.337 //
   pārārthyasyāviśiṣṭatvān na śabdāc chabdasaṃnidhiḥ /	pArArTyasya aviSizwa tvAt na SabdAt Sabda saMniDiH /
   nārthāc chabdasya sāṃnidhyaṃ na śabdād arthasaṃnidhiḥ // BVaky_2.338 //	na arTAt Sabdasya sAMniDyam na SabdAt arTa saMniDiH // BVakI _2.338 //
   naṣṭarūpam ivākhyātam ākṣiptaṃ karmavācinā /	nazwa rUpam iva AKyAtam Akziptam karma vAcinA /
   yadi prāptaṃ pradhānatvaṃ yugapad bhāvasattvayoḥ // BVaky_2.339 //	yadi prAptam praDAna tvam yugapad BAva sattvayoH // BVakI _2.339 //
   tais tu nāmasarūpatvam ākhyātasyāsya varṇyate /	tEH tu nAma sarUpa tvam AKyAtasya asya varNyate /
   anvayavyatirekābhyāṃ vyavahāro vibhajyate // BVaky_2.340 //	anvaya vyatirekAByAm vyavahAraH viBajyate // BVakI _2.340 //
   na cāpi rūpāt saṃdehe vācakatvaṃ nivartate /	na ca api rUpAt saMdehe vAcaka tvam nivartate /
   ardhaṃ paśor iti yathā sāmarthyāt tad dhi kalpate // BVaky_2.341 //	arDam paSoH iti yaTA sAmarTyAt tat Di kalpate // BVakI _2.341 //
   sarvaṃ sattvapadaṃ śuddhaṃ yadi bhāvanibandhanam /	sarvam sattva padam SudDam yadi BAva nibanDanam /
   saṃsarge ca vibhakto 'sya tasyārtho na pṛthag yadi // BVaky_2.342 //	saMsarge ca viBaktaH asya tasya arTaH na pRTak yadi // BVakI _2.342 //
   kriyāpradhānam ākhyātaṃ nāmnāṃ sattvapradhānatā /	kriyA praDAnam AKyAtam nAmnAm sattva praDAna tA /
   catvāri padajātāni sarvam etad virudhyate // BVaky_2.343 //	catvAri pada jAtAni sarvam etat viruDyate // BVakI _2.343 //
   vākyasya buddhau nityatvam arthayogaṃ ca laukikam /	vAkyasya budDO nitya tvam arTa yogam ca lOkikam /
   dṛṣṭvā catuṣṭvaṃ nāstīti vadaty audumbarāyaṇaḥ // BVaky_2.344 //	dRzwvA catuzwvam na asti iti vadati OdumbarAyaNaH // BVakI _2.344 //
   vyāptimāṃś ca laghuś caiva vyavahāraḥ padāśrayaḥ /	vyAptimAn ca laGuH ca eva vyavahAraH pada ASrayaH /
   loke śāstre ca kāryārthaṃ vibhāgenaiva kalpitaḥ // BVaky_2.345 //	loke SAstre ca kArya arTam viBAgena eva kalpitaH // BVakI _2.345 //
   na loke pratipattṝṇām arthayogāt prasiddhayaḥ /	na loke pratipattLNAm arTa yogAt prasidDayaH /
   tasmād alaukiko vākyād anyaḥ kaś cin na vidyate // BVaky_2.346 //	tasmAt alOkikaH vAkyAt anyaH kaH cit na vidyate // BVakI _2.346 //
   anyatra śrūyamāṇaiś ca liṅgair vākyaiś ca sūcitāḥ /	anyatra SrUyamANEH ca liFgEH vAkyEH ca sUcitAH /
   svārthā eva pratīyante rūpābhedād alakṣitāḥ // BVaky_2.347 //	sva arTAH eva pratIyante rUpa aBedAt alakzitAH // BVakI _2.347 //
   utsargavākye yat tyaktam aśabdam iva śabdavat /	utsarga vAkye yat tyaktam aSabdam iva Sabda vat /
   tad bādhakeṣu vākyeṣu śrutam anyatra gamyate // BVaky_2.348 //	tat bADakezu vAkyezu Srutam anyatra gamyate // BVakI _2.348 //
   brāhmaṇānāṃ śrutir dadhni prakrāntā māṭharād vinā /	brAhmaNAnAm SrutiH daDni prakrAntA mAWarAt vinA /
   māṭharas takrasaṃbandhāt tatrācaṣṭe yathārthatām // BVaky_2.349 //	mAWaraH takra saMbanDAt tatra Acazwe yaTArTa tAm // BVakI _2.349 //
   anekākhyātayoge 'pi vākyaṃ nyāyāpavādayoḥ /	aneka AKyAta yoge api vAkyam nyAya apavAdayoH /
   ekam eveṣyate kaiś cid bhinnarūpam iva sthitam // BVaky_2.350 //	ekam eva izyate kEH cit Binna rUpam iva sTitam // BVakI _2.350 //
   niyamaḥ pratiṣedhaś ca vidhiśeṣas tathā sati /	niyamaH pratizeDaH ca viDi SezaH taTA sati /
   dvitīye yo lug ākhyātas taccheṣam alukaṃ viduḥ // BVaky_2.351 //	dvitIye yaH luc AKyAtaH tad Sezam alukam viduH // BVakI _2.351 //
   nirākāṅkṣāṇi nirvṛttau pradhānāni parasparam /	nirAkAFkzANi nirvRttO praDAnAni parasparam /
   teṣām anupakāritvāt kathaṃ syād ekavākyatā // BVaky_2.352 //	tezAm anupakAri tvAt kaTam syAt eka vAkyatA // BVakI _2.352 //
   viśeṣavidhinārthitvād vākyaśeṣo 'numīyate /	viSeza viDinA arTi tvAt vAkya SezaH anumIyate /
   vidheyavan nivartye 'rthe tasmāt tulyaṃ vyapekṣaṇam // BVaky_2.353 //	viDeya vat nivartye arTe tasmAt tulyam vyapekzaNam // BVakI _2.353 //
   saṃjñāśabdaikadeśo yas tasya lopo na vidyate /	saMjQA Sabda eka deSaH yaH tasya lopaH na vidyate /
   viśiṣṭarūpā sā saṃjñā kṛtā ca na nivartate // BVaky_2.354 //	viSizwa rUpA sA saMjQA kRtA ca na nivartate // BVakI _2.354 //
   saṃjñāntarāc ca dattāder nānyā saṃjñā pratīyate /	saMjQA antarAt ca datta AdeH na anyA saMjQA pratIyate /
   saṃjñinaṃ devadattākhyaṃ dattaśabdaḥ kathaṃ vadet // BVaky_2.355 //	saMjQinam devadatta AKyam datta SabdaH kaTam vadet // BVakI _2.355 //
   sarvair avayavais tulyaṃ saṃbandhaṃ samudāyavat /	sarvEH avayavEH tulyam saMbanDam samudAya vat /
   ke cic chabdasvarūpāṇāṃ manyante sarvasaṃjñibhiḥ // BVaky_2.356 //	ke cit Sabda svarUpANAm manyante sarva saMjQiBiH // BVakI _2.356 //
   varṇānām arthavattvaṃ tu saṃjñānāṃ saṃjñibhir bhavet /	varNAnAm arTavat tvam tu saMjQAnAm saMjQiBiH Bavet /
   saṃbaddho 'vayavaḥ saṃjñā  praviveke na kalpate // BVaky_2.357 //	saMbadDaH avayavaH saMjQA praviveke na kalpate // BVakI _2.357 //
   sarvasvarūpair yugapat saṃbandhe sati saṃjñinaḥ /	sarva svarUpEH yugapad saMbanDe sati saMjQinaH /
   naikadeśasarūpebhyas tatpratyāyanasaṃbhavaḥ // BVaky_2.358 //	na eka deSa sarUpeByaH tad pratyAyana saMBavaH // BVakI _2.358 //
   ekadeśāt tu saṃghāte keṣāṃ cij jāyate smṛtiḥ /	eka deSAt tu saMGAte kezAm cit jAyate smRtiH /
   smṛtes tu viṣayāc chabdāt saṃghātārthaḥ pratīyate // BVaky_2.359 //	smRteH tu vizayAt SabdAt saMGAta arTaH pratIyate // BVakI _2.359 //
   ekadeśāt smṛtir bhinne saṃghāte niyatā katham /	eka deSAt smRtiH Binne saMGAte niyatA kaTam /
   kathaṃ pratīyamānaḥ syāc chabdo 'rthasyābhidhāyakaḥ // BVaky_2.360 //	kaTam pratIyamAnaH syAt SabdaH arTasya aBiDAyakaH // BVakI _2.360 //
   ekadeśasarūpās tu tais tair bhedaiḥ samanvitāḥ /	eka deSa sarUpAH tu tEH tEH BedEH samanvitAH /
   anuniṣpādinaḥ śabdāḥ saṃjñāsu samavasthitāḥ // BVaky_2.361 //	anunizpAdinaH SabdAH saMjQAsu samavasTitAH // BVakI _2.361 //
   sādhāraṇatvāt saṃdhigdhāḥ sāmarthyān niyatāśrayāḥ /	sADAraNa tvAt saMDigDAH sAmarTyAt niyata ASrayAH /
   teṣāṃ ye sādhavas teṣu śāstre lopādi śiṣyate // BVaky_2.362 //	tezAm ye sADavaH tezu SAstre lopa Adi Sizyate // BVakI _2.362 //
   tulyāyām anuniṣpattau jye drā ghā ity asādhavaḥ /	tulyAyAm anunizpattO jye drA GAH iti asADavaH /
   na hy anvākhyāyake śāstre teṣu dattādivat smṛtiḥ // BVaky_2.363 //	na hi anvAKyAyake SAstre tezu datta Adi vat smRtiH // BVakI _2.363 //
   kṛtaṇatvāś ca ye śabdā nityāḥ kharaṇasādayaḥ /	kRtaNa tvAH ca ye SabdAH nityAH KaraNa sa AdayaH /
   ekadravyopadeśitvāt tān sādhūn saṃpracakṣate // BVaky_2.364 //	eka dravya upadeSi tvAt tAn sADUn saMpracakzate // BVakI _2.364 //
   gotrāṇy eva tu tāny āhuḥ saṃjñāśaktisamanvayāt /	gotrANi eva tu tAni AhuH saMjQA Sakti samanvayAt /
   nimittāpekṣaṇaṃ teṣu svārthe nāvaśyam iṣyate // BVaky_2.365 //	nimitta apekzaNam tezu sva arTe na avaSyam izyate // BVakI _2.365 //
   vyavahārāya niyamaḥ saṃjñānāṃ saṃjñini kva cit /	vyavahArAya niyamaH saMjQAnAm saMjQini kva cit /
   nitya eva tu saṃbandho ḍitthādiṣu gavādivat // BVaky_2.366 //	nityaH eva tu saMbanDaH xitTa Adizu gavA Adi vat // BVakI _2.366 //
   kṛtakatvād anityatvaṃ saṃbandhasyopapadyate /	kRtaka tvAt anitya tvam saMbanDasya upapadyate /
   saṃjñāyāṃ sā hi puruṣair yathākāmaṃ niyujyate // BVaky_2.367 //	saMjQAyAm sA hi puruzEH yaTAkAmam niyujyate // BVakI _2.367 //
   yathā hi pāṃsulekhānāṃ bālakair madhukrādayaḥ /	yaTA hi pAMsu leKAnAm bAlakEH maDukra AdayaH /
   saṃjñāḥ kriyante sarvāsu saṃjñāsv eṣaiva kalpanā // BVaky_2.368 //	saMjQAH kriyante sarvAsu saMjQAsu ezA eva kalpanA // BVakI _2.368 //
   vṛddhyādīnāṃ ca śāstre 'smiñ chaktyavacchedalakṣaṇaḥ /	vRdDi AdInAm ca SAstre asmin Cakti avacCeda lakzaNaH /
   akṛtrimo hi saṃbandho viśeṣaṇaviśeṣyavat // BVaky_2.369 //	akRtrimaH hi saMbanDaH viSezaNa viSezya vat // BVakI _2.369 //
   saṃjñā svarūpam āśritya nimitte sati laukikī /	saMjQA sva rUpam ASritya nimitte sati lOkikI /
   kā cit pravartate kā cin nimittāsaṃnidhāv api // BVaky_2.370 //	kA cit pravartate kA cit nimitta asaMniDO api // BVakI _2.370 //
   śāstre 'pi mahatī saṃjñā svarūpopanibandhanā /	SAstre api mahatI saMjQA svarUpa upanibanDanA /
   anumānaṃ nimittasya saṃnidhāne pratīyate // BVaky_2.371 //	anumAnam nimittasya saMniDAne pratIyate // BVakI _2.371 //
   āvṛtter anumānaṃ vā sārūpyāt tatra gamyate /	AvRtteH anumAnam vA sArUpyAt tatra gamyate /
   śabdabhedānumānaṃ vā śaktibhedasya vā gatiḥ // BVaky_2.372 //	Sabda Beda anumAnam vA Sakti Bedasya vA gatiH // BVakI _2.372 //
   kva cid viṣayabhedena kṛtrimā vyavatiṣṭhate /	kva cit vizaya Bedena kRtrimA vyavatizWate /
   saṃkhyāyām ekaviṣayaṃ vyavasthānaṃ dvayor api // BVaky_2.373 //	saMKyAyAm eka vizayam vyavasTAnam dvayoH api // BVakI _2.373 //
   viṣayaṃ kṛtrimasyāpi laukikaḥ kva cid uccaran /	vizayam kRtrimasya api lOkikaH kva cit uccaran /
   vyāpnoti dūrāt saṃbuddhau tathā hi grahaṇaṃ dvayoḥ // BVaky_2.374 //	vyApnoti dUrAt saMbudDO taTA hi grahaNam dvayoH // BVakI _2.374 //
   saṅghaikaśeṣadvandveṣu ke cit sāmarthyalakṣaṇam /	saFGa ekaSeza dvandvezu ke cit sAmarTya lakzaNam /
   pratyāśrayam avasthānaṃ kriyāṇāṃ pratijānate // BVaky_2.375 //	pratyASrayam avasTAnam kriyANAm pratijAnate // BVakI _2.375 //
   bhojanaṃ phalarūpābhyām ekaikasmin samāpyate /	Bojanam Pala rUpAByAm ekEkasmin samApyate /
   anyathā hi vyavasthāne na tadarthaḥ prakalpyate // BVaky_2.376 //	anyaTA hi vyavasTAne na tad arTaH prakalpyate // BVakI _2.376 //
   annādānādi rūpāṃ ca sarve tṛptiphalāṃ bhujim /	anna AdAna Adi rUpAm ca sarve tRpti PalAm Bujim /
   pratyekaṃ pratipadyante na tu nāṭyakriyām iva // BVaky_2.377 //	pratyekam pratipadyante na tu nAwya kriyAm iva // BVakI _2.377 //
   pādyavat sā vibhāgena sāmarthyād avatiṣṭhate /	pAdya vat sA viBAgena sAmarTyAt avatizWate /
   bhujiḥ karoti bhujyarthaṃ na tantreṇa pradīpavat // BVaky_2.378 //	BujiH karoti Buji arTam na tantreNa pradIpa vat // BVakI _2.378 //
   dṛśyādis tu kriyaikāpi tathābhūteṣu karmasu /	dRSya AdiH tu kriyA ekA api taTABUtezu karmasu /
   āvṛttim antareṇāpi samudāyāśrayā bhavet // BVaky_2.379 //	AvRttim antareNa api samudAya ASrayAH Bavet // BVakI _2.379 //
   bhinnavyāpārarūpāṇāṃ vyavahārādidarśane /	Binna vyApAra rUpANAm vyavahAra Adi darSane /
   kartṝṇāṃ darśanaṃ bhinnaṃ saṃbhūyārthasya sādhakam // BVaky_2.380 //	kartLNAm darSanam Binnam saMBUya arTasya sADakam // BVakI _2.380 //
   lakṣyasya lokasiddhatvāc chāstre liṅgasya darśanāt /	lakzyasya loka sidDa tvAt SAstre liFgasya darSanAt /
   arthiṣv ādaikṣu bhedena vṛddhisaṃjñā samāpyate // BVaky_2.381 //	arTizu AdEkzu Bedena vRdDi saMjQA samApyate // BVakI _2.381 //
   śatādānapradhānatvād daṇḍane śatakarmake /	Sata AdAna praDAna tvAt daNxane Sata karmake /
   arthināṃ guṇabhede 'pi saṃkhyeyo 'rtho na bhidyate // BVaky_2.382 //	arTinAm guNa Bede api saMKyeyaH arTaH na Bidyate // BVakI _2.382 //
   saṅghasyaiva vidheyatvāt kāryavat pratipādane /	saFGasya eva viDeya tvAt kArya vat pratipAdane /
   tatra tantreṇa saṃbandhaḥ samāsābhyastasaṃjñayoḥ // BVaky_2.383 //	tatra tantreNa saMbanDaH samAsa aByasta saMjQayoH // BVakI _2.383 //
   lakṣaṇārthā śrutir yeṣāṃ kāṃ cid eva kriyāṃ prati /	lakzaNa arTA SrutiH yezAm kAm cit eva kriyAm prati /
   tair vyastaiś ca samastaiś ca sa dharma upalakṣyate // BVaky_2.384 //	tEH vyastEH ca samastEH ca sa DarmaH upalakzyate // BVakI _2.384 //
   vṛṣalair na praveṣṭavyam ity etasmin gṛhe yathā /	vRzalEH na pravezwavyam iti etasmin gRhe yaTA /
   pratyekaṃ saṃhatānāṃ ca praveśaḥ pratiṣidhyate // BVaky_2.385 //	pratyekam saMhatAnAm ca praveSaH pratiziDyate // BVakI _2.385 //
   saṃbhūya tv arthalipsādi  pratiṣedhopadeśane /	saMBUya tu arTa lipsA Adi pratizeDa upadeSane /
   pṛthag apratiṣiddhatvāt pravṛttir na virudhyate // BVaky_2.386 //	pRTak apratizidDa tvAt pravRttiH na viruDyate // BVakI _2.386 //
   vyavāyalakṣaṇārthātvād aṭkupvāṅādibhis tathā /	vyavAya lakzaNa arTAtvAt awkupvAFa AdiBiH taTA /
   pratyekaṃ vā samastair vā ṇatvaṃ na pratiṣidhyate // BVaky_2.387 //	pratyekam vA samastEH vA Na tvam na pratiziDyate // BVakI _2.387 //
   anugrahārthā bhoktṝṇāṃ bhujir ārabhyate yadā /	anugraha arTAH BoktLNAm BujiH AraByate yadA /
   deśakālādyabhedena nānugṛhṇāti tān asau // BVaky_2.388 //	deSa kAla Adi aBedena na anugRhNAti tAn asO // BVakI _2.388 //
   pātrādibhedān nānātvaṃ yasyaikasyopadiśyate /	pAtra Adi BedAt nAnAtvam yasya ekasya upadiSyate /
   viparyaye vā bhinnasya tasyaikatvaṃ prakalpyate // BVaky_2.389 //	viparyaye vA Binnasya tasya ekatvam prakalpyate // BVakI _2.389 //
   saṃhatyāpi ca kurvāṇā bhedena pratipāditāḥ /	saMhatya api ca kurvANAH Bedena pratipAditAH /
   svaṃ svaṃ bhojyaṃ vibhāgena prāptaṃ saṃbhūya bhuñjate // BVaky_2.390 //	svam svam Bojyam viBAgena prAptam saMBUya BuQjate // BVakI _2.390 //
   vīpsāyā viṣayābhāvād virodhād anyasaṃkhyayā /	vIpsAyAH vizaya aBAvAt viroDAt anya saMKyayA /
   dvidhā samāptyayogāc ca śatam saṅghe 'vatiṣṭhate // BVaky_2.391 //	dviDA samApti ayogAt ca Satam saFGe avatizWate // BVakI _2.391 //
   bhujir dvandvaikaśeṣābhyāṃ yatrānyaiḥ saha śiṣyate /	BujiH dvandva eka SezAByAm yatra anyEH saha Sizyate /
   tatrāpi lakṣaṇārthatvād dvidhā vākyaṃ samāpyate // BVaky_2.392 //	tatra api lakzaNa arTa tvAt dviDA vAkyam samApyate // BVakI _2.392 //
   vākyāntarāṇāṃ pratyekaṃ samāptiḥ kaiś cid iṣyate /	vAkya antarANAm pratyekam samAptiH kEH cit izyate /
   rūpāntareṇa yuktānāṃ vākyanāṃ tena saṃgrahaḥ // BVaky_2.393 //	rUpa antareNa yuktAnAm vAkyanAm tena saMgrahaH // BVakI _2.393 //
   na vākyasyābhidheyāni bhedavākyāni kāni cit /	na vAkyasya aBiDeyAni Beda vAkyAni kAni cit /
   tasmiṃs tūccarite bhedāṃs tathānyān pratipadyate // BVaky_2.394 //	tasmin tu uccarite BedAn taTA anyAn pratipadyate // BVakI _2.394 //
   yeṣāṃ samasto vākyārthaḥ pratibhedaṃ samāpyate /	yezAm samastaH vAkya arTaH pratiBedam samApyate /
   teṣāṃ tadānīṃ bhinnasya kiṃ padārthasya sattayā // BVaky_2.395 //	tezAm tadAnIm Binnasya kim padArTasya sat tayA // BVakI _2.395 //
   atha tair eva janitaḥ so 'rtho bhinneṣu vartate /	aTa tEH eva janitaH saH arTaH Binnezu vartate /
   pūrvasyārthasya tena syād virodhaḥ saha vā sthitiḥ // BVaky_2.396 //	pUrvasya arTasya tena syAt viroDaH saha vA sTitiH // BVakI _2.396 //
   sahasthitau virodhitvaṃ syād viśiṣṭāviśiṣṭayoḥ /	saha sTitO viroDi tvam syAt viSizwa aviSizwayoH /
   vyabhicārī tu saṃbandhas tyāge 'rthasya prasajyate // BVaky_2.397 //	vyaBicArI tu saMbanDaH tyAge arTasya prasajyate // BVakI _2.397 //
   ekaḥ sādhāraṇo vācyaḥ pratiśabdam avasthitaḥ /	ekaH sADAraNaH vAcyaH pratiSabdam avasTitaH /
   saṅghe saṅghiṣu cārthātmā samnidhānanideśakaḥ // BVaky_2.398 //	saFGe saFGizu ca arTa AtmA samniDAna nideSakaH // BVakI _2.398 //
   yathā sādhāraṇe svatvaṃ tyāgasya ca phalaṃ dhane /	yaTA sADAraNe sva tvam tyAgasya ca Palam Dane /
   prītiś cāvikalā tadvat saṃbandho 'rthena tadvatām // BVaky_2.399 //	prItiH ca avikalA tadvat saMbanDaH arTena tadvatAm // BVakI _2.399 //
   varṇānām arthavattāyāṃ tenaivārthena tadvati /	varNAnAm arTavat tAyAm tena eva arTena tadvati /
   samudāye na caikatvaṃ bhedena vyavatiṣṭhate // BVaky_2.400 //	samudAye na ca eka tvam Bedena vyavatizWate // BVakI _2.400 //
   ekenaiva pradīpena sarve sādhāraṇaṃ dhanam /	ekena eva pradIpena sarve sADAraNam Danam /
   paśyanti tadvad ekena supā saṃkhyābhidhīyate // BVaky_2.401 //	paSyanti tadvat ekena supA saMKyA aBiDIyate // BVakI _2.401 //
   nārthavattā pade varṇe vākye caivaṃ viśiṣyate /	na arTavattA pade varNe vAkye ca evam viSizyate /
   abhyāsāt prakramo 'nyas tu viruddha iva dṛśyate // BVaky_2.402 //	aByAsAt prakramaH anyaH tu virudDaH iva dRSyate // BVakI _2.402 //
   viniyogād ṛte śabdo na svārthasya prakāśakaḥ /	viniyogAt Rte SabdaH na sva arTasya prakASakaH /
   arthābhidhānasaṃbandham uktidvāraṃ pracakṣate // BVaky_2.403 //	arTa aBiDAna saMbanDam ukti dvAram pracakzate // BVakI _2.403 //
   yathā praṇihitaṃ cakṣur darśanāyopakalpate /	yaTA praNihitam cakzuH darSanAya upakalpate /
   tathābhisaṃhitaḥ śabdo bhavaty arthasya vācakaḥ // BVaky_2.404 //	taTA aBisaMhitaH SabdaH Bavati arTasya vAcakaH // BVakI _2.404 //
   kriyāvyavetaḥ saṃbandho dṛṣṭaḥ karaṇakarmabhiḥ /	kriyA vyavetaH saMbanDaH dRzwaH karaNa karmaBiH /
   abhidhāniyamas tasmād abhidhānābhidheyayoḥ // BVaky_2.405 //	aBiDA niyamaH tasmAt aBiDAna aBiDeyayoH // BVakI _2.405 //
   bahuṣv ekābhidhāneṣu sarveṣv ekārthakāriṣu /	bahuzu eka aBiDAnezu sarvezu eka arTa kArizu /
   yat prayoktābhisaṃdhatte śabdas tatrāvatiṣṭhate // BVaky_2.406 //	yat prayoktA aBisaMDatte SabdaH tatra avatizWate // BVakI _2.406 //
   āmnāyaśabdān abhyāse ke cid āhur anarthakān /	AmnAya SabdAn aByAse ke cit AhuH anarTakAn /
   svarūpamātravṛttīṃś ca pareṣāṃ pratipādane // BVaky_2.407 //	sva rUpa mAtra vRttIn ca parezAm pratipAdane // BVakI _2.407 //
   abhidhānakriyāyogād arthasya pratipādakān /	aBiDAna kriyA yogAt arTasya pratipAdakAn /
   niyogabhedān manyante tān evaikatvadarśinaḥ // BVaky_2.408 //	niyoga BedAn manyante tAn eva eka tva darSinaH // BVakI _2.408 //
   teṣām atyantanānātvaṃ nānātvavyavahāriṇaḥ /	tezAm atyanta nAnA tvam nAnA tva vyavahAriNaH /
   akṣādīnām iva prāhur ekajātisamanvayāt // BVaky_2.409 //	akza AdInAm iva prAhuH eka jAti samanvayAt // BVakI _2.409 //
   prayogād abhisaṃdhānam anyad eṣu na vidyate /	prayogAt aBisaMDAnam anyat ezu na vidyate /
   viṣaye yataśaktitvāt sa tu tatra vyavasthitaḥ // BVaky_2.410 //	vizaye yata Sakti tvAt sa tu tatra vyavasTitaH // BVakI _2.410 //
   nānātvasyaiva saṃjñānam arthaprakaraṇādibhiḥ /	nAnAtvasya eva saMjQAnam arTa prakaraNa AdiBiH /
   na jātv arthāntare vṛttir anyārthānāṃ kathaṃ cana // BVaky_2.411 //	na jAtu arTa antare vRttiH anya arTAnAm kaTam cana // BVakI _2.411 //
   padarūpam ca yad vākyam astitvopanibandhanam /	pada rUpam ca yat vAkyam astitva upanibanDanam /
   kāmaṃ vimarśas tatrāyaṃ na vākyāvayave pade // BVaky_2.412 //	kAmam vimarSaH tatra ayam na vAkya avayave pade // BVakI _2.412 //
   yathaivānarthakair varṇair viśiṣṭo 'rtho 'bhidhīyate /	yaTA eva anarTakEH varNEH viSizwaH arTaH aBiDIyate /
   padair anarthakair evaṃ viśiṣṭo 'rtho 'bhidhīyate // BVaky_2.413 //	padEH anarTakEH evam viSizwaH arTaH aBiDIyate // BVakI _2.413 //
   yad antarāle jñānaṃ tu padārtheṣūpajāyate /	yat antarAle jQAnam tu padArTezu upajAyate /
   pratipatter upāyo 'sau prakramānavadhāraṇāt // BVaky_2.414 //	pratipatteH upAyaH asO prakramAnavaDAraNAt // BVakI _2.414 //
   pūrvair arthair anugato yathārthātmā paraḥ paraḥ /	pUrvEH arTEH anugataH yaTA arTa AtmA paraH paraH /
   saṃsarga eva prakrāntas tathānyeṣv arthavastuṣu // BVaky_2.415 //	saMsargaH eva prakrAntaH taTA anyezu arTa vastuzu // BVakI _2.415 //
   aṅgīkṛte tu keṣāṃ cit sādhyenārthena sādhane /	aFgIkRte tu kezAm cit sADyena arTena sADane /
   ārādhaniyamārthaiva sādhanānāṃ punaḥ śrutiḥ // BVaky_2.416 //	ArADa niyama arTA eva sADanAnAm punar SrutiH // BVakI _2.416 //
   ādhāre niyamābhāvāt tadākṣepo na vidyate /	ADAre niyama aBAvAt tad AkzepaH na vidyate /
   sāmarthyāt saṃbhavas tasya śrutis tv anyanivṛttaye // BVaky_2.417 //	sAmarTyAt saMBavaH tasya SrutiH tu anya nivRttaye // BVakI _2.417 //
   kriyā kriyāntarād bhinnā niyatādhārasādhanā /	kriyA kriyA antarAt BinnA niyata ADAra sADanAH /
   prakrāntā pratipattṝṇāṃ bhedāḥ saṃbodhahetavaḥ // BVaky_2.418 //	prakrAntA pratipattLNAm BedAH saMboDa hetavaH // BVakI _2.418 //
   avibhāgaṃ tu śabdebhyaḥ kramavadbhyo 'padakramam /	aviBAgam tu SabdeByaH kramavadByaH apadakramam /
   prakāśate tadanyeṣāṃ vākyaṃ vākyārtha eva ca // BVaky_2.419 //	prakASate tad anyezAm vAkyam vAkya arTaH eva ca // BVakI _2.419 //
   svarūpaṃ vidyate yasya tasyātmā na nirūpyate /	svarUpam vidyate yasya tasya AtmA na nirUpyate /
   nāsti yasya svarūpaṃ tu tasyaivātmā nirūpyate // BVaky_2.420 //	na asti yasya svarUpam tu tasya eva AtmA nirUpyate // BVakI _2.420 //
   aśabdam apare 'rthasya rūpanirdhāraṇaṃ viduḥ /	aSabdam apare arTasya rUpa nirDAraNam viduH /
   arthāvabhāsarūpā ca śabdebhyo jāyate smṛtiḥ // BVaky_2.421 //	arTa avaBAsa rUpA ca SabdeByaH jAyate smRtiH // BVakI _2.421 //
   anyathaivāgnisaṃbandhād dāhaṃ dagdho 'bhimanyate /	anyaTA eva agni saMbanDAt dAham dagDaH aBimanyate /
   anyathā dāhaśabdena dāhārthaḥ saṃpratīyate // BVaky_2.422 //	anyaTA dAha Sabdena dAha arTaH saMpratIyate // BVakI _2.422 //
   pṛthaṅniviṣṭatattvānāṃ pṛthagarthānupātinām /	pRTak nivizwa tattvAnAm pRTak arTa anupAtinAm /
   indriyāṇāṃ yathā kāryam ṛte dehān na kalpate // BVaky_2.423 //	indriyANAm yaTA kAryam Rte dehAn na kalpate // BVakI _2.423 //
   tathā padānāṃ sarveṣāṃ pṛthagarthaniveśinām /	taTA padAnAm sarvezAm pRTak arTa niveSinAm /
   vākyebhyaḥ pravibhaktānām arthavattā na vidyate // BVaky_2.424 //	vAkyeByaH praviBaktAnAm arTavat tA na vidyate // BVakI _2.424 //
   saṃsargarūpaṃ saṃsṛṣṭeṣv arthavastuṣu gṛhyate /	saMsarga rUpam saMsRzwezu arTa vastuzu gRhyate /
   nātropākhyāyate tattvam apadārthasya darśanāt // BVaky_2.425 //	na atra upAKyAyate tattvam apadArTasya darSanAt // BVakI _2.425 //
   darśanasyāpi yat satyaṃ na tathā darśanaṃ sthitam /	darSanasya api yat satyam na taTA darSanam sTitam /
   vastu saṃsargarūpeṇa tad arūpaṃ nirūpyate // BVaky_2.426 //	vastu saMsarga rUpeNa tat arUpam nirUpyate // BVakI _2.426 //
   astitvenānuṣakto vā nivṛttyātmani vā sthitaḥ /	astitvena anuzaktaH vA nivRtti a Atmani vA sTitaH /
   artho 'bhidhīyate yasmād ato vākyaṃ prayujyate // BVaky_2.427 //	arTaH aBiDIyate yasmAt atas vAkyam prayujyate // BVakI _2.427 //
   kriyānuṣaṅgeṇa vinā na padārthaḥ pratīyate /	kriyA anuzaFgeNa vinA na padArTaH pratIyate /
   satyo vā viparīto vā vyavahāre na so 'sty ataḥ // BVaky_2.428 //	satyaH vA viparItaH vA vyavahAre na saH asti atas // BVakI _2.428 //
   sad ity etat tu yad vākyaṃ tad abhūd asti neti vā /	sat iti etat tu yat vAkyam tat aBUt asti na iti vA /
   kriyābhidhānasaṃbandham antareṇa na gamyate // BVaky_2.429 //	kriyA aBiDAna saMbanDam antareNa na gamyate // BVakI _2.429 //
   ākhyātapadavācye 'rthe sādhanopanibandhane /	AKyAta pada vAcye arTe sADana upanibanDane /
   vinā sattvābhidhānena nākāṅkṣā vinivartate // BVaky_2.430 //	vinA sattva aBiDAnena na AkAFkzA vinivartate // BVakI _2.430 //
   prādhānyāt tu kriyā pūrvam arthasya pravibhajyate /	prADAnyAt tu kriyA pUrvam arTasya praviBajyate /
   sādhyaprayuktāny aṅgāni phalaṃ tasya prayojakam // BVaky_2.431 //	sADya prayuktAni aFgAni Palam tasya prayojakam // BVakI _2.431 //
   prayoktaivābhisaṃdhatte sādhyasādhanarūpatām /	prayoktA eva aBisaMDatte sADya sADana rUpa tAm /
   arthasya cābhisaṃbandha  kalpanāṃ prasamīhate // BVaky_2.432 //	arTasya ca aBisaMbanDa kalpanAm prasamIhate // BVakI _2.432 //
   pacikriyāṃ karotīti karmatvenābhidhīyate /	pacikriyAm karoti iti karma tvena aBiDIyate /
   paktiḥ karaṇarūpaṃ tu sādhyatvena pratīyate // BVaky_2.433 //	paktiH karaNa rUpam tu sADya tvena pratIyate // BVakI _2.433 //
   yo 'ṃśo yenopakāreṇa prayoktṝṇāṃ vivakṣitaḥ /	yaH aMSaH yena upakAreNa prayoktLNAm vivakzitaH /
   arthasya sarvaśaktitvāt sa tathaiva vyavasthitaḥ // BVaky_2.434 //	arTasya sarva Sakti tvAt sa taTA eva vyavasTitaH // BVakI _2.434 //
   ārādvṛttiṣu saṃbandhaḥ kadā cid abhidhīyate /	ArAt vRttizu saMbanDaH kadA cit aBiDIyate /
   āśliṣṭo yo 'nupaśliṣṭaḥ sa kadā cit pratīyate // BVaky_2.435 //	ASlizwaH yaH anupaSlizwaH sa kadA cit pratIyate // BVakI _2.435 //
   saṃsṛṣṭānāṃ vibhaktatvaṃ saṃsargaś ca vivekinām /	saMsRzwAnAm viBakta tvam saMsargaH ca vivekinAm /
   nānātmakānām ekatvaṃ nānātvaṃ ca viparyaye // BVaky_2.436 //	nAnA AtmakAnAm eka tvam nAnAtvam ca viparyaye // BVakI _2.436 //
   sarvātmakatvād arthasya nairātmyād vā vyavasthitam /	sarva Atmaka tvAt arTasya nErAtmyAt vA vyavasTitam /
   atyantayataśaktitvāc chabda eva nibandhanam // BVaky_2.437 //	atyantayata Sakti tvAt SabdaH eva nibanDanam // BVakI _2.437 //
   vastūpalakṣaṇaḥ śabdo nopakārasya vācakaḥ /	vastu upalakzaNaH SabdaH na upakArasya vAcakaH /
   na svaśaktiḥ padārthānāṃ saṃspraṣṭuṃ tena śakyate // BVaky_2.438 //	na sva SaktiH padArTAnAm saMsprazwum tena Sakyate // BVakI _2.438 //
   saṃbandhidharmā saṃyogaḥ svaśabdenābhidhīyate /	saMbanDi DarmA saMyogaH sva Sabdena aBiDIyate /
   saṃbandhaḥ samavāyas tu saṃbandhitvena gamyate // BVaky_2.439 //	saMbanDaH samavAyaH tu saMbanDi tvena gamyate // BVakI _2.439 //
   lakṣaṇād vyavatiṣṭhante padārthā na tu vastutaḥ /	lakzaNAt vyavatizWante padArTAH na tu vastutas /
   upakārāt sa evārthaḥ kathaṃ cid anugamyate // BVaky_2.440 //	upakArAt saH eva arTaH kaTam cit anugamyate // BVakI _2.440 //
   vākyārtho yo 'bhisaṃbandho na tasyātmā kva cit sthitaḥ /	vAkya arTaH yaH aBisaMbanDaH na tasya AtmA kva cit sTitaH /
   vyavahāre padārthānāṃ tam ātmānaṃ pracakṣate // BVaky_2.441 //	vyavahAre padArTAnAm tam AtmAnam pracakzate // BVakI _2.441 //
   padārthe samudāye vā samāpto naiva vā kva cit /	padArTe samudAye vA samAptaH na eva vA kva cit /
   padārtharūpabhedena tasyātmā pravibhajyate // BVaky_2.442 //	padArTa rUpa Bedena tasya AtmA praviBajyate // BVakI _2.442 //
   anvākhyānāya yo bhedaḥ pratipattinibandhanam /	anvAKyAnAya yaH BedaH pratipatti nibanDanam /
   sākāṅkṣāvayavaṃ bhede tenānyad upavarṇyate // BVaky_2.443 //	sa AkAFkza avayavam Bede tena anyat upavarNyate // BVakI _2.443 //
   anekaśakter ekasya pravibhāgo 'nugamyate /	aneka SakteH ekasya praviBAgaH anugamyate /
   ekārthatvaṃ hi vākyasya mātrayāpi pratīyate // BVaky_2.444 //	eka arTa tvam hi vAkyasya mAtrayA api pratIyate // BVakI _2.444 //
   saṃpratyayārthād bāhyo 'rthaḥ sann asan vā vibhajyate /	saMpratyaya arTAt bAhyaH arTaH san asan vA viBajyate /
   bāhyīkṛtya vibhāgas tu śaktyapoddhāralakṣaṇaḥ // BVaky_2.445 //	bAhyIkRtya viBAgaH tu Sakti apa udDAra lakzaNaH // BVakI _2.445 //
   pratyayārthātmaniyatāḥ śaktayo na vyavasthitāḥ /	pratyaya arTa Atma niyatAH SaktayaH na vyavasTitAH /
   anyatra ca tato rūpaṃ na tāsām upalabhyate // BVaky_2.446 //	anyatra ca tatas rUpam na tAsAm upalaByate // BVakI _2.446 //
   bahuśv api tiṅanteṣu sākāṅkṣeṣv ekavākyatā /	bahuSv api tiFantezu sa AkAFkzezu eka vAkyatA /
   tiṅā tiṅbhyo nighātasya paryudāsas tathārthavān // BVaky_2.447 //	tiFA tiFByaH niGAtasya paryudAsaH taTA arTavAn // BVakI _2.447 //
   ekatiṅ yasya vākyaṃ tu śāstre niyatalakṣaṇam /	ekatiF yasya vAkyam tu SAstre niyata lakzaNam /
   tasyātiṅgrahaṇenārtho vākyabhedān na vidyate // BVaky_2.448 //	tasya atiFgrahaNena arTaH vAkya BedAt na vidyate // BVakI _2.448 //
   tiṅantāntarayukteṣu yuktayukteṣu vā punaḥ /	tiFantA antara yuktezu yukta yuktezu vA punar /
   mṛgaḥ paśyata yātīti bhedābhedau na tiṣṭhataḥ // BVaky_2.449 //	mRgaH paSyata yAti iti Beda aBedO na tizWataH // BVakI _2.449 //
   itikartavyatārthasya sāmarthyād yatra kāṅkṣyate /	itikartavya tA arTasya sAmarTyAt yatra kAFkzyate /
   aśabdalakṣaṇākāṅkṣaṃ samāptārthaṃ tad ucyate // BVaky_2.450 //	aSabda lakzaNa AkAFkzam samApta arTam tat ucyate // BVakI _2.450 //
   tattvānvākhyānamātre tu yāvān artho 'nuṣajyate /	tattva anvAKyAna mAtre tu yAvAn arTaH anuzajyate /
   vināpi tatprayogeṇa śruter vākyaṃ samāpyate // BVaky_2.451 //	vinA api tad prayogeNa SruteH vAkyam samApyate // BVakI _2.451 //
   ciṅkramyamāṇo 'dhīṣvātra japaṃś caṅkramaṇaṃ kuru /	ciFkramyamANaH aDIzva atra japan caFkramaNam kuru /
   tādarthyasyāviśeṣe 'pi śabdād bhedaḥ pratīyate // BVaky_2.452 //	tAdarTyasya aviSeze api SabdAt BedaH pratIyate // BVakI _2.452 //
   phalavantaḥ kriyābhedāḥ kriyāntaranibandhanāḥ /	PalavantaH kriyA BedAH kriyA antara nibanDanAH /
   asaṃkhyātāḥ kramoddeśair ekākhyātanidarśitāḥ // BVaky_2.453 //	asaMKyAtAH krama uddeSEH eka AKyAta nidarSitAH // BVakI _2.453 //
   nivṛtabhedā sarvaiva kriyākhyāte 'bhidhīyate /	nivRta BedA sarvA eva kriyA AKyAte aBiDIyate /
   śruter aśakyā bhedānāṃ pravibhāgaprakalpanā // BVaky_2.454 //	SruteH aSakyA BedAnAm praviBAga prakalpanAH // BVakI _2.454 //
   aśvamedhena yakṣyante rājānaḥ sattram āsate /	aSvameDena yakzyante rAjAnaH sattram Asate /
   brāhmaṇā iti nākhyāta  rūpād bhedaḥ pratīyate // BVaky_2.455 //	brAhmaNAH iti na AKyAta rUpAt BedaH pratIyate // BVakI _2.455 //
   sakṛc chrutā saptadaśasv anāvṛttāpi yā kriyā /	sakRt SrutA saptadaSasu anAvRttA api yA kriyA /
   prajāpatyeṣu sāmarthyāt sā bhedaṃ pratipadyate // BVaky_2.456 //	prajApatyezu sAmarTyAt sA Bedam pratipadyate // BVakI _2.456 //
   devadattādiṣu bhujiḥ pratyekam avatiṣṭhate /	devadatta Adizu BujiH pratyekam avatizWate /
   pratisvatantraṃ vākyaṃ vā bhedena pratipadyate // BVaky_2.457 //	pratisvatantram vAkyam vA Bedena pratipadyate // BVakI _2.457 //
   uccāraṇe tu vākyānām anyad rūpaṃ na gṛhyate /	uccAraNe tu vAkyAnAm anyat rUpam na gRhyate /
   pratipattau tu bhinnānām anyad rūpaṃ pratīyate // BVaky_2.458 //	pratipattO tu BinnAnAm anyat rUpam pratIyate // BVakI _2.458 //
   ekaṃ grahaṇavākyaṃ ca sāmānyenābhidhīyate /	ekam grahaNa vAkyam ca sAmAnyena aBiDIyate /
   kartarīti yathā tac ca paśvādiṣu vibhajyate // BVaky_2.459 //	kartarI iti yaTA tat ca paSu Adizu viBajyate // BVakI _2.459 //
   yadi ākāṅkṣā nivarteta tadbhūtasya sakṛc chrutau /	yadi AkAFkzA nivarteta tad BUtasya sakRt SrutO /
   naivānyenābhisaṃbandhaṃ tad upeyāt kathaṃ cana // BVaky_2.460 //	na eva anyena aBisaMbanDam tat upeyAt kaTam cana // BVakI _2.460 //
   ekarūpam anekārthaṃ tasmād upanibandhanam /	eka rUpam aneka arTam tasmAt upanibanDanam /
   yonir vibhāgavākyānāṃ tebhyo 'nanyad iva sthitam // BVaky_2.461 //	yoniH viBAga vAkyAnAm teByaH ananyat iva sTitam // BVakI _2.461 //
   kva cit kriyā vyaktibhāgair upakāre pravartate /	kva cit kriyA vyakti BAgEH upakAre pravartate /
   sāmānyabhāga evāsyāḥ kva cid arthasya sādhakaḥ // BVaky_2.462 //	sAmAnya BAgaH eva asyAH kva cit arTasya sADakaH // BVakI _2.462 //
   kālabhinnāś ca ye bhedā ye cāpy uṣṭrāsikādiṣu /	kAla BinnAH ca ye BedAH ye ca api uzwrAsikA Adizu /
   prakrame jātibhāgasya śabdātmā tair na bhidyate // BVaky_2.463 //	prakrame jAti BAgasya Sabda AtmA tEH na Bidyate // BVakI _2.463 //
   ekasaṃkhyeṣu bhedeṣu bhinnā jātyādibhiḥ kriyāḥ /	eka saMKyezu Bedezu BinnAH jAti AdiBiH kriyAH /
   bhedena viniyujyante tacchabdasya sakṛc chrutau // BVaky_2.464 //	Bedena viniyujyante tad Sabdasya sakRt SrutO // BVakI _2.464 //
   akṣādeṣu yathā bhinnā bhakṣibhañjidivikriyāḥ /	akzAdezu yaTA BinnAH Bakzi BaQji divikriyAH /
   prayogakālābhede 'pi pratibhedaṃ pṛthak sthitāḥ // BVaky_2.465 //	prayoga kAla aBede api pratiBedam pRTak sTitAH // BVakI _2.465 //
   akṣiṇāṃ tantriṇāṃ tantram upāyas tulyarūpatā /	akziNAm tantriNAm tantram upAyaH tulya rUpa tA /
   eṣāṃ kramo vibhaktānāṃ tannibaddhā sakṛc chrutiḥ // BVaky_2.466 //	ezAm kramaH viBaktAnAm tat nibadDA sakRt SrutiH // BVakI _2.466 //
   dvāv apy upāyau śabdānāṃ prayoge samavasthitau /	dvO api upAyO SabdAnAm prayoge samavasTitO /
   kramo vā yaugapadyaṃ vā yau loko nātivartate // BVaky_2.467 //	kramaH vA yOgapadyam vA yO lokaH na ativartate // BVakI _2.467 //
   krame vibhajyate rūpaṃ yaugapadye na bhidyate /	krame viBajyate rUpam yOgapadye na Bidyate /
   kriyā tu yaugapadye 'pi kramarūpānupātinī // BVaky_2.468 //	kriyA tu yOgapadye api krama rUpa anupAtinI // BVakI _2.468 //
   bhedasaṃsargaśaktī dve śabdād bhinne iva sthite /	Beda saMsarga SaktI dve SabdAt Binne iva sTite /
   yaugapadye 'py anekena prayoge bhidyate śrutiḥ // BVaky_2.469 //	yOgapadye api anekena prayoge Bidyate SrutiH // BVakI _2.469 //
   abhinno rūpabhedena ya eko 'rtho vivakṣitaḥ /	aBinnaH rUpa Bedena yaH ekaH arTaH vivakzitaH /
   tasyāvayavadharmeṇa samudāyo 'nugamyate // BVaky_2.470 //	tasya avayava DarmeNa samudAyaH anugamyate // BVakI _2.470 //
   bhedanirvacane tv asya pratyedaṃ vā samāpyate /	Beda nirvacane tu asya pratyedam vA samApyate /
   śrutir vacanabhinnā vā vākyabhede 'vatiṣṭhate // BVaky_2.471 //	SrutiH vacana BinnA vA vAkya Bede avatizWate // BVakI _2.471 //
   tatraikavacanānto vā so 'kṣaśabdaḥ prayujyate /	tatra eka vacana antaH vA saH akza SabdaH prayujyate /
   pratyekaṃ vā bahutvena pravibhāgo yathāśruti // BVaky_2.472 //	pratyekam vA bahu tvena praviBAgaH yaTASruti // BVakI _2.472 //
   dviṣṭhāni yāni vākyāni teṣv apy ekatvadarśinām /	dvizWAni yAni vAkyAni tezu api ekatva darSinAm /
   anekaśakter ekasya svaśaktiḥ pravibhajyate // BVaky_2.473 //	aneka SakteH ekasya sva SaktiH praviBajyate // BVakI _2.473 //
   atyantabhinnayor vā syāt prayoge tantralakṣaṇaḥ /	atyanta BinnayoH vA syAt prayoge tantra lakzaNaH /
   upāyas tatra saṃsargaḥ pratipattṛṣu bhidyate // BVaky_2.474 //	upAyaH tatra saMsargaH pratipattRzu Bidyate // BVakI _2.474 //
   bhedenādhigatau pūrvaṃ śabdau tulyaśrutī punaḥ /	Bedena aDigatO pUrvam SabdO tulya SrutI punar /
   tantreṇa pratipattāraḥ prayoktrā pratipāditāḥ // BVaky_2.475 //	tantreNa pratipattAraH prayoktrA pratipAditAH // BVakI _2.475 //
   ekasyāpi vivakṣāyām anuniṣpadyate paraḥ /	ekasya api vivakzAyAm anunizpadyate paraH /
   vinābhisaṃdhinā śabdaḥ śaktirūpaḥ prakāśate // BVaky_2.476 //	vinA aBisaMDinA SabdaH Sakti rUpaH prakASate // BVakI _2.476 //
   anekā śaktir ekasya yugapac chrūyate kva cit /	anekA SaktiH ekasya yugapad SrUyate kva cit /
   agniḥ prakāśadāhābhyām ekatrāpi niyujyate // BVaky_2.477 //	agniH prakASa dAhAByAm ekatra api niyujyate // BVakI _2.477 //
   āvṛttiśaktibhinnārthe vākye sakṛd api śrute /	AvRtti Sakti Binna arTe vAkye sakRt api Srute /
   liṅgād vā tantradharmād vā vibhāgo vyavatiṣṭhate // BVaky_2.478 //	liFgAt vA tantra DarmAt vA viBAgaH vyavatizWate // BVakI _2.478 //
   saṃprasāraṇasaṃjñāyāṃ liṅgābhyāṃ varṇavākyayoḥ /	saMprasAraNa saMjQAyAm liFgAByAm varNa vAkyayoH /
   pravibhāgas tathā sūtra ekasminn eva jāyate // BVaky_2.479 //	praviBAgaH taTA sUtre ekasmin eva jAyate // BVakI _2.479 //
   tathā dvirvacane 'cīti tantropāyād alakṣaṇaḥ /	taTA dvis vacane acI iti tantra upAyAt alakzaNaH /
   ekaśeṣeṇa nirdeśo bhāṣya eva pradarśitaḥ // BVaky_2.480 //	eka SezeNa nirdeSaH BAzyaH eva pradarSitaH // BVakI _2.480 //
   prāyeṇa saṃkṣeparucīn alpavidyāparigrahān /	prAyeNa saMkzepa rucIn alpa vidyA parigrahAn /
   saṃprāpya vaiyākaraṇān saṃgrahe 'stam upāgate // BVaky_2.481 //	saMprApya vEyAkaraNAn saMgrahe astam upAgate // BVakI _2.481 //
   kṛte 'tha pātañjalinā guruṇā tīrthadarśinā /	kRte aTa pAtaQjalinA guruNA tIrTa darSinA /
   sarvesaṃ nyāyabījānāṃ mahābhāṣye nibandhane // BVaky_2.482 //	sarvesam nyAya bIjAnAm mahA BAzye nibanDane // BVakI _2.482 //
   alabdhagādhe gāmbhīryād uttāna iva sauṣṭhavāt /	alabDa gADe gAmBIryAt uttAnaH iva sOzWavAt /
   tasminn akṛtabuddhīnām naivāvāsthita niścayaḥ // BVaky_2.483 //	tasmin akRtabudDInAm na eva avAsTita niScayaH // BVakI _2.483 //
   vaijisaubhavaharyakṣaiḥ śuṣkatarkānusāribhiḥ /	vEji sOBava harI akzEH Suzka tarka anusAriBiH /
   ārṣe viplāvite granthe saṃgrahapratikañcuke // BVaky_2.484 //	Arze viplAvite granTe saMgraha pratikaQcuke // BVakI _2.484 //
   yaḥ pātañjaliśiṣyebhyo bhraṣṭo vyākaraṇāgamaḥ /	yaH pAtaQjali SizyeByaH BrazwaH vyAkaraNa AgamaH /
   kālena dākṣiṇātyeṣu granthamātro vyavasthitaḥ // BVaky_2.485 //	kAlena dAkziNAtyezu granTa mAtraH vyavasTitaH // BVakI _2.485 //
   parvatād āgamaṃ labdhvā bhāṣyabījānusāribhiḥ /	parvatAt Agamam labDvA BAzya bIja anusAriBiH /
   sa nīto bahuśākhatvaṃ cāndrācāryādibhiḥ punaḥ // BVaky_2.486 //	sa nItaH bahu SAKa tvam cAndra AcArya AdiBiH punar // BVakI _2.486 //
   nyāyaprasthānamārgāṃs tān abhyasya svam ca darśanam /	nyAya prasTAna mArgAn tAn aByasya svam ca darSanam /
   praṇīto guruṇāsmākam ayam āgamasaṃgrahaḥ // BVaky_2.487 //	praNItaH guruNA asmAkam ayam Agama saMgrahaH // BVakI _2.487 //
   vartmanām atra keṣām cid vastumātram udāhṛtam /	vartmanAm atra kezAm cit vastu mAtram udAhRtam /
   kāṇḍe tṛtīye nyakṣena bhaviṣyati vicāraṇā // BVaky_2.488 //	kANxe tRtIye nyakzena Bavizyati vicAraNAH // BVakI _2.488 //
   prajñā vivekaṃ labhate bhinnair āgamadarśanaiḥ /	prajQA vivekam laBate BinnEH Agama darSanEH /
   kiyad vā śakyam unnetuṃ svatarkam anudhāvatā // BVaky_2.489 //	kiyat vA Sakyam unnetum svatarkam anuDAvatA // BVakI _2.489 //
   tat tad utprekṣamāṇānāṃ purāṇair āgamair vinā /	tat tat utprekzamANAnAm purANEH AgamEH vinA /
   anupāsitavṛddhānāṃ vidyā nātiprasīdati // BVaky_2.490 //	anupAsita vRdDAnAm vidyA na ati prasIdati // BVakI _2.490 //
   3,1: Jātisamuddeśa	3,1: JAti samuddeSa
   dvidhā kaiś cit padaṃ bhinnaṃ caturdhā pañcadhāpi vā /	dviDA kEH cit padam Binnam caturDA paQcaDA api vA /
   apoddhṛtyaiva vākyebhyaḥ prakṛtipratyayādivat // BVaky_3,1.1 //	apa udDRtya eva vAkyeByaH prakRti pratyaya Adi vat // BVakI _3,1.1 //
   padārthānām apoddhāre jātir vā dravyam eva vā /	padArTAnAm apodDAre jAtiH vA dravyam eva vA /
   padārthau sarvaśabdānāṃ nityāv evopavarṇitau // BVaky_3,1.2 //	padArTO sarva SabdAnAm nityO eva upavarNitO // BVakI _3,1.2 //
   keṣāṃ cit sāhacaryeṇa jātiḥ śaktyupalakṣaṇam /	kezAm cit sAhacaryeNa jAtiH Sakti upalakzaNam /
   khadirādiṣv aśakteṣu śaktaḥ pratinidhīyate // BVaky_3,1.3 //	Kadira Adizu aSaktezu SaktaH pratiniDIyate // BVakI _3,1.3 //
   asvātantryaphalo bandhiḥ pramāṇādīva śiṣyate /	asvAtantryaPalaH banDiH pramANa Adi iva Sizyate /
   ato jātyabhidhāne 'pi śaktihīnaṃ na gṛhyate // BVaky_3,1.4 //	atas jAti aBiDAne api Sakti hInam na gRhyate // BVakI _3,1.4 //
   saṃśleṣamātraṃ badhnātir yadi syāt tu vivakṣitaḥ /	saMSleza mAtram baDnAtiH yadi syAt tu vivakzitaH /
   śaktyāśraye tato liṅgaṃ pramāṇādyanuśāsanam // BVaky_3,1.5 //	Sakti ASraye tatas liFgam pramANa Adi anuSAsanam // BVakI _3,1.5 //
   svā jātiḥ prathamaṃ śabdaiḥ sarvair evābhidhīyate /	svA jAtiH praTamam SabdEH sarvEH eva aBiDIyate /
   tato 'rthajātirūpeṣu tadadhyāropakalpanā // BVaky_3,1.6 //	tatas arTa jAti rUpezu tad aDyAra upakalpanA // BVakI _3,1.6 //
   yathā rakte guṇe tattvaṃ kaṣāye vyapadiśyate /	yaTA rakte guNe tattvam kazAye vyapadiSyate /
   saṃyogisannikarṣāc ca vastrādiṣv api gṛhyate // BVaky_3,1.7 //	saMyogi sannikarzAt ca vastra Adizu api gRhyate // BVakI _3,1.7 //
   tathā śabdārthasaṃbandhāc chabde jātir avasthitā /	taTA Sabda arTa saMbanDAt Sabde jAtiH avasTitAH /
   vyapadeśe 'rthajātīnāṃ jātikāryāya kalpate // BVaky_3,1.8 //	vyapadeSe arTa jAtInAm jAti kAryAya kalpate // BVakI _3,1.8 //
   jātiśabdaikaśeṣe sā jātīnāṃ jātir iṣyate /	jAti Sabda eka Seze sA jAtInAm jAtiH izyate /
   śabdajātaya ity atra tajjātiḥ śabdajātiṣu // BVaky_3,1.9 //	Sabda jAtayaH iti atra tad jAtiH Sabda jAtizu // BVakI _3,1.9 //
   yā śabdajātiḥ śabdeṣu śabdebhyo bhinnalakṣaṇā /	yA Sabda jAtiH Sabdezu SabdeByaH Binna lakzaNA /
   jātiḥ sā śabdajātitvam avyatikramya vartate // BVaky_3,1.10 //	jAtiH sA Sabda jAti tvam avyatikramya vartate // BVakI _3,1.10 //
   arthajātyabhidhāne 'pi sarve jātyabhidhāyinaḥ /	arTa jAti aBiDAne api sarve jAti aBiDAyinaH /
   vyāpāralakṣaṇā yasmāt padārthāḥ samavasthitāḥ // BVaky_3,1.11 //	vyApAra lakzaNAH yasmAt padArTAH samavasTitAH // BVakI _3,1.11 //
   jātau padārthe jātir vā viśeṣo vāpi jātivat /	jAtO padArTe jAtiH vA viSezaH vA api jAti vat /
   śabdair apekṣyate yasmād atas te jātivācinaḥ // BVaky_3,1.12 //	SabdEH apekzyate yasmAt atas te jAti vAcinaH // BVakI _3,1.12 //
   dravyadharmā padārthe tu dravye sarvo 'rtha ucyate /	dravya DarmA padArTe tu dravye sarvaH arTaH ucyate /
   dravyadharmāśrayād dravyam ataḥ sarvo 'rtha iṣyate // BVaky_3,1.13 //	dravya Darma ASrayAt dravyam atas sarvaH arTaH izyate // BVakI _3,1.13 //
   anupravṛttidharmo vā jātiḥ syāt sarvajātiṣu /	anupravRtti DarmaH vA jAtiH syAt sarva jAtizu /
   vyāvṛttidharmasāmānyaṃ viśeṣe jātir iṣyate // BVaky_3,1.14 //	vyAvRtti Darma sAmAnyam viSeze jAtiH izyate // BVakI _3,1.14 //
   saṃyogidharmabhedena deśe ca parikalpite /	saMyogi Darma Bedena deSe ca parikalpite /
   teṣu deśeṣu sāmānyam ākāśasyāpi vidyate // BVaky_3,1.15 //	tezu deSezu sAmAnyam AkASasya api vidyate // BVakI _3,1.15 //
   adeśānāṃ ghaṭādīnāṃ deśāḥ saṃbandhino yathā /	adeSAnAm Gawa AdInAm deSAH saMbanDinaH yaTA /
   ākāśasyāpy adeśasya deśāḥ saṃbandhinas tathā // BVaky_3,1.16 //	AkASasya api adeSasya deSAH saMbanDinaH taTA // BVakI _3,1.16 //
   bhinnavastvāśrayā buddhiḥ saṃyogiṣv anuvartate /	Binna vastu ASrayA budDiH saMyogizu anuvartate /
   samavāyiṣu bhedasya grahaṇaṃ vinivartate // BVaky_3,1.17 //	samavAyizu Bedasya grahaNam vinivartate // BVakI _3,1.17 //
   ataḥ saṃyogideśānāṃ gauṇatvaṃ parikalpyate /	atas saMyogi deSAnAm gONa tvam parikalpyate /
   avivekāt pradeśebhyo mukhyatvaṃ samavāyinām // BVaky_3,1.18 //	avivekAt pradeSeByaH muKya tvam samavAyinAm // BVakI _3,1.18 //
   anupravṛttirūpā yā prakhyā tām ākṛtiṃ viduḥ /	anupravRtti rUpA yA praKyA tAm AkRtim viduH /
   ke cid vyāvṛttirūpāṃ tu dravyatvena pracakṣate // BVaky_3,1.19 //	ke cit vyAvRtti rUpAm tu dravya tvena pracakzate // BVakI _3,1.19 //
   bhinnā iti paropādhir abhinnā iti vā punaḥ /	BinnAH iti para upADiH aBinnAH iti vA punar /
   bhāvātmasu prapañco 'yaṃ saṃsṛṣṭeṣv eva jāyate // BVaky_3,1.20 //	BAva Atmasu prapaQcaH ayam saMsRzwezu eva jAyate // BVakI _3,1.20 //
   naikatvaṃ nāpi nānātvaṃ na sattvam na ca nāstitā /	na ekatvam na api nAnAtvam na sattvam na ca na astitAH /
   ātmatattveṣu bhāvānām asaṃsṛṣṭeṣu vidyate // BVaky_3,1.21 //	Atma tattvezu BAvAnAm asaMsRzwezu vidyate // BVakI _3,1.21 //
   sarvaśaktyātmabhūtatvaṃ ekasyaiveti nirṇaye /	sarva Sakti Atma BUta tvam ekasya eva iti nirNaye /
   bhāvānām ātmabhedasya kalpanā syād anarthikā // BVaky_3,1.22 //	BAvAnAm Atma Bedasya kalpanA syAt anarTikAH // BVakI _3,1.22 //
   tasmād dravyādayaḥ sarvāḥ śaktayo bhinnalakṣaṇāḥ /	tasmAt dravya AdayaH sarvAH SaktayaH Binna lakzaNAH /
   saṃsṛṣṭāḥ puruṣārthasya sādhikā na tu kevalāḥ // BVaky_3,1.23 //	saMsRzwAH puruza arTasya sADikAH na tu kevalAH // BVakI _3,1.23 //
   yathaiva cendriyādīnām ātmabhūtā samagratā /	yaTA eva ca indriya AdInAm Atma BUtA samagra tA /
   tathā saṃbandhisaṃbandha  saṃsarge 'pi pratīyate // BVaky_3,1.24 //	taTA saMbanDi saMbanDa saMsarge api pratIyate // BVakI _3,1.24 //
   na tad utpadyate kiṃ cid yasya jātir na vidyate /	na tat utpadyate kim cit yasya jAtiH na vidyate /
   ātmābhivyaktaye jātiḥ kāraṇānāṃ prayojikā // BVaky_3,1.25 //	Atma aBivyaktaye jAtiH kAraNAnAm prayojikA // BVakI _3,1.25 //
   kāraṇeṣu padaṃ kṛtvā nityānityeṣu jātayaḥ /	kAraNezu padam kRtvA nitya anityezu jAtayaH /
   kva cit kāryeṣv abhivyaktim upayānti punaḥ punaḥ // BVaky_3,1.26 //	kva cit kAryezu aBivyaktim upayAnti punar punar // BVakI _3,1.26 //
   nirvarttyamānaṃ yat karma jātis tatrāpi sādhanam /	nirvarttyamAnam yat karma jAtiH tatra api sADanam /
   svāśrayasyābhiniṣpattyai sā kriyāṇāṃ prayojikā // BVaky_3,1.27 //	sva ASrayasya aBinizpattyE sA kriyANAm prayojikA // BVakI _3,1.27 //
   vidhau vā pratiṣedhe vā brāhmaṇatvādi sādhanam /	viDO vA pratizeDe vA brAhmaNa tva Adi sADanam /
   vyaktyāśritāsritā jāteḥ saṃkhyājātir viśeṣikā // BVaky_3,1.28 //	vyakti ASrita AsritA jAteH saMKyA jAtiH viSezikAH // BVakI _3,1.28 //
   yathā jalādibhir vyaktaṃ mukham evābhidhīyate /	yaTA jala AdiBiH vyaktam muKam eva aBiDIyate /
   tathā dravyair abhivyaktā jātir evābhidhīyate // BVaky_3,1.29 //	taTA dravyEH aBivyaktA jAtiH eva aBiDIyate // BVakI _3,1.29 //
   yathendriyagato bheda indriyagrahaṇād ṛte /	yaTA indriya gataH BedaH indriya grahaNAt Rte /
   indriyārtheṣv adṛśyo 'pi jñānabhedāya kalpate // BVaky_3,1.30 //	indriya arTezu adRSyaH api jQAna BedAya kalpate // BVakI _3,1.30 //
   tathātmarūpagrahaṇāt keṣāṃ cid vyaktayo vinā /	taTA Atma rUpa grahaNAt kezAm cit vyaktayaH vinA /
   sāmānyajñānabhedānām upayānti nimittatām // BVaky_3,1.31 //	sAmAnya jQAna BedAnAm upayAnti nimitta tAm // BVakI _3,1.31 //
   satyāsatyau tu yau bhāgau pratibhāvaṃ vyavasthitau /	satya asatyO tu yO BAgO pratiBAvam vyavasTitO /
   satyaṃ yat tatra sā jātir asatyā vyaktayaḥ smṛtāḥ // BVaky_3,1.32 //	satyam yat tatra sA jAtiH asatyAH vyaktayaH smRtAH // BVakI _3,1.32 //
   saṃbandhibhedāt sattaiva bhidyamānā gavādiṣu /	saMbanDi BedAt sattA eva BidyamAnAH gavA Adizu /
   jātir ity ucyate tasyāṃ sarve śabdā vyavasthitāḥ // BVaky_3,1.33 //	jAtiH iti ucyate tasyAm sarve SabdAH vyavasTitAH // BVakI _3,1.33 //
   tāṃ prātipadikārthaṃ ca dhātvarthaṃ ca pracakṣate /	tAm prAtipadikA arTam ca DAtu arTam ca pracakzate /
   sā nityā sā mahān ātmā tām āhus tvatalādayaḥ // BVaky_3,1.34 //	sA nityA sA mahAn AtmA tAm AhuH tu atala AdayaH // BVakI _3,1.34 //
   prāptakramā viśeṣeṣu kriyā saivābhidhīyate /	prApta kramA viSezezu kriyA sA eva aBiDIyate /
   kramarūpasya saṃhāre tat sattvam iti kathyate // BVaky_3,1.35 //	krama rUpasya saMhAre tat sattvam iti kaTyate // BVakI _3,1.35 //
   saiva bhāvavikāreṣu ṣaḍ avasthāḥ prapadyate /	sA eva BAva vikArezu zaw avasTAH prapadyate /
   krameṇa śaktibhiḥ svābhir evaṃ pratyavabhāsate // BVaky_3,1.36 //	krameNa SaktiBiH svABiH evam pratyavaBAsate // BVakI _3,1.36 //
   ātmabhūtaḥ kramo 'py asyā yatredaṃ kāladarśanam /	Atma BUtaH kramaH api asyAH yatra idam kAla darSanam /
   paurvāparyādirūpeṇa pravibhaktam iva sthitam // BVaky_3,1.37 //	pOrvAparya Adi rUpeNa praviBaktam iva sTitam // BVakI _3,1.37 //
   tirobhāvābhyupagame bhāvānāṃ saiva nāstitā /	tiroBAva aByupagame BAvAnAm sA eva na astitAH /
   labdhakrame tirobhāve naśyatīti pratīyate // BVaky_3,1.38 //	labDa krame tiroBAve naSyati iti pratIyate // BVakI _3,1.38 //
   pūrvasmāt pracyutā dharmād aprāptā cottaraṃ padam /	pUrvasmAt pracyutA DarmAt aprAptA ca uttaram padam /
   tadantarāle bhedānām āśrayāj janma kathyate // BVaky_3,1.39 //	tad antarAle BedAnAm ASrayAt janma kaTyate // BVakI _3,1.39 //
   āśrayaḥ svātmamātrā vā bhāvā vā vyatirekinaḥ /	ASrayaH sva Atma mAtrAH vA BAvAH vA vyatirekinaH /
   svaśaktayo vā sattāyā bhedadarśanahetavaḥ // BVaky_3,1.40 //	sva SaktayaH vA sattAyAH Beda darSana hetavaH // BVakI _3,1.40 //
   pṛthivyādiṣv abhivyaktau na saṃsthānam apekṣate /	pRTivI Adizu aBivyaktO na saMsTAnam apekzate /
   anucchinnāśrayāj jātir anitye 'py āśraye sthitā // BVaky_3,1.41 //	anucCinna ASrayAt jAtiH anitye api ASraye sTitAH // BVakI _3,1.41 //
   anucchedyāśrayām eke sarvāṃ jātiṃ pracakṣate /	anucCedya ASrayAm eke sarvAm jAtim pracakzate /
   na yaugapadyaṃ pralaye sarvasyeti vyavasthitāḥ // BVaky_3,1.42 //	na yOgapadyam pralaye sarvasya iti vyavasTitAH // BVakI _3,1.42 //
   prakṛtau pravilīneṣu bhedeṣv ekatvadarśinām /	prakRtO pravilInezu Bedezu ekatva darSinAm /
   dravyasattvaṃ prapadyante svāśrayā eva jātayaḥ // BVaky_3,1.43 //	dravya sattvam prapadyante sva ASrayAH eva jAtayaH // BVakI _3,1.43 //
   brāhmaṇatvādayo bhāvāḥ sarvaprāṇiṣv avasthitāḥ /	brAhmaNa tva AdayaH BAvAH sarva prANizu avasTitAH /
   abhivyaktāḥ svakāryāṇāṃ sādhakā ity api smṛtiḥ // BVaky_3,1.44 //	aBivyaktAH sva kAryANAm sADakAH iti api smRtiH // BVakI _3,1.44 //
   citrādiṣv apy abhivyaktir jātīnāṃ kaiścid iṣyate /	citra Adizu api aBivyaktiH jAtInAm kEScid izyate /
   prāṇyāśritās tu tāḥ prāptau nimittaṃ puṇyapāpayoḥ // BVaky_3,1.45 //	prANi ASritAH tu tAH prAptO nimittam puNya pApayoH // BVakI _3,1.45 //
   jñānaṃ tv asmad viśiṣṭānāṃ tāsu sarvendriyam viduḥ /	jQAnam tu asmat viSizwAnAm tAsu sarva indriyam viduH /
   ābhyāsān maṇirūpyādi  viśeṣeṣv iva tadvidām // BVaky_3,1.46 //	AByAsAt maNi rUpyAdi viSezezu iva tad vidAm // BVakI _3,1.46 //
   jātyutpalādigandhādau bhedatattvaṃ yad āśritam /	jAti utpala Adi ganDa AdO Beda tattvam yat ASritam /
   tad bhāvapratyayair loke 'nityatvān nābhidhīyate // BVaky_3,1.47 //	tat BAva pratyayEH loke anitya tvAt na aBiDIyate // BVakI _3,1.47 //
   asvaśabdābhidhānās tu narasiṃhādijātayaḥ /	asva Sabda aBiDAnAH tu nara siMha Adi jAtayaH /
   sarūpāvayavevānyā tāsu śrutir avasthitā // BVaky_3,1.48 //	sarUpa avayava iva anyA tAsu SrutiH avasTitAH // BVakI _3,1.48 //
   jātyavasthāparicchede saṃkhyā saṃkhyātvam eva vā /	jAti avasTA paricCede saMKyA saMKyA tvam eva vA /
   viprakarṣe 'pi saṃsargād upakārāya kalpate // BVaky_3,1.49 //	viprakarze api saMsargAt upakArAya kalpate // BVakI _3,1.49 //
   lakṣaṇā śabdasaṃskāre vyāpāraḥ kāryasiddhaye /	lakzaNA Sabda saMskAre vyApAraH kArya sidDaye /
   saṃkhyākarmādiśaktīnāṃ śrutisāmye 'pi dṛśyate // BVaky_3,1.50 //	saMKyA karma Adi SaktInAm Sruti sAmye api dRSyate // BVakI _3,1.50 //
   na vinā saṃkhyayā kaś cit sattvabhūto 'rtha ucyate /	na vinA saMKyayA kaH cit sattva BUtaH arTaH ucyate /
   ataḥ sarvasya nirdeśe saṃkhyā syād avivakṣitā // BVaky_3,1.51 //	atas sarvasya nirdeSe saMKyA syAt avivakzitAH // BVakI _3,1.51 //
   ekatvaṃ vā bahutvaṃ vā keṣāṃ cid avivakṣitam /	eka tvam vA bahu tvam vA kezAm cit avivakzitam /
   tad dhi jātyabhidhānāya dvitvaṃ tu syād vivakṣitam // BVaky_3,1.52 //	tat Di jAti aBiDAnAya dvi tvam tu syAt vivakzitam // BVakI _3,1.52 //
   yady etau vyādhitau syātāṃ deyaṃ syād idam auṣadham /	yadi etO vyADitO syAtAm deyam syAt idam OzaDam /
   ity evaṃ lakṣaṇe 'rthasya dvitvaṃ syād avivakṣitam // BVaky_3,1.53 //	iti evam lakzaNe arTasya dvi tvam syAt avivakzitam // BVakI _3,1.53 //
   ekādiśabdavācyāyāḥ karmasv aṅgatvam iṣyate /	eka Adi Sabda vAcyAyAH karmasu aFga tvam izyate /
   saṃkhyāyāḥ khanati dvābhyām iti rūpād dhi sāśritā // BVaky_3,1.54 //	saMKyAyAH Kanati dvAByAm iti rUpAt Di sa ASritAH // BVakI _3,1.54 //
   yajeta paśunety atra saṃskārasyāpi saṃbhave /	yajeta paSunA iti atra saMskArasya api saMBave /
   yathā jātis tathaikatvaṃ sādhanatvena gamyate // BVaky_3,1.55 //	yaTA jAtiH taTA ekatvam sADana tvena gamyate // BVakI _3,1.55 //
   liṅgāt tu syāt dvitīyādes tad ekatvaṃ vivakṣitam /	liFgAt tu syAt dvitIya AdeH tat eka tvam vivakzitam /
   ekārthaviṣayatve ca tal liṅgaṃ jātisaṃkhyayoḥ // BVaky_3,1.56 //	eka arTa vizaya tve ca tat liFgam jAti saMKyayoH // BVakI _3,1.56 //
   anyatrāvihitasyaiva sa vidhiḥ prathamaṃ paśoḥ /	anyatra avihitasya eva sa viDiH praTamam paSoH /
   kriyāyām aṅgabhāvaś ca tat tv etasmād vivakṣitam // BVaky_3,1.57 //	kriyAyAm aFga BAvaH ca tat tu etasmAt vivakzitam // BVakI _3,1.57 //
   grahās tv anyatra vihitā bhinnasaṃkhyāḥ pṛthak pṛthak /	grahAH tu anyatra vihitAH Binna saMKyAH pRTak pRTak /
   prājāpatyā navety evam  ādibhedasamanvitāḥ // BVaky_3,1.58 //	prAjApatyAH nava iti evam Adi Beda samanvitAH // BVakI _3,1.58 //
   aṅgatvena pratītānāṃ saṃmārge tv aṅgināṃ punaḥ /	aFga tvena pratItAnAm saMmArge tu aFginAm punar /
   nirdeśaṃ prati yā saṃkhyā sā kathaṃ syād vivakṣitā // BVaky_3,1.59 //	nirdeSam prati yA saMKyA sA kaTam syAt vivakzitAH // BVakI _3,1.59 //
   nānyatra vidhir astīti saṃskāro nāpi cāṅgitā /	na anyatra viDiH asti iti saMskAraH na api ca aFgitAH /
   hetuḥ saṃkhyāvivakṣāyā yatnāt sā hi vivakṣitā // BVaky_3,1.60 //	hetuH saMKyA vivakzAyAH yatnAt sA hi vivakzitAH // BVakI _3,1.60 //
   saṃmārjane viśeṣaś ca na grahe kva cid āśritaḥ /	saMmArjane viSezaH ca na grahe kva cit ASritaH /
   vihitās te ca saṃskāryāḥ sarveṣām āśrayas tataḥ // BVaky_3,1.61 //	vihitAH te ca saMskAryAH sarvezAm ASrayaH tatas // BVakI _3,1.61 //
   pratyāśrayaṃ samāptāyāṃ jātāv ekena cet kriyā /	pratyASrayam samAptAyAm jAtO ekena ced kriyA /
   paśunā na prakalpeta tat syād eva prakalpanam // BVaky_3,1.62 //	paSunA na prakalpeta tat syAt eva prakalpanam // BVakI _3,1.62 //
   ekena ca prasiddhāyāṃ kriyāyāṃ yadi saṃbhavāt /	ekena ca prasidDAyAm kriyAyAm yadi saMBavAt /
   paśvantaram upādeyam upādānam anarthakam // BVaky_3,1.63 //	paSu antaram upAdeyam upAdAnam anarTakam // BVakI _3,1.63 //
   yathaivāhitagarbhāyāṃ garbhādhānām anarthakam /	yaTA eva Ahita garBAyAm garBADAnAm anarTakam /
   tathaikena prasiddhāyāṃ paśvantaram anarthakam // BVaky_3,1.64 //	taTA ekena prasidDAyAm paSu antaram anarTakam // BVakI _3,1.64 //
   tāvatārthasya siddhatvād ekatvasyāvyatikramam /	tAvatA arTasya sidDa tvAt ekatvasya avyatikramam /
   ke cid icchanti na tv atra saṃkhyāṅgatvena gṛhyate // BVaky_3,1.65 //	ke cit icCanti na tu atra saMKyA aFga tvena gRhyate // BVakI _3,1.65 //
   dvitīyādi tu yal liṅgam uktanyāyānuvādi tat /	dvitIya Adi tu yat liFgam ukta nyAya anuvAdi tat /
   na saṃkhyā sādhanatvena jātivat tena gamyate // BVaky_3,1.66 //	na saMKyA sADana tvena jAti vat tena gamyate // BVakI _3,1.66 //
   anvayavyatirekābhyāṃ saṃkhyābhyupagame sati /	anvaya vyatirekAByAm saMKyA aByupagame sati /
   yuktaṃ yat sādhanatvaṃ syān na tv anyārthopalakṣaṇaṃ // BVaky_3,1.67 //	yuktam yat sADana tvam syAt na tu anya arTa upalakzaNam // BVakI _3,1.67 //
   sādhanatve padārthasya sāmarthyaṃ na prahīyate /	sADana tve padArTasya sAmarTyam na prahIyate /
   saṃkhyāvyāpāradharmo 'tas tena liṅgena gamyate // BVaky_3,1.68 //	saMKyA vyApAra DarmaH atas tena liFgena gamyate // BVakI _3,1.68 //
   apūrvasya vidheyatvāt prādhānyam avasīyate /	apUrvasya viDeya tvAt prADAnyam avasIyate /
   vihitasya parārthatvāc cheśabhāvaḥ pratīyate // BVaky_3,1.69 //	vihitasya para arTa tvAt SeSa BAvaH pratIyate // BVakI _3,1.69 //
   saṃmārgasya vidheyatvāt anyatra vihite grahe /	saMmArgasya viDeya tvAt anyatra vihite grahe /
   vidhivākye śrutā saṃkhyā lakṣaṇāyāṃ na bādhyate // BVaky_3,1.70 //	viDi vAkye SrutA saMKyA lakzaNAyAm na bADyate // BVakI _3,1.70 //
   vidhivākyāntare saṃkhyā paśor nāsti virodhinī /	viDi vAkya antare saMKyA paSoH na asti viroDinI /
   tasmāt saguṇa evāsau sahaikatvena gamyate // BVaky_3,1.71 //	tasmAt sa guNaH eva asO saha ekatvena gamyate // BVakI _3,1.71 //
   nirjñātadravyasaṃbandhe yaḥ karmaṇy upadiśyate /	nirjQAta dravya saMbanDe yaH karmaNi upadiSyate /
   gunas tenārthitā tasya dravyeṇeva pratīyate // BVaky_3,1.72 //	gunaH tena arTitA tasya dravyeNa iva pratIyate // BVakI _3,1.72 //
   kaścid eva guṇo dravye yathā sāmarthyalakṣaṇaḥ /	kaScid eva guNaH dravye yaTA sAmarTya lakzaNaH /
   ādhāro 'pi guṇasyaivaṃ prāptaḥ sāmarthyalakṣaṇaḥ // BVaky_3,1.73 //	ADAraH api guNasya evam prAptaH sAmarTya lakzaNaH // BVakI _3,1.73 //
   tayos tu pṛthagarthitve saṃbandho yaḥ pratīyate /	tayoH tu pRTak arTi tve saMbanDaH yaH pratIyate /
   na tasminn upaghāto 'sti kalpyam anyan na cāśrutam // BVaky_3,1.74 //	na tasmin upaGAtaH asti kalpyam anyat na ca aSrutam // BVakI _3,1.74 //
   kriyayā yo 'bhisaṃbandhaḥ sa śrutiprāpitas tayoḥ /	kriyayA yaH aBisaMbanDaH sa Sruti prApitaH tayoH /
   āśrayāśrayiṇor vākyān niyamas tv avatiṣṭhate // BVaky_3,1.75 //	ASraya ASrayiNoH vAkyAt niyamaH tu avatizWate // BVakI _3,1.75 //
   tatra dravyaguṇābhāve pratyekaṃ syād vikalpanam /	tatra dravya guNa aBAve pratyekam syAt vikalpanam /
   śrutiprāpto hi saṃbandho balavān vākyalakṣaṇāt // BVaky_3,1.76 //	Sruti prAptaH hi saMbanDaH balavAn vAkya lakzaNAt // BVakI _3,1.76 //
   yadā tu jātiḥ śaktir vā kriyāṃ praty upadiśyate /	yadA tu jAtiH SaktiH vA kriyAm prati upadiSyate /
   sāmarthyāt saṃnidhīyete tatra dravyaguṇau tadā // BVaky_3,1.77 //	sAmarTyAt saMniDIyete tatra dravya guNO tadA // BVakI _3,1.77 //
   jātīnāṃ ca guṇānāṃ ca tulye 'ṅgatve kriyāṃ prati /	jAtInAm ca guNAnAm ca tulye aFga tve kriyAm prati /
   guṇāḥ pratinidhīyante chāgādīnāṃ na jātayaḥ // BVaky_3,1.78 //	guNAH pratiniDIyante CAga AdInAm na jAtayaH // BVakI _3,1.78 //
   vyaktiśakteḥ samāsannā jātayo na tathā guṇāḥ /	vyakti SakteH samAsannAH jAtayaH na taTA guNAH /
   sākṣād dravyaṃ kriyāyogi guṇas tasmād vikalpate // BVaky_3,1.79 //	sAkzAt dravyam kriyA yogi guNaH tasmAt vikalpate // BVakI _3,1.79 //
   sāmyenānyatarābhāve vikalpaḥ kaiścid iṣyate /	sAmyena anyatara aBAve vikalpaH kEScid izyate /
   atadguṇo 'taś chāgaḥ syān meṣo vā tadguṇo bhavet // BVaky_3,1.80 //	atad guNaH atas CAgaH syAt mezaH vA tad guNaH Bavet // BVakI _3,1.80 //
   jāter āśritasaṃkhyāyāḥ pravṛttir upalabhyate /	jAteH ASrita saMKyAyAH pravRttiH upalaByate /
   saṃkhyāviśeṣam utsṛjya kvacit saiva pravartate // BVaky_3,1.81 //	saMKyA viSezam utsRjya kvacid sA eva pravartate // BVakI _3,1.81 //
   parāṅgabhūtaṃ sāmānyaṃ yujyate dravyasaṃkhyayā /	para aFga BUtam sAmAnyam yujyate dravya saMKyayA /
   svārthaṃ pravartamānaṃ tu na saṃkhyām avalambate // BVaky_3,1.82 //	sva arTam pravartamAnam tu na saMKyAm avalambate // BVakI _3,1.82 //
   yajeta paśunety atra yajyarthāyāṃ paśuśrutau /	yajeta paSunA iti atra yaji arTAyAm paSu SrutO /
   kṛtārthaikena paśunā pradhānaṃ bhavati kriyā // BVaky_3,1.83 //	kRtArTa ekena paSunA praDAnam Bavati kriyAH // BVakI _3,1.83 //
   yāvatāṃ saṃbhavo yasya sa kuryāt tāvatāṃ yadi /	yAvatAm saMBavaH yasya sa kuryAt tAvatAm yadi /
   ālambhanaṃ guṇais tena pradhānaṃ syāt prayojitam // BVaky_3,1.84 //	AlamBanam guNEH tena praDAnam syAt prayojitam // BVakI _3,1.84 //
   saṃmṛjyamānatantre tu grahe yatra kriyāśrutiḥ /	saMmRjyamAna tantre tu grahe yatra kriyA SrutiH /
   saṃkhyāviśeṣagrahaṇaṃ naiva tatrādriyāmahe // BVaky_3,1.85 //	saMKyA viSeza grahaNam na eva tatra AdriyAmahe // BVakI _3,1.85 //
   śiṣyamāṇapare vākye yad ekagrahaṇaṃ kṛtam /	SizyamANa pare vAkye yat eka grahaNam kRtam /
   śeṣe viśiṣṭasaṃkhye 'pi vyaktaṃ tal liṅgadarśanam // BVaky_3,1.86 //	Seze viSizwa saMKye api vyaktam tat liFga darSanam // BVakI _3,1.86 //
   samāsapratyayavidhau yathā nipatitā śrutiḥ /	samAsa pratyaya viDO yaTA nipatitA SrutiH /
   guṇānāṃ paratantrāṇāṃ nyāyenaivopapadyate // BVaky_3,1.87 //	guNAnAm paratantrANAm nyAyena eva upapadyate // BVakI _3,1.87 //
   guṇe 'pi nāṅgīkriyate pradhānāntarasiddhaye /	guNe api na aFgIkriyate praDAna antara sidDaye /
   saṃkhyā kartā tathā karmaṇy aviśiṣṭaḥ pratīyate // BVaky_3,1.88 //	saMKyA kartA taTA karmaNi aviSizwaH pratIyate // BVakI _3,1.88 //
   yasyānyasya prasaktasya niyamārthā punaḥ śrutiḥ /	yasya anyasya prasaktasya niyama arTA punar SrutiH /
   nivṛttau caritārthatvāt saṃkhyā tatrāvivakṣitā // BVaky_3,1.89 //	nivRttO caritArTa tvAt saMKyA tatra avivakzitAH // BVakI _3,1.89 //
   sarūpasamudāyāt tu vibhaktir yā vidhīyate /	sarUpa samudAyAt tu viBaktiH yA viDIyate /
   ekas tatrārthavān siddhaḥ samudāyasya vācakaḥ // BVaky_3,1.90 //	ekaH tatra arTavAn sidDaH samudAyasya vAcakaH // BVakI _3,1.90 //
   pratyayasya pradhānasya samāsasyāpi vā vidhau /	pratyayasya praDAnasya samAsasya api vA viDO /
   siddhaḥ saṃkhyāvivakṣāyāṃ sarvathānugraho guṇe // BVaky_3,1.91 //	sidDaH saMKyA vivakzAyAm sarvaTA anugrahaH guNe // BVakI _3,1.91 //
   abhedarūpaṃ sādṛśyam ātmabhūtāś ca śaktayaḥ /	aBeda rUpam sAdRSyam Atma BUtAH ca SaktayaH /
   jātiparyāyavācitvam eṣām apy upavarṇyate // BVaky_3,1.92 //	jAti paryAya vAci tvam ezAm api upavarNyate // BVakI _3,1.92 //
   daṇḍopāditsayā daṇḍaṃ yady api pratipadyate /	daNxa upAditsayA daNxam yadi api pratipadyate /
   na tasmād eva sāmarthyāt sa daṇḍīti pratīyate // BVaky_3,1.93 //	na tasmAt eva sAmarTyAt sa daNxI iti pratIyate // BVakI _3,1.93 //
   necchānimittād icchāvān iti jñānam pravartate /	na icCA nimittAt icCAvAn iti jQAnam pravartate /
   tasmāt saty api sāmarthye buddhir arthāntarāśrayā // BVaky_3,1.94 //	tasmAt sati api sAmarTye budDiH arTa antara ASrayAH // BVakI _3,1.94 //
   svabhāvo vyapadeśyo vā sāmarthyaṃ vāvatiṣṭhate /	svaBAvaH vyapadeSyaH vA sAmarTyam vA avatizWate /
   sarvasyānte yatas tasmād vyavahāro na kalpate // BVaky_3,1.95 //	sarvasya ante yatas tasmAt vyavahAraH na kalpate // BVakI _3,1.95 //
   yadā bhedān parityajya buddhyaika iva gṛhyate /	yadA BedAn parityajya budDyA ekaH iva gRhyate /
   vyaktyātmaiva tadā tatra buddhir ekā pravartate // BVaky_3,1.96 //	vyakti AtmA eva tadA tatra budDiH ekA pravartate // BVakI _3,1.96 //
   bhedarūpair anusyūtaṃ yadaikam iva manyate /	Beda rUpEH anusyUtam yadA ekam iva manyate /
   samūhāvagrahā buddhir bahubhyo jāyate tadā // BVaky_3,1.97 //	samUha avagrahA budDiH bahuByaH jAyate tadA // BVakI _3,1.97 //
   *yadā sahavivakṣāyām ekabuddhinibandhanaḥ /	*yadA saha vivakzAyAm eka budDi nibanDanaH /
   baddhāvayavavicchedaḥ samudāyo 'bhidhīyate // BVaky_3,1.98 *//	badDa avayava vicCedaH samudAyaH aBiDIyate // BVakI _3,1.98 *//
   *pratikriyaṃ samāptatvād eko bhedasamanvitaḥ /	*pratikriyam samApta tvAt ekaH Beda samanvitaH /
   dvandve dvitvādibhedena tadāsāv upagamyate // BVaky_3,1.99 *//	dvandve dvi tva Adi Bedena tadA asO upagamyate // BVakI _3,1.99 *//
   sakṛtpravṛttāv ekatvam āvṛttau sadṛśātmatām /	sakRt pravRttO eka tvam AvRttO sadRSa Atma tAm /
   bhinnātmakānāṃ vyaktīnāṃ bhedāpohāt prapadyate // BVaky_3,1.100 //	Binna AtmakAnAm vyaktInAm Beda apohAt prapadyate // BVakI _3,1.100 //
   anupravṛtteti yathā  bhinnā buddhiḥ pratīyate /	anupravRttA iti yaTA BinnA budDiH pratIyate /
   artho vyāvṛttarūpo 'pi tathā tattvena gṛhyate // BVaky_3,1.101 //	arTaH vyAvRtta rUpaH api taTA tattvena gRhyate // BVakI _3,1.101 //
   sarūpāṇāṃ ca sarveṣāṃ na bhedopanipātinaḥ /	sarUpANAm ca sarvezAm na Beda upanipAtinaH /
   vidyante vācakāḥ śabdā nāpi bhedo 'vadhāryate // BVaky_3,1.102 //	vidyante vAcakAH SabdAH na api BedaH avaDAryate // BVakI _3,1.102 //
   jñānaśabdārthaviṣayā viśeṣā ye vyavasthitāḥ /	jQAna Sabda arTa vizayAH viSezAH ye vyavasTitAH /
   teṣāṃ duravadhāratvāj jñānādyekatvadarśanam // BVaky_3,1.103 //	tezAm duravaDAra tvAt jQAna Adi ekatva darSanam // BVakI _3,1.103 //
   jñāneṣv api yathārtheṣu tathā sarveṣu jātayaḥ /	jQAnezu api yaTArTezu taTA sarvezu jAtayaH /
   saṃsargadarśane santi tāś cārthasya prasādhikāḥ // BVaky_3,1.104 //	saMsarga darSane santi tAH ca arTasya prasADikAH // BVakI _3,1.104 //
   jñeyastham eva sāmānyaṃ jñānānām upakārakam /	jQeya sTam eva sAmAnyam jQAnAnAm upakArakam /
   na jātu jñeyavaj jñānaṃ pararūpeṇa rūpyate // BVaky_3,1.105 //	na jAtu jQeya vat jQAnam para rUpeNa rUpyate // BVakI _3,1.105 //
   yathā jyotiḥ prakāśena nānyenābhiprakāśyate /	yaTA jyotiH prakASena na anyena aBiprakASyate /
   jñānākāras tathānyena na jñānenopagṛhyate // BVaky_3,1.106 //	jQAna AkAraH taTA anyena na jQAnena upagRhyate // BVakI _3,1.106 //
   *na cātmasamavetasya sāmānyasyāvadhāraṇe /	*na ca Atma samavetasya sAmAnyasya avaDAraNe /
   jñānaśaktiḥ samarthā syāj jñātasyānyasya vastunaḥ // BVaky_3,1.107 *//	jQAnaSaktiH samarTA syAt jQAtasya anyasya vastunaH // BVakI _3,1.107 *//
   *ayaugapadye jñānānām asyety agrahaṇaṃ na ca /	*ayOgapadye jQAnAnAm asya iti agrahaNam na ca /
   yathopalabdhi smaraṇam upalabdhe ca jāyate // BVaky_3,1.108 *//	yaTA upalabDi smaraNam upalabDe ca jAyate // BVakI _3,1.108 *//
   ghaṭajñānam iti jñānaṃ ghaṭajñānavilakṣaṇam /	Gawa jQAnam iti jQAnam Gawa jQAna vilakzaNam /
   ghaṭa ity api yaj jñānaṃ viṣayopanipāti tat // BVaky_3,1.109 //	GawaH iti api yat jQAnam vizaya upanipAti tat // BVakI _3,1.109 //
   yato viṣayarūpeṇa jñānarūpaṃ na gṛhyate /	yatas vizaya rUpeNa jQAna rUpam na gRhyate /
   artharūpaviviktaṃ ca svarūpaṃ nāvadhāryate // BVaky_3,1.110 //	arTa rUpa viviktam ca svarUpam na avaDAryate // BVakI _3,1.110 //
   3,2: Dravyasamuddeśaḥ	3,2: Dravya samuddeSaH
   ātmā vastu svabhāvaś ca śarīraṃ tattvam ity api /	AtmA vastu svaBAvaH ca SarIram tattvam iti api /
   dravyam ity asya paryāyās tac ca nityam iti smṛtam // BVaky_3,2.1 //	dravyam iti asya paryAyAH tat ca nityam iti smRtam // BVakI _3,2.1 //
   satyaṃ vastu tadākārair asatyair avadhāryate /	satyam vastu tad AkArEH asatyEH avaDAryate /
   asatyopādhibhiḥ śabdaiḥ satyam evābhidhīyate // BVaky_3,2.2 //	asatya upADiBiH SabdEH satyam eva aBiDIyate // BVakI _3,2.2 //
   adhruveṇa nimittena devadattagṛhaṃ yathā /	aDruveNa nimittena devadatta gRham yaTA /
   gṛhītaṃ gṛhaśabdena śuddham evābhidhīyate // BVaky_3,2.3 //	gRhItam gRha Sabdena SudDam eva aBiDIyate // BVakI _3,2.3 //
   suvarṇādi yathā yuktam svair ākārair apāyibhiḥ /	suvarNa Adi yaTA yuktam svEH AkArEH apAyiBiH /
   rucakādyabhidhānānāṃ śuddham evaiti vācyatām // BVaky_3,2.4 //	rucaka Adi aBiDAnAnAm SudDam eva eti vAcya tAm // BVakI _3,2.4 //
   ākāraiś ca vyavacchedāt sārvārthyam avarudhyate /	AkArEH ca vyavacCedAt sArvArTyam avaruDyate /
   yathaiva cakṣurādīnāṃ sāmarthyaṃ nālikādibhiḥ // BVaky_3,2.5 //	yaTA eva cakzuH AdInAm sAmarTyam nAlika AdiBiH // BVakI _3,2.5 //
   teṣv ākāreṣu yaḥ śabdas tathābhūteṣu vartate /	tezu AkArezu yaH SabdaH taTABUtezu vartate /
   tattvātmakatvāt tenāpi nityam evābhidhīyate // BVaky_3,2.6 //	tattva Atmaka tvAt tena api nityam eva aBiDIyate // BVakI _3,2.6 //
   na tattvātattvayor bheda iti vṛddhebhya āgamaḥ /	na tattva atattvayoH BedaH iti vRdDeByaH AgamaH /
   atattvam iti manyante tattvam evāvicāritam // BVaky_3,2.7 //	atattvam iti manyante tattvam eva avicAritam // BVakI _3,2.7 //
   vikalparūpaṃ bhajate tattvam evāvikalpitam /	vikalpa rUpam Bajate tattvam eva avikalpitam /
   na cātra kālabhedo 'sti kālabhedaś cagṛhyate // BVaky_3,2.8 //	na ca atra kAla BedaH asti kAlaBedaH cagRhyate // BVakI _3,2.8 //
   yathā viṣayadharmāṇāṃ jñāne 'tyantam asaṃbhavaḥ /	yaTA vizaya DarmANAm jQAne atyantam asaMBavaH /
   tadātmeva ca tat siddham atyantam atadātmakam // BVaky_3,2.9 //	tat AtmA iva ca tat sidDam atyantam atada Atmakam // BVakI _3,2.9 //
   tathā vikārarūpāṇāṃ tattve 'tyantam asaṃbhavaḥ /	taTA vikAra rUpANAm tattve atyantam asaMBavaH /
   tadātmeva ca tat tattvam atyamntam atadātmakam // BVaky_3,2.10 //	tat AtmA iva ca tat tattvam atyamntam atada Atmakam // BVakI _3,2.10 //
   satyam ākṛtisaṃhāre yad ante vyavatiṣṭhate /	satyam AkRti saMhAre yat ante vyavatizWate /
   tan nityaṃ śabdavācyaṃ tac chabdāt tac ca na bhidyate // BVaky_3,2.11 //	tat nityam Sabda vAcyam tat SabdAt tat ca na Bidyate // BVakI _3,2.11 //
   na tad asti na tan nāsti na tad ekaṃ na tat pṛthak /	na tat asti na tat na asti na tat ekam na tat pRTak /
   na saṃsṛṣṭaṃ vibhaktaṃ vā vikṛtaṃ na ca nānyathā // BVaky_3,2.12 //	na saMsRzwam viBaktam vA vikRtam na ca na anyaTA // BVakI _3,2.12 //
   tan nāsti vidyate tac ca tad ekaṃ tat pṛthak pṛthak /	tat na asti vidyate tat ca tat ekam tat pRTak pRTak /
   saṃsṛṣṭaṃ ca vibhaktaṃ ca vikṛtaṃ tat tad anyathā // BVaky_3,2.13 //	saMsRzwam ca viBaktam ca vikRtam tat tat anyaTA // BVakI _3,2.13 //
   tasya śabdārthasaṃbandha  rūpam ekasya dṛśyate /	tasya Sabda arTa saMbanDa rUpam ekasya dRSyate /
   tad dṛśyaṃ darśanaṃ draṣṭā darśane ca prayojanam // BVaky_3,2.14 //	tat dRSyam darSanam drazwA darSane ca prayojanam // BVakI _3,2.14 //
   vikārāpagame satyaṃ suvarṇaṃ kuṇḍale yathā /	vikAra apagame satyam suvarNam kuNxale yaTA /
   vikārāpagame satyāṃ tathāhuḥ prakṛtiṃ parām // BVaky_3,2.15 //	vikAra apagame satyAm taTA AhuH prakRtim parAm // BVakI _3,2.15 //
   vācyā sā sarvaśabdānāṃ śabdāś ca na pṛthak tataḥ /	vAcyA sA sarva SabdAnAm SabdAH ca na pRTak tatas /
   apṛthaktve ca saṃbandhas tayor nānātmanor iva // BVaky_3,2.16 //	apRTaktve ca saMbanDaH tayoH nAnA AtmanoH iva // BVakI _3,2.16 //
   ātmā paraḥ priyo dveṣyo vaktā vācyaṃ prayojanam /	AtmA paraH priyaH dvezyaH vaktA vAcyam prayojanam /
   viruddhāni yathaikasya svapne rūpāṇi cetasaḥ // BVaky_3,2.17 //	virudDAni yaTA ekasya svapne rUpANi cetasaH // BVakI _3,2.17 //
   ajanmani tathā nitye paurvāparyavivarjite /	ajanmani taTA nitye pOrvAparya vivarjite /
   tattve janmādirūpatvaṃ viruddham upalabhyate // BVaky_3,2.18 //	tattve janma Adi rUpa tvam virudDam upalaByate // BVakI _3,2.18 //
   3.3: Saṃbandhasamuddeśa	3.3: SaMbanDa samuddeSa
   jñānaṃ prayoktur bāhyo 'rthaḥ svarūpaṃ ca pratīyate /	jQAnam prayoktuH bAhyaH arTaH sva rUpam ca pratIyate /
   śabdair uccaritais teṣāṃ saṃbandhaḥ samavasthitaḥ // BVaky_3,3.1 //	SabdEH uccaritEH tezAm saMbanDaH samavasTitaH // BVakI _3,3.1 //
   pratipattur bhavaty arthe jñāne vā saṃśayaḥ kvacit /	pratipattuH Bavati arTe jQAne vA saMSayaH kvacid /
   svarūpeṣūpalabhyeṣu vyabhicāro na vidyate // BVaky_3,3.2 //	sva rUpezu upalaByezu vyaBicAraH na vidyate // BVakI _3,3.2 //
   asyāyaṃ vācako vācya iti ṣaṣṭhyā pratīyate /	asya ayam vAcakaH vAcyaH iti zazWyA pratIyate /
   yogaḥ śabdārthayos tattvam apy ato vyapadiśyate // BVaky_3,3.3 //	yogaH Sabda arTayoH tattvam api atas vyapadiSyate // BVakI _3,3.3 //
   nābhidhānaṃ svadharmeṇa saṃbandhasyāsti vācakam /	na aBiDAnam svaDarmeNa saMbanDasya asti vAcakam /
   atyantaparatantratvād rūpaṃ nāsyāpadiśyate // BVaky_3,3.4 //	atyanta paratantra tvAt rUpam na asya apadiSyate // BVakI _3,3.4 //
   upakārāt sa yatrāsti dharmas tatrānugamyate /	upakArAt sa yatra asti DarmaH tatra anugamyate /
   śaktīnām api sā śaktir guṇānām apy asau guṇaḥ // BVaky_3,3.5 //	SaktInAm api sA SaktiH guNAnAm api asO guNaH // BVakI _3,3.5 //
   taddharmaṇos tu tācchabdyaṃ saṃyogasamavāyayoḥ /	tad DarmaNoH tu tAt Sabdyam saMyoga samavAyayoH /
   tayor apy upakārārthā niyatās tadupādhayaḥ // BVaky_3,3.6 //	tayoH api upakAra arTAH niyatAH tad upADayaH // BVakI _3,3.6 //
   kā cid eva hi sāvasthā kāryaprasavasūcitā /	kA cit eva hi sA avasTA kArya prasava sUcitA /
   kasya cit kena cid yasyāṃ saṃyoga upajāyate // BVaky_3,3.7 //	kasya cit kena cit yasyAm saMyogaH upajAyate // BVakI _3,3.7 //
   nirātmakānām utpattau niyamaḥ kvacid eva yaḥ /	nirAtmakAnAm utpattO niyamaH kvacid eva yaH /
   tenaivāvyapavargaś ca prāptabhede sa yatkṛtaḥ // BVaky_3,3.8 //	tena eva avyapavargaH ca prApta Bede sa yad kRtaH // BVakI _3,3.8 //
   ātmāntarasya yenātmā tadātmevāvadhāryate /	Atma antarasya yena AtmA tadAtmA iva avaDAryate /
   yataś caikatvanānātvaṃ tattvaṃ nādhyavasīyate // BVaky_3,3.9 //	yatas ca eka tva nAnAtvam tattvam na aDyavasIyate // BVakI _3,3.9 //
   tāṃ śaktiṃ samavāyākhyāṃ śaktīnām upakāriṇīm /	tAm Saktim samavAya AKyAm SaktInAm upakAriNIm /
   hedābhedāv atikrāntām anyathaiva vyavasthitām // BVaky_3,3.10 //	hedA BedO atikrAntAm anyaTA eva vyavasTitAm // BVakI _3,3.10 //
   dharmaṃ sarvapadārthānām atītaḥ sarvalakṣaṇaḥ /	Darmam sarva padArTAnAm atItaH sarva lakzaNaH /
   anugṛhṇāti saṃbandha iti pūrvebhya āgamaḥ // BVaky_3,3.11 //	anugRhNAti saMbanDaH iti pUrveByaH AgamaH // BVakI _3,3.11 //
   padārthīkṛta evānyaiḥ sarvatrābhyupagamyate /	padArTIkRtaH eva anyEH sarvatra aByupagamyate /
   saṃbandhas tena śabdārthaḥ pravibhaktuṃ na śakyate // BVaky_3,3.12 //	saMbanDaH tena Sabda arTaH praviBaktum na Sakyate // BVakI _3,3.12 //
   samavāyāt sva ādhāraḥ svā ca jātiḥ pratīyate /	samavAyAt sve ADAraH svA ca jAtiH pratIyate /
   ekārthasamavāyāt tu guṇāḥ svādhāra eva ye // BVaky_3,3.13 //	eka arTa samavAyAt tu guNAH sva ADAraH eva ye // BVakI _3,3.13 //
   dravyatvasattāsaṃyogāḥ svānyādhāropabandhanāḥ /	dravya tva sattA saMyogAH svAni ADAra upabanDanAH /
   tatpradeśavibhāgāś ca guṇā dvitvādayaś ca ye // BVaky_3,3.14 //	tad pradeSa viBAgAH ca guNAH dvi tva AdayaH ca ye // BVakI _3,3.14 //
   ke cit svāśrayasaṃyuktāḥ ke cit tatsamavāyinaḥ /	ke cit sva ASraya saMyuktAH ke cit tad samavAyinaH /
   saṃyuktasamaveteṣu samavetās tathāpare // BVaky_3,3.15 //	saMyukta samavetezu samavetAH taTA apare // BVakI _3,3.15 //
   svāśrayeṇa tu saṃyuktaiḥ saṃyuktaṃ vibhu gamyate /	sva ASrayeNa tu saMyuktEH saMyuktam viBu gamyate /
   samavāyasya saṃbandho nāparas tatra dṛśyate // BVaky_3,3.16 //	samavAyasya saMbanDaH na aparaH tatra dRSyate // BVakI _3,3.16 //
   saṃbandhasyāviśiṣṭatvān na cātra niyamo bhavet /	saMbanDasya aviSizwa tvAt na ca atra niyamaH Bavet /
   tasmācchabdārthayor naivaṃ saṃbandhaḥ parikalpyate // BVaky_3,3.17 //	tasmAt Sabda arTayoH na evam saMbanDaH parikalpyate // BVakI _3,3.17 //
   adṛṣṭavṛttilābhena yathā saṃyoga ātmanaḥ /	adRzwa vRtti lABena yaTA saMyogaH AtmanaH /
   kva cit svasvāmiyogākhyo 'bhede 'nyatrāpi sa kramaḥ // BVaky_3,3.18 //	kva cit sva svAmi yoga AKyaH aBede anyatra api sa kramaH // BVakI _3,3.18 //
   prāptiṃ tu samavāyākhyāṃ vācyadharmātivartinīm /	prAptim tu samavAya AKyAm vAcya Darma ativartinIm /
   prayoktā pratipattā vā na śabdair anugacchati // BVaky_3,3.19 //	prayoktA pratipattA vA na SabdEH anugacCati // BVakI _3,3.19 //
   avācyam iti yad vācyaṃ tad avācyatayā yadā /	avAcyam iti yat vAcyam tat avAcya tayA yadA /
   vācyam ityavasīyeta vācyam eva tadā bhavet // BVaky_3,3.20 //	vAcyam iti avasIyeta vAcyam eva tadA Bavet // BVakI _3,3.20 //
   athāpy avācyam ity evaṃ, na tad vācyaṃ pratīyate /	aTa api avAcyam iti evaM, na tat vAcyam pratIyate /
   vivakṣitāsya yāvasthā saiva nādhyavasīyate // BVaky_3,3.21 //	vivakzitA asya yA avasTA sA eva na aDyavasIyate // BVakI _3,3.21 //
   tathānyathā sarvathā ca yasyāvācyatvam ucyate /	taTA anyaTA sarvaTA ca yasya avAcya tvam ucyate /
   tatrāpi naiva sāvasthā taiḥ śabdaiḥ pratiṣidhyate // BVaky_3,3.22 //	tatra api na eva sA avasTA tEH SabdEH pratiziDyate // BVakI _3,3.22 //
   na hi saṃśayarūpe 'rthe śeṣatvena vyavasthite /	na hi saMSaya rUpe arTe Seza tvena vyavasTite /
   avyudāse svarūpasya saṃśayo 'nyaḥ pravartate // BVaky_3,3.23 //	avyudAse svarUpasya saMSayaH anyaH pravartate // BVakI _3,3.23 //
   yadā ca nirṇayajñāne nirṇayatvena nirṇayaḥ /	yadA ca nirNaya jQAne nirNaya tvena nirNayaH /
   prakramyate tadā jñānaṃ svadharme nāvatiṣṭhate // BVaky_3,3.24 //	prakramyate tadA jQAnam svaDarme na avatizWate // BVakI _3,3.24 //
   sarvaṃ mithyā bravīmīti naitad vākyaṃ vivakṣyate /	sarvam miTyA bravImi iti na etat vAkyam vivakzyate /
   tasya mithyābhidhāne hi prakrānto 'rtho na gamyate // BVaky_3,3.25 //	tasya miTyA aBiDAne hi prakrAntaH arTaH na gamyate // BVakI _3,3.25 //
   na ca vācakarūpeṇa pravṛttasyāsti vācyatā /	na ca vAcaka rUpeNa pravRttasya asti vAcya tA /
   pratipādyaṃ na tat tatra yenānyat pratipādyate // BVaky_3,3.26 //	pratipAdyam na tat tatra yena anyat pratipAdyate // BVakI _3,3.26 //
   asādhikā pratijñeti neyam evābhidhīyate /	asADikA pratijQA iti na iyam eva aBiDIyate /
   yathā, tathāsya dharmo 'pi nātra kaścit pratīyate // BVaky_3,3.27 //	yaTA, taTA asya DarmaH api na atra kaScid pratIyate // BVakI _3,3.27 //
   vyāpārasyāparo yasmān na vyāpāro 'sti kaścana /	vyApArasya aparaH yasmAt na vyApAraH asti kaScana /
   virodham anavasthāṃ vā tasmāt sarvatra nāśrayet // BVaky_3,3.28 //	viroDam anavasTAm vA tasmAt sarvatra na ASrayet // BVakI _3,3.28 //
   indriyāṇāṃ svaviṣayeṣv anādir yogyatā yathā /	indriyANAm sva vizayezu anAdiH yogyatA yaTA /
   anādir arthaiḥ śabdānāṃ saṃbandho yogyatā tathā // BVaky_3,3.29 //	anAdiH arTEH SabdAnAm saMbanDaH yogyatA taTA // BVakI _3,3.29 //
   asādhur anumānena vācakaḥ kaiścid iṣyate /	asADuH anumAnena vAcakaH kEScid izyate /
   vācakatvāviśeṣe vā niyamaḥ puṇyapāpayoḥ // BVaky_3,3.30 //	vAcaka tva aviSeze vA niyamaH puNya pApayoH // BVakI _3,3.30 //
   saṃbandhaśabde saṃbandho yogyatāñṃ prati yogyatā /	saMbanDa Sabde saMbanDaH yogyatAQm prati yogyatA /
   samayād yogyatāsaṃvin mātāputrādiyogavat // BVaky_3,3.31 //	samayAt yogyatA saMvid mAtA putra Adi yoga vat // BVakI _3,3.31 //
   śabdaḥ kāraṇam arthasya sa hi tenopajanyate /	SabdaH kAraNam arTasya sa hi tena upajanyate /
   tathā ca buddhiviṣayād arthāc chabdaḥ pratīyate // BVaky_3,3.32 //	taTA ca budDi vizayAt arTAt SabdaH pratIyate // BVakI _3,3.32 //
   bhojanādy api manyante buddhyarthe yad asaṃbhavi /	Bojana Adi api manyante budDi arTe yat asaMBavi /
   buddhyarthād eva buddhyarthe jāte tad api dṛśyate // BVaky_3,3.33 //	budDi arTAt eva budDi arTe jAte tat api dRSyate // BVakI _3,3.33 //
   anityeṣv api nityatvam abhidheyātmanā sthitam /	anityezu api nitya tvam aBiDeya AtmanA sTitam /
   anityatvaṃ svaśaktir vā sā ca nityān na bhidyate // BVaky_3,3.34 //	anitya tvam sva SaktiH vA sA ca nityAt na Bidyate // BVakI _3,3.34 //
   śabdenārthasya saṃskāro dṛṣṭādṛṣṭaprayojanaḥ /	Sabdena arTasya saMskAraH dRzwa adRzwa prayojanaH /
   kriyate so 'bhisaṃbandham antareṇa kathaṃ bhavet // BVaky_3,3.35 //	kriyate saH aBisaMbanDam antareNa kaTam Bavet // BVakI _3,3.35 //
   nāvaśyam abhidheyeṣu saṃskāraḥ sa tathāvidhaḥ /	na avaSyam aBiDeyezu saMskAraH sa taTAviDaH /
   dṛsyate na ca saṃbandhas tathābhūto vivakṣitaḥ // BVaky_3,3.36 //	dRsyate na ca saMbanDaH taTABUtaH vivakzitaH // BVakI _3,3.36 //
   sati pratyayahetutvaṃ saṃbandha upapadyate /	sati pratyaya hetu tvam saMbanDaH upapadyate /
   śabdasyārthe yatas tatra saṃbandho 'stīti gamyate // BVaky_3,3.37 //	Sabdasya arTe yatas tatra saMbanDaH asti iti gamyate // BVakI _3,3.37 //
   nitye 'nitye 'pi vāpy arthe puruṣeṇa kathaṃcana /	nitye anitye api vA api arTe puruzeNa kaTaMcana /
   saṃbandho 'kṛtasaṃbandhaiḥ śabdaiḥ kartuṃ na śakyate // BVaky_3,3.38 //	saMbanDaH akRta saMbanDEH SabdEH kartum na Sakyate // BVakI _3,3.38 //
   vyapadeśe padārthānām anyā sattaupacārikī /	vyapadeSe padArTAnAm anyA satta OpacArikI /
   sarvāvasthāsu sarveṣām ātmarūpasya darśikā // BVaky_3,3.39 //	sarva avasTAsu sarvezAm Atma rUpasya darSikAH // BVakI _3,3.39 //
   sphaṭikādi yathā dravyaṃ bhinnarūpair upāśrayaiḥ /	sPawika Adi yaTA dravyam Binna rUpEH upASrayEH /
   svaśaktiyogāt saṃbandhaṃ tādrūpyeṇeva gacchati // BVaky_3,3.40 //	sva Sakti yogAt saMbanDam tAdrUpyeNa iva gacCati // BVakI _3,3.40 //
   tadvac chabdo 'pi sattāyām asyāṃ pūrvaṃ vyavasthitaḥ /	tadvat SabdaH api sattAyAm asyAm pUrvam vyavasTitaH /
   dharmair upaiti saṃbandham avirodhivirodhibhiḥ // BVaky_3,3.41 //	DarmEH upEti saMbanDam aviroDi viroDiBiH // BVakI _3,3.41 //
   evaṃ ca pratiṣedhyeṣu pratiṣedhaprakḷptaye /	evam ca pratizeDyezu pratizeDa prak?ptaye /
   āśriteṣūpacāreṇa pratiṣedhaḥ pravartate // BVaky_3,3.42 //	ASritezu upacAreNa pratizeDaH pravartate // BVakI _3,3.42 //
   ātmalābhasya janmākhyā satā labhyaṃ ca labhyate /	Atma lABasya janma AKyA satA laByam ca laByate /
   yadi saj jāyate kasmād athāsaj jāyate katham // BVaky_3,3.43 //	yadi sat jAyate kasmAt aTa asat jAyate kaTam // BVakI _3,3.43 //
   sato hi gantur gamanaṃ, sati gamye pravartate /	sataH hi gantuH gamanan, sati gamye pravartate /
   gantṛvac cen na janmārtho, na cet tadvan na jāyate // BVaky_3,3.44 //	gantR vat ced na janma arTaH , na ced tadvat na jAyate // BVakI _3,3.44 //
   upacarya tu kartāram abhidhānapravṛttaye /	upacarya tu kartAram aBiDAna pravRttaye /
   punaś ca karmabhāvena tāṃ kriyāṃ ca tadāśrayām // BVaky_3,3.45 //	punar ca karma BAvena tAm kriyAm ca tad ASrayAm // BVakI _3,3.45 //
   athopacārasattaivaṃ vidheyas tatra lādayaḥ /	aTa upacAra sattA evam viDeyaH tatra lAdayaH /
   janmanā tu virodhitvān mukhyā sattā na vidyate // BVaky_3,3.46 //	janmanA tu viroDi tvAt muKyA sattA na vidyate // BVakI _3,3.46 //
   ātmānam ātmanā bibhrad astīti vyapadiśyate /	AtmAnam AtmanA biBrat asti iti vyapadiSyate /
   antarbhāvāc ca tenāsau karmaṇā na sakarmakaḥ // BVaky_3,3.47 //	antarBAvAt ca tena asO karmaNA na sa karmakaH // BVakI _3,3.47 //
   prāk ca sattābhisaṃbandhān mukhyā sattā kathaṃ bhavet /	prAk ca sattA aBi saMbanDAt muKyA sattA kaTam Bavet /
   asaṃś ca nāsteḥ kartā syād upacāras tu pūrvavat // BVaky_3,3.48 //	asan ca na asteH kartA syAt upacAraH tu pUrvavat // BVakI _3,3.48 //
   tasmād bhinneṣu dharmeṣu virodhiṣv avirodhinīm /	tasmAt Binnezu Darmezu viroDizu aviroDinIm /
   virodhikhyāpanāyaiva śabdais tais tair upāśritām // BVaky_3,3.49 //	viroDi KyApanAya eva SabdEH tEH tEH upASritAm // BVakI _3,3.49 //
   abhinnakālām artheṣu bhinnakāleṣv avasthitām /	aBinna kAlAm arTezu Binna kAlezu avasTitAm /
   pravṛttihetuṃ sarveṣāṃ śabdānām aupacārikīm // BVaky_3,3.50 //	pravRtti hetum sarvezAm SabdAnAm OpacArikIm // BVakI _3,3.50 //
   etāṃ sattāṃ padārtho hi na kaś cid ativartate /	etAm sattAm padArTaH hi na kaH cit ativartate /
   sā ca saṃpratisattāyāḥ pṛthag bhāśye nidarśitā // BVaky_3,3.51 //	sA ca saMpratisattAyAH pRTak BASye nidarSitAH // BVakI _3,3.51 //
   pradeśasyaikadeśaṃ vā parato vā nirūpaṇam /	pradeSasya eka deSam vA paratas vA nirUpaNam /
   viparyayam abhāvaṃ vā vyavahāro 'nuvartate // BVaky_3,3.52 //	viparyayam aBAvam vA vyavahAraH anuvartate // BVakI _3,3.52 //
   yathendriyasya vaiguṇyān mātrādhyāropavān iva /	yaTA indriyasya vEguNyAt mAtrA aDyAropavAn iva /
   jāyate pratyayo 'rthebhyas tathaivoddeśajā matiḥ // BVaky_3,3.53 //	jAyate pratyayaH arTeByaH taTA eva uddeSa jA matiH // BVakI _3,3.53 //
   akṛtsnaviṣayābhāsaṃ śabdaḥ pratyayam āśritaḥ /	akRtsna vizaya ABAsam SabdaH pratyayam ASritaH /
   artham āhānyarūpeṇa svarūpeṇānirūpitam // BVaky_3,3.54 //	arTam Aha anya rUpeNa sva rUpeNa anirUpitam // BVakI _3,3.54 //
   rūpaṇavyapadeśābhyāṃ laukike vartmani sthitau /	rUpaNa vyapadeSAByAm lOkike vartmani sTitO /
   jñānaṃ praty abhilāpaṃ ca sadṛśau bālapaṇḍitau // BVaky_3,3.55 //	jQAnam prati aBilApam ca sadRSO bAla paNxitO // BVakI _3,3.55 //
   sarvārtharūpatā śuddhir jñānasya nirupāśrayā /	sarva arTa rUpa tA SudDiH jQAnasya nirupASrayA /
   tato 'py asya parāṃ śuddhim eke prāhur arūpikām // BVaky_3,3.56 //	tatas api asya parAm SudDim eke prAhuH arUpikAm // BVakI _3,3.56 //
   upaplavo hi jñānasya bāhyākārānupātitā /	upaplavaH hi jQAnasya bAhya AkAra anupAtitA /
   kāluṣyam iva tat tasya saṃsarge vyatibhedajam // BVaky_3,3.57 //	kAluzyam iva tat tasya saMsarge vyatiBeda jam // BVakI _3,3.57 //
   yathā ca jñānam ālekhād aśuddhau vyavatiṣṭhate /	yaTA ca jQAnam AleKAt aSudDO vyavatizWate /
   tathopāśrayavān arthaḥ svarūpād viprakṛṣyate // BVaky_3,3.58 //	taTA upASrayavAn arTaH svarUpAt viprakRzyate // BVakI _3,3.58 //
   evam arthasya śabdasya jñānasya ca viparyaye /	evam arTasya Sabdasya jQAnasya ca viparyaye /
   bhāvābhāvāv abhedena vyavahārānupātinau // BVaky_3,3.59 //	BAva aBAvO aBedena vyavahAra anupAtinO // BVakI _3,3.59 //
   yathā bhāvam upāśritya tadabhāvo 'nugamyate /	yaTA BAvam upASritya tad aBAvaH anugamyate /
   tathābhāvam upāśritya tadbhāvo 'py anugamyate // BVaky_3,3.60 //	taTA aBAvam upASritya tad BAvaH api anugamyate // BVakI _3,3.60 //
   nābhāvo jāyate bhāvo naiti bhāvo 'nupākhyatām /	na aBAvaH jAyate BAvaH na eti BAvaH anupAKyatAm /
   ekasmād ātmano 'nanyau bhāvābhāvau vikalpitau // BVaky_3,3.61 //	ekasmAt AtmanaH ananyO BAva aBAvO vikalpitO // BVakI _3,3.61 //
   abhāvasyānupākhyatvāt kāraṇaṃ na prasādhakam /	aBAvasya anupAKya tvAt kAraNam na prasADakam /
   sopākhyasya tu bhāvasya kāraṇaṃ kiṃ kariśyati // BVaky_3,3.62 //	sa upAKyasya tu BAvasya kAraNam kim kariSyati // BVakI _3,3.62 //
   tasmāt sarvam abhāvo vā bhāvo vā sarvam iṣyate /	tasmAt sarvam aBAvaH vA BAvaH vA sarvam izyate /
   na tv avasthāntaraṃ kiṃ cid ekasmāt satyataḥ sthitam // BVaky_3,3.63 //	na tu avasTA antaram kim cit ekasmAt satyataH sTitam // BVakI _3,3.63 //
   tasmān nābhāvam icchanti ye loke bhāvavādinaḥ /	tasmAt na aBAvam icCanti ye loke BAva vAdinaH /
   abhāvavādino vāpi na bhāvaṃ tattvalakṣaṇam // BVaky_3,3.64 //	aBAva vAdinaH vA api na BAvam tattva lakzaNam // BVakI _3,3.64 //
   advaye caiva sarvasmin svabhāvād ekalakṣaṇe /	advaye ca eva sarvasmin svaBAvAt eka lakzaNe /
   parikalpeṣu maryādā vicitraivopalabhyate // BVaky_3,3.65 //	parikalpezu maryAdA vicitrA eva upalaByate // BVakI _3,3.65 //
   catasro hi yathāvasthā nirupākhye prakalpitāḥ /	catasraH hi yaTA avasTAH nirupAKye prakalpitAH /
   evaṃ dvaividhyam apy etad bhāvābhāvavyapāśrayam // BVaky_3,3.66 //	evam dvEviDyam api etat BAva aBAva vyapASrayam // BVakI _3,3.66 //
   avirodhī virodhī vā sann asan vāpi yuktitaḥ /	aviroDI viroDI vA san asan vA api yuktitaH /
   kramavān akramo vāpi nābhāva upapadyate // BVaky_3,3.67 //	kramavAn akramaH vA api na aBAvaH upapadyate // BVakI _3,3.67 //
   avirodhī virodhī vā sann asan vāpi tattvataḥ /	aviroDI viroDI vA san asan vA api tattvataH /
   kramavān akramo vāpi tena bhāvo na vidyate // BVaky_3,3.68 //	kramavAn akramaH vA api tena BAvaH na vidyate // BVakI _3,3.68 //
   abhāve triṣu kāleṣu na bhedasyāsti saṃbhavaḥ /	aBAve trizu kAlezu na Bedasya asti saMBavaH /
   tasminn asati bhāve 'pi traikālyaṃ nāvatiṣṭhate // BVaky_3,3.69 //	tasmin asati BAve api trEkAlyam na avatizWate // BVakI _3,3.69 //
   ātmatattvaparityāgaḥ parato nopapadyate /	Atma tattva parityAgaH paratas na upapadyate /
   ātmatattvaṃ tu parataḥ svato vā nopakalpate // BVaky_3,3.70 //	Atma tattvam tu paratas svatas vA na upakalpate // BVakI _3,3.70 //
   tattve virodho nānātva upakāro na kaś cana /	tattve viroDaH nAnAtvaH upakAraH na kaH cana /
   tattvānyatvaparityāge vyavahāro nivartate // BVaky_3,3.71 //	tattva anya tva parityAge vyavahAraH nivartate // BVakI _3,3.71 //
   yatra draṣṭā ca dṛśyaṃ ca darśanaṃ cāvikalpitam /	yatra drazwA ca dRSyam ca darSanam ca avikalpitam /
   tasyaivārthasya satyatvaṃ śritās trayyantavedinaḥ // BVaky_3,3.72 //	tasya eva arTasya satya tvam SritAH trayI anta vedinaH // BVakI _3,3.72 //
   sāmānyaṃ vā viśeṣaṃ vā yasmād āhur viśeṣavat /	sAmAnyam vA viSezam vA yasmAt AhuH viSeza vat /
   śabdās tasmād asatyeṣu bhedeṣv eva vyavasthitāḥ // BVaky_3,3.73 //	SabdAH tasmAt asatyezu Bedezu eva vyavasTitAH // BVakI _3,3.73 //
   na hy abhāvasya sadbhāve bhāvasyātmā prahīyate /	na hi aBAvasya sadBAve BAvasya AtmA prahIyate /
   na cābhāvasya nāstitve bhāvasyātmā prasūyate // BVaky_3,3.74 //	na ca aBAvasya na astitve BAvasya AtmA prasUyate // BVakI _3,3.74 //
   na śābaleyasyāstitvaṃ bāhuleyasya bādhakam /	na SAbaleyasya astitvam bAhuleyasya bADakam /
   na śābaleyo nāstīti bāhuleyaḥ prakalpate // BVaky_3,3.75 //	na SAbaleyaH na asti iti bAhuleyaH prakalpate // BVakI _3,3.75 //
   abhāvo yadi vastu syāt tatreyaṃ syāt vicāraṇā /	aBAvaH yadi vastu syAt tatra iyam syAt vicAraNA /
   tataś ca tadabhāve 'pi syād vicāryam idaṃ punaḥ // BVaky_3,3.76 //	tatas ca tad aBAve api syAt vicAryam idam punar // BVakI _3,3.76 //
   avastu syād atītaṃ yad vyavahārasya gocaram /	avastu syAt atItam yat vyavahArasya gocaram /
   tatra vastugato bhedo na nirvacanam arhati // BVaky_3,3.77 //	tatra vastu gataH BedaH na nirvacanam arhati // BVakI _3,3.77 //
   apade 'rthe padanyāsaḥ kāraṇasya na vidyate /	apade arTe padanyAsaH kAraNasya na vidyate /
   atha ca prāgasadbhāvaḥ kāraṇe sati dṛṣyate // BVaky_3,3.78 //	aTa ca prAc asadBAvaH kAraNe sati dRzyate // BVakI _3,3.78 //
   kā tasya prāgavastheti vastvāśritam idaṃ punaḥ /	kA tasya prAk avasTA iti vastu ASritam idam punar /
   prāg avastheti na hy etad dvayam apy asty avastuni // BVaky_3,3.79 //	prAk avasTA iti na hi etat dvayam api asti avastuni // BVakI _3,3.79 //
   na cordhvam asti nāstīti vacanāyānibandhanam /	na ca UrDvam asti na asti iti vacanAya anibanDanam /
   alaṃ syād apadasthānam etad vācaḥ pracakṣate // BVaky_3,3.80 //	alam syAt apada sTAnam etat vAcaH pracakzate // BVakI _3,3.80 //
   atyadbhutā tv iyaṃ vṛttir yad abhāgaṃ yad akramam /	ati adButA tu iyam vRttiH yat aBAgam yat akramam /
   bhāvānāṃ prāg abhūtānām ātmatattvaṃ prakāśate // BVaky_3,3.81 //	BAvAnAm prAk aBUtAnAm Atma tattvam prakASate // BVakI _3,3.81 //
   vikalpotthāpitenaiva sarvo bhāvena laukikaḥ /	vikalpa utTApitena eva sarvaH BAvena lOkikaH /
   mukhyeneva padārthena vyavahāro vidhīyate // BVaky_3,3.82 //	muKyena iva padArTena vyavahAraH viDIyate // BVakI _3,3.82 //
   bhāvaśaktim ataś caināṃ manyante nityavādinaḥ /	BAva Saktim atas ca enAm manyante nitya vAdinaH /
   bhāvam eva kramam prāhur na bhāvād aparaḥ kramaḥ // BVaky_3,3.83 //	BAvam eva kramam prAhuH na BAvAt aparaH kramaH // BVakI _3,3.83 //
   kramān na yaugapadyasya kaś cid bhedo 'sti tattvataḥ /	kramAt na yOgapadyasya kaH cit BedaH asti tattvataH /
   yathaiva bhāvān nābhāvaḥ kaś cid anyo 'vasīyate // BVaky_3,3.84 //	yaTA eva BAvAn na aBAvaH kaH cit anyaH avasIyate // BVakI _3,3.84 //
   kālasyāpy aparaṃ kālaṃ nirdiśanty eva laukikāḥ /	kAlasya api aparam kAlam nirdiSanti eva lOkikAH /
   na ca nirdeśamātreṇa vyatireko 'nugamyate // BVaky_3,3.85 //	na ca nirdeSa mAtreNa vyatirekaH anugamyate // BVakI _3,3.85 //
   ādhāraṃ kalpayan buddhyā nābhāve vyavatiṣṭhate /	ADAram kalpayan budDyA na aBAve vyavatizWate /
   avastuṣv api notprekṣā kasya cit pratibadhyate // BVaky_3,3.86 //	avastuzu api na utprekzA kasya cit pratibaDyate // BVakI _3,3.86 //
   tasmāc chaktivibhāgena nityaḥ sadasadātmakaḥ /	tasmAt Sakti viBAgena nityaH sat asat AtmakaH /
   eko 'rthaḥ śabdavācyatve bahurūpaḥ prakāśate // BVaky_3,3.87 //	ekaH arTaH Sabda vAcya tve bahu rUpaH prakASate // BVakI _3,3.87 //
   vyavahāraś ca lokasya padārthaiḥ parikalpitaiḥ /	vyavahAraH ca lokasya padArTEH parikalpitEH /
   śāstre padārthaḥ kāryārthaṃ laukikaḥ pravibhajyate // BVaky_3,3.88 //	SAstre padArTaH kArya arTam lOkikaH praviBajyate // BVakI _3,3.88 //
   3,4: Bhūyodravyasamuddeśaḥ	3,4: BhUyaH dravya samuddeSaH
   saṃsargarūpāt saṃbhūtāḥ saṃvidrūpād apoddhṛtāḥ /	saMsarga rUpAt saMBUtAH saMvid rUpAt apa udDRtAH /
   śāstre vibhaktā vākyārthāt prakṛtipratyayārthavat // BVaky_3,4.1 //	SAstre viBaktA vAkya arTAt prakRti pratyaya arTa vat // BVakI _3,4.1 //
   nimittabhūtāḥ sādhutve śāstrād anumitātmakāḥ /	nimitta BUtAH sADu tve SAstrAt anumita AtmakAH /
   ke cit padārthā vakṣyante saṃkśepeṇa yathāgamam // BVaky_3,4.2 //	ke cit padArTAH vakzyante saMkSepeNa yaTAgamam // BVakI _3,4.2 //
   vastūpalakṣaṇaṃ yatra sarvanāma prayujyate /	vastu upalakzaNam yatra sarvanAma prayujyate /
   dravyam ity ucyate so 'rto bhedyatvena vivakśitaḥ // BVaky_3,4.3 //	dravyam iti ucyate saH artaH Bedya tvena vivakSitaH // BVakI _3,4.3 //
   3,5: Guṇasamudeśa	3,5: GuNa samudeSa
   saṃsargi bhedakaṃ yad yat savyāpāraṃ pratīyate /	saMsargi Bedakam yat yat savyApAram pratIyate /
   guṇatvaṃ paratantratvāt tasya śāstra udāhṛtam // BVaky_3,5.1 //	guNa tvam paratantra tvAt tasya SAstre udAhRtam // BVakI _3,5.1 //
   dravyasyāvyapadeśasya ya upādīyate guṇaḥ /	dravyasya avyapadeSasya yaH upAdIyate guNaH /
   bhedako vyapadeśāya tatprakarṣo 'bhidhīyate // BVaky_3,5.2 //	BedakaH vyapadeSAya tat prakarzaH aBiDIyate // BVakI _3,5.2 //
   sarvasyaiva pradhānasya na vinā bhedahetunā /	sarvasya eva praDAnasya na vinA Beda hetunA /
   prakarṣo vidyate nāpi 'śabdasyopaiti vācyatām // BVaky_3,5.3 //	prakarzaH vidyate na api aSabdasya upEti vAcya tAm // BVakI _3,5.3 //
   vidyamānāḥ pradhāneṣu na sarve bhedahetavaḥ /	vidyamAnAH praDAnezu na sarve Beda hetavaH /
   viśeṣaśabdair ucyante vyāvṛttārthābhidhāyibhiḥ // BVaky_3,5.4 //	viSeza SabdEH ucyante vyAvRtta arTa aBiDAyiBiH // BVakI _3,5.4 //
   vastūpalakṣaṇe tatra viśeṣo vyāpṛto yadi /	vastu upalakzaNe tatra viSezaH vyApRtaH yadi /
   prakarṣo niyamābhāvāt syād avijñātahetukaḥ // BVaky_3,5.5 //	prakarzaH niyama aBAvAt syAt avijQAta hetukaH // BVakI _3,5.5 //
   sarvaṃ ca sarvato 'vaśyaṃ niyamena prakṛṣyate /	sarvam ca sarvatas avaSyam niyamena prakRzyate /
   saṃsargiṇā nimittena nikṛṣṭenādhikena vā // BVaky_3,5.6 //	saMsargiNA nimittena nikRzwena aDikena vA // BVakI _3,5.6 //
   nāpekṣate nimittaṃ ca prakarṣe vyāpṛtaṃ yadi /	na apekzate nimittam ca prakarze vyApRtam yadi /
   dravyasya syād upādānaṃ prakarṣaṃ praty anarthakaṃ // BVaky_3,5.7 //	dravyasya syAt upAdAnam prakarzam prati anarTakam // BVakI _3,5.7 //
   savyāpāro guṇas tasmāt svaprakarṣanibandhanaḥ /	sa vyApAraH guNaH tasmAt sva prakarza nibanDanaH /
   dravyātmānaṃ bhinatty eva svaprakarṣaṃ niveśayan // BVaky_3,5.8 //	dravya AtmAnam Binatti eva sva prakarzam niveSayan // BVakI _3,5.8 //
   arūpaṃ pararūpeṇa dravyam ākhyāyate yathā /	arUpam para rUpeNa dravyam AKyAyate yaTA /
   aprakarṣaṃ prakarṣeṇa guṇasyāviśyate tathā // BVaky_3,5.9 //	aprakarzam prakarzeNa guNasya AviSyate taTA // BVakI _3,5.9 //
   3,6: Diksamuddeśa	3,6: Dik samuddeSa
   dik sādhanam kriyā kāla iti vastvabhidhāyinaḥ /	diS sADanam kriyA kAlaH iti vastu aBiDAyinaH /
   śaktirūpe padārthānām atyantam anavasthitāḥ // BVaky_3,6.1 //	Sakti rUpe padArTAnAm atyantam anavasTitAH // BVakI _3,6.1 //
   vyatirekasya yo hetur avadhipratipādyayoḥ /	vyatirekasya yaH hetuH avaDi pratipAdyayoH /
   ṛjv ity evam yato 'nyena vinā buddhiḥ pravartate // BVaky_3,6.2 //	Rju iti evam yatas anyena vinA budDiH pravartate // BVakI _3,6.2 //
   karmano jātibhedānām abhivyaktir yadāśrayā /	karmanaH jAti BedAnAm aBivyaktiH yad ASrayA /
   sā svair upādhibhir bhinnā śaktir dig iti kathyate // BVaky_3,6.3 //	sA svEH upADiBiH BinnA SaktiH diS iti kaTyate // BVakI _3,6.3 //
   parāparatve mūrtināṃ deśabhedanibandhane /	parAparatve mUrtinAm deSa Beda nibanDane /
   tata eva prakalpete kramarūpe tu kālataḥ // BVaky_3,6.4 //	tatas eva prakalpete krama rUpe tu kAlataH // BVakI _3,6.4 //
   ākāśasya pradeśena bhāgaiś cānyaiḥ pṛthak pṛthak /	AkASasya pradeSena BAgEH ca anyEH pRTak pRTak /
   sā saṃyogavibhāgānām upādhitvāya kalpate // BVaky_3,6.5 //	sA saMyoga viBAgAnAm upADi tvAya kalpate // BVakI _3,6.5 //
   diśo vyavasthā deśānāṃ digvyavasthā na vidyate /	diSaH vyavasTA deSAnAm diS vyavasTA na vidyate /
   śaktayaḥ khalu bhāvānām upakāraprabhāvitāḥ // BVaky_3,6.6 //	SaktayaH Kalu BAvAnAm upakAra praBAvitAH // BVakI _3,6.6 //
   pratyastarūpā bhāveṣu dik pūrvety abhidhīyate /	pratyasta rUpA BAvezu diS pUrva iti aBiDIyate /
   pūrvabuddhir yato dik sā samākhyāmātram anyathā // BVaky_3,6.7 //	pUrva budDiH yatas diS sA samAKyA mAtram anyaTA // BVakI _3,6.7 //
   svāṅgād vyavasthā yā loke na tasyām niyatā diśaḥ /	sva aFgAt vyavasTA yA loke na tasyAm niyatAH diSaH /
   pratyaṅmukhasya yat paścāt tat purastād viparyaye // BVaky_3,6.8 //	pratyaFmuKasya yat paScAt tat purastAt viparyaye // BVakI _3,6.8 //
   deśavyavasthāniyamo dikṣu na vyavatiṣṭhate /	deSa vyavasTA niyamaH dikzu na vyavatizWate /
   rūḍham apy aparatvena pūrvam ity abhidhīyate // BVaky_3,6.9 //	rUXam api aparatvena pUrvam iti aBiDIyate // BVakI _3,6.9 //
   ato bhāṣitapuṃskatvāt puṃvadbhāvo na sidhyati /	atas BAzita puMska tvAt puMvat BAvaH na siDyati /
   asminn arthe na śabdena prasavaḥ kva cid ucyate // BVaky_3,6.10 //	asmin arTe na Sabdena prasavaH kva cit ucyate // BVakI _3,6.10 //
   dikśakter abhidhāne tu niyataṃ diśi darśanam /	diS SakteH aBiDAne tu niyatam diSi darSanam /
   pūrvādināṃ yathā ṣaṣṭer jīvitasyāvadhāraṇe // BVaky_3,6.11 //	pUrva AdinAm yaTA zazweH jIvitasya avaDAraNe // BVakI _3,6.11 //
   chāyābhābhyāṃ nagādīnām bhāgabhedaḥ prakalpate /	CAyA ABAByAm naga AdInAm BAga BedaH prakalpate /
   ataddharmasu bhāveṣu bhāgabhedo na kalpate // BVaky_3,6.12 //	atad Darmasu BAvezu BAga BedaH na kalpate // BVakI _3,6.12 //
   paramāṇor abhāgasya diśā bhāgo vidhīyate /	paramANoH aBAgasya diSA BAgaH viDIyate /
   bhāgaprakalpanāśaktiṃ prathamāṃ tāṃ pracakṣate // BVaky_3,6.13 //	BAga prakalpanA Saktim praTamAm tAm pracakzate // BVakI _3,6.13 //
   adeśāś cāpy abhāgāś ca niṣkramā nirupāśrayāḥ /	adeSAH ca api aBAgAH ca nizkramAH nirupASrayAH /
   bhāvāḥ saṃsargirūpāt tu śaktibhedaḥ prakalpate // BVaky_3,6.14 //	BAvAH saMsargi rUpAt tu Sakti BedaH prakalpate // BVakI _3,6.14 //
   nirbhāgātmakatā tulyā paramāṇor ghaṭasya ca /	nirBAga Atmaka tA tulyA paramANoH Gawasya ca /
   bhāgaḥ śaktyantaraṃ tatra parimāṇaṃ ca yat tayoḥ // BVaky_3,6.15 //	BAgaH Sakti antaram tatra parimANam ca yat tayoH // BVakI _3,6.15 //
   yataḥ prakalpate bhedo bhedas tatrāpi dṛśyate /	yatas prakalpate BedaH BedaH tatra api dRSyate /
   adṛṣṭoparatiṃ bhedam ato 'yuktataraṃ viduḥ // BVaky_3,6.16 //	adRzwa uparatim Bedam atas ayuktataram viduH // BVakI _3,6.16 //
   sarvatra tasya kāryasya darśanād vibhur iṣyate /	sarvatra tasya kAryasya darSanAt viBuH izyate /
   vibhutvam etad evāhur anyaḥ kāyavatāṃ vidhiḥ // BVaky_3,6.17 //	viBu tvam etat eva AhuH anyaH kAyavatAm viDiH // BVakI _3,6.17 //
   caitanyavat sthitā loke dikkālaparikalpanā /	cEtanya vat sTitA loke diS kAla parikalpanA /
   prakṛtiṃ prāṇināṃ tāṃ hi ko 'nyathā sthāpayiṣyati // BVaky_3,6.18 //	prakRtim prANinAm tAm hi kaH anyaTA sTApayizyati // BVakI _3,6.18 //
   saṃkaro vyavahārāṇāṃ prakṛteḥ syād viparyaye /	saMkaraH vyavahArANAm prakRteH syAt viparyaye /
   tasmāt tyajann imān bhāvān punar evāvalambate // BVaky_3,6.19 //	tasmAt tyajan imAn BAvAn punar eva avalambate // BVakI _3,6.19 //
   tasyās tu śakteḥ pūrvādi  bhedo bhāvāntarāśrayaḥ /	tasyAH tu SakteH pUrva Adi BedaH BAva antara ASrayaH /
   bhinnā dik tena bhedena bhedāyaivopakalpate // BVaky_3,6.20 //	BinnA diS tena Bedena BedAya eva upakalpate // BVakI _3,6.20 //
   avadhitvena cāpekṣā  yoge diglakṣaṇo vidhiḥ /	avaDi tvena ca apekzA yoge diS lakzaNaH viDiH /
   pūrvam asyeti ṣaṣṭhy eva dṛṣṭā dharmāntarāśraye // BVaky_3,6.21 //	pUrvam asya iti zazWI eva dRzwAH Darma antara ASraye // BVakI _3,6.21 //
   pūrvādināṃ viparyāso 'dṛṣṭaś cāvadhyasaṃkare /	pUrva AdinAm viparyAsaH adRzwaH ca avaDya saMkare /
   ṛjv etad asyety etac ca liṅgaṃ na vyatikīryate // BVaky_3,6.22 //	Rju etat asya iti etat ca liFgam na vyatikIryate // BVakI _3,6.22 //
   antaḥkaraṇadharmo vā bahir evaṃ prakāśate /	antaHkaraNa DarmaH vA bahis evam prakASate /
   asyāṃ tv antarbahirbhāvaḥ prakriyāyāṃ na vidyate // BVaky_3,6.23 //	asyAm tu antar bahis BAvaH prakriyAyAm na vidyate // BVakI _3,6.23 //
   ekatvam āsāṃ śaktīnāṃ nānātvaṃ veti kalpane /	eka tvam AsAm SaktInAm nAnAtvam vA iti kalpane /
   avastupatite jñātvā satyato na parāmṛśet // BVaky_3,6.24 //	avastu patite jQAtvA satyataH na parAmRSet // BVakI _3,6.24 //
   vikalpātītatattveṣu saṃketopanibandhanāḥ /	vikalpa atIta tattvezu saMketa upanibanDanAH /
   bhāveṣu vyavahārā ye lokas tatrānugamyate // BVaky_3,6.25 //	BAvezu vyavahArAH ye lokaH tatra anugamyate // BVakI _3,6.25 //
   naikatvam asty anānātvaṃ vinaikatvena netarat /	na ekatvam asti anAnAtvam vinA eka tvena na itarat /
   paramārthe tayor eṣa bhedo 'tyantaṃ na vidyate // BVaky_3,6.26 //	parama arTe tayoH eza BedaH atyantam na vidyate // BVakI _3,6.26 //
   na śaktīnāṃ tathā bhedo yathā śaktimatām sthitiḥ /	na SaktInAm taTA BedaH yaTA SaktimatAm sTitiH /
   na ca laukikam ekatvaṃ tāsām ātmasu vidyate // BVaky_3,6.27 //	na ca lOkikam eka tvam tAsAm Atmasu vidyate // BVakI _3,6.27 //
   naikatvaṃ vyavatiṣṭheta nānātvaṃ cen na kalpayet /	na ekatvam vyavatizWeta nAnAtvam ced na kalpayet /
   nānātvaṃ cāvahīyeta yady ekatvaṃ na kalpayet // BVaky_3,6.28 //	nAnAtvam ca avahIyeta yadi eka tvam na kalpayet // BVakI _3,6.28 //
   3,7: Sādhanasamuddeśa	3,7: SADana samuddeSa
   svāśraye samavetānāṃ tadvad evāśrayāntare /	sva ASraye samavetAnAm tadvat eva ASraya antare /
   kriyāṇām abhiniṣpattau sāmarthyaṃ sādhanaṃ viduḥ // BVaky_3,7.1 //	kriyANAm aBinizpattO sAmarTyam sADanam viduH // BVakI _3,7.1 //
   śaktimātrāsamūhasya viśvasyānekadharmaṇaḥ /	Sakti mAtrA samUhasya viSvasya aneka DarmaNaH /
   sarvadā sarvathā bhāvāt kva cit kiṃ cid vivakṣyate // BVaky_3,7.2 //	sarvadA sarvaTA BAvAt kva cit kim cit vivakzyate // BVakI _3,7.2 //
   sādhanavyavahāraś ca buddhyavasthānibandhanaḥ /	sADana vyavahAraH ca budDi avasTA nibanDanaH /
   sann asan vārtharūpeṣu bhedo buddhyā prakalpyate // BVaky_3,7.3 //	san asan vA arTa rUpezu BedaH budDyA prakalpyate // BVakI _3,7.3 //
   buddhyā samīhitaikatvān pañcālān kurubhir yadā /	budDyA samIhita eka tvAn paQcAlAn kuruBiH yadA /
   punar vibhajate vaktā tadāpāyaḥ pratīyate // BVaky_3,7.4 //	punar viBajate vaktA tadA apAyaH pratIyate // BVakI _3,7.4 //
   śabdopahitarūpāṃś ca buddher viṣayatāṃ gatān /	Sabda upahita rUpAn ca budDeH vizaya tAm gatAn /
   pratyakṣam iva kaṃsādīn sādhanatvena manyate // BVaky_3,7.5 //	pratyakzam iva kaMsa AdIn sADana tvena manyate // BVakI _3,7.5 //
   buddhipravṛttirūpaṃ ca samāropyābhidhātṛbhiḥ /	budDi pravRtti rUpam ca samAropya aBiDAtRBiH /
   artheṣu śaktibhedānāṃ kriyate parikalpanā // BVaky_3,7.6 //	arTezu Sakti BedAnAm kriyate parikalpanAH // BVakI _3,7.6 //
   vyaktau padārthe śabdāder janyamānasya karmaṇaḥ /	vyaktO padArTe Sabda AdeH janyamAnasya karmaNaH /
   sādhanatvaṃ tathā siddhaṃ buddhirūpaprakalpitam // BVaky_3,7.7 //	sADana tvam taTA sidDam budDi rUpa prakalpitam // BVakI _3,7.7 //
   svatantraparatantratve kramarūpaṃ ca darśitam /	svatantra paratantra tve krama rUpam ca darSitam /
   nirīheṣv api bhāveṣu kalpanopanibandhanam // BVaky_3,7.8 //	nirIhezu api BAvezu kalpanA upanibanDanam // BVakI _3,7.8 //
   śaktayaḥ śaktimantaś ca sarve saṃsargavādinām /	SaktayaH SaktimantaH ca sarve saMsarga vAdinAm /
   bhāvās teṣv asvaśabdeṣu sādhanatvaṃ nirūpyate // BVaky_3,7.9 //	BAvAH tezu asva Sabdezu sADana tvam nirUpyate // BVakI _3,7.9 //
   ghaṭasya dṛśikarmatve mahattvādīni sādhanam /	Gawasya dRSi karma tve mahat tva AdIni sADanam /
   rūpasya dṛśikarmatve rūpatvādīni sādhanam // BVaky_3,7.10 //	rUpasya dRSi karma tve rUpa tva AdIni sADanam // BVakI _3,7.10 //
   svaiḥ sāmānyaviśeṣaiś ca śaktimanto rasādayaḥ /	svEH sAmAnya viSezEH ca SaktimantaH rasa AdayaH /
   niyatagrahaṇā loke śaktayas tās tathāśrayaiḥ // BVaky_3,7.11 //	niyata grahaNAH loke SaktayaH tAH taTA ASrayEH // BVakI _3,7.11 //
   indriyārthamanaḥkartṛ  saṃbandhaḥ sādhanaṃ kva cit /	indriya arTam anaH kartR saMbanDaH sADanam kva cit /
   yad yadā yadanugrāhi tat tadā tatra sādhanam // BVaky_3,7.12 //	yat yadA yat anugrAhi tat tadA tatra sADanam // BVakI _3,7.12 //
   svaśabdair abhidhāne tu sa dharmo nābhidhīyate /	sva SabdEH aBiDAne tu sa DarmaH na aBiDIyate /
   vibhaktyādibhir evāsāv upakāraḥ pratīyate // BVaky_3,7.13 //	viBakti AdiBiH eva asO upakAraH pratIyate // BVakI _3,7.13 //
   nimittabhāvo bhāvānām upakārārtham āśritaḥ /	nimitta BAvaH BAvAnAm upakAra arTam ASritaH /
   natir āvarjanety evaṃ siddhaḥ sādhanam iṣyate // BVaky_3,7.14 //	natiH Avarjana iti evam sidDaH sADanam izyate // BVakI _3,7.14 //
   sa tebhyo vyatirikto vā teṣām ātmaiva vā tathā /	sa teByaH vyatiriktaH vA tezAm AtmA eva vA taTA /
   vyatirekam upāśritya sādhanatvena kalpyate // BVaky_3,7.15 //	vyatirekam upASritya sADana tvena kalpyate // BVakI _3,7.15 //
   saṃdarśanaṃ prārthanāyāṃ vyavasāye tv anantarā /	saMdarSanam prArTanAyAm vyavasAye tu anantarA /
   vyavasāyas tathārambhe sādhanatvāya kalpate // BVaky_3,7.16 //	vyavasAyaH taTA AramBe sADana tvAya kalpate // BVakI _3,7.16 //
   pūrvasmin yā kriyā saiva parasmin sādhanaṃ matā /	pUrvasmin yA kriyA sA eva parasmin sADanam matA /
   saṃdarśane tu caitanyaṃ viśiṣṭaṃ sādhanaṃ viduḥ // BVaky_3,7.17 //	saMdarSane tu cEtanyam viSizwam sADanam viduH // BVakI _3,7.17 //
   niṣpattimātre kartṛtvaṃ sarvatraivāsti kārake /	nizpatti mAtre kartR tvam sarvatra eva asti kArake /
   vyāpārabhedāpekṣāyāṃ karaṇatvādisaṃbhavaḥ // BVaky_3,7.18 //	vyApAra Beda apekzAyAm karaNa tva Adi saMBavaH // BVakI _3,7.18 //
   putrasya janmani yathā pitroḥ kartṛtvam ucyate /	putrasya janmani yaTA pitroH kartR tvam ucyate /
   ayam asyām iyaṃ tv asmād iti bhedo vivakṣayā // BVaky_3,7.19 //	ayam asyAm iyam tu asmAt iti BedaH vivakzayA // BVakI _3,7.19 //
   guṇakriyāṇāṃ kartāraḥ kartrā nyakkṛtaśaktayaḥ /	guNa kriyANAm kartAraH kartrA nyakkRta SaktayaH /
   nyaktāyām api saṃpūrṇaiḥ svair vyāpāraiḥ samanvitāḥ // BVaky_3,7.20 //	nyaktAyAm api saMpUrNEH svEH vyApArEH samanvitAH // BVakI _3,7.20 //
   karaṇatvādibhir jñātāḥ kriyābhedānupātibhiḥ /	karaNa tva AdiBiH jQAtAH kriyA Beda anupAtiBiH /
   svātantryam uttaraṃ labdhvā pradhāne yānti kartṛtām // BVaky_3,7.21 //	svAtantryam uttaram labDvA praDAne yAnti kartR tAm // BVakI _3,7.21 //
   yathā rājñā niyukteṣu yoddhṛtvaṃ yoddhṛṣu sthitam /	yaTA rAjQA niyuktezu yodDR tvam yodDRzu sTitam /
   teṣu vṛttau tu labhate rājā jayaparājayau // BVaky_3,7.22 //	tezu vRttO tu laBate rAjA jaya parAjayO // BVakI _3,7.22 //
   tathā kartrā niyukteṣu sarveṣv ekārthakāriṣu /	taTA kartrA niyuktezu sarvezu eka arTa kArizu /
   kartṛtvaṃ karaṇatvāder uttaraṃ na virudhyate // BVaky_3,7.23 //	kartR tvam karaNa tva AdeH uttaram na viruDyate // BVakI _3,7.23 //
   anāśrite tu vyāpāre nimittaṃ hetur iṣyate /	anASrite tu vyApAre nimittam hetuH izyate /
   āśritāvadhibhāvaṃ tu lakṣaṇe lakṣaṇaṃ viduḥ // BVaky_3,7.24 //	ASrita avaDiBAvam tu lakzaNe lakzaNam viduH // BVakI _3,7.24 //
   dravyādiviṣayo hetuḥ kārakaṃ niyatakriyam /	dravya Adi vizayaH hetuH kArakam niyata kriyam /
   kartā kartrantarāpekṣaḥ kriyāyāṃ hetur iṣyate // BVaky_3,7.25 //	kartA kartR antara apekzaH kriyAyAm hetuH izyate // BVakI _3,7.25 //
   kriyāyai karaṇaṃ tasya dṛṣṭaḥ pratinidhis tathā /	kriyAyE karaNam tasya dRzwaH pratiniDiH taTA /
   hetvarthā tu kriyā tasmān na sa pratinidhīyate // BVaky_3,7.26 //	hetu arTA tu kriyA tasmAt na sa pratiniDIyate // BVakI _3,7.26 //
   prātilomyānulomyābhyāṃ hetur arthasya sādhakaḥ /	prAtilomya AnulomyAByAm hetuH arTasya sADakaH /
   tādarthyam ānulomyena hetutvānugataṃ tu tat // BVaky_3,7.27 //	tAdarTyam Anulomyena hetutva anugatam tu tat // BVakI _3,7.27 //
   sarvatra sahajā śaktir yāvaddravyam avasthitā /	sarvatra sahajA SaktiH yAvat dravyam avasTitAH /
   kriyākāle tv abhivyakter āśrayād upakāriṇī // BVaky_3,7.28 //	kriyA kAle tu aBivyakteH ASrayAt upakAriNI // BVakI _3,7.28 //
   kuḍyasyāvaraṇe śaktir asyādīnāṃ vidāraṇe /	kuxyasya AvaraNe SaktiH asya AdInAm vidAraNe /
   sarvadā sa tu san dharmaḥ kriyākāle nirūpyate // BVaky_3,7.29 //	sarvadA sa tu san DarmaH kriyA kAle nirUpyate // BVakI _3,7.29 //
   svā"ngasaṃyoginaḥ pāśā daityānāṃ vāruṇā yathā /	svA"nga saMyoginaH pASAH dEtyAnAm vAruNAH yaTA /
   vyajyante vijigīṣūṇāṃ dravyāṇāṃ śaktayas tathā // BVaky_3,7.30 //	vyajyante vijigIzUNAm dravyANAm SaktayaH taTA // BVakI _3,7.30 //
   taikṣṇyagauravakāṭhinya  saṃsthānaiḥ svair asir yadā /	tEkzNya gOrava kAWinya saMsTAnEH svEH asiH yadA /
   chedyaṃ prati vyāpriyate śaktimān gṛhyate tadā // BVaky_3,7.31 //	Cedyam prati vyApriyate SaktimAn gRhyate tadA // BVakI _3,7.31 //
   prā"n nimittāntarodbhūtaṃ kriyāyāḥ kaiś cid iṣyate /	prA"n nimitta antara udBUtam kriyAyAH kEH cit izyate /
   sādhanaṃ sahajaṃ kaiś cit kriyānyaiḥ pūrvam iṣyate // BVaky_3,7.32 //	sADanam sahajam kEH cit kriyA anyEH pUrvam izyate // BVakI _3,7.32 //
   pravṛttir eva prathamaṃ kva cid apy anapāśritā /	pravRttiH eva praTamam kva cit api anapASritAH /
   śaktīr ekādhikaraṇe srotovad apakarṣati // BVaky_3,7.33 //	SaktIH eka aDikaraNe srotaH vat apakarzati // BVakI _3,7.33 //
   apūrvaṃ kālaśaktiṃ vā kriyāṃ vā kālam eva vā /	apUrvam kAla Saktim vA kriyAm vA kAlam eva vA /
   tam evamlaksanam bhāvam ke cid āhuh katham ca na // BVaky_3,7.34 //	tam evamlaksanam BAvam ke cit Ahum kaTam ca na // BVakI _3,7.34 //
   nityāḥ ṣaṭ śaktayo 'anyeṣāṃ bhedābhedasamanvitāḥ /	nityAH zaw SaktayaH aanyezAm Beda aBeda samanvitAH /
   kriyāsaṃsiddhaye 'rtheṣu jātivat samavasthitāḥ // BVaky_3,7.35 //	kriyA saMsidDaye arTezu jAti vat samavasTitAH // BVakI _3,7.35 //
   dravyākārādibhedena tāś cāparimitā iva /	dravya AkAra Adi Bedena tAH ca aparimitAH iva /
   dṛśyante tattvam āsāṃ tu ṣaṭ śaktīr nātivartate // BVaky_3,7.36 //	dRSyante tattvam AsAm tu zaw SaktIH na ativartate // BVakI _3,7.36 //
   nimittabhedād ekaiva bhinnā śaktiḥ pratīyate /	nimitta BedAt ekA eva BinnA SaktiH pratIyate /
   ṣoḍhā kartṛtvam evāhus tatpravṛtter nibandhanam // BVaky_3,7.37 //	zoXA kartR tvam eva AhuH tad pravRtteH nibanDanam // BVakI _3,7.37 //
   tattve vā vyatireke vā vyatiriktaṃ tad ucyate /	tattve vA vyatireke vA vyatiriktam tat ucyate /
   śabdapramāṇako lokaḥ sa śāstreṇānugamyate // BVaky_3,7.38 //	Sabda pramANakaH lokaH sa SAstreNa anugamyate // BVakI _3,7.38 //
   paramārthe tu naikatvaṃ pṛthaktvād bhinnalakṣaṇam /	parama arTe tu na ekatvam pRTaktvAt Binna lakzaNam /
   pṛthaktvaikatvarūpeṇa tattvam eva prakāśate // BVaky_3,7.39 //	pRTaktvA ekatva rUpeNa tattvam eva prakASate // BVakI _3,7.39 //
   yat pṛthaktvam asaṃdigdhaṃ tad ekatvān na bhidyate /	yat pRTaktvam asaMdigDam tat ekatvAt na Bidyate /
   yad ekatvam asaṃdigdhaṃ tat pṛthaktvān na bhidyate // BVaky_3,7.40 //	yat eka tvam asaMdigDam tat pRTaktvAt na Bidyate // BVakI _3,7.40 //
   dyauḥ kṣamā vāyur ādityaḥ sāgarāḥ sarito diśaḥ /	dyOH kzamA vAyuH AdityaH sAgarAH saritaH diSaH /
   antaḥkaraṇatattvasya bhāgā bahir avasthitāḥ // BVaky_3,7.41 //	antaHkaraNa tattvasya BAgAH bahis avasTitAH // BVakI _3,7.41 //
   kālavicchedarūpeṇa tad evaikam avasthitam /	kAla vicCeda rUpeNa tat eva ekam avasTitam /
   sa hy apūrvāparo bhāvaḥ kramarūpeṇa lakṣyate // BVaky_3,7.42 //	sa hi apUrvA aparaH BAvaH krama rUpeNa lakzyate // BVakI _3,7.42 //
   dṛṣṭo hy avyatireke 'pi vyatireko 'nvaye 'sati /	dRzwaH hi avyatireke api vyatirekaH anvaye asati /
   vṛkṣādyarthānvayas tasmād vibhaktyartho 'nya iṣyate // BVaky_3,7.43 //	vRkza Adi arTa anvayaH tasmAt viBakti arTaH anyaH izyate // BVakI _3,7.43 //
   sāmānyaṃ kārakaṃ tasya saptādyā bhedayonayaḥ /	sAmAnyam kArakam tasya sapta AdyAH Beda yonayaH /
   ṣaṭ karmākhyādibhedena śeṣabhedas tu saptamī // BVaky_3,7.44 //	zax karma AKya Adi Bedena Seza BedaH tu saptamI // BVakI _3,7.44 //
   [atha karmādhikāraḥ]	[aTa karma aDikAraH]
   nirvartyaṃ ca vikāryaṃ ca prāpyaṃ ceti tridhā matam /	nirvartyam ca vikAryam ca prApyam ca iti triDA matam /
   tatrepsitatamaṃ karma caturdhānyat tu kalpitam // BVaky_3,7.45 //	tatra Ipsitatamam karma catur DAnyat tu kalpitam // BVakI _3,7.45 //
   audāsīnyena yat prāpyaṃ yac ca kartur anīpsitam /	OdAsInyena yat prApyam yat ca kartuH anIpsitam /
   saṃjñāntarair anākhyātaṃ yad yac cāpy anyapūrvakam // BVaky_3,7.46 //	saMjQA antarEH anAKyAtam yat yat ca api anya pUrvakam // BVakI _3,7.46 //
   satī vāvidyamānā vā prakṛtiḥ pariṇāminī /	satI vA avidyamAnA vA prakRtiH pariNAminI /
   yasya nāśriyate tasya nirvartyatvaṃ pracakṣate // BVaky_3,7.47 //	yasya na ASriyate tasya nirvartya tvam pracakzate // BVakI _3,7.47 //
   prakṛtes tu vivakṣāyāṃ vikāryaṃ kaiś cid anyathā /	prakRteH tu vivakzAyAm vikAryam kEH cit anyaTA /
   nirvartyaṃ ca vikāryaṃ ca karma śāstre pradarśitam // BVaky_3,7.48 //	nirvartyam ca vikAryam ca karma SAstre pradarSitam // BVakI _3,7.48 //
   yad asaj jāyate sad vā janmanā yat prakāśyate /	yat asat jAyate sat vA janmanA yat prakASyate /
   tan nirvartyaṃ vikāryaṃ ca karma dvedhā vyavasthitam // BVaky_3,7.49 //	tat nirvartyam vikAryam ca karma dveDA vyavasTitam // BVakI _3,7.49 //
   prakṛtyucchedasaṃbhūtaṃ kiṃ cit kāṣṭhādibhasmavat /	prakRti ucCeda saMBUtam kim cit kAzWa Adi Basma vat /
   kiṃ cid guṇāntarotpattyā suvarṇādivikāravat // BVaky_3,7.50 //	kim cit guNa antara utpattyA suvarNa Adi vikAra vat // BVakI _3,7.50 //
   kriyākṛtā viśeṣāṇāṃ siddhir yatra na gamyate /	kriyA kRtA viSezANAm sidDiH yatra na gamyate /
   darśanād anumānād vā tat prāpyam iti kathyate // BVaky_3,7.51 //	darSanAt anumAnAt vA tat prApyam iti kaTyate // BVakI _3,7.51 //
   viśeṣalābhaḥ sarvatra vidyate darśanādibhiḥ /	viSeza lABaH sarvatra vidyate darSana AdiBiH /
   keṣāṃ cit tadabhivyakti  siddhir dṛṣṭiviṣādiṣu // BVaky_3,7.52 //	kezAm cit tad aBivyakti sidDiH dRzwi viza Adizu // BVakI _3,7.52 //
   ābhāsopagamo vyaktiḥ soḍhatvam iti karmaṇaḥ /	ABAsa upagamaH vyaktiH soXa tvam iti karmaNaH /
   viśeṣāḥ prāpyamāṇasya kriyāsiddhau vyavasthitāḥ // BVaky_3,7.53 //	viSezAH prApyamANasya kriyA sidDO vyavasTitAH // BVakI _3,7.53 //
   nirvartyādiṣu tat pūrvam anubhūya svatantratām /	nirvartya Adizu tat pUrvam anuBUya svatantra tAm /
   kartrantarāṇāṃ vyāpāre karma saṃpadyate tataḥ // BVaky_3,7.54 //	kartR antarANAm vyApAre karma saMpadyate tatas // BVakI _3,7.54 //
   tadvyāpāraviveke 'pi svavyāpāre vyavasthitam /	tad vyApAra viveke api sva vyApAre vyavasTitam /
   karmāpadiṣṭāṃllabhate kva cic chāstrāśrayān vidhīn // BVaky_3,7.55 //	karma apadizwAn= laBate kva cit SAstra ASrayAn viDIn // BVakI _3,7.55 //
   nivṛttapreṣaṇaṃ karma svakriyāvayave sthitam /	nivRtta prezaNam karma sva kriyA avayave sTitam /
   nivartamāne karmatve sve kartṛtve 'vatiṣṭhate // BVaky_3,7.56 //	nivartamAne karma tve sve kartR tve avatizWate // BVakI _3,7.56 //
   tāni dhātvantarāṇy eva pacisidhyativad viduḥ /	tAni DAtu antarANi eva pacisiDi ati vat viduH /
   bhede 'pi tulyarūpatvād ekatvaparikalpanā // BVaky_3,7.57 //	Bede api tulya rUpa tvAt eka tva parikalpanAH // BVakI _3,7.57 //
   ekadeśe samūhe ca vyāpārāṇāṃ pacādayaḥ /	eka deSe samUhe ca vyApArANAm paca AdayaH /
   svabhāvataḥ pravartante tulyarūpasamanvitāḥ // BVaky_3,7.58 //	svaBAvataH pravartante tulya rUpa samanvitAH // BVakI _3,7.58 //
   nyagbhāvanā nyagbhavanaṃ ruhau śuddhe pratīyate /	nyagBAvanA nyagBavanam ruhO SudDe pratIyate /
   nyagbhāvanā nyagbhavanaṃ ṇyante 'pi pratipadyate // BVaky_3,7.59 //	nyagBAvanAH nyagBavanam NI ante api pratipadyate // BVakI _3,7.59 //
   avasthāṃ pañcamīm āhur ṇyante tāṃ karmakartari /	avasTAm paQcamIm AhuH Ni ante tAm karma kartari /
   nivṛttapreṣaṇād dhātoḥ prākṛte 'rthe ṇij ucyate // BVaky_3,7.60 //	nivRtta prezaNAt DAtoH prAkRte arTe Nit ucyate // BVakI _3,7.60 //
   bravīti pacater arthaṃ sidhyatir na vinā ṇicā /	bravIti pacateH arTam siDyatiH na vinA NicA /
   sa ṇyantaḥ pacater arthe prākṛte vyavatiṣṭhate // BVaky_3,7.61 //	sa NI antaH pacateH arTe prAkRte vyavatizWate // BVakI _3,7.61 //
   keṣāṃ cid devadattāder vyāpāro yaḥ sakarmake /	kezAm cit devadatta AdeH vyApAraH yaH sa karmake /
   sa vinā devadattādeḥ kaṭādiṣu vivakṣyate // BVaky_3,7.62 //	sa vinA devadatta AdeH kawa Adizu vivakzyate // BVakI _3,7.62 //
   nivṛttapreṣaṇaṃ karma svasya kartuḥ prayojakam /	nivRtta prezaNam karma svasya kartuH prayojakam /
   preṣaṇāntarasaṃbandhe ṇyante lenābhidhīyate // BVaky_3,7.63 //	prezaNa antara saMbanDe NI ante lena aBiDIyate // BVakI _3,7.63 //
   sadṛśādiṣu yat karma  kartṛtvaṃ pratipadyate /	sadRSa Adizu yat karma kartR tvam pratipadyate /
   āpattyāpādane tatra viṣayatvaṃ prati kriye // BVaky_3,7.64 //	Apatti ApAdane tatra vizaya tvam prati kriye // BVakI _3,7.64 //
   kutaś cid āhṛtya padam evaṃ ca parikalpane /	kutas cit AhRtya padam evam ca parikalpane /
   karmasthabhāvakatvaṃ syād darśanādyabhidhāyinām // BVaky_3,7.65 //	karma sTa BAvaka tvam syAt darSana Adi aBiDAyinAm // BVakI _3,7.65 //
   viśeṣadarśanaṃ yatra kriyā tatra vyavasthitā /	viSeza darSanam yatra kriyA tatra vyavasTitA /
   kriyāvyavasthā tv anyeṣāṃ śabdair eva prakāśyate // BVaky_3,7.66 //	kriyA vyavasTA tu anyezAm SabdEH eva prakASyate // BVakI _3,7.66 //
   kālabhāvādhvadeśānām antarbhūtakriyāntaraiḥ /	kAla BAva aDva deSAnAm antarBUta kriyA antarEH /
   sarvair akarmakair yoge karmatvam upajāyate // BVaky_3,7.67 //	sarvEH akarmakEH yoge karma tvam upajAyate // BVakI _3,7.67 //
   ādhāratvam iva prāptās te punar dravyakarmasu /	ADAra tvam iva prAptAH te punar dravya karmasu /
   kālādayo bhinnakakṣyaṃ yānti karmatvam uttaram // BVaky_3,7.68 //	kAla AdayaH Binna kakzyam yAnti karma tvam uttaram // BVakI _3,7.68 //
   atas taiḥ karmabhir dhātur yukto 'dravyair akarmakaḥ /	atas tEH karmaBiH DAtuH yuktaH adravyEH akarmakaH /
   lasya karmaṇi bhāve ca nimittatvāya kalpate // BVaky_3,7.69 //	lasya karmaNi BAve ca nimitta tvAya kalpate // BVakI _3,7.69 //
   sarvaṃ cākathitaṃ karma bhinnakakṣyaṃ pratīyate /	sarvam ca akaTitam karma Binna kakzyam pratIyate /
   dhātvarthoddeśabhedena tan nepsitatamaṃ kila // BVaky_3,7.70 //	DAtu arTa uddeSa Bedena tat na Ipsitatamam kila // BVakI _3,7.70 //
   pradhānakarma kathitaṃ yat kriyāyāḥ prayojakam /	praDAna karma kaTitam yat kriyAyAH prayojakam /
   tatsiddhaye kriyāyuktam anyat tv akathitaṃ smṛtam // BVaky_3,7.71 //	tad sidDaye kriyA yuktam anyat tu akaTitam smRtam // BVakI _3,7.71 //
   duhyādivan nayatyādau karmatvam akathāśrayam /	duhyAdi vat nayati AdO karma tvam akaTA ASrayam /
   ākhyātānupayoge tu niyamāc cheṣa iṣyate // BVaky_3,7.72 //	AKyAta anupayoge tu niyamAt SezaH izyate // BVakI _3,7.72 //
   antarbhūtaṇijarthānāṃ duhyādīnāṃ ṇijantavat /	antarBU taNijarTAnAm duhya AdInAm Nijanta vat /
   siddhaṃ pūrveṇa karmatvaṃ ṇijantaniyamas tathā // BVaky_3,7.73 //	sidDam pUrveNa karma tvam Nijanta niyamaH taTA // BVakI _3,7.73 //
   karaṇasya svakakṣyāyāṃ na prakarṣāśrayo yathā /	karaNasya sva kakzyAyAm na prakarza ASrayaH yaTA /
   karmaṇo 'pi svakakṣyāyāṃ na syād atiśayas tathā // BVaky_3,7.74 //	karmaNaH api sva kakzyAyAm na syAt atiSayaH taTA // BVakI _3,7.74 //
   karmaṇas tv āptum iṣṭatva āśrite 'tiśayo yataḥ /	karmaNaH tu Aptum izwa tve ASrite atiSayaH yatas /
   āśrīyate tato 'tyantaṃ bhedaḥ pūrveṇa karmaṇā // BVaky_3,7.75 //	ASrIyate tatas atyantam BedaH pUrveNa karmaNA // BVakI _3,7.75 //
   ṇijante ca yathā kartā sakriyaḥ san prayujyate /	Nijante ca yaTA kartA sa kriyaH san prayujyate /
   na duhyādau tathā kartā niṣkriyo 'pi prayujyate // BVaky_3,7.76 //	na duhyAdO taTA kartA nizkriyaH api prayujyate // BVakI _3,7.76 //
   bhedavākyaṃ tu yan ṇyante nīduhiprakṛtau ca yat /	Beda vAkyam tu yat Ni ante nIduhi prakRtO ca yat /
   śabdāntaratvān naivāsti saṃsparśas tasya dhātunā // BVaky_3,7.77 //	Sabda antara tvAt na eva asti saMsparSaH tasya DAtunA // BVakI _3,7.77 //
   yathaivaikam apādānaṃ śāstre bhedena darśitam /	yaTA eva ekam apAdAnam SAstre Bedena darSitam /
   tathaikam eva karmāpi bhedena pratipāditam // BVaky_3,7.78 //	taTA ekam eva karma api Bedena pratipAditam // BVakI _3,7.78 //
   nirvartyo vā vikāryo vā prāpyo vā sādhanāśrayaḥ /	nirvartyaH vA vikAryaH vA prApyaH vA sADana ASrayaH /
   kriyāṇām eva sādhyatvāt siddharūpo 'bhidhīyate // BVaky_3,7.79 //	kriyANAm eva sADya tvAt sidDa rUpaH aBiDIyate // BVakI _3,7.79 //
   ahiteṣu yathā laulyāt kartur icchopajāyate /	ahitezu yaTA lOlyAt kartuH icCA upajAyate /
   viṣādiṣu bhayādibhyas tathaivāsau pravartate // BVaky_3,7.80 //	viza Adizu Baya AdiByaH taTA eva asO pravartate // BVakI _3,7.80 //
   pradhānetarayor yatra dravyasya kriyayoḥ pṛthak /	praDAna itarayoH yatra dravyasya kriyayoH pRTak /
   śaktir guṇāśrayā tatra pradhānam anurudhyate // BVaky_3,7.81 //	SaktiH guNa ASrayA tatra praDAnam anuruDyate // BVakI _3,7.81 //
   pradhānaviṣayā śaktiḥ pratyayenābhidhīyate /	praDAna vizayA SaktiH pratyayena aBiDIyate /
   yadā guṇe tadā tadvad anuktāpi prakāśate // BVaky_3,7.82 //	yadA guNe tadA tadvat anuktA api prakASate // BVakI _3,7.82 //
   pacāv anuktaṃ yat karma ktvānte bhāvābhidhāyini /	pacO anuktam yat karma ktvA ante BAva aBiDAyini /
   bhujau śaktyantare 'py ukte tat taddharma prakāśate // BVaky_3,7.83 //	BujO Sakti antare api ukte tat tad Darma prakASate // BVakI _3,7.83 //
   iṣeś ca gamisaṃsparśād grāme yo lo vidhīyate /	izeH ca gami saMsparSAt grAme yaH laH viDIyate /
   tatreṣiṇaiva nirbhogaḥ kriyate gamikarmaṇaḥ // BVaky_3,7.84 //	tatra iziNA eva nirBogaH kriyate gami karmaNaH // BVakI _3,7.84 //
   paktvā bhujyata ity atra keṣāṃ cin na vyapekṣate /	paktvA Bujyate iti atra kezAm cit na vyapekzate /
   odanaṃ pacatiḥ so 'sāv anumānāt pratīyate // BVaky_3,7.85 //	odanam pacatiH saH asO anumAnAt pratIyate // BVakI _3,7.85 //
   tathābhiniviśau karma yat ti"nante 'bhidhīyate /	taTA aBiniviSO karma yat ti"nante aBiDIyate /
   ktvānte 'dhikaraṇatve 'pi na tatrecchanti saptamīm // BVaky_3,7.86 //	ktvAnte aDikaraNa tve api na tatra icCanti saptamIm // BVakI _3,7.86 //
   yan nirvṛttāśrayaṃ karma prāpter apracitaṃ punaḥ /	yat nirvRtta ASrayam karma prApteH apracitam punar /
   bhakṣyādiviṣayāpattyā bhidyamānaṃ tad īpsitam // BVaky_3,7.87 //	Bakzya Adi vizaya ApattyA BidyamAnam tat Ipsitam // BVakI _3,7.87 //
   dhātor arthāntare vṛtter dhātvarthenopasaṃgrahāt /	DAtoH arTa antare vRtteH DAtu arTena upasaMgrahAt /
   prasiddher avivakṣātaḥ karmaṇo 'karmikā kriyā // BVaky_3,7.88 //	prasidDeH avivakzAtaH karmaNaH akarmikA kriyAH // BVakI _3,7.88 //
   bhedā ya ete catvāraḥ sāmānyena pradarśitāḥ /	BedAH ye ete catvAraH sAmAnyena pradarSitAH /
   te nimittādibhedena bhidyante bahudhā punaḥ // BVaky_3,7.89 //	te nimitta Adi Bedena Bidyante bahuDA punar // BVakI _3,7.89 //
   [iti karmādhikāraḥ]	[iti karma aDikAraH]
   [atha karaṇādhikāraḥ]	[aTa karaNa aDikAraH]
   kriyāyāḥ pariniṣpattir yadvyāpārād anantaram /	kriyAyAH parinizpattiH yat vyApArAt anantaram /
   vivakṣyate yadā tatra karaṇatvaṃ tadā smṛtam // BVaky_3,7.90 //	vivakzyate yadA tatra karaNa tvam tadA smRtam // BVakI _3,7.90 //
   vastutas tad anirdeśyaṃ na hi vastu vyavasthitam /	vastutas tat anirdeSyam na hi vastu vyavasTitam /
   sthālyā pacyata ity eṣā vivakṣā dṛśyate yataḥ // BVaky_3,7.91 //	sTAlyA pacyate iti ezA vivakzA dRSyate yatas // BVakI _3,7.91 //
   karaṇeṣu tu saṃskāram ārabhante punaḥ punaḥ /	karaNezu tu saMskAram AraBante punar punar /
   viniyogaviśeṣāṃś ca pradhānasya prasiddhaye // BVaky_3,7.92 //	viniyoga viSezAn ca praDAnasya prasidDaye // BVakI _3,7.92 //
   svakakṣyāsu prakarṣaś ca karaṇānāṃ na vidyate /	sva kakzyAsu prakarzaH ca karaNAnAm na vidyate /
   āśritātiśayatvaṃ tu paratas tatra lakṣaṇam // BVaky_3,7.93 //	ASrita atiSaya tvam tu paratas tatra lakzaNam // BVakI _3,7.93 //
   svātantrye 'pi prayoktāra ārād evopakurvate /	svAtantrye api prayoktAraH ArAt eva upakurvate /
   karaṇena hi sarveṣāṃ vyāpāro vyavadhīyate // BVaky_3,7.94 //	karaNena hi sarvezAm vyApAraH vyavaDIyate // BVakI _3,7.94 //
   kriyāsiddhau prakarṣo 'yaṃ nyagbhāvas tv eva kartari /	kriyA sidDO prakarzaH ayam nyagBAvaH tu eva kartari /
   siddhau satyāṃ hi sāmānyaṃ sādhakatvaṃ prakṛṣyate // BVaky_3,7.95 //	sidDO satyAm hi sAmAnyam sADaka tvam prakRzyate // BVakI _3,7.95 //
   asyādīnāṃ tu kartṛtve taikṣṇyādi karaṇaṃ viduḥ /	asya AdInAm tu kartR tve tEkzNya Adi karaNam viduH /
   taikṣṇyādīnāṃ svatantratve dvedhātmā vyavatiṣṭhate // BVaky_3,7.96 //	tEkzNya AdInAm svatantra tve dveDA AtmA vyavatizWate // BVakI _3,7.96 //
   ātmabhede 'pi saty evam eko 'rthaḥ sa tathā sthitaḥ /	Atma Bede api sati evam ekaH arTaH sa taTA sTitaH /
   tadāśrayatvād bhede 'pi kartṛtvaṃ bādhakaṃ tataḥ // BVaky_3,7.97 //	tad ASraya tvAt Bede api kartR tvam bADakam tatas // BVakI _3,7.97 //
   yathā ca saṃnidhānena karaṇatvaṃ pratīyate /	yaTA ca saMniDAnena karaNa tvam pratIyate /
   tathaivāsaṃnidhāne 'pi kriyāsiddheḥ pratīyate // BVaky_3,7.98 //	taTA eva asaMniDAne api kriyA sidDeH pratIyate // BVakI _3,7.98 //
   stokasya vābhinirvṛtter anirvṛtteś ca tasya vā /	stokasya vA aBinirvRtteH anirvRtteH ca tasya vA /
   prasiddhiṃ karaṇatvasya stokādīnāṃ pracakṣate // BVaky_3,7.99 //	prasidDim karaNa tvasya stoka AdInAm pracakzate // BVakI _3,7.99 //
   dharmāṇāṃ tadvatā bhedād abhedāc ca viśiṣyate /	DarmANAm tadvatA BedAt aBedAt ca viSizyate /
   kriyāvadher avaccheda  viśeṣād bhidyate yathā // BVaky_3,7.100 //	kriyA avaDeH avacCeda viSezAt Bidyate yaTA // BVakI _3,7.100 //
   [iti karaṇādhikāraḥ]	[iti karaNa aDikAraH]
   [atha kartradhikāraḥ]	[aTa kartR aDikAraH]
   prāg anyataḥ śaktilābhān nyagbhāvāpādanād api /	prAk anyatas Sakti lABAt nyagBAva ApAdanAt api /
   tadadhīnapravṛttitvāt pravṛttānāṃ nivartanāt // BVaky_3,7.101 //	tad aDIna pravRtti tvAt pravRttAnAm nivartanAt // BVakI _3,7.101 //
   adṛṣṭatvāt pratinidheḥ praviveke ca darśanāt /	adRzwa tvAt pratiniDeH praviveke ca darSanAt /
   ārād apy upakāritve svātantryaṃ kartur ucyate // BVaky_3,7.102 //	ArAt api upakAri tve svAtantryam kartuH ucyate // BVakI _3,7.102 //
   dharmair abhyuditaiḥ śabde niyamo na tu vastuni /	DarmEH aByuditEH Sabde niyamaH na tu vastuni /
   kartṛdharmavivakṣāyāṃ śabdāt kartā pratīyate // BVaky_3,7.103 //	kartR Darma vivakzAyAm SabdAt kartA pratIyate // BVakI _3,7.103 //
   ekasya buddhyavasthābhir bhede ca parikalpite /	ekasya budDi avasTABiH Bede ca parikalpite /
   kartṛtvaṃ karaṇatvaṃ ca karmatvaṃ copajāyate // BVaky_3,7.104 //	kartR tvam karaNa tvam ca karma tvam ca upajAyate // BVakI _3,7.104 //
   utpatteḥ prāg asadbhāvo buddhyavasthānibandhanaḥ /	utpatteH prAk asadBAvaH budDi avasTA nibanDanaH /
   aviśiṣṭaḥ satānyena kartā bhavati janmanaḥ // BVaky_3,7.10@ //	aviSizwaH satA anyena kartA Bavati janmanaH // BVakI _3,7.10@ //
   kāraṇaṃ kāryabhāvena yadā vāvyavatiṣṭhate /	kAraNam kArya BAvena yadA vA avyavatizWate /
   kāryaśabdaṃ tadā labdhvā kāryatvenopajāyate // BVaky_3,7.106 //	kArya Sabdam tadA labDvA kAryatvena upajAyate // BVakI _3,7.106 //
   yathāheḥ kuṇḍalībhāvo vyagrāṇāṃ vā samagratā /	yaTA aheH kuNxalIBAvaH vyagrANAm vA samagra tA /
   tathaiva janmarūpatvaṃ satām eke pracakṣate // BVaky_3,7.107 //	taTA eva janma rUpa tvam satAm eke pracakzate // BVakI _3,7.107 //
   vibhaktayoni yat kāryaṃ kāraṇebhyaḥ pravartate /	viBaktayoni yat kAryam kAraNeByaH pravartate /
   svā jātir vyaktirūpeṇa tasyāpi vyavatiṣṭhate // BVaky_3,7.108 //	svA jAtiH vyakti rUpeNa tasya api vyavatizWate // BVakI _3,7.108 //
   bhāveṣv eva padanyāsaḥ prajñāyā vāca eva vā /	BAvezu eva pada nyAsaH prajQAyAH vAcaH eva vA /
   nāstīty apy apade nāsti na ca sad bhidyate tataḥ // BVaky_3,7.109 //	na asti iti api apade na asti na ca sat Bidyate tatas // BVakI _3,7.109 //
   buddhiśabdau pravartete yathābhūteṣu vastuṣu /	budDi SabdO pravartete yaTABUtezu vastuzu /
   teṣām anyena tattvena vyavahāro na vidyate // BVaky_3,7.110 //	tezAm anyena tattvena vyavahAraH na vidyate // BVakI _3,7.110 //
   ākāśasya yathā bhedaś chāyāyāś calanaṃ yathā /	AkASasya yaTA BedaH CAyAyAH calanam yaTA /
   janmanāśāv abhede 'pi tathā kaiś cit prakalpitau // BVaky_3,7.111 //	janma nASO aBede api taTA kEH cit prakalpitO // BVakI _3,7.111 //
   yathaivākāśanāstitvam asan mūrtinirūpitam /	yaTA eva AkASanAstitvam asat mUrti nirUpitam /
   tathaiva mūrtināstitvam asadākāśaniśrayam // BVaky_3,7.112 //	taTA eva mUrtinA astitvam asat AkASa niSrayam // BVakI _3,7.112 //
   yathā tadarthair vyāpāraiḥ kriyātmā vyapadiśyate /	yaTA tad arTEH vyApArEH kriyA AtmA vyapadiSyate /
   abhedagrahaṇād eṣa kāryakāraṇayoḥ kramaḥ // BVaky_3,7.113 //	aBeda grahaNAt eza kArya kAraNayoH kramaH // BVakI _3,7.113 //
   vikāro janmanaḥ kartā prakṛtir veti saṃśaye /	vikAraH janmanaH kartA prakRtiH vA iti saMSaye /
   bhidyate pratipattṛṇāṃ darśanaṃ li"ngadarśanaiḥ // BVaky_3,7.114 //	Bidyate pratipad tRNAm darSanam li"nga darSanEH // BVakI _3,7.114 //
   kḷpi saṃpadyamāne yā caturthī sā vikārataḥ /	k?pi saMpadyamAne yA caturTI sA vikArataH /
   suvarṇapiṇḍe prakṛtau vacanaṃ kuṇḍalāśrayam // BVaky_3,7.115 //	suvarNa piNxe prakRtO vacanam kuNxala ASrayam // BVakI _3,7.115 //
   vākye saṃpadyateḥ kartā sa"nghaś cvyantasya kathyate /	vAkye saMpadyateH kartA sa"nGaH cvyantasya kaTyate /
   vṛttau saṅghībhavantīti brāhmaṇānāṃ svatantratā // BVaky_3,7.116 //	vRttO saFGIBavanti iti brAhmaNAnAm svatantra tA // BVakI _3,7.116 //
   atvaṃ saṃpadyate yas tvaṃ na tasmin yuṣmadāśrayā /	atvam saMpadyate yaH tvam na tasmin yuzmad ASrayA /
   pravṛttiḥ puruṣasyāsti prākṛtaḥ sa vidhīyate // BVaky_3,7.117 //	pravRttiH puruzasya asti prAkRtaH sa viDIyate // BVakI _3,7.117 //
   pūrvāvasthām avijahat saṃspṛśan dharmam uttaram /	pUrva avasTAm avijahat saMspRSan Darmam uttaram /
   saṃmūrchita ivārthātmā jāyamāno 'bhidhīyate // BVaky_3,7.118 //	saMmUrCitaH iva arTa AtmA jAyamAnaH aBiDIyate // BVakI _3,7.118 //
   savyāpārataraḥ kaś cit kva cid dharmaḥ pratīyate /	sa vyApArataraH kaH cit kva cit DarmaH pratIyate /
   saṃsṛjyante ca bhāvānāṃ bhedavatyo 'pi śaktayaḥ // BVaky_3,7.119 //	saMsRjyante ca BAvAnAm BedavatyaH api SaktayaH // BVakI _3,7.119 //
   viparītārthavṛttitvaṃ puruṣasya viparyaye /	viparIta arTa vRtti tvam puruzasya viparyaye /
   gamyeta sādhanaṃ hy atra savyāpāraṃ pratīyate // BVaky_3,7.120 //	gamyeta sADanam hi atra savyApAram pratIyate // BVakI _3,7.120 //
   tvam anyo bhavasīty eṣā tatra syāt parikalpanā /	tvam anyaH Bavasi iti ezA tatra syAt parikalpanA /
   rājñi bhṛtyatvamāpanne yathā tadvad gatir bhavet // BVaky_3,7.121 //	rAjQi BRtya tvam Apanne yaTA tadvat gatiH Bavet // BVakI _3,7.121 //
   saṃbhāvanāt kriyāsiddhau kartṛtvena samāśritaḥ /	saMBAvanAt kriyA sidDO kartR tvena samASritaH /
   kriyāyām ātmasādhyāyāṃ sādhanānāṃ prayojakaḥ // BVaky_3,7.122 //	kriyAyAm Atma sADyAyAm sADanAnAm prayojakaH // BVakI _3,7.122 //
   prayogamātre nyagbhāvaṃ svātantryād eva niśritaḥ /	prayoga mAtre nyagBAvam svAtantryAt eva niSritaH /
   aviśiṣṭo bhavaty anyaiḥ svatantrair muktasaṃśayaiḥ // BVaky_3,7.123 //	aviSizwaH Bavati anyEH svatantrEH mukta saMSayEH // BVakI _3,7.123 //
   nimittebhyaḥ pravartante sarva eva svabhūtaye /	nimitteByaH pravartante sarve eva sva BUtaye /
   abhiprāyānurodho 'pi svārthasyaiva prasiddhaye // BVaky_3,7.124 //	aBiprAya anuroDaH api sva arTasya eva prasidDaye // BVakI _3,7.124 //
   [iti kartradhikāraḥ][atha hetvadhikāraḥ]	[iti kartR aDikAraH][aTa hetu aDikAraH]
   preṣaṇādhyeṣaṇe kurvaṃs tatsamarthāni cācaran /	prezaNa aDyezaNe kurvan tad samarTAni ca Acaran /
   kartaiva vihitāṃ śāstre hetusaṃjñāṃ prapadyate // BVaky_3,7.125 //	kartA eva vihitAm SAstre hetu saMjQAm prapadyate // BVakI _3,7.125 //
   dravyamātrasya tu praiṣe pṛcchyāder loḍ vidhīyate /	dravya mAtrasya tu prEze pRcCya AdeH low viDIyate /
   sakriyasya prayogas tu yadā sa viṣayo ṇicaḥ // BVaky_3,7.126 //	sa kriyasya prayogaH tu yadA sa vizayaH NicaH // BVakI _3,7.126 //
   guṇakriyāyāṃ svātantryāt preṣaṇe karmatāṃ gataḥ /	guNa kriyAyAm svAtantryAt prezaNe karma tAm gataH /
   niyamāt karmasaṃjñāyāḥ svadharmeṇābhidhīyate // BVaky_3,7.127 //	niyamAt karma saMjQAyAH svaDarmeNa aBiDIyate // BVakI _3,7.127 //
   kriyāyāḥ prerakaṃ karma hetuḥ kartuḥ prayojakaḥ /	kriyAyAH prerakam karma hetuH kartuH prayojakaH /
   karmārthā ca kriyotpatti  saṃskārapratipattibhiḥ // BVaky_3,7.128 //	karma arTA ca kriyA utpatti saMskAra pratipattiBiH // BVakI _3,7.128 //
   [iti hetvadhikāraḥ]	[iti hetu aDikAraH]
   [atha saṃpradānādhikāraḥ]	[aTa saMpradAna aDikAraH]
   anirākaraṇāt kartus tyāgā"ngaṃ karmaṇepsitam /	anirAkaraNAt kartuH tyAga a"ngam karmaNA Ipsitam /
   preraṇānumatibhyāṃ ca labhate saṃpradānatām // BVaky_3,7.129 //	preraNa anumatiByAm ca laBate saMpradAna tAm // BVakI _3,7.129 //
   hetutve karmasaṃjñāyāṃ śeṣatve vāpi kārakam /	hetu tve karma saMjQAyAm Seza tve vA api kArakam /
   rucyarthādiṣu śāstreṇa saṃpradānākhyam ucyate // BVaky_3,7.130 //	ruci arTa Adizu SAstreNa saMpradAna AKyam ucyate // BVakI _3,7.130 //
   bhedasya ca vivakṣāyāṃ pūrvāṃ pūrvāṃ kriyāṃ prati /	Bedasya ca vivakzAyAm pUrvAm pUrvAm kriyAm prati /
   parasyā"ngasya karmatvān na kriyāgrahaṇaṃ kṛtam // BVaky_3,7.131 //	parasya a"ngasya karma tvAt na kriyA grahaNam kRtam // BVakI _3,7.131 //
   kriyāṇāṃ samudāye tu yadaikatvaṃ vivakṣitam /	kriyANAm samudAye tu yadA ekatvam vivakzitam /
   tadā karma kriyāyogāt svākhyayaivopacaryate // BVaky_3,7.132 //	tadA karma kriyA yogAt su AKyayA eva upacaryate // BVakI _3,7.132 //
   bhedābhedavivakṣā ca svabhāvena vyavasthitā /	Beda aBeda vivakzA ca svaBAvena vyavasTitAH /
   tasmād gatyarthakarmatve vyabhicāro na dṛśyate // BVaky_3,7.133 //	tasmAt gati arTa karma tve vyaBicAraH na dRSyate // BVakI _3,7.133 //
   vikalpenaiva sarvatra saṃjñe syātām ubhe yadi /	vikalpena eva sarvatra saMjQe syAtAm uBe yadi /
   ārambheṇa na yogasya pratyākhyānaṃ samaṃ bhavet // BVaky_3,7.134 //	AramBeNa na yogasya pratyAKyAnam samam Bavet // BVakI _3,7.134 //
   tyāgarūpaṃ prahātavye prāpye saṃsargadarśanam /	tyAga rUpam prahAtavye prApye saMsarga darSanam /
   āsthitaṃ karma yat tatra dvairūpyaṃ bhajate kriyā // BVaky_3,7.135 //	AsTitam karma yat tatra dvErUpyam Bajate kriyAH // BVakI _3,7.135 //
   [iti saṃpradānādhikāraḥ]	[iti saMpradAna aDikAraH]
   [athāpādānādhikāraḥ]	[aTa apAdAna aDikAraH]
   nirdiṣṭaviṣayaṃ kiṃ cid upāttaviṣayaṃ tathā /	nirdizwa vizayam kim cit upAtta vizayam taTA /
   apekṣitakriyaṃ ceti tridhāpādānam ucyate // BVaky_3,7.136 //	apekzita kriyam ca iti triDA apAdAnam ucyate // BVakI _3,7.136 //
   saṃyogabhedād bhinnātmā gamir eva bhramir yathā /	saMyoga BedAt Binna AtmA gamiH eva BramiH yaTA /
   dhruvāvadhir apāyo 'pi samavetas tathādhruve // BVaky_3,7.137 //	Druva avaDiH apAyaH api samavetaH taTA aDruve // BVakI _3,7.137 //
   dravyasvabhāvo na dhrauvyam iti sūtre pratīyate /	dravya svaBAvaH na DrOvyam iti sUtre pratIyate /
   apāyaviṣayaṃ dhrauvyaṃ yat tu tāvad vivakṣitam // BVaky_3,7.138 //	apAya vizayam DrOvyam yat tu tAvat vivakzitam // BVakI _3,7.138 //
   saraṇe devadattasya dhrauvyaṃ pāte tu vājinaḥ /	saraNe devadattasya DrOvyam pAte tu vAjinaH /
   āviṣṭaṃ yad apāyena tasyādhrauvyaṃ pracakṣate // BVaky_3,7.139 //	Avizwam yat apAyena tasya aDrOvyam pracakzate // BVakI _3,7.139 //
   ubhāv apy adhruvau meṣau yady apy ubhayakarmaje /	uBO api aDruvO mezO yadi api uBaya karma je /
   vibhāge pravibhakte tu kriye tatra vivakṣite // BVaky_3,7.140 //	viBAge praviBakte tu kriye tatra vivakzite // BVakI _3,7.140 //
   meṣāntarakriyāpekṣam avadhitvaṃ pṛthak pṛthak /	meza antara kriyA apekzam avaDi tvam pRTak pRTak /
   meṣayoḥ svakriyāpekṣaṃ kartṛtvaṃ ca pṛthak pṛthak // BVaky_3,7.141 //	mezayoH sva kriyA apekzam kartR tvam ca pRTak pRTak // BVakI _3,7.141 //
   abhedena kriyaikā tu dvisādhyā ced vivakṣitā /	aBedena kriyA ekA tu dvi sADyA ced vivakzitA /
   meṣāv apāye kartārau yady anyo vidyate 'vadhiḥ // BVaky_3,7.142 //	mezO apAye kartArO yadi anyaH vidyate avaDiH // BVakI _3,7.142 //
   gatir vinā tv avadhinā nāpāya iti gamyate /	gatiH vinA tu avaDinA na apAyaH iti gamyate /
   vṛkṣasya parṇaṃ patatīty evaṃ bhāṣye nidarśitam // BVaky_3,7.143 //	vRkzasya parNam patati iti evam BAzye nidarSitam // BVakI _3,7.143 //
   bhedābhedau pṛthagbhāvaḥ sthitiś ceti virodhinaḥ /	Beda aBedO pRTak BAvaH sTitiH ca iti viroDinaH /
   yugapan na vivakṣyante sarve dharmā balāhake // BVaky_3,7.144 //	yugapad na vivakzyante sarve DarmAH balAhake // BVakI _3,7.144 //
   dhanuṣā vidhyatīty atra vināpāyavivakṣayā /	DanuzA viDyati iti atra vinA apAya vivakzayA /
   karaṇatvaṃ yato nāsti tasmāt tad ubhayaṃ saha // BVaky_3,7.145 //	karaNa tvam yatas na asti tasmAt tat uBayam saha // BVakI _3,7.145 //
   ekaiva vā satī śaktir dvirūpā vyavatiṣṭhate /	ekA eva vA satI SaktiH dvi rUpAH vyavatizWate /
   nimittaṃ saṃjñayos tatra parayā bādhyate 'parā // BVaky_3,7.146 //	nimittam saMjQayoH tatra parayA bADyate aparAH // BVakI _3,7.146 //
   nirdhāraṇe vibhakte yo bhītrādīnāṃ ca yo vidhiḥ /	nirDAraNe viBakte yaH BItra AdInAm ca yaH viDiH /
   upāttāpekṣitāpāyaḥ so 'budhapratipattaye // BVaky_3,7.147 //	upAtta apekzita apAyaH saH abuDa pratipattaye // BVakI _3,7.147 //
   [ity apādānādhikāraḥ]	[iti apAdAna aDikAraH]
   [athādhikaraṇādhikāraḥ]	[aTa aDikaraNa aDikAraH]
   kartṛkarmavyavahitām asākṣād dhārayat kriyām /	kartR karma vyavahitAm asAkzAt DArayat kriyAm /
   upakurvat kriyāsiddhau śāstre 'dhikaraṇaṃ smṛtam // BVaky_3,7.148 //	upakurvat kriyA sidDO SAstre aDikaraNam smRtam // BVakI _3,7.148 //
   upaśleṣasya cābhedas tilākāśakaṭādiṣu /	upaSlezasya ca aBedaH tila AkA Sa kawa Adizu /
   upakārās tu bhidyante saṃyogisamavāyinām // BVaky_3,7.149 //	upakArAH tu Bidyante saMyogi samavAyinAm // BVakI _3,7.149 //
   avināśo gurutvasya pratibandhe svatantratā /	avinASaH guru tvasya pratibanDe svatantra tA /
   digviśeṣād avaccheda ityādyā bhedahetavaḥ // BVaky_3,7.150 //	diS viSezAt avacCedaH ityAdyAH Beda hetavaH // BVakI _3,7.150 //
   ākāśam eva keṣāṃ cid deśabhedaprakalpanāt /	AkASam eva kezAm cit deSa Beda prakalpanAt /
   ādhāraśaktiḥ prathamā sarvasaṃyogināṃ matā // BVaky_3,7.151 //	ADAra SaktiH praTamA sarva saMyoginAm matAH // BVakI _3,7.151 //
   idam atreti bhāvānām abhāvān na prakalpate /	idam atra iti BAvAnAm aBAvAt na prakalpate /
   vyapadeśas tam ākāśa  nimittaṃ saṃpracakṣate // BVaky_3,7.152 //	vyapadeSaH tam AkASa nimittam saMpracakzate // BVakI _3,7.152 //
   kālāt kriyā vibhajyanta ākāśāt sarvamūrtayaḥ /	kAlAt kriyAH viBajyante AkASAt sarva mUrtayaH /
   etāvāṃś caiva bhedo 'yam abhedopanibandhanaḥ // BVaky_3,7.153 //	etAvAn ca eva BedaH ayam aBeda upanibanDanaH // BVakI _3,7.153 //
   yady apy upavasir deśa  viśeṣam anurudhyate /	yadi api upavasiH deSa viSezam anuruDyate /
   śabdapravṛttidharmāt tu kālam evāvalambate // BVaky_3,7.154 //	Sabda pravRtti DarmAt tu kAlam eva avalambate // BVakI _3,7.154 //
   vasatāv aprayukte 'pi deśo 'dhikaraṇaṃ tataḥ /	vasatO aprayukte api deSaH aDikaraNam tatas /
   aprayuktaṃ trirātrādi karma copavasau smṛtam // BVaky_3,7.155 //	aprayuktam tri rAtra Adi karma ca upavasO smRtam // BVakI _3,7.155 //
   [ity adhikaraṇādhikāraḥ]	[iti aDikaraNa aDikAraH]
   [atha śeṣādhikāraḥ]	[aTa Seza aDikAraH]
   saṃbandhaḥ kārakebhyo 'nyaḥ kriyākārakapūrvakaḥ /	saMbanDaH kArakeByaH anyaH kriyA kAraka pUrvakaH /
   śrutāyām aśrutāyāṃ vā kriyāyāṃ so 'bhidhīyate // BVaky_3,7.156 //	SrutAyAm aSrutAyAm vA kriyAyAm saH aBiDIyate // BVakI _3,7.156 //
   dviṣṭho 'py asau parārthatvād guṇeṣu vyatiricyate /	dvizWaH api asO parArTa tvAt guNezu vyatiricyate /
   tatrābhidhīyamānaḥ san pradhāne 'py upayujyate // BVaky_3,7.157 //	tatra aBiDIyamAnaH san praDAne api upayujyate // BVakI _3,7.157 //
   nimittaniyamaḥ śabdāt saṃbandhasya na gṛhyate /	nimitta niyamaH SabdAt saMbanDasya na gRhyate /
   karmapravacanīyais tu sa viśeṣo 'varudhyate // BVaky_3,7.158 //	karma pravacanIyEH tu sa viSezaH avaruDyate // BVakI _3,7.158 //
   sādhanair vyapadiṣṭe ca śrūyamāṇakriye punaḥ /	sADanEH vyapadizwe ca SrUyamANa kriye punar /
   proktā pratipadaṃ ṣaṣṭhī samāsasya nivṛttaye // BVaky_3,7.159 //	proktA pratipadam zazWI samAsasya nivRttaye // BVakI _3,7.159 //
   niṣṭhāyāṃ karmaviṣayā ṣaṣthī ca pratiṣidhyate /	nizWAyAm karma vizayA zazTI ca pratiziDyate /
   śeṣalakṣaṇayā ṣaṣṭhyā samāsastatra neṣyate // BVaky_3,7.160 //	Seza lakzaNayA zazWyA samAsaH tatra na izyate // BVakI _3,7.160 //
   anyena vyapadiṣṭasya yasyānyatropajāyate /	anyena vyapadizwasya yasya anyatra upajAyate /
   vyatirekaḥ sa dharmau dvau labhate viṣayāntare // BVaky_3,7.161 //	vyatirekaH sa DarmO dvO laBate vizaya antare // BVakI _3,7.161 //
   prādhānyaṃ svaguṇe labdhvā pradhāne yāti śeṣatām /	prADAnyam sva guNe labDvA praDAne yAti Seza tAm /
   sahayoge svayoge 'taḥ pradhānatvaṃ na hīyate // BVaky_3,7.162 //	saha yoge sva yoge atas praDAna tvam na hIyate // BVakI _3,7.162 //
   [iti śeṣādhikāraḥ]	[iti Seza aDikAraH]
   siddhasyābhimukhībhāva  mātraṃ saṃbodhanaṃ viduḥ /	sidDasya aBimuKIBAva mAtram saMboDanam viduH /
   prāptābhimukhyo hy arthātmā kriyāsu viniyujyate // BVaky_3,7.163 //	prApta aBimuKyaH hi arTa AtmA kriyAsu viniyujyate // BVakI _3,7.163 //
   saṃbodhanaṃ na vākyārtha iti pūrvebhya āgamaḥ /	saMboDanam na vAkya arTaH iti pUrveByaH AgamaH /
   uddeśena vibhaktyarthā vākyārthāt samapoddhṛtāḥ // BVaky_3,7.164 //	uddeSena viBakti arTAH vAkya arTAt samapa udDRtAH // BVakI _3,7.164 //
   vibhaktyarthe 'vyayībhāva  vacanād avasīyatām /	viBakti arTe avyayIBAva vacanAt avasIyatAm /
   anyo dravyād vibhaktyarthaḥ so 'vyayenābhidhīyate // BVaky_3,7.165 //	anyaH dravyAt viBakti arTaH saH avyayena aBiDIyate // BVakI _3,7.165 //
   dravyaṃ tu yad yathābhūtaṃ tad atyantaṃ tathā bhavet /	dravyam tu yat yaTABUtam tat atyantam taTA Bavet /
   kriyāyoge 'pi tasyāsau dravyātmā nāpahīyate // BVaky_3,7.166 //	kriyA yoge api tasya asO dravya AtmA na apahIyate // BVakI _3,7.166 //
   tasmād yat karaṇaṃ dravyaṃ tat karma na punar bhavet /	tasmAt yat karaNam dravyam tat karma na punar Bavet /
   sarvasya vānyathābhāvas tasya dravyātmano bhavet // BVaky_3,7.167 //	sarvasya vA anyaTA BAvaH tasya dravya AtmanaH Bavet // BVakI _3,7.167 //
   3,8: Kriyāsamuddeśa	3,8: KriyA samuddeSa
   yāvat siddham asiddhaṃ vā sādhyatvenābhidhīyate /	yAvat sidDam asidDam vA sADya tvena aBiDIyate /
   āśritakramarūpatvāt tat kriyeti pratiyate // BVaky_3,8.1 //	ASrita krama rUpa tvAt tat kriyA iti pratiyate // BVakI _3,8.1 //
   kāryakāraṇabhāvena dhvanatīty āśritakramaḥ /	kArya kAraNa BAvena Dvanati iti ASrita kramaH /
   dhvaniḥ kramanivṛttau tu dhvanir ity eva kathyate // BVaky_3,8.2 //	DvaniH krama nivRttO tu DvaniH iti eva kaTyate // BVakI _3,8.2 //
   śvete śvetata ity etac chvetatvena prakāśate /	Svete SvetataH iti etat Sveta tvena prakASate /
   āśritakramarūpatvād abhidhānaṃ pravartate // BVaky_3,8.3 //	ASrita krama rUpa tvAt aBiDAnam pravartate // BVakI _3,8.3 //
   guṇabhūtair avayavaiḥ samūhaḥ kramajanmanām /	guNa BUtEH avayavEH samUhaH krama janmanAm /
   buddhyā prakalpitābhedaḥ kriyeti vyapadiśyate // BVaky_3,8.4 //	budDyA prakalpita aBedaH kriyA iti vyapadiSyate // BVakI _3,8.4 //
   samūhaḥ sa tatbābhūtaḥ pratibhedam samūhisu /	samUhaH sa tad bABUtaH pratiBedam samUhisu /
   samāpyate tato bhede kālabhedasya saṃbhavaḥ // BVaky_3,8.5 //	samApyate tatas Bede kAla Bedasya saMBavaH // BVakI _3,8.5 //
   kramāt sadasatāṃ teṣām ātmāno na samūhinām /	kramAt sat asatAm tezAm AtmAnaH na samUhinAm /
   sadvastuviṣayair yānti saṃbandhaṃ cakṣurādibhiḥ // BVaky_3,8.6 //	sat vastu vizayEH yAnti saMbanDam cakzuH AdiBiH // BVakI _3,8.6 //
   yathā gaur iti samghātaḥ sarvo nendriyagocaraḥ /	yaTA gOH iti samGAtaH sarvaH na indriya gocaraH /
   bhāgaśas tūpalabdhasya buddhau rūpaṃ nirūpyate // BVaky_3,8.7 //	BAgaSas tu upalabDasya budDO rUpam nirUpyate // BVakI _3,8.7 //
   indriyair anyathāprāptau bhedāmśopanipātibhiḥ /	indriyEH anyaTA prAptO Beda amSa upa nipAtiBiH /
   alātacakravad rūpaṃ kriyāṇāṃ parikalpyate // BVaky_3,8.8 //	alAta cakra vat rUpam kriyANAm parikalpyate // BVakI _3,8.8 //
   yathā ca bhāgāḥ pacater udakāsecanādayaḥ /	yaTA ca BAgAH pacateH udakA secana AdayaH /
   udakāsecanādināṃ jñeyā bhāgās tathāpare // BVaky_3,8.9 //	udaka Asecana AdinAm jQeyAH BAgAH taTA apare // BVakI _3,8.9 //
   yaś cāpakarṣaparyantam anuprāptaḥ pratīyate /	yaH ca apakarza paryantam anuprAptaH pratIyate /
   tatraikasmin kriyāśabdaḥ kevale na prayujyate // BVaky_3,8.10 //	tatra ekasmin kriyA SabdaH kevale na prayujyate // BVakI _3,8.10 //
   pūrvottarais tathā bhāgaiḥ samavasthāpitakramaḥ /	pUrva uttarEH taTA BAgEH samavasTApita kramaH /
   ekaḥ so 'py asadadhyāsād ākhyātair abhidhīyate // BVaky_3,8.11 //	ekaH saH api asat aDyAsAt AKyAtEH aBiDIyate // BVakI _3,8.11 //
   kālānupāti yad rūpaṃ tad astīty anugamyate /	kAlAnupAti yat rUpam tat asti iti anugamyate /
   paritas tu paricchinnaṃ bhāva ity eva kathyate // BVaky_3,8.12 //	paritas tu paricCinnam BAvaH iti eva kaTyate // BVakI _3,8.12 //
   vyavahārasya siddhatvān na ceyaṃ guṇakalpanā /	vyavahArasya sidDa tvAt na ca iyam guNa kalpanA /
   upacāro hi mukhyasya saṃbhavād avatiṣṭhate // BVaky_3,8.13 //	upacAraH hi muKyasya saMBavAt avatizWate // BVakI _3,8.13 //
   āhitottaraśaktitvāt pratyekaṃ vā samūhinaḥ /	Ahita uttara Sakti tvAt pratyekam vA samUhinaH /
   anekarūpā lakṣyante kramavanta ivākramāḥ // BVaky_3,8.14 //	aneka rUpAH lakzyante kramavantaH iva AkramAH // BVakI _3,8.14 //
   anantaraṃ phalaṃ yasyāḥ kalpate tām kriyām viduḥ /	anantaram Palam yasyAH kalpate tAm kriyAm viduH /
   pradhānabhūtāṃ tādarthyād anyāsāṃ tu tadākhyatā // BVaky_3,8.15 //	praDAna BUtAm tAdarTyAt anyAsAm tu tad AKya tA // BVakI _3,8.15 //
   *kriyāpravṛttau yo hetus tadarthaṃ yad viceṣṭitam /	*kriyA pravRttO yaH hetuH tad arTam yat vicezwitam /
   anapekṣya prayuñjīta gacchatīty avadhārayan // BVaky_3,8.16 *//	anapekzya prayuQjIta gacCati iti avaDArayan // BVakI _3,8.16 *//
   satsu pratyayarūpo 'sau bhāvo yāvan na jāyate /	satsu pratyaya rUpaH asO BAvaH yAvat na jAyate /
   tāvat pareṣāṃ rūpeṇa sādhyaḥ sann abhidhīyate // BVaky_3,8.17 //	tAvat parezAm rUpeNa sADyaH san aBiDIyate // BVakI _3,8.17 //
   siddhe tu sādhanākāṅkṣā kṛtārthatvān nivartate /	sidDe tu sADana AkAFkzA kRtArTa tvAt nivartate /
   na kriyāvācināṃ tasmāt prayogas tatra vidyate // BVaky_3,8.18 //	na kriyA vAcinAm tasmAt prayogaH tatra vidyate // BVakI _3,8.18 //
   sa cāpūrvāparibhūta ekatvād akramātmakaḥ /	sa ca apUrvA pariBUtaH ekatvAt akrama AtmakaH /
   pūrvāparāṇāṃ dharmeṇa tadarthenānugamyate // BVaky_3,8.19 //	pUrva aparANAm DarmeNa tad arTena anugamyate // BVakI _3,8.19 //
   asan nivartate tasmād yat sat tad upalabhyate /	asat nivartate tasmAt yat sat tat upalaByate /
   tayoḥ sadasatoś cāsāv ātmaika iva gṛhyate // BVaky_3,8.20 //	tayoH sat asatoH ca asO AtmA ekaH iva gRhyate // BVakI _3,8.20 //
   jātim anye kriyām āhur anekavyaktivartinīm /	jAtim anye kriyAm AhuH aneka vyakti vartinIm /
   asādhyā vyaktirūpeṇa sā sādhyevopalabhyate // BVaky_3,8.21 //	asADyA vyakti rUpeNa sA sADi eva upalaByate // BVakI _3,8.21 //
   ante yā vā kriyābhāge jātiḥ saiva kriyā smṛtā /	ante yA vA kriyA BAge jAtiH sA eva kriyA smRtA /
   sā vyakter anuniṣpāde jāyamāneva gamyate // BVaky_3,8.22 //	sA vyakteH anunizpAde jAyamAnA iva gamyate // BVakI _3,8.22 //
   svavyāpāraviśiṣṭānām sattā vā, kartṛkarmanām /	sva vyApAra viSizwAnAm sattA vA, kartR karmanAm /
   kriyā vyāpārabhedeṣu sattā vā samavāyinī // BVaky_3,8.23 //	kriyA vyApAra Bedezu sattA vA samavAyinI // BVakI _3,8.23 //
   antye vātmani yā sattā sā kriyā kaiś cid iṣyate /	antye vA Atmani yA sattA sA kriyA kEH cit izyate /
   bhāva eva hi dhātvartha ity avicchinna āgamaḥ // BVaky_3,8.24 //	BAvaH eva hi DAtu arTaH iti avicCinnaH AgamaH // BVakI _3,8.24 //
   buddhiṃ tajjātim anye tu buddhisattām athāpare /	budDim tad jAtim anye tu budDi sattAm aTa apare /
   pratyastarūpāṃ bhāveṣu kriyeti pratijānate // BVaky_3,8.25 //	pratyasta rUpAm BAvezu kriyA iti pratijAnate // BVakI _3,8.25 //
   āvirbhāvatirobhāvau janmanāśau tathāparaiḥ /	AvirBAva tiroBAvO janma nASO taTA aparEH /
   ṣaṭsu bhāvavikāreṣu kalpitau vyāvahārikau // BVaky_3,8.26 //	zawsu BAva vikArezu kalpitO vyAvahArikO // BVakI _3,8.26 //
   tābhyāṃ sarvapravṛttīnām abhedenopasamgrahaḥ /	tAByAm sarva pravRttInAm aBedena upasamgrahaH /
   janmaivāśritasārūpyaṃ sthitir ity abhidhīyate // BVaky_3,8.27 //	janma eva ASrita sArUpyam sTitiH iti aBiDIyate // BVakI _3,8.27 //
   *jāyamānān na janrnānyad vināśe 'py apadārthatā /	*jAyamAnAn na janrna anyat vinASe api apadArTa tA /
   ato bhāvavikāreṣu sattaikā vyavatiṣṭhate // BVaky_3,8.28 *//	atas BAva vikArezu sattA ekA vyavatizWate // BVakI _3,8.28 *//
   *pūrvabhāgas tu yaj jātāt taj janmety apadiśyate /	*pUrva BAgaH tu yat jAtAt tat janma iti apadiSyate /
   āśritakramarūpeṇa nimittatve vivakṣite // BVaky_3,8.29 //	ASrita krama rUpeNa nimitta tve vivakzite // BVakI _3,8.29 //
   ākhyātaśabdair artho 'sāv evaṃbhūto 'bhidhīyate /	AKyAta SabdEH arTaH asO evaMBUtaH aBiDIyate /
   nāmaśabdāḥ pravartante saṃharanta iva kramam // BVaky_3,8.30 //	nAma SabdAH pravartante saMharantaH iva kramam // BVakI _3,8.30 //
   phalaṃ phalāpadeśo vā vastu vā tadvirodhi yat /	Palam Pala apadeSaH vA vastu vA tad viroDi yat /
   tad anyad eva pūrveṣāṃ nāga ity apadiśyate // BVaky_3,8.31 //	tat anyat eva pUrvezAm nAgaH iti apadiSyate // BVakI _3,8.31 //
   naivāsti naiva nāstīti vastuno grahanād vinā /	na eva asti na eva na asti iti vastunaH grahanAt vinA /
   kalpate pararūpeṇa vastv anyad anugamyate // BVaky_3,8.32 //	kalpate para rUpeNa vastu anyat anugamyate // BVakI _3,8.32 //
   bhāvābhāvau ghaṭādinām aspṛśann api pāṇinā /	BAva aBAvO Gawa AdinAm aspRSan api pANinA /
   kaś cid vedāprakāśe 'pi prakāśe tata eva vā // BVaky_3,8.33 //	kaH cit veda aprakASe api prakASe tatas eva vA // BVakI _3,8.33 //
   vyāpi saukṣmyaṃ kva cid yāti kva cit saṃhanyate punaḥ /	vyApi sOkzmyam kva cit yAti kva cit saMhanyate punar /
   akurvāṇo 'tha vā kiṃ cit svaśaktyaivaṃ prakāśate // BVaky_3,8.34 //	akurvANaH aTa vA kim cit sva SaktyA evam prakASate // BVakI _3,8.34 //
   sarvarūpasya tattvasya yat krameṇeva darśanam /	sarva rUpasya tattvasya yat krameNa iva darSanam /
   bhāgair iva prakḷptiś ca tāṃ kriyām apare viduḥ // BVaky_3,8.35 //	BAgEH iva prak?ptiH ca tAm kriyAm apare viduH // BVakI _3,8.35 //
   sattā svaśaktiyogena sarvarūpā vyavasthitā /	sattA sva Sakti yogena sarva rUpA vyavasTitAH /
   sādhyā ca sādhanaṃ caiva phalaṃ bhoktā phalasya ca // BVaky_3,8.36 //	sADyA ca sADanam ca eva Palam BoktA Palasya ca // BVakI _3,8.36 //
   kriyām anye tu manyante kva cid apy anapāśritām /	kriyAm anye tu manyante kva cit api anapASritAm /
   sādhanaikārthakāritve pravṛttim anapāyinīm // BVaky_3,8.37 //	sADana eka arTa kAri tve pravRttim anapAyinIm // BVakI _3,8.37 //
   sāmānyabhūtā sā pūrvaṃ bhāgaśaḥ pravibhajyate /	sAmAnya BUtA sA pUrvam BAgaSas praviBajyate /
   tato vyāpārarūpeṇa sādhyeva vyavatiṣṭhate // BVaky_3,8.38 //	tatas vyApAra rUpeNa sADyeva vyavatizWate // BVakI _3,8.38 //
   prakṛtiḥ sādhanānāṃ sā prathamaṃ tac ca kārakam /	prakRtiH sADanAnAm sA praTamam tat ca kArakam /
   vyāpārāṇāṃ tato 'nyatvam aparair upavarṇyate // BVaky_3,8.39 //	vyApArANAm tatas anya tvam aparEH upavarNyate // BVakI _3,8.39 //
   bahūnāṃ saṃbhave 'rthānāṃ ke cid evopakārinaḥ /	bahUnAm saMBave arTAnAm ke cit eva upakArinaH /
   saṃsarge kaś cid esāṃ tu prādhānyena pratīyate // BVaky_3,8.40 //	saMsarge kaH cit esAm tu prADAnyena pratIyate // BVakI _3,8.40 //
   sādhyatvāt tatra cākhyātair vyāpārāḥ siddhasādhanāḥ /	sADya tvAt tatra ca AKyAtEH vyApArAH sidDa sADanAH /
   prādhānyenābhidhīyante phalenāpi pravartitāḥ // BVaky_3,8.41 //	prADAnyena aBiDIyante Palena api pravartitAH // BVakI _3,8.41 //
   ekatvāvṛttibhāvābhyāṃ bhedābhedasamanvaye /	ekatva AvRtti BAvAByAm Beda aBeda samanvaye /
   saṃkhyās tatropalabhyante saṃkhyeyāvayavakriyāḥ // BVaky_3,8.42 //	saMKyAH tatra upalaByante saMKyeya avayava kriyAH // BVakI _3,8.42 //
   siddhasyārthasya pākādeḥ kathaṃ sādhanayogitā /	sidDasya arTasya pAka AdeH kaTam sADana yogitAH /
   sādhyatve vā tiṅantena kṛtāṃ bhedo na kaś cana // BVaky_3,8.43 //	sADya tve vA tiFantena kRtAm BedaH na kaH cana // BVakI _3,8.43 //
   tatra kārakayogāyā yady ākhyātaṃ nibandhanam /	tatra kAraka yogAyAH yadi AKyAtam nibanDanam /
   ṣaṣṭhvāḥ sā lena saṃbandhe vyudastā kartṛkarmanoḥ // BVaky_3,8.44 //	zazWvAH sA lena saMbanDe vyudastA kartR karmanoH // BVakI _3,8.44 //
   ekābhidhāna eko 'rtho yugapac ca dvidharmabhāk /	eka aBiDAnaH ekaH arTaH yugapad ca dvi Darma BAj /
   na saṃbhavati siddhatve sa sādhyaḥ syāt kathaṃ punaḥ // BVaky_3,8.45 //	na saMBavati sidDa tve sa sADyaH syAt kaTam punar // BVakI _3,8.45 //
   etāvat sādhanaṃ sādhyam etāvad iti kalpanā /	etAvat sADanam sADyam etAvat iti kalpanA /
   śāstra eva na vākye 'sti vibhāgaḥ paramārthataḥ // BVaky_3,8.46 //	SAstre eva na vAkye asti viBAgaH paramArTataH // BVakI _3,8.46 //
   ākhyātaśabde bhāgābhyāṃ sādhyasādhanavartitā /	AKyAta Sabde BAgAByAm sADya sADana vartitA /
   prakalpitā yathā śāstre sa ghañādisv api kramaḥ // BVaky_3,8.47 //	prakalpitAH yaTA SAstre sa GaQA Adisu api kramaH // BVakI _3,8.47 //
   sādhyatvena kriyā tatra dhāturūpanibandhanā /	sADya tvena kriyA tatra DAtu rUpa nibanDanAH /
   sattvabhāvas tu yas tasyāḥ sa ghañādinibandhanaḥ // BVaky_3,8.48 //	sattva BAvaH tu yaH tasyAH sa GaQA Adi nibanDanaH // BVakI _3,8.48 //
   bandhutābhedarūpeṇa bandhuśabde vyavasthitā /	banDu tA Beda rUpeNa banDu Sabde vyavasTitAH /
   samūho bandhvavasthā tu pratyayenābhidhīyate // BVaky_3,8.49 //	samUhaH banDU avasTA tu pratyayena aBiDIyate // BVakI _3,8.49 //
   tatra yam prati sādhyatvam asiddhā taṃ prati kriyā /	tatra yam prati sADya tvam asidDA tam prati kriyA /
   siddhā tu yasmin sādhyatvaṃ na tam eva punaḥ prati // BVaky_3,8.50 //	sidDA tu yasmin sADya tvam na tam eva punar prati // BVakI _3,8.50 //
   rājñaḥ putrasya napteti na rājñi vyatiricyate /	rAjQaH putrasya naptA iti na rAjQi vyatiricyate /
   putrasyārthaḥ pradhānatvaṃ na cāsya vinivartate // BVaky_3,8.51 //	putrasya arTaH praDAna tvam na ca asya vinivartate // BVakI _3,8.51 //
   mṛgo dhāvati paśyeti sādhyasādhanarūpatā /	mRgaH DAvati paSya iti sADya sADana rUpa tA /
   tathā viṣayabhedena saraṇasyopapadyate // BVaky_3,8.52 //	taTA vizaya Bedena saraNasya upapadyate // BVakI _3,8.52 //
   lakṛtyaktakhalarthānāṃ tathāvyayakṛtām api /	lakRti akta KalarTAnAm taTA avyaya kRtAm api /
   rūḍhiniṣṭhāghañādinām dhātuḥ sādhyasya vācakaḥ // BVaky_3,8.53 //	rUXi nizWA GaQa AdinAm DAtuH sADyasya vAcakaH // BVakI _3,8.53 //
   sādhyasyāpariniṣpatteḥ so 'yam ity anupagrahaḥ /	sADyasya aparinizpatteH saH ayam iti anupagrahaH /
   tiṅantair antareṇevam upamānaṃ tato na taiḥ // BVaky_3,8.54 //	tiFantEH antareNa ivam upamAnam tatas na tEH // BVakI _3,8.54 //
   sādhanatvaṃ prasiddhaṃ ca tiṅkṣu saṃbandhināṃ yataḥ /	sADana tvam prasidDam ca tiFkzu saMbanDinAm yatas /
   tenādhyāropa eva syād upamā tu na vidyate // BVaky_3,8.55 //	tena aDyAropaH eva syAt upamA tu na vidyate // BVakI _3,8.55 //
   nyūneṣu ca samāptārtham upamānaṃ vidhīyate /	nyUnezu ca samApta arTam upamAnam viDIyate /
   kriyā caivāśraye sarvā tatra tatra samāpyate // BVaky_3,8.56 //	kriyA ca eva ASraye sarvA tatra tatra samApyate // BVakI _3,8.56 //
   yenaiva hetunā haṃsaḥ patatīty abhidhīyate /	yena eva hetunA haMsaH patati iti aBiDIyate /
   ātau tasya samāptatvād upamārtho na vidyate // BVaky_3,8.57 //	AtO tasya samApta tvAt upamA arTaH na vidyate // BVakI _3,8.57 //
   kriyāṇāṃ jātibhinnānāṃ sādṛśyaṃ nāvadhāryate /	kriyANAm jAti BinnAnAm sAdRSyam na avaDAryate /
   siddheś ca prakrame sādhyam upamātum na śakyate // BVaky_3,8.58 //	sidDeH ca prakrame sADyam upamAtum na Sakyate // BVakI _3,8.58 //
   vanam vṛkṣā iti yathā bhedābhedavyapāśrayāt /	vanam vRkzAH iti yaTA Beda aBeda vyapASrayAt /
   arthātmā bhidyate bhāve sa bāhyābhyantare kramaḥ // BVaky_3,8.59 //	arTa AtmA Bidyate BAve sa bAhya aByantare kramaH // BVakI _3,8.59 //
   sāmānye bhāva ity atra yal liṅgam upalabhyate /	sAmAnye BAvaH iti atra yat liFgam upalaByate /
   bhedānāṃ anumeyatvān na tat teṣu vivakṣyate // BVaky_3,8.60 //	BedAnAm anumeya tvAt na tat tezu vivakzyate // BVakI _3,8.60 //
   nirdeśe caritārthatvāl liṅgaṃ bhāve 'vivaksitam /	nirdeSe caritArTa tvAt liFgam BAve avivaksitam /
   upamānavidhitvāc ca bhāvād anyat pacādisu // BVaky_3,8.61 //	upamAna viDi tvAt ca BAvAt anyat paca Adisu // BVakI _3,8.61 //
   bhavatau yat pacādināṃ tāvad atropadiśyate /	BavatO yat paca AdinAm tAvat atra upadiSyate /
   na ca liṅgam pacādināṃ bhavatau samavasthitam // BVaky_3,8.62 //	na ca liFgam paca AdinAm BavatO samavasTitam // BVakI _3,8.62 //
   ekaś ca so 'rthaḥ sattākhyaḥ katham cit kaiś cid ucyate /	ekaH ca saH arTaH sattA AKyaH kaTam cit kEH cit ucyate /
   liṅgāni cāsya bhidyante pacirūpādibhedavat // BVaky_3,8.63 //	liFgAni ca asya Bidyante paci rUpa Adi Beda vat // BVakI _3,8.63 //
   ācāryo mātulaś ceti yathaiko vyapadiśyate /	AcAryaH mAtulaH ca iti yaTA ekaH vyapadiSyate /
   sambandhibhedād arthātmā sa vidhiḥ paktibhāvayoḥ // BVaky_3,8.64 //	sambanDi BedAt arTa AtmA sa viDiH pakti BAvayoH // BVakI _3,8.64 //
   3,9: Kālasamuddeśaḥ	3,9: KAla samuddeSaH
   vyāpāravyatirekeṇa kālam eke pracakṣate /	vyApAra vyatirekeNa kAlam eke pracakzate /
   nityam ekaṃ vibhu dravyaṃ parimāṇaṃ kriyāvatām // BVaky_3,9.1 //	nityam ekam viBu dravyam parimANam kriyAvatAm // BVakI _3,9.1 //
   diṣṭiprasthasuvarṇādi mūrtibhedāya kalpate /	dizwi prasTa suvarNa Adi mUrti BedAya kalpate /
   kriyābhedāya kālas tu saṃkhyā sarvasya bhedikā // BVaky_3,9.2 //	kriyA BedAya kAlaH tu saMKyA sarvasya BedikAH // BVakI _3,9.2 //
   utpattau ca sthitau caiva vināśe cāpi tadvatām /	utpattO ca sTitO ca eva vinASe ca api tadvatAm /
   nimittaṃ kālam evāhur vibhaktenātmanā sthitam // BVaky_3,9.3 //	nimittam kAlam eva AhuH viBaktena AtmanA sTitam // BVakI _3,9.3 //
   tam asya lokayantrasya sūtradhāraṃ pracakṣate /	tam asya lokayantrasya sUtra DAram pracakzate /
   pratibandhābhyanujñābhyāṃ tena viśvaṃ vibhajyate // BVaky_3,9.4 //	pratibanDa aByanujQAByAm tena viSvam viBajyate // BVakI _3,9.4 //
   yadi na pratibadhnīyāt pratibandhaṃ ca notsṛjet /	yadi na pratibaDnIyAt pratibanDam ca na utsRjet /
   avasthā vyatikīryeran paurvāparyavinākṛtāḥ // BVaky_3,9.5 //	avasTAH vyatikIryeran pOrvAparya vinAkRtAH // BVakI _3,9.5 //
   tasyātmā bahudhā bhinno bhedair dharmāntarāśrayaiḥ /	tasya AtmA bahuDA BinnaH BedEH Darma antara ASrayEH /
   na hi bhinnam abhinnaṃ vā vastu kiṃ cana vidyate // BVaky_3,9.6 //	na hi Binnam aBinnam vA vastu kim cana vidyate // BVakI _3,9.6 //
   naiko na cāpy aneko 'sti na śuklo nāpi cāsitaḥ /	na ekaH na ca api anekaH asti na SuklaH na api ca asitaH /
   dravyātmā sa tu saṃsargād evaṃrūpaḥ prakāśate // BVaky_3,9.7 //	dravya AtmA sa tu saMsargAt evaMrUpaH prakASate // BVakI _3,9.7 //
   saṃsargināṃ tu ye bhedā viśeṣās tasya te matāḥ /	saMsarginAm tu ye BedAH viSezAH tasya te matAH /
   sa bhinnas tair vyavasthānāṃ kālo bhedāya kalpate // BVaky_3,9.8 //	sa BinnaH tEH vyavasTAnAm kAlaH BedAya kalpate // BVakI _3,9.8 //
   viśiṣṭakālasaṃbandhād vṛttilābhaḥ prakalpate /	viSizwa kAla saMbanDAt vRtti lABaH prakalpate /
   śaktīnāṃ saṃprayogasya hetutvenāvatiṣṭhate // BVaky_3,9.9 //	SaktInAm saMprayogasya hetu tvena avatizWate // BVakI _3,9.9 //
   janmābhivyaktiniyamāḥ prayogopanibandhanāḥ /	janma aBivyakti niyamAH prayoga upanibanDanAH /
   nityādhīnasthititvāc ca sthitir niyamapūrvikā // BVaky_3,9.10 //	nitya aDIna sTiti tvAt ca sTitiH niyama pUrvikAH // BVakI _3,9.10 //
   sthitasyānugrahas tais tair dharmaiḥ saṃsargibhis tataḥ /	sTitasya anugrahaH tEH tEH DarmEH saMsargiBiH tatas /
   pratibandhas tirobhāvaḥ prahāṇam iti cātmanaḥ // BVaky_3,9.11 //	pratibanDaH tiroBAvaH prahANam iti ca AtmanaH // BVakI _3,9.11 //
   pratyavasthaṃ tu kālasya vyāpāro 'tra vyavasthitaḥ /	pratyavasTam tu kAlasya vyApAraH atra vyavasTitaH /
   kāla eva hi viśvātmā vyāpāra iti kathyate // BVaky_3,9.12 //	kAlaH eva hi viSvAtmA vyApAraH iti kaTyate // BVakI _3,9.12 //
   mūrtīnāṃ tena bhinnānām ācayāpacayāḥ pṛthak /	mUrtInAm tena BinnAnAm Acaya apacayAH pRTak /
   lakṣyante pariṇāmena sarvāsāṃ bhedayoginā // BVaky_3,9.13 //	lakzyante pariNAmena sarvAsAm Beda yoginA // BVakI _3,9.13 //
   jalayantrabhramāveśa  sadṛśībhiḥ pravṛttibhiḥ /	jalayantra Brama AveSa sadRSIBiH pravRttiBiH /
   sa kalāḥ kalayan sarvāḥ kālākhyāṃ labhate vibhuḥ // BVaky_3,9.14 //	sa kalAH kalayan sarvAH kAla AKyAm laBate viBuH // BVakI _3,9.14 //
   pratibhaddhāś ca yās tena citrā viśvasya vṛttayaḥ /	pratiBadDAH ca yAH tena citrAH viSvasya vRttayaH /
   tāḥ sa evānujānāti yathā tantuḥ śakuntikāḥ // BVaky_3,9.15 //	tAH saH eva anujAnAti yaTA tantuH SakuntikAH // BVakI _3,9.15 //
   viśiṣṭakālasaṃbandhāl labdhapākāsu śaktiṣu /	viSizwa kAla saMbanDAt labDa pAkAsu Saktizu /
   kriyābhivyajyate nityā prayogākhyena karmaṇā // BVaky_3,9.16 //	kriyA aBivyajyate nityA prayoga AKyena karmaNA // BVakI _3,9.16 //
   jātiprayuktā tasyāṃ tu phalavyaktiḥ prajāyate /	jAti prayuktA tasyAm tu Pala vyaktiH prajAyate /
   kuto 'py adbhutayā vṛttyā śaktibhiḥ sā niyamyate // BVaky_3,9.17 //	kutas api adButayA vRttyA SaktiBiH sA niyamyate // BVakI _3,9.17 //
   tatas tu samavāyākhyā śaktir bhedasya bādhikā /	tatas tu samavAya AKyA SaktiH Bedasya bADikA /
   ekatvam iva tā vyaktīr āpādayati kāraṇaiḥ // BVaky_3,9.18 //	eka tvam iva tAH vyaktIH ApAdayati kAraNEH // BVakI _3,9.18 //
   athāsmān niyamād ūrdhvaṃ jātayo yāḥ prayojikāḥ /	aTa asmAn niyamAt UrDvam jAtayaH yAH prayojikAH /
   tāḥ sarvā vyaktim āyānti svacche chāyā ivāmbhasi // BVaky_3,9.19 //	tAH sarvAH vyaktim AyAnti svacCe CAyA iva amBasi // BVakI _3,9.19 //
   kāraṇānuvidhāyitvād atha kāraṇa pūrvakāḥ /	kAraNa anuviDAyi tvAt aTa kAraNa pUrvakAH /
   guṇās tatropajāyante svajātivyaktihetavaḥ // BVaky_3,9.20 //	guNAH tatra upajAyante sva jAti vyakti hetavaH // BVakI _3,9.20 //
   āśrayāṇāṃ ca nityatvam āśritānāṃ ca nityatā /	ASrayANAm ca nitya tvam ASritAnAm ca nitya tA /
   tā vyaktīr anugṛhṇāti sthitis tena prakalpate // BVaky_3,9.21 //	tAH vyaktIH anugRhNAti sTitiH tena prakalpate // BVakI _3,9.21 //
   anityasya yathotpāde pāratantryaṃ tathā sthitau /	anityasya yaTA utpAde pAratantryam taTA sTitO /
   vināśāyaiva tat śṛṣṭam asvādhīnasthitiṃ viduḥ // BVaky_3,9.22 //	vinASAya eva tat SRzwam asvADIna sTitim viduH // BVakI _3,9.22 //
   sthitaḥ saṃsargibhir bhāvaiḥ svakriyāsv anugṛhyate /	sTitaH saMsargiBiH BAvEH sva kriyAsu anugRhyate /
   naiṣāṃ sattām anudgṛhya vṛttir janmavatāṃ smṛtā // BVaky_3,9.23 //	na ezAm sattAm anudgRhya vRttiH janmavatAm smRtAH // BVakI _3,9.23 //
   jarākhyā kālaśaktir yā śaktyantaravirodhinī /	jarA AKyA kAla SaktiH yA Sakti antara viroDinI /
   sā śaktīḥ pratibadhnāti jāyante ca virodhinaḥ // BVaky_3,9.24 //	sA SaktIH pratibaDnAti jAyante ca viroDinaH // BVakI _3,9.24 //
   prayojakās tu ye bhāvāḥ sthitibhāgasya hetavaḥ /	prayojakAH tu ye BAvAH sTiti BAgasya hetavaH /
   tirobhavanti te sarve yata ātmā prahīyate // BVaky_3,9.25 //	tiroBavanti te sarve yatas AtmA prahIyate // BVakI _3,9.25 //
   yathaivādbutayā vṛttyā niṣkramaṃ nirnibandhanam /	yaTA eva adbutayA vRttyA nizkramam nirnibanDanam /
   apadaṃ jāyate sarvaṃ tathāsyātmā prahīyate // BVaky_3,9.26 //	apadam jAyate sarvam taTA asya AtmA prahIyate // BVakI _3,9.26 //
   kriyayor apavargiṇyor nānārthasamavetayoḥ /	kriyayoH apavargiNyoH nAnA arTa samavetayoH /
   saṃbandhinā vinaikena paricchedaḥ kathaṃ bhavet // BVaky_3,9.27 //	saMbanDinA vinA ekena paricCedaH kaTam Bavet // BVakI _3,9.27 //
   yathā tulāyāṃ haste vā nānādravyavyavasthitam /	yaTA tulAyAm haste vA nAnA dravya vyavasTitam /
   gurutvaṃ parimīyeta kālād evaṃ kriyāgatiḥ // BVaky_3,9.28 //	guru tvam parimIyeta kAlAt evam kriyA gatiH // BVakI _3,9.28 //
   jahāti sahavṛttāś ca kriyāḥ sa samavasthitāḥ /	jahAti saha vRttAH ca kriyAH sa samavasTitAH /
   vrīhir yathodakaṃ tena hāyanākhyāṃ prapadyate // BVaky_3,9.29 //	vrIhiH yaTA udakam tena hAyana AKyAm prapadyate // BVakI _3,9.29 //
   pratibandhābhyanujñābhyāṃ vṛttir yā tasya śāsvatī /	pratibanDa aByanujQAByAm vRttiH yA tasya SAsvatI /
   tayā vibhajyamāno 'sau bhajate kramarūpatāṃ // BVaky_3,9.30 //	tayA viBajyamAnaH asO Bajate krama rUpa tAm // BVakI _3,9.30 //
   kartṛbhedāt tadartheṣu pracayāpacayau gataḥ /	kartR BedAt tad arTezu pracaya apacayO gataH /
   samatvaṃ viṣamatvaṃ vā sa ekaḥ pratipadyate // BVaky_3,9.31 //	sama tvam vizama tvam vA saH ekaH pratipadyate // BVakI _3,9.31 //
   kriyābhedād yathaikasmiṃs takṣādyākhyā pravartate /	kriyA BedAt yaTA ekasmin takza Adi AKyA pravartate /
   kriyābhedāt tathaikasminn ṛtvādyākhyopajāyate // BVaky_3,9.32 //	kriyA BedAt taTA ekasmin RtvA adi AKyA upajAyate // BVakI _3,9.32 //
   ārambhaś ca kriyā caiva niṣṭhā cety abhidhīyate /	AramBaH ca kriyA ca eva nizWA ca iti aBiDIyate /
   dharmāntarāṇām adhyāsa  bhedāt sadasadātmanaḥ // BVaky_3,9.33 //	Darma antarANAm aDyAsa BedAt sat asat AtmanaH // BVakI _3,9.33 //
   yāvāṃś ca dvyaṇukādīnāṃ tāvān himavato 'py asau /	yAvAn ca dvi aNuka AdInAm tAvAn himavataH api asO /
   na hy ātmā kasya cid bhettuṃ pracetuṃ vāpi śakyate // BVaky_3,9.34 //	na hi AtmA kasya cit Bettum pracetum vA api Sakyate // BVakI _3,9.34 //
   anyais tu bhāvair anyeṣāṃ pracayaḥ parikalpyate /	anyEH tu BAvEH anyezAm pracayaH parikalpyate /
   śanair idam idaṃ kṣipram iti tena pratīyate // BVaky_3,9.35 //	SanEs idam idam kzipram iti tena pratIyate // BVakI _3,9.35 //
   asataś ca kramo nāsti sa hi bhettuṃ na śakyate /	asataH ca kramaH na asti sa hi Bettum na Sakyate /
   sato 'pi cātmatattvaṃ yat tat tathaivāvatiṣṭhate // BVaky_3,9.36 //	sataH api ca Atma tattvam yat tat taTA eva avatizWate // BVakI _3,9.36 //
   kriyopādhiś ca san bhūta  bhaviṣyadvartamānatāḥ /	kriyA upADiH ca san BUta Bavizyat vartam AnatAH /
   ekādaśābhir ākārair vibhaktāḥ pratipadyate // BVaky_3,9.37 //	ekAdaSABiH AkArEH viBaktAH pratipadyate // BVakI _3,9.37 //
   bhūtaḥ pañcavidhas tatra bhaviṣyaṃś ca caturvidhaḥ /	BUtaH paQcaviDaH tatra Bavizyan ca caturviDaH /
   vartamāno dvidhākhyāta ity ekādaśa kalpanāḥ // BVaky_3,9.38 //	vartamAnaH dviDA AKyAtaH iti ekAdaSa kalpanAH // BVakI _3,9.38 //
   kāle nidhāya svaṃ rūpaṃ prajñayā yan nigṛhyate /	kAle niDAya svam rUpam prajQayA yat nigRhyate /
   bhāvās tato nivartante tatra saṃkrāntaśaktayaḥ // BVaky_3,9.39 //	BAvAH tatas nivartante tatra saMkrAnta SaktayaH // BVakI _3,9.39 //
   bhāvināṃ caiva yad rūpaṃ tasya ca pratibimbakam /	BAvinAm ca eva yat rUpam tasya ca pratibimbakam /
   sunirmṛṣṭa ivādarśe kāla evopapadyate // BVaky_3,9.40 //	su nirmRzwaH iva AdarSe kAlaH eva upapadyate // BVakI _3,9.40 //
   tṛṇaparṇalatādīni yathā sroto 'nukarṣati /	tRNa parNa latA AdIni yaTA srotaH anukarzati /
   pravartayati kālo 'pi mātrā mātrāvatāṃ tathā // BVaky_3,9.41 //	pravartayati kAlaH api mAtrA mAtrAvatAm taTA // BVakI _3,9.41 //
   āviśyevānusaṃdhatte yathā gatimatāṃ gatīḥ /	AviSya iva anusaMDatte yaTA gatimatAm gatIH /
   vāyus tatraiva kālātmā vidhatte kramarūpatām // BVaky_3,9.42 //	vAyuH tatra eva kAla AtmA viDatte krama rUpa tAm // BVakI _3,9.42 //
   ayanapravibhāgaś ca gatīś ca jyotiṣāṃ dhruvā /	ayana praviBAgaH ca gatIH ca jyotizAm DruvA /
   nivṛttiprabhavāś caiva bhūtānāṃ tannibandhanāḥ // BVaky_3,9.43 //	nivRtti praBavAH ca eva BUtAnAm tad nibanDanAH // BVakI _3,9.43 //
   mātrāṇāṃ pariṇāmā ye kālavṛttyanupātinaḥ /	mAtrANAm pariNAmAH ye kAla vRtti anupAtinaH /
   nakṣatrākhyā pṛthak teṣu cihnamātraṃ tu tārakāḥ // BVaky_3,9.44 //	nakzatra AKyA pRTak tezu cihna mAtram tu tArakAH // BVakI _3,9.44 //
   rutair mṛgaśakuntānāṃ sthāvarāṇāṃ ca vṛttibhiḥ /	rutEH mRga SakuntAnAm sTAvarANAm ca vRttiBiH /
   chāyādipariṇāmaiś ca ṛtudhāmā nirūpyate // BVaky_3,9.45 //	CAyA Adi pariNAmEH ca RtuDAmA nirUpyate // BVakI _3,9.45 //
   nirbhāsopagamo yo 'yaṃ kramavān iva dṛśyate /	nirBAsa upagamaH yaH ayam kramavAn iva dRSyate /
   akramasyāpi viśvasya tat kālasya viceṣṭitam // BVaky_3,9.46 //	akramasya api viSvasya tat kAlasya vicezwitam // BVakI _3,9.46 //
   dūrāntikavyavasthānam adhvādhikaraṇaṃ yathā /	dUra antika vyavasTAnam aDva aDikaraNam yaTA /
   cirakṣipravyavasthānaṃ kālādhikaraṇaṃ tathā // BVaky_3,9.47 //	cira kzipra vyavasTAnam kAla aDikaraNam taTA // BVakI _3,9.47 //
   tasyābhinnasya kālasya vyavahāre kriyākṛtāḥ /	tasya aBinnasya kAlasya vyavahAre kriyA kRtAH /
   bhedā iva trayaḥ siddhā yāṃl loko nātivartate // BVaky_3,9.48 //	BedAH iva trayaH sidDAH yAn lokaH na ativartate // BVakI _3,9.48 //
   ekasya śaktayas tisraḥ kālasya samavasthitāḥ /	ekasya SaktayaH tisraH kAlasya samavasTitAH /
   yatsaṃbandhena bhāvānāṃ darśanādarśane satām // BVaky_3,9.49 //	yad saMbanDena BAvAnAm darSana adarSane satAm // BVakI _3,9.49 //
   dvābhyāṃ sa kila śaktibhyāṃ bhāvānāṃ varaṇātmakaḥ /	dvAByAm sa kila SaktiByAm BAvAnAm varaNa AtmakaH /
   śaktis tu vartamānākhyā bhāvarūpaprakāśinī // BVaky_3,9.50 //	SaktiH tu vartamAna AKyA BAva rUpa prakASinI // BVakI _3,9.50 //
   anāgatā janmaśakteḥ śaktir apratibandhikā /	anAgatA janma SakteH SaktiH apratibanDikAH /
   atītākhyā tu yā śaktis tayā janma virudhyate // BVaky_3,9.51 //	atIta AKyA tu yA SaktiH tayA janma viruDyate // BVakI _3,9.51 //
   tamaḥprakāśavat tv ete trayo 'dhvāno vyavasthitāḥ /	tamaH prakASa vat tu ete trayaH aDvAnaH vyavasTitAH /
   akramās teṣu bhāvānāṃ kramaḥ samupalabhyate // BVaky_3,9.52 //	akramAH tezu BAvAnAm kramaH samupalaByate // BVakI _3,9.52 //
   dvau tu tatra tamorūpāv ekasyālokavat sthitiḥ /	dvO tu tatra tamaH rUpO ekasya Aloka vat sTitiH /
   atītam api keṣāṃ cit punar viparivartate // BVaky_3,9.53 //	atItam api kezAm cit punar viparivartate // BVakI _3,9.53 //
   yugapad vartamānatvaṃ taddharmā pratipadyate /	yugapad vartamAna tvam tat DarmA pratipadyate /
   keṣāṃ cid vartamānatvāc caiti tadvad atītatām // BVaky_3,9.54 //	kezAm cit vartamAna tvAt ca eti tadvat atItatAm // BVakI _3,9.54 //
   hetupakārād ākṣipto vartamānatvam āgataḥ /	hetu pakArAt AkziptaH vartamAna tvam AgataH /
   śāntahetūpakāraḥ san punar nopaiti darśanam // BVaky_3,9.55 //	SAnta hetu upakAraH san punar na upEti darSanam // BVakI _3,9.55 //
   dve eva kālasya vibhoḥ keṣāṃ cic chaktivartmanī /	dve eva kAlasya viBoH kezAm cit Sakti vartmanI /
   karoti yābhyāṃ bhāvānām unmīlananimīlane // BVaky_3,9.56 //	karoti yAByAm BAvAnAm unmIlana nimIlane // BVakI _3,9.56 //
   kalābhiḥ pṛthagarthābhiḥ pravibhaktaṃ svabhāvataḥ /	kalABiH pRTak arTABiH praviBaktam svaBAvataH /
   ke cid buddhyanusaṃhāra  lakṣaṇaṃ taṃ pracakṣate // BVaky_3,9.57 //	ke cit budDi anusaMhAra lakzaNam tam pracakzate // BVakI _3,9.57 //
   jñānānugataśaktiṃ vā bāhyaṃ vā satyataḥ sthitam /	jQAna anugata Saktim vA bAhyam vA satyataH sTitam /
   kālātmānam anāśritya vyavahartuṃ na śakyate // BVaky_3,9.58 //	kAla AtmAnam anASritya vyavahartum na Sakyate // BVakI _3,9.58 //
   tisro bhāvasya bhāvasya keṣāṃ cid bhāvaśaktayaḥ /	tisraH BAvasya BAvasya kezAm cit BAva SaktayaH /
   tābhiḥ svaśaktibhiḥ sarvaṃ sadaivāsti ca nāsti ca // BVaky_3,9.59 //	tABiH sva SaktiBiH sarvam sadA eva asti ca na asti ca // BVakI _3,9.59 //
   sattvād avyatirekeṇa tās tisro 'pi vyavasthitāḥ /	sattvAt avyatirekeNa tAH tisraH api vyavasTitAH /
   kramas tās tadabhedāc ca sadasattvaṃ na bhidyate // BVaky_3,9.60 //	kramaH tAH tad aBedAt ca sat asat tvam na Bidyate // BVakI _3,9.60 //
   darśanādarśanenaikaṃ dṛṣṭādṛṣṭaṃ tad eva tu /	darSana adarSanena ekam dRzwa adRzwam tat eva tu /
   adhvanām ekatā nāsti na ca kiṃ cin nivartate // BVaky_3,9.61 //	aDvanAm ekatA na asti na ca kim cit nivartate // BVakI _3,9.61 //
   śaktyātmadevatāpakṣair bhinnaṃ kālasya darśanam /	Sakti Atma devatA pakzEH Binnam kAlasya darSanam /
   prathamaṃ tad avidyāyāṃ yad vidyāyāṃ na vidyate // BVaky_3,9.62 //	praTamam tat avidyAyAm yat vidyAyAm na vidyate // BVakI _3,9.62 //
   abhede yadi kālasya hrasvadīrghaplutādiṣu /	aBede yadi kAlasya hrasva dIrGa pluta Adizu /
   dṛśyate bhedanirbhāsaḥ sa cirakṣiprabuddhivat // BVaky_3,9.63 //	dRSyate Beda nirBAsaH sa cira kzipra budDi vat // BVakI _3,9.63 //
   hrasvadīrghaplutāvṛttyā nālikāsalilādiṣu /	hrasva dIrGa pluta AvRttyA nAlikA salila Adizu /
   kathaṃ pracayayogaḥ syāt kalpanāmātrahetukaḥ // BVaky_3,9.64 //	kaTam pracaya yogaH syAt kalpanA mAtra hetukaH // BVakI _3,9.64 //
   abhivyaktinimittasya pracayena pracīyate /	aBivyakti nimittasya pracayena pracIyate /
   abhinnam api śabdasya tattvam apracayātmakam // BVaky_3,9.65 //	aBinnam api Sabdasya tattvam apracaya Atmakam // BVakI _3,9.65 //
   evaṃ mātrāturīyasya bhedo dāśatayasya vā /	evam mAtrAturIyasya BedaH dASatayasya vA /
   parimāṇavikalpena śabdātmani na vidyate // BVaky_3,9.66 //	parimANa vikalpena Sabda Atmani na vidyate // BVakI _3,9.66 //
   anuniṣpādikalpena ye 'ntarāla iva sthitāḥ /	anunizpAdi kalpena ye antarAlaH iva sTitAH /
   śabdās te pratipattṝṇām upāyāḥ pratipattaye // BVaky_3,9.67 //	SabdAH te pratipattLNAm upAyAH pratipattaye // BVakI _3,9.67 //
   viśiṣṭam avadhiṃ taṃ tam upādāya prakalpate /	viSizwam avaDim tam tam upAdAya prakalpate /
   kālaḥ kālavatām ekaḥ kṣaṇamāsartubhedabhāk // BVaky_3,9.68 //	kAlaH kAlavatAm ekaH kzaNam AsaRtu Beda BAj // BVakI _3,9.68 //
   buddhyavagrahabhedāc ca vyavahārātmani sthitaḥ /	budDi avagraha BedAt ca vyavahAra Atmani sTitaH /
   tāvān eva kṣaṇaḥ kālo yugamanvantarāṇi vā // BVaky_3,9.69 //	tAvAn eva kzaNaH kAlaH yuga manvantarANi vA // BVakI _3,9.69 //
   pratibandhābhyanujñābhyāṃ nālikāvivarāśrite /	pratibanDa aByanujQAByAm nAlikA vivara ASrite /
   yad ambhasi prakṣaraṇaṃ tat kālasyaiva ceṣṭitam // BVaky_3,9.70 //	yat amBasi prakzaraNam tat kAlasya eva cezwitam // BVakI _3,9.70 //
   alpe mahati vā chidre tatsaṃbandhe na bhidyate /	alpe mahati vA Cidre tad saMbanDe na Bidyate /
   kālasya vṛttir ātmāpi tam evāsyānuvartate // BVaky_3,9.71 //	kAlasya vRttiH AtmA api tam eva asya anuvartate // BVakI _3,9.71 //
   ākrīḍa iva kālasya dṛśyate yaḥ svaśaktibhiḥ /	AkrIxaH iva kAlasya dRSyate yaH sva SaktiBiH /
   bahurūpasya bhāveṣu bahudhā tena bhidyate // BVaky_3,9.72 //	bahu rUpasya BAvezu bahuDA tena Bidyate // BVakI _3,9.72 //
   tvacisārasya vā vṛddhiṃ tṛṇarājasya vā dadhat /	tvacisArasya vA vRdDim tRNarAjasya vA daDat /
   tāvat tadvṛddhiyogena kālatattvaṃ vikalpate // BVaky_3,9.73 //	tAvat tad vRdDi yogena kAla tattvam vikalpate // BVakI _3,9.73 //
   vyatikrame 'pi mātrāṇāṃ tasya nāsti vyatikramaḥ /	vyatikrame api mAtrANAm tasya na asti vyatikramaH /
   na gantṛgatibhedena mārgabhedo 'sti kaś cana // BVaky_3,9.74 //	na gantR gati Bedena mArga BedaH asti kaH cana // BVakI _3,9.74 //
   udayāstamayāvṛttyā jyotiṣāṃ lokasiddhayā /	udaya astamaya AvRttyA jyotizAm loka sidDayA /
   kālasyāvyatipāte 'pi tāddharmyam iva lakṣyate // BVaky_3,9.75 //	kAlasya avyatipAte api tAdDarmyam iva lakzyate // BVakI _3,9.75 //
   ādityagrahanakṣatra  parispandam athāpare /	Aditya graha nakzatra parispandam aTa apare /
   bhinnam āvṛttibhedena kālaṃ kālavido viduḥ // BVaky_3,9.76 //	Binnam AvRtti Bedena kAlam kAla vidaH viduH // BVakI _3,9.76 //
   kriyāntarapariccheda  pravṛttā yā kriyāṃ prati /	kriyA antara paricCeda pravRttA yA kriyAm prati /
   nirjñātaparimāṇā sā kāla ity abhidhīyate // BVaky_3,9.77 //	nirjQAta parimANA sA kAlaH iti aBiDIyate // BVakI _3,9.77 //
   jñāne rūpasya saṃkrāntir jñānenaivānusaṃhṛtiḥ /	jQAne rUpasya saMkrAntiH jQAnena eva anusaMhRtiH /
   ataḥ kriyāntarābhāve sā kriyā kāla iṣyate // BVaky_3,9.78 //	atas kriyA antara aBAve sA kriyA kAlaH izyate // BVakI _3,9.78 //
   bhūto ghaṭa itīyaṃ ca sattāyā eva bhūtatā /	BUtaH GawaH iti iyam ca sattAyAH eva BUta tA /
   bhūtā satteti sattāyāḥ sattā bhūtābhidhīyate // BVaky_3,9.79 //	BUtA sattA iti sattAyAH sattA BUta aBiDIyate // BVakI _3,9.79 //
   parato bhidyate sarvam ātmā tu na vikalpyate /	paratas Bidyate sarvam AtmA tu na vikalpyate /
   parvatādisthitis tasmāt pararūpeṇa bhidyate // BVaky_3,9.80 //	parvata Adi sTitiH tasmAt para rUpeNa Bidyate // BVakI _3,9.80 //
   prasiddhabhedā vyāpārā virūpāvayavakriyāḥ /	prasidDa BedAH vyApArAH virUpa avayava kriyAH /
   sāhacaryeṇa bhidyante sarūpāvayavakriyāḥ // BVaky_3,9.81 //	sAhacaryeNa Bidyante sarUpa avayava kriyAH // BVakI _3,9.81 //
   *vyavadhānam ivopaiti nivṛtta iva dṛśyate /	*vyavaDAnam iva upEti nivRttaH iva dRSyate /
   kriyāsamūho bhujyādir antarālapravṛttibhiḥ // BVaky_3,9.82 *//	kriyA samUhaH Bujya AdiH antarAla pravRttiBiH // BVakI _3,9.82 *//
   *na ca vicchinnarūpo 'pi so 'virāmān nivartate /	*na ca vicCinna rUpaH api saH avirAmAn nivartate /
   sarvaiva hi kriyānyena samkīrṇevopalabhyate // BVaky_3,9.83 *//	sarvA eva hi kriyA anyena samkIrNA iva upalaByate // BVakI _3,9.83 *//
   *tadantarāladṛṣṭā vā sarvaivāvayavakriyā */	*tad antarAla dRzwA vA sarvA eva avayava kriyA */
   sādṛśyāt sati bhede tu tadaṅgatvena gṛhyate // BVaky_3,9.84 //	sAdRSyAt sati Bede tu tad aFga tvena gRhyate // BVakI _3,9.84 //
   sad asad vāpi vastu syāt tṛtīyaṃ nāsti kiṃ cana /	sat asat vA api vastu syAt tRtIyam na asti kim cana /
   tena bhūtabhaviṣyantau muktvā madhyaṃ na vidyate // BVaky_3,9.85 //	tena BUta BavizyantO muktvA maDyam na vidyate // BVakI _3,9.85 //
   nirvṛttirūpam ekasya bhedābhāvān na kalpate /	nirvRtti rUpam ekasya Beda aBAvAt na kalpate /
   sad asad vāpi tenaikaṃ kramarūpaṃ kathaṃ bhavet // BVaky_3,9.86 //	sat asat vA api tena ekam krama rUpam kaTam Bavet // BVakI _3,9.86 //
   bahūnāṃ cānavasthānād ekam evopalabhyate /	bahUnAm ca anavasTAnAt ekam eva upalaByate /
   yathopalabdhi smaraṇaṃ tatra cāpy upapadyate // BVaky_3,9.87 //	yaTA upalabDi smaraNam tatra ca api upapadyate // BVakI _3,9.87 //
   sadasadrūpam ekaṃ syād sarvasyaikatvakalpane /	sat asat rUpam ekam syAt sarvasya ekatva kalpane /
   nirvṛttirūpaṃ nirvṛtteḥ sāmānyam atha vā bhavet // BVaky_3,9.88 //	nirvRtti rUpam nirvRtteH sAmAnyam aTa vA Bavet // BVakI _3,9.88 //
   kāryotpattau samarthaṃ vā svena dharmeṇa tat tathā /	kArya utpattO samarTam vA svena DarmeNa tat taTA /
   ātmatattvena gṛhyeta sā cāsmin vartamānatā // BVaky_3,9.89 //	Atma tattvena gRhyeta sA ca asmin vartamAna tA // BVakI _3,9.89 //
   kriyāprabandharūpaṃ yad adhyātmaṃ vinigṛhyate /	kriyA prabanDa rUpam yat aDyAtmam vinigRhyate /
   saṃkrāntarūpam ekatra tām āhur vartamānatām // BVaky_3,9.90 //	saMkrAnta rUpam ekatra tAm AhuH vartamAna tAm // BVakI _3,9.90 //
   kriyātipattir atyantaṃ kriyānutpattilakṣaṇā /	kriyA atipattiH atyantam kriyA anutpatti lakzaNAH /
   na ca bhūtam anutpannaṃ na bhaviṣyat tathāvidham // BVaky_3,9.91 //	na ca BUtam anutpannam na Bavizyat taTAviDam // BVakI _3,9.91 //
   prāg viruddhakriyotpādān nirvṛtte vā virodhini /	prAk virudDa kriyA utpAdAt nirvRtte vA viroDini /
   vyāpāre 'vadhibhedena viṣayas tatra bhidyate // BVaky_3,9.92 //	vyApAre avaDi Bedena vizayaH tatra Bidyate // BVakI _3,9.92 //
   vyabhicāre nimittasya sādhutvaṃ na prakalpate /	vyaBicAre nimittasya sADu tvam na prakalpate /
   bhāvy āsīd iti sūtreṇa tat kāle 'nyatra śiṣyate // BVaky_3,9.93 //	BAvi AsIt iti sUtreNa tat kAle anyatra Sizyate // BVakI _3,9.93 //
   svakāla eva sādhutve kālabhede gatiḥ katham /	sva kAlaH eva sADu tve kAla Bede gatiH kaTam /
   vākyārthād atadartheṣu viśiṣṭatvaṃ na sidhyati // BVaky_3,9.94 //	vAkya arTAt atad arTezu viSizwa tvam na siDyati // BVakI _3,9.94 //
   tadarthaś ced avayavo bhāvino bhūtatāgatiḥ /	tad arTaH ced avayavaH BAvinaH BUta tA gatiH /
   na syād atyantabhūtatvam evaikaṃ tatra saṃbhavet // BVaky_3,9.95 //	na syAt atyanta BUta tvam eva ekam tatra saMBavet // BVakI _3,9.95 //
   viśiṣṭakālatā pūrvaṃ tathāpi tu viśeṣaṇe /	viSizwa kAlatA pUrvam taTA api tu viSezaNe /
   āśrayāt so 'ntaraṅgatvāt tatra sādhur bhaviṣyati // BVaky_3,9.96 //	ASrayAt saH antaraFga tvAt tatra sADuH Bavizyati // BVakI _3,9.96 //
   āmiśra eva prakrāntaḥ sa padārthas tathāvidhaḥ /	AmiSraH eva prakrAntaH sa padArTaH taTAviDaH /
   kevalasya vimiśratvaṃ nitye 'rthe nopapadyate // BVaky_3,9.97 //	kevalasya vimiSra tvam nitye arTe na upapadyate // BVakI _3,9.97 //
   śuddhe ca kāle vyākhyātam āmiśre na prasidhyati /	SudDe ca kAle vyAKyAtam AmiSre na prasiDyati /
   sādhutvam ayathākālaṃ tat sūtreṇopadiśyate // BVaky_3,9.98 //	sADu tvam ayaTAkAlam tat sUtreNa upadiSyate // BVakI _3,9.98 //
   ākhyātapadavācye 'rthe nirvartyatvāt pradhānatā /	AKyAta pada vAcye arTe nirvartya tvAt praDAna tA /
   viśeṣaṇaṃ tadākṣepāt tatkāle vyavatiṣṭhate // BVaky_3,9.99 //	viSezaNam tad AkzepAt tad kAle vyavatizWate // BVakI _3,9.99 //
   saṃpratyayānukāro vā śabdavyāpāra eva vā /	saMpratyaya anukAraH vA Sabda vyApAraH eva vA /
   adhyasyate viruddhe 'rthe na ca tena virudhyate // BVaky_3,9.100 //	aDyasyate virudDe arTe na ca tena viruDyate // BVakI _3,9.100 //
   bhūtaṃ bhaviṣyad ity etau pratyayau vartamānatām /	BUtam Bavizyat iti etO pratyayO vartamAna tAm /
   atyajantau prapadyete viruddhāśrayarūpatām // BVaky_3,9.101 //	atyajantO prapadyete virudDa ASraya rUpa tAm // BVakI _3,9.101 //
   adhvano vartamānasya viṣayeṇa bhaviṣyatā /	aDvanaH vartamAnasya vizayeNa BavizyatA /
   bhāṣye bhaviṣyatkāleti kāryārthaṃ vyapadiśyate // BVaky_3,9.103 //	BAzye Bavizyat kAla iti kArya arTam vyapadiSyate // BVakI _3,9.103 //
   icchā cikīrśatīty atra svakālam anurudhyate /	icCA cikIrSati iti atra sva kAlam anuruDyate /
   bhaviṣyati prakṛtyarthe tatkālaṃ nānurudhyate // BVaky_3,9.104 //	Bavizyati prakRti arTe tad kAlam na anuruDyate // BVakI _3,9.104 //
   āśāsyamānatantratvād āśaṃsāyāṃ viparyayaḥ /	ASAsyamAna tantra tvAt ASaMsAyAm viparyayaH /
   prayoktṛdharmaḥ śabdārthe śabdair evānuśajyate // BVaky_3,9.105 //	prayoktR DarmaH Sabda arTe SabdEH eva anuSajyate // BVakI _3,9.105 //
   apchālibījasaṃyoge vartate niṣpadir yadā /	ap CAli bIja saMyoge vartate nizpadiH yadA /
   tatrāvayavavṛttitvād bhaviṣyatpratiṣedhanam // BVaky_3,9.106 //	tatra avayava vRtti tvAt Bavizyat pratizeDanam // BVakI _3,9.106 //
   phalaprasavarūpe tu niṣpadau bhūtakālatā /	Pala prasava rUpe tu nizpadO BUtakAla tA /
   dharmāntareṣu tad rūpam adhyasya parikalpyate // BVaky_3,9.107 //	Darma antarezu tat rUpam aDyasya parikalpyate // BVakI _3,9.107 //
   upayukte nimittānāṃ vyāpāre phalasiddhaye /	upayukte nimittAnAm vyApAre Pala sidDaye /
   tatra rūpaṃ yad adhyastaṃ tatkālaṃ tat pratīyate // BVaky_3,9.108 //	tatra rUpam yat aDyastam tad kAlam tat pratIyate // BVakI _3,9.108 //
   niṣpattāv avadhiḥ kaś cit kaś cit prativivakṣitaḥ /	nizpattO avaDiH kaH cit kaH cit prativivakzitaH /
   hetujanmavyapekṣātaḥ phalajanmeti cocyate // BVaky_3,9.109 //	hetu janma vyapekzAtaH Pala janma iti ca ucyate // BVakI _3,9.109 //
   abahiḥsādhanādhīnā siddhir yatra vivakṣitā /	abahiH sADana aDInA sidDiH yatra vivakzitA /
   tat sādhanāntarābhāvāt siddham ity apadiśyate // BVaky_3,9.110 //	tat sADana antara aBAvAt sidDam iti apadiSyate // BVakI _3,9.110 //
   tasmād avadhibhedena siddhā mukhyaiva bhūtatā /	tasmAt avaDi Bedena sidDAH muKyA eva BUta tA /
   anāgatatvam astitvaṃ hetudharmavyapekṣaṇe // BVaky_3,9.111 //	anAgata tvam astitvam hetu Darma vyapekzaNe // BVakI _3,9.111 //
   satām indriyasaṃbandhāt saiva sattā viśiṣyate /	satAm indriya saMbanDAt sA eva sattA viSizyate /
   bhedena vyavahāro hi vastvantaranibandhanaḥ // BVaky_3,9.112 //	Bedena vyavahAraH hi vastu antara nibanDanaH // BVakI _3,9.112 //
   astitvaṃ vastumātrasya buddhyā tu parigṛhyate /	astitvam vastu mAtrasya budDyA tu parigRhyate /
   yaḥ samāsādanād bhedaḥ sa tatra na vivakṣitaḥ // BVaky_3,9.113 //	yaH samAsAdanAt BedaH sa tatra na vivakzitaH // BVakI _3,9.113 //
   yogād vā strītvapuṃstvābhyāṃ na kiṃ cid avatiṣṭhate /	yogAt vA strI tva puMstvAByAm na kim cit avatizWate /
   svasminn ātmani tatrānyad bhūtaṃ bhāvi ca kathyate // BVaky_3,9.114 //	svasmin Atmani tatra anyat BUtam BAvi ca kaTyate // BVakI _3,9.114 //
   3,10: Puruṣasamuddeśa	3,10: Puruza samuddeSa
   pratyaktā parabhāvaś cāpy upādhī kartṛkarmanoḥ /	pratyaktA para BAvaH ca api upADI kartR karmanoH /
   tayoḥ śrutiviśeṣeṇa vācakau madhyamottamau // BVaky_3,10.1 //	tayoH Sruti viSezeNa vAcakO maDyama uttamO // BVakI _3,10.1 //
   sad asad vāpi caitanyam etābhyām avagamyate /	sat asat vA api cEtanyam etAByAm avagamyate /
   caitanyabhāge prathamaḥ puruṣo na tu vartate // BVaky_3,10.2 //	cEtanya BAge praTamaH puruzaH na tu vartate // BVakI _3,10.2 //
   budhijānāticitibhiḥ prathame puruṣe sati /	buDi jAna aticitiBiH praTame puruze sati /
   samjñānārthair na caitanya  syopayogaḥ prakāśyate // BVaky_3,10.3 //	samjQAna arTEH na cEtanya sya upayogaH prakASyate // BVakI _3,10.3 //
   saṃbodhanārthaḥ sarvatra madhyame kaiś cid iṣyate /	saMboDana arTaH sarvatra maDyame kEH cit izyate /
   tathā saṃbodhane sarvāṃ prathamāṃ yuṣmado viduḥ // BVaky_3,10.4 //	taTA saMboDane sarvAm praTamAm yuzmadaH viduH // BVakI _3,10.4 //
   saṃbodhanaṃ na loke 'sti vidhātavyena vastunā /	saMboDanam na loke asti viDAtavyena vastunA /
   svāhendraśatrur vardhasva yathā rājā bhaveti ca // BVaky_3,10.5 //	svAhA indra SatruH varDasva yaTA rAjA Bava iti ca // BVakI _3,10.5 //
   yuṣmadarthasya siddhatvān niyatā cādyudāttatā /	yuzmad arTasya sidDa tvAt niyatA ca Adi udAtta tA /
   yuṣmadaḥ prathamāntasya paraś cen na padād asau // BVaky_3,10.6 //	yuzmadaH praTama antasya paraH ced na padAt asO // BVakI _3,10.6 //
   guṇapradhānatābhedaḥ puruśādiviparyayaḥ /	guNa praDAna tA BedaH puruSAdi viparyayaH /
   nirdeśaś cānyathā śāstre nityatvān na virudhyate // BVaky_3,10.7 //	nirdeSaH ca anyaTA SAstre nitya tvAt na viruDyate // BVakI _3,10.7 //
   yathānirdeśam arthāḥ syur yesāṃ śāstraṃ vidhāyakam /	yaTA nirdeSam arTAH syuH yesAm SAstram viDAyakam /
   kim cit sāmānyam āśritya sthite tu pratipādanam // BVaky_3,10.8 //	kim cit sAmAnyam ASritya sTite tu pratipAdanam // BVakI _3,10.8 //
   yo 'śve yaḥ pīṭha ity atra bhūtayor aśvapīṭhayoḥ /	yaH aSve yaH pIWaH iti atra BUtayoH aSvapIWayoH /
   yathopalakṣaṇārthatvaṃ tathārtheṣv anuśāsanam // BVaky_3,10.9 //	yaTA upalakzaNa arTa tvam taTA arTezu anuSAsanam // BVakI _3,10.9 //
   3,11: Saṃkhyāsamuddeśa	3,11: SaMKyA samuddeSa
   saṃkhyāvān sattvabhūto 'rthaḥ sarva evābhidhīyate /	saMKyAvAn sattva BUtaH arTaH sarve eva aBiDIyate /
   bhedābhedavibhāgo hi loke saṃkhyānibandhanaḥ // BVaky_3,11.1 //	Beda aBeda viBAgaH hi loke saMKyA nibanDanaH // BVakI _3,11.1 //
   sa dharmo vyatirikto vā teṣāṃ ātmaiva vā tathā /	sa DarmaH vyatiriktaH vA tezAm AtmA eva vA taTA /
   bhedahetutvam āśritya saṃkhyeti vyapadiśyate // BVaky_3,11.2 //	Beda hetu tvam ASritya saMKyA iti vyapadiSyate // BVakI _3,11.2 //
   samavetā paricchedye kva cid anyatra sā sthitā /	samavetA paricCedye kva cit anyatra sA sTitA /
   prakalpayati bhāvānāṃ saṃkhyā bhedaṃ tathātmanaḥ // BVaky_3,11.3 //	prakalpayati BAvAnAm saMKyA Bedam taTA AtmanaH // BVakI _3,11.3 //
   paratve cāparatve ca bhede tulyā śrutir yathā /	paratve ca apara tve ca Bede tulyA SrutiH yaTA /
   saṃkhyāśabdābhidheyatvaṃ bhedahetos tathā guṇe // BVaky_3,11.4 //	saMKyA Sabda aBiDeya tvam Beda hetoH taTA guNe // BVakI _3,11.4 //
   asvatantre svatantratvaṃ paradharmo yathā guṇe /	asvatantre svatantra tvam para DarmaH yaTA guNe /
   abhedye bhedyabhāvo 'pi dravyadharmas tathā guṇe // BVaky_3,11.5 //	aBedye Bedya BAvaH api dravya DarmaH taTA guNe // BVakI _3,11.5 //
   svabuddhyā tam apoddhṛtya loko 'py āgamam āśritaḥ /	sva budDyA tam apa udDRtya lokaH api Agamam ASritaH /
   svadharmād anyadharmeṇa vyācaṣṭe pratipattaye // BVaky_3,11.6 //	svaDarmAt anya DarmeNa vyAcazwe pratipattaye // BVakI _3,11.6 //
   paropakāratattvānāṃ svātantryenābhidhāyakaḥ /	para upakAra tattvAnAm svAtantryena aBiDAyakaH /
   śabdaḥ sarvapadārthānā svadharmad viprakṛṣyate // BVaky_3,11.7 //	SabdaH sarva padArTAnA svaDarmat viprakRzyate // BVakI _3,11.7 //
   yathaivāviṣayaṃ jñānaṃ na kiṃ cid avabhāsate /	yaTA eva avizayam jQAnam na kim cit avaBAsate /
   tathā bhāvo 'py asaṃsṛṣṭo na kaś cid upalabhyate // BVaky_3,11.8 //	taTA BAvaH api asaMsRzwaH na kaH cit upalaByate // BVakI _3,11.8 //
   bhedena tu samākhyātaṃ yal loko 'py anuvartate /	Bedena tu samAKyAtam yat lokaH api anuvartate /
   āgamāc chāstrasadṛśo vyavahāraḥ sa varṇyate // BVaky_3,11.9 //	AgamAt SAstra sadRSaH vyavahAraH sa varNyate // BVakI _3,11.9 //
   buddhau sthiteṣu teṣv evam adhyāropo na durlabhaḥ /	budDO sTitezu tezu evam aDyAropaH na durlaBaH /
   paradharmasya na hy atra sadasattvaṃ prayojakam // BVaky_3,11.10 //	para Darmasya na hi atra sat asat tvam prayojakam // BVakI _3,11.10 //
   sāmānyeṣv api sāmānyaṃ viśeṣeṣu viśiṣṭatā /	sAmAnyezu api sAmAnyam viSezezu viSizwa tA /
   saṃkhyāsu saṃkhyā liṅgeṣu liṅgam evaṃ prakalpate // BVaky_3,11.11 //	saMKyAsu saMKyA liFgezu liFgam evam prakalpate // BVakI _3,11.11 //
   ato dravyāśritāṃ saṃkhyām āhuḥ saṃsargavādinaḥ /	atas dravya ASritAm saMKyAm AhuH saMsarga vAdinaH /
   bhedābhedavyatīteṣu bhedābhedavidhāyinīm // BVaky_3,11.12 //	Beda aBeda vyatItezu Beda aBeda viDAyinIm // BVakI _3,11.12 //
   ātmāntarānāṃ yenātmā tadrūpa iva lakṣyate /	Atma antarAnAm yena AtmA tad rUpaH iva lakzyate /
   atadrūpeṇa saṃsargāt sā nimittasarūpatā // BVaky_3,11.13 //	atad rUpeNa saMsargAt sA nimitta sarUpa tA // BVakI _3,11.13 //
   saṃsṛṣṭeṣv api nirbhāge bhūteṣv arthakriyā yathā /	saMsRzwezu api nirBAge BUtezu arTa kriyA yaTA /
   sattvādiṣu ca mātrāsu sarvāsv evaṃ pratīyate // BVaky_3,11.14 //	sattva Adizu ca mAtrAsu sarvAsu evam pratIyate // BVakI _3,11.14 //
   dvitvādiyonir ekatvaṃ bhedās tatpūrvakā yataḥ /	dvi tva Adi yoniH ekatvam BedAH tad pUrvakAH yatas /
   vinā tena na saṃkhyānām anyāsām asti saṃbhavaḥ // BVaky_3,11.15 //	vinA tena na saMKyAnAm anyAsAm asti saMBavaH // BVakI _3,11.15 //
   ekatve buddhisahite nimittaṃ dvitvajanmani /	eka tve budDi sahite nimittam dvi tva janmani /
   ekatvābhyāṃ samutpannam evaṃ vā tat pratīyate // BVaky_3,11.16 //	eka tvAByAm samutpannam evam vA tat pratIyate // BVakI _3,11.16 //
   ekatvasamudāyo vā sāpekṣe vā pṛthak pṛthak /	ekatva samudAyaH vA sa apekze vA pRTak pRTak /
   ekatve dvitvam ity evaṃ tayor dvivacanaṃ bhavet // BVaky_3,11.17 //	eka tve dvi tvam iti evam tayoH dvivacanam Bavet // BVakI _3,11.17 //
   eko 'pi guṇabhedena saṅgho bhedaṃ prakalpayet /	ekaH api guNa Bedena saFGaH Bedam prakalpayet /
   āśrayāśrayibhedo hi tadāśrayanibandhanaḥ // BVaky_3,11.18 //	ASraya ASrayi BedaH hi tad ASraya nibanDanaH // BVakI _3,11.18 //
   saṃkhyeyasaṅghasaṃkhyāna  saṅghaḥ saṃkhyeti kathyate /	saMKyeya saFGa saMKyAna saFGaH saMKyA iti kaTyate /
   vimśatyādisu sānyasva dravyasaṅghasya bhedikā // BVaky_3,11.19 //	vimSati Adisu sA anyasva dravya saFGasya BedikAH // BVakI _3,11.19 //
   ekaviṃśatisaṃkhvāvāṃ saṃkhyāntarasarūpayoḥ /	ekaviMSati saMKvAvAm saMKyA antara sarUpayoH /
   ekasyāṃ buddhyanāvṛttyā, bhāgayor iva kalpanā // BVaky_3,11.20 //	ekasyAm budDi anAvRttyA, BAgayoH iva kalpanA // BVakI _3,11.20 //
   asaṃkhyāsamudāyatvāt saṃkhyākāryaṃ vidhīyate /	asaMKyA samudAya tvAt saMKyA kAryam viDIyate /
   samūhatve tu tan na syāt svāṅgādisamudāyavat // BVaky_3,11.21 //	samUha tve tu tat na syAt sva aFga Adi samudAya vat // BVakI _3,11.21 //
   saṃkhyeyāntaratantrāsu yā saṃkhyāsu pravartate /	saMKyeya antara tantrAsu yA saMKyAsu pravartate /
   āvṛttivargasaṃkhyeyā tāṃ saṃkhyāṃ tādṛśīṃ viduḥ // BVaky_3,11.22 //	AvRtti varga saMKyeyA tAm saMKyAm tAdRSIm viduH // BVakI _3,11.22 //
   na saṃkhyāyāṃ na saṃkhyeye dvau daśety asti saṃbhavaḥ /	na saMKyAyAm na saMKyeye dvO daSa iti asti saMBavaH /
   bhedābhāvān na saṃkhyāyāṃ virodhān na tadāśraye // BVaky_3,11.23 //	Beda aBAvAt na saMKyAyAm viroDAt na tad ASraye // BVakI _3,11.23 //
   saṃkhyāyete daśadvargau dvidaśā iti saṃkhyayā /	saMKyAyete daSadvargO dvi daSAH iti saMKyayA /
   tadrūpe vāpi saṃkhyeya āvṛttiḥ parigaṇyate // BVaky_3,11.24 //	tad rUpe vA api saMKyeyaH AvRttiH parigaNyate // BVakI _3,11.24 //
   saṃkhyā nāma na saṃkhyāsti saṃjñaiṣeti yathocyate /	saMKyA nAma na saMKyA asti saMjQA ezA iti yaTA ucyate /
   rūpaṃ na rūpam apy evaṃ samjñā sā hi sitādiṣu // BVaky_3,11.25 //	rUpam na rUpam api evam samjQA sA hi sita Adizu // BVakI _3,11.25 //
   saṃkhyānajātiyogāt tu saṃkhyā saṃkhyeti kathyate /	saMKyAna ja ati yogAt tu saMKyA saMKyA iti kaTyate /
   rūpatvajātiyogāc ca rūpe rūpam iti smṛtam // BVaky_3,11.26 //	rUpa tva jAti yogAt ca rUpe rUpam iti smRtam // BVakI _3,11.26 //
   nimittam ekam ity atra vibhaktyā nābhidhīyate /	nimittam ekam iti atra viBaktyA na aBiDIyate /
   tadvatas tu yad ekatvaṃ vibhaktis tatra vartate // BVaky_3,11.27 //	tadvataH tu yat eka tvam viBaktiH tatra vartate // BVakI _3,11.27 //
   ekasya pracayo dṛṣṭaḥ samūhaś ca dvayos tathā /	ekasya pracayaH dRzwaH samUhaH ca dvayoH taTA /
   nimittavyatirekeṇa saṃkhyānyā bhedikā tataḥ // BVaky_3,11.28 //	nimitta vyatirekeNa saMKyA anyA BedikA tatas // BVakI _3,11.28 //
   tad ekam api caikatvaṃ vibhaktiśravaṇād ṛte /	tat ekam api ca eka tvam viBakti SravaNAt Rte /
   nocyate tena śabdena vibhaktyā tu sahocyate // BVaky_3,11.29 //	na ucyate tena Sabdena viBaktyA tu saha ucyate // BVakI _3,11.29 //
   anvayavyatirekau ca yadi syād vacanāntaram /	anvaya vyatirekO ca yadi syAt vacana antaram /
   syātām asati tasmimś ca prakṛtyartho na kalpyate // BVaky_3,11.30 //	syAtAm asati tasmimH ca prakRti arTaH na kalpyate // BVakI _3,11.30 //
   ekatvam eka ity atra śuddhadravyaviśeṣaṇam /	eka tvam ekaH iti atra SudDa dravya viSezaNam /
   saguṇas tu prakṛtyartho vibhaktyarthena bhidyate // BVaky_3,11.31 //	sa guNaH tu prakRti arTaH viBakti arTena Bidyate // BVakI _3,11.31 //
   dvyekayor iti nirdeśāt saṃkhyāmātre 'pi saṃbhavaḥ /	dvi ekayoH iti nirdeSAt saMKyA mAtre api saMBavaH /
   ekādīnāṃ prasiddhyā tu saṃkhyeyārthatvam ucyate // BVaky_3,11.32 //	eka AdInAm prasidDyA tu saMKyeya arTa tvam ucyate // BVakI _3,11.32 //
   3,12: Upagrahasamuddeśa	3,12: Upa graha samuddeSa
   ya ātmanepadād bhedaḥ kva cid arthasya gamyate /	yaH AtmanepadAt BedaH kva cit arTasya gamyate /
   anyataś cāpi lādeśān manyante tam upagraham // BVaky_3,12.1 //	anyatas ca api lAdeSAn manyante tam upagraham // BVakI _3,12.1 //
   kva cit sādhanam evāsau kva cit tasya viśeṣaṇam /	kva cit sADanam eva asO kva cit tasya viSezaNam /
   sādhanaṃ tatra karmādi vyaktavāco viśeṣaṇam // BVaky_3,12.2 //	sADanam tatra karma Adi vyakta vAcaH viSezaNam // BVakI _3,12.2 //
   kriyā viṣayabhedena jīvikādiṣu bhidyate /	kriyA vizaya Bedena jIvikA Adizu Bidyate /
   lādeśaiḥ sa kriyābhedo vākyeṣv api niyamyate // BVaky_3,12.3 //	lAdeSEH sa kriyA BedaH vAkyezu api niyamyate // BVakI _3,12.3 //
   dhātvarthas tadviśeṣaś cāpy uktaḥ kva cid upagrahaḥ /	DAtvarTaH tad viSezaH ca api uktaH kva cit upagrahaH /
   dhātvartho gandhanādiḥ syād vyatihāro viśeṣaṇam // BVaky_3,12.4 //	DAtvarTaH ganDana AdiH syAt vyatihAraH viSezaNam // BVakI _3,12.4 //
   kriyāpravṛttāv ākhyātā kaiś cit svārthaparārthatā /	kriyA pravRttO AKyAtA kEH cit sva arTa parArTa tA /
   asati vā sati vāpi vivakṣitanibandhanā // BVaky_3,12.5 //	asati vA sati vA api vivakzita nibanDanAH // BVakI _3,12.5 //
   kesāṃ cit kartrabhiprāye ṇicā saha vikalpate /	kesAm cit kartR aBiprAye NicA saha vikalpate /
   ātmanepadam anyesāṃ tadarthā prakṛtir yathā // BVaky_3,12.6 //	Atmanepadam anyesAm tad arTA prakRtiH yaTA // BVakI _3,12.6 //
   krīṇīṣva vapate dhatte cinoti cinute 'pi ca /	krINIzva vapate Datte cinoti cinute api ca /
   āptaprayogā dṛśyante yeṣu ṇyartho 'bhidhīyate // BVaky_3,12.7 //	Apta prayogAH dRSyante yezu Ni arTaH aBiDIyate // BVakI _3,12.7 //
   saṃvidhānaṃ pacādināṃ kva cid arthaḥ pratīyate /	saMviDAnam paca AdinAm kva cit arTaH pratIyate /
   tannimittā yathānyāpi kriyādhiśrayaṇādikā // BVaky_3,12.8 //	tad nimittAH yaTA anyA api kriyA aDiSrayaNa AdikAH // BVakI _3,12.8 //
   kartrabhiprāyatā sūtre kriyābhedopalakṣaṇam /	kartR aBiprAya tA sUtre kriyA Beda upalakzaNam /
   tathābhūtā kriyā yā hi tatkartā phalabhāg yataḥ // BVaky_3,12.9 //	taTABUtA kriyA yA hi tad kartA Pala BAj yatas // BVakI _3,12.9 //
   yathopalakṣyate kālas tārakādarśanādibhiḥ /	yaTA upalakzyate kAlaH tArakA darSana AdiBiH /
   tathā phalaviśeṣeṇa kriyābhedo nidarśyate // BVaky_3,12.10 //	taTA Pala viSezeNa kriyA BedaH nidarSyate // BVakI _3,12.10 //
   kriyāviśeṣavacane sāmarthyam uparudhyate /	kriyA viSeza vacane sAmarTyam uparuDyate /
   kesāṃ cid anye tu kṛtāḥ svariteto ñitas tathā // BVaky_3,12.11 //	kesAm cit anye tu kRtAH svaritetas QitaH taTA // BVakI _3,12.11 //
   anubandhaś ca siddhe 'rthe smṛtyartham anuṣajyate /	anubanDaH ca sidDe arTe smRti arTam anuzajyate /
   tulyārtheṣv api cāvaśyaṃ na sarveṣv ekadharmatā // BVaky_3,12.12 //	tulya arTezu api ca avaSyam na sarvezu eka DarmatA // BVakI _3,12.12 //
   dṛśīkṣyoḥ sadṛśe 'py arthe nābhedaḥ pratipūrvayoḥ /	dRSIkzyoH sadRSe api arTe nABedaH pratipUrvayoH /
   ṇyarthopādāyinas tasmān na tulyārthāḥ pacādibhiḥ // BVaky_3,12.13 //	Ni arTa upAdAyinaH tasmAt na tulya arTAH paca AdiBiH // BVakI _3,12.13 //
   umbhyarthe vartamānasya karoter bhinnadharmaṇaḥ /	umBI arTe vartamAnasya karoteH Binna DarmaNaH /
   ṇyarthopādāyitā tasmān niyatāḥ śabdaśaktayaḥ // BVaky_3,12.14 //	Ni arTa upAdAyitA tasmAt niyatAH Sabda SaktayaH // BVakI _3,12.14 //
   tathā hy anuprayogasya karoter ātmanepade /	taTA hi anuprayogasya karoteH Atmanepade /
   pūrvavadgrahaṇaṃ prāpte svaritaṃ samupasthitam // BVaky_3,12.15 //	pUrvavat grahaNam prApte svaritam samupasTitam // BVakI _3,12.15 //
   ekatve 'pi kriyākhyāte sādhanāśrayasaṃkhyayā /	eka tve api kriyA AKyAte sADana ASraya saMKyayA /
   bhidyate na tu liṅgākhyo bhedas tatra tadāśritaḥ // BVaky_3,12.16 //	Bidyate na tu liFga AKyaH BedaH tatra tad ASritaH // BVakI _3,12.16 //
   tasmād avasthite 'py arthe kasya cit pratibadhyate /	tasmAt avasTite api arTe kasya cit pratibaDyate /
   śabdasya śaktiḥ sa tv eṣa śāstre 'nvākhyāyate vidhiḥ // BVaky_3,12.17 //	Sabdasya SaktiH sa tu eza SAstre anvAKyAyate viDiH // BVakI _3,12.17 //
   yasyārthasya prasiddhyartham ārabhyante pacādayaḥ /	yasya arTasya prasidDi arTam AraByante paca AdayaH /
   tat pradhānaṃ phalaṃ teṣāṃ na lābhādi prayojanam // BVaky_3,12.18 //	tat praDAnam Palam tezAm na lABa Adi prayojanam // BVakI _3,12.18 //
   yatrobhau svāmidāsau tu prārabhete saha kriyām /	yatra uBO svAmi dAsO tu prAraBete saha kriyAm /
   yugapad dharmabhedena dhātus tatra na vartate // BVaky_3,12.19 //	yugapad Darma Bedena DAtuH tatra na vartate // BVakI _3,12.19 //
   yatra pratividhānārthaḥ pacis tatrātmanepadam /	yatra prativiDAna arTaH paciH tatra Atmanepadam /
   parasmaipadam anyatra saṃskārādyabhidhāyini // BVaky_3,12.20 //	para smEpadam anyatra saMskAra Adi aBiDAyini // BVakI _3,12.20 //
   saṃvidhātuś ca sāṃnidhyād dāse dharmo 'nusajyate /	saMviDAtuH ca sAMniDyAt dAse DarmaH anusajyate /
   plakṣaśabdasya sāṃnidhyān nyagrodhe plakṣatā yathā // BVaky_3,12.21 //	plakza Sabdasya sAMniDyAt nyagroDe plakzatA yaTA // BVakI _3,12.21 //
   puroḍāśābhidhānaṃ ca dhānādiṣu yathā sthitam /	puroxASa aBiDAnam ca DAnA Adizu yaTA sTitam /
   chattriṇā cābhisaṃbandhāc chattriśabdābhidheyatā // BVaky_3,12.22 //	CattriNA ca aBisaMbanDAt Cattri Sabda aBiDeya tA // BVakI _3,12.22 //
   arthāt pratītam anyonyaṃ pārārthyam avivakṣitam /	arTAt pratItam anyonyam pArArTyam avivakzitam /
   ity ayaṃ śeṣaviṣayaḥ kaiś cid atrānuvarṇyate // BVaky_3,12.23 //	iti ayam Seza vizayaH kEH cit atra anuvarNyate // BVakI _3,12.23 //
   atha pratividhātā yo halaiḥ kṛṣati pañcabhiḥ /	aTa prativiDAtA yaH halEH kRzati paQcaBiH /
   bhāṣye nodāhṛtaṃ kasmāt prāptaṃ tatrātmanepadam // BVaky_3,12.24 //	BAzye na udAhRtam kasmAt prAptam tatra Atmanepadam // BVakI _3,12.24 //
   pratītatvāt tadarthasya śeṣatvaṃ yadi kalpyate /	pratIta tvAt tad arTasya Seza tvam yadi kalpyate /
   na syāt prāptavibhāṣāsau svaritetāṃ nivartikā // BVaky_3,12.25 //	na syAt prApta viBAzA asO svaritetAm nivartikAH // BVakI _3,12.25 //
   śuddhe tu saṃvidhānārthe kaiś cid atreṣyate kṛṣiḥ /	SudDe tu saMviDAna arTe kEH cit atra izyate kRziH /
   taddharmā yajir ity evaṃ na syāt tatrātmanepadam // BVaky_3,12.26 //	tat DarmA yajiH iti evam na syAt tatra Atmanepadam // BVakI _3,12.26 //
   atra tūpapadenāyam arthabhedaḥ pratīyate /	atra tu upapadena ayam arTa BedaH pratIyate /
   prāpte vibhāṣā kriyate tasmān nātrātmanepadam // BVaky_3,12.27 //	prApte viBAzA kriyate tasmAt na atra Atmanepadam // BVakI _3,12.27 //
   3,13: Liṅgasamuddeśa	3,13: LiFga samuddeSa
   stanakeśādisaṃbandho viśiṣṭā vā stanādayaḥ /	stana keSa Adi saMbanDaH viSizwAH vA stana AdayaH /
   tadupavyañjanā jātir guṇāvasthā guṇās tathā // BVaky_3,13.1 //	tad upavyaQjanAH jAtiH guNa avasTAH guNAH taTA // BVakI _3,13.1 //
   śabdopajanito 'rthātmā śabdasaṃskāra ity api /	Sabda upajanitaH arTa AtmA Sabda saMskAraH iti api /
   liṅgānāṃ liṅgatattvajñair vikalpāḥ sapta darśitāḥ // BVaky_3,13.2 //	liFgAnAm liFga tattva jQEH vikalpAH sapta darSitAH // BVakI _3,13.2 //
   upādānavikalpāś ca liṅgānāṃ sapta varṇitāḥ /	upAdAna vikalpAH ca liFgAnAm sapta varNitAH /
   vikalpasaṃniyogābhyāṃ ye śabdeṣu vyavasthitāḥ // BVaky_3,13.3 //	vikalpa saMniyogAByAm ye Sabdezu vyavasTitAH // BVakI _3,13.3 //
   tisro jātaya evaitāḥ kesāṃ cit samavasthitāḥ /	tisraH jAtaye eva etAH kesAm cit samavasTitAH /
   aviruddhā, viruddhābhir gomahiṣyādijātibhiḥ // BVaky_3,13.4 //	avirudDA, virudDABiH go mahizI Adi jAtiBiH // BVakI _3,13.4 //
   hastinyāṃ vaḍavāyāṃ ca strīti buddheḥ samanvayaḥ /	hastinyAm vaxavAyAm ca strI iti budDeH samanvayaH /
   atas tāṃ jātim icchanti dravyādisamavāyinīm // BVaky_3,13.5 //	atas tAm jAtim icCanti dravya Adi samavAyinIm // BVakI _3,13.5 //
   paratantrasya yal liṅgam apoddhāre vivakṣite /	paratantrasya yat liFgam apodDAre vivakzite /
   tatrāsau śabdasaṃskāraḥ śabdair eva vyapāśritaḥ // BVaky_3,13.6 //	tatra asO Sabda saMskAraH SabdEH eva vyapASritaH // BVakI _3,13.6 //
   buddhyā kalpitarūpeṣu liṅgeṣv api ca saṃbhavaḥ /	budDyA kalpita rUpezu liFgezu api ca saMBavaH /
   strītvādīnāṃ vyavasthā hi sā liṅgair vyapadiśyate // BVaky_3,13.7 //	strI tva AdInAm vyavasTA hi sA liFgEH vyapadiSyate // BVakI _3,13.7 //
   yathā salilanirbhāsā mṛgatṛṣṇāsu jāyate /	yaTA salila nirBAsA mRgatRzNAsu jAyate /
   jalopalabdhyanuguṇād bījād buddhir jale 'sati // BVaky_3,13.8 //	jala upalabDi anuguNAt bIjAt budDiH jale asati // BVakI _3,13.8 //
   tathaivāvyapadeśyebhyo hetubhyas tārakādiṣu /	taTA eva avyapadeSyeByaH hetuByaH tAraka Adizu /
   mukhyebhya iva liṅgebhyo bhedā loke vyavasthitāḥ // BVaky_3,13.9 //	muKyeByaH iva liFgeByaH BedAH loke vyavasTitAH // BVakI _3,13.9 //
   vyakteṣu vyaktarūpāṇāṃ stanādīnāṃ tu darśanāt /	vyaktezu vyakta rUpANAm stana AdInAm tu darSanAt /
   avyaktavyañjanāvyakter jātir na parikalpyate // BVaky_3,13.10 //	avyakta vyaQjana avyakteH jAtiH na parikalpyate // BVakI _3,13.10 //
   astitvaṃ ca pratijñāya sadādarśanam icchataḥ /	astitvam ca pratijQAya sadA adarSanam icCataH /
   atyantādarśane na syād asattvaṃ prati niścayaḥ // BVaky_3,13.11 //	atyanta adarSane na syAt asattvam prati niScayaH // BVakI _3,13.11 //
   na cālam anumānāya śabdo 'darśanapūrvakaḥ /	na ca alam anumAnAya SabdaH adarSana pUrvakaH /
   siddhe hi darśane kiṃ syād anumānaprayojanam // BVaky_3,13.12 //	sidDe hi darSane kim syAt anumAna prayojanam // BVakI _3,13.12 //
   āvirbhāvas tirobhāvaḥ sthitiś cety anapāyinaḥ /	AvirBAvaH tiroBAvaH sTitiH ca iti anapAyinaH /
   dharmā mūrtiṣu sarvāsu liṅgatvenānudarśitāḥ // BVaky_3,13.13 //	DarmAH mUrtizu sarvAsu liFga tvena anudarSitAH // BVakI _3,13.13 //
   sarvamūrtyātmabhūtānāṃ śabdādināṃ guṇe guṇe /	sarva mUrti Atma BUtAnAm Sabda AdinAm guNe guNe /
   trayaḥ sattvādidharmās te sarvatra samavasthitāḥ // BVaky_3,13.14 //	trayaH sattva Adi DarmAH te sarvatra samavasTitAH // BVakI _3,13.14 //
   rūpasya cātmamātrānāṃ śuklādināṃ pratikṣaṇam /	rUpasya ca Atma mAtrAnAm Sukla AdinAm pratikzaNam /
   kā cit pralīyate kā cit kathaṃ cid abhivardhate // BVaky_3,13.15 //	kA cit pralIyate kA cit kaTam cit aBivarDate // BVakI _3,13.15 //
   kvathitodakavac caiṣām anavasthitavṛttitā /	kvaTita udaka vat ca ezAm anavasTita vRtti tA /
   ajasraṃ sarvabhāvānāṃ bhāṣya evopavarṇitā // BVaky_3,13.16 //	ajasram sarva BAvAnAm BAzya eva upavarNitAH // BVakI _3,13.16 //
   pravṛtter ekarūpatvaṃ sāmyaṃ vā sthitir ucyate /	pravRtteH eka rUpa tvam sAmyam vA sTitiH ucyate /
   avirbhāvatirobhāva  pravṛttyā vāvatiṣṭhate // BVaky_3,13.17 //	avirBAva tiroBAva pravRttyA vA avatizWate // BVakI _3,13.17 //
   guṇā ity eva buddher vā nimittatvaṃ sthitir matā /	guNAH iti eva budDeH vA nimitta tvam sTitiH matA /
   sthiteś ca sarvaliṅgānāṃ sarvanāmatvam ucyate // BVaky_3,13.18 //	sTiteH ca sarva liFgAnAm sarvanAma tvam ucyate // BVakI _3,13.18 //
   sthiteṣu sarvaliṅgeṣu vivakṣāniyamāśrayaḥ /	sTitezu sarva liFgezu vivakzA niyama ASrayaH /
   kasya cic chabdasaṃskāre vyāpāraḥ kva cid iṣyate // BVaky_3,13.19 //	kasya cit Sabda saMskAre vyApAraH kva cit izyate // BVakI _3,13.19 //
   saṃnidhāne nimittānāṃ kiṃ cid eva pravartakam /	saMniDAne nimittAnAm kim cit eva pravartakam /
   yathā takṣādiśabdānāṃ lingeṣu niyamas tathā // BVaky_3,13.20 //	yaTA takza Adi SabdAnAm lingezu niyamaH taTA // BVakI _3,13.20 //
   bhāvatattvadṛśaḥ śiṣṭāḥ śabdārtheṣu vyavasthitāḥ /	BAva tattva dRSaH SizwAH Sabda arTezu vyavasTitAH /
   yad yad dharme 'ṅgatām eti liṅgaṃ tat tat pracakṣate // BVaky_3,13.21 //	yat yat Darme aFga tAm eti liFgam tat tat pracakzate // BVakI _3,13.21 //
   svarabhedād yathā śabdāḥ sādhavo viṣayāntare /	svaraBedAt yaTA SabdAH sADavaH vizaya antare /
   liṅgabhedāt tathā siddhāt sādhutvam anugamyate // BVaky_3,13.22 //	liFga BedAt taTA sidDAt sADu tvam anugamyate // BVakI _3,13.22 //
   prayogo viprayogaś ca loke yatropalabhyate /	prayogaH viprayogaH ca loke yatra upalaByate /
   śāstram ārabhyate tatra na prayogāviparyaye // BVaky_3,13.23 //	SAstram AraByate tatra na prayoga aviparyaye // BVakI _3,13.23 //
   upādhibhedād artheṣu guṇadharmasya kasya cit /	upADi BedAt arTezu guNa Darmasya kasya cit /
   nimittabhāvaḥ sādhutve vivakṣā ca vyavasthitā // BVaky_3,13.24 //	nimitta BAvaH sADu tve vivakzA ca vyavasTitAH // BVakI _3,13.24 //
   himāraṇye mahattvena yukte strītvam avasthitam /	himAraNye mahat tvena yukte strI tvam avasTitam /
   hrasvopādhiviśiṣṭāyāḥ kuṭyāḥ prasavayogitā // BVaky_3,13.25 //	hrasva upADi viSizwAyAH kuwyAH prasavayogitAH // BVakI _3,13.25 //
   śabdāntarānāṃ bhinne 'rtha upāyāḥ pratipattaye /	Sabda antarAnAm Binne arTaH upAyAH pratipattaye /
   ekatām iva niścitya laghvartham upadarśitāḥ // BVaky_3,13.26 //	eka tAm iva niScitya laGu arTam upadarSitAH // BVakI _3,13.26 //
   utpattiḥ prasavo 'nyeṣāṃ nāśaḥ saṃstyānam ity api /	utpattiH prasavaH anyezAm nASaH saMstyAnam iti api /
   ātmarūpaṃ tu bhāvānāṃ sthitir ity apadiśyate // BVaky_3,13.27 //	Atma rUpam tu BAvAnAm sTitiH iti apadiSyate // BVakI _3,13.27 //
   dṛṣṭaṃ nimittaṃ kesāṃ cij jātyādivad avasthitam /	dRzwam nimittam kesAm cit jAti Adi vat avasTitam /
   dṛṣṭavac chabdasaṃskāra  mātraṃ tu parikalpitam // BVaky_3,13.28 //	dRzwa vat Sabda saMskAra mAtram tu parikalpitam // BVakI _3,13.28 //
   yathā prasiddhe 'py ekatve nānātvābhiniveśinaḥ /	yaTA prasidDe api ekatve nAnA tva aBiniveSinaH /
   nānātvaṃ janayantīva śabdā liṅge 'pi sa kramaḥ // BVaky_3,13.29 //	nAnAtvam janayanti iva SabdAH liFge api sa kramaH // BVakI _3,13.29 //
   idaṃ veyam ayaṃ veti śabdasaṃskāramātrakam /	idam vA iyam ayam vA iti Sabda saMskAra mAtrakam /
   nimittadarśanād arthe kaiś cit sarvatra varṇyate // BVaky_3,13.30 //	nimitta darSanAt arTe kEH cit sarvatra varNyate // BVakI _3,13.30 //
   nāvaśyaṃ viṣayatvena nimittaṃ vyavatiṣṭhate /	na avaSyam vizaya tvena nimittam vyavatizWate /
   indriyādi yathādṛṣṭaṃ bhedahetus tad iṣyate // BVaky_3,13.31 //	indriya Adi yaTAdRzwam Beda hetuH tat izyate // BVakI _3,13.31 //
   3,14: Vṛttisamuddeśa	3,14: VRtti samuddeSa
   kutsāpraśaṃsātiśayaiḥ samāptārthaṃ tu yujyate /	kutsa apraSaMsA atiSayEH samApta arTam tu yujyate /
   padaṃ svārthādayaḥ sarve yasmāt kutsādihetavaḥ // BVaky_3,14.1 //	padam sva arTa AdayaH sarve yasmAt kutsa Adi hetavaH // BVakI _3,14.1 //
   devadattādikutsāyāṃ vartate kutsitaśrutiḥ /	devadatta Adi kutsAyAm vartate kutsita SrutiH /
   kutsitasthā tu yā kutsā tadarthaḥ ko vidhīyate // BVaky_3,14.2 //	kutsita sTA tu yA kutsA tad arTaH kaH viDIyate // BVakI _3,14.2 //
   prakṛṣṭa iti śuklādi  prakarṣasyābhidhāyakaḥ /	prakRzwaH iti Sukla Adi prakarzasya aBiDAyakaH /
   prakṛṣṭasya prakarṣe tu tarabādir vidhīyate // BVaky_3,14.3 //	prakRzwasya prakarze tu tarabAdiH viDIyate // BVakI _3,14.3 //
   kutsitatvena kutsyo vā na samyag vāpi kutsitaḥ /	kutsita tvena kutsyaH vA na samyak vA api kutsitaH /
   svaśabdābhihite kena viśiṣṭo 'rthaḥ pratīyate // BVaky_3,14.4 //	sva Sabda aBihite kena viSizwaH arTaH pratIyate // BVakI _3,14.4 //
   na ca sāṃpratikī kutsā bhedābhāvāt pratīyate /	na ca sAMpratikI kutsA Beda aBAvAt pratIyate /
   pūjyate kutsitatvena praśastatvena kutsyate // BVaky_3,14.5 //	pUjyate kutsita tvena praSasta tvena kutsyate // BVakI _3,14.5 //
   viśeṣaṇaviśeṣyatvaṃ padayor upajāyate /	viSezaNa viSezya tvam padayoH upajAyate /
   na prātipadikārthaś ca tatraiva vyatiricyate // BVaky_3,14.6 //	na prAtipadikA arTaH ca tatra eva vyatiricyate // BVakI _3,14.6 //
   viśeṣyaṃ syād anirjñātaṃ nirjñāto 'rtho viśeṣaṇam /	viSezyam syAt anirjQAtam nirjQAtaH arTaH viSezaNam /
   parārthatvena śeṣatvaṃ sarveṣām upakāriṇām // BVaky_3,14.7 //	para arTa tvena Seza tvam sarvezAm upakAriNAm // BVakI _3,14.7 //
   vibhaktibhedo niyamād guṇaguṇyabhidhāyinoḥ /	viBakti BedaH niyamAt guNa guNI aBiDAyinoH /
   sāmānādhikaraṇyasya prasiddhir dravyaśabdayoḥ // BVaky_3,14.8 //	sAmAnADikaraNyasya prasidDiH dravya SabdayoH // BVakI _3,14.8 //
   dravye 'nirjñātajātīye kṛṣṇaśabdaḥ prayujyate /	dravye anirjQAta jAtIye kRzNa SabdaH prayujyate /
   anirjñātaguṇe caivaṃ tilaśabdaḥ pravartate // BVaky_3,14.9 //	anirjQAta guNe ca evam tila SabdaH pravartate // BVakI _3,14.9 //
   sāmānyānām asaṃbandhāt tau viśeṣe vyavasthitau /	sAmAnyAnAm asaMbanDAt tO viSeze vyavasTitO /
   rūpābhedād viśeṣaṃ tam abhivyaṅktuṃ na śaknutaḥ // BVaky_3,14.10 //	rUpa aBedAt viSezam tam aBivyaFktum na SaknutaH // BVakI _3,14.10 //
   tāv eva saṃnipatitau bhedena pratipādane /	tO eva saMnipatitO Bedena pratipAdane /
   avacchedam ivādhāya saṃśayaṃ vyapakarṣataḥ // BVaky_3,14.11 //	avacCedam iva ADAya saMSayam vyapakarzataH // BVakI _3,14.11 //
   dravyātmā guṇasaṃsarga  bhedād āśrīyate pṛthak /	dravya AtmA guNa saMsarga BedAt ASrIyate pRTak /
   jātisaṃbandhabhedāc ca dvitīya iva gṛhyate // BVaky_3,14.12 //	jAti saMbanDa BedAt ca dvitIyaH iva gRhyate // BVakI _3,14.12 //
   nimittair abhisaṃbandhād yā nimittasarūpatā /	nimittEH aBisaMbanDAt yA nimitta sarUpa tA /
   tayaikasyāpi nānātvaṃ rūpabhedāt prakalpate // BVaky_3,14.13 //	tayA ekasya api nAnAtvam rUpa BedAt prakalpate // BVakI _3,14.13 //
   dravyāvasthā tṛtīyā tu yasyāṃ saṃsṛjyate dvayam /	dravya avasTA tRtIyA tu yasyAm saMsRjyate dvayam /
   tayor avasthayor bhedād āśrayatve niyujyate // BVaky_3,14.14 //	tayoH avasTayoH BedAt ASraya tve niyujyate // BVakI _3,14.14 //
   buddhyaikaṃ bhidyate bhinnam ekatvaṃ copagacchati /	budDyA ekam Bidyate Binnam eka tvam ca upagacCati /
   buddhyāvasthā vibhajyante sā hy arthasya vidhāyikā // BVaky_3,14.15 //	budDyA avasTAH viBajyante sA hi arTasya viDAyikAH // BVakI _3,14.15 //
   vyapadeśivad ekasmin buddhyā nānātvakalpanā /	vyapadeSi vat ekasmin budDyA nAnA tva kalpanA /
   tayā kalpitabhedaḥ sann arthātmā vyapadiśyate // BVaky_3,14.16 //	tayA kalpita BedaH san arTa AtmA vyapadiSyate // BVakI _3,14.16 //
   kriyābhedena dṛṣṭānām aśmādīnāṃ punaḥ punaḥ /	kriyA Bedena dRzwAnAm aSma AdInAm punar punar /
   kiṃ cid darśanam anyena darśanenāpadiśyate // BVaky_3,14.17 //	kim cit darSanam anyena darSanena apadiSyate // BVakI _3,14.17 //
   prayogabhedād dhātūnāṃ prakalpya bahurūpatām /	prayoga BedAt DAtUnAm prakalpya bahu rUpa tAm /
   bhedābhedāv upādāya kva cid ekāctvam ucyate // BVaky_3,14.18 //	Beda aBedO upAdAya kva cit ekAt tvam ucyate // BVakI _3,14.18 //
   anvayavyatirekābhyām arthavān parikalpitaḥ /	anvaya vyatirekAByAm arTavAn parikalpitaH /
   eko dhātvarthavigamād varṇatvenopacaryate // BVaky_3,14.19 //	ekaH DAtu arTa vigamAt varNa tvena upacaryate // BVakI _3,14.19 //
   dravyātmānas trayas tasmād buddhau nānā vyavasthitāḥ /	dravya AtmAnaH trayaH tasmAt budDO nAnA vyavasTitAH /
   āśrayāśrayidharmeṇety ayaṃ pūrvebhya āgamaḥ // BVaky_3,14.20 //	ASraya ASrayi DarmeNa iti ayam pUrveByaH AgamaH // BVakI _3,14.20 //
   sāmānādhikaraṇyaṃ ca śabdayoḥ kaiś cid iṣyate /	sAmAnADikaraNyam ca SabdayoH kEH cit izyate /
   viśeṣaṇaviśeṣyatvaṃ saṃjñāsaṃjñitvam eva ca // BVaky_3,14.21 //	viSezaNa viSezya tvam saMjQA saMjQi tvam eva ca // BVakI _3,14.21 //
   keṣāṃ cij jātiguṇayor ekārthasamavetayoḥ /	kezAm cit jAti guNayoH eka arTa samavetayoH /
   vṛttiḥ kṛṣṇatileṣv iṣṭā śabde dravyābhidhāyini // BVaky_3,14.22 //	vRttiH kRzNa tilezu izwA Sabde dravya aBiDAyini // BVakI _3,14.22 //
   saṃs tu rūparasādinām āśrayo nābhidhīyate /	san tu rUpa rasa AdinAm ASrayaH na aBiDIyate /
   dravyābhidhānena vinā tatas te dvandvabhāvinaḥ // BVaky_3,14.23 //	dravya aBiDAnena vinA tatas te dvandva BAvinaH // BVakI _3,14.23 //
   dravyābhidhāyī kṛṣṇādir ākāṅkṣāvān pravartate /	dravya aBiDAyI kRzNa AdiH AkAFkzAvAn pravartate /
   nimittānuvidhāyitvāt tat tilādau na vidyate // BVaky_3,14.24 //	nimitta anuviDAyi tvAt tat tila AdO na vidyate // BVakI _3,14.24 //
   evaṃ jātimati dravye pratyāsanne kriyāṃ prati /	evam jAtimati dravye pratyAsanne kriyAm prati /
   guṇadharma guṇāviṣṭaṃ dravyaṃ bhedāya kalpate // BVaky_3,14.25 //	guNa Darma guNa Avizwam dravyam BedAya kalpate // BVakI _3,14.25 //
   guṇamātrābhidhāyitvaṃ ke cid icchanti vṛttiṣu /	guNa mAtra aBiDAyi tvam ke cit icCanti vRttizu /
   ajāśvādiṣu saṃbandhād rūḍhīnām iva rūḍhibhiḥ // BVaky_3,14.26 //	aja aSu a Adizu saMbanDAt rUXInAm iva rUXiBiH // BVakI _3,14.26 //
   tile pūrvam upātte vā tatraiva matub iṣyate /	tile pUrvam upAtte vA tatra eva matuB izyate /
   sa ca dharmaḥ samāseṣu guṇas tasmād viśeṣaṇam // BVaky_3,14.27 //	sa ca DarmaH samAsezu guNaH tasmAt viSezaNam // BVakI _3,14.27 //
   [paṭvīmṛdvyoḥ samāse tu yady apy ekārthavṛttitā /	[pawvI mRdvyoH samAse tu yadi api eka arTa vRtti tA /
   bhinnam atrādhikaraṇaṃ prāg vṛttes tac ca gṛhyate // BVaky_3,14.28 *//	Binnam atra aDikaraNam prAk vRtteH tat ca gRhyate // BVakI _3,14.28 *//
   anusyūteva bhedābhyām ekā prakhyopajāyate /	anusyUtA iva BedAByAm ekA praKyA upajAyate /
   yadā sahavivakṣāṃ tām āhur dvandvaikaśeṣayoḥ // BVaky_3,14.29 //	yadA saha vivakzAm tAm AhuH dvandva eka SezayoH // BVakI _3,14.29 //
   itaretarayogas tu bhinnasaṅghābhidhāyinām /	itaretara yogaH tu Binna saFGa aBiDAyinAm /
   pratyekaṃ ca samūho 'sau samūhiṣu samāpyate // BVaky_3,14.30 //	pratyekam ca samUhaH asO samUhizu samApyate // BVakI _3,14.30 //
   vyāpārasamudāyasya yathādhiśrayaṇādiṣu /	vyApAra samudAyasya yaTA aDiSrayaNa Adizu /
   pratyekaṃ jātivad vṛttis tathā dvandvapadeṣv api // BVaky_3,14.31 //	pratyekam jAti vat vRttiH taTA dvandva padezu api // BVakI _3,14.31 //
   śauṇḍārdharcapuroḍāśa  cchattriṇo 'tra nidarśanam /	SONxa arDa rca puroxASa cCattriNaH atra nidarSanam /
   te viṣṇumitrā iti ca bhinneṣu sahacāriṣu // BVaky_3,14.32 //	te vizNu mitrAH iti ca Binnezu sahacArizu // BVakI _3,14.32 //
   arthāntarābhidhāyitvaṃ tathārthāntaravartinām /	arTa antara aBiDAyi tvam taTA arTa antara vartinAm /
   yābhyāṃ caikam anekārthaṃ tābhyām evāparaṃ padam // BVaky_3,14.33 //	yAByAm ca ekam aneka arTam tAByAm eva aparam padam // BVakI _3,14.33 //
   samudāyāntaratvāc ca tādṛśo 'rtho na laukikaḥ /	samudAya antara tvAt ca tAdRSaH arTaH na lOkikaH /
   anvayavyatirekābhyāṃ śāstrārtho 'pi na dṛśyate // BVaky_3,14.34 //	anvaya vyatirekAByAm SAstra arTaH api na dRSyate // BVakI _3,14.34 //
   duḥkhā durupapādā ca tasmād bhāṣye 'py udāhṛtā /	duHKA durupapAdA ca tasmAt BAzye api udAhRtA /
   yugapadvācitā sā tu vyavahārārtham āśritā // BVaky_3,14.35 //	yugapad vAcitA sA tu vyavahAra arTam ASritAH // BVakI _3,14.35 //
   samudāyam upakramya padaṃ tasyāṃ prayujyate /	samudAyam upakramya padam tasyAm prayujyate /
   vibhāgena samākhyāne tatas tad dvyartham ucyate // BVaky_3,14.36 //	viBAgena samAKyAne tatas tat dvi arTam ucyate // BVakI _3,14.36 //
   vākye 'pi niyatā dharmāḥ ke cid vṛttau dvayos tathā /	vAkye api niyatAH DarmAH ke cit vRttO dvayoH taTA /
   te tv abhedena sāmarthya  mātra evopavarṇitāḥ // BVaky_3,14.37 //	te tu aBedena sAmarTya mAtre eva upavarNitAH // BVakI _3,14.37 //
   vṛttau viśeṣavṛttitvād bhede sāmānyavācitā /	vRttO viSeza vRtti tvAt Bede sAmAnya vAcitA /
   upamānasamāsādau śyāmādīnām udāhṛtā // BVaky_3,14.38 //	upamAna samAsa AdO SyAma AdInAm udAhRtAH // BVakI _3,14.38 //
   vṛttir anyapadārthe yā tasyā vākyeṣv asaṃbhavaḥ /	vRttiH anya padArTe yA tasyAH vAkyezu asaMBavaH /
   cārthe dvandvapadānāṃ ca bhede vṛttir na vidyate // BVaky_3,14.39 //	ca arTe dvandva padAnAm ca Bede vRttiH na vidyate // BVakI _3,14.39 //
   bhede sati nirādīnāṃ krāntādyartheṣv asaṃbhavaḥ /	Bede sati nirAdInAm krAnta Adi arTezu asaMBavaH /
   prāg vṛtter jātivācitvaṃ na ca gaurakharādiṣu // BVaky_3,14.40 //	prAk vRtteH jAti vAci tvam na ca gOraKara Adizu // BVakI _3,14.40 //
   krīḍāyā, jīvikāyāś ca vākyenāvacanāt tathā /	krIxAyA, jIvikAyAH ca vAkyena avacanAt taTA /
   na nityagrahaṇaṃ yuktaṃ kauṭilye yaṅvidhau yathā // BVaky_3,14.41 //	na nitya grahaNam yuktam kOwilye yaFviDO yaTA // BVakI _3,14.41 //
   nirdhāraṇādiviṣaye vyapekṣaiva yataḥ sthitā /	nirDAraNa Adi vizaye vyapekzA eva yatas sTitA /
   samāsapratiṣedhānāṃ tato nāsti prayojanam // BVaky_3,14.42 //	samAsa pratizeDAnAm tatas na asti prayojanam // BVakI _3,14.42 //
   vidhibhiḥ pratiṣedhaiś ca bhedābhedanidarśanam /	viDiBiH pratizeDEH ca Beda aBeda nidarSanam /
   kṛtaṃ dvandvaikavadbhāve saṅghavṛttyupadeśavat // BVaky_3,14.43 //	kRtam dvandva eka vat BAve saFGa vRtti upadeSa vat // BVakI _3,14.43 //
   sāmarthyam aviśeṣoktam api lokavyavasthayā /	sAmarTyam aviSeza uktam api loka vyavasTayA /
   vṛttyavṛttyoḥ prayogajñair vibhaktaṃ pratipattṛbhiḥ // BVaky_3,14.44 //	vRtti avRttyoH prayoga jQEH viBaktam pratipattRBiH // BVakI _3,14.44 //
   arthasya vinivṛttatvāl lugādi na virudhyate /	arTasya vinivRtta tvAt luga Adi na viruDyate /
   ekārthībhāva evātaḥ samāsākhyā vidhīyate // BVaky_3,14.45 //	eka arTIBAvaH eva atas samAsAKyA viDIyate // BVakI _3,14.45 //
   vyavasthitavibhāṣā ca sāmānye kaiś cid iṣyate /	vyavasTita viBAzA ca sAmAnye kEH cit izyate /
   tathā vākyaṃ vyapekṣāyāṃ samāso 'nyatra śiṣyate // BVaky_3,14.46 //	taTA vAkyam vyapekzAyAm samAsaH anyatra Sizyate // BVakI _3,14.46 //
   tulyaśrutitvāt tattve 'pi rājādīnām upāśrite /	tulya Sruti tvAt tattve api rAja AdInAm upASrite /
   vṛttau viśeṣaṇākāṅkṣā  gamakatvān nivartate // BVaky_3,14.47 //	vRttO viSezaNa AkAFkzA gamaka tvAt nivartate // BVakI _3,14.47 //
   saṃbandhiśabdaḥ sāpekṣo nityaṃ sarvaḥ prayujyate /	saMbanDi SabdaH sa apekzaH nityam sarvaH prayujyate /
   svārthavat sā vyapekṣāsya vṛttāv api na hīyate // BVaky_3,14.48 //	sva arTa vat sA vyapekzA asya vRttO api na hIyate // BVakI _3,14.48 //
   samudāyena saṃbandho yesāṃ gurukulādinā /	samudAyena saMbanDaH yesAm guru kula AdinA /
   saṃspṛśyāvayavāṃs te 'pi yujyante tadvatā saha // BVaky_3,14.49 //	saMspRSya avayavAn te api yujyante tadvatA saha // BVakI _3,14.49 //
   abudhān praty upāyāś ca vicitrāḥ pratipattaye /	abuDAn prati upAyAH ca vicitrAH pratipattaye /
   śabdāntaratvād atyanta  bhedo vākyasamāsayoḥ // BVaky_3,14.50 //	Sabda antara tvAt atyanta BedaH vAkya samAsayoH // BVakI _3,14.50 //
   asamāse samāse ca gorathādiṣv adarśanāt /	asamAse samAse ca goraTa Adizu adarSanAt /
   yuktādināṃ na śāstreṇa nivṛttyanugamaḥ kṛtaḥ // BVaky_3,14.51 //	yukta AdinAm na SAstreNa nivRtti anugamaH kRtaH // BVakI _3,14.51 //
   śabdāntaratvād yuktādiḥ kva cid vākye prayujyate /	Sabda antara tvAt yukta AdiH kva cit vAkye prayujyate /
   praparṇaprapalāśādau gataśabdaś ca vṛttiṣu // BVaky_3,14.52 //	praparNa prapalASa AdO gata SabdaH ca vRttizu // BVakI _3,14.52 //
   viśeṣaṇaviśesyatvaṃ kaiś cid ekas tathāśrayaḥ /	viSezaNa viSesya tvam kEH cit ekaH taTA ASrayaH /
   upāye tattvadarśitvād iṣyate vṛttivākyayoḥ // BVaky_3,14.53 //	upAye tattva darSi tvAt izyate vRtti vAkyayoH // BVakI _3,14.53 //
   padaṃ yathaiva vṛkṣādi viśiṣṭe 'rthe vyavasthitam /	padam yaTA eva vRkza Adi viSizwe arTe vyavasTitam /
   nīlotpalādy api tathā bhāgābhyāṃ vartate vinā // BVaky_3,14.54 //	nIlotpala Adi api taTA BAgAByAm vartate vinA // BVakI _3,14.54 //
   śrotriyakṣetriyādināṃ na ca vāsiṣṭhagārgyavat /	Srotriya kzetriya AdinAm na ca vAsizWa gArgya vat /
   bhedena pratyayo loke tulyarūpāsamanvayāt // BVaky_3,14.55 //	Bedena pratyayaH loke tulya rUpA samanvayAt // BVakI _3,14.55 //
   saptaparṇādivad bhedo na vṛttau vidyate kva cit /	saptaparNa Adi vat BedaH na vRttO vidyate kva cit /
   rūḍhyarūḍhivibhāgo 'pi kriyate pratipattaye // BVaky_3,14.56 //	rUXya rUXi viBAgaH api kriyate pratipattaye // BVakI _3,14.56 //
   yā sāmānyāśrayā saṃjñā viśeṣaviṣayā ca yā /	yA sAmAnya ASrayA saMjQA viSeza vizayA ca yA /
   bahulagrahaṇān nāsti pravṛttir ubhayos tayoḥ // BVaky_3,14.57 //	bahula grahaNAt na asti pravRttiH uBayoH tayoH // BVakI _3,14.57 //
   susūkṣmajaṭakeśādau samāso 'vayave yadi /	su sUkzma jawa keSa AdO samAsaH avayave yadi /
   syāt syāt tatrāntaraṅgatvād bādhako 'vayavasvaraḥ // BVaky_3,14.58 //	syAt syAt tatra antaraFga tvAt bADakaH avayava svaraH // BVakI _3,14.58 //
   samudāyasya vṛttau ca naikadeśo vibhāṣyate /	samudAyasya vRttO ca na eka deSaH viBAzyate /
   bheda eva vibhāṣāyā niyato viṣayo yataḥ // BVaky_3,14.59 //	BedaH eva viBAzAyAH niyataH vizayaH yatas // BVakI _3,14.59 //
   yataś cāviṣayaḥ so 'syās tasmān nāsty akṛtārthatā /	yatas ca avizayaH saH asyAH tasmAt na asti akRtArTa tA /
   abhedaprakrame 'tyantaṃ bhedānām apasāraṇāt // BVaky_3,14.60 //	aBeda prakrame atyantam BedAnAm apasAraNAt // BVakI _3,14.60 //
   mahākaṣṭaśritety evaṃ na syād bhedaḥ padatraye /	mahAkazwa SritA iti evam na syAt BedaH pada traye /
   vṛttāv avayavasyāttvaṃ yasmān na pratiṣidhyate // BVaky_3,14.61 //	vRttO avayavasya At tvam yasmAt na pratiziDyate // BVakI _3,14.61 //
   mahāraṇyam atīte tu tripadād bhidyate svaraḥ /	mahA araNyam atIte tu tri padAt Bidyate svaraH /
   yasmāt tatrāntaraṅgatvād bādhako 'vayavasvaraḥ // BVaky_3,14.62 //	yasmAt tatra antaraFga tvAt bADakaH avayava svaraH // BVakI _3,14.62 //
   satiśiṣṭabaliyastvāt thāthādisvara eva tu /	satiSizwa baliyaH tvAt TATa Adi svaraH eva tu /
   dvipade tena yagapat tritayaṃ na samasyate // BVaky_3,14.63 //	dvipade tena yagapad tritayam na samasyate // BVakI _3,14.63 //
   yeṣām apūjyamānatvaṃ parārthānugamātmake /	yezAm apUjyamAna tvam para arTa anugama Atmake /
   viśeṣaṇaviśeṣyatvam api teṣāṃ na kalpate // BVaky_3,14.64 //	viSezaNa viSezya tvam api tezAm na kalpate // BVakI _3,14.64 //
   viśeṣaḥ śrūyamāṇo 'pi pradhāneṣu guṇeṣu vā /	viSezaH SrUyamANaH api praDAnezu guNezu vA /
   śabdāntaratvād vākye tu vṛttau nityaṃ na vidyate // BVaky_3,14.65 //	Sabda antara tvAt vAkye tu vRttO nityam na vidyate // BVakI _3,14.65 //
   viśeṣakarmasaṃbandhe nirbhukte 'pi kṛtādibhiḥ /	viSeza karma saMbanDe nirBukte api kRta AdiBiH /
   viśeṣanirapekṣo 'nyaḥ kṛtaśabdaḥ pravartate // BVaky_3,14.66 //	viSeza nirapekzaH anyaH kRta SabdaH pravartate // BVakI _3,14.66 //
   akarmakatve saty evaṃ ktāntaṃ bhāvābhidhāyi tat /	akarmaka tve sati evam ktAntam BAva aBiDAyi tat /
   tataḥ kriyāvatā kartrā yogo bhavati karmaṇām // BVaky_3,14.67 //	tatas kriyAvatA kartrA yogaH Bavati karmaNAm // BVakI _3,14.67 //
   avigrahā gatādisthā yathā grāmādikarmabhiḥ /	avigrahAH gata Adi sTAH yaTA grAma Adi karmaBiH /
   saṃbadhyate kriyā tadvat kṛtapūrvyādiṣu sthitā // BVaky_3,14.68 //	saMbaDyate kriyA tadvat kRta pUrvi Adizu sTitAH // BVakI _3,14.68 //
   muṇḍisūtrvādayo 'sadbhir bhāgair anugatā iva /	muNxi sUtru A AdayaH asadBiH BAgEH anugatAH iva /
   vibhaktāḥ kalpitātmāno dhātavaḥ kuṭṭicarcivat // BVaky_3,14.69 //	viBaktAH kalpita AtmAnaH DAtavaH kuwwi carci vat // BVakI _3,14.69 //
   putrīyatau na putro 'sti viśeṣecchā tu tādṛśī /	putrIyatO na putraH asti viSeza icCA tu tAdRSI /
   vinaiva putrānugamād yā putre vyavatiṣṭhate // BVaky_3,14.70 //	vinA eva putra anugamAt yA putre vyavatizWate // BVakI _3,14.70 //
   prāṇair vinā yathā dhārir jīvatau prāṇakarmakaḥ /	prANEH vinA yaTA DAriH jIvatO prANa karmakaH /
   na cātra dhārir na prāṇā jīvatis tu kriyāntaram // BVaky_3,14.71 //	na ca atra DAriH na prANAH jIvatiH tu kriyA antaram // BVakI _3,14.71 //
   tathā vineṣiputrābhyāṃ putrīyāyāṃ kriyāntaram /	taTA vinezi putrAByAm putrIyAyAm kriyA antaram /
   anvākhyānāya bhedās tu sadṛśāḥ pratipādakāḥ // BVaky_3,14.72 //	anvAKyAnAya BedAH tu sadRSAH pratipAdakAH // BVakI _3,14.72 //
   ākṣepāc ca prayoge.na viṣayāntaravartinā /	AkzepAt ca prayoge.na vizaya antara vartinA /
   sad apīcchākyacaḥ karma vākya eva prayujyate // BVaky_3,14.73 //	sat api icCAkyacaH karma vAkyaH eva prayujyate // BVakI _3,14.73 //
   prasiddhena hṛtaḥ śabdo bhāvagarhābhidhāyinā /	prasidDena hRtaH SabdaH BAva garha aBiDAyinA /
   abhyāse tulyarūpatvān na yaṅantaḥ prayujyate // BVaky_3,14.74 //	aByAse tulya rUpa tvAt na yaFantaH prayujyate // BVakI _3,14.74 //
   śabdā yathā vibhajyante bhāgair iva vikalpitaiḥ /	SabdAH yaTA viBajyante BAgEH iva vikalpitEH /
   anvākhyeyās tathā śāstram atidūre vyavasthitam // BVaky_3,14.75 //	anvAKyeyAH taTA SAstram ati dUre vyavasTitam // BVakI _3,14.75 //
   arthasyānugamaṃ kaṃ cid dṛṣṭvaiva parikalpitam /	arTasya anugamam kam cit dRzwvA eva parikalpitam /
   padaṃ vākye pade dhātur dhātau bhāgaś ca muṇḍivat // BVaky_3,14.76 //	padam vAkye pade DAtuH DAtO BAgaH ca muNxi vat // BVakI _3,14.76 //
   aviprayogaḥ sādhutve vyutpattir anavasthitā /	aviprayogaH sADu tve vyutpattiH anavasTitA /
   upāyān pratipattīnāṃ nābhimanyeta satyataḥ // BVaky_3,14.77 //	upAyAn pratipattInAm na aBimanyeta satyataH // BVakI _3,14.77 //
   yathaiva ḍitthe davatiḥ pācake pacatis tathā /	yaTA eva xitTe davatiH pAcake pacatiH taTA /
   ḍayatiś ca paciś caiva dvāv apy etāv alaukikau // BVaky_3,14.78 //	xayatiH ca paciH ca eva dvO api etO alOkikO // BVakI _3,14.78 //
   prakṛtipratyayāv ūhyau padāt tābhyāṃ padaṃ tathā /	prakRti pratyayO UhyO padAt tAByAm padam taTA /
   anubandhasvarādibhyaḥ śiṣṭaiḥ śāstraṃ na tān prati // BVaky_3,14.79 //	anubanDa svara AdiByaH SizwEH SAstram na tAn prati // BVakI _3,14.79 //
   śāstradṛṣṭis tu śāstrasya prāptimātre 'py aniścite /	SAstra dRzwiH tu SAstrasya prApti mAtre api aniScite /
   yujyate pratyavāyena śāstraṃ cakṣur apaśyatām // BVaky_3,14.80 //	yujyate pratyavAyena SAstram cakzuH apaSyatAm // BVakI _3,14.80 //
   arthāntarābhidhānāc ca paurvāparyaṃ na bhidyate /	arTa antara aBiDAnAt ca pOrvAparyam na Bidyate /
   rājadantāhitāgnyādi  rājāśvādiṣu sarvathā // BVaky_3,14.81 //	rAja danta AhitAgni Adi rAja aSva Adizu sarvaTA // BVakI _3,14.81 //
   vinaiva pratyayair vṛttau ye bhinnārthābhidhāyinaḥ /	vinA eva pratyayEH vRttO ye Binna arTa aBiDAyinaH /
   gargādayo lukā teṣāṃ sādhutvam anugamyate // BVaky_3,14.82 //	garga AdayaH lukA tezAm sADu tvam anugamyate // BVakI _3,14.82 //
   [so 'yam ity abhisaṃbandhāt pratyayena vinā yadi /	[saH ayam iti aBisaMbanDAt pratyayena vinA yadi /
   bhṛgvādayaḥ prayujyeran nāpatye niyamo bhavet // BVaky_3,14.83 *//	BRgu AdayaH prayujyeran na apatye niyamaH Bavet // BVakI _3,14.83 *//
   so 'yam ity abhisaṃbandhe liṅgopavyañjanād ṛte /	saH ayam iti aBisaMbanDe liFga upavyaQjanAt Rte /
   praṣṭhādiṣu na jāyaiva niyamena pratīyate // BVaky_3,14.84 //	prazWA Adizu na jAyA eva niyamena pratIyate // BVakI _3,14.84 //
   mānameyābhisaṃbandha  viśeṣe 'ṅgīkṛte tathā /	mAna meya aBisaMbanDa viSeze aFgIkRte taTA /
   prasthādīnām asādhutvaṃ taddhitena vinā bhavet // BVaky_3,14.85 //	prasTa AdInAm asADu tvam tat hitena vinA Bavet // BVakI _3,14.85 //
   taddhito yogabhedena vākyaṃ vā syād vibhāṣitam /	tad hitaH yoga Bedena vAkyam vA syAt viBAzitam /
   parimāṇādhike tatra prathamā śiṣyate punaḥ // BVaky_3,14.86 //	parimANa aDike tatra praTamA Sizyate punar // BVakI _3,14.86 //
   vyatiriktasya sādhutve tad eva ca nidarśanam /	vyatiriktasya sADu tve tat eva ca nidarSanam /
   yujyate 'ṅgīkṛtādhikyaṃ tat sarvābhir vibhaktibhiḥ // BVaky_3,14.87 //	yujyate aFgIkRta ADikyam tat sarvABiH viBaktiBiH // BVakI _3,14.87 //
   śuklādiṣu matublopo vyatirekasya darśanāt /	Sukla Adizu matublopaH vyatirekasya darSanAt /
   asādhutvanivṛttyarthaṃ sādhavas te bidādivat // BVaky_3,14.88 //	asADu tva nivRtti arTam sADavaH te bida Adi vat // BVakI _3,14.88 //
   viśeṣaṇād viśeṣye 'rthe tadbhāvābhyuccaye sati /	viSezaNAt viSezye arTe tad BAva aByuccaye sati /
   punaś ca pratisaṃhāre vṛttim eke pracakṣate // BVaky_3,14.89 //	punar ca pratisaMhAre vRttim eke pracakzate // BVakI _3,14.89 //
   nimitte pratyayaḥ pūrvo nānuprāpto nimittinā /	nimitte pratyayaH pUrvaH na anuprAptaH nimittinA /
   nimittavati buddheś ca na nimittasarūpatā // BVaky_3,14.90 //	nimittavati budDeH ca na nimitta sarUpa tA // BVakI _3,14.90 //
   saṃskārasahitāj jñānān nopaślesaḥ smṛter api /	saMskAra sahitAt jQAnAt na upaSlesaH smRteH api /
   vyāpāre tannimittānāṃ na grāhyaṃ syāt tathā sthitam // BVaky_3,14.91 //	vyApAre tad nimittAnAm na grAhyam syAt taTA sTitam // BVakI _3,14.91 //
   antaḥkaraṇavṛttau ca vyarthā bāhyārthakalpanā /	antaHkaraNa vRttO ca vyarTA bAhya arTa kalpanA /
   tasmād anupakāre vā grāhyaṃ vā na tathā sthitam // BVaky_3,14.92 //	tasmAt anupakAre vA grAhyam vA na taTA sTitam // BVakI _3,14.92 //
   anusyūteva saṃsṛṣṭair arthe buddhiḥ pravartate /	anusyUtA iva saMsRzwEH arTe budDiH pravartate /
   vyākhyātāro vibhajyārthāṃs tān bhedena pracakṣate // BVaky_3,14.93 //	vyAKyAtAraH viBajya arTAn tAn Bedena pracakzate // BVakI _3,14.93 //
   tadātmany avibhakte ca buddhyantaram upāśritāḥ /	tad Atmani aviBakte ca budDi antaram upASritAH /
   vibhāgam iva manyante viśeṣaṇaviśeṣyayoḥ // BVaky_3,14.94 //	viBAgam iva manyante viSezaNa viSezyayoH // BVakI _3,14.94 //
   abudhān prati vṛttiṃ ca vartayantaḥ prakalpitām /	abuDAn prati vRttim ca vartayantaH prakalpitAm /
   āhuḥ parārthavacane tyāgābhyuccayadharmatām // BVaky_3,14.95 //	AhuH para arTa vacane tyAga aByuccaya Darma tAm // BVakI _3,14.95 //
   anvayād gamyate so 'rtho virodhī vā nivartate /	anvayAt gamyate saH arTaH viroDI vA nivartate /
   dvyartham arthāntare vāpi tatrāhur upasarjanam // BVaky_3,14.96 //	dvi arTam arTa antare vA api tatra AhuH upasarjanam // BVakI _3,14.96 //
   upāyamātraṃ nānātvaṃ samūhas tv eka eva saḥ /	upAya mAtram nAnAtvam samUhaH tu ekaH eva saH /
   vikalpābhyuccayābhyāṃ vā bhedasaṃsargakalpanā // BVaky_3,14.97 //	vikalpa aByuccayAByAm vA Beda saMsarga kalpanAH // BVakI _3,14.97 //
   vṛttiṃ vartayatām evam abudhapratipattaye /	vRttim vartayatAm evam abuDa pratipattaye /
   bhinnāḥ saṃbodhanopāyāḥ puruṣeṣv anavasthitāḥ // BVaky_3,14.98 //	BinnAH saMboDana upAyAH puruzezu anavasTitAH // BVakI _3,14.98 //
   vācikā dyotikā vāpi saṃkhyānāṃ vā vibhaktayaḥ /	vAcikA dyotikAH vA api saMKyAnAm vA viBaktayaH /
   tadrūpe 'vayave vṛttau saṃkhyābhedo nivartate // BVaky_3,14.99 //	tad rUpe avayave vRttO saMKyA BedaH nivartate // BVakI _3,14.99 //
   abhedaikatvasaṃkhyā vā tatrānyaivopajāyate /	aBeda ekatva saMKyA vA tatra anyA eva upajAyate /
   saṃsargarupaṃ saiṃkhyānām avibhaktaṃ tad ucyate // BVaky_3,14.100 //	saMsargarupam sEMKyAnAm aviBaktam tat ucyate // BVakI _3,14.100 //
   yathauṣadhirasāḥ sarve madhuny āhitaśaktayaḥ /	yaTA ozaDi rasAH sarve maDuni Ahita SaktayaH /
   avibhāgena vartante tāṃ saṃkhyāṃ tādṛśīṃ viduḥ // BVaky_3,14.101 //	aviBAgena vartante tAm saMKyAm tAdRSIm viduH // BVakI _3,14.101 //
   bhedānāṃ vā parityāgāt saṃkhyātmā sa tathāvidhaḥ /	BedAnAm vA parityAgAt saMKyA AtmA sa taTAviDaH /
   vyāpārāj jātibhāgasya bhedāpohena vartate // BVaky_3,14.102 //	vyApArAt jAti BAgasya Beda apohena vartate // BVakI _3,14.102 //
   agṛhītaviśeṣeṇa yathā rūpeṇa rūpavān /	agRhIta viSezeNa yaTA rUpeNa rUpavAn /
   prakhyāyate na śuklādi  bhedarūpas tu gṛhyate // BVaky_3,14.103 //	praKyAyate na Sukla Adi Beda rUpaH tu gRhyate // BVakI _3,14.103 //
   bhedarūpasamāveśe tathā saty avivakṣite /	Beda rUpa samAveSe taTA sati avivakzite /
   bhāgaḥ prakāśitaḥ kaś cic chāstre 'ṅgatvena gṛhyate // BVaky_3,14.104 //	BAgaH prakASitaH kaH cit SAstre aFga tvena gRhyate // BVakI _3,14.104 //
   saṃkḥyāsāmānyarūpeṇa tadā so 'mśaḥ pratīyate /	saMkHyA sAmAnya rUpeNa tadA saH amSas pratIyate /
   arthasyānekaśaktitve śabdair niyataśaktibhiḥ // BVaky_3,14.105 //	arTasya aneka Sakti tve SabdEH niyata SaktiBiH // BVakI _3,14.105 //
   avyayānāṃ ca yo dharmo yaś ca bhedavatāṃ kramaḥ /	avyayAnAm ca yaH DarmaH yaH ca BedavatAm kramaH /
   abhinnavyapadeśārham antarālaṃ tad etayoḥ // BVaky_3,14.106 //	aBinna vyapadeSa arham antarAlam tat etayoH // BVakI _3,14.106 //
   alukaś caikavadbhāvas tasmin sati na śiṣyate /	alukaH ca eka vat BAvaH tasmin sati na Sizyate /
   sa ca goṣucarādīnāṃ dharmo 'sti vacanāntare // BVaky_3,14.107 //	sa ca gozucara AdInAm DarmaH asti vacana antare // BVakI _3,14.107 //
   jātau dvivacanābhāvāt tad vṛttiṣu na vidyate /	jAtO dvivacana aBAvAt tat vRttizu na vidyate /
   pratyākhyāne tu yogasya dravye goṣucarādayaḥ // BVaky_3,14.108 //	pratyAKyAne tu yogasya dravye gozucara AdayaH // BVakI _3,14.108 //
   āśrayād bhedavattāyāḥ sarvabhedasamanvayaḥ /	ASrayAt Bedavat tAyAH sarva Beda samanvayaH /
   dravyābhidhānapakṣo 'pi jātyākhyāyāṃ na vidyate // BVaky_3,14.109 //	dravya aBiDAna pakzaH api jAti AKyAyAm na vidyate // BVakI _3,14.109 //
   sarvadravyagatiś caivam ekaśeṣaś ca nocyate /	sarva dravya gatiH ca evam eka SezaH ca na ucyate /
   pratyākhyāte 'nyathā sūtre bhinnadravyagatir bhavet // BVaky_3,14.110 //	pratyAKyAte anyaTA sUtre Binna dravya gatiH Bavet // BVakI _3,14.110 //
   vṛttau yo yuktavadbhāvo varaṇādiṣu śiṣyate /	vRttO yaH yukta vat BAvaH varaNa Adizu Sizyate /
   abhedaikatvasaṃkhyāyāṃ godau tatra na sidhyati // BVaky_3,14.111 //	aBeda ekatva saMKyAyAm godO tatra na siDyati // BVakI _3,14.111 //
   prāg vṛtter yuktavadbhāve ṣaṣṭhī bhedāśrayā bhavet /	prAk vRtteH yukta vat BAve zazWI Beda ASrayA Bavet /
   vṛttau saṃkhyāviśeṣāṇāṃ tyāgād bhedo nivartate // BVaky_3,14.112 //	vRttO saMKyA viSezANAm tyAgAt BedaH nivartate // BVakI _3,14.112 //
   vidyamānāsu saṃkhyāsu ke cit saṃkhyāntaraṃ viduḥ /	vidyamAnAsu saMKyAsu ke cit saMKyA antaram viduH /
   abhedākhyam upagrāhi vṛttau tac copajāyate // BVaky_3,14.113 //	aBeda AKyam upagrAhi vRttO tat ca upajAyate // BVakI _3,14.113 //
   vyāpāraṃ yāti bhedākhyais tat svair avayavaiḥ kva cit /	vyApAram yAti Beda AKyEH tat svEH avayavEH kva cit /
   ātmā bhedānapekṣo 'sya kva cid eti nimittatām // BVaky_3,14.114 //	AtmA Beda anapekzaH asya kva cit eti nimitta tAm // BVakI _3,14.114 //
   dāsyāḥ patir iti vyakto godāv iti ca dṛśyate /	dAsyAH patiH iti vyaktaH godO iti ca dRSyate /
   vyāpārabhedaḥ saṃkhyāyās tasmād eva vyavasthitaḥ // BVaky_3,14.115 //	vyApAra BedaH saMKyAyAH tasmAt eva vyavasTitaH // BVakI _3,14.115 //
   dvyādināṃ ca dviputrādau bāhyo bhedo nivartate /	dvi AdinAm ca dvi putra AdO bAhyaH BedaH nivartate /
   vibhaktivācyaḥ svārthatvān nimittaṃ tv avatiṣṭhate // BVaky_3,14.116 //	viBakti vAcyaH sva arTa tvAt nimittam tu avatizWate // BVakI _3,14.116 //
   dvitvopasarjane saṅghe dviśabdas tatra vartate /	dvi tva upasarjane saFGe dvi SabdaH tatra vartate /
   so 'yam ity abhisaṃbandhād ubhaśabde na tat tathā // BVaky_3,14.117 //	saH ayam iti aBisaMbanDAt uBa Sabde na tat taTA // BVakI _3,14.117 //
   ubhayas tatra tulyārtho vṛttau nityaṃ prayujyate /	uBayaH tatra tulya arTaH vRttO nityam prayujyate /
   sūtre 'pi nityagrahaṇaṃ tadartham abhidhīyate // BVaky_3,14.118 //	sUtre api nitya grahaNam tad arTam aBiDIyate // BVakI _3,14.118 //
   āpi ke cāparārthatvān nābheda upajāyate /	Api ke ca apara arTa tvAt nABeda upajAyate /
   ubhe iti tataḥ svārthe bhede vṛttiḥ prayujyate // BVaky_3,14.119 //	uBe iti tatas sva arTe Bede vRttiH prayujyate // BVakI _3,14.119 //
   strītvābhidhānapakṣe 'pi guṇabhāvaviparyayaḥ /	strItva aBiDAna pakze api guNa BAva viparyayaH /
   svabhāvād aparārthatvāt tatra bhedo na hīyate // BVaky_3,14.120 //	svaBAvAt apara arTa tvAt tatra BedaH na hIyate // BVakI _3,14.120 //
   tasmād dvivacanāṭ ṭāpaś cobhayo 'nyatra dṛśyate /	tasmAt dvivacanAj wApaH ca uBayaH anyatra dRSyate /
   pratyayaṃ tayapaṃ hitvā nāsty uttarapade punaḥ // BVaky_3,14.121 //	pratyayam tayapam hitvA na asti uttara pade punar // BVakI _3,14.121 //
   prāptiḥ pragṛhyasaṃjñāyā na syāt pratyayalakṣaṇāt /	prAptiH pragRhya saMjQAyAH na syAt pratyaya lakzaNAt /
   kumāryagāre na hy asti samāso vacanāntare // BVaky_3,14.122 //	kumArya gAre na hi asti samAsaH vacana antare // BVakI _3,14.122 //
   ekadvayor yañādināṃ vibhāṣā luṅ na kalpate /	eka dvayoH yaQA AdinAm viBAzA luk na kalpate /
   yauṣmākas tāvakaś ceti bhedābhāvān na sidhyati // BVaky_3,14.123 //	yOzmAkaH tAvakaH ca iti Beda aBAvAt na siDyati // BVakI _3,14.123 //
   dṛṣṭo gārgyatare bhedas tathā gargatarā iti /	dRzwaH gArgyatare BedaH taTA gargatarAH iti /
   yuṣmatpitā tvatpiteti tathādeśau vyavasthitau // BVaky_3,14.124 //	yuzmad pitA tvad pitA iti taTA AdeSO vyavasTitO // BVakI _3,14.124 //
   upādhibhūtā yā saṃkhyā prakṛtau samavasthitā /	upADi BUtA yA saMKyA prakRtO samavasTitAH /
   ādeśaiḥ samjnayā vāpi vibhaktyā vyajyate vinā // BVaky_3,14.125 //	AdeSEH samjnayA vA api viBaktyA vyajyate vinA // BVakI _3,14.125 //
   śaurpike māsajāte ca parimāṇaṃ svabhāvataḥ /	SOrpike mAsa jAte ca parimANam svaBAvataH /
   upādhibhūtām āśritya saṃkhyāṃ bhedena vartate // BVaky_3,14.1.26 //	upADiBUtAm ASritya saMKyAm Bedena vartate // BVakI _3,14.1.26 //
   vayasvini paricchedaḥ krīte cāpi na gamyate /	vayasvini paricCedaH krIte ca api na gamyate /
   iṣṭo 'bhedād ṛte tatra patimāṇam anarthakam // BVaky_3,14.127 //	izwaH aBedAt Rte tatra patimANam anarTakam // BVakI _3,14.127 //
   bhinnasyābhedavacanāt prasthādibhyaḥ śaso vidhiḥ /	Binnasya aBeda vacanAt prasTa AdiByaH SasaH viDiH /
   taddharmatvād abhedāt tu ghaṭādibhyo na dṛśyate // BVaky_3,14.128 //	tad Darma tvAt aBedAt tu Gawa AdiByaH na dRSyate // BVakI _3,14.128 //
   śrūyate vacanaṃ yatra bhāvas tatra viśiṣyate /	SrUyate vacanam yatra BAvaH tatra viSizyate /
   nivartate yad vacanaṃ tasya bhāvo na vidyate // BVaky_3,14.129 //	nivartate yat vacanam tasya BAvaH na vidyate // BVakI _3,14.129 //
   kāryaṃ sattāśrayaṃ śāstrād apravṛttir adarśanam /	kAryam sattA ASrayam SAstrAt apravRttiH adarSanam /
   vākye dṛṣṭaṃ yad atyantam abhāvas tasya vṛttiṣu // BVaky_3,14.130 //	vAkye dRzwam yat atyantam aBAvaH tasya vRttizu // BVakI _3,14.130 //
   samjñāviṣayabhedārthaṃ prasaktādarśanaṃ smṛtam /	samjQA vizaya Beda arTam prasakta adarSanam smRtam /
   śrūyamānaṃ tu vacanaṃ viśiṣṭam upalabhyate // BVaky_3,14.131 //	SrUyamAnam tu vacanam viSizwam upalaByate // BVakI _3,14.131 //
   abhāvo vā luko yatra rūpavān vā vidhīyate /	aBAvaH vA lukaH yatra rUpavAn vA viDIyate /
   vyabhicārān nimittasya tatrāsādhuḥ prasajyate // BVaky_3,14.132 //	vyaBicArAt nimittasya tatra asADuH prasajyate // BVakI _3,14.132 //
   bhedaḥ saṃkhyāviśeṣo vā vyākhyāto vṛttivākyayoḥ /	BedaH saMKyA viSezaH vA vyAKyAtaH vRtti vAkyayoH /
   sarvatraiva viśeṣas tu nāvaśyaṃ tādṛśo bhavet // BVaky_3,14.133 //	sarvatra eva viSezaH tu na avaSyam tAdRSaH Bavet // BVakI _3,14.133 //
   āteś ca bhedahetutvān na liṅgena viśeṣyate /	AteH ca Beda hetu tvAt na liFgena viSezyate /
   pradhānaṃ mṛgadugdhādau gārgīputre na sa kramaḥ // BVaky_3,14.134 //	praDAnam mRga dugDa AdO gArgI putre na sa kramaH // BVakI _3,14.134 //
   abhede liṅgasaṃkhyābhyāṃ yogāc chuklaṃ paṭā iti /	aBede liFga saMKyAByAm yogAt Suklam pawAH iti /
   prasakte śāstram ārabdhaṃ siddhaye liṅgasaṃkhyayoḥ // BVaky_3,14.135 //	prasakte SAstram ArabDam sidDaye liFga saMKyayoH // BVakI _3,14.135 //
   parārthaṃ śeṣabhāvaṃ yo vṛttiṣu pratipadyate /	para arTam Seza BAvam yaH vRttizu pratipadyate /
   guṇo viśeṣaṇatvena sa sūtre vyapadiśyate // BVaky_3,14.136 //	guNaH viSezaNa tvena sa sUtre vyapadiSyate // BVakI _3,14.136 //
   śabdāntaratvād vākyeṣu viśeṣā yady api śrutāḥ /	Sabda antara tvAt vAkyezu viSezAH yadi api SrutAH /
   vṛtter abhinnarūpatvāt teṣu vṛttir na vidyate // BVaky_3,14.137 //	vRtteH aBinna rUpa tvAt tezu vRttiH na vidyate // BVakI _3,14.137 //
   rūpāc ca śabdasaṃskāraḥ sāmānyaviṣayo yataḥ /	rUpAt ca Sabda saMskAraH sAmAnya vizayaH yatas /
   tasmāt tadāśrayaṃ liṅgaṃ vacanaṃ ca prasajyate // BVaky_3,14.138 //	tasmAt tad ASrayam liFgam vacanam ca prasajyate // BVakI _3,14.138 //
   saliṅgaṃ ca sasaṃkhyaṃ ca tato dravyābhidhāyinā /	sa liFgam ca sa saMKyam ca tatas dravya aBiDAyinA /
   saṃbadhyate padaṃ tatra tayor bhinnā śrutir bhavet // BVaky_3,14.139 //	saMbaDyate padam tatra tayoH BinnA SrutiH Bavet // BVakI _3,14.139 //
   bhāvino bahiraṅgasya vacanād āśrayasya ye /	BAvinaH bahis aFgasya vacanAt ASrayasya ye /
   liṅgasaṃkhye guṇānāṃ te sūtreṇa pratipādite // BVaky_3,14.140 //	liFga saMKye guNAnAm te sUtreNa pratipAdite // BVakI _3,14.140 //
   viśeṣavṛtter api ca rūpābhedād alakṣitaḥ /	viSeza vRtteH api ca rUpa aBedAt alakzitaH /
   yasmād viśeṣas tenātra bhedakāryaṃ na kalpate // BVaky_3,14.141 //	yasmAt viSezaH tena atra Beda kAryam na kalpate // BVakI _3,14.141 //
   viśeṣa eva sāmānyaṃ viśesād bhidyate yataḥ /	viSezaH eva sAmAnyam viSesAt Bidyate yatas /
   abhedo hi viśeṣāṇām āśrito vinivartakaḥ // BVaky_3,14.142 //	aBedaH hi viSezANAm ASritaH vinivartakaH // BVakI _3,14.142 //
   yad yad āśrīyate tat tad anyasya vinivartakam /	yat yat ASrIyate tat tat anyasya vinivartakam /
   bhedābhedavibhāgas tu sāmānye na nirūpyate // BVaky_3,14.143 //	Beda aBeda viBAgaH tu sAmAnye na nirUpyate // BVakI _3,14.143 //
   apoddhāraś ca sāmānyam iti tasyopakārinaḥ /	apa udDAraH ca sAmAnyam iti tasya upakArinaH /
   nimittāvastham evātas tat svadharmeṇa gṛhyate // BVaky_3,14.144 //	nimitta avasTam eva atas tat svaDarmeNa gRhyate // BVakI _3,14.144 //
   anirdhāritadharmatvād bhedā eva vikalpitāḥ /	anirDArita Darma tvAt BedAH eva vikalpitAH /
   nimittair vyapadiśyante sāmānyākhyāviśesitāḥ // BVaky_3,14.145 //	nimittEH vyapadiSyante sAmAnya AKyA viSesitAH // BVakI _3,14.145 //
   yadā tu vyapadiśyete liṅgasaṃkhye svabhāvataḥ /	yadA tu vyapadiSyete liFga saMKye svaBAvataH /
   prayogeṣv eva sādhutvaṃ vākye prakramyate tadā // BVaky_3,14.146 //	prayogezu eva sADu tvam vAkye prakramyate tadA // BVakI _3,14.146 //
   tatra prayogo 'niyato guṇānām āśrayaiḥ saha /	tatra prayogaH aniyataH guNAnAm ASrayEH saha /
   sāmānyaṃ yat tad atyantaṃ tatraiva samavasthitam // BVaky_3,14.147 //	sAmAnyam yat tat atyantam tatra eva samavasTitam // BVakI _3,14.147 //
   na gotvaṃ śābaleyasya gaur iti vyapadiśyate /	na go tvam SAbaleyasya gOH iti vyapadiSyate /
   śuklatvaṃ bāhuleyasya śukla ity apadiśyate // BVaky_3,14.148 //	Sukla tvam bAhuleyasya SuklaH iti apadiSyate // BVakI _3,14.148 //
   vyatireke ca saty evaṃ matupaḥ śravanaṃ bhavet /	vyatireke ca sati evam matupaH Sravanam Bavet /
   lug anvākhyāyate tasmād rasādibhyaś ca nāsti saḥ // BVaky_3,14.149 //	luj anvAKyAyate tasmAt rasa AdiByaH ca na asti saH // BVakI _3,14.149 //
   yat so 'yam iti saṃbandhād rūpābhedena vartate /	yat saH ayam iti saMbanDAt rUpa aBedena vartate /
   śuklādivat tato lopas tad rasādau na vidyate // BVaky_3,14.150 //	Sukla Adi vat tatas lopaH tat rasa AdO na vidyate // BVakI _3,14.150 //
   āveśo liṅgasaṃkhyābhyāṃ kva cin mañcādivat sthitah /	AveSaH liFga saMKyAByAm kva cit maQca Adi vat sTitah /
   so 'yam ity abhisaṃbandhe sa prasthādau na vidyate // BVaky_3,14.151 //	saH ayam iti aBisaMbanDe sa prasTa AdO na vidyate // BVakI _3,14.151 //
   liṅgam liṅgaparityāge sūtraṃ pratyayaśāsanam /	liFgam liFga parityAge sUtram pratyaya SAsanam /
   so 'yam ity abhisaṃbandhāt puṃśabde stryabhidhāyini // BVaky_3,14.152 //	saH ayam iti aBisaMbanDAt puMSabde strI aBiDAyini // BVakI _3,14.152 //
   āśraye liṅgasaṃkhyābhyām āśritaṃ vyapadiśyate /	ASraye liFga saMKyAByAm ASritam vyapadiSyate /
   viśeṣaṇānāṃ cājāter iti śāstravyavasthayā // BVaky_3,14.153 //	viSezaNAnAm ca ajAteH iti SAstra vyavasTayA // BVakI _3,14.153 //
   nimittānuvidhāyitvād ye dharmā bhedahetuṣu /	nimitta anuviDAyi tvAt ye DarmAH Beda hetuzu /
   ta āśraye 'pi vidyanta iti buddhir nivartyate // BVaky_3,14.154 //	te ASraye api vidyante iti budDiH nivartyate // BVakI _3,14.154 //
   ākhyāyate ca śāstreṇa lokarūḍhā svabhāvataḥ /	AKyAyate ca SAstreNa loka rUXA svaBAvataH /
   nimittatulyā godādau pravṛttir liṅgasaṃkhyayoḥ // BVaky_3,14.155 //	nimitta tulyA godAdO pravRttiH liFga saMKyayoH // BVakI _3,14.155 //
   haritakyādiṣu vyaktiḥ saṃkhyā khalatikādiṣu /	haritakI Adizu vyaktiH saMKyA KalatikA Adizu /
   manuṣyalubviśeṣāṇām abhidheyāśrayaṃ dvayam // BVaky_3,14.156 //	manuzya lubviSezANAm aBiDeya ASrayam dvayam // BVakI _3,14.156 //
   jātiprayoge jātyā cet saṃbandham upagacchati /	jAti prayoge jAtyA ced saMbanDam upagacCati /
   viśeṣaṇaṃ tato dharmāñ jātes tat pratipadyate // BVaky_3,14.157 //	viSezaNam tatas DarmAn jAteH tat pratipadyate // BVakI _3,14.157 //
   lubante saṃnipatitaṃ jāter anyad viśeṣaṇam /	lubante saMnipatitam jAteH anyat viSezaNam /
   lubantasya pradhānatvāt taddharmair vyapadiśyate // BVaky_3,14.158 //	lubantasya praDAna tvAt tad DarmEH vyapadiSyate // BVakI _3,14.158 //
   nañsamāsabahuvrīhi  dvandvastryatiśayeṣu ye /	naQsamAsa bahuvrIhi dvandvaH tri atiSayezu ye /
   bhedā bhāṣyānusāreṇa vācyās te liṅgasaṃkhyayoḥ // BVaky_3,14.159 //	BedAH BAzya anusAreNa vAcyAH te liFga saMKyayoH // BVakI _3,14.159 //
   yadi ṣaṣṭhīdvitīyāntān nikṛṣṭāt tamabādayaḥ /	yadi zazWI dvitIya antAn nikRzwAt tamabAdayaH /
   nyakkāriṇi syur utkṛṣṭe prakṛteḥ syād viliṅgatā // BVaky_3,14.160 //	nyakkAriNi syuH utkRzwe prakRteH syAt viliFgatA // BVakI _3,14.160 //
   kālyāṃ kālād dvitīyāntāt kāle kālyās tarab bhavet /	kAlyAm kAlAt dvitIya antAt kAle kAlyAH taraB Bavet /
   nyakkāriṇi tathā gārgye gargebhyaḥ pratyayo bhavet // BVaky_3,14.161 //	nyakkAriNi taTA gArgye gargeByaH pratyayaH Bavet // BVakI _3,14.161 //
   nyakkartṛṣu ca gargeṣu gārgyāt syāt tac ca neṣyate /	nyakkartRzu ca gargezu gArgyAt syAt tat ca na izyate /
   kumāryāḥ svārthike ṅīp syāt prakṛtyartho hi nādhikaḥ // BVaky_3,14.162 //	kumAryAH svArTike FIp syAt prakRti arTaH hi na aDikaH // BVakI _3,14.162 //
   ṣaṣṭhyantād adhike tasmād guṇe svāśrayavartini /	zazWI antAt aDike tasmAt guNe sva ASraya vartini /
   utkṛṣṭasamavetāyāṃ kriyāyāṃ vā vidhīyate // BVaky_3,14.163 //	utkRzwa samavetAyAm kriyAyAm vA viDIyate // BVakI _3,14.163 //
   upāttaṃ ca prakṛtyartho dravyam evāśrayas tayoḥ /	upAttam ca prakRti arTaH dravyam eva ASrayaH tayoH /
   so 'yam ity abhisaṃbandhād abhedena pratīyate // BVaky_3,14.164 //	saH ayam iti aBisaMbanDAt aBedena pratIyate // BVakI _3,14.164 //
   rūpābhedāc ca tad dravyam ākāṅkṣāvat pratīyate /	rUpa aBedAt ca tat dravyam AkAFkzAvat pratIyate /
   viśeṣair bhinnarūpais tad āśrayair iva yujyate // BVaky_3,14.165 //	viSezEH Binna rUpEH tat ASrayEH iva yujyate // BVakI _3,14.165 //
   bhinnarūpesu yal liṅgaṃ viśeṣesu vyavasthitam /	Binna rUpesu yat liFgam viSezesu vyavasTitam /
   saṃkhyā ca tābhyām dravyātmā so 'bhinno vyapadiśyate // BVaky_3,14.166 //	saMKyA ca tAByAm dravya AtmA saH aBinnaH vyapadiSyate // BVakI _3,14.166 //
   āśrayaḥ samavāyi ca nimittaṃ liṅgasaṃkhyayoḥ /	ASrayaH samavAyi ca nimittam liFga saMKyayoH /
   kartṛsthabhāvakaḥ śetir ato bhāṣya udāhṛtaḥ // BVaky_3,14.167 //	kartRsTa BAvakaH SetiH atas BAzya udAhRtaH // BVakI _3,14.167 //
   nimittam āśrayatvena gṛhyeta yadi sādhanam /	nimittam ASraya tvena gRhyeta yadi sADanam /
   karmāpadiṣṭayoḥ prāptis tatra syāl liṅgasaṃkhyayoḥ // BVaky_3,14.168 //	karma apadizwayoH prAptiH tatra syAt liFga saMKyayoH // BVakI _3,14.168 //
   śāstre nimittabhāvena samudāyād apoddhṛtaḥ /	SAstre nimitta BAvena samudAyAt apodDRtaH /
   stryarthas tasyecchayā yogaḥ prakṛtyā pratyayena vā // BVaky_3,14.169 //	strI arTaH tasya icCayA yogaH prakRtyA pratyayena vA // BVakI _3,14.169 //
   strīśabdo guṇaśabdatvāt tulyadharmā sitādibhiḥ /	strI SabdaH guNa Sabda tvAt tulya DarmA sita AdiBiH /
   guṇamātre prayujyeta saṃstyānavati vāśraye // BVaky_3,14.170 //	guNa mAtre prayujyeta saMstyAnavati vA ASraye // BVakI _3,14.170 //
   stryarthaḥ saṃstyānavad dravyaṃ prakṛtyarthaś ca yady asau /	strI arTaH saMstyAna vat dravyam prakRti arTaH ca yadi asO /
   dravyopalakṣaṇārthatvaṃ saṃstyānasya tathā sati // BVaky_3,14.171 //	dravya upalakzaNa arTa tvam saMstyAnasya taTA sati // BVakI _3,14.171 //
   saṃstyānena kva cid dravyaṃ dṛṣṭaṃ yady upalakṣitam /	saMstyAnena kva cit dravyam dRzwam yadi upalakzitam /
   anaṅgīkṛtasaṃstyānāt tadvṛtteḥ pratyayo bhavet // BVaky_3,14.172 //	anaFgIkRta saMstyAnAt tad vRtteH pratyayaH Bavet // BVakI _3,14.172 //
   bhūtādayaḥ ṣaḍākhyāś ca saṃstyānenopalakṣite /	BUta AdayaH zaxAKyAH ca saMstyAnena upalakzite /
   brāhmaṇyādau yadā vṛttās tebhyaḥ syuḥ pratyayās tadā // BVaky_3,14.173 //	brAhmaNI AdO yadA vRttAH teByaH syuH pratyayAH tadA // BVakI _3,14.173 //
   tadvanto hi pradhānatvāt pratyayāṇām prayojakāḥ /	tadvantaH hi praDAna tvAt pratyayANAm prayojakAH /
   sāmānādhikaraiṇye 'pi tasmāṭ ṭābādisaṃbhavaḥ // BVaky_3,14.174 //	sAmAna aDikarENye api tasmAt wAba Adi saMBavaH // BVakI _3,14.174 //
   guṇamātrābhidhāyitvaṃ strīśabde varṇyate yadā /	guNa mAtra aBiDAyi tvam strI Sabde varNyate yadA /
   prakṛtyarthaś ca saṃstyānaṃ svārthikāḥ pratyayās tadā // BVaky_3,14.175 //	prakRti arTaH ca saMstyAnam svArTikAH pratyayAH tadA // BVakI _3,14.175 //
   saṃstyāne kevale vṛttiḥ prakṛtīnām na vidyate /	saMstyAne kevale vRttiH prakRtInAm na vidyate /
   tadāviṣṭe tato dravye gṛhyante samavasthitāḥ // BVaky_3,14.176 //	tad Avizwe tatas dravye gRhyante samavasTitAH // BVakI _3,14.176 //
   upakāri ca saṃstyānaṃ yeṣu śabdeṣv apekṣitam /	upakAri ca saMstyAnam yezu Sabdezu apekzitam /
   tebhyaṣ ṭābādayas tac ca bhūtādiṣv avivakṣitam // BVaky_3,14.177 //	teByaH wAba AdayaH tat ca BUtAdizu avivakzitam // BVakI _3,14.177 //
   saṃstyānaṃ pratyayasyārthaḥ śuddham āśrīyate yadā /	saMstyAnam pratyayasya arTaH SudDam ASrIyate yadA /
   tadā dvivacanāneka  pratyayatvaṃ na sidhyati // BVaky_3,14.178 //	tadA dvivacanAneka pratyaya tvam na siDyati // BVakI _3,14.178 //
   jātiś cet strītvam evāsau bhedo 'nyatrāvivakṣitaḥ /	jAtiH ced strI tvam eva asO BedaH anyatra avivakzitaH /
   yasmād bhinnair api dravyais tad ekaṃ sad viśiṣyate // BVaky_3,14.179 //	yasmAt BinnEH api dravyEH tat ekam sat viSizyate // BVakI _3,14.179 //
   mātrāṇām hi tirobhāve parimāṇam na vidyate /	mAtrANAm hi tiroBAve parimANam na vidyate /
   kumārya iti tena syāt kumāryāṃ bhedasaṃbhavāt // BVaky_3,14.180 //	kumAryaH iti tena syAt kumAryAm Beda saMBavAt // BVakI _3,14.180 //
   jātisaṃkhyāsamāhārair yathaiva sahacāriṇi /	jAti saMKyA samAhArEH yaTA eva sahacAriNi /
   dravye kriyāḥ pravartanta ekātmatve vyapekṣite // BVaky_3,14.181 //	dravye kriyAH pravartante eka Atma tve vyapekzite // BVakI _3,14.181 //
   mūrtibhyo mūrtidharmāṇām tathābhedasya darśanāt /	mUrtiByaH mUrti DarmANAm taTA aBedasya darSanAt /
   sāmānādhikaraṇyaṃ ca kriyāyogaś ca kalpate // BVaky_3,14.182 //	sAmAnADikaraNyam ca kriyAyogaH ca kalpate // BVakI _3,14.182 //
   sāmānādhikaraṇye tu matublopād apekṣite /	sAmAnADikaraNye tu matublopAt apekzite /
   luk taddhitalukīti syāl luk tatrāpy upalakṣaṇam // BVaky_3,14.183 //	luc tadhitalukI iti syAt luc tatra api upalakzaNam // BVakI _3,14.183 //
   kesāṃ cit tyaktabhedeṣu dravyeṣv eva vidhīyate /	kesAm cit tyakta Bedezu dravyezu eva viDIyate /
   saṃstyānavatsu ṭābādir abhedena samanvayāt // BVaky_3,14.184 //	saMstyAnavatsu wAbAdiH aBedena samanvayAt // BVakI _3,14.184 //
   sāmānyabhūto dravyātmā paricchinnaparigrahaḥ /	sAmAnya BUtaH dravya AtmA paricCinna parigrahaH /
   kriyābhir yujyate bhedair bhāgaśaś cāvatiṣṭhate // BVaky_3,14.185 //	kriyABiH yujyate BedEH BAgaSas ca avatizWate // BVakI _3,14.185 //
   śuklādiṣv āśrayadravyaṃ prādhānyenābhidhīyate /	Sukla Adizu ASraya dravyam prADAnyena aBiDIyate /
   strītvaṃ tu pratyayārthatvād abhidhāviṣayo yataḥ // BVaky_3,14.186 //	strI tvam tu pratyaya arTa tvAt aBiDA vizayaH yatas // BVakI _3,14.186 //
   so 'yam ity abhisaṃbandhād āśrayaṃ pratipadyate /	saH ayam iti aBisaMbanDAt ASrayam pratipadyate /
   strītvaṃ svabhāvasiddho vā guṇabhāvaviparyayaḥ // BVaky_3,14.187 //	strI tvam svaBAva sidDaH vA guNa BAva viparyayaH // BVakI _3,14.187 //
   sākāṅkṣatvād guṇatvena sāmānyaṃ vopadiśyate /	sa AkAFkza tvAt guNa tvena sAmAnyam vA upadiSyate /
   vyaktīnām ātmadharmo 'sāv ekaprakhyānibandhanaḥ // BVaky_3,14.188 //	vyaktInAm Atma DarmaH asO eka praKyA nibanDanaH // BVakI _3,14.188 //
   evambhūtā ca sāvasthā bhāgabhedaparigrahe /	evamBUtA ca sA avasTA BAga Beda parigrahe /
   kṛte buddhyaiva bhedānām āśrayatve ca kalpite // BVaky_3,14.189 //	kRte budDyA eva BedAnAm ASraya tve ca kalpite // BVakI _3,14.189 //
   niskṛṣṭeṣv api bhedeṣu vyaktirūpāśraye tataḥ /	niskRzwezu api Bedezu vyakti rUpa ASraye tatas /
   liṅgapratyavamarśena liṅgasaṃkhye prapadyate // BVaky_3,14.190 //	liFga pratyavamarSena liFga saMKye prapadyate // BVakI _3,14.190 //
   antarena caśabdasya prayogaṃ dvandvabhāvinām /	antarena caSabdasya prayogam dvandva BAvinAm /
   aviśiṣṭārthavṛttitvaṃ rūpābhedāt pratīyate // BVaky_3,14.191 //	aviSizwa arTa vRtti tvam rUpa aBedAt pratIyate // BVakI _3,14.191 //
   vikalpavati vā vṛttir nivartye 'tha samuccite /	vikalpavati vA vRttiH nivartye aTa samuccite /
   teṣām ajñātaśaktīnāṃ dyotakena niyamyate // BVaky_3,14.192 //	tezAm ajQAta SaktInAm dyotakena niyamyate // BVakI _3,14.192 //
   vṛttau viśiṣṭarūpatvāc caśabdo vinivartate /	vRttO viSizwa rUpa tvAt caSabdaH vinivartate /
   arthabhede 'pi sārūpyāt tac cārthenāpadiśyate // BVaky_3,14.193 //	arTa Bede api sArUpyAt tat ca arTena apadiSyate // BVakI _3,14.193 //
   casya cāsattvabhūto 'rthaḥ sa evāśriyate yadi /	casya ca asattva BUtaH arTaH saH eva ASriyate yadi /
   taddharmatvaṃ tato dvandve cādiṣv arthakṛtaṃ hi tat // BVaky_3,14.194 //	tad Darma tvam tatas dvandve ca Adizu arTa kRtam hi tat // BVakI _3,14.194 //
   cārthaḥ śabde kva cid bhedāt kathaṃ cit samavasthitaḥ /	ca arTaH Sabde kva cit BedAt kaTam cit samavasTitaH /
   dyotakāś cādayas tasya vaktā dvandvas tu tadvatām // BVaky_3,14.195 //	dyotakAH ca AdayaH tasya vaktA dvandvaH tu tadvatAm // BVakI _3,14.195 //
   vikalpādyabhidheyasya cārthasyānyapadārthatā /	vikalpa Adi aBiDeyasya ca arTasya anya padArTa tA /
   dyotakatvān na kalpeta tasmāt sad upalakṣyate // BVaky_3,14.196 //	dyotaka tvAt na kalpeta tasmAt sat upalakzyate // BVakI _3,14.196 //
   tatra svābhāvikaṃ liṅgaṃ śabdadharme vyapekṣite /	tatra svABAvikam liFgam Sabda Darme vyapekzite /
   śabdaḥ kaś cit tam evārthaṃ kathaṃ cit pratipadyate // BVaky_3,14.197 //	SabdaH kaH cit tam eva arTam kaTam cit pratipadyate // BVakI _3,14.197 //
   śabdād arthāḥ pratāyante sa bhedānāṃ vidhāyakaḥ /	SabdAt arTAH pratAyante sa BedAnAm viDAyakaH /
   anumānaṃ vivakṣāyāḥ śabdād anyan na vidyate // BVaky_3,14.198 //	anumAnam vivakzAyAH SabdAt anyat na vidyate // BVakI _3,14.198 //
   samuccitaḥ syād dvandvārtho guṇabhūtasamuccayaḥ /	samuccitaH syAt dvandva arTaH guNa BUta samuccayaH /
   samuccayo vāpi bhaved guṇabhūtasamuccitaḥ // BVaky_3,14.199 //	samuccayaH vA api Bavet guNa BUta samuccitaH // BVakI _3,14.199 //
   samuccitasya prādhānye liṅgasaṃkhye svabhāvataḥ /	samuccitasya prADAnye liFga saMKye svaBAvataH /
   samuccayasya prādhānye śāstraṃ syāt pratipādakam // BVaky_3,14.200 //	samuccayasya prADAnye SAstram syAt pratipAdakam // BVakI _3,14.200 //
   samuccayavato 'rthasya prādhānye 'py apare viduḥ /	samuccayavataH arTasya prADAnye api apare viduH /
   nimittānuvidhāyitvād asiddhim liṅgasaṃkhyayoḥ // BVaky_3,14.201 //	nimitta anuviDAyi tvAt asidDim liFga saMKyayoH // BVakI _3,14.201 //
   samuccayo nimittaṃ cet syān nimittānuvartanam /	samuccayaH nimittam ced syAt nimitta anuvartanam /
   anvayavyatirekābhyāṃ cārtho dvandvanibandhanaḥ // BVaky_3,14.202 //	anvaya vyatirekAByAm ca arTaH dvandva nibanDanaH // BVakI _3,14.202 //
   samuccitanimittatve cārthasyāpagame 'pi vā /	samuccita nimitta tve ca arTasya apagame api vA /
   svabhāvasiddhe dvandvasya liṅgasaṃkhye vyavasthite // BVaky_3,14.203 //	svaBAva sidDe dvandvasya liFga saMKye vyavasTite // BVakI _3,14.203 //
   padāntarasthasyārthasya dyotakatvān na yujyate /	pada antara sTasya arTasya dyotaka tvAt na yujyate /
   nipāto liṅgasaṃkhyābhyāṃ dvandvas tv arthasya vācakaḥ // BVaky_3,14.204 //	nipAtaH liFga saMKyAByAm dvandvaH tu arTasya vAcakaH // BVakI _3,14.204 //
   nimittānuvidhāne ca dravyadharmānapekṣaṇāt /	nimitta anuviDAne ca dravya Darma anapekzaNAt /
   guṇapradhānabhāvena kriyāyogo na kalpate // BVaky_3,14.205 //	guNa praDAna BAvena kriyA yogaH na kalpate // BVakI _3,14.205 //
   yasya nāsti kriyāyogaḥ svatantro 'sau na vidyate /	yasya na asti kriyA yogaH svatantraH asO na vidyate /
   artho dvandvasya tatra syād upādānam anarthakam // BVaky_3,14.206 //	arTaH dvandvasya tatra syAt upAdAnam anarTakam // BVakI _3,14.206 //
   samuccayavato 'rthasya vācako nānuvartate /	samuccayavataH arTasya vAcakaH na anuvartate /
   nimittam api cāsyārthaḥ svadharmair yujyate tataḥ // BVaky_3,14.207 //	nimittam api ca asya arTaH svaDarmEH yujyate tatas // BVakI _3,14.207 //
   bāhyo nāsty āśrayo dvandve viśeṣau tatra hi śrutau /	bAhyaH na asti ASrayaH dvandve viSezO tatra hi SrutO /
   samuccayas tadādhāras taddharmair vyapadiśyate // BVaky_3,14.208 //	samuccayaH tad ADAraH tad DarmEH vyapadiSyate // BVakI _3,14.208 //
   yo vāvayavabhedābhyāṃ bhedavadbhyām ivānvitaḥ /	yaH vA avayava BedAByAm BedavadByAm iva anvitaH /
   ekaḥ samūho dharmān sa bhāgayoḥ pratipadyate // BVaky_3,14.209 //	ekaH samUhaH DarmAn sa BAgayoH pratipadyate // BVakI _3,14.209 //
   ekaś ca dvyātmako 'rtho 'sau bhedābhedasamanvitaḥ /	ekaH ca dvi AtmakaH arTaH asO Beda aBeda samanvitaH /
   yau bhedāv āśritas tatsthe liṅgasaṃkhye prapadyate // BVaky_3,14.210 //	yO BedO ASritaH tad sTe liFga saMKye prapadyate // BVakI _3,14.210 //
   yathā svaśabdābhihite caitrārthe na prayujyate /	yaTA sva Sabda aBihite cEtra arTe na prayujyate /
   caitraśabdo bahuvrihāv aprayogas tathā bhavet // BVaky_3,14.211 //	cEtra SabdaH bahuvrihO aprayogaH taTA Bavet // BVakI _3,14.211 //
   yathā gaur iti śuklāder abhidhānaṃ na vidyate /	yaTA gOH iti Sukla AdeH aBiDAnam na vidyate /
   evaṃ yasyābhisaṃbandho gobhis tāvat pratīyate // BVaky_3,14.212 //	evam yasya aBisaMbanDaH goBiH tAvat pratIyate // BVakI _3,14.212 //
   saṃbandhī niyato rūḍhaś citrāṇāṃ na ca vidyate /	saMbanDI niyataH rUXaH citrANAm na ca vidyate /
   gavāṃ yathā vajrapāṇis tryakṣe vā 'pi vyavasthitaḥ // BVaky_3,14.213 //	gavAm yaTA vajrapANiH tryakze vA api vyavasTitaH // BVakI _3,14.213 //
   śabdāntaratvād vākyeṣu viśeṣā yady api śrutāḥ /	Sabda antara tvAt vAkyezu viSezAH yadi api SrutAH /
   vṛttiśabdo 'nya evāyaṃ sāmānyasyābhidhāyakaḥ // BVaky_3,14.214 //	vRtti SabdaH anyaH eva ayam sAmAnyasya aBiDAyakaH // BVakI _3,14.214 //
   agor acitragoś caiva rūpabhedān nivartakaḥ /	agoH acitragoH ca eva rUpa BedAt nivartakaH /
   na citragur viśeṣāṇāṃ rūpābhedāt tu vācakaḥ // BVaky_3,14.215 //	na citraguH viSezANAm rUpa aBedAt tu vAcakaH // BVakI _3,14.215 //
   yathā citragur ity etat prayukte na prayujyate /	yaTA citraguH iti etat prayukte na prayujyate /
   evaṃ yadi syāt sāmānyaṃ tasya na syāt pratiśrutiḥ // BVaky_3,14.216 //	evam yadi syAt sAmAnyam tasya na syAt pratiSrutiH // BVakI _3,14.216 //
   sarvādayo viśeṣās tu pradeśānāṃ nivartakāḥ /	sarva AdayaH viSezAH tu pradeSAnAm nivartakAH /
   yathā pradeśāḥ sāmānya  pradeśāntarabādhakāḥ // BVaky_3,14.217 //	yaTA pradeSAH sAmAnya pradeSa antara bADakAH // BVakI _3,14.217 //
   vibhaktyarthābhidhānād vā ṣaṣṭhī nānuprayujyate /	viBakti arTa aBiDAnAt vA zazWI na anuprayujyate /
   dravyasyānabhidhānāt tu tacchabdo 'nuprayujyate // BVaky_3,14.218 //	dravyasya anaBiDAnAt tu tad SabdaH anuprayujyate // BVakI _3,14.218 //
   sāmānādhikaraṇyaṃ cen matublopāt prakalpate /	sAmAnADikaraNyam ced matublopAt prakalpate /
   matupo 'pi tadarthatvād anavasthā prasajyate // BVaky_3,14.219 //	matupaH api tad arTa tvAt anavasTA prasajyate // BVakI _3,14.219 //
   saṃbandhasya ca saṃbandī saṃbandho 'nyaḥ prasajyate /	saMbanDasya ca saMbandI saMbanDaH anyaH prasajyate /
   vibhaktyarthapradhāne ca kriyāyogo na kalpate // BVaky_3,14.220 //	viBakti arTa praDAne ca kriyA yogaH na kalpate // BVakI _3,14.220 //
   vibhaktyarthapradhānatvāt tatas tatreti na kriyā /	viBakti arTa praDAna tvAt tatas tatra iti na kriyA /
   dṛśyādiḥ karmakartrādi  nimittatvāya kalpate // BVaky_3,14.221 //	dRSya AdiH karma kartR Adi nimitta tvAya kalpate // BVakI _3,14.221 //
   antarbhavec ca saṃbandhaḥ prādhānyābhihitaḥ katham /	antar Bavet ca saMbanDaH prADAnya aBihitaH kaTam /
   sa prātipadikārthaś ca tathābhūtaḥ kathaṃ bhatvet // BVaky_3,14.222 //	sa prAtipadikA arTaH ca taTABUtaH kaTam Ba tvet // BVakI _3,14.222 //
   asaṃbhavāt tu saṃbandhe saṃbandhasahacāriṇi /	asaMBavAt tu saMbanDe saMbanDa sahacAriNi /
   jātisaṃkhyāsamāhāra  kāryāṇām iva saṃbhavaḥ // BVaky_3,14.223 //	jAti saMKyA samAhAra kAryANAm iva saMBavaH // BVakI _3,14.223 //
   so 'yam ity abhisaṃbandhād viśiṣṭāśrayavācinām /	saH ayam iti aBisaMbanDAt viSizwa ASraya vAcinAm /
   śuklādival liṅgasaṃkhye śāstrārambhād bhaviṣyataḥ // BVaky_3,14.224 //	Sukla Adi vat liFga saMKye SAstra AramBAt BavizyataH // BVakI _3,14.224 //
   bhedena tu vivakṣāyāṃ sāmānye vā vivakṣite /	Bedena tu vivakzAyAm sAmAnye vA vivakzite /
   saliṅgasya sasaṃkhyasya padārthasyāgatir bhavet // BVaky_3,14.225 //	sa liFgasya sa saMKyasya padArTasya AgatiH Bavet // BVakI _3,14.225 //
   sādhutvaṃ na vibhaktyartha  mātre vṛttasya dṛśyate /	sADu tvam na viBakti arTa mAtre vRttasya dRSyate /
   kṛtsnārthavṛtteḥ sādhutvam ity arthagrahaṇaṃ kṛtam // BVaky_3,14.226 //	kRtsnA arTa vRtteH sADu tvam iti arTa grahaNam kRtam // BVakI _3,14.226 //
   so 'yam ity abhisaṃbandhād dravyavṛttir ayaṃ yadā /	saH ayam iti aBisaMbanDAt dravya vRttiH ayam yadA /
   saliṅgasya sasaṃkhyasya tadā sādhutvam ucyate // BVaky_3,14.227 //	sa liFgasya sa saMKyasya tadA sADu tvam ucyate // BVakI _3,14.227 //
   antarbhūtavibhaktyarthe ṣaṣṭhī na śrūyate yathā /	antarBUta viBakti arTe zazWI na SrUyate yaTA /
   tathāśrutiḥ prasajyeta liṅgasaṃkhyābhidhāyinām // BVaky_3,14.228 //	taTA aSrutiH prasajyeta liFga saMKyA aBiDAyinAm // BVakI _3,14.228 //
   sādharmyam avyayena syād bahuvrīhes tathā sati /	sADarmyam avyayena syAt bahu vrIheH taTA sati /
   liṅgasaṃkhyānimittasya saṃskārasyāpavartanāt // BVaky_3,14.229 //	liFga saMKyA nimittasya saMskArasya apavartanAt // BVakI _3,14.229 //
   prayuktena ca saṃbandhāc caitrādiśravanaṃ bhavet /	prayuktena ca saMbanDAt cEtra Adi Sravanam Bavet /
   vinā vibhaktyā saṃbandho vibhaktyā vidyate vinā // BVaky_3,14.230 //	vinA viBaktyA saMbanDaH viBaktyA vidyate vinA // BVakI _3,14.230 //
   abhidhāne 'pi saṃkhyāyāḥ saṃkhyātvaṃ na nivartate /	aBiDAne api saMKyAyAH saMKyA tvam na nivartate /
   ṣaṣṭhyarthasyābhidhāne tu syāt prātipadikārthatā // BVaky_3,14.231 //	zazWI arTasya aBiDAne tu syAt prAtipadikA arTa tA // BVakI _3,14.231 //
   anuprayogasiddhyarthaṃ na vibhaktyarthakalpanā /	anuprayoga sidDi arTam na viBakti arTa kalpanA /
   vastvantaram upakṣiptam iti ke cit pracakṣate // BVaky_3,14.232 //	vastu antaram upakziptam iti ke cit pracakzate // BVakI _3,14.232 //
   saṃbandibhir viśiṣṭānām saṃbandhānāṃ nimittatā /	saMbandiBiH viSizwAnAm saMbanDAnAm nimitta tA /
   saṃbandhair vā viśiṣṭānāṃ tadvatāṃ syān nimittatā // BVaky_3,14.233 //	saMbanDEH vA viSizwAnAm tadvatAm syAt nimitta tA // BVakI _3,14.233 //
   ke cit saṃyogino daṇḍād viṣāṇāt samavāyinaḥ /	ke cit saMyoginaH daNxAt vizANAt samavAyinaH /
   tadvati pratyayān āhur bahuvrīhiṃ tathaiva ca // BVaky_3,14.234 //	tadvati pratyayAn AhuH bahuvrIhim taTA eva ca // BVakI _3,14.234 //
   bhinnaṃ saṃbandhibhedena saṃbandham apare viduḥ /	Binnam saMbanDi Bedena saMbanDam apare viduH /
   nimittaṃ sa vibhaktyarthaḥ samāsenābhidhīyate // BVaky_3,14.235 //	nimittam sa viBakti arTaH samAsena aBiDIyate // BVakI _3,14.235 //
   pradhānam anyārthatayā bhinnaṃ svair upasarjanaiḥ /	praDAnam anya arTa tayA Binnam svEH upasarjanEH /
   nimittam abbidheyaṃ vā sarvapaścād apekṣyate // BVaky_3,14.236 //	nimittam abbiDA iyam vA sarva paScAt apekzyate // BVakI _3,14.236 //
   svāmini vyatirekaś ca vākye yady api dṛśyate /	svAmini vyatirekaH ca vAkye yadi api dRSyate /
   prādhānya eva tasyeṣṭo bahuvrīhir vivakṣite // BVaky_3,14.237 //	prADAnyaH eva tasya izwaH bahuvrIhiH vivakzite // BVakI _3,14.237 //
   gavāṃ viśeṣaṇatvena yadā tadvān pravartate /	gavAm viSezaNa tvena yadA tadvAn pravartate /
   asyaitā iti tatrārthe bahuvrīhir na vidyate // BVaky_3,14.238 //	asya etAH iti tatra arTe bahuvrIhiH na vidyate // BVakI _3,14.238 //
   yadā pratyavamarśas tu tāsāṃ svāmī gavām iti /	yadA pratyavamarSaH tu tAsAm svAmI gavAm iti /
   gobhis tadābhisaṃbandho nimittatvāya kalpate // BVaky_3,14.239 //	goBiH tadA aBisaMbanDaH nimitta tvAya kalpate // BVakI _3,14.239 //
   apekṣamānaḥ saṃbandhaṃ rūḍhitvasya nivṛttaye /	apekzamAnaH saMbanDam rUXi tvasya nivRttaye /
   nimittānuvidhāyitvāt taddharmārthaḥ prasajyate // BVaky_3,14.240 //	nimitta anuviDAyi tvAt tad Darma arTaH prasajyate // BVakI _3,14.240 //
   nānā citrā iti yathā nimittam anurudhyate /	nAnA citrAH iti yaTA nimittam anuruDyate /
   nānābhūte 'pi vṛttaḥ san bahuvrīhis tathā bhavet // BVaky_3,14.241 //	nAnA BUte api vRttaH san bahuvrIhiH taTA Bavet // BVakI _3,14.241 //
   saṃbandhini nimitte tu dravyadharmo na hīyate /	saMbanDini nimitte tu dravya DarmaH na hIyate /
   liṅgābhāvo hi liṅgasya virodhitvena vartate // BVaky_3,14.242 //	liFga aBAvaH hi liFgasya viroDi tvena vartate // BVakI _3,14.242 //
   saṃkhvāvāṃl liṅgavāmś cārtho 'bhinnadharmā, nimittataḥ /	saMKvAvAn liFgavAmH ca arTaH aBinna DarmA, nimittataH /
   āsanna eva dravyatvāt taddharmair na virudhyate // BVaky_3,14.243 //	AsannaH eva dravya tvAt tad DarmEH na viruDyate // BVakI _3,14.243 //
   vibhaktyarthena cāviṣṭaṃ śuddhaṃ ceti dvidhā sthitam /	viBakti arTena ca Avizwam SudDam ca iti dviDA sTitam /
   dravyaṃ śuddhasya yo dharmaḥ sa na syād anyadharmaṇaḥ // BVaky_3,14.244 //	dravyam SudDasya yaH DarmaH sa na syAt anya DarmaNaH // BVakI _3,14.244 //
   dravyamātrasya nirdeśe bhedo 'yam avivakṣitaḥ /	dravya mAtrasya nirdeSe BedaH ayam avivakzitaH /
   granthe pūrvatra bhedas tu dvitīye 'nupradarśitaḥ // BVaky_3,14.245 //	granTe pUrvatra BedaH tu dvitIye anupradarSitaH // BVakI _3,14.245 //
   dravyasya grahaṇaṃ cātra liṅgasaṃkhyāviśeṣaṇam /	dravyasya grahaNam ca atra liFga saMKyA viSezaNam /
   dravyāśritatvaṃ hi tayos tato 'nyasya na sidhyataḥ // BVaky_3,14.246 //	dravya ASrita tvam hi tayoH tatas anyasya na siDyataH // BVakI _3,14.246 //
   saṃbandhibhinnasaṃbandha  parichinne pravartate /	saMbanDi Binna saMbanDa pariCinne pravartate /
   samāso dravyasāmānye viśiṣṭārthānupātini // BVaky_3,14.247 //	samAsaH dravya sAmAnye viSizwa arTa anupAtini // BVakI _3,14.247 //
   dravyadharmānatikrānto bhedadharmeṣv avasthitaḥ /	dravya DarmAn atikrAntaH Beda Darmezu avasTitaH /
   bhaviṣyadāśrayāpekṣe liṅgasaṃkhye prapadyate // BVaky_3,14.248 //	Bavizyat ASraya apekze liFga saMKye prapadyate // BVakI _3,14.248 //
   śāstrapravṛttibhede 'pi laukiko 'rtho na bhidyate /	SAstra pravRtti Bede api lOkikaH arTaH na Bidyate /
   nañsamase yatas tatra trayaḥ pakṣā vicāritāḥ // BVaky_3,14.249 //	naQsamase yatas tatra trayaH pakzAH vicAritAH // BVakI _3,14.249 //
   śabdāntare 'pi caikatvam āśrityaivaṃ vicāraṇā /	Sabda antare api ca eka tvam ASritya evam vicAraNA /
   abrahmaṇādiṣu nañaḥ prayogo na hi vidyate // BVaky_3,14.250 //	abrahmaNA Adizu naQaH prayogaH na hi vidyate // BVakI _3,14.250 //
   prāk samāsāt padārthānāṃ nivṛttir dyotyate nañā /	prAk samAsAt padArTAnAm nivRttiH dyotyate naQA /
   svabhāvato nivṛttānāṃ rūpābhedād alakṣitā // BVaky_3,14.251 //	svaBAvataH nivRttAnAm rUpa aBedAt alakzitAH // BVakI _3,14.251 //
   brāhmaṇādisthayā vākyeṣv ākhyātapadavācyayā /	brAhmaNa Adi sTayA vAkyezu AKyAta pada vAcyayA /
   kriyayā yasya saṃbandho vṛttis tasya na vidyate // BVaky_3,14.252 //	kriyayA yasya saMbanDaH vRttiH tasya na vidyate // BVakI _3,14.252 //
   pācakādipadasthā cen nañā saṃbadhyate kriyā /	pAcaka Adi pada sTA ced naQA saMbaDyate kriyA /
   tatra sattānupādānāt tripakṣī nopapadyate // BVaky_3,14.253 //	tatra sattA anupAdAnAt tri pakzI na upapadyate // BVakI _3,14.253 //
   sattayaivābhisaṃbandho yadi sarvatra kalpyate /	sat tayA eva aBisaMbanDaH yadi sarvatra kalpyate /
   asann iti samāse 'smin sattānyā parikalpyatām // BVaky_3,14.254 //	asan iti samAse asmin sattA anyA parikalpyatAm // BVakI _3,14.254 //
   ktvānte ca tumunante ca nañsamāse na dṛśyate /	ktvA ante ca tumunante ca naQsamAse na dRSyate /
   viśeṣaṇaviśeṣyatvaṃ nañāsattābhidhāyinā // BVaky_3,14.255 //	viSezaNa viSezya tvam naQA satta aBiDAyinA // BVakI _3,14.255 //
   kriyāyāḥ sādhanādhāra  sāmānye nañ vyavasthitaḥ /	kriyAyAH sADana ADAra sAmAnye nan vyavasTitaH /
   tato viśiṣṭair ādhārair yujyate brāhmaṇādibhiḥ // BVaky_3,14.256 //	tatas viSizwEH ADArEH yujyate brAhmaNa AdiBiH // BVakI _3,14.256 //
   vṛttau yathā gatādyartham upādāya nirādayaḥ /	vRttO yaTA gata Adi arTam upAdAya nirAdayaH /
   yujyante sādhanādhārair nañsamāse 'pi sa kramaḥ // BVaky_3,14.257 //	yujyante sADana ADArEH naQsamAse api sa kramaH // BVakI _3,14.257 //
   tatrāsati naño vṛtter brāhmaṇakṣatriyādibhiḥ /	tatra asati naQaH vRtteH brAhmaNa kzatriya AdiBiH /
   viśeṣaṇaviśeṣyatvaṃ kalpyate kubjakhañjavat // BVaky_3,14.258 //	viSezaNa viSezya tvam kalpyate kubja KaQja vat // BVakI _3,14.258 //
   kāmacāre ca saty evam asataḥ syāt pradhānatā, /	kAmacAre ca sati evam asataH syAt praDAna tA, /
   guṇatvam itareṣāṃ ca teṣāṃ vā syāt pradhānatā // BVaky_3,14.259 //	guNa tvam itarezAm ca tezAm vA syAt praDAna tA // BVakI _3,14.259 //
   prādhānyenāśritāḥ pūrvaṃ śruteḥ sāmānyavṛttayaḥ /	prADAnyena ASritAH pUrvam SruteH sAmAnya vRttayaH /
   viśeṣa eva prakrāntā brāhmaṇakṣatrivādavaḥ // BVaky_3,14.260 //	viSezaH eva prakrAntAH brAhmaNa kzatri vAdavaH // BVakI _3,14.260 //
   yathā gaurādibhis teṣām avacchedo vidhīyate /	yaTA gOra AdiBiH tezAm avacCedaH viDIyate /
   asatāpy anabhivyaktaṃ tādātmyaṃ vyajyate tathā // BVaky_3,14.261 //	asatA api anaBivyaktam tAdAtmyam vyajyate taTA // BVakI _3,14.261 //
   yathā sattābhidhānāya sann arthaḥ parikalpyate /	yaTA sattA aBiDAnAya san arTaH parikalpyate /
   tathāsattābhidhānāya nirupākhyo 'pi kalpate // BVaky_3,14.262 //	taTA asattA aBiDAnAya nirupAKyaH api kalpate // BVakI _3,14.262 //
   kṣatriyādau padaṃ kṛtvā buddhiḥ sattāntarāśrayā /	kzatriya AdO padam kRtvA budDiH sattA antara ASrayAH /
   jātyā bhinnāṃ tataḥ sattāṃ prasaktām apakarṣati // BVaky_3,14.263 //	jAtyA BinnAm tatas sattAm prasaktAm apakarzati // BVakI _3,14.263 //
   abhāva iti bhāvasya pratiṣedhe vivakṣite /	aBAvaH iti BAvasya pratizeDe vivakzite /
   sopākhyatvam anāśritya pratiṣedho na kalpate // BVaky_3,14.264 //	sa upAKya tvam anASritya pratizeDaH na kalpate // BVakI _3,14.264 //
   anekadharmavacanāḥ śabdāḥ saṅghābhidhāyinaḥ /	aneka Darma vacanAH SabdAH saFGa aBiDAyinaH /
   ekadeśeṣu vartante tulyarūpāḥ svabhāvataḥ // BVaky_3,14.265 //	eka deSezu vartante tulya rUpAH svaBAvataH // BVakI _3,14.265 //
   yathaikadeśakaraṇāt kṛta itv abhidhīyate /	yaTA eka deSa karaNAt kRtaH itu aBiDIyate /
   akṛtaś ceti saṃghātaḥ sa evābrāhmaṇe kramaḥ // BVaky_3,14.266 //	akRtaH ca iti saMGAtaH saH eva abrAhmaNe kramaH // BVakI _3,14.266 //
   brāhmaṇo 'brāhmaṇas tasmād upanyāsāt prasajyate /	brAhmaNaH abrAhmaNaH tasmAt upanyAsAt prasajyate /
   akṛte vā kṛtāsaṅgād aviśiṣṭaṃ kṛtākṛtāt // BVaky_3,14.267 //	akRte vA kRta AsaFgAt aviSizwam kRta akRtAt // BVakI _3,14.267 //
   amukhyasaṃbhave tatra mukhyasya vinivṛttaye /	amuKya saMBave tatra muKyasya vinivRttaye /
   śāstrānvākhyānasamaye nañ prayukto viśeṣakaḥ // BVaky_3,14.268 //	SAstra anvAKyAna samaye nan prayuktaH viSezakaH // BVakI _3,14.268 //
   padārthānupaghātena dṛśyate 'nyaviśeṣaṇam /	padArTa anupaGAtena dRSyate anya viSezaNam /
   atha jātimato 'rthasya kaś cid dharmo nivartitaḥ // BVaky_3,14.269 //	aTa jAtimataH arTasya kaH cit DarmaH nivartitaH // BVakI _3,14.269 //
   avaśyaṃ brāhmaṇe kaś cit kva cid dharmo na vidyate /	avaSyam brAhmaNe kaH cit kva cit DarmaH na vidyate /
   viśeṣāvacanāt tatra nañaḥ śrutir anarthikā // BVaky_3,14.270 //	viSezA vacanAt tatra naQaH SrutiH anarTikAH // BVakI _3,14.270 //
   aviśiṣṭasya paryāyo nañviśiṣṭaḥ prasajyate /	aviSizwasya paryAyaH naQviSizwaH prasajyate /
   anvākhyānād dhi sādhutvam evaṃbhūte pratīyate // BVaky_3,14.271 //	anvAKyAnAt Di sADu tvam evaMBUte pratIyate // BVakI _3,14.271 //
   padārthānupaghātena yady apy atra viśeṣaṇam /	padArTa anupaGAtena yadi api atra viSezaNam /
   upacārasato 'rthasya sāvasthā dyotyate nañā // BVaky_3,14.272 //	upacAra sataH arTasya sA avasTA dyotyate naQAH // BVakI _3,14.272 //
   viśeṣyeṣu yathābhūtaḥ padārthaḥ samavasthitaḥ /	viSezyezu yaTABUtaH padArTaH samavasTitaH /
   tathābhūte tathābhāvo gamyate bhedahetubhiḥ // BVaky_3,14.273 //	taTABUte taTA aBAvaH gamyate Beda hetuBiH // BVakI _3,14.273 //
   nivṛtte 'vayavas tasmin padārthe vartate katham /	nivRtte avayavaH tasmin padArTe vartate kaTam /
   nānimittā hi śabdasya pravṛttir upapadyate // BVaky_3,14.274 //	na animittAH hi Sabdasya pravRttiH upapadyate // BVakI _3,14.274 //
   ārāc chabdavad ekasya viruddhe 'rthe svabhāvataḥ /	ArAt Sabda vat ekasya virudDe arTe svaBAvataH /
   śabdasya vṛttir yady asti nañaḥ śrutir anarthikā // BVaky_3,14.275 //	Sabdasya vRttiH yadi asti naQaH SrutiH anarTikAH // BVakI _3,14.275 //
   atha svabhāvo vacanād anvākhyeyatvam arhati /	aTa svaBAvaH vacanAt anvAKyeya tvam arhati /
   tad vācyam aprasiddhatvān nañārtho vinivartyate // BVaky_3,14.276 //	tat vAcyam aprasidDa tvAt naQa arTaH vinivartyate // BVakI _3,14.276 //
   yady apy ubhayavṛttitvaṃ pradhānaṃ tu pratīyate /	yadi api uBaya vRtti tvam praDAnam tu pratIyate /
   prasthānaṃ gamyate śuddhe tadarthe 'pi na tiṣṭhatau // BVaky_3,14.277 //	prasTAnam gamyate SudDe tad arTe api na tizWatO // BVakI _3,14.277 //
   kimartham atathābhūte 'sati mukhyārthasaṃbhave /	kimarTam ataTABUte asati muKya arTa saMBave /
   bhede brāhmaṇaśabdasya vṛttir abhyupagamyate // BVaky_3,14.278 //	Bede brAhmaNa Sabdasya vRttiH aByupagamyate // BVakI _3,14.278 //
   ayaṃ padārtha etasmin kṣatriyādau na vidyate /	ayam padArTaH etasmin kzatriya AdO na vidyate /
   iti tadvacanaḥ śabdaḥ pratyayāya prayujyate // BVaky_3,14.279 //	iti tad vacanaH SabdaH pratyayAya prayujyate // BVakI _3,14.279 //
   buddher viṣayatāṃ prāpte śabdād arthe pratīyate /	budDeH vizaya tAm prApte SabdAt arTe pratIyate /
   pravṛttir vā nivṛttir vā grutyā hy artho 'nusajyate // BVaky_3,14.280 //	pravRttiH vA nivRttiH vA grutyAH hi arTaH anusajyate // BVakI _3,14.280 //
   asamyagupadeśād vā nimittāt saṃśayasya vā /	asamyak upadeSAt vA nimittAt saMSayasya vA /
   śabdapravṛttir na tv asti loṣṭādiṣu viparyayāt // BVaky_3,14.281 //	Sabda pravRttiH na tu asti lozwa Adizu viparyayAt // BVakI _3,14.281 //
   anekasmād asa iti prādhānye sati sidhyati /	anekasmAt asaH iti prADAnye sati siDyati /
   sāpekṣatvaṃ pradhānānām evaṃ yuktaṃ tvatalvidhau // BVaky_3,14.282 //	sa apekza tvam praDAnAnAm evam yuktam tu atalviDO // BVakI _3,14.282 //
   ekasya ca pradhānatvāt tadviśeṣaṇasaṃnidhau /	ekasya ca praDAna tvAt tad viSezaNa saMniDO /
   pradhānadharmāvyāvṛttir ato na vacanāntaram // BVaky_3,14.283 //	praDAna Darma avyAvRttiH atas na vacana antaram // BVakI _3,14.283 //
   pradhānam atra bhedyatvād ekārtho vikṛto nañā /	praDAnam atra Bedya tvAt eka arTaH vikRtaH naQAH /
   hitvā svadharmān vartante dvyādayo 'py ekatāṃ gatāḥ // BVaky_3,14.284 //	hitvA svaDarmAn vartante dvi AdayaH api eka tAm gatAH // BVakI _3,14.284 //
   brāhmaṇatvaṃ yathāpannā nañyuktāḥ kṣatriyādayaḥ /	brAhmaNa tvam yaTA ApannAH naQyuktAH kzatriya AdayaH /
   dvitvādiṣu tathaikatvaṃ nañyogād upacaryate // BVaky_3,14.285 //	dvi tva Adizu taTA ekatvam naQyogAt upacaryate // BVakI _3,14.285 //
   ekatvayogam āsādya sa dharmaḥ pratiṣidhyate /	eka tva yogam AsAdya sa DarmaH pratiziDyate /
   dvyādibhyas teṣu tacchabdo vartate brāhmaṇādivat // BVaky_3,14.286 //	dvi AdiByaH tezu tad SabdaH vartate brAhmaNa Adi vat // BVakI _3,14.286 //
   āviṣṭasaṃkhyo vākye 'sau yathā dvyādau prayujyate /	Avizwa saMKyaH vAkye asO yaTA dvi AdO prayujyate /
   vṛttau tasya pradhānatvāt sā saṃkhyā na nivartate // BVaky_3,14.287 //	vRttO tasya praDAna tvAt sA saMKyA na nivartate // BVakI _3,14.287 //
   pratiṣedhyo yathābhūtas tathābhūto 'nuṣajyate /	pratizeDyaH yaTABUtaH taTABUtaH anuzajyate /
   vacanāntarayoge hi na so 'rthaḥ pratiṣidhyate // BVaky_3,14.288 //	vacana antara yoge hi na saH arTaH pratiziDyate // BVakI _3,14.288 //
   aśukla iti kṛṣṇādir yathārthaḥ saṃpratīyate /	aSuklaH iti kRzNa AdiH yaTArTaH saMpratIyate /
   saṃkhyāntaraṃ tathāneka ity atrāpy abhidhīyate // BVaky_3,14.289 //	saMKyA antaram taTA anekaH iti atra api aBiDIyate // BVakI _3,14.289 //
   kriyāprasaṅgāt sarveṣu karmasv aṅgīkṛteṣu ca /	kriyA prasaFgAt sarvezu karmasu aFgIkRtezu ca /
   ekasmin pratiṣiddhe 'pi prāptam anyat pratīyate // BVaky_3,14.290 //	ekasmin pratizidDe api prAptam anyat pratIyate // BVakI _3,14.290 //
   kriyāśrutiś ca prakrānte prasajyapratiṣedhane /	kriyA SrutiH ca prakrAnte prasajya pratizeDane /
   paryudāse tu niyataṃ saṃkhyeyāntaram ucyate // BVaky_3,14.291 //	paryudAse tu niyatam saMKyeya antaram ucyate // BVakI _3,14.291 //
   dhātvarthaḥ karmaviṣayo vyapadiṣṭaḥ svasādhanaiḥ /	DAtvarTaH karma vizayaH vyapadizwaH sva sADanEH /
   arthāt sarvāṇi karmāṇi prāg ākṣipyāvatiṣṭhate // BVaky_3,14.292 //	arTAt sarvANi karmANi prAk Akzipya avatizWate // BVakI _3,14.292 //
   nirjñātasādhanādhāre yatrākhyāte prayujyate /	nirjQAta sADana ADAre yatra AKyAte prayujyate /
   aneka iti paścāc ca tiṣṭhatīty anuṣajyate // BVaky_3,14.293 //	anekaH iti paScAt ca tizWati iti anuzajyate // BVakI _3,14.293 //
   sādhyatvāt tatra siddhena kriyā dravyeṇa lakṣyate /	sADya tvAt tatra sidDena kriyA dravyeNa lakzyate /
   prāg evāṅgīkṛtaṃ dravyam ataḥ pūrveṇa bhidyate // BVaky_3,14.294 //	prAk eva aFgIkRtam dravyam atas pUrveNa Bidyate // BVakI _3,14.294 //
   saṃkhyaiva pratiṣedhena saṃkhyāntaram apekṣate /	saMKyA eva pratizeDena saMKyA antaram apekzate /
   vākye 'pi tena naikatva  mātram eva nivartyate // BVaky_3,14.295 //	vAkye api tena na ekatva mAtram eva nivartyate // BVakI _3,14.295 //
   snehāntarād avacchedas tathāsatteḥ pratīyate /	sneha antarAt avacCedaH taTA asatteH pratIyate /
   tailena bhojane 'prāpte na tv anyad upasecanam // BVaky_3,14.296 //	tElena Bojane aprApte na tu anyat upasecanam // BVakI _3,14.296 //
   ekārthe vartamānābhyām asatā brāhmaṇena ca /	eka arTe vartamAnAByAm asatA brAhmaNena ca /
   yadā jātyantaraṃ bāhyaṃ kṣatriyādy apadiśyate // BVaky_3,14.297 //	yadA jAti antaram bAhyam kzatriya Adi apadiSyate // BVakI _3,14.297 //
   śyāmeva śastrī kanyeti yathānyad vyapadiśyate /	SyAmA iva SastrI kanyA iti yaTA anyat vyapadiSyate /
   asan brāhmaṇa ity ābhyāṃ tathānye kṣatriyādayaḥ // BVaky_3,14.298 //	asan brAhmaNaH iti AByAm taTA anye kzatriya AdayaH // BVakI _3,14.298 //
   asāsno gaur iti yathā, gavayo vyapadiśyate /	asAsnaH gOH iti yaTA, gavayaH vyapadiSyate /
   jātyantaraṃ na gor eva sasnābhāvaḥ pratīyate // BVaky_3,14.299 //	jAti antaram na goH eva sa snABAvaH pratIyate // BVakI _3,14.299 //
   tulyarūpaṃ yathākhyātaṃ kaṇṭakair bhedahetubhiḥ /	tulya rUpam yaTA AKyAtam kaNwakEH Beda hetuBiH /
   khadiraṃ jātibhedena kharjūrāt pratipadyate // BVaky_3,14.300 //	Kadiram jAti Bedena KarjUrAt pratipadyate // BVakI _3,14.300 //
   avidyamānabrāhmaṇyo yādṛśo brāhmaṇo bhavet /	avidyamAna brAhmaNyaH yAdRSaH brAhmaNaH Bavet /
   aṅgīkṛtopamānena tathānyo 'rtho 'bhidhīyate // BVaky_3,14.301 //	aFgIkRta upamAnena taTA anyaH arTaH aBiDIyate // BVakI _3,14.301 //
   avṛṣṭayo yathā varsā nīhārābhrasamāvṛtāḥ /	avRzwayaH yaTA varsAH nIhAra aBra samAvRtAH /
   tadrūpatvāt sa hemanta ity abhinnaḥ pratīyate // BVaky_3,14.302 //	tad rUpa tvAt sa hemantaH iti aBinnaH pratIyate // BVakI _3,14.302 //
   apare brāhmaṇādīnāṃ sarveṣāṃ jātivācinām /	apare brAhmaNa AdInAm sarvezAm jAti vAcinAm /
   dravyasyānyapadārthatve nañā yogaṃ pracakṣate // BVaky_3,14.303 //	dravyasya anya padArTa tve naQAH yogam pracakzate // BVakI _3,14.303 //
   na caivaṃviṣayaḥ kaś cid bahuvrīhiḥ prakalpate /	na ca evaMvizayaH kaH cit bahuvrIhiH prakalpate /
   agur aśva iti vyāptir nañsamāsena yasya na // BVaky_3,14.304 //	aguH aSvaH iti vyAptiH naQsamAsena yasya na // BVakI _3,14.304 //
   dvandvaikadeśinor uktā paravalliṅgatā yataḥ /	dvandva eka deSinoH uktA para vat liFga tA yatas /
   avarṣāsu tato 'siddhir iṣṭayor liṅgasaṃkhyayoḥ // BVaky_3,14.305 //	avarzAsu tatas asidDiH izwayoH liFga saMKyayoH // BVakI _3,14.305 //
   viśeṣaṇaṃ brāhmaṇādi kriyāsaṃbandhino 'sataḥ /	viSezaNam brAhmaNa Adi kriyA saMbanDinaH asataH /
   yadā viṣayabhinnaṃ tat tadāsattvam pratīyate // BVaky_3,14.306 //	yadA vizaya Binnam tat tadA asattvam pratIyate // BVakI _3,14.306 //
   brāhmaṇatvena cāsattvād ucyate sat tad anyathā /	brAhmaNa tvena ca asattvAt ucyate sat tat anyaTA /
   asad ity api sattvena sataḥ sattā nivartyate // BVaky_3,14.307 //	asat iti api sattvena sataH sattA nivartyate // BVakI _3,14.307 //
   samanyadravyavṛttitvān nimittānuvidhāyinaḥ /	samanya dravya vRtti tvAt nimitta anuviDAyinaH /
   ayogo liṅgasaṃkhyābhyāṃ syād vā sāmānyadharmatā // BVaky_3,14.308 //	ayogaH liFga saMKyAByAm syAt vA sAmAnya DarmatA // BVakI _3,14.308 //
   prāg asattvābhidhāyitvaṃ samāse dravyavācitā /	prAk asattva aBiDAyi tvam samAse dravya vAcitAH /
   nimittānuvidhānaṃ ca na sarvatra svabhāvataḥ // BVaky_3,14.309 //	nimitta anuviDAnam ca na sarvatra svaBAvataH // BVakI _3,14.309 //
   nimittānuvidhāne ca kriyāyogo na kalpate /	nimitta anuviDAne ca kriyA yogaH na kalpate /
   tathā cāvyapadeśyatvād upādānam anarthakam // BVaky_3,14.310 //	taTA ca avyapadeSya tvAt upAdAnam anarTakam // BVakI _3,14.310 //
   asatsāmānyavṛttir vā viśeṣaiḥ kṣatriyādibhiḥ /	asat sAmAnya vRttiH vA viSezEH kzatriya AdiBiH /
   prayuktair āśrayair bhinno yāti talliṅgasaṃkhyatām // BVaky_3,14.311 //	prayuktEH ASrayEH BinnaH yAti tad liFga saMKyatAm // BVakI _3,14.311 //
   prāg āśrayo hi bhedāya pradhāne 'bhyantarīkṛtaḥ /	prAk ASrayaH hi BedAya praDAne aByantarIkRtaH /
   punaḥ pratyavamarśena vibhakta iva dṛśyate // BVaky_3,14.312 //	punar pratyavamarSena viBaktaH iva dRSyate // BVakI _3,14.312 //
   samāse śrūyate svārtho yena tadvāṃs tadāśrayaḥ /	samAse SrUyate sva arTaH yena tat vAn tad ASrayaH /
   dravyaṃ tu liṅgasaṃkhyāvad asatābhyantarīkṛtam // BVaky_3,14.313 //	dravyam tu liFga saMKyA vat asatA aByantarIkRtam // BVakI _3,14.313 //
   ekārthaviṣayau śabdau tasminn anyārthavartinau /	eka arTa vizayO SabdO tasmin anya arTa vartinO /
   asataiva tu bhedānāṃ sarveṣām upasaṃgrahaḥ // BVaky_3,14.314 //	asatA eva tu BedAnAm sarvezAm upasaMgrahaH // BVakI _3,14.314 //
   te kṣatriyādibhir vācyā vācyā vā sarvanāmabhiḥ /	te kzatriya AdiBiH vAcyA vAcyA vA sarva nAmaBiH /
   yāntīvānyapadārthatvaṃ naño rūpāvikalpanāt // BVaky_3,14.315 //	yAnti iva anya padArTa tvam naQaH rUpa avikalpanAt // BVakI _3,14.315 //
   viśeṣasyāprayoge tu liṅgasaṃkhye na sidhyataḥ /	viSezasya aprayoge tu liFga saMKye na siDyataH /
   avarṣādiṣu dosaś ca hemanto 'nyāśrayo yataḥ // BVaky_3,14.316 //	avarza Adizu dosaH ca hemantaH anya ASrayaH yatas // BVakI _3,14.316 //
   ākṛtiḥ sarvaśabdānāṃ yadā vācyā pratīyate /	AkRtiH sarva SabdAnAm yadA vAcyA pratIyate /
   ekatvād ekaśabdatvaṃ nyāyyaṃ tasyāś ca varṇyate // BVaky_3,14.317 //	ekatvAt eka Sabda tvam nyAyyam tasyAH ca varNyate // BVakI _3,14.317 //
   āviṣṭaliṅgatā tasyāṃ syād grāmyapagusaṅghavat /	Avizwa liFga tA tasyAm syAt grAmya pagu saFGa vat /
   dravyabhede 'pi caikatvāt tatraikavacanaṃ bhavet // BVaky_3,14.318 //	dravya Bede api ca eka tvAt tatra eka vacanam Bavet // BVakI _3,14.318 //
   āśrayāṇāṃ hi liṅgaiḥ sā niyatair eva yujyate /	ASrayANAm hi liFgEH sA niyatEH eva yujyate /
   tathā ca yuktavadbhāve pratiṣedho nirarthakaḥ // BVaky_3,14.319 //	taTA ca yukta vat BAve pratizeDaH nirarTakaH // BVakI _3,14.319 //
   sarvatrāviṣṭaliṅgatvaṃ lokaliṅgaparigrahe /	sarvatra Avizwa liFga tvam loka liFga parigrahe /
   virodhitvāt prasajyeta nāśritaṃ tac ca laukikam // BVaky_3,14.320 //	viroDi tvAt prasajyeta na ASritam tat ca lOkikam // BVakI _3,14.320 //
   sāmānyam ākṛtir bhāvo jātir ity atra laukikam /	sAmAnyam AkRtiH BAvaH jAtiH iti atra lOkikam /
   liṅgaṃ na saṃbhavaty eva tenānyat parigṛhyate // BVaky_3,14.321 //	liFgam na saMBavati eva tena anyat parigRhyate // BVakI _3,14.321 //
   pravṛttir iti sāmānyaṃ lakṣaṇaṃ tasya kathyate /	pravRttiH iti sAmAnyam lakzaNam tasya kaTyate /
   āvirbhāvas tirobhāvaḥ sthitiś cety atha bhidyate // BVaky_3,14.322 //	AvirBAvaH tiroBAvaH sTitiH ca iti aTa Bidyate // BVakI _3,14.322 //
   pravṛttimantaḥ sarve 'rthās tisṛbhiś ca pravṛttibhiḥ /	pravRttimantaH sarve arTAH tisRBiH ca pravRttiBiH /
   satataṃ na viyujyante vācaś caivātra saṃbhavaḥ // BVaky_3,14.323 //	satatam na viyujyante vAcaH ca eva atra saMBavaH // BVakI _3,14.323 //
   yaś cāpravṛttidharmārthaś citirūpeṇa gṛhyate /	yaH ca apravRtti Darma arTaH citi rUpeNa gRhyate /
   anuyātīva so 'nyeṣāṃ pravṛttīr viśvagāśrayāḥ // BVaky_3,14.324 //	anuyAti iva saH anyezAm pravRttIH viSvak ASrayAH // BVakI _3,14.324 //
   tenāsya citirūpaṃ ca citikālaś ca bhidyate /	tena asya citi rUpam ca citi kAlaH ca Bidyate /
   tasya svarūpabhedas tu na kaś cid api vidyate // BVaky_3,14.325 //	tasya svarUpa BedaH tu na kaH cit api vidyate // BVakI _3,14.325 //
   acetaneṣu caitanyaṃ saṃkrāntam iva dṛśyate /	acetanezu cEtanyam saMkrAntam iva dRSyate /
   pratibimbakadharmeṇa yat tac chabdanibandhanam // BVaky_3,14.326 //	pratibimbaka DarmeNa yat tat Sabda nibanDanam // BVakI _3,14.326 //
   avasthā tādṛśī nāsti yā liṅgena na yujyate /	avasTA tAdRSI na asti yA liFgena na yujyate /
   kva cit tu śabdasaṃskāro liṅgasyānāśraye sati // BVaky_3,14.327 //	kva cit tu Sabda saMskAraH liFgasya anASraye sati // BVakI _3,14.327 //
   kṛttaddhitābhidheyānāṃ bhāvānāṃ na virudhyate /	kRttadDita aBiDeyAnAm BAvAnAm na viruDyate /
   śāstre liṅgaṃ guṇāvasthā tathā cākṛtir iṣyate // BVaky_3,14.328 //	SAstre liFgam guNa avasTA taTA ca AkRtiH izyate // BVakI _3,14.328 //
   liṅgaṃ prati na bhedo 'sti dravyapakṣe 'pi kaś cana /	liFgam prati na BedaH asti dravya pakze api kaH cana /
   tasmāt sapta vikalpā ye saivātrāviṣṭaliṅgatā // BVaky_3,14.329 //	tasmAt sapta vikalpAH ye sA eva atra Avizwa liFga tA // BVakI _3,14.329 //
   vacane niyamaḥ śāstrād dravyasyābhyupagamyate /	vacane niyamaH SAstrAt dravyasya aByupagamyate /
   yatas tad ākṛtau śāstram anyathaiva samarthyate // BVaky_3,14.330 //	yatas tat AkRtO SAstram anyaTA eva samarTyate // BVakI _3,14.330 //
   vartate yo bahuṣv artho 'bhede tasya vivakṣite /	vartate yaH bahuzu arTaH aBede tasya vivakzite /
   svāśrayair vyapadiṣṭasya śāstre vacanam ucyate // BVaky_3,14.331 //	sva ASrayEH vyapadizwasya SAstre vacanam ucyate // BVakI _3,14.331 //
   yadā tv āśrayabhedena bheda eva pratīyate /	yadA tu ASraya Bedena BedaH eva pratIyate /
   ākṛter dravyapakṣena tadā bhedo na vidyate // BVaky_3,14.332 //	AkRteH dravya pakzena tadA BedaH na vidyate // BVakI _3,14.332 //
   abhede tv ekaśabdatvāc chāstrāc ca vacane sati /	aBede tu eka Sabda tvAt SAstrAt ca vacane sati /
   ekaśeṣo na vaktavyo vacanānāṃ ca saṃbhavaḥ // BVaky_3,14.333 //	eka SezaH na vaktavyaH vacanAnAm ca saMBavaH // BVakI _3,14.333 //
   nanu cānabhidheyatve dravyasya tadapāśrayaḥ /	nanu ca anaBiDeya tve dravyasya tad apASrayaH /
   ākṛter upakāro 'yaṃ dravyābhāvān na kalpate // BVaky_3,14.334 //	AkRteH upakAraH ayam dravya aBAvAt na kalpate // BVakI _3,14.334 //
   vyapadeśo 'bhidheyena na śāstre kaś cid āśritaḥ /	vyapadeSaH aBiDeyena na SAstre kaH cit ASritaH /
   dravyaṃ nāma padārtho yo na ca sa pratiṣidhyate // BVaky_3,14.335 //	dravyam nAma padArTaH yaH na ca sa pratiziDyate // BVakI _3,14.335 //
   guṇabhāvo 'bhidheyatvaṃ prati dravyasya nāśritaḥ /	guNa BAvaH aBiDeya tvam prati dravyasya na ASritaH /
   upakāri guṇaḥ śeṣaḥ parārtha iti kalpanā // BVaky_3,14.336 //	upakAri guNaH SezaH para arTaH iti kalpanAH // BVakI _3,14.336 //
   dravye na guṇabhāvo 'sti vinādravyābhidhāyitām /	dravye na guNa BAvaH asti vinA adravya aBiDAyitAm /
   ākṛtau vā pradhānatvam ata evaṃ samarthyate // BVaky_3,14.337 //	AkRtO vA praDAna tvam atas evam samarTyate // BVakI _3,14.337 //
   kaiś cid guṇapradhānatvaṃ nāmākhyātavad iṣyate /	kEH cit guNa praDAna tvam nAma AKyAta vat izyate /
   na vṛttivat parārthasya guṇabhāvas tu varṇyate // BVaky_3,14.338 //	na vRtti vat para arTasya guNa BAvaH tu varNyate // BVakI _3,14.338 //
   guṇabhūtasya nānātvād ākṛter ekaśabdatā /	guNa BUtasya nAnAtvAt AkRteH eka Sabda tA /
   siddho vacanabhedaś ca dravyabhedasamanvayāt // BVaky_3,14.339 //	sidDaH vacana BedaH ca dravya Beda samanvayAt // BVakI _3,14.339 //
   sādhanaṃ guṇabhāvena kriyāyā bhedakaṃ yathā /	sADanam guNa BAvena kriyAyAH Bedakam yaTA /
   ākhyāteṣv ekaśabdāyā jāter dravyaṃ tathocyate // BVaky_3,14.340 //	AKyAtezu eka SabdAyAH jAteH dravyam taTA ucyate // BVakI _3,14.340 //
   ekatve tulyarūpatvāc chabdānāṃ pratipādane /	eka tve tulya rUpa tvAt SabdAnAm pratipAdane /
   nimittāt tadvato 'rthasya viśiṣṭagrahaṇe sati // BVaky_3,14.341 //	nimittAt tadvataH arTasya viSizwa grahaNe sati // BVakI _3,14.341 //
   so 'yam ity abhisaṃbandhād āśrayair ākṛteḥ saha /	saH ayam iti aBisaMbanDAt ASrayEH AkRteH saha /
   pravṛttau bhinnaśabdāyāṃ liṅgasaṃkhye prasidhyataḥ // BVaky_3,14.342 //	pravRttO Binna SabdAyAm liFga saMKye prasiDyataH // BVakI _3,14.342 //
   prāk ca jātyabhisaṃbandhāt sarvanāmābhidheyatā /	prAk ca jAti aBisaMbanDAt sarva nAma aBiDeya tA /
   vastūpalakṣaṇaṃ sattve prayujyante tyadādayaḥ // BVaky_3,14.343 //	vastu upalakzaNam sattve prayujyante tyad AdayaH // BVakI _3,14.343 //
   pākau pākā iti yathā bhedakaḥ kaiś cid āśrayaḥ /	pAkO pAkAH iti yaTA BedakaH kEH cit ASrayaH /
   iṣyate cānupādāno dharmo 'sau guṇavācinām // BVaky_3,14.344 //	izyate ca anupAdAnaH DarmaH asO guNa vAcinAm // BVakI _3,14.344 //
   āśrayasyānupādāne kevalaṃ labhate yadi /	ASrayasya anupAdAne kevalam laBate yadi /
   ādhāradharmān sāmānyaṃ purastāt tad vicāritam // BVaky_3,14.345 //	ADAra DarmAn sAmAnyam purastAt tat vicAritam // BVakI _3,14.345 //
   jātau pūrvaṃ pravṛttānāṃ śabdānāṃ jātivācinām /	jAtO pUrvam pravRttAnAm SabdAnAm jAti vAcinAm /
   aśabdavācyāt saṃbandhād vyaktir apy upajāyate // BVaky_3,14.346 //	aSabda vAcyAt saMbanDAt vyaktiH api upajAyate // BVakI _3,14.346 //
   so 'yam ity abhisaṃbandhāj jātidharmopacaryate /	saH ayam iti aBisaMbanDAt jAti Darma upacaryate /
   dravyaṃ tadāśrayo bhedo jāteś cābhyupagamyate // BVaky_3,14.347 //	dravyam tad ASrayaH BedaH jAteH ca aByupagamyate // BVakI _3,14.347 //
   mañcaśabdo yathādheyaṃ mañceṣv eva vyavasthitaḥ /	maQca SabdaH yaTADeyam maQcezu eva vyavasTitaH /
   tattvenāha tathā jāti  śabdo dravyeṣu vartate // BVaky_3,14.348 //	tattvena Aha taTA jAti SabdaH dravyezu vartate // BVakI _3,14.348 //
   tatra jātipadārthatvaṃ tathaivābhyupagamyate /	tatra jAti padArTa tvam taTA eva aByupagamyate /
   jātir utsṛṣṭasaṃkhyā tu dravyātmany anuṣajyate // BVaky_3,14.349 //	jAtiH utsRzwa saMKyA tu dravya Atmani anuzajyate // BVakI _3,14.349 //
   asyedam iti vā yatra so 'yam ity api vā śrutiḥ /	asya idam iti vA yatra saH ayam iti api vA SrutiH /
   vartate paradharmeṇa tad anyad abhidhīyate // BVaky_3,14.350 //	vartate para DarmeNa tat anyat aBiDIyate // BVakI _3,14.350 //
   yat pradhānaṃ na tasyāsti svarūpam anirūpanāt /	yat praDAnam na tasya asti sva rUpam anirUpanAt /
   guṇasya cātmanā dravyaṃ tadbhāvenopalakṣyate // BVaky_3,14.351 //	guNasya ca AtmanA dravyam tad BAvena upalakzyate // BVakI _3,14.351 //
   guṇasya bhedakāle tu prādhānyam upajāyate /	guNasya Beda kAle tu prADAnyam upajAyate /
   saṃsargaśrutir artheṣu sākṣād eva na vartate // BVaky_3,14.352 //	saMsarga SrutiH arTezu sAkzAt eva na vartate // BVakI _3,14.352 //
   jātau vṛtto yadā dravye sa śabdo vartate punaḥ /	jAtO vRttaH yadA dravye sa SabdaH vartate punar /
   jāter eva padārthatvaṃ na tadābhyupagamyate // BVaky_3,14.353 //	jAteH eva padArTa tvam na tadA aByupagamyate // BVakI _3,14.353 //
   pravṛttānāṃ punar vṛttir ekatvenopavarṇyate /	pravRttAnAm punar vRttiH ekatvena upavarNyate /
   pratipatter upāyeṣu na tattvam anugamyate // BVaky_3,14.354 //	pratipatteH upAyezu na tattvam anugamyate // BVakI _3,14.354 //
   apṛthakśabdavācyasya jātir āśrīyate yadā /	apRTak Sabda vAcyasya jAtiH ASrIyate yadA /
   dravyasya sati saṃsparśe tadā jātipadārthatā // BVaky_3,14.355 //	dravyasya sati saMsparSe tadA jAti padArTa tA // BVakI _3,14.355 //
   dravyasya sati saṃsparśe dravyam āśrīyate yadā /	dravyasya sati saMsparSe dravyam ASrIyate yadA /
   vācyaṃ tenaiva śabdena tadā dravyapadārthatā // BVaky_3,14.356 //	vAcyam tena eva Sabdena tadA dravya padArTa tA // BVakI _3,14.356 //
   apṛthakśabdavācyāpi bhedamātre pravartate /	apRTak Sabda vAcyA api Beda mAtre pravartate /
   yadā saṃbandhavaj jātiḥ sāpi dravyapadārthatā // BVaky_3,14.357 //	yadA saMbanDa vat jAtiH sA api dravya padArTa tA // BVakI _3,14.357 //
   atyantabhinnayor eva jātidravyābhidhāyinoḥ /	atyanta BinnayoH eva jAti dravya aBiDAyinoH /
   avācyasyopakāritva āśrite tūbhayārthatā // BVaky_3,14.358 //	avAcyasya upakAritvaH ASrite tu uBaya arTa tA // BVakI _3,14.358 //
   āśrite tv āśrayakṛtaṃ bhedam abhyupagacchatā /	ASrite tu ASraya kRtam Bedam aByupagacCatA /
   punaś cāpy ekaśabdatvaṃ jātiśabde 'nuvarṇitam // BVaky_3,14.359 //	punar ca api eka Sabda tvam jAti Sabde anuvarNitam // BVakI _3,14.359 //
   anirjātasya nirjñānaṃ yena tan mānam ucyate /	anirjAtasya nirjQAnam yena tat mAnam ucyate /
   prasthādi tena meyātmā sākalyenāvadhāryate // BVaky_3,14.360 //	prasTa Adi tena meyA AtmA sAkalyena avaDAryate // BVakI _3,14.360 //
   anirjñātaṃ prasiddhena yena taddharma gamyate /	anirjQAtam prasidDena yena tad Darma gamyate /
   sākalyenāparijñānād upamānaṃ tad ucyate // BVaky_3,14.361 //	sAkalyena aparijQAnAt upamAnam tat ucyate // BVakI _3,14.361 //
   dvayoḥ samānayor dharma upamānopameyayoḥ /	dvayoH samAnayoH DarmaH upamAna upameyayoH /
   samāsa upamānānāṃ śabdais tadabhidhāyibhiḥ // BVaky_3,14.362 //	samAse upamAnAnAm SabdEH tad aBiDAyiBiH // BVakI _3,14.362 //
   ādhārabhedād bhedo yaḥ śyāmatve so 'vivakṣitaḥ /	ADAra BedAt BedaH yaH SyAma tve saH avivakzitaH /
   guṇo 'sāv āśritaikatvo bhinnādhāraḥ pratīyate // BVaky_3,14.363 //	guNaH asO ASrita eka tvaH Binna ADAraH pratIyate // BVakI _3,14.363 //
   guṇayor niyato bhedo guṇajātes tathaikatā /	guNayoH niyataH BedaH guNa jAteH taTA ekatA /
   ekatve 'tyantabhede vā, nopamānasya saṃbhavaḥ // BVaky_3,14.364 //	eka tve atyanta Bede vA, na upamAnasya saMBavaH // BVakI _3,14.364 //
   jātimātravyapekṣāyām upamārtho na kaś cana /	jAti mAtra vyapekzAyAm upamA arTaH na kaH cana /
   śyāmatvam ekaṃ guṇayor ubhayor api vartate // BVaky_3,14.365 //	SyAma tvam ekam guNayoH uBayoH api vartate // BVakI _3,14.365 //
   yenaiva hetunā śyāmā śastrī tatra pratīyate /	yena eva hetunA SyAmA SastrI tatra pratIyate /
   sa hetur devadattāyāḥ pratyaye na viśiṣyate // BVaky_3,14.366 //	sa hetuH devadattAyAH pratyaye na viSizyate // BVakI _3,14.366 //
   āśrayād yo guṇe bhedo jāter yā cāviśiṣṭatā /	ASrayAt yaH guNe BedaH jAteH yA ca aviSizwa tA /
   tābhyām ubhābhyāṃ dravyātmā savyāpāraḥ pratīyate // BVaky_3,14.367 //	tAByAm uBAByAm dravya AtmA sa vyApAraH pratIyate // BVakI _3,14.367 //
   so 'yam ekatvanānātve vyavahāraḥ samāśritaḥ /	saH ayam eka tva nAnAtve vyavahAraH samASritaH /
   bhedābhedavimarśena vyatikīrṇena vartate // BVaky_3,14.368 //	Beda aBeda vimarSena vyatikIrNena vartate // BVakI _3,14.368 //
   śyāmety evābhidhiyeta jātimātre vivakṣite /	SyAmA iti eva aBiDiyeta jAti mAtre vivakzite /
   śastryādinām upādāne tatra nāsti prayojanam // BVaky_3,14.369 //	Sastri AdinAm upAdAne tatra na asti prayojanam // BVakI _3,14.369 //
   aśabdavācyo yo bhedaḥ śyāmamātre na vartate /	aSabda vAcyaH yaH BedaH SyAma mAtre na vartate /
   śyāmeṣu keṣu cid vṛttir yasya so 'tra vyapekṣyate // BVaky_3,14.370 //	SyAmezu kezu cit vRttiH yasya saH atra vyapekzyate // BVakI _3,14.370 //
   śyāmeṣu keṣu cit kiṃ cit kiṃ cit sarvatra vartate /	SyAmezu kezu cit kim cit kim cit sarvatra vartate /
   sāmānyaṃ kaś cid ekasmiñ chyāme bhedo vyavasthitaḥ // BVaky_3,14.371 //	sAmAnyam kaH cit ekasmin CyAme BedaH vyavasTitaH // BVakI _3,14.371 //
   tathā hi sati saurabhye bhedo jātyutpalādiṣu /	taTA hi sati sOraBye BedaH jAti utpala Adizu /
   gandhānāṃ sati bhede tu sādṛśyam upalabhyate // BVaky_3,14.372 //	ganDAnAm sati Bede tu sAdRSyam upalaByate // BVakI _3,14.372 //
   guṇānām āśrayād bhedaḥ svato vāpy anugamyate /	guNAnAm ASrayAt BedaH svatas vA api anugamyate /
   anirdeśyād viśeṣād vā saṃkarād vā guṇāntaraiḥ // BVaky_3,14.373 //	anirdeSyAt viSezAt vA saMkarAt vA guNa antarEH // BVakI _3,14.373 //
   upamānaṃ prasiddhatvāt sarvatra vyatiricyate /	upamAnam prasidDa tvAt sarvatra vyatiricyate /
   upameyatvam ādhikye sāmye vā na nivartate // BVaky_3,14.374 //	upameya tvam ADikye sAmye vA na nivartate // BVakI _3,14.374 //
   anyais tu mānaṃ jātyādi bhedyasyārthasya varṇyate /	anyEH tu mAnam jAti Adi Bedyasya arTasya varNyate /
   anirjñātasvarūpo hi jñeyo 'rthas tena mīyate // BVaky_3,14.375 //	anirjQAta svarUpaH hi jQeyaH arTaH tena mIyate // BVakI _3,14.375 //
   mitas tu svena mānena prasiddho yo guṇāśrayaḥ /	mitaH tu svena mAnena prasidDaH yaH guNa ASrayaH /
   āśrayāntaramānāya svadharmeṇa pravartate // BVaky_3,14.376 //	ASraya antara mAnAya svaDarmeNa pravartate // BVakI _3,14.376 //
   rūpāntareṇa saṃsparśo rūpāntaravatāṃ satām /	rUpa antareNa saMsparSaH rUpa antaravatAm satAm /
   bhinnena yasya bhedyānām upamānaṃ tad ucyate // BVaky_3,14.377 //	Binnena yasya BedyAnAm upamAnam tat ucyate // BVakI _3,14.377 //
   dharmaḥ samānaḥ śyāmādir upamānopameyayoḥ /	DarmaH samAnaH SyAma AdiH upamAna upameyayoH /
   āśriyamānaprādhānyo dharmeṇānyena bhidyate // BVaky_3,14.378 //	ASriyamAna prADAnyaH DarmeNa anyena Bidyate // BVakI _3,14.378 //
   śastrīkumāryoḥ sadṛśaḥ śyāma ity evam āśrite /	SastrIkumAryoH sadRSaH SyAmaH iti evam ASrite /
   vyapadeśyam aneneti nimittaṃ guṇayoḥ sthitam // BVaky_3,14.379 //	vyapadeSyam anena iti nimittam guNayoH sTitam // BVakI _3,14.379 //
   yadā nimittais tadvanto gacchantīva tadātmatām /	yadA nimittEH tadvantaH gacCanti iva tad AtmatAm /
   bhedāśrayaṃ tadākhyānam upamānopameyayoḥ // BVaky_3,14.380 //	Beda ASrayam tat AKyAnam upamAna upameyayoH // BVakI _3,14.380 //
   tattvāsaṅgavivakṣāyāṃ yeṣu bhedo nivartate /	tattva asaFga vivakzAyAm yezu BedaH nivartate /
   luptopamāni tāny āhus taddharmeṇa samāśrayāt // BVaky_3,14.381 //	lupta upamAni tAni AhuH tad DarmeNa samASrayAt // BVakI _3,14.381 //
   śastryāṃ prasiddhaṃ śyāmatvaṃ mānaṃ sā tena mīyate /	SastryAm prasidDam SyAma tvam mAnam sA tena mIyate /
   anyā śyāmā tu tadrūpā tenātyantaṃ na mīyate // BVaky_3,14.382 //	anyA SyAmA tu tad rUpA tena atyantam na mIyate // BVakI _3,14.382 //
   śastriṃ svena guṇenāto mimānām āśrayāntaram /	Sastrim svena guNena atas mimAnAm ASraya antaram /
   asamāptaguṇaṃ siddher upamānaṃ pracakṣate // BVaky_3,14.383 //	asamApta guNam sidDeH upamAnam pracakzate // BVakI _3,14.383 //
   upameye sthito dharmaḥ śruto 'nyatrānumīyate /	upameye sTitaH DarmaH SrutaH anyatra anumIyate /
   śruto 'tha vopamānastha upameye 'numiyate // BVaky_3,14.384 //	SrutaH aTa vA upamAna sTaH upameye anumiyate // BVakI _3,14.384 //
   adhīyate brāhmaṇavat kṣatriyā iti dṛśyate /	aDIyate brAhmaNa vat kzatriyAH iti dRSyate /
   upameyasya bhinnatvād vacanaṃ kṣatriyāśrayam // BVaky_3,14.385 //	upameyasya Binna tvAt vacanam kzatriya ASrayam // BVakI _3,14.385 //
   sādhāraṇaṃ bruvan dharma kva cid eva vyavasthitam /	sADAraNam bruvan Darma kva cit eva vyavasTitam /
   sāmānyavacanaḥ śabda iti sūtre 'padiśyate // BVaky_3,14.386 //	sAmAnya vacanaH SabdaH iti sUtre apadiSyate // BVakI _3,14.386 //
   nābhedena na bhedena guṇo dviṣṭho 'bhidhīyate /	nABedena na Bedena guNaH dvizWaH aBiDIyate /
   bhinnayor dharmayor ekaḥ śrūyate 'nyaḥ pratīyate // BVaky_3,14.387 //	BinnayoH DarmayoH ekaH SrUyate anyaH pratIyate // BVakI _3,14.387 //
   nātyantāya mimīte yat sāmānye samavasthitam /	na atyantAya mimIte yat sAmAnye samavasTitam /
   sādṛśyād upameyārtha  samīpe parikalpyate // BVaky_3,14.388 //	sAdRSyAt upameya arTa samIpe parikalpyate // BVakI _3,14.388 //
   mānaṃ prati samīpaṃ vā sādṛśyena pratīyate /	mAnam prati samIpam vA sAdRSyena pratIyate /
   paricchedād dhi sādṛśyam iha mānopamānayoḥ // BVaky_3,14.389 //	paricCedAt Di sAdRSyam iha mAna upamAnayoH // BVakI _3,14.389 //
   ekajātivyapekṣāyāṃ tad evety avasīyate /	eka jAti vyapekzAyAm tat eva iti avasIyate /
   bhedasyaiva vyapekṣāyām anyad eveti gamyate // BVaky_3,14.390 //	Bedasya eva vyapekzAyAm anyat eva iti gamyate // BVakI _3,14.390 //
   karmatvaṃ karaṇatvaṃ ca bhedenaivāśritaṃ yataḥ /	karma tvam karaNa tvam ca Bedena eva ASritam yatas /
   atyantaikatvaviṣayo na syāt tenātra samśayaḥ // BVaky_3,14.391 //	atyanta eka tva vizayaH na syAt tena atra samSayaH // BVakI _3,14.391 //
   bhede 'pi tulyarūpatvāc chālīmṃ tān iti dṛśyate /	Bede api tulya rUpa tvAt SAlImm tAn iti dRSyate /
   jātyabhedāt sa evāyam iti bhinno 'bhidhīyate // BVaky_3,14.392 //	jAtya BedAt saH eva ayam iti BinnaH aBiDIyate // BVakI _3,14.392 //
   kathaṃ hy avayavo 'nyasya syād anya iti cocyate /	kaTam hi avayavaH anyasya syAt anyaH iti ca ucyate /
   atyantabhede nānātvaṃ yatra tattvaṃ na vidyate // BVaky_3,14.393 //	atyanta Bede nAnAtvam yatra tattvam na vidyate // BVakI _3,14.393 //
   abhedasya vivakṣāyām ekatvaṃ saṅghasaṅghinoḥ /	aBedasya vivakzAyAm eka tvam saFGa saFGinoH /
   saṅghinor na tv abhedo 'sti tathānyatvam udāhṛtam // BVaky_3,14.394 //	saFGinoH na tu aBedaH asti taTA anya tvam udAhRtam // BVakI _3,14.394 //
   tatrābhinnavyapekṣāyām upamārtho na vidyate /	tatra aBinna vyapekzAyAm upamA arTaH na vidyate /
   yo hi gaur iti vijñāne hetuḥ so 'sti gavāntare // BVaky_3,14.395 //	yaH hi gOH iti vijQAne hetuH saH asti gavA antare // BVakI _3,14.395 //
   vyāvṛttānāṃ viśeṣāṇāṃ vyāpāre tu vivakṣite /	vyAvRttAnAm viSezANAm vyApAre tu vivakzite /
   na kaś cid upakāro 'sti buddher buddhyantaraṃ prati // BVaky_3,14.396 //	na kaH cit upakAraH asti budDeH budDi antaram prati // BVakI _3,14.396 //
   kiṃ cid yatrāsti sāmānyaṃ yadi bhedāś ca ke cana /	kim cit yatra asti sAmAnyam yadi BedAH ca ke cana /
   gotvaṃ goṣv asti sāmānyaṃ bhedāś ca śabalādayaḥ // BVaky_3,14.397 //	go tvam gozu asti sAmAnyam BedAH ca Sabala AdayaH // BVakI _3,14.397 //
   sāmānyaṃ śyāmatānyaiva tad dhi sādhāraṇaṃ dvayoḥ /	sAmAnyam SyAma tA anya eva tat Di sADAraNam dvayoH /
   tad eva siddhyasiddhibhyāṃ bheda ity apadiśyate // BVaky_3,14.398 //	tat eva sidDi asidDiByAm BedaH iti apadiSyate // BVakI _3,14.398 //
   śyāmatvam eva sāmānyam anyeṣām ubhayoḥ sthitam /	SyAma tvam eva sAmAnyam anyezAm uBayoH sTitam /
   saṃpūrnatvāt tad anyasmād viśeṣa iti gamyate // BVaky_3,14.399 //	saMpUrna tvAt tat anyasmAt viSezaH iti gamyate // BVakI _3,14.399 //
   ākṛtau vāpi sāmānye kva cid eva vyavasthitāḥ /	AkRtO vA api sAmAnye kva cit eva vyavasTitAH /
   śyāmādau ye 'vasīyante viśeṣās ta ihāśritāḥ // BVaky_3,14.400 //	SyAma AdO ye avasIyante viSezAH te iha ASritAH // BVakI _3,14.400 //
   jāter abhede bhede vā sādṛśyaṃ tat pracakṣate /	jAteH aBede Bede vA sAdRSyam tat pracakzate /
   kaś cit kadā cit arthātmā tathābhūto 'padiśyate // BVaky_3,14.401 //	kaH cit kadA cit arTa AtmA taTABUtaH apadiSyate // BVakI _3,14.401 //
   yatrārthe pratyayābhedo na kadā cid vikalpate /	yatra arTe pratyaya aBedaH na kadA cit vikalpate /
   avidyamānabhedatvāt sa eka iti gamyate // BVaky_3,14.402 //	avidyamAna Beda tvAt saH ekaH iti gamyate // BVakI _3,14.402 //
   yo 'rtha āśritanānātvaḥ sa evety apadiśyate /	yaH arTaH ASrita nAnA tvaH saH eva iti apadiSyate /
   vyāpāraṃ jātibhāgasya tatrāpi pratijānate // BVaky_3,14.403 //	vyApAram jAti BAgasya tatra api pratijAnate // BVakI _3,14.403 //
   jātibhāgāśrayā prakhyā tatrābhinnā pravartate /	jAti BAj a ASrayA praKyA tatra aBinnA pravartate /
   vyaktibhāgāśrayā buddhis tatra bhedena jāyate // BVaky_3,14.404 //	vyakti BAga ASrayA budDiH tatra Bedena jAyate // BVakI _3,14.404 //
   anyatra vartamānaṃ sad bhedābhedasamanvitam /	anyatra vartamAnam sat Beda aBeda samanvitam /
   nimittaṃ punar anyatra nānātveneva gṛhyate // BVaky_3,14.405 //	nimittam punar anyatra nAnAtvena iva gRhyate // BVakI _3,14.405 //
   ādhāreṣu padanyāsaṃ kṛtvopaiti tadāśrayam /	ADArezu pada nyAsam kRtvA upEti tad ASrayam /
   sa sādṛśyasya viṣaya ity anyair apadiśyate // BVaky_3,14.406 //	sa sAdRSyasya vizayaH iti anyEH apadiSyate // BVakI _3,14.406 //
   parāpekṣe yathā bhāve kāraṇākhyā pravartate /	para apekze yaTA BAve kAraNa AKyA pravartate /
   tathānyādhigamāpekṣam upamānaṃ pracakṣate // BVaky_3,14.407 //	taTA anya aDigama apekzam upamAnam pracakzate // BVakI _3,14.407 //
   gurugiśyapitāputra  kriyākālādayo yathā /	guru giSya pitA putra kriyA kAla AdayaH yaTA /
   vyavahārās tathaupamyam apy apekṣānibandhanam // BVaky_3,14.408 //	vyavahArAH taTA Opamyam api apekzA nibanDanam // BVakI _3,14.408 //
   śyāmatvam upamāne ced vṛttaṃ vṛttau prayujyate /	SyAma tvam upamAne ced vRttam vRttO prayujyate /
   upameyaṃ samāsena bāhyaṃ tatrābhidhīyate // BVaky_3,14.409 //	upameyam samAsena bAhyam tatra aBiDIyate // BVakI _3,14.409 //
   ṭābanta eva caitrādau śyāmāśabdas tathā bhavet /	wAbantaH eva cEtra AdO SyAmA SabdaH taTA Bavet /
   sūtre ca prathamābhāvān na śyāmādyupasarjanam // BVaky_3,14.410 //	sUtre ca praTama aBAvAt na SyAma Adi upasarjanam // BVakI _3,14.410 //
   atha tv ekavibhaktitvād guṇatvād vopasarjanam /	aTa tu eka viBakti tvAt guNa tvAt vA upasarjanam /
   naivaṃ tittirikalmāṣyām iṣṭaḥ strīpratyayo bhavet // BVaky_3,14.411 //	na evam tittiri kalmAzyAm izwaH strI pratyayaH Bavet // BVakI _3,14.411 //
   satiśiṣṭabalīyastvād bāhye ṅiṣi ca saty api /	satiSizwa balIyaH tvAt bAhye Fizi ca sati api /
   upamānasvaro na syāt tasmāt stryantaḥ samasyate // BVaky_3,14.412 //	upamAna svaraH na syAt tasmAt strI antaH samasyate // BVakI _3,14.412 //
   guṇe na copamānasthe sāpekṣatvaṃ prakalpate /	guNe na ca upamAna sTe sa apekza tvam prakalpate /
   pradhānasya tathā na syād vyāghrādau liṅgadarśanam // BVaky_3,14.413 //	praDAnasya taTA na syAt vyAGra AdO liFga darSanam // BVakI _3,14.413 //
   tasmāt sati guṇatve 'pi prādhānyaṃ vigrahāntare /	tasmAt sati guNa tve api prADAnyam vigraha antare /
   naivaṃjātīyakaṃ śāstre saṃbhavaty upasarjanam // BVaky_3,14.414 //	na evaMjAtIyakam SAstre saMBavati upasarjanam // BVakI _3,14.414 //
   upameyātmani śyāmo vartamāno 'bhidhīyate /	upameya Atmani SyAmaH vartamAnaH aBiDIyate /
   upamāneṣv anirdiṣṭaḥ sāmarthyāt sa pratīyate // BVaky_3,14.415 //	upamAnezu anirdizwaH sAmarTyAt sa pratIyate // BVakI _3,14.415 //
   dravyamātre 'pi nirdiṣṭe candravaktre 'nugamyate /	dravya mAtre api nirdizwe candra vaktre anugamyate /
   viśiṣṭa eva candrastho guṇo nopaplavādayaḥ // BVaky_3,14.416 //	viSizwaH eva candra sTaH guNaH na upaplava AdayaH // BVakI _3,14.416 //
   bhedabhāvanayaitac ca samāse 'py upavarṇyate /	Beda BAvanayA etat ca samAse api upavarNyate /
   viśiṣṭaguṇabhinne 'rthe padam anyat prayujyate // BVaky_3,14.417 //	viSizwa guNa Binne arTe padam anyat prayujyate // BVakI _3,14.417 //
   yadi bhinnādhikaraṇo vacanād anugamyate /	yadi Binna aDikaraNaH vacanAt anugamyate /
   mṛgīva capalety atra puṃvadbhāvo na sidhyati // BVaky_3,14.418 //	mRgI iva capala iti atra puMvat BAvaH na siDyati // BVakI _3,14.418 //
   astrīpūrvapadatvāt tu puṃvadbhāvo bhaviṣyati /	astrI pUrva pada tvAt tu puMvat BAvaH Bavizyati /
   yathaiva mṛgadugdhādau na cet stryartho vivakṣyate // BVaky_3,14.419 //	yaTA eva mRga dugDa AdO na ced strI arTaH vivakzyate // BVakI _3,14.419 //
   śastrīva śastrīśyāmeti devadattaiva kathyate /	SastrI iva SastrI SyAma iti devadattA eva kaTyate /
   tasyām evobhayaṃ tasmād ucyate śāstravigrahe // BVaky_3,14.420 //	tasyAm eva uBayam tasmAt ucyate SAstra vigrahe // BVakI _3,14.420 //
   puṃvadbhāvasya siddhyarthaṃ pakṣe strīpratyayasya ca /	puMvat BAvasya sidDi arTam pakze strI pratyayasya ca /
   bahv apekṣyam atas tasyām ubhayapratipādanam // BVaky_3,14.421 //	bahu apekzyam atas tasyAm uBaya pratipAdanam // BVakI _3,14.421 //
   śyāmā śastrī yathā śyāmā śastrīkalpeti cocyate /	SyAmA SastrI yaTA SyAmA SastrI kalpA iti ca ucyate /
   tatropamānetarayoḥ śyāmety etad apekṣyate // BVaky_3,14.422 //	tatra upamAna itarayoH SyAmA iti etat apekzyate // BVakI _3,14.422 //
   atha śyāmeva śastrīyaṃ śyāmety evaṃ prayujyate /	aTa SyAm A iva SastrI iyam SyAmA iti evam prayujyate /
   śastrī yatheyam śyāmeti tāvad eva pratīyate // BVaky_3,14.423 //	SastrI yaTA iyam SyAmA iti tAvat eva pratIyate // BVakI _3,14.423 //
   upalakṣaṇamātrārthā guṇasyāsya yadi śrutiḥ /	upalakzaNa mAtra arTAH guNasya asya yadi SrutiH /
   pṛthag dvayoḥ śruto 'py eṣa neṣṭasvārthasya vācakaḥ // BVaky_3,14.424 //	pRTak dvayoH SrutaH api eza na izwasva arTasya vAcakaH // BVakI _3,14.424 //
   upameyaṃ tu yad vācyaṃ tasya cet pratipādane /	upameyam tu yat vAcyam tasya ced pratipAdane /
   savyāpārā guṇās tatra sarvasyoktiḥ sakṛcchrutau // BVaky_3,14.425 //	savya apArAH guNAH tatra sarvasya uktiH sakRt SrutO // BVakI _3,14.425 //
   prakārādhārabhedena viśeṣe samavasthitaḥ /	prakAra ADAra Bedena viSeze samavasTitaH /
   śabdāntarābhisaṃbandhe sāmānyavacanaḥ katham // BVaky_3,14.426 //	Sabda antara aBisaMbanDe sAmAnya vacanaH kaTam // BVakI _3,14.426 //
   sādṛśyamātraṃ sāmānyaṃ dviṣṭhaṃ kaiś cit pratīyate /	sAdRSya mAtram sAmAnyam dvizWam kEH cit pratIyate /
   guṇo bhede 'py abhedena dvivṛttir vā vivakṣitaḥ // BVaky_3,14.427 //	guNaH Bede api aBedena dvi vRttiH vA vivakzitaH // BVakI _3,14.427 //
   vyāpāro jātibhāgasya dravyayor vābhidhitsitaḥ /	vyApAraH jAti BAgasya dravyayoH vA aBiDitsitaH /
   rūpāt sāmānyavācitvaṃ prāg vā vṛtter udāhṛtam // BVaky_3,14.428 //	rUpAt sAmAnya vAci tvam prAk vA vRtteH udAhRtam // BVakI _3,14.428 //
   vyāghraśabdo yadā śauryāt puruṣārthe 'vatiṣṭhate /	vyAGra SabdaH yadA SOryAt puruza arTe avatizWate /
   tadādhikaraṇābhedāt samāsasyāsti saṃbhavaḥ // BVaky_3,14.429 //	tadA aDikaraNa aBedAt samAsasya asti saMBavaH // BVakI _3,14.429 //
   śūraśabdaprayoge tu vyāghraśabdo mṛge sthitaḥ /	SUra Sabda prayoge tu vyAGra SabdaH mRge sTitaH /
   bhinne 'dhikaraṇe vṛttes tatra naivāsti saṃbhavaḥ // BVaky_3,14.430 //	Binne aDikaraNe vRtteH tatra na eva asti saMBavaH // BVakI _3,14.430 //
   sāmānādhikaraṇye 'pi guṇabhedasya saṃbhavāt /	sAmAnADikaraNye api guNa Bedasya saMBavAt /
   prayogaḥ śūraśabdasya samāse 'py anuṣajyate // BVaky_3,14.431 //	prayogaH SUra Sabdasya samAse api anuzajyate // BVakI _3,14.431 //
   pūjopādhiś ca yo dṛṣṭaḥ kutsanopādhayaś ca ye /	pUjA upADiH ca yaH dRzwaH kutsana upADayaH ca ye /
   teṣāṃ bhinnanimittatvān niyamārthā punaḥ śrutiḥ // BVaky_3,14.432 //	tezAm Binna nimitta tvAt niyama arTA punar SrutiH // BVakI _3,14.432 //
   asaṃbhave 'pi vā vṛtteḥ syād etal liṅgadarśanam /	asaMBave api vA vRtteH syAt etat liFga darSanam /
   acver iti yathā liṅgam abhāve 'pi bhṛśādiṣu // BVaky_3,14.433 //	acveH iti yaTA liFgam aBAve api BRSa Adizu // BVakI _3,14.433 //
   vatyantāvayave vākye yad aupamyaṃ pratīyate /	vatyanta avayave vAkye yat Opamyam pratIyate /
   tatpratyayavidhau sūtre nirdeśo 'yaṃ vicāryate // BVaky_3,14.434 //	tad pratyaya viDO sUtre nirdeSaH ayam vicAryate // BVakI _3,14.434 //
   kriyety upādhiḥ prāthamyāt prakṛtyarthasya yady api /	kriyA iti upADiH prATamyAt prakRti arTasya yadi api /
   na prātipadikaṃ tatra kriyāvācy upapadyate // BVaky_3,14.435 //	na prAtipadikam tatra kriyA vAcI upapadyate // BVakI _3,14.435 //
   sattvavṛttasya śeṣe vā tṛtīyā sādhane 'pi vā /	sattva vRttasya Seze vA tRtIyA sADane api vA /
   tiṅām asattvavācitvād ubhayaṃ tan na vidyate // BVaky_3,14.436 //	tiFAm asattva vAci tvAt uBayam tat na vidyate // BVakI _3,14.436 //
   pākādayas tṛtīyāntāḥ sattvadharmasamanvayāt /	pAka AdayaH tRtIya antAH sattva Darma samanvayAt /
   na kriyety apadiśyante kṛtvo 'rthapratyaye yathā // BVaky_3,14.437 //	na kriyA iti apadiSyante kRtvas arTa pratyaye yaTA // BVakI _3,14.437 //
   ye cāvyayakṛtaḥ ke cit kriyādharmasamanvitāḥ /	ye ca avyaya kRtaH ke cit kriyA Darma samanvitAH /
   teṣām asattvavācitvaṃ tiṅantair na viśiṣyate // BVaky_3,14.438 //	tezAm asattva vAci tvam tiFantEH na viSizyate // BVakI _3,14.438 //
   kṛtvasujviṣayā yāpi śayitavyādiṣu kriyā /	kRtvasu jvizayA yA api SayitavyAdizu kriyA /
   upamānopameyatvaṃ tatrātyantam asaṃbhavi // BVaky_3,14.439 //	upamAna upameya tvam tatra atyantam asaMBavi // BVakI _3,14.439 //
   na kevalau dravyaguṇau tadvān vāpy upamīyate /	na kevalO dravya guNO tadvAn vA api upamIyate /
   śayitavyādibhis teṣu nopamārtho 'sti kaś cana // BVaky_3,14.440 //	SayitavyAdiBiH tezu na upama arTaH asti kaH cana // BVakI _3,14.440 //
   upamānopameyatve dravye cānuktadharmiṇi /	upamAna upameya tve dravye ca anukta DarmiNi /
   nimittatvena gamyante rūḍhayogāḥ kriyāguṇāḥ // BVaky_3,14.441 //	nimitta tvena gamyante rUXa yogAH kriyA guNAH // BVakI _3,14.441 //
   hotavyasadṛśo hotety atrāpy artho na vidyate /	hotavya sadRSaH hotA iti atra api arTaH na vidyate /
   virodhāt kriyayā tasmāt kriyāvān nopamīyate // BVaky_3,14.442 //	viroDAt kriyayA tasmAt kriyAvAn na upamIyate // BVakI _3,14.442 //
   kriyā samānajātiyā tadbhāvān nopamīyate /	kriyA samAna jAtiyA tad BAvAt na upamIyate /
   jātibhede 'pi pākena bhinnāḥ pākādayaḥ kriyāḥ // BVaky_3,14.443 //	jAti Bede api pAkena BinnAH pAka AdayaH kriyAH // BVakI _3,14.443 //
   ādhārabhedād bhinnāyām upamānasya saṃbhavaḥ /	ADAra BedAt BinnAyAm upamAnasya saMBavaH /
   adhyetavyena viprāṇāṃ tulyam adhyayanaṃ viśām // BVaky_3,14.444 //	aDyetavyena viprANAm tulyam aDyayanam viSAm // BVakI _3,14.444 //
   arthāt prakaraṇād vāpi yatrāpekṣyaṃ pratīyate /	arTAt prakaraNAt vA api yatra apekzyam pratIyate /
   sāmarthyād anapekṣasya tasya vṛttiḥ prasajyate // BVaky_3,14.445 //	sAmarTyAt anapekzasya tasya vRttiH prasajyate // BVakI _3,14.445 //
   tailapākena tulye ca ghṛtapāke vivakṣite /	tEla pAkena tulye ca GRta pAke vivakzite /
   kriyāvad api kāryāṇāṃ darśanāt pratyayo bhavet // BVaky_3,14.446 //	kriyAvat api kAryANAm darSanAt pratyayaH Bavet // BVakI _3,14.446 //
   atiṅgrahaṇam evaṃ tu samāsasya nivartakam /	atiFgrahaNam evam tu samAsasya nivartakam /
   gamanaṃ kārakasyeti ṇvuly anyasmin na saṃbhavet // BVaky_3,14.447 //	gamanam kArakasya iti Nu ulI anyasmin na saMBavet // BVakI _3,14.447 //
   sarvasya parihārārthaṃ samudāyatvam āśritam /	sarvasya parihAra arTam samudAya tvam ASritam /
   śuddhāyāḥ saṃbhavān na syāt kriyāyā brāhmaṇādiṣu // BVaky_3,14.448 //	SudDAyAH saMBavAn na syAt kriyAyAH brAhmaNa Adizu // BVakI _3,14.448 //
   upamānavivakṣāyāṃ svadharmaś ca nivartate /	upamAna vivakzAyAm svaDarmaH ca nivartate /
   kriyāyā na śrutād yasmād upamānaṃ samāpyate // BVaky_3,14.449 //	kriyAyAH na SrutAt yasmAt upamAnam samApyate // BVakI _3,14.449 //
   tṛtīyo 'py āśrito bhedo dharmaḥ sādhāraṇo dvayoḥ /	tRtIyaH api ASritaH BedaH DarmaH sADAraNaH dvayoH /
   vyāpāravān na kṛtsnasya sāmyaṃ kṛtsnena vidyate // BVaky_3,14.450 //	vyApAravAn na kRtsnasya sAmyam kRtsnena vidyate // BVakI _3,14.450 //
   dravye vāpi kriyāyāṃ vā nimittāt tat prakalpate /	dravye vA api kriyAyAm vA nimittAt tat prakalpate /
   kriyāṇāṃ vidyamānatvād vṛttir na syād gavādiṣu // BVaky_3,14.451 //	kriyANAm vidyamAna tvAt vRttiH na syAt gavA Adizu // BVakI _3,14.451 //
   abhāvāt kevalāyās tu tadvān arthaḥ pratīyate /	aBAvAt kevalAyAH tu tadvAn arTaH pratIyate /
   pradhānāsaṃbhave yuktā lakṣaṇārthā kriyāśrutiḥ // BVaky_3,14.452 //	praDAna asaMBave yuktA lakzaNa arTA kriyA SrutiH // BVakI _3,14.452 //
   kriyāntareṣu sāpekṣāḥ kriyāśabdāḥ kriyāntare /	kriyA antarezu sa apekzAH kriyA SabdAH kriyA antare /
   upakārāya gṛhyante yathaiva brāhmaṇādayaḥ // BVaky_3,14.453 //	upakArAya gRhyante yaTA eva brAhmaNa AdayaH // BVakI _3,14.453 //
   yathā prakarṣaḥ sarvatra nimittāntarahetukaḥ /	yaTA prakarzaH sarvatra nimitta antara hetukaH /
   dravyavad guṇaśabde 'pi sa nimittam apekṣate // BVaky_3,14.454 //	dravya vat guNa Sabde api sa nimittam apekzate // BVakI _3,14.454 //
   yo ya uccāryate śabdaḥ sa svarūpanibandhanaḥ /	yaH yaH uccAryate SabdaH sa svarUpa nibanDanaH /
   yathā tathopamāneṣu vyapekṣa na nivartate // BVaky_3,14.455 //	yaTA taTA upamAnezu vyapekza na nivartate // BVakI _3,14.455 //
   kriyāvṛttes tṛtīyāntasy  aivaṃ cāsaṃbhave sati /	kriyA vRtteH tRtIya antasy Evam ca asaMBave sati /
   prasiddhanyāyakaraṇo bhāṣye yujir udāhṛtaḥ // BVaky_3,14.456 //	prasidDa nyAya karaNaH BAzye yujiH udAhRtaH // BVakI _3,14.456 //
   antarbhūte tu karaṇe prayogo na punar bhavet /	antarBUte tu karaNe prayogaH na punar Bavet /
   nyāyenāyuktam ity atra jīvatau prāṇakarmavat // BVaky_3,14.457 //	nyAyena ayuktam iti atra jIvatO prANa karma vat // BVakI _3,14.457 //
   śāstrābhyāsāc ca bhedo 'yam ayuktam iti varṇyate /	SAstra aByAsAt ca BedaH ayam ayuktam iti varNyate /
   aśobhanam asaṃbaddham iti rūḍhir vyavasthitā // BVaky_3,14.458 //	aSoBanam asaMbadDam iti rUXiH vyavasTitAH // BVakI _3,14.458 //
   vivibhaktiḥ prakṛtyarthaṃ praty upādhiḥ kathaṃ bhavet /	viviBaktiH prakRti arTam prati upADiH kaTam Bavet /
   vibhaktipariṇāme ca prakalpyaṃ viṣayāntaram // BVaky_3,14.459 //	viBakti pariNAme ca prakalpyam vizaya antaram // BVakI _3,14.459 //
   vibhaktyantarayogo hi yasya tad viṣayāntare /	viBakti antara yogaH hi yasya tat vizaya antare /
   vibhaktyantarasaṃbandhaḥ sāmarthyād anumīyate // BVaky_3,14.460 //	viBakti antara saMbanDaH sAmarTyAt anumIyate // BVakI _3,14.460 //
   sārūpyāt tu tad evedam iti tatropacaryate /	sArUpyAt tu tat eva idam iti tatra upacaryate /
   śabdāntaraṃ vibhaktyā tu yuktaṃ śāstre tad aśrutam // BVaky_3,14.461 //	Sabda antaram viBaktyA tu yuktam SAstre tat aSrutam // BVakI _3,14.461 //
   prakṛtiś cet tṛtīyāntā tenety asmāt pratīyate /	prakRtiH ced tRtIya antA tena iti asmAt pratIyate /
   kriyeti prathamāntā sā kathaṃ bhavitum arhati // BVaky_3,14.462 //	kriyA iti praTama antA sA kaTam Bavitum arhati // BVakI _3,14.462 //
   kriyayeti tṛtīyā ca prayoge kasya kalpyatām /	kriyayA iti tRtIyA ca prayoge kasya kalpyatAm /
   tenety asya hi saṃbandhaḥ sūtrasthena na vidyate // BVaky_3,14.463 //	tena iti asya hi saMbanDaH sUtra sTena na vidyate // BVakI _3,14.463 //
   sopaskāreṣu sūtreṣu vākyaśeṣaḥ samarthyate /	sa upaskArezu sUtrezu vAkya SezaH samarTyate /
   tena yat tat tṛtīyāntaṃ kriyā cet seti gamyate // BVaky_3,14.464 //	tena yat tat tRtIya antam kriyA ced sA iti gamyate // BVakI _3,14.464 //
   upādheḥ kasya cid vākye prayoga upalabhyate /	upADeH kasya cit vAkye prayogaH upalaByate /
   pratīyamānadharmānyo na kadā cit prayujyate // BVaky_3,14.465 //	pratIyamAna Darma anyaH na kadA cit prayujyate // BVakI _3,14.465 //
   nīlam utpalam ity atra na viśeṣye na bhedake /	nIlam utpalam iti atra na viSezye na Bedake /
   kaś cit taddharmavacano vākye śabdaḥ prayujyate // BVaky_3,14.466 //	kaH cit tad Darma vacanaH vAkye SabdaH prayujyate // BVakI _3,14.466 //
   atyantānugamāt tatra na sūtre na ca vigrahe /	atyanta anugamAt tatra na sUtre na ca vigrahe /
   vibhaktipariṇāmena kiṃ cid asti prayojanam // BVaky_3,14.467 //	viBakti pariNAmena kim cit asti prayojanam // BVakI _3,14.467 //
   tṛtīyāntaṃ kriyety etad vigrahe na prayujyate /	tRtIya antam kriyA iti etat vigrahe na prayujyate /
   yathā daṇḍaḥ praharaṇaṃ krīḍāyām iti dṛśyate // BVaky_3,14.468 //	yaTA daNxaH praharaNam krIxAyAm iti dRSyate // BVakI _3,14.468 //
   ghavidhau yac ca saṃjñāyām iti sūtra udāhṛtam /	GaviDO yat ca saMjQAyAm iti sUtre udAhRtam /
   upādānaṃ prayogeṣu tasyātyantaṃ na vidyate // BVaky_3,14.469 //	upAdAnam prayogezu tasya atyantam na vidyate // BVakI _3,14.469 //
   yair aprayuktaiḥ saṃskāraḥ pradhāneṣu pratīyate /	yEH aprayuktEH saMskAraH praDAnezu pratIyate /
   te bhede 'pi vibhaktīnāṃ nirdiśyanta upādhayaḥ // BVaky_3,14.470 //	te Bede api viBaktInAm nirdiSyante upADayaH // BVakI _3,14.470 //
   samudāyeṣu vartante bhāvānāṃ sahacāriṇām /	samudAyezu vartante BAvAnAm sahacAriNAm /
   śabdās tat tv avivakṣāyāṃ samuccayavikalpayoḥ // BVaky_3,14.471 //	SabdAH tat tu avivakzAyAm samuccaya vikalpayoH // BVakI _3,14.471 //
   samuccayas tu kriyate yeṣu pratyarthavṛttiṣu /	samuccayaH tu kriyate yezu pratyarTa vRttizu /
   bhedādhiṣṭhānayā yogas tesāṃ bhavati saṃkhyayā // BVaky_3,14.472 //	Beda aDizWAnayA yogaH tesAm Bavati saMKyayA // BVakI _3,14.472 //
   sarvair viśiṣṭās tair arthair janyante sahacāribhiḥ /	sarvEH viSizwAH tEH arTEH janyante sahacAriBiH /
   buddhayaḥ pratipattṝṇāṃ śabdārthāṃs tān ato viduḥ // BVaky_3,14.473 //	budDayaH pratipattLNAm Sabda arTAn tAn atas viduH // BVakI _3,14.473 //
   saṃsṛṣṭāḥ pratyayeṣv arthāḥ sarva evopakārinaḥ /	saMsRzwAH pratyayezu arTAH sarve eva upakArinaH /
   teṣāṃ pratyayarūpeṇa sarveṣāṃ śabdavācyatā // BVaky_3,14.474 //	tezAm pratyaya rUpeNa sarvezAm Sabda vAcya tA // BVakI _3,14.474 //
   kevalānāṃ tu bhāvānāṃ na rūpam avadhāryate /	kevalAnAm tu BAvAnAm na rUpam avaDAryate /
   anirūpitarūpeṣu teṣu śabdo na vartate // BVaky_3,14.475 //	anirUpita rUpezu tezu SabdaH na vartate // BVakI _3,14.475 //
   pūrvaśabdaprayogāc ca samūhān na nivartate /	pUrva Sabda prayogAt ca samUhAn na nivartate /
   vartate 'vayave nāpi nopāttaṃ tyajate kva cit // BVaky_3,14.476 //	vartate avayave na api na upAttam tyajate kva cit // BVakI _3,14.476 //
   samudāyābhidhāyi ca yadi bhedaṃ viśeṣayet /	samudAya aBiDAyi ca yadi Bedam viSezayet /
   tatrātulyavibhaktitvaṃ pūrvakāyādivad bhavet // BVaky_3,14.477 //	tatra atulya viBakti tvam pUrva kAya Adi vat Bavet // BVakI _3,14.477 //
   samūhe ca pradeśe ca pañcālā iti dṛśyate /	samUhe ca pradeSe ca paQcAlAH iti dRSyate /
   tathā viśeṣaṇaṃ sarva ity etad upapadyate // BVaky_3,14.478 //	taTA viSezaNam sarve iti etat upapadyate // BVakI _3,14.478 //
   tathārdhapippalīty atra jātyantaranivṛttaye /	taTA arDapippalI iti atra jAti antara nivRttaye /
   ardhaṃ ca pippalī ceti khande śabdaḥ pratīyate // BVaky_3,14.479 //	arDam ca pippalI ca iti Kande SabdaH pratIyate // BVakI _3,14.479 //
   pañcālānāṃ pradeśo 'pi bhinno janapadāntarāt /	paQcAlAnAm pradeSaH api BinnaH janapada antarAt /
   tatrānyasya nivṛttyarthe śabde bhedo na gamyate // BVaky_3,14.480 //	tatra anyasya nivRtti arTe Sabde BedaH na gamyate // BVakI _3,14.480 //
   prasiddhās tu viśeṣeṇa samudāye vyavasthitāḥ /	prasidDAH tu viSezeNa samudAye vyavasTitAH /
   pradeśe darśanaṃ teṣām arthaprakaraṇādibhiḥ // BVaky_3,14.481 //	pradeSe darSanam tezAm arTa prakaraNa AdiBiH // BVakI _3,14.481 //
   yad upavyañjanaṃ jāteḥ sahacāri ca karmasu /	yat upavyaQjanam jAteH sahacAri ca karmasu /
   tatra vā rūḍhasaṃbandhaṃ yat prāyeṇopalakṣitam // BVaky_3,14.482 //	tatra vA rUXa saMbanDam yat prAyeNa upalakzitam // BVakI _3,14.482 //
   samudāyaḥ pradeśo vety evaṃ tasminn anāśrite /	samudAyaH pradeSaH vA iti evam tasmin anASrite /
   arthātmany aviśeṣeṇa vartante brāhmaṇādayaḥ // BVaky_3,14.483 //	arTa Atmani aviSezeNa vartante brAhmaNa AdayaH // BVakI _3,14.483 //
   yaś ca tulyaśrutir dṛṣṭaḥ samudāye vyavasthitaḥ /	yaH ca tulya SrutiH dRzwaH samudAye vyavasTitaH /
   tenopacaritaikatvaṃ pradeśe 'py upalabhyate // BVaky_3,14.484 //	tena upacarita eka tvam pradeSe api upalaByate // BVakI _3,14.484 //
   saṃskārād upaghātād vā vṛtto 'ktaparimāṇake /	saMskArAt upaGAtAt vA vRttaH akta parimANake /
   tailādau jātiśabdo 'tra sāmarthyād avasīyate // BVaky_3,14.485 //	tEla AdO jAti SabdaH atra sAmarTyAt avasIyate // BVakI _3,14.485 //
   na jātiguṇaśabdeṣu mūrtibhedo vivakṣitaḥ /	na jAti guNa Sabdezu mUrti BedaH vivakzitaH /
   te jātiguṇasaṃbandha  bhedamātranibandhanāḥ // BVaky_3,14.486 //	te jAti guNa saMbanDa Beda mAtra nibanDanAH // BVakI _3,14.486 //
   kṛṣṇādivyapadeśaś ca sarvāvayavavṛttibhiḥ /	kRzNa Adi vyapadeSaH ca sarva avayava vRttiBiH /
   guṇais te 'py ekadeśasthāḥ paṭādīnāṃ viśeṣakāḥ // BVaky_3,14.487 //	guNEH te api eka deSa sTAH pawa AdInAm viSezakAH // BVakI _3,14.487 //
   paṭāvayavavṛttās tu yadā tatra paṭādayaḥ /	pawa avayava vRttAH tu yadA tatra pawa AdayaH /
   tadā tailādivat teṣāṃ jātiśabdatvam ucyate // BVaky_3,14.488 //	tadA tEla Adi vat tezAm jAti Sabda tvam ucyate // BVakI _3,14.488 //
   nivṛttyarthā śrutir yeṣāṃ bhedas teṣv anapekṣitaḥ /	nivRtti arTA SrutiH yezAm BedaH tezu anapekzitaH /
   pradeśe samudāye vā guṇo 'nyeṣāṃ nivartakaḥ // BVaky_3,14.489 //	pradeSe samudAye vA guNaH anyezAm nivartakaH // BVakI _3,14.489 //
   brāhmaṇādhyayane tatra vartate brāhmaṇaśrutiḥ /	brAhmaNa aDyayane tatra vartate brAhmaNa SrutiH /
   sādṛśyaṃ tatra dṛṣṭaṃ hi kṣatriyādhyayanādibhiḥ // BVaky_3,14.490 //	sAdRSyam tatra dRzwam hi kzatriya aDyayana AdiBiH // BVakI _3,14.490 //
   brāhmaṇādhyayane vṛttir yadi syād brāhmaṇaśruteḥ /	brAhmaNa aDyayane vRttiH yadi syAt brAhmaNa SruteH /
   vaktavyaṃ kena dharmeṇa tulyatvaṃ kriyayor iti // BVaky_3,14.491 //	vaktavyam kena DarmeNa tulya tvam kriyayoH iti // BVakI _3,14.491 //
   adhyetari yadā vṛttir ucyate brāhmaṇaśruteḥ /	aDyetari yadA vRttiH ucyate brAhmaNa SruteH /
   nimittatvaṃ tadopaiti kriyaivādhyetari sthitā // BVaky_3,14.492 //	nimitta tvam tadA upEti kriyA eva aDyetari sTitAH // BVakI _3,14.492 //
   simhaśabdena saṃbandhe gauryamātrābhidhāyinā /	simha Sabdena saMbanDe gOrya mAtra aBiDAyinA /
   caitrāt ṣaṣṭhī prasajyeta yoge śattryādibhir yathā // BVaky_3,14.493 //	cEtrAt zazWI prasajyeta yoge Sattri AdiBiH yaTA // BVakI _3,14.493 //
   brāhmaṇāyeva dātavyaṃ vaiśyāyety evamādiṣu /	brAhmaNAya iva dAtavyam vESyAya iti evamAdizu /
   saṃpradānādiyogaś ca kriyāmātre na kalpate // BVaky_3,14.494 //	saMpradAna Adi yogaH ca kriyA mAtre na kalpate // BVakI _3,14.494 //
   kriyāmātrābhidhāyitvād avyayeṣu vater na ca /	kriyA mAtra aBiDAyi tvAt avyayezu vateH na ca /
   pāṭhaḥ kadā cit kartavyas tulyau pakṣāv ubhau yataḥ // BVaky_3,14.495 //	pAWaH kadA cit kartavyaH tulyO pakzO uBO yatas // BVakI _3,14.495 //
   jahāti jātiṃ dravyaṃ vā tasmān nāvayave sthitaḥ /	jahAti jAtim dravyam vA tasmAt na avayave sTitaH /
   kriyāyās tu śrutir yasmāt tadvaty arthe 'vatiṣṭhate // BVaky_3,14.496 //	kriyAyAH tu SrutiH yasmAt tadvati arTe avatizWate // BVakI _3,14.496 //
   akriyāṇāṃ nivṛttyarthā, yataś cātra kriyāśrutiḥ /	akriyANAm nivRtti arTA, yatas ca atra kriyA SrutiH /
   kriyopalakṣite tasmāt kriyāśabdaḥ pratīyate // BVaky_3,14.497 //	kriyA upalakzite tasmAt kriyA SabdaH pratIyate // BVakI _3,14.497 //
   hotavyādiṣu yasmāc ca kriyānyā brāhmaṇādivat /	hotavya Adizu yasmAt ca kriyA anyA brAhmaNa Adi vat /
   apekṣaṇīyā śuddhe 'rthe tasmād vṛttir na kasya cit // BVaky_3,14.498 //	apekzaNIyA SudDe arTe tasmAt vRttiH na kasya cit // BVakI _3,14.498 //
   sarvaṃ vāpy ekadeśo vā yasminn āśriyate kva cit /	sarvam vA api eka deSaH vA yasmin ASriyate kva cit /
   viśeṣavṛttiṃ taṃ sarvam āhur bhede vyavasthitam // BVaky_3,14.499 //	viSeza vRttim tam sarvam AhuH Bede vyavasTitam // BVakI _3,14.499 //
   samuccayo vikalpo vā prakārāḥ sarva eva vā /	samuccayaH vikalpaH vA prakArAH sarve eva vA /
   viśeṣā iti varṇyante sāmānyaṃ vāvikalpitam // BVaky_3,14.500 //	viSezAH iti varNyante sAmAnyam vA avikalpitam // BVakI _3,14.500 //
   na hi brāhmaṇa ity atra bhedaḥ kaś cid apāśritaḥ /	na hi brAhmaNaH iti atra BedaH kaH cit apASritaH /
   apākṛto vā tenāyaṃ samudāye vyavasthitaḥ // BVaky_3,14.501 //	apAkRtaH vA tena ayam samudAye vyavasTitaH // BVakI _3,14.501 //
   kriyā tv āśrīyate yasmin sa bhedo 'dhyavasīyate /	kriyA tu ASrIyate yasmin sa BedaH aDyavasIyate /
   tathānyathā sarvathā cety aprayoge na vidyate // BVaky_3,14.502 //	taTA anyaTA sarvaTA ca iti aprayoge na vidyate // BVakI _3,14.502 //
   upamāne kriyāvṛttim upameye kriyāśrutiḥ /	upamAne kriyA vRttim upameye kriyA SrutiH /
   pratyāyayantī bhedasya karotīva padārthatām // BVaky_3,14.503 //	pratyAyayantI Bedasya karoti iva padArTa tAm // BVakI _3,14.503 //
   vyāpāreṇaiva sādṛśye vyāpārasya vivakṣite /	vyApAreNa eva sAdRSye vyApArasya vivakzite /
   kriyāvadvacanāc chabdāt pratyayaḥ pratipādyate // BVaky_3,14.504 //	kriyAvat vacanAt SabdAt pratyayaH pratipAdyate // BVakI _3,14.504 //
   kriyāvato 'pi sādṛśye vaktum iṣṭe kriyāvatā /	kriyAvataH api sAdRSye vaktum izwe kriyAvatA /
   adhyetā brāhmaṇa iva pratyayo na nivartate // BVaky_3,14.505 //	aDyetAH brAhmaNaH iva pratyayaH na nivartate // BVakI _3,14.505 //
   adhīte tulya ity evaṃ puṃlliṅgena viśeṣaṇam /	aDIte tulyaH iti evam puMlliFgena viSezaNam /
   kriyāvati kriyāyāṃ tu tulyaśabde napuṃsakam // BVaky_3,14.506 //	kriyAvati kriyAyAm tu tulya Sabde napuMsakam // BVakI _3,14.506 //
   prakṛtyarthe viśiṣṭe 'pi pratyayārthāviśeṣaṇāt /	prakRti arTe viSizwe api pratyaya arTa aviSezaNAt /
   putreṇa tulyaḥ kapila iti vṛttiḥ prasajyate // BVaky_3,14.507 //	putreNa tulyaH kapilaH iti vRttiH prasajyate // BVakI _3,14.507 //
   yāḥ putre rūḍhasaṃbandhāḥ kriyā loke vivakṣitāḥ /	yAH putre rUXa saMbanDAH kriyAH loke vivakzitAH /
   tābhiḥ kriyāvataḥ putrād guṇatulye vatir bhavet // BVaky_3,14.508 //	tABiH kriyAvataH putrAt guNa tulye vatiH Bavet // BVakI _3,14.508 //
   antarbhūtaṃ nimittaṃ ca rūḍhiśabdeṣu yady api /	antarBUtam nimittam ca rUXi Sabdezu yadi api /
   kriyās tu sahacāriṇyo rūḍhāḥ santi padārthavat // BVaky_3,14.509 //	kriyAH tu sahacAriNyaH rUXAH santi padArTavat // BVakI _3,14.509 //
   kramaṃ tu yadi bādhitvā pratyayārthaviśeṣaṇam /	kramam tu yadi bADitvA pratyaya arTa viSezaNam /
   pradhānānugrahāt sāmyād vibhakteś cāvatiṣṭhate // BVaky_3,14.510 //	praDAna anugrahAt sAmyAt viBakteH ca avatizWate // BVakI _3,14.510 //
   prakṛter aviśiṣṭatvāt kriyātulye prasajyate /	prakRteH aviSizwa tvAt kriyA tulye prasajyate /
   putrādau guṇaśabdebhyaḥ pūrvoktasya viparyaye // BVaky_3,14.511 //	putra AdO guNa SabdeByaH pUrva uktasya viparyaye // BVakI _3,14.511 //
   sthūlena tulyo yātīti bahiraṅgā kriyāśrutiḥ /	sTUlena tulyaH yAti iti bahis aFgA kriyA SrutiH /
   animittaṃ vates tulyaṃ yātīty atreṣyate vatiḥ // BVaky_3,14.512 //	animittam vateH tulyam yAti iti atra izyate vatiH // BVakI _3,14.512 //
   dvayaṃ viśeṣyate tena yad ekatra viśeṣaṇaṃ /	dvayam viSezyate tena yat ekatra viSezaNam /
   tulyaśabdo hi taṃ dharmam ubhayastham apekṣate // BVaky_3,14.513 //	tulya SabdaH hi tam Darmam uBaya sTam apekzate // BVakI _3,14.513 //
   ekaḥ samāno dharmaś ced upamānopameyayoḥ /	ekaH samAnaH DarmaH ced upamAna upameyayoH /
   tulayā saṃmitaṃ tulyam iti tatropapadyate // BVaky_3,14.514 //	tulayA saMmitam tulyam iti tatra upapadyate // BVakI _3,14.514 //
   sūtre śrutaś ca dviṣṭho 'sāv abhedena pratīyate /	sUtre SrutaH ca dvizWaH asO aBedena pratIyate /
   na ca sāmānyaśabdatvād aśrutā gamyate kriyā // BVaky_3,14.515 //	na ca sAmAnya Sabda tvAt aSrutA gamyate kriyAH // BVakI _3,14.515 //
   aśrutāś ca pratīyante nideśasthāyitādayaḥ /	aSrutAH ca pratIyante nideSa sTAyita AdayaH /
   ye dharmā niyatās teṣāṃ putrādiṣu na vidyate // BVaky_3,14.516 //	ye DarmAH niyatAH tezAm putra Adizu na vidyate // BVakI _3,14.516 //
   anāśritakriyas tasmān na tulyo 'sti kriyāvatā /	anASrita kriyaH tasmAt na tulyaH asti kriyAvatA /
   kriyāyāḥ śravaṇe sāpi kriyāvattā pratīyate // BVaky_3,14.517 //	kriyAyAH SravaNe sA api kriyAvat tA pratIyate // BVakI _3,14.517 //
   dvayoḥ pratividhānāc ca jyāyastvam abhidhīyate /	dvayoH prativiDAnAt ca jyAyaH tvam aBiDIyate /
   nityāsattvābhidhāyitvāt pratyayārthaviśeṣaṇe // BVaky_3,14.518 //	nitya asattva aBiDAyi tvAt pratyaya arTa viSezaNe // BVakI _3,14.518 //
   asattvabhūto vyāpāraḥ kevalaḥ pratyaye yataḥ /	asattva BUtaH vyApAraH kevalaH pratyaye yatas /
   vidyate lakṣaṇārthatvaṃ nāsti tena kriyāśruteḥ // BVaky_3,14.519 //	vidyate lakzaNa arTa tvam na asti tena kriyA SruteH // BVakI _3,14.519 //
   kriyāvatas tu grahaṇāt prakṛtyarthaviśeṣaṇe /	kriyAvataH tu grahaNAt prakRti arTa viSezaNe /
   kriyāmātrena tulyatve siddhāsattvābhidhāyitā // BVaky_3,14.520 //	kriyA mAtrena tulya tve sidDa asattva aBiDAyitAH // BVakI _3,14.520 //
   yadā kriyānimittaṃ tu sādṛśyaṃ syāt kriyāvatoḥ /	yadA kriyA nimittam tu sAdRSyam syAt kriyAvatoH /
   kriyāvato 'bhidheyatvāt tadā dravyābhidhāyitā // BVaky_3,14.521 //	kriyAvataH aBiDeya tvAt tadA dravya aBiDAyitAH // BVakI _3,14.521 //
   avyayeṣu vateḥ pāṭhaḥ kāryas tatra svarādivat /	avyayezu vateH pAWaH kAryaH tatra svara Adi vat /
   brāhmaṇena samo 'dhyetety atra ca pratyayo bhavet // BVaky_3,14.522 //	brAhmaNena samaH aDyeta iti atra ca pratyayaH Bavet // BVakI _3,14.522 //
   sāmānādhikaraṇyaṃ ca vatyarthenāpadiśyate /	sAmAnADikaraNyam ca vati arTena apadiSyate /
   tulyam ity anyathā kalpyo vākyaśeṣo 'śruto bhavet // BVaky_3,14.523 //	tulyam iti anyaTA kalpyaH vAkya SezaH aSrutaH Bavet // BVakI _3,14.523 //
   kriyāvatoś ca sādṛśye pratyayārthaviśeṣaṇe /	kriyAvatoH ca sAdRSye pratyaya arTa viSezaNe /
   adhyetrā sadṛśo 'dhyetety atra nāsti vater vidhiḥ // BVaky_3,14.524 //	aDyetrA sadRSaH aDyeta iti atra na asti vateH viDiH // BVakI _3,14.524 //
   tulyārthair iti yā tasyās tṛtīyāyā na bhidyate /	tulya arTEH iti yA tasyAH tRtIyAyAH na Bidyate /
   artho bhede 'pi sarvābhir itarābhir vibhaktibhiḥ // BVaky_3,14.525 //	arTaH Bede api sarvABiH itarABiH viBaktiBiH // BVakI _3,14.525 //
   bhojyate brāhmaṇa iva tulyaṃ bhuktaṃ dvijātinā /	Bojyate brAhmaNaH iva tulyam Buktam dvijAtinA /
   paśyati brāhmaṇam iva tulyaṃ vipreṇa paśyati // BVaky_3,14.526 //	paSyati brAhmaNam iva tulyam vipreNa paSyati // BVakI _3,14.526 //
   brāhmaṇeneva vijñātaṃ tulyaṃ jñātaṃ dvijātinā /	brAhmaNena iva vijQAtam tulyam jQAtam dvijAtinA /
   dīyatāṃ brāhmaṇāyeva tulyaṃ vipreṇa dīyatām // BVaky_3,14.527 //	dIyatAm brAhmaNAya iva tulyam vipreNa dIyatAm // BVakI _3,14.527 //
   brāhmaṇād iva vaiśyāt tvam adhīṣvādhyayanaṃ bahu /	brAhmaNAt iva vESyAt tvam aDIzva aDyayanam bahu /
   ity evamādibhir bhedas tṛtīyāyā na kaś cana // BVaky_3,14.528 //	iti evamAdiBiH BedaH tRtIyAyAH na kaH cana // BVakI _3,14.528 //
   tulyaṃ madhurayādhīye mātrā tulyaṃ smarāmi tām /	tulyam maDurayA ADIye mAtrA tulyam smarAmi tAm /
   madhurāyāś ca mātuś ca kathaṃ sādṛśyakalpanā // BVaky_3,14.529 //	maDurAyAH ca mAtuH ca kaTam sAdRSya kalpanAH // BVakI _3,14.529 //
   madhurāviṣayaḥ pāṭhaḥ smaraṇaṃ mātṛkarmakam /	maDura avizayaH pAWaH smaraNam mAtR karmakam /
   madhurāmātṛśabdābhyām abhedenābhidhīyate // BVaky_3,14.530 //	maDurA mAtR SabdAByAm aBedena aBiDIyate // BVakI _3,14.530 //
   uṣṭrāvayavatulyeṣu mukheṣūṣṭraśrutir yathā /	uzwra avayava tulyezu muKezu uzwra SrutiH yaTA /
   vartate gṛhatulye ca prāsāde madhurāśrutiḥ // BVaky_3,14.531 //	vartate gRha tulye ca prAsAde maDura aSrutiH // BVakI _3,14.531 //
   yathādhyayanayoḥ sāmyam adhyetror apadiśyate /	yaTA aDyayanayoH sAmyam aDyetroH apadiSyate /
   tathā kriyāgatair dharmair ucyante sādhanāśrayāḥ // BVaky_3,14.532 //	taTA kriyA gatEH DarmEH ucyante sADana ASrayAH // BVakI _3,14.532 //
   ivārthe yac ca vacanaṃ pūrvasūtre ca yo vidhiḥ /	iva arTe yat ca vacanam pUrva sUtre ca yaH viDiH /
   kriyāśabdaśrutau bhedo na kaś cid vidyate tayoḥ // BVaky_3,14.533 //	kriyA Sabda SrutO BedaH na kaH cit vidyate tayoH // BVakI _3,14.533 //
   yady apy upādhir anyatra niyato na prayujyate /	yadi api upADiH anyatra niyataH na prayujyate /
   rūpābhedāt tv anirjñātā kriyātra śrūyate punaḥ // BVaky_3,14.534 //	rUpa aBedAt tu anirjQAtA kriyA atra SrUyate punar // BVakI _3,14.534 //
   yathā vyutparayaḥ pucchau kyaṅante sudurādayaḥ /	yaTA vyutparayaH pucCO kyaFante su durAdayaH /
   saty api pratyayārthatve bhedābhāvād udāhṛtāḥ // BVaky_3,14.535 //	sati api pratyaya arTa tve Beda aBAvAt udAhRtAH // BVakI _3,14.535 //
   evaṃ ca sati pūrveṇa siddho 'trāpi vater vidhiḥ /	evam ca sati pUrveNa sidDaH atra api vateH viDiH /
   niyame vābhidhāne vā bhidyate na kriyāśrutiḥ // BVaky_3,14.536 //	niyame vA aBiDAne vA Bidyate na kriyA SrutiH // BVakI _3,14.536 //
   ive dravyādiviṣayaḥ pratyayaḥ punar ucyate /	ive dravya Adi vizayaH pratyayaH punar ucyate /
   kriyāṇām eva sadṛśve pūrvasūtre vidhīyate // BVaky_3,14.537 //	kriyANAm eva sadRSve pUrva sUtre viDIyate // BVakI _3,14.537 //
   madhurāyām iva gṛhā brāhmaṇasyeva pāṇḍurāḥ /	maDurAyAm iva gRhAH brAhmaNasya iva pANxurAH /
   ity atra dravyaguṇayoḥ pūrveṇa na vatir bhavet // BVaky_3,14.538 //	iti atra dravya guNayoH pUrveNa na vatiH Bavet // BVakI _3,14.538 //
   ārambhasyākriyārthatve nārtho yogena vidyate /	AramBasya akriyA arTa tve na arTaH yogena vidyate /
   ṛte kriyāyā grahaṇāt pūrvayogena sidhyati // BVaky_3,14.539 //	Rte kriyAyAH grahaNAt pUrva yogena siDyati // BVakI _3,14.539 //
   madhurāvayave vṛttir vvākhyātā madhurāśruteḥ /	maDura avayave vRttiH vvAKyAtA maDura aSruteH /
   brāhmaṇāvayavān dantān vakṣyati brāhmaṇaśrutiḥ // BVaky_3,14.540 //	brAhmaNa avayavAn dantAn vakzyati brAhmaNa SrutiH // BVakI _3,14.540 //
   na kā cid ivayoge tu bāhyāt saṃbandhino /	na kA cit iva yoge tu bAhyAt saMbanDinaH /
   ṣaṣṭhī vidhīyate tatra pūrveṇa pratyayo bhavet // BVaky_3,14.541 //	zazWI viDIyate tatra pUrveNa pratyayaH Bavet // BVakI _3,14.541 //
   ādhikyaṃ tulyaśabdena saṃbandha upajāyate /	ADikyam tulya Sabdena saMbanDaH upajAyate /
   ṣaṣṭhītṛtīye tatra stas tulyaśabdo hi vācakaḥ // BVaky_3,14.542 //	zazWI tRtIye tatra staH tulya SabdaH hi vAcakaH // BVakI _3,14.542 //
   ivaśabdaprayoge tu bāhyāt saṃbandhino vinā /	iva Sabda prayoge tu bAhyAt saMbanDinaH vinA /
   nādhikyam upamāne 'sti dyotakaḥ sa prayujyate // BVaky_3,14.543 //	na ADikyam upamAne asti dyotakaH sa prayujyate // BVakI _3,14.543 //
   ive yo vyatireko 'tra sa prāsādādihetukaḥ /	ive yaH vyatirekaH atra sa prAsAda Adi hetukaH /
   tulye tadviṣayāpekṣam ādhikyam upajāyate // BVaky_3,14.544 //	tulye tad vizaya apekzam ADikyam upajAyate // BVakI _3,14.544 //
   gavayena samo 'nadvān iti vṛttis tathā bhavet /	gavayena samaH anadvAn iti vRttiH taTA Bavet /
   na tv asti gaur ivety atra vyatireka ivāśrayaḥ // BVaky_3,14.545 //	na tu asti gOH iva iti atra vyatirekaH iva ASrayaH // BVakI _3,14.545 //
   upameyena saṃbandhāt prāk prāsādādihetuke /	upameyena saMbanDAt prAk prAsAda Adi hetuke /
   vyatireke vater bhāvo na tulyārthatvahetuke // BVaky_3,14.546 //	vyatireke vateH BAvaH na tulya arTa tva hetuke // BVakI _3,14.546 //
   ivaśabdena saṃbandhe na tṛtīyā vidhīyate /	iva Sabdena saMbanDe na tRtIyA viDIyate /
   prakṛtāṃ tām atas tyaktvā vibhaktyantaraṃ āśritam // BVaky_3,14.547 //	prakRtAm tAm atas tyaktvA viBakti antaram ASritam // BVakI _3,14.547 //
   saptamy api na tatrāsti jñāpakārthā tu sā kṛtā /	saptamI api na tatra asti jQApaka arTA tu sA kRtA /
   iṣṭā sā śeṣaviṣaye niyatāsu vibhaktiṣu // BVaky_3,14.548 //	izwA sA Seza vizaye niyatAsu viBaktizu // BVakI _3,14.548 //
   yadi tu vyatirekeṇa viṣaye 'smin vibhaktayaḥ /	yadi tu vyatirekeNa vizaye asmin viBaktayaH /
   pravarteraṃs tṛtīyaiva vyabhicāraṃ pradarśayet // BVaky_3,14.549 //	pravarteran tRtIyA eva vyaBicAram pradarSayet // BVakI _3,14.549 //
   vyabhicāre tathā siddhe saptamīgrahaṇād vinā /	vyaBicAre taTA sidDe saptamI grahaNAt vinA /
   saptamy evocyate sarvā na santy anyā vibhaktayaḥ // BVaky_3,14.550 //	saptamI eva ucyate sarvAH na santi anyAH viBaktayaH // BVakI _3,14.550 //
   atyantam atra viṣaye saptamyā jñāpakārthayā /	atyantam atra vizaye saptamyAH jQApaka arTayA /
   bādhitā vinivarteta ṣaṣṭhī sā gṛhyate punaḥ // BVaky_3,14.551 //	bADitA vinivarteta zazWI sA gRhyate punar // BVakI _3,14.551 //
   pūrvābhyām eva yogābhyāṃ vigrahāntarakalpanāt /	pUrvAByAm eva yogAByAm vigraha antara kalpanAt /
   arhārthe 'pi vatiḥ siddhaḥ sa tv ekena nidarśyate // BVaky_3,14.552 //	arha arTe api vatiH sidDaH sa tu ekena nidarSyate // BVakI _3,14.552 //
   tena tulyam iti prāpte kriyopādhiḥ prasidhyati /	tena tulyam iti prApte kriyA upADiH prasiDyati /
   rājavad vartate rājety atra bhede vivakṣite // BVaky_3,14.553 //	rAja vat vartate rAjA iti atra Bede vivakzite // BVakI _3,14.553 //
   rājatvena prasiddhā ye pṛthuprabhṛtayo nṛpāḥ /	rAja tvena prasidDAH ye pRTu praBRtayaH nRpAH /
   yudhiṣṭhirāntās te 'nyeṣām upamānaṃ mahīkṣitām // BVaky_3,14.554 //	yuDizWira antAH te anyezAm upamAnam mahIkzitAm // BVakI _3,14.554 //
   siddhyasiddhikṛto bheda upamānopameyayoḥ /	sidDi asidDi kRtaH BedaH upamAna upameyayoH /
   sarvatraiva yato 'siddhaṃ prasiddhenopamīyate // BVaky_3,14.555 //	sarvatra eva yatas asidDam prasidDena upamIyate // BVakI _3,14.555 //
   rājavad rūpam asyeti rājany eva vivakṣite /	rAja vat rUpam asya iti rAjani eva vivakzite /
   akriyārthena yogena dvitīyena bhaviṣyati // BVaky_3,14.556 //	akriyA arTena yogena dvitIyena Bavizyati // BVakI _3,14.556 //
   upamānāvivakṣāyāṃ niyamārtho 'yam ucyate /	upamAna avivakzAyAm niyama arTaH ayam ucyate /
   dharmo 'rhatikriyākartā tadarthaṃ vacanaṃ punaḥ // BVaky_3,14.557 //	DarmaH arhati kriyA kartA tad arTam vacanam punar // BVakI _3,14.557 //
   kṛtahastavad ity etat prasiddheṣv eva dṛśyate /	kRtahasta vat iti etat prasidDezu eva dRSyate /
   rājatvena prasiddhe ca rājñi rājavad ity api // BVaky_3,14.558 //	rAja tvena prasidDe ca rAjQi rAja vat iti api // BVakI _3,14.558 //
   arājñi yeṣāṃ dharmāṇāṃ dṛṣṭo 'tyantam asaṃbhavaḥ /	arAjQi yezAm DarmANAm dRzwaH atyantam asaMBavaH /
   te rājani niyamyante tyajyante vyabhicāriṇaḥ // BVaky_3,14.559 //	te rAjani niyamyante tyajyante vyaBicAriNaH // BVakI _3,14.559 //
   arhateś ca kriyā kartrī yā tasyāṃ vatir iṣyate /	arhateH ca kriyA kartrI yA tasyAm vatiH izyate /
   rājānam arhati cchattram iti na tv evamādiṣu // BVaky_3,14.560 //	rAjAnam arhati cCattram iti na tu evamAdizu // BVakI _3,14.560 //
   prayuktānāṃ hi śabdānāṃ śāstreṇānugamaḥ satām /	prayuktAnAm hi SabdAnAm SAstreNa anugamaH satAm /
   chattrādyarthe tu vacane pratyākhyānaṃ na saṃbhavet // BVaky_3,14.561 //	Cattra Adi arTe tu vacane pratyAKyAnam na saMBavet // BVakI _3,14.561 //
   tadarham iti nārabdhaṃ sūtraṃ vyākaraṇāntare /	tad arham iti na ArabDam sUtram vyAkaraNa antare /
   saṃbhavaty upamātrāpi bhedasya parikalpanāt // BVaky_3,14.562 //	saMBavati upamAtrA api Bedasya parikalpanAt // BVakI _3,14.562 //
   ekasya kāryanirjñānāt siddhasya viṣayāntare /	ekasya kArya nirjQAnAt sidDasya vizaya antare /
   taddharmatvavivakṣāyāṃ buddhyā bhedaḥ prakalpyate // BVaky_3,14.563 //	tad Darma tva vivakzAyAm budDyA BedaH prakalpyate // BVakI _3,14.563 //
   sūtrārambhān na caitasmād ivaśabdasya vidyate /	sUtra AramBAt na ca etasmAt iva Sabdasya vidyate /
   prayogaḥ so 'pi caitasya viṣaye vidyate vateḥ // BVaky_3,14.564 //	prayogaH saH api ca etasya vizaye vidyate vateH // BVakI _3,14.564 //
   dasyuhendra ivety etad aindramantre prayujyate /	dasyuha indraH iva iti etat Endra mantre prayujyate /
   anyatra dṛṣṭakarmendro yathety asmin vivakṣite // BVaky_3,14.565 //	anyatra dRzwa karma indraH yaTA iti asmin vivakzite // BVakI _3,14.565 //
   pūrvām avasthām āśritya yāvasthā vyapadiśyate /	pUrvAm avasTAm ASritya yA avasTA vyapadiSyate /
   sadṛśas tvaṃ tavaiveti tatraivam abhidhīyate // BVaky_3,14.566 //	sadRSaH tvam tava eva iti tatra evam aBiDIyate // BVakI _3,14.566 //
   prasiddhabhedaṃ yatrānyad upamānaṃ na vidyate /	prasidDa Bedam yatra anyat upamAnam na vidyate /
   upameyasya tatrātmā svabuddhyā pravibhajyate // BVaky_3,14.567 //	upameyasya tatra AtmA sva budDyA praviBajyate // BVakI _3,14.567 //
   yo 'pi svābhāviko bhedaḥ so 'pi buddhinibandhanaḥ /	yaH api svABAvikaH BedaH saH api budDi nibanDanaH /
   tenāsmin viṣaye bhinnam abhinnaṃ vā na vidyate // BVaky_3,14.568 //	tena asmin vizaye Binnam aBinnam vA na vidyate // BVakI _3,14.568 //
   aṅgadī kuṇḍalī ceti darśayan bhedahetubhiḥ /	aFgadI kuNxalI ca iti darSayan Beda hetuBiH /
   caitram īdṛśam ity āha buddhyavasthāparigrahāt // BVaky_3,14.569 //	cEtram IdRSam iti Aha budDi avasTA parigrahAt // BVakI _3,14.569 //
   etaiḥ śabdair yathābhūtaḥ pratyayātmopajāyate /	etEH SabdEH yaTABUtaH pratyaya AtmA upajAyate /
   tatpratyayānukāreṇa viṣayo 'py upapadyate // BVaky_3,14.570 //	tad pratyaya anukAreNa vizayaH api upapadyate // BVakI _3,14.570 //
   buddhyavasthāvibhāgena bhedakāryaṃ pratīyate /	budDi avasTA viBAgena Beda kAryam pratIyate /
   janyanta iva śabdānām arthāḥ sarve vivakṣayā // BVaky_3,14.571 //	janyante iva SabdAnAm arTAH sarve vivakzayA // BVakI _3,14.571 //
   tathāvidhe 'pi bāhye 'rthe bhidyante yatra buddhayaḥ /	taTAviDe api bAhye arTe Bidyante yatra budDayaH /
   na tatra kaś cit sādṛśyaṃ sad api pratipadyate // BVaky_3,14.572 //	na tatra kaH cit sAdRSyam sat api pratipadyate // BVakI _3,14.572 //
   atyantaṃ viṣaye bhinne yāvat prakhyā na bhidyate /	atyantam vizaye Binne yAvat praKyA na Bidyate /
   na tāvat pratyabhijñānaṃ kasya cid vinivartate // BVaky_3,14.573 //	na tAvat pratyaBijQAnam kasya cit vinivartate // BVakI _3,14.573 //
   ayam eva tu sūtreṇa bhedo bhedena darśitaḥ /	ayam eva tu sUtreNa BedaH Bedena darSitaH /
   prasiddham api durjñānam abudhaḥ pratipadyate // BVaky_3,14.574 //	prasidDam api durjQAnam abuDaH pratipadyate // BVakI _3,14.574 //
   vaiyākaraṇavad brūte na vaiyākaraṇaḥ sadā /	vEyAkaraNa vat brUte na vEyAkaraNaH sadA /
   vaiyākaraṇavad brūṣvety ataḥ so 'py abhidhīyate // BVaky_3,14.575 //	vEyAkaraNa vat brUzva iti atas saH api aBiDIyate // BVakI _3,14.575 //
   ke cit pumāṃso bhāṣante strīvat puṃvac ca yoṣitaḥ /	ke cit pumAMsaH BAzante strI vat puMvat ca yozitaH /
   vyabhicāre svadharmo 'pi punas tenopadiśyate // BVaky_3,14.576 //	vyaBicAre svaDarmaH api punar tena upadiSyate // BVakI _3,14.576 //
   sadṛśas tvaṃ tavaiveti loke yad abhidhīyate /	sadRSaH tvam tava eva iti loke yat aBiDIyate /
   upamānāntaraṃ tatra prasaktaṃ vinivartate // BVaky_3,14.577 //	upamAna antaram tatra prasaktam vinivartate // BVakI _3,14.577 //
   yuktam aupayikaṃ rājña ity arthasya nidarśane /	yuktam Opayikam rAjQaH iti arTasya nidarSane /
   upamānāvivakṣāyāṃ tadarham iti paṭhyate // BVaky_3,14.578 //	upamAna avivakzAyAm tad arham iti paWyate // BVakI _3,14.578 //
   prasaktānuprasaktas tu vatiśeṣo 'bhidhīyate /	prasakta anuprasaktaH tu vati SezaH aBiDIyate /
   upamānābhisaṃbandhād asmin vatir udāhṛtaḥ // BVaky_3,14.579 //	upamAna aBisaMbanDAt asmin vatiH udAhRtaH // BVakI _3,14.579 //
   pradhānakalpanābhāve guṇaśabdasya darśanāt /	praDAna kalpanA BAve guNa Sabdasya darSanAt /
   upasargād vatau siddhā dhātau dhātvarthakalpanā // BVaky_3,14.580 //	upasargAt vatO sidDAH DAtO DAtu arTa kalpanA // BVakI _3,14.580 //
   svaṃ rūpam iti caitasminn arthasyāpi parigrahaḥ /	svam rUpam iti ca etasmin arTasya api parigrahaH /
   rūpavaj jñāpitas tasmād āsanno 'rtho grahīṣyate // BVaky_3,14.581 //	rUpa vat jQApitaH tasmAt AsannaH arTaH grahIzyate // BVakI _3,14.581 //
   dhātvarthenopajanitaṃ sādhanatvena sādhanam /	DAtu arTena upajanitam sADana tvena sADanam /
   dhātunā kṛtam ity evam asmin sūtre pratīyate // BVaky_3,14.582 //	DAtunA kRtam iti evam asmin sUtre pratIyate // BVakI _3,14.582 //
   yaḥ śabdaś caritārthatvād atyantaṃ na prayujyate /	yaH SabdaH caritArTa tvAt atyantam na prayujyate /
   viṣaye 'darśanāt tatra lopas tasyābhidhīyate // BVaky_3,14.583 //	vizaye adarSanAt tatra lopaH tasya aBiDIyate // BVakI _3,14.583 //
   kriyāyāṃ sādhane dravye prādayo ye vyavasthitāḥ /	kriyAyAm sADane dravye prAdayaH ye vyavasTitAH /
   tebhyaḥ sattvābhidhāyibhyo vatiḥ svārthe vidhīyate // BVaky_3,14.584 //	teByaH sattva aBiDAyiByaH vatiH sva arTe viDIyate // BVakI _3,14.584 //
   pratyayena vinā prādis tatrārthe na prayujyate /	pratyayena vinA prAdiH tatra arTe na prayujyate /
   bhedena tu samākhyāne vibhāgaḥ parikalpitaḥ // BVaky_3,14.585 //	Bedena tu samAKyAne viBAgaH parikalpitaH // BVakI _3,14.585 //
   anaṅgīkṛtasattvaṃ tu yadi gṛhyeta sādhanam /	anaFgIkRta sattvam tu yadi gRhyeta sADanam /
   vibhaktibhir niyogaḥ syād yathaiva tasilādiṣu // BVaky_3,14.586 //	viBaktiBiH niyogaH syAt yaTA eva tasilA Adizu // BVakI _3,14.586 //
   pāṭhād yair avibhaktitvaṃ vatyanteṣv anugamyate /	pAWAt yEH aviBakti tvam vati antezu anugamyate /
   teṣām udvata ity atra vaktavyā savibhaktitā // BVaky_3,14.587 //	tezAm udvataH iti atra vaktavyA sa viBaktitAH // BVakI _3,14.587 //
   vatyarthaṃ nāvagāhete puṃvad ity asya darśanāt /	vatyarTam na avagAhete puMvat iti asya darSanAt /
   nañsnañāv apavādasya bādhakaṃ tan nipātanam // BVaky_3,14.588 //	naQsnaQO apavAdasya bADakam tat nipAtanam // BVakI _3,14.588 //
   etam utkrāmato nūnaṃ vatyarthaṃ nañsnañāv iti /	etam utkrAmataH nUnam vatyarTam naQsnaQO iti /
   tayoḥ pravṛttāv utsargo bādhanān nopapadyate // BVaky_3,14.589 //	tayoH pravRttO utsargaH bADanAt na upapadyate // BVakI _3,14.589 //
   nañsnañau vihitau yena sa yogo nāvagāhate /	naQsnaQO vihitO yena sa yogaH na avagAhate /
   vatiprakaraṇaṃ tad dhi liṅgam evaṃ samarthyate // BVaky_3,14.590 //	vati prakaraNam tat Di liFgam evam samarTyate // BVakI _3,14.590 //
   abhedenopamānasya bhinnārthopanipātitā /	aBedena upamAnasya Binna arTa upanipAtitA /
   ūhas tathopamānānām aṅgavan nopalabhyate // BVaky_3,14.591 //	UhaH taTA upamAnAnAm aFga vat na upalaByate // BVakI _3,14.591 //
   gāvedhuke carau dṛṣṭā govikartākṣavāpayoḥ /	gAveDuke carO dRzwAH go vikarta akza vApayoH /
   paśū rudra iva hy etāv ity ekavacanaśrutiḥ // BVaky_3,14.592 //	paSuH rudraH iva hi etO iti eka vacana SrutiH // BVakI _3,14.592 //
   upamānasya bhedāc ca bahuṣu syād año vidhiḥ /	upamAnasya BedAt ca bahuzu syAt aQaH viDiH /
   kāśyapā iti lopaḥ syāt tathā pratikṛtiṣv api // BVaky_3,14.593 //	kASyapAH iti lopaH syAt taTA pratikRtizu api // BVakI _3,14.593 //
   evaṃ tu yuktavadbhāvād atraikavacanaṃ bhavet /	evam tu yukta vat BAvAt atra eka vacanam Bavet /
   lum manuṣye tathoktaṃ syāl liṅgasyaikasya siddhaye // BVaky_3,14.594 //	lum manuzye taTA uktam syAt liFgasya ekasya sidDaye // BVakI _3,14.594 //
   upameyeṣu bhinneṣu kiṃ cid ekaṃ pravartate /	upameyezu Binnezu kim cit ekam pravartate /
   pratyayasya vidhau tatra nityaṃ yuktavad iṣyate // BVaky_3,14.595 //	pratyayasya viDO tatra nityam yukta vat izyate // BVakI _3,14.595 //
   yadā pratyupameyaṃ tu tad ekaikam avasthitam /	yadA pratyupameyam tu tat ekEkam avasTitam /
   tadā bāhyārthabhedena taddhitāntaṃ pracīyate // BVaky_3,14.596 //	tadA bAhya arTa Bedena tat hita antam pracIyate // BVakI _3,14.596 //
   yathā samūhapracaye dvigūnāṃ bhinnasaṃkhyatā /	yaTA samUha pracaye dvi gUnAm Binna saMKya tA /
   pañcapūlyādiṣu tathā lubantapracayo bhavet // BVaky_3,14.597 //	paQca pUlya Adizu taTA lubanta pracayaH Bavet // BVakI _3,14.597 //
   pracaye bhidyamāne tu saṃkhyā pūleṣu bhidyate /	pracaye BidyamAne tu saMKyA pUlezu Bidyate /
   arthabhedo lubanteṣu naivaṃ kaś cana dṛśyate // BVaky_3,14.598 //	arTa BedaH lubantezu na evam kaH cana dRSyate // BVakI _3,14.598 //
   yeṣūpameyavacanaḥ śabdo 'nyo na prayujyate /	yezu upameya vacanaH SabdaH anyaH na prayujyate /
   upamānasya tatrānyaiḥ saṃkhyāyā bheda iṣyate // BVaky_3,14.599 //	upamAnasya tatra anyEH saMKyAyAH BedaH izyate // BVakI _3,14.599 //
   yathā guḍatilādīnāṃ prayogād ekasaṃkhyatā /	yaTA guxa tila AdInAm prayogAt eka saMKya tA /
   pākāder aprayoge tu bhinnā saṃkhyābhidhīyate // BVaky_3,14.600 //	pAka AdeH aprayoge tu BinnA saMKyA aBiDIyate // BVakI _3,14.600 //
   yaḥ saṃbandhigato bhedaḥ sa prayoge pratīyate /	yaH saMbanDi gataH BedaH sa prayoge pratIyate /
   saṃbandhinām ato bheda upameye na gamyate // BVaky_3,14.601 //	saMbanDinAm atas BedaH upameye na gamyate // BVakI _3,14.601 //
   tasmāt sāmānyaśabdatva  prasaṅgavinivṛttaye /	tasmAt sAmAnya Sabda tva prasaFga vinivRttaye /
   upameyagato bheda upamāneṣu dṛśyate // BVaky_3,14.602 //	upameya gataH BedaH upamAnezu dRSyate // BVakI _3,14.602 //
   upamānaṃ samastānām abhinnam śrūyate kva cit /	upamAnam samastAnAm aBinnam SrUyate kva cit /
   bhinnānām upameyanām ekaikam vopamīyate // BVaky_3,14.603 //	BinnAnAm upameyanAm ekEkam vA upamIyate // BVakI _3,14.603 //
   yathā garuḍa ity etad vyūhāpekṣaṃ prayujyate /	yaTA garuxaH iti etat vyUha apekzam prayujyate /
   ekena yatra sādṛśyaṃ vainateyena hastinām // BVaky_3,14.604 //	ekena yatra sAdRSyam vEnateyena hastinAm // BVakI _3,14.604 //
   ekasyāpi pratīyeta bhinnā pratikṛtiḥ saha /	ekasya api pratIyeta BinnA pratikRtiH saha /
   kāśyapasyeti tenāyaṃ pratyekam avatiṣṭhate // BVaky_3,14.605 //	kASyapasya iti tena ayam pratyekam avatizWate // BVakI _3,14.605 //
   meghāḥ śaila ivety ukte samastānāṃ pratīyate /	meGAH SElaH iva iti ukte samastAnAm pratIyate /
   sādṛśyam giriṇaikena pratyekaṃ tena bhidyate // BVaky_3,14.606 //	sAdRSyam giriNA ekena pratyekam tena Bidyate // BVakI _3,14.606 //
   chāpekṣā tadviṣayatā vidheyatvān na gamyate /	CApekzA tad vizaya tA viDeya tvAt na gamyate /
   kākatālīyam ity atra prasiddham hy upalakṣaṇam // BVaky_3,14.607 //	kAkatAlIyam iti atra prasidDam hi upalakzaNam // BVakI _3,14.607 //
   rājāśvādiś ca viṣayaḥ syād anyo vety aniścitam /	rAja aSvAdiH ca vizayaH syAt anyaH vA iti aniScitam /
   tena cchasya vidhānāt prāg vyapadeśo na vidyate // BVaky_3,14.608 //	tena cCasya viDAnAt prAk vyapadeSaH na vidyate // BVakI _3,14.608 //
   dvayor ivārthayor atra nimittatvaṃ pratīyate /	dvayoH iva arTayoH atra nimitta tvam pratIyate /
   ekenāvayavo yuktaḥ pratyayo 'nyena yujyate // BVaky_3,14.609 //	ekena avayavaH yuktaH pratyayaH anyena yujyate // BVakI _3,14.609 //
   caitrasya tatrāgamanaṃ kākasyāgamanaṃ yathā /	cEtrasya tatra Agamanam kAkasya Agamanam yaTA /
   dasyor abhinipātas tu tālasya patanaṃ yathā // BVaky_3,14.610 //	dasyoH aBinipAtaH tu tAlasya patanam yaTA // BVakI _3,14.610 //
   saṃnipāte tayor yānyā kriyā tatropajāyate /	saMnipAte tayoH yA anyA kriyA tatra upajAyate /
   vadhādir upameye 'rthe tayā chavidhir iṣyate // BVaky_3,14.611 //	vaDa AdiH upameye arTe tayA CaviDiH izyate // BVakI _3,14.611 //
   kriyāyāṃ samavetāyāṃ dravyaśabdo 'vatiṣṭhate /	kriyAyAm samavetAyAm dravya SabdaH avatizWate /
   pātāgamanayoḥ kāka  tālaśabdau tathā sthitau // BVaky_3,14.612 //	pAta AgamanayoH kAka tAla SabdO taTA sTitO // BVakI _3,14.612 //
   yad anvākhyāyakaṃ vākyaṃ tad evaṃ parikalpyate /	yat anvAKyAyakam vAkyam tat evam parikalpyate /
   prayogavākvaṃ yal loke tad evaṃ na prayujyate // BVaky_3,14.613 //	prayogavAkvam yat loke tat evam na prayujyate // BVakI _3,14.613 //
   yayor atarkitā prāptir dṛśyate kākatālavat /	yayoH atarkitA prAptiH dRSyate kAka tAla vat /
   tayoḥ samāsaprakṛter vṛttir abhyupagamyate // BVaky_3,14.614 //	tayoH samAsa prakRteH vRttiH aByupagamyate // BVakI _3,14.614 //
   kākasya tālena yathā vadho yasya tu dasyunā /	kAkasya tAlena yaTA vaDaH yasya tu dasyunA /
   tatra citrīkṛte 'nyasminn upameye cha iṣyate // BVaky_3,14.615 //	tatra citrIkRte anyasmin upameye CaH izyate // BVakI _3,14.615 //
   cañcatprakāraś cañcatko bṛhatka iti cāpare /	caQcat prakAraH caQcatkaH bRhatkaH iti ca apare /
   maṇimaḍḍūkakhadyotān sādṛśvena pracakṣate // BVaky_3,14.616 //	maNi maxxUka KadyotAn sAdRSvena pracakzate // BVakI _3,14.616 //
   tatronmeṣanimeṣābhyāṃ khadyota upamīyate /	tatra unmeza nimezAByAm KadyotaH upamIyate /
   śvāsaprabandhair maṇḍūkaḥ spandamānaprabho maṇiḥ // BVaky_3,14.617 //	SvAsa prabanDEH maNxUkaH spandamAna praBaH maNiH // BVakI _3,14.617 //
   pravikāsiprabho 'lpo 'pi mahān ya upalabhyate /	pravikAsi praBaH alpaH api mahAn yaH upalaByate /
   bṛhatka iti tatraiṣa maṇau śabdaḥ prayujyate // BVaky_3,14.618 //	bRhatkaH iti tatra eza maNO SabdaH prayujyate // BVakI _3,14.618 //
   sādṛśyam eva sarvatra prakāraḥ kaiś cid iṣyate /	sAdRSyam eva sarvatra prakAraH kEH cit izyate /
   bhede 'pi tu prakārākhyā kaiś cid abhyupagamyate // BVaky_3,14.619 //	Bede api tu prakAra AKyA kEH cit aByupagamyate // BVakI _3,14.619 //
   prakāravacanaḥ kaś cit prakāravati saṃsthitaḥ /	prakAra vacanaH kaH cit prakAravati saMsTitaH /
   prakāramātre vartitvā kaś cit tadvati vartate // BVaky_3,14.620 //	prakAra mAtre vartitvA kaH cit tadvati vartate // BVakI _3,14.620 //
   sādṛśyagrahaṇaṃ sūtre sadṛśasyopalakṣaṇam /	sAdRSya grahaNam sUtre sadRSasya upalakzaNam /
   tulyayor avyayībhāve sahaśabdo 'bhidhāyakaḥ // BVaky_3,14.621 //	tulyayoH avyayIBAve saha SabdaH aBiDAyakaH // BVakI _3,14.621 //
   vipsāsādṛśyayor vṛttir yā yathārthābhidhāyinaḥ /	vipsA sAdRSyayoH vRttiH yA yaTArTa aBiDAyinaH /
   sa cāyam avyayībhāve bhedo bhedena darśitaḥ // BVaky_3,14.622 //	sa ca ayam avyayIBAve BedaH Bedena darSitaH // BVakI _3,14.622 //
   sādṛśyaṃ yogyatā kaiś cid anāv abhyupagamyate /	sAdRSyam yogya tA kEH cit anO aByupagamyate /
   yat tu mūrtigataṃ sāmyaṃ tat sahenābhidhīyate // BVaky_3,14.623 //	yat tu mUrti gatam sAmyam tat sahena aBiDIyate // BVakI _3,14.623 //
   itthaṃbhāve 'pi sādṛśyaṃ buddhyavasthānibandhanam /	itTaMBAve api sAdRSyam budDi avasTA nibanDanam /
   grahaṇe bhedamātrasya tatrānyaivābhidhīyate // BVaky_3,14.624 //	grahaNe Beda mAtrasya tatra anyA eva aBiDIyate // BVakI _3,14.624 //
   gaur vāhīka iti dvitve sādṛśyaṃ pratyudāhṛtam /	gOH vAhIkaH iti dvi tve sAdRSyam pratyudAhRtam /
   śuklādau sati niṣpanne vāhīko na dvir ucyate // BVaky_3,14.625 //	Sukla AdO sati nizpanne vAhIkaH na dvis ucyate // BVakI _3,14.625 //
   iti bhartṛharikṛtaṃ vākyapadīyam samāptam	iti BartR hari kRtam vAkyapadIyam samAptam
